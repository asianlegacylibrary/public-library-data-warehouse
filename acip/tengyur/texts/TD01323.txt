@261B #, ,RGYA GAR SKAD DU, DA SHA TATTV'A, BOD SKAD DU, DE
KHO NA NYID BCU PA, BYANG CHUB SEMS DPA' 'JAM DPAL GZHON NUR
GYUR PA LA PHYAG 'TSAL LO, ,HE RU KA DPAL MGON PO DANG, ,BLA MA
LA GUS PHYAG BYAS TE, ,DGYES PA'I RDO RJE LAS GSUNGS PA, ,

DE NYID BCU NI MDOR BSDUS BSHAD, ,SRUNG BA DBANG BSKUR GTOR MA
BZLAS DGAR DANG, ,PHYIR BZLOG DAG DANG DKYIL 'KHOR SGRUB PA
DANG, ,SDIG SBYONG BA DANG GSHEGS SU GSOL BA STE, ,DE NYID BCU
ZHES SANGS RGYAS RNAMS KYIS GSUNGS, ,DE LA DON NI 'DI YIN TE,
SRUNG PA'I

'KHOR LO ZHES BYA BA NI, YI GE PAm SER PO'I SA BON LAS BYUNG
BA'I SNA TSOGS PADMA LA, YI GE AA LAS NYI MA LA GNAS PA'I SA BON
BHR'Um SER PO DE YONGS SU GYUR PA'I 'KHOR LO RTZIBS BCU, DE'I
DBUS KYI LTE BA LA GNAS PA'I NYI MA'I DKYIL 'KHOR GYI STENG DU
H'Um SNGON PO YONGS SU GYUR PA

LAS RDO RJE H'Um MDZAD DANG, CHO GA BZHIN DU SA BON GYI YI GE
BCU RTZIBS BCU LA GNAS PA DE LAS BSKYED PA'I KHRO BO BCU PO YIN
NO, ,DE LA SHAR GYI RTZIBS LA GSHIN RJE GSHED SNGON PO THO BA
BSNAMS PA'O, ,LHO'I RTZIBS LA SHES RAB MTHAR BYED BE CON DKAR PO
BSNAMS PA'O, ,NUB KYI RTZIBS

LA PADMA MTHAR BYED PADMA DMAR PO BSNAMS PA'O, ,BYANG GI RTZIBS
LA BGEGS MTHAR BYED RDO RJE NAG PO 'DZIN PA'O, ,DBANG LDAN GYI
RTZIBS LA 'DOD PA'I RGYAL PO NAG PO LCAGS KYU 'CHANG BA'O, ,MA'I
RTZIBS LA DBYUG PA SNGON PO PHYAG NA DBYUG PA NAG PO BSNAMS
PA'O, ,BDEN

BRAL GYI RTZIBS LA STOBS PO CHE PHYAG NA RTZE GSUM BSNAMS PA'O,
,RLUNG GI RTZIBS LA MI G-YO BA RAL GRI NAG PO 'CHANG BA'O,
,STENG GI RTZIBS LA GTZUG TOR 'KHOR LOS SGYUR BA RNAM PAR SNANG
MDZAD KYI COD PAN CAN 'KHOR LO DKAR PO BSNAMS PA'O, ,'OG GI
RTZIBS LA

@262A *, ,GNOD MDZES RGYAL PO MI BSKYOD PA'I COD PAN CAN PHYAG
NA RDO RJE NAG PO BSNAMS PA'O, ,RDO RJE H'Um MDZAD KYI DBU LA MI
BSKYOD PAS BRGYAN PA, RDO RJE NAG PO BSNAMS PA'O, ,SHAR LA SOGS
PA'I KHRO BO BZHI PO DAG LA NI, GO RIMS BZHIN DU RNAM PAR SNANG
MDZAD DANG, MI BSKYOD PA DANG,

SNANG BA MTHA' YAS DANG, DON YOD GRUB PA'I COD PAN CAN NO, ,RIM
PA DE BZHIN NYID DU DBANG LDAN LA SOGS PA'I 'DOD PA'I RGYAL PO
DANG, DBYUG PA SNGON PO DANG, STOBS PO CHE DANG, MI G-YO BA DAG
LA NI, MI BSKYOD PA DANG, RNAM PAR SNANG MDZAD DANG, 'OD DPAG
MED DANG, DON

YOD GRUB PA'I COD PAN CAN NO, ,KHRO BO THAMS CAD ZHAL GCIG PHYAG
GNYIS PA STE, G-YON GYI MDZUB MO DAG NI SDIGS MDZUB DANG BCAS
PA DANG, G-YAS PA RANG GI PHYAG MTSAN 'CHANG BA KHRO BA DANG
BCAS PA'I ZHAL GDANGS SPYAN ZLUM PA DMAR BA, SKRA SER LA GYEN DU
BRDZES PA, GZUGS

KHRO BA BDUD RNAMS BSDIGS PAR MDZAD PA, NYI MA LA BZHUGS SHING,
NYI MA'I DKYIL 'KHOR GYI 'OD CAN DAG GO, ,GSHIN RJE MTHAR BYED
DANG SHES RAB MTHAR BYED DANG, PADMA MTHAR BYED DANG, BGEGS
MTHAR BYED DAG NI SBOM LA GSUS PA LDIR BA, SPRUL GYIS BRGYAN PA,
SMIN MA SER PO GYEN DU

BRDZES PA YIN LA, GZHAN RNAMS ROL PA'I SKU MDOG YIN NO ZHES BYA
BA NI DE KHO NA NYID DANG PO'O,, ,,DA NI DBANG BSKUR BA DE BRJOD
PAR BYA STE, GO RIMS BZHIN DU DKYIL 'KHOR GYI KHANG PAR DKYIL
'KHOR BYAS LA, DKYIL 'KHOR DU 'JUG PA'I CHO GA DANG, DKYIL 'KHOR
BSGRUBS LA,

RGYAGS PA DANG NGA RGYAL DANG DREGS PA CUNG ZAD MED PA, SHIN TU
DAD PAS BLTA BA LA, CHU DANG, COD PAN DANG, RDO RJE DANG, BDAG
PO DANG MING LA SOGS PA BDUN POS DBANG BSKUR BA'I SLOB MA LA CHO
GA BZHIN DU GSANG BA'I DBANG SBYIN PAR BYA'O, ,DE'I RJES LA SHES
RAB YE SHES KYI DBANG BSKUR

GYI CHO GA DANG LDAN PA BDUN PO THOB PA DANG, GSANG BA'I DBANG
BSKUR PA THOB PA DANG, SHES RAB YE SHES LA SEMS RAB TU DGA' BA
DANG, SHES RAB DANG SBYOR BA'I BDE BA'I BRDAS BSTAN PA LA, SHES
RAB YANG DAG PAR GTAD PA'I CHO GAS LUNG LAS GSUNGS PA BZHIN SHES
RAB GTAD

@262B PAR BYA'O, ,SHES RANG YE SHES YANG DAG PAR GTAD PA BLANGS
PA'I BDE BA'I BRDA GANG YIN PA DE NI SHES RAB YE SHES KYI DBANG
BSKUR BA'O, ,DE NAS KYANG 'OG TU BLA MA DAM PAS BSTAN PAS RIG
PAR BYA BA DE NI DBANG BSKUR BA BZHIN YIN NO, ,DE KHO NA NYID
GNYIS PA'O,, ,,DA NI DE KHO NA NYID GSUM PA

GTOR MA BSHAD PAR BYA STE, GSANG SNGAGS H'Um BRJOD PAS DPAL HE
RU KA'I RNAM PAR GYUR PA DANG, THAMS CAD DU BSRUNG BA DE'I GNAS
DANG, DKYIL 'KHOR MDUN DU BSAM MO, ,GONG MA GONG MA'I RIM PAS
CHOS 'BYUNG SUM BRGYUD KYI DBUS SU CHUD PA, PADMA DMAR PO 'DAB
MA BRGYAD PA

BSAMS LA DE'I STENG DU GOO R'I LA SOGS PA LA DPAG TU MED PA'I
'JIG RTEN NA GNAS PA'I KHYAB 'JUG DANG, LHA CHEN PO DANG, DBANG
PHYUG CHEN PO DANG, NYI MA DANG, ZLA BA LA SOGS PA 'JIG RTEN
MTHA' YAS PA RNAM PAR NYAMS PAR BYED PA'I SKYE GNAS THAMS CAD
'KHOR DANG BCAS PA THAMS

CAD SPYAN DRANGS LA SA BON GYI YI GE AAm YONGS SU GYUR PA LAS,
PHYAG GNYIS PA RDO RJE DANG DRIL BU BSNAMS PA, SKU MDOG DKAR PO
RANG GI SHES RAB KYIS 'KHYUD PA'I LUS CAN G-YAS BRKYANG PAS
BZHUGS PA, YAN LAG BZHIS BYIN GYIS BRLABS PA, RNAM PAR SNANG
MDZAD KYI COD

PHAN CAN, AARGHA DANG BTUNG BA LA SOGS PAS BSTABS PA, ZAS LA
CHAGS PA MED PA'I SEMS KYIS BSGOM PAR BYA'O, ,DBUS SU PHYOGS
SKYONG BA RANG GI PHYOGS SU GYUR PA'I 'DAB MAR CHUD PA RNAMS SA
BON GYI YI GE H'Um YONGS SU GYUR PA LAS, NAG PO CHEN PO MI
BSKYOD PA'I COD PAN

CAN NO, ,'OG TU STOBS KYI RGYU DANG, MTHA' MED DANG, NOR RGYAS
KYI BU DANG, 'JOG PO DANG, RIGS SBYIN DANG, DUNG DANG, PADMA
DANG, PADMA CHEN PO RANG RANG GI PHYOGS KYI 'DAB MAR CHUD PA,
LHA MA YIN DANG BCAS PA, SA BON YI GE AA YONGS SU GYUR PA LAS,
MDOG DMAR PO SNANG BA

MTHA' YAS KYI COD PAN CAN YIN LA, LHAG MA NI SNGA MA BZHIN NO,
,DE'I 'OG TU BZA' BA DANG, BTUNG BA BDUD RTZI LA SOGS PA BDUD
RTZI NYID DU BSGRUB PAR BYA'O, ,DE LA RIM PA NI 'DI YIN TE, YAm
LAS RLUNG GI DKYIL 'KHOR DU BA'I MDOG CAN GZHU'I DBYIBS LTA BU
DANG, DE'I STENG DU

@263A *, ,RAm LAS BYUNG BA'I ME'I DKYIL 'KHOR DMAR PO, ,DE'I
STENG DU YI GE AA YONGS SU GYUR PA LAS BYUNG BA PADMA'I SNOD
BZANG PO BZA' BA LA SOGS PAS BKANG BA, SA BON LNGAS BYIN GYIS
BRLABS PA 'BAR BA DANG DRO BA DAG GIS ZHU BAR GYUR PA, DE'I
STENG DU SA BON GYI YI GE AOm

YONGS SU GYUR PA'I ZLA BA YONGS SU ZHU BA'I BDUD RTZIR BYAS LA,
DRI DANG, ME TOG DANG, SPOS DANG, RGYAL MTSAN DANG, GDUGS DANG,
GOS LA SOGS PA DANG, BTUNG BA LA SOGS PA DANG BCAS PA, SLOB DPON
DRIL BU BRDUNG BAR PHYOGS PAS, AOm AINDA YA MA DZA LA YAKshA
ZHES BYA BA LA

SOGS PAS GTOR MA SBYIN PAR BYA ZHING, DE NAS RANG GI SNYING GA'I
YE SHES SEMS DPA'I THUGS KA'I SA BON LAS BYUNG BA'I GOO R'I LA
SOGS PA'I PHYAG NA MCHOD PA SNA TSOGS PA THOGS PA LA SOGS PAS
BYA ZHING, DE'I 'OG TU MI BSKYOD RDO RJE YE SHES ZHES BYA BA LA
SOGS PA'I TSIGS SU

BCAD PAS BSTOD PAR BYA'O, ,BSTOD MA THAG TU AOm BADZRA SA TVAS
MA YA, MA NU P'A LA YA, BADZRA SATVA TVE NO PA TIshthA, DRi dHO
MA BHE WA, SU POshDYO ME BHA WA, SU TOshDYO ME BHA WA, AA NU
RAKTO ME BHA WA, SARBA SIDDHIMME PRA YATZTSA SARBA KARMA SU TZA
ME, TZITTAm SHRE YA: KU RU H'Um HA HA HA HA HO: BHA GA W'AN
SARBA TA TH'A GA TA

BADZRA M'A ME MUNYTZA, BADZR'I BHA BA MA H'A SA MA YA SATVA AA:
MU: ZHES BYA BA'O, ,SNGAGS KYIS GSHEGS SU GSOL BAR BYA'O, ,DA NI
GTOR MA BSDUS TE BSTAN PAR BYA, LHA'I RNAL 'BYOR BA DRIL BU
BRDUNG BA LA GZHOL BAS, CHOS 'BYUNG GRU GSUM GYI DBUS SU PADMA
DMAR PO LA GONG DU SMOS PA'I LHA'I

DE KHO NA NYID GO RIMS BZHIN DU GOO R'I LA SOGS PAS BKUG LA, YUD
TZAM GYIS SNGAR BSGRUBS PA'I GTOR MA DANG, DBANG PO LA SOGS PA'I
SNGAGS KYIS TSIM PAR BYA BA STE, LHAG MA NI SNGA MA BZHIN NO,
,MDOR BSDUS PA'I GTOR MA'O, ,GTOR MA'I DE KHO NA NYID DE GSUM
PA'O,, ,,DA NI

BZLAS PA BSHAD PAR BYA STE, TING NGE 'DZIN GSUM SNGON DU 'GRO
BA'I RANG GI LHA'I RNAL 'BYOR DANG LDAN PA'I RNAL 'BYOR PAS LHAN
CIG SKYES PA BSGOM PA'I DE MA THAG TU RANG GI LHA DRAN PAS, RANG
GI SNYING GAR YE SHES SEMS DPA', DE'I THUGS KAR NYI MA LA GNAS
PA'I H'Um GI SA BON LAS BYUNG

@263B BA'I 'OD ZER GYIS SEMS CAN THAMS CAD KYI LUS NGAG TU GTOGS
PA'I DRI MA BSAL NAS BDAG NYID LA SLAR ZHUGS TE, RANG GI 'DOD
PA'I LHA'I SNGAGS BZLAS SO, ,YANG DE BZHIN DU BLTA BAR BYA'O,
,GSANG SNGAGS BZLAS SHING MCHOD PA LA SOGS PA BYAS NAS LDANG BAR
BYA'O, ,SNGAGS

BZLAS PA'I DE KHO NA NYID DE BZHI PA'O,, ,,DGAR BA YANG BRJOD
PAR BYA STE, BSTAN PA LA GNOD PAR BYED PA DANG, BLA MA DANG
SANGS RGYAS BSLUS PA DANG, PHA DANG MA GSOD PA LA 'TSEL BA
MTHONG NAS GZHAN GYI LAS DGE BA DANG MI DGE BA MNGON PAR SHES PA
YOD PA'I RNAL 'BYOR BA SNYING RJE DANG

LDAN PA'I SEMS KYIS, SBYIN PA DANG DGUG PA LA SOGS PAS NAN TAN
DU GNYER BA NA, BDAG NYID NGAN PA MI BYED NA YANG, DE BZHIN DU
LAS BYED PA LA YANG DU DON DU GNYER BAR BYA'O, ,GAL TE TSIG MI
NYAN NA, DE'I TSE BRTZE BA DANG LDAN PAS DPAL DGYES PA'I RDO RJE
LAS GSUNGS PA'I

DRAG PO'I LAS BYA STE, DE LA RIM PA NI 'DI YIN TE, THUN MTSAMS
SU TING NGE 'DZIN GYI SBYOR BA DANG LDAN PAR YE SHES SEMS DPA'I
THUGS KA'I SA BON LAS 'OD 'PHROS PAS, SANGS RGYAS DPAG TU MED PA
SPYAN DRANGS TE, RANG BZHIN GYI GNAS NAS BKUG LA, DE RNAMS KYI
SPYAN SNGAR DE LTA

BU'I LAS BYED PA DE'I BSGRUB BYA BLTAS NAS, SANGS RGYAS RNAMS LA
BSGRAG PAR BYA'O, ,DE'I 'OG TU DKYIL 'KHOR BA DANG BCAS PA SPYAN
DRANGS LA, MCHOD PA DANG, BSTOD PA DANG, BDUD RTZI MYANG BA BYAS
LA, YE SHES SEMS DPA'I THUGS KA'I SA BON GYI 'OD ZER GYIS RANG
GI

'KHOR LO'I GTZO BO SPYAN DRANGS LA, RDO RJE'I LAM NAS PADMAR
ZHUGS PAR GYUR PAS, ZHAGS PA DANG, LCAGS KYU DANG, THO BA THOGS
PA'I GOO R'I'I GZUGS SU BYUNG BAR BLTA'O, ,GOO R'I RANG GI 'OD
ZER GYI GZUGS SU SPROS PAS BSGRUB BYA DE'I SNGAGS DANG PHYAG
RGYA LA SOGS PA BSAL NAS,

ZHAGS PAS BCINGS SHING LCAGS KYUS DRANGS NAS, 'KHOR LO MDUN DU
BKUG LA, RNAL 'BYOR PA DES YE SHES SEMS DPA' DE LA, BDAG GI NGO
BO'I DBANG DANG NI, ,MI BSKYOD NGO BO LA CHAGS PAS, ,SMAD PA'I
LAS RNAMS KUN 'BYUNG BA'I, LUS 'DI KHYOD KYIS SPANG BAR BYA,
,ZHES DON

@264A *, ,DU GNYER BAR BYAS NAS NI, GOO R'I LCAGS KYU ZHAGS PA
YIS, ,YE SHES SEMS DPA' DE PHYUNG NAS, ,GOO R'I LAG PA'I LCAGS
KYU YIS, ,BSGRUB BYA'I LTE BA'I RTZA BA NAS, ,RGYU MA MA LUS
DRANGS NAS NI, ,DKA' THUB CAN GYIS DE MA THAG ,DRAG PO'I LAS LA
SBYAR BAR BYA, ,

YANG NI DUD 'GRO'I GZUGS BYAS LA, ,GCER 'GRENG KHA NAS KHRAG
SKYUG PA, ,'DAR BA SKYABS MED PA, TIL MAR GYIS BYUGS PA, GOS MED
PA, SKRA GYEN DU BRDZES PA, DE'I BSHANG BA'I LAM DU ME KHAB KYI
GZUGS CAN RAB TU ZHUGS PAR BSAMS LA, SNYING GAR ME'I SA BON
BSAMS NANG, ,

DE MA THAG TU BSGRAL BAR BYA'O, ,YE SHES SEMS DPA' YANG MI
BSKYOD PAR BSGRUBS LA, CHO GA'I RIM PA JI LTA BA BZHIN DU MCHOD
PA DANG BSTOD PA BDUD RTZI MYANG BA BYAS NAS MI BSKYOD PA'I
SANGS RGYAS KYI ZHING DU BLTA BAR BYA'O, ,DGAR BA'I DE KHO NA
NYID DE LNGA PA'O,, ,,DA NI BSGOM PA'I

PHYIR BZLOG PA BSTAN PAR BYA STE, GTZO BO GTZUG TOR 'KHOR LOS
SGYUR BA, PHYAG GNYIS PA RANG GI PHYAG MTSAN DANG SDIGS MDZUB
DANG, KHRO BA DANG BCAS PA NYI MA'I GDAN LA G-YON BRKYANG BAS
BZHUGS PA, KHRO BO'I GZUGS CAN, DBANG BSKUR BA LA SOGS PA LA,
DGRA BO'I TSOGS LA

BSDIGS PA, G-YON DU 'KHOR BA G-YO BAR RNAM PAR BSAMS LA, NA
MA: SA MANTA BUDDH'A N'Am, NA MA: SA MANTA DHARM'A N'Am, NA MA:
SA MANTA SAm GH'A N'Am, AOm SI T'A TA PA TRE, AOm BI MA LA, SHAm
KA RA, AOm PRA TYADHI RA, BADZRA AUshn'I shA TZAKRA WARTI, SARBA
YANTRA, MANTA, MANT'A, M'U LA KARMA, BANDHA NAm, T'A dA NAm, K'I
LA N'Am W'A

MA MA KRi TE, YE NA KE NA TZI TA, KRi TANTA TA, SARB'ANDU,
TZTSNDI TZTSNDI, BHIND BHIND, TZI RI TZI RI, GI RI GI RI, MA RA
MA RA, H'Um 'HUm H'Um H'Um H'Um H'Um H'Um H'Um H'Um H'Um PHAt
PHAt PHAt, NYAL BA'I DUS SU LAN BDUN BDUN BZLAS NAS BSGOM PAR
BYA'O, ,BSGOM PA'I PHYIR BZLOG PA'I DE KHO NA NYID DE DRUG
PA'O,, ,,GROG

LA SOGS PA LA 'KHOR LO RTZIBS BCU PA BRIS LA, RTZIBS DANG PO LA
NA MA: SA MANTA BUDDHE BHYO, NA MA: MUDGA RA HA ST'A YA, TAndA
MAndALA, A'A KshE PA KA RA YA, CHE GE MO RAKshA KU RU H'Um
PHAt, LHO'I RTZIBS LA NA MA: SAMANTA BUDDHE BHYO, MA H'A DAndA
DHA RA PI PI SU R'A SU RA MARDA NA BH'U TAm NI RMA THA CHE GE MO
RAKshA

@264B KU RU H'Um PHAt, NA MA: SA MNTA BU DDHE BHYO, HU LU HU LU
MA H'A PADMA AA MRi TE KU RU BI shAm CHE GE MO MA MA RAKshA KU
RU H'Um PHAt, BYANG GI RTZIBS LA, NA MA: SAMANTA BUDDHE BHYO,
NA MO BADZRA KRO DHA YA, MA H'A DAmshtO TKA tA BHEE RA B'A YA,
BADZRA SANTO HA DARB'A YA, AOm AA MRi TA KUndA LA CHE GE MO
RAKshA KU RU H'Um PHAt, DBANG LDAN GYI

RTZIBS LA, NA MA: SA MANTA BUDDHE BHYO, AOm YA MA DAnd'A YA N'I
LA DAnd'A YA, KU RU KU RU, MU RU MU RU, SARBA DUsht'AN M'A RA YA
M'A RA YA CHE GE MO RAKshA KU RU H'Um PHAt, ME'I RTZIBS LA, NA
MA: SA MANTA BUDDHE BHYO, NA MO ME H'A K'A L'A YA, AU TZTSU SMA
KRO DH'A YA, GHA DHA RA TZ'A YA, SARBA N'A GA MA H'A HRi D'A Y'A
YA CHE GE MO RAKshA KU RU H'Um

PHAt, BDEN BRAL LA, NA MA: SA MANTA BUDDHE BHYO, NA MO MO TZA YA
A'A KARshA YA, TZETTA YA, MOTTA, GHA GHA, GH'A TA YA GH'A TA YA,
CHE GE MO RAKshA KU RU H'Um PHAt, RLUNG GI PHYOGS LA, NA MA: SA
MANTA DHA RM'A n'Am, NA MA: SA MANTA SAm GH'A N'Am, AA MRi TA TA
PHAt TRAm, AOm BI MA LA, AOm SUm BHA NI SUm BHA H'Um, GRi Hn'A
PA YA H'Um, A'A

NA YA GO, BHA GA W'AN BIDY'A R'A DZA CHE GE MO RAKshA KU RU H'Um
H'Um H'Um H'Um H'Um H'Um H'Um H'Um H'Um H'Um PHAt PHAt PHAt,
'KHOR LO'I MU KHYUD LA SNGAGS 'DI BRI BAR BYA'O, ,NA MA: SA MANTA
BUDDH'A H'Am NA MA: SA MANTA DHARMA'A n'Am, NA MA: SA MANTA SAm
GH'A N'Am, AA MRi TA TA PHAt TRAm, AOm BI MA LA, AOm SHANGKA RA,
AOm PRA TYAm GI RA, AOm AUshnIshA TZAKRA

WARTI, SARBA YANTA, MANTRA, M'U LA KARMA, BANDHA BANDHA, TA dA
NAm, K'I LA NAm BLA, BA LA KRi TE, YE NA KE NA TZID KRi TAm, TAD
SARBA TZTSINDHA TZTSINDHA, TZI RI TZI RI, GI RI GI RI, MA RA MA
RA, H'Um H'Um H'Um H'Um H'Um H'Um H'Um H'Um H'Um H'Um PHAt
PHAt PHAt, BSRUNG BA'I SBYOR BA 'DIS 'KHRUL 'KHOR DANG SNGAGS LA
SOGS PA 'JI [?]

PAR BYED PA YIN TE, SRUNG PA'I 'KHOR LO BYAS PA DPUNG PAR GDAGS
PAR BYA'O, ,KHAMS GSUM POS ZIL GYIS NON PAR MI 'GYUR RO, ,BRIS
PA'I PHYIR BZLOG PA STE DE KHO NA NYID BDUN PA'O,, ,,DE MA THAG
DU DKYIL 'KHOR GYI SGRUB PA BRJOD PAR BYA'O, ,SNGAGS PA NUB TU
KHA BLTAS TE,

DKYIL 'KHOR GYI BSGRUB PA BRTZAM PAR BYA'O, ,YE SHES SEMS DPA'I
THUGS KA'I SA BON GYI 'OD ZER GYIS NAM MKHA' LA GNAS PA'I DKYIL
'KHOR SPYAN DRANGS NAS RANG GI RIG MA'I PADMAR ZHU BAR GYUR PAR
BSAM MO, ,ZHU BA DE LAS RANG GI SA BON GYI DKYIL 'KHOR DU 'KHOR
LO'I GTZO

@265A *, ,BO LA SOGS PA GO RIMS BZHIN DU SPRO BAR BYA'O, ,DE'I
'OG TU MIG LA SOGS BYIN GYIS BRLABS LA, MCHOD BA DANG BSTOD PA
DANG BDUD RTZI MYANG BA LA SOGS PA BYA'O, ,DKYIL 'KHOR GYI DE
KHO NA NYID BSGRUB PA STE BRGYAD PA'O,, ,,DA NI BSDIGS PA'I RAB
TU SBYOR BA BRJOD PAR

BYA STE, RNAL 'BYOR PA'I SEMS BSGOM PA CUNG ZHIG BRTAN PAR GYUR
CING MTSAN MA CUNG ZHIG RNYED PAR GYUR PAS ZLA BA DRUG GI BAR DU
BSGOM PAR BYA'O, ,DE LTA NA YANG GAL TE MA GRUB NA, DE'I TSE
RANG GI 'DOD PA'I LHA NYID KYI RNAL 'BYOR SNGON DU 'GRO BA CAN
GYI JI SKAD BRJOD PA'I CHO GAS DAM TSIG

LA TSOGS PA SNGON DU 'GRO BAS ZLA BA BCO BRGYAD BSGOM PAR BYA'O,
,DE LTA NA YANG GAL TE GRUB PAR MA GYUR NA, DE'I TSE THUN MTSAMS
SU NI BSDIGS PA'I SBYOR BA BRTZAM PAR BYA STE, DE LA RIM PA NI
'DI DAG YIN NO, ,MI BSKYOD PA'I SBYOR BA DANG LDAN PA'I RNAL
'BYOR BA TING NGE 'DZIN GSUM DANG LDAN

PAS, DKYIL 'KHOR NAG POS YONGS SU BSKOR BA, GZHAL YAS KHANG NAG
POS BSGRUBS LA BSGOM MO, ,DE'I 'OG TU MCHOD PA DANG BSTOD PA
DANG BDUD RTZI MYANG BA BYAS NAS, YE SHES SEMS DPA'I THUS KA'I
SA BON GYI 'OD ZER GYIS DE BZHIN GSHEGS PA'I 'KHOR LO SPYAN
DRANGS TE,

PADMA'I DKYIL 'KHOR DU LHUNG BAR GYUR PA'I ME'I DKYIL 'KHOR GYIS
YONGS SU BSKOR BA 'JIGS SHING SKRAG PA, RAB TU 'DAR BAR GYUR PA
BLTAS LA, DE'I SA BON GYI 'OD ZER GYIS DE BZHIN GSHEGS PA'I
TSOGS SHES RAB CHAGS PAS ZHU BAR GYUR PA, RDO RJE'I LAM NAS
BYUNG BA YONGS SU GYUR

PA LAS, GSHIN RJE GSHED PHYAG GNYIS PA, PHYOGS BRGYAD NAS, AOm
AA BADZRA TZA RA, AA KRO NA MA K'I LA YA H'Um PHAt CES BYA BAS
PHUR BUS GDAB PAR BYA'O, ,'DI NI MI BSKYOD PA'I CHO GA YIN NO,
,DE DAG THAMS CAD LA GDAB PAR BYA BA DANG, 'DEBS PA PO DANG,
'DEBS PAR BYED PA ZHEN PA

MED PA BYAS NAS 'GRUB PAR 'GYUR GYI GZHAN DU MA YIN NO, ,BSDIGS
PA BSGRUB PA STE DE KHO NA NYID DGU PA'O,, ,,DE'I 'OG TU GSHEGS
SU GSOL BA BRJOD PAR BYA STE, DE LA RIM PA NI 'DI YIN NO, ,DKYIL
'KHOR GYI KHANG PA NAS BYUNG LA, ZHI BA'I SBYIN SREG BYAS NAS,
YANG DKYIL 'KHOR

@265B GYI KHANG BAR ZHUGS NAS, MCHOD PA SNA TSOGS PAS DKYIL
'KHOR MCHOD PAR BYA'O, ,SPROS PA DANG BCAS PA'I DRIL BU DKROL
LO, ,H'Um KHYED KYIS SEMS CAN DON KUN MDZAD, ,RJES SU MTHUN PA'I
DNGOS GRUB GSOL, ,SANGS RGYAS YUL DU GSHEGS NAS NI, ,SLAR YANG
'BYON PAR

MDZAD DU GSOL, ,MU: ZHES BYA BA'I TSIGS SU BCAD PA, DE'I 'OG TU
SA TSON GYI DKYIL 'KHOR LO SANGS RGYAS KYI ZHING DU GSHEGS PAR
BSAM, YI GE GSUM GYI MTHA' CAN GYI DKYIL 'KHOR GYI TSON PHYAGS
LA, DRI ZHIM PA'I SNOD DU BCUG PA, RGYA MTSOR 'BAB PA'I CHU BO LA

DOR BAR BYA'O, ,DKYIL 'KHOR GYI SA BA'I RNAM LNGAS BYUGS SHING,
YE GE GSUM GYI MTHAR CAN GYI CHO GAS GTOR MA SBYIN PAR BYA'O,
,GSHEGS SU GSOL BA'I DE KHO NA NYID DE BCU BA'O,, ,,DE NYID BCU
PA NGES BYAS PAS, ,BDAG GIS BSOD NAMS GANG BSAGS PA, ,DES NI 'GRO

BAS MI SHES PA'I, ,RAB RIB RNAMS NI ZHI BYED SHOG, ,MKHA' 'GRO
MA RDO RJE GUR GYI MAN NGAG DE KHO NA NYID BCU PA ZHES BYA BA,
SLOB DPON CHEN PO DRI MED GRAGS PAS MDZAD PA RDZOGS SO,, ,,MAR
PA CHOS KYI BLO GROS KYIS BSGYUR PA,,