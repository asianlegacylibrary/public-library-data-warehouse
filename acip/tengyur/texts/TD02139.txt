@199A #, ,RGYA GAR SKAD DU,
,SHR'I MA H'A K'A RU nI KA AA BHI shE KA PRA KA RA nA AU PA DE
SHA N'A MA, BOD SKAD DU, DPAL THUGS RJE CHEN PO'I DBANG BSKUR
BA'I MAN NGAG

GI RAB TU BYED PA ZHES BYA BA, BCOM LDAN 'DAS DPAL PADMA'I SNANG
BA CHEN PO RAB TU RGYAS PA LA PHYAG 'TSAL LO, ,DANG PO RE ZHIG
RNAL 'BYOR GYI DBANG PHYUG GANG ZHIG ,PADMA RAB TU ZAB PA'I DKYIL
'KHOR RAM, PADMA RGYAL PO GANG YANG RUNG BA'I DBANG DANG GNANG BA
THOB PAS, ,RTZA BA'I SNGAGS LA

BSNYEN PA 'BUM PHRAG GSUM SONG NAS, SLOB MA RJES SU GZUNG BAR
'DOD NA, GNAS DBEN ZHING NYAMS DGA' BA'I SAR, SLOB MA NI DANG PA
DANG SNYING RJE DANG SHES RAB CHE BA, 'KHOR BA LA SKYON DU MI LTA
ZHING, MANG DU THOS PA BLA MA LA GUS SHING, THE PA CHEN PO'I CHOS
LA THE TSOM MED PA, KHYAD

@199B BAR DU NGES PA'I DON DANG, SPYAN RAS GZIGS LA MOS SHING,
DBANG PO RNO BA'I GANG ZAG DES, BLA MA LA GSOL BA 'DEBS PA NI,
,SANGS RGYAS SNANG BA MTHA' YAS KYI, ,PADMA'I RIGS KYI DAM TSIG
DANG, ,PADMA'I DKYIL 'KHOR CHEN PO RU, ,PADMA'I DBANG BSKUR ZHU
BAR BGYI, ,DE NAS BLA MAS GNANG BA SBYIN

BA NI; BCOM LDAN 'DAS KYI DKYIL 'KHOR 'DIR, ,MI MKHAS PA NI
'CHING BAR 'GYUR, ,MKHAS PA RNAMS NI GROL BAR 'GYUR, ,SEMS CAN
DANG CAN SMIN PAR BYED, ,DUS GSUM SANGS RGYAS THAMS CAD KYANG,
,SRID BA'I 'DAM LAS 'DI YIS BRGAL, ,PADMA'I RIGS KYI DKYIL 'KHOR
'DIR, ,RA YAS

'BOD KYI YING [*YID] GNYIS SPONGS, ,ZHES BRJOD CING SLOB MA GZUNG
BAR BYA'O, ,DE NAS SLOB DPON GYIS DKYIL 'KHOR BRI BA NI, PADMA
ZAB PA DANG, PADMA RGYAL PO GANG GIS BYED KYANG RUNG STE, DE LA
DANG POS BRTAG PA DANG, SA BSLANG BA DANG, SA SBYANG BAR BYA BA
NI, LTO 'PHYE'I LTO BA NAS BA RKOS TE, SA BSLANGS NAS,

GNAS KHANG DANG 'TSAM PAR SA STEGS GRU BZHI PA BYAS LA, SA'I LHA
MO LA GTOR MA PHUL TE, SA BYIN GYIS BRLAB PO, ,DE NAS BA'I RNAM
LNGA DANG, DRI BZANG GI CHUS BYUGS LA, THIG GI CHO GA LAG LEN
BZHIN DU GDAB BO, ,TSON GYIS BRI BA NI, TSON KHA DOG LNGA YE SHES
LNGAR BYIN GYIS BRLABS LA, PADMA ZAB

PA'I DKYIL 'KHOR LA DBUS KYI LTE BA DANG PHYOGS BZHIR PADMA 'DAB
BZHI DMAR PO LA, MTSAMS KYI 'DAB MA DANG GONG RAS MDZES TSON, MU
KHYUD LA PADMA'I PHRENG BA BRI'O, ,PADMA RGYAL PO'I DKYIL 'KHOR
NI, LTE BA DMAR PO LA ZE'U 'BRU DANG GONG RAS CI MDZES 'DAB
BRGYAD KYI PHYOGS BZHI DMAR PO MTSAMS BZHI

DANG MU KHYUD RNAMS MDZES TSON DU BYA'O, ,DE'I RGYA BA TU PADMA
'DAB BRGYAD PHYOGS BZHI PHYOGS TSON LA, MTSAMS MDZES TSON DU
BYA'O, ,DE'I PHYIR ROL YANG PADMA 'DAB MA BCU DMAR PO 'AM SER POR
BYA BA'AM, LHA SNAM DMAR PO'AM, YANG NA KHYAMS PHYIN CHAD SPYI
DANG 'DRA BAR BRIS LA, RGYAN DGRAM PA NI, BLA

RE DANG; YOL BA BRE, RTEN DGRAM MO, ,MCHOD PA LNGA DANG, GTOR MA
LNGA LA SOGS PAS MTHA' MA LEGS PAR BSKOR, GZHAN YANG DGOS PA
RNAMS GZHUNG BZHIN BSHAM MO, ,BUM PA GTZANG MA LA BGEGS BSKRAD PA
NI, GU GUL GYIS BDUG CING KHRO BO'I SNGAGS BZLAS TE, NANG DU BCUD

@200A *, ,CHU GTZANG MA DANG, SMAN DANG DRI LNGA DANG, 'BRU LNGA
DANG, SNYING PO LNGA DANG, RATNA LNGA, 'O MA LA SOGS PA BLUGS LA,
DAR RAM, RAS KYIS MGUL CHINGS DANG GZUNGS THAG BTAGS TE, 'BRAS BU
CAN GYI SHING LO RLON PAS BRGYAN PA'I BUM PA GNYIS LA RNAM RGYAL
GYI BUM PA DANG LAS THAMS CAD BA'I

BUM PA DANG, DBANG GI BUM PA LA SOGS CI 'BYOR BSHAMS, NANG DU LHA
BSKYED LA, MCHOD PA PHUL NAS, DBANG GI BSNYEN PA BYA'O, ,RNAM
RGYAL GYI BUM PA DKYIL 'KHOR GYI DBUS SU GZHAG GO, ,LAS BUM GANG
BDER DGOD, DE NAS RANG STAN BDE BA LA 'DUG NAS, BRIS PA'I DKYIL
'KHOR DANG, BUM

BA'I NANG DU DKYIL 'KHOR RGYAS PA BSGOM, LAS BUM NANG DU RTA
MGRIN BSGOM PA NI, HR'I: LAS RTA MGRIN DMAR PO ZHAL GSUM PHYAG
DRUG PA, ZHAL DBUS DMAR BA, G-YAS DKAR, G-YON SNGO, DBU SKRA DMAR
SER GYEN DU 'BAR BA, RTA MGO LJANG ZHUR RNGOG MA DMAR BA, RTA
SKAD SGROGS PA, PHYAG G-YAS KHAtV'Am

GA RTZE GSUM BSNAMS PA, G-YON NA RDE'U CHUNG 'KHROL BA, BAR MA
GNYIS KYIS LHA SRIN SDE BRGYAD KYI TZITTA'I PHRENG BA BSNAMS PA,
G-YAS 'OG MAS ZHID [*ZHING?] DBYUG ,G-YON GYI 'OG MAS THOD PA
LCANG LO CAN LHA SRIN SDE BRGYAD KYI KHRAG GIS BKANG BA ZHAL DU
GSOL BA, ZHABS G-YAS BSKUM, G-YON BRKYANG

BAS BZHUGS PA, SKU SMAD STAG GI PAGS PA'I SHAM THABS BYAS PA, SKU
STOD ZHING LPAGS KYI G-YANG GZHI MAN BAS PA, SBRUL RIGS BZHIS DBU
DANG YAN LAG BRGYAN PA, ME DPUNG GI DBUS SU BZHUGS PAR BSAM,
SNGAGS NI, AOm HR'I: HA YA GR'I WA PADMA NTA KRi TA BADZRA KRO
DHA HA YA GR'I WA HU LU HU LU SARBA

P'A PAm SHUDDHE SHUDDHE YE H'Um PHAt SV'A H'A, ZHES BRJOD PAS,
KHRO BO'I SKU GSUNG THUGS KYI BDUD RTZI'I CHUS GANG BAR BSAM, DE
NAS SLOB MA RNAMS LA, LAS BUM GYIS PHYIR KHRUS BYAS TE, NANG DU
BTANG LA MAndALA PHUL NAS GRAL LA RIM PAR GZHAG GO, ,DE NAS GDONG
G-YOGS BCINGS LA, LAG TU

ME TOG BZUNG LA GSOL BA GDAB BO, ,DE NAS BDAG NYID DANG, DKYIL
'KHOR DANG, BUM PA GSUM GA MI DMIGS PA'I DANG LAS, BSOD NAMS KYI
SPRIN KHA DOG LNGA LNGA LAS 'OG PHYOGS KYI 'JIG RTEN KHAMS THAMS
CAD KHYAB, DE'I STENG DU RNAM PAR SHES PA YI GE HR'I: DKAR PO
THIG LE

@200B GNYIS GA DANG BCAS PA BSGOM, ,DE LAS YIG 'BRU KHA DOG SNA
TSOGS PA SPRIN GYI THOG TU 'PHROS PA LAS DE BZHIN GSHEGS PA THAMS
CAD KYI SKU GSUNG THUGS KYI 'OD ZER LAS GRUB PA'I GZHAL YAS KHANG
CHEN PO, SHAR SHEL DKAR PO, LHO BEE d'U RU, NUB PADMA R'A GA
,BYANG AINDRA N'I LA LAS GRUB PA,

GRU BZHI PA, SGO BZHI PA, KA BA DANG RTA BABS BZHIS MDZES PA, RIN
PO CHE'I PHA GU DANG, DRA BA DRA PHYED KYIS BRGYAN PA, RI DAGS,
GDUGS, CHOS 'KHOR DANG BCAS PA MTHO BA, 'DOD YON GYI SNAM BU DMAR
PO LA, MCHOD PA'I LHA MOS BSKOR BA'I NANG DU, ,PADMA RIM PA GNYIS
PA'I GDAN GYI DBUS SU

YI GE HR'I: LAS PADMA DANG NYI MA ZLA BA'I GDAN GYI DBUS SU, RANG
NYID THUGS RJE CHEN PO SKU MDOG DKAR BA, ZHAL BCU GCIG PA, RTZA
BA'I ZHAL DKAR PO, G-YAS LJANG BA, G-YON DMAR BA, DE'I STENG MA
DBUS LJANG GU, G-YAS DMAR, G-YON DKAR, DE'I STENG MA DBUS DMAR
BA, G-YAS DKAR BA,

G-YON LJANG GU, ZHAL DE RNAMS NI, KUN NAS ZHI BA, BZHAD PA 'DZUM
PA, SPYAN GSUM GSUM ZHI BAS GZIGS PA, DE'I STENG DU KHRO BO'I
ZHAL NAG PO, MCHE BA GTZIGS PA, SPYAN GSUM PA, DBU SKRA DMAR SER
ME LTAR 'BAR BA'O, ,ZHAL DGU PO NI, DBU KRA NAG PO LA RIN PO CHES
BRGYAN PA'O, ,

ZHAL NAG PO'I STED [*STENG] NA 'OD DPAG MED KYI ZHAL DMAR PO
MGRIN PA YAN CHAD PHYUNG BA, SPYAN GSUM PA, GTZUG TOR DANG BCAS
PA'O, ,PHYAG BRGYAD KYI DANG PO GNYIS KYIS YUM LA 'KHYUD PA, THAL
MO SBYAR BA'O, ,G-YAS 'OG MAS MU TIG GE PHRENG BA, G-YON 'OG MAS
PADMA DMAR PO, G-YAS

GSUM PAS MCHOG SBYIN, G-YON GSUM PAS SPYI BLUGS, G-YAS BZHI PAS
CHOS KYI 'KHOR LO, G-YON BZHI BAS PADMA'I MDA' GZHU'O, ,SKU DANG
YAN LAG THAMS CAD LA RIN PO CHES BRGYAN PA'O, ,YUM RDO RJE RNAL
'BYOR MA SKU MDOG DMAR MO, ,ZHAL GCIG PHYAG GNYIS MA, SPYAN

GSUM PA, G-YAS KYIS ZANGS GRI BSNAMS PA, G-YON THOD KHRAG BSNAMS
PAS YAB LA 'KHYUD PA, SKRA GROL BA RUS PA'I RGYAN GYIS BRGYAN PA,
ZHABS G-YON YAB DANG SPYAN NAS BRKYANG PA, G-YAS KYI YAB KYI DAR
SHAM GROL BA LA 'KHYUD PA'O, ,YAB KYI PHYAG DGU BRGYA DGU BCU
RTZA GNYIS,

@201A *, ,MCHOG SBYIN PA'I PHYAG MTHIL LA MDZES PAR GZIGS PA'I
SPYAN STONG MNGA' BA, SKU'I PHYAG STONG DANG SPYAN STONG LAS 'OD
ZER KHA DOG SNA LNGAS 'JIG RTEN GYI KHAMS MA LUS PA KHYAB PAR
BSAM MO, ,MDUN GYI PADMA LA RDO RJE PHAG MO DMAR MO ZHAL GNYIS
MA'I SPYI BOR PHAG ZHAL, G-YAS GRI

GUG ,G-YON THONG BA, MCHAN KHUNG NA KHAtV'Am GA BSNAMS PA, RUS
PA'I RGYAN GYIS BRGYAN PA'O, ,G-YAS SU YUM CHEN MO SER MO ZHAL
GCIG PHYAG BZHI MA, G-YAS THUGS KAR RDO RJE 'DZIN PA, G-YON PA
AUTPA LA'I STENG NA PO TI BSNAMS PA, 'OG MA GNYIS MNYAM GZHAG
MDZAD PA'O, ,RGYAB

PHYOGS SU SGROL MA LJANG GU, ZHAL GCIG PHYAG BZHI MA, PHYAG DANG
PO GNYIS THUGS KAR THAL MO SBYAR BA, G-YAS SKYAB [*SKYA BA?]
SBYIN, G-YON 'OG MAS AUTPAL 'DZIN PA'O, ,G-YON PHYOGS SU YUM YI
GE DRUG MA DKAR MO ZHAL GCIG PHYAG BZHI'I, DANG PO GNYIS THUGS
KAR THAL MO SBYOR BA, G-YAS 'OG

MAS MU TIG GI PHRENG BA 'DZIN PA, G-YON 'OG MAS PADMA BSNAMS
PA'O, ,MTSAMS BZHIR BUM PA BDUD RTZIS BKANG PA'I STENG DU KA P'A
LA RE RE GNAS PAR BSAM MO, ,LHA MO BZHI PO DAR GYI SHAM THABS
CAN, RIN PO CHE'I RGYAN DANG BCAS PA'O, ,DE'I PHYI'I PADMA'I GDAN
LA, SHAR PHYOGS SU MI BSKYOD PA

SKU MDOG SNGON PO, ,ZHAL GCIG PHYAG BZHI PA, DANG PO GNYIS KYIS
YUM M'A MA K'I LA 'KHYUD PAS THAL MO SBYAR BA, G-YAS 'OG MAS RDO
RJE, G-YON 'OG MAS PADMA 'DZIN PA, ZHABS G-YAS BRKYANG BA, M'A MA
K'I SNGON MO GRI GUG DANG THOD PA 'DZIN PAS 'KHYUD BA'O, ,LHO
PHYOGS SU RIN CHEN 'BYUNG

LDAN SER BO ZHAL GCIG PHYAG BZHI BA, DANG PO GNYIS KYIS YUM SANGS
RGYAS SPYAN MA SER MO GRI GUG DANG THOD PA 'DZIN PAS YAB LA
'KHYUD PA'I RGYAB TU THAL MO SBYOR BA, G-YAS 'OG MA RIN PO CHE,
G-YON 'OG MAS PADMA 'DZIN PA'O, ,RGYAB PHYOGS SU RNAM PAR SNANG
MDZAD DKAR PO ZHAL GCIG PHYAG

BZHI PA, DANG PO GNYIS KYIS YUM GOS DKAR MO ME TOG DKAR DMAR
GNYIS BSNAMS PA LA 'KHYUD PAS THAL MO SBYOR BA, G-YAS 'OG MAS
'KHOR LO, G-YON 'OG MAS PADMA BSNAMS PA'O, ,BYANG PHYOGS SU DON
YOD GRUB PA LJANG GU, ZHAL GCIG PHYAG BZHI'I DANG PO GNYIS KYIS
YUM

@201B DAM TSIG SGROL MA SKU MDOG LJANG SER AUTPAL DANG PADMA
BSNAMS PA LA 'KHYUD PAS, THAL MO SBYOR BA, G-YAS 'OG MAS RAL GRI,
G-YON 'OG MAS AUTPAL LA BSNAMS PA'O, ,ZHABS G-YAS BRKYANG G-YON
BSKUM PA'O, ,DAR SHAM DANG RIN PO CHES BRGYAN BA'O, ,YUM GNYIS
NI, ZHAL GCIG PHYAG

GNYIS KYIS GRI GUG DANG THOD PA 'DZIN PAS YAB LA 'KHYUD PA, RUS
PA'I RGYAN CAN SKU MDOG YAB DANG MTHUN PA, ZHABS GNYIS KYIS YAB
KYI DAR SHAM CUNG ZAD GROL BA LA 'KHYUD PAR BSGOM, YAB KYI G-YON
GYI GNYIS PA NI PADMA 'DZIN PA'O, ,MTSAMS BZHIR NI, MKHA' 'GRO MA
BZHI ZHAL GCIG

PHYAG DANG PO GNYIS THUGS KAR THAL MO SBYOR BA, G-YAS GRI GUG
G-YON THOD KHRAG BSNAMS PA, SKU MDOG NI DKAR MO DANG, SER MO
DANG, DMAR MO DANG LJANG GU'O, ,ZHABS G-YAS BRKYANG BA, G-YON
BSKUM PA'O, ,DE'I PHYI'I RGYAB PAD 'DAB BCU'I GDAN LA, PHYOGS
BCU'I PADMA RIGS KYIS NGAS

RGYAS BCU PO NI, GSER GYI MDOG CAN, CHOS GOS DMAR SER GSOL BA,
PHYAG NA PADMA STONG DANG LDAN PA RE RE BSNAMS PA, DBU REG ZHABS
RJEN NO, ,GRVA BZHI LA LHA SNAM GYI MTSAMS BZHIR, BYANG DU, 'JAM
DPAL DMAR SER, G-YAS RAL GRI, G-YON AUTPAL LA'I STENG DU PO TI
BSNAMS PA'O, ,

SHAR LHOR PHYAG NA RDO RJE LJANG GU, G-YAS RDO RJE, G-YON AUTPA
LA'O, ,LHO NUB TU BYAMS PA DMAR SER, G-YAS KLU SHING, G-YON AUTPA
LA'I STED [*STENG] NA BU MA PA'O, ,NUB BYANG DU SGRIB PA RNAM PAR
SEL BA SER SKYA, G-YAS NOR BU, G-YON GYIS AUTPA LA'O, ,ZHABS
GNYIS BZHENGS PA, RIN PO CHE

DANG; DAR GYIS BRGYAN PA'O, ,SHAR SGOR 'DOD PA'I RGYAL PO DKAR PO
ZHAL GCIG PA, G-YAS 'KHOR LO, G-YON SDIGS MDZUB MDZAD PA'O, ,LHO
SGOR GSHIN RJE GSHED SER NAG ,ZHAL GCIG PA, G-YAS BE CON, G-YON
SDIGS MDZUB, NUB SGOR RTA MGRIN DMAR PO, RTA MGO

LJANG GU, PHYAG G-YAS PADMA'I DBYUG PA, G-YON SDIGS MDZUB MDZAD
PA'O, ,BYANG SGOR BDUD RTZI 'KHYIL PA LJANG NAG ,ZHAL GCIG PHYAG
G-YAS RAL GRI, G-YON SDIGS MDZUB MDZAD PA, DBU SKRA DMAR SER 'BAR
BA, SPRUL [*SBRUL?] RIGS BZHIS BRGYAN PA, SKU SMAD STAG GI SHAM
THABS

@202A *, ,CAN; ,ZHABS G-YAS BRKYANG G-YON BA SKUM GYIS BZHUGS
PA'O, ,PHYI ROL DU LHA MO ME TOG MA DKAR MO, BDUG SBOS MA SER MO,
,MAR ME MA DMAR MO, DRI CHAB MA LJANG GU, ZHAL ZAS MA SER MO, SIL
SNYAN MA ZLA BA'I MDOG CAN MA RNAMS KYIS MCHOD PAR BSAM MO, ,

SGO KHANG DU TSAD MED PA'I LHA MO BZHI, BYAMS PA TSAD MED PA'I
LHA MO DNGUL GYI ME LONG BLTA BA, SNYING RJE'I LHA MO SER MO GSER
GYI ME LONG BLTA BA, DGA' BA'I LHA MO DMAR MO ZANGS KYI ME LONG
BLTA BA, BTANG SNYOMS KYI LHA MO SNGON MO G-YU'I ME LONG BLTA
BA'O, ,DE'I PHYI ROL DU RGYAL PO CHEN PO BZHI NI,

BYANG PHYOGS SU RNAM THOS SRAS SER PO, G-YAS ME TOG AU DUMW'A RA
GTZO BO LA 'BUL BA, G-YON NE'U LE'I RKYAL PA 'DZIN PA'O, ,SHAR
PHYOGS SU YUL 'KHOR SRUNG DKAR PO, G-YAS ME TOG ,G-YON BI WANG
'DZIN PA'O, ,LHO PHYOGS SU 'PHYAGS SKYES PO SNGON PO, G-YAS ME
TOG ,G-YON RAL GRI

'DZIN PA'O, ,NUB PHYOGS SU SPYAN MI BZANG DMAR PO, G-YAS ME TOG
,G-YON SBRUL ZHAGS 'DZIN PA'O, ,DE'I PHYI ROL DU YE SHES LNGA'I
'OD KHA DOG LNGA RDO RJE'I GUR DU BSAM MO, ,'OD KYI NANG DU YI GE
DRUG PA'I GSUNG GI SGRA RANG BZHIN GYIS BSGRAG PAR BSAM MO, ,DE
NAS THUGS KA'I HR'I: LAS 'OD ZER KHA

DOG LNGA 'PHROS NAS, 'OG MIN GYI GNAS NAS, YE SHES SEMS DPA' RANG
GIS BSGOMS PA DANG 'DRA BA SPYAN DRANGS LA MDUN GYI NAM MKHAR
BZHUGS PA LA, DPAL LDAN SANGS RGYAS SKU 'CHAD PA, ,ZHES PA'I
TSIGS SU BCAD PA BRJOD CING YE SHES PA DGUG GZHUG BYA STE, SKU
GSUNG THUGS BYIN GYIS BRLAB

BAR BYA'O, ,DE NAS LHA THAMS CAD GSAL BTAB LA BSNYEN PA BYA BA
NI, THUGS KA'I HRA'I: LA, AOm A'A: H'Um HRA'I: AOm MA nI PADME
H'Um PHAt SV'A H'A, AOm BADZRA B'A R'A H'I, AOm SARBA BUDDHA d'A
KI N'I YE, BADZRA WARnnA N'I YE, BADZRA BI RO TZA N'I YE H'Um
PHAt, HA RI NI SA H'Um PHAt SV'A H'A, ZHES PA'I SNGAGS KYIS BSKOR
BA LA DMIGS NAS BZLAS PA BYA BA

DANG; 'OD ZER GYIS PHYOGS BCU'I DE BZHIN GSHEGS PA THAMS CAD LA
MCHOD PA PHUL TE, DE RNAMS KYI BYIN BRLABS RANG GI ZUGS KA'I
HR'I: LA BSDU'O, ,BUM PA'I NANG DU DE BZHIN GSHEGS PA RNAMS BSAMS
LA, DE DAG ZHU BAS BDUD RTZI'I CHUR BSAM ZHING BSNYEN PA BYA'O,
,PADMA ZAB PA BYED NA NI, SGRUB

@202B THABS LAS BYUNG BA BZHIN DU, BSGOM ZHING BZLAS PAR BYA'O,
,CHO GA GZHAN DAG RNAMS NI 'DRA BAS THUN MONG DU SHES PAR BYA'O,
,DE NAS SLOB MA LA SKYABS SU 'GRO BA THUN MONG BA BYIN LA, SEMS
BSKYED PA NI, SGROL MA'I RGYUD NAS GSUNGS PA, DKON MCHOG GSUM LA
SKYABS SU 'CHI, ,SDIG PA MI DGE SO SOR

BSHAGS, ,'GRO BA'I DGE LA RJES YI RANG, ,SANGS RGYAS BYANG CHUB
YID KYIS GZUNG, ,SEMS CAN RNAMS LA PHAN SLAD DU, ,BYANG CHUB
MCHOG TU SEMS BSKYED DO, ,DE LTAR SKYABS SU 'GRO BA DANG, SEMS
BSKYED LA, YANG DAM TSIG DANG SDOM PA BYIN PA NI, SANGS RGYAS
CHOS DANG DGE 'DUN LA, ,RTAG TU BDAG

NI SKYABS SU MCHI, ,SANGS RGYAS PADMA RNAM RGYAL DANG, ,GSANG
SNGAGS RGYAL BA MKHA' 'GRO MA, ,BDAG NI RTAG TU SKYABS SU MCHI,
,BYANG CHUB SEMS DPA' BDAG NYID CHE, ,KHYAD PAR DU YANG SLOB DPON
LA, ,RTAG PAR BDAG NI SKYABS SU MCHI, ,MGON PO SPYAN RAS GZIGS
DBANG PO, ,RNAL 'BYOR

MA DANG SNANG MDZAD TSOGS, ,THAMS CAD BDAG LA DGONGS SU GSOL,
,BDAG NI DUS 'DI NAS BZUNG STE, ,JI SRID GNYIS MED LA GNAS PAR,
,DE YI TSANGS SPYOD GNYIS MED PA, ,NYI SHU RTZA GNYIS LEGS PAR
BSRUNG, ,ZHES KHAS BLANG NGO, ,DE NAS ZAB PA DANG RGYA CHE BA'I
CHOS BSHAD DE DES SHES BSKYED PA NI,

RNAM SNANG MNGON BYANG NAS GSUNGS TE, 'JIG RTEN DU NI KUN MKHYEN
NYID, AU DUMW'A RA'I ME TOG BZHIN, ,BRGYA LAM NA NI RE 'GA' ZHIG
,'BYUNG 'GYUR YANG NI MI 'BYUNG NGO, ,GSANG SNGAGS SPYOD PA'I
TSUL 'BYUNG BA, ,DE BAS KYANG NI DKON PA STE, ,GANG GI SEMS CAN
MNYAM MED DON, ,MYA NGAN MI

'DA' BYED PAR NUS, ,BSKAL BA BYE BA DU MA RU, ,SNGON CHAD SDIG PA
BGYIS PA GANG, ,DE KUN DKYIL 'KHOR 'DI 'DRA BA, ,MTHONG BAS BYANG
BAR 'GYUR BAS NA, ,GRAGS PA MTHA' YAS SNGAGS SPYOD PA'I, ,TSUL LA
GNAS NA SMOS CI DGOS, ,SKYOB PA'I GSANG SNGAGS BZLAS NAS NI, ,GO
'PHANG

BLA NA MED PAR 'GRO, ,GANG DAG SPYOD PA MCHOG 'DI LA, ,BLO GROS
SHIN TU MI G-YO BA, ,DE DAG GIS NI NGAN 'GRO'I RGYU, ,SDUG BSNGAL
KUN 'BYUNG RAB TU BSHAD, ,BDAG NYID CHEN PO KHYED RNAMS KYI,
,RNYED PA MNYAM MED DE RING RNYED, ,GANG PHYIR RGYAL BA SRAS BCAS
PA, ,BDAG NYID CHEN PO KUN GYI

@203A *, ,NI; ,BSTAN PA 'DI LA KHYED RNAMS KUN, ,YONGS SU BZUNG
LA SKYE BZHIN PAR, ,DE PHYIR KHYED RNAMS THEG CHEN LA, ,DBANG
BSKUR BA RU SKYE BAR 'GYUR, ,THEG PA CHEN PO CHER 'BYUNG BA, ,LAM
MCHOG 'DI NI DPAL DANG LDAN, ,KHYED RNAMS LAM 'DIR 'GRO BA NA,
,DE BZHIN GSHEGS

PA RNAMS SU 'GYUR, ,ZHES BRJOD, DE NAS SLOB MA'I MGO BOR RDO RJE
BZUNG LA, KHYOD KYIS PADMA RGYAL PO DANG, PADMA ZAB PA'I DKYIL
'KHOR CHEN PO 'DI, SNOD MIN PA LA BSTAN NA, DAM TSIG NYAMS PAR
'GYUR PA'I PHYIR, SNGON DKYIL 'KHOR MA MTHONG BA DANG, 'DI LA MA
DAD PA'I SNOD LA,

'DI LTA BU 'DI KHYOD KYIS YANG SU RUNG RUNG LA SMRA ZHING BRJOD
PAR MI BYA'O, ,DE NAS KA P'A LA'I NANG GI BDUD RTZI BYIN LA, 'DI
NI RDO RJE BDUD RTZI'I CHU, ,MA BSRUNGS SREG PAR BYED PA'I DUG
BSRUNGS NA DNGOS GRUB THOB PA NI, ,BDUD RTZI LNGA YI CHUS GRUB
PO, ,AOm PANYTZA AA MRi TA AU DKA thA thA, DE NAS SLOB

MA'I SNYING GAR RDO RJE BZHAG STE, SPYAN RAS GZIGS DBANG RDO RJE
PHAG MO DED, ,KHYOD KYI SNYING LA YANG DAG ZHUGS PAR GYUR, ,GAL
TE TSUL 'DI GZHAN LA SMRA MI BYA, ,SMRAS NA DE MA THAG TU DRAL TE
GSHEGS, ,YANG SPYI POR RDO RJE BZHAG LA DE RING KHYOD DPA' BO
DANG RNAL 'BYOR MA RNAMS KYI RIGS SU

ZHUGS KYI, NGAS KHYOD LA SANGS RGYAS PADMA RNAM RGYAS SPYAN RAS
GZIGS KYI YE SHES BSKYED PAR BYA STE, YE SHES GANG GIS KHYOD DE
BZHIN GSHEGS PA THAMS CAD DANG, SPYAN RAS GZIGS DANG, DPA' BO
DANG RNAL 'BYOR MA THAMS CAD KYI DNGOS GRUB KYANG THOB PAR 'GYUR
NA, DNGOS GRUB GZHAN LTA

CI ZHIG SMOS, KHYOD KYIS DKYIL 'KHOR MA MTHONG BA RNAMS KYI MDUN
DU BRJOD PAR MI BYA STE, DAM TSIG NYAMS PAR GYUR TE RE, YANG RDO
RJE SPYI BOR GZHAG ,DENG PHYIN CHAD KHYOD KYI SPYAN RAS GZIGS NGA
YIN GYI, GANG NGAS PADMA'I RGYAL PO SPYAN RAS GZIGS KYI DKYIL
'KHOR CHEN PO SGOMS SHIG CES

BSGO BDE KHYOD KYIS BYA'O, ,KHYOD KYIS NGA LA BRNYAS BAR MI BYA
STE, KHYOD MI BDE BA MA SPANGS PAR TSE'I DUS BYAS NAS, DMYAL BAR
LHUNG BAR GYUR TE RE ZHES BRJOD DO, ,YE SHES KYI DKYIL 'KHOR DU
GZHUG PA NI, BDAG NYID KYI DKYIL 'KHOR GSAL BAR BSGOMS NAS, SLOB
MA RNAMS SPYAN RAS

@203B GZIGS SU GSAL BAR BSKYED LA, 'OG MIN GYI GNAS GTZANG MA'I
GZHAL YAS NAS, SANGS RGYAS PADMA'I RGYAL PO DANG, SPYAN RAS GZIGS
KYI DKYIL 'KHOR GYI LHA TSOGS THAMS CAD SPYAN DRANGS LA, BDAG
NYID DANG SLOB MA RNAMS LA GZHUG GO, ,SPOS LA SOGS PA'I MCHOD
PA'I BYE BRAG RNAMS

KYANG DBUL, DAG TU, DPAL LDAN SANGS RGYAS SKU 'CHAD BA, ,RDO RJE
MI PHYED GSUM GYI SKU, ,BDAG LA BYIN GYIS BRLAB TU GSOL, ,PHYOGS
BCUR BZHUGS PA'I SANGS RGYAS KUN, ,RDO RJE MI PHYED GSUM BSGOM
PAS, ,SKU YI BYIN GYIS BRLAB TU GSOL, AOm DPAL LDAN SANGS RGYAS
GSUNG 'CHAD

BA; ,ZHIS TSIG BSGYUR LA SHES PAR BYA'O, ,A'A: ZHES PA DANG, DPAL
LDAN SANGS RGYAS THUGS 'CHANG BA, H'Um ZHES PA DANG, AOm A'A:
H'U% HR'I: AOm MA nI PADME H'U%, AOm BADZRA B'A R'A H'I, SARBA
BUDDHA d'A KYI N'I YE, BADZRA WARnA N'I YE, BADZRA BEE RO TZA N'I
YE, HA RI NI SA, A'A BE SHA YA Y'A BE SHA YA, SARBA TA TH'A GA TA
AA BHIshI NYTZA H'U% A'A:

ZHES BRJOD CING YE SHES PA GZHUG GO, ,YE SHES PA ZHUGS PA'I RTAGS
SEMS BDE GSAL MI RTOG PA LA SOGS PA BYUNG BA DANG, LHA LA DBANG
BSKUR BAR GSOL BA GDAB PA NI, SANGS RGYAS PADMA RNAM RGYAS DKYIL
'KHOR DU, ,'OD DPAG MED PA'I RGYAL SRAS SPYAN RAS GZIGS, ,PADMA'I
RIGS KYI

MCHOG GYUR CHEN PO YI, ,SKAL LDAN RNAMS LA DBANG BZHI BSKUR DU
GSOL, ,ZHES MAndALA DBUL LA SOGS BA GDAB PO, ,DE NAS BUM DBANG
BSKUR BA NI, BDAG DKYIL 'KHOR GTZO BOR GSAL BA'I THUGS KA NAS,
RDO RJE RNAL 'BYOR MA DANG, MKHA' 'GRO MA BZHI DANG LNGA SPROS
TE, BUM PA THOGS

NAS; ,SLOB MA'I SPYI BOR DBANG BSKUR BAR BSAM ZHING, BKRA SHIS
BRJOD PA DANG, YID LA SPYAN RAS GZIGS KYI DKYIL 'KHOR DU BUM PA'I
CHUS DBANG BSKUR BAR BSAM ZHING, DNGOS SU RNAM RGYAL BUM PA SLOB
MA'I SPYI BOR BZUNG NAS, JI LTAR SANGS RGYAS PADMA RNAMS RGYAS
KYI, 'OD DPAG MED PA'I

RGYAL SRAS SPYAN RAS GZIGS, ,CHOS KYI RGYAL SRID CHEN POR DBANG
BSKUR LTAR, ,DE BZHIN BDAG GIS KHYOD LA DBANG BSKUR RO, ,JI LTAR
BLTAMS PA TZAM GYIS NI, ,DE BZHIN GSHEGS LA KHRUS GSOL LTAR, LHA
YI CHU NI DAG PA YIS, ,SPYAN RAS GZIGS DBANG DBANG THOB PO, ,AOm
A'A: H'U% HR'I:

@204A *, ,AOm MA nI PADME H'U%, AOm BADZRA B'A R'A H'I, AOm SARBA
BUDDHA d'A KI N'I YE, BADZRA WARnA N'I YE, BADZRA BEE RO TZA N'I
YE, HA RI NI SA, AOm SARBA TA TH'A GA TA AA BHI shI NYTZA M'Am,
ZHES BRJOD DE, SLOB MA MGON PO PADMA'I SNANG BA RAB TU RGYAS PA'I
DKYIL 'KHOR DU BYIN GYIS BRLABS TE, BSKYED RIM RGYAS PAR BSGOM PA
LA DBANG

BUM CHU YAR 'KHYIL BA LAS 'OD DPAG MED PAS DBU BRGYAN PAR BSGOM,
DES LUS DAG PA YE SHES LNGA'I NGO BO, MGON PO SPYAN RAS GZIGS KYI
SKU'I DKYIL 'KHOR DU DBANG THOB PA YIN NO, ,SLOB MA LA MCHOD PA
RNAM LNGA DBUL LO, ,DE NAS GSANG BA'I DBANG NI, KA P'A LA BDUD
RTZIS BKANG BA LAG TU BZUNG LA,

DE'I DBUS SU, SANGS RGYAS PADMA RNAM RGYAL YAB YUM GYI SBYOR
MTSAMS NAS BDUD RTZI BABS PAR BSAMS LA, DE'I 'OD ZER YI GE DRUG
PA'I GRA DANG BCAS PA PHYOGS BCUR 'PHROS PAS, PHYOGS BCU'I DE
BZHIN GSHEGS PA DANG, BDAG GIS GSANG BA'I DBANG BSKUR BAR BAS MA
ZHING, 'OD DPAG

MED PA SPYAN RAS GZIGS DBANG GSUNG GI MDZOD, ,YI GE DRUG PA
PHYOGS BCUR CHOS 'KHOR BSKOR BA'I GSUNG, ,RGYAL PA'I GSUNG
DBYANGS YAN LAG DRUG CU'I DBANG THOB PAS, ,BRGYAD KHRI BZHI STONG
GSANG BA'I CHOS KYI DBANG BSKUR RO, ,SNGAGS GONG MA DANG, SARBA
TA TH'A GA TAG AA BHI shINYTZA H'U%, ZHES

BRJOD DO, ,DES NGAG GI SGRIB PA DAG NAS, SKYE BA MED PA'I GSUNG
CHOS KYI 'KHOR LO BSKOR BA GSANG BA'I DBANG BSKUR BA THOB PA YEN
NO, ,DE NAS SHES RAB YE SHES KYI DBANG NI, ME LONG G-YA' DAG PA
LA, RDO RJE PHAG MO'I GZUGS BRNYAN 'CHAR DU BCUG LA, DE LA SPYAN
RAS GZIGS KYI YUM MAR ME LAS

MAR ME CHAD PA BZHIN DU CHAD NAS DE DANG GNYIS SU MED PAR ZHUGS
TE, THUGS KA NAS 'OD ZER GYI PHRENG BA KHA DOG SNA LNGA 'PHROS,
PHYOGS BCU'I DE BZHIN GSHEGS PA RNAMS KYI YUM RNAMS BSKUL NAS, DE
DAG RNAL 'BYOR MA LA THIM, DE MTHONG BA TZAM GYIS ZAG MED KYI BDE
BA STER NUS PA'I LHA MO ME LONG

NANG GI GZUGS BRNYAN LTA BU, BDAG DANG, DKYIL 'KHOR GYI LHA TSOGS
DE YANG, ME LONG NANG GI GZUGS BRNYAN LTA BU, ME LONG NANG GI LHA
MO LAG PA G-YON PAS GTAD LA, DUS GSUM BYANG CHUB SEMS DPA' RNAMS,
,SHES RAB RDO RJE RNAL 'BYOR MA, ,BDE CHEN NYID DU RNAM SBYAR
BAS, ,NYON MONGS

@204B SHES BYA'I SGRIB PA SPANGS, ,SHES RAB NAM MKHA' LTA BU YI,
,RNAL 'BYOR MA DANG 'BRAL MI BYA, ,GONG GI SNGAGS DANG, CITTA
PRADZNY'A SARBA TA TH'A GA TA N'A MA AA BHI shINYTZA M'Am, DES
SHES RAB YE SHES KYI DBANG THOB PA YIN NO, ,DA NI TSIG DBANG RIN
PO CHE BSKYUR [*BSKUR?] PA NA, ,BZHI BA MI DMIGS PA YE SHES KYI,
'GRO BA DRUG GI

SNANG BA'I YUL MED DE, ,SNANG MED YE SHES NAM MKHA' DANG MNYAM
PAS, ,CHOS KYI SKU LAS LONGS SPYOD RDZOGS SKU DANG, ,SPRUL BA'I
SKU NI YE SHES DPAG MED CHE, ,MKHA' DANG MNYAM LA BDAG MED DON
MDZAD DO, ,ZHES BRJOD DO, ,RJES LA SLOB MA LHAR GYUR BA LA MCHOD
PA LNGA 'BUL, BKRA SHIS KYI TSIG RNAMS

BRJOD DO, ,DE NI TSIG DBANG DO, ,DE NAS TSOGS KYI 'KHOR LO CHO GA
BZHIN DU BSKOR BAR BYA'O, ,GTOR MA RNAMS RGYAS PAR BSNGOS LA
BTANG BA DANG, RJES KYI CHO GA RNAMS BYAS LA, SLOB DPON LA ME TOG
DBUL BA DANG, DGE BA'I RTZA BA BSNGOS TE, DKYIL 'KHOR MI DMIGS
PAR BYA'O, ,SPYIN SREG BYA BAR 'DOD NA,

NANG GI SBYIN SREG RTZA GSUM 'DUS MDOR, MA LAS THOB PA'I NYI MA
BYANG CHUB KYI SEMS ME 'BYUNG BA BZHI'I RLUNG GIS SBAR NAS, GZUNG
'DZIN GYI RTOG BA SKYE BA MED PAR BSREG PA'I MED DBU MA NAS
SNYING GAR PHYIN PAS, PHA LAS THOB PA'I ZLA BA BYANG CHUB KYI
SEMS DANG SNYING GAR 'DZOM PAS LUS SEMS MI

DMIGS PA'I BDE GSAL CHEN PO NI, SPYIN SREG RNAMS KYI MCHOG GO
ZHES SPYAN RAS GZIGS KYI RGYUD NAS GSUNGS SO, ,PHYI'I SBYIN SREG
NI, SA KHRU GANG LA MDZUB GANG BAR BRUS, KHA KHYER MDZUB GANG
PHYIR BSKYED, DBUS SU PADMA DMAR PO 'DAB MA BRGYAD PA BYA, MU
KHYUD PADMA'I PHRENG

BAS BSKOR, ,DE'I NANG DU TZANDAN GYIS ZLA GAM DU BRTZIGS, DBANG
GI SREG RDZAS DANG, DGANG BLUGS DANG, GTOR MA DANG DE RNAMS G-YAS
G-YON DANG MDUN DU BZHAG LA, RGYAN DANG, GOS DANG, LTA STANGS
RNAMS LAS DANG MTHUN PAR BYAS TE, ME LHA BSKYED LA MCHOD PA DANG
SREG RDZAS

DBUL, BSTOD PA BYA'O, ,DE NAS ME LHA MED GYUR PA'I DBUS SU, SPYAN
RAS GZIGS KYI DKYIL 'KHOR RGYAS BSDUS GANG RUNG BSKYED, SREG
RDZAS RNAMS BYIN GYIS BRLABS TE, DBUL BA NI RGYAL PO'I RIM PA CAN
NAM, RGYAL PO'I RIM PA DANG, BRAM ZE'I RIM PA MED DE, GANG 'THAD

@205A *, ,KYIS DBUL LO, ,GSOL BA GDAB PA DANG, SNGAGS KYI 'OD ZER
NI ZHI BA DANG, DBANG RGYAS DANG, DRAG PO RNAMS GANG BYED KYANG,
RTZA BA'I SNGAGS KYI GSHAM DU LAS BZHI'I SNGAGS BTAGS PAS DNGOS
GRUB BSGRUB PA'O, ,SPYIN SREG GI RIM PA'O, ,SPYAN RAS GZIGS KYI
RGYUD PA PADMA ZAB PA DANG,

PADMA RGYAL PO'I DKYIL 'KHOR DU DBANG BSKUR PA'I RAB TU BYED PA
'DI, ,DPAL DZ'A LANDHA RA PAS MDZAD PA'O, ,MNGA' BDAG MEE TRI
PA'I PHYAG DPE LAS, RGYA GAR PHYAG NA'I ZHAL SNGA NAS DANG, BOD
KYI LO TZ'A BA PRADZNY'A K'I RTIS BSGYUR ZHING ZHUS TE GTAN LA
PHAB PA'O,, ,,

