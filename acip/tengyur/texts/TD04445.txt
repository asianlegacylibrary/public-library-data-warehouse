@365B *, ,'GREL PA
BZHUGS,, #, ,RNAL 'BYOR RIGS PA'I ME TOG 'PHRUL

GYI ME LONG LA DBU ZHABS SU BSDUS PA'I DON BZHI STE, PHYAG 'TSAL
MCHOD PA'I LUNG DANG, DAM BCA' SDOM PA'I LUNG DANG, GZHUNG LUGS
RTZA BA'I LUNG DANG, SNA TSOGS KYI LUNG DANG BZHI'O, ,KUN MKHYEN
NYID LA PHYAG

'TSAL NAS, ,SHES PA GANG GIS GANG LTAR PHYAG BTZAL BA'O, ,RNAL
'BYOR LTA BA'I SPYI 'GREL BRDEG ,CES PA LTA BA'I RIM PA SPYI'I
SHAN DBYE BA'I PHYIR 'GREL PA STE, THE TSOM GTAR KA GNAD DU BRDEG
PAR DAM BCA'

BA'O; ,LUNG BSDU BA BSTAN PA LA GNYIS TE, DRIS PA'I LUNG DANG LAN
NO, ,DRIS PA NI DGU STE, LOG RTOG BYANG CHUB YUL SNANG BA'I,
,CHOS KUN SEMS SU GCIG MI GCIG ,CES PA 'KHOR BA DANG MYA NGAN LAS
'DAS

PA'I SPYOD YUL BYANG CHUB SEMS SU GCIG MI GCIG DRIS PA DANG PO'O,
,LHUN GYIS GRUB PA GANG LA BGYI, ,DRIS PA GNYIS PA'O, ,DE NYID
SNANG BA YOD DAM MED, ,CES PA LHUN GRUB SNANG STONG GANG YIN DRIS
PA GSUM PA'O,,

YE NAS SANGS RGYAS YIN NAM MIN, ,ZHES PA CHOS KUN GZHI YI SANGS
RGYAS PA YIN NAM MA RGYAS PA YIN DRIS PA BZHI PA'O, ,KHAMS GSUM
SEMS CAN JI LTAR 'KHRUL ZHES PA LNGA PA'O, ,'KHRUL PA NYID NI DON

CI LAGS, ,ZHES PA 'KHRUL PA'I GRUB MTHA' DRIS PA DRUG PA'O, ,RNAL
'BYOR LTA BA'I NGO BO GANG ZHES PA BDUN PA'O, ,DE DAG DOGS PA'I
THE TSOM GANG, ,ZHES PA SKYON DRIS PA BRGYAD PA'O, ,DE RNAM

@366A *, ,KHYAD PAR JI LTAR CHE, ,BDUN PO THEG PA GZHAN LAS GANG
DPAG DRIS PA DGU PA'O, ,'PHRUL GYI ME LONG DGU SKOR BZHIN, ,ZHES
PA MTSON PA DGUS MTSON DU BTUB PA'O, ,GSAL BYED 'PHRUL TSIG DGU
YIS STON, ,ZHES PA

DON DRIS PA LAN ZUNG DGU YI TSIG GIS GSAL BAR STON PA'O, ,LAN
DANG PO BSTAN PA'I PHYIR, ,SGYU MA RNAM GNYIS SPYOD YUL NI, ,SEMS
KYI CHOS NYID DANG DU GCIG ,CES PA LOG RTOG SGYU MA'I SEMS CAN
DANG, YE SHES SGYU MA'I SANGS RGYAS KYI SPYOD YUL 'KHRUL LAM

MA 'KHRUL GNYIS, SEMS KYI DE KHO NA NYID CHOS KYI DBYINGS KYI YE
SHES SU GCIG PAR LAN GDAB PO, DE'I DPE NI, DE'I DE NYID JI LTA
BA'O, ,MKHA' DANG GZHA' SNANG JI BZHIN DU, ,ZHES PA GZHA' TSON
SNANG BA DANG RANG BZHIN STONG PA DBYER MED PA BZHIN NO, ,

GTAN TSIGS NI, LOG RTOG SEMS RGYUD THA DAD KYANG, ,RIG RGYUD MED
PHYIR DBYE BA DKA', ,ZHES PA LOG RTOG GI RGYUD SO SOR RTOG PA
DANG, 'DU SHES THA DAD PAS, TSOR BA DANG, 'DU BYED DE LTA BA
DANG, RGYAL BA'I THUGS GSAL BA RTAGS KYIS THA DAD PA LAS

MI MTHUN PA NI RGYAL BA DANG, 'GRO BA LA RIG RGYUD RTAG PAR NGES
PA MED PA'I PHYIR, GCIG CES DGOS CHED GNYIS KYI PHYIR BRJOD KYIS
NGO BO GCIG DANG THA DAD LAS GROL BA'I DANG DU DBYER MED PA LA DE
SKAD BRJOD PA'O, ,GNYIS PA NI, SEMS NYID NOR BU RIN PO CHE, ,

ZHES PA LHUN GRUB KYI DPE'O, ,JI LTAR DMIGS SHING BSAMS PAR
SNANG, ,ZHES PA LHUN GYIS MA GRUB PA DANG MA GRUB PA'I CHOS THAMS
CAD DU SEMS SO SOR SNANG BA'O, ,'GRO LA SEMS RGYUD GNYIS MI
'CHANG, ,ZHES PA SEMS KUN GYI SEMS KYI CHOS NYID KYI

GZHI'AM DNGOS PO ZHES PA SKAD GCIG MA NI BSAM PA'AM BLO ZHES RTOG
PA DANG MI RTOG PA'I SEMS RGYUD GNYIS PA 'GRO BA GCIG LA MED DO,
,SKABS KYIS MI BRJOD PA'O, ,DE NI DNGOS MED KUN GYI GZHI, ,ZHES
PA SEMS CAN GYI SEMS GCIG PA DE NI DNGOS

@366B PO BRTAG DKA' STE, DGOS 'DOD BSKONG BA'I NOR BU LTA BU LA
GCIG LA GCIG MA GRUB PA DANG, LHUN GRUB KYI NGO BO LA NI PHYOGS
GCIG PA'I LHUN GRUB TU KHAS BLANGS PA'O, ,LAN GSUM PA NI, LOG
RTOG MUN PA'I YUL SNANG KUN, ,ZHES PA 'GRO BA SO SO'I MA

RIG PA'I SNANG BA THA DAD PA BSDU'O, ,SEMS PHYIR MTHA' LA RTZOD
PA MED, ,CES PA SNANG BA YOD MED KUN BDAG NYID CHEN PO'I GTAN
TSIGS KYIS DBYER MED PA LA YOD MED SGRO SKUR TU RTZOD PA BYIS
PA'I BLO, ,DPE NI, GANG LA YOD MED MED PA LTAR, CES PA DNGOS PO

GANG LA PHAN PA 'BA' ZHIG YOD CE'AM, GNOD PA'I MTHU 'BA' ZHIG YOD
CES PHYIR NI MI BTUB STE, BRTAGS NA MI DMIGS PAR, BSAM NA PHAN
GNOD SO SOR SNANG YANG DBYER MED PA LTAR, RTOG PA'I SMRA BSAM YUL
LAS 'DAS, ZHES PA 'KHRUL PA'I SNANG

BA YOD MED DBYER MED PA NI THUN MONG CHEN PO'I SMRA BSAM LAS 'DAS
PA STE, DON DAM DNGOS PO'AM GZHI LA MED, ,KUN RDZOB BLO 'AM BSAM
PA LA YOD CES SMRA BA DAG MI MKHAS PA'I SHES PAS, 'DI SKAD DU,
SEMS 'DI YOD DO MED DO ZHES, ,BYIS PA RNAMS NI

RTZOD PAR BYED, ,ZHES PA LA SOGS PAS GSAL LO, ,LAN BZHI PA NI, DE
NI DE PHYIR RGYAL 'GRO ZHES, ,RIS SU BCAD PA MED PA LA, SEMS
SNANG STONG DBYER MED PA'I LHUN GRUB DE NI, TSIG SNGA MA GTAN
TSIGS SU GYUR PAS YE SANGS RGYAS PAS RGYAL BA ZHE'AM, 'GRO

BA 'KHOR BA YIN ZHES GSUNGS PA'I TSIG GNYIS KAR, SEMS 'KHOR BA
DANG MYA NGAN LAS 'DAS PA DBYER MED LA MI BSAM MI BRJOD DO,
,GTZANG DANG MI GTZANG DNGOS GCIG BZHIN, ,ZHES PA GNYIS SU MED
PA'I DPE STE, LA LA'I GTZANG BA LA LA LA'I MI GTZANG BAR

SNANG BAS GTZANG MI GTZANG DNGOS PO GCIG STE, GZHI LA NGES PA
BZHIN DE KHO NA JI SNYED PA'I JI BZHIN PA SEMS KYI CHOS NYID
SANGS RGYAS SEMS CAN DBYE BA MED PA LA, PHYOGS SU BLTAS NA NOR
PA'I BLO, ,ZHES PA GZHI 'KHRUL 'KHOR MED PA'O, ,RNAM DAG PHYOGS

@367A *, ,GCIG TU BLTAS TE, GZHI MED PA LA BSAM BLOS BLO BUR DU
BLTA BA DAG NI, KUN NAS NYON MONGS PA DAG DANG, THA SNYAD LA SKUR
BA 'DEBS PA'I LTA BA STE, GNYIS MED DANG LA GSAL BA 'DUS PAR
BRJOD PA NYID KYIS MKHA'I LTA BA

KHAS BLANGS PA'O, ,'DIR GNYIS SU YOD MED NYID KYANG DBYER MED PAS
THUN MONG MA YIN PA'I GNYIS SU MED PA STE, 'DI SKAD DU, GNYIS MED
GNYIS SU MED MIN ZHING, ,ZHES PA DGOS BYED GNYIS KYI PHYIR BRJOD
PA TZAM MO, ,LAN LNGA PA NI, JI SNYED 'JIG

RTEN 'KHRUL PA'I SEMS, ,ZHES PA LOG RTOG THA DAD PA'I SEMS BSAM
YAS PA'O, ,ME LONG G-YA' DANG MKHA' SPRIN BZHIN, ,ZHES PA MA RIG
PA DANG SEMS YE SHES GNYIS SU MED PA'I DPE'O, ,RIG DANG MA RIG
GNYIS MED PAS, ,ZHES PA LHAN

CIG SKYES PA'I MA RIG PA MED PA MIN PA'I PHYIR, YE SHES DANG MA
RIG PA DBYER MED KYANG, PHYOGS GCIG RKYEN GYI DUS GSUM 'KHRUL,
,ZHES PA PHYOGS GCIG NAS LTOS PAS 'KHOR BA'O, ,DE'I RGYU MA RIG
PAS RKYEN LAS DANG NYON MONGS PAS DUS GSUM

THOG MTHA' MED PAR RGYUN CHAGS SU 'KHRUL PA NI, THAG SPRUL THO MI
SAB RTAS MTSON NAS GZHI MED PA LAS 'BYUNG BAR SMRA BA LTA BU MA
YIN TE, SGRO SKUR DANG BRAL BA'I NGANG LAS 'KHRUL BA'O, ,LAN DRUG
PA, 'JIG RTEN BRTAN G-YO LA SOGS PA, SNANG BA

NYID NA RANG BZHIN MED, ,CES PA BRTAN G-YO BLO BRTAGS KYI RANG
BZHIN BSAM PA LA YOD LA GZHI LA MED PAR SMRA BA NI RANG BZHIN LA
SKUR BA STE, 'DIR 'KHRUL PA SNANG BDO BA'I DUS NYID NA MKHA'
SPRIN LTAR RNAM PA'I MCHOG DANG LDAN PA'I STONG PA CHEN PO LA
RANG BZHIN

YOD MED DBYER MED LA DGOS CHED KYIS BRJOD PA'O, ,RANG BYUNG PHYI
NANG MED SNANG PHYIR, ,ZHES PA BDAG NYID CHEN PO'I GTAN TSIGS
KYIS KYANG CHU NYID RLABS LTA BUR 'GRO 'ONG MED PAR SNANG BA'O,
,DE DUS RANG BZHIN NYAMS PA MED, ,CES PA 'KHRUL PA DE SNANG

@367B BA'I DUS NA RANG BZHIN STONG PAS JI BZHIN NYID LAS MA NYAMS
RANG BZHIN THUN MONG MA YIN PA'I 'KHRUL PA STE, 'DI SKAD DU,
'KHOR BA NYID NA BDE GNAS SO, ,SHES PA DANG RANG BZHIN NYID LAS
NYAMS PA MED, ,CES GSUNGS SO, ,LAN BDUN PA NI, 'JUG PA'I

RNAM SHES DE LTA BA, ,SHES RAB THUN MONG SPYAN YIN NA, ,ZHES PA
LTA BA'I NGO BO 'OG MA BDAG YID KYI RNAM PAR SHES PA DE BZHIN
NYID LA DMIGS PA'I PHYIR, 'DU BYED KYI SHES RAB DANG MTSUNGS PAR
THUN MONG GI LTA BA LAM DU RIGS PA'I SHES PA LA LTA BA ZHES BRJOD
DO, ,

'DIR, RANG BYUNG YE SHES TSOGS KUN BDAG ,SHES RAB SPYAN GYI MCHOG
YIN NO, ,ZHES PA TSOGS BRGYAD RIG RGYUD GZUGS MTSAN GNAS KYIS THA
DAD MED PAR 'OD GSAL BA'O, ,RKYEN DANG RGYU MED PAR MA 'GAGS PAR
YE RANG GSAL BAR RANG BYUNG

YE SHES TE, BLTAS PA MED PAR DE KHO NA NYID DU GSAL BA LTA BA'I
PHUL LO, ,LTA BA'I NGO BO DES JI LTAR MTHONG SNYAM PA LA, RDO RJE
YID NI DBANG MCHOG PHYIR, ,ZHES PA YID YE SHES RDO RJE NI SHES
RAB KYI DBANG PO MCHOG STE GTAN TSIGS

LTA BA MED PA RANG SPYI'I CHOS, ,DBYER MED PHYOGS LTA'I 'DOD BRAL
BA, ZHES PA YUL DU LTA BA MED DE RANG RIG PHYI NANG MED PHYIR RO,
,RANG DANG SPYI'I MTSAN NYID KYI CHOS SU SNANG BA YANG SHES PA
DANG RNAM PA TZAM DU DBYER MED PAS, NANG PHYOGS NAS PHYI RU

BLTAS PA'AM, PHYI NAS NANG DU BLTA BA'I 'DOD CHAGS DANG BRAL BAS
DE KHO NA NYID YUL MED PAR RIG PA RANG GSAL BA'I GDENG RNYED BAS
THAMS CAD MKHYEN PA LA ZHES PAS, ZHE 'DOD DU MED PAS, MA NOR RANG
GI MTSAN NYID RTOGS, ,ZHES GSUNGS

SO; ,DE LA G-YO THEB BRTAN MTHAR PHYIN PA'I LAM DU GYUR PA'O,
,LAN BRGYAD PA NI, GSUM GNYIS GCIG GIS THE TSOM SPANGS, ZHES PA
DRIS LAN BDUN PA'I TSOM DRIS PA RJES SU BSAM PA'I PHYIR, DANG PO
DNGOS DANG GSAL BA DANG, ,ZHES

@368A *, ,PA TSIG LNGAS GTAR KA GNYIS KYI GEGS BSAL BA LA, ,SNGA
MA SANGS RGYAS SEMS CAN DAG ,SO SO SEMS RGYUD THA DAD PA, ,GCIG
NA BDUN LA SNGA RTOG SKYE, ,ZHES PA SPYIR SANGS RGYAS DANG SEMS
CAN RNAMS PHYOGS

GCIG PA'I GCIG PA YIN NA BKA' LUNG LA MI SNANG BA DANG, DON DANG
'GAL BA DANG, GTAN TSIGS KYIS MI RGYAS PA DANG, RIG PAS MI 'THAD
PA DANG, CHOS BRTAGS PA BZHI DANG 'GAL BA BDUN PO KUN LA 'BYUNG
MOD KYANG, SKABS GNYIS KYIS

GSANG SNGAGS NI SPYI DANG 'THUN PAR RIGS PAS MI 'THAD PA'I SKYON
BRJOD DO, ,SANGS RGYAS KYI THUGS DANG SEMS CAN GYI SEMS PHYOGS
GCIG PA'I LDOG PA DANG BCAS PA YIN ZHE NA, RGYAL BA BZHIN DU 'GRO
BAS KYANG THAMS CAD MKHYEN PAR 'GYUR BA DANG,

RTOG PA MED PAR 'GYUR BA DANG, ,NYON MONGS PA'I SDUG BSNGAL MI
'BYUNG BAR 'GYUR BA DANG, LAM GYI CHOS LA RAG LAS MI DGOS PA
DANG, RGYAL BA YANG 'GRO BA BZHIN THAMS CAD MI MKHYEN PA DANG,
RTOG PA CAN DU 'GYUR BA DANG, NYON MONGS PA SDUG

BSNGAL MYONG BA DANG, SKYON BDUN 'BYUNG NGO, ,'GRO BA DRUG GI
SEMS CAN THA DAD GCIG NA YANG, DE BZHIN SEMS RGYUD BRGYAD LA ZA,
,ZHES PA CHOS THA MA'I SKYON 'BYUNG STE, 'GRO BA DRUG PO KUN SEMS
RANG BYUNG GI YE SHES SU GCIG NA YANG, 'GRO BA

GCIG SANGS RGYAS NA KUN SANGS RGYAS PAR RIGS PA DANG, GCIG LTUNG
NA KUN LTUNG BAR RIGS PA DANG, GCIG SHES PA CHEN KUN CHE, GCIG
SHES PA CHUNG NA KUN CHUNG, GCIG 'DU SHES RGYA CHE NA KUN CHE,
GCIG 'DU SHES CHUNG NA KUN CHUNG,

GCIG RNON KUN RNO, ,GCIG RTUL NA KUN RTUL, GCIG DOG NA KUN DOG
,GCIG YANGS NA KUN YANGS, GCIG TSOR BA GSAL NA KUN GSAL, GCIG MI
GSAL NA KUN MI GSAL, GCIG DRAN PA GSAL NA KUN GSAL, GCIG MI GSAL
NA KUN

@368B MI GSAL, BRGYAD PO DE LTAR THE TSOM ZA BA, ,THA DAD ZHEN
BDUN GYIS 'GAL, ,ZHES PA SANGS RGYAS GYI THUGS DANG 'GRO BA'I
SEMS THA DAD NA YANG, SANGS RGYAS SEMS CAN GNYIS RANG BZHIN THA
DAD DU 'GYUR, NGO BO THA DAD DU 'GYUR BAS 'BREL PA MED

PAS DON BYAR MI BTUB, 'GRO BA SANGS RGYAR MI BTUB, NYON MONGS PA
SPANG ZHING SGRIB PA BYANG DU MI BTUB, RGYAL BA BSTEN PA LA DGOS
PA MED, SO SOR RTOG PA'I MTHAR 'GYUR BA DANG BDUN NO, ,SEMS CAN
KUN GYI RANG GI YE SHES THA DAD NA YANG,

RANG BYUNG GI YE SHES SO SON YOD PA'I PHYIR, GCIG GIS GCIG REG NA
GZHAN 'BYUNG DU 'GYUR BA DANG, NGES TSIG MED, GCIG GIS GCIG MA
RIG NA, YE SHES SU MI 'GYUR RO, ,YUL MED PAR RIG NA DAM BCA'
NYAMS, SHES PA'I RNAM PA YE

SHES GZHAN DU SNANG NGO ZHE NA, BDAG GZHAN GYI PHYOGS NAS RNAM PA
CHA GNYIS YOD PAS GZUNG 'DZIN DU 'GYUR RO, ,YE SHES LA RIG RGYUD
LA SOGS PA THA DAD PA BDUN 'ONG BAS DU MA'I MTHAR 'GYUR RO, ,DE
GSAL BA NI, ,DE BAS DGAG DANG SGRUB MED

PA'I; ,GCIG DANG DU MAR BRAL BA'O, ,ZHES PA SANGS RGYAS DANG SEMS
CAN GCIG DANG DU MA'I MTHA' MA BKAG LA BRAL BA SGRUB TU MED PA NI
RIG PA RANG BYUNG GI YE SHES NYID GCIG DANG DU MA DANG BRAL BA
DANG MA BRAL BA KUN YIN PAS, BRAL MA BRAL DBYER MED

PA LA SHUGS SNANG LA DGAG SGRUB LTAR SNANG YANG ZHES 'DOD LA LHAG
PA'I DGAG SGRUB MED PAS SKYON DE DAG MI 'BYUNG NGO, ,GSUM PA
'KHRUL SNANG GZHI LA YOD MED STON PA'I PHYIR, ,GSUM PA'I SNGA MA
RTOG SKYON DGU, ,ZHES PA 'KHRUL SNANG GZHI LA YOD NA GZHI

'KHOR BA RANG RGYUD RTOG PA'I SKYON GYIS SGIB PA MI 'BYONG,
'CHING BU DPES SANGS MI RGYA, RGYAL BA DANG, 'GRO BA RIG RGYUD
THA DAD 'BYUNG, BSTAN PA GSUNGS PA LA DGOS CHED MED, MYA NGAN
'DAS PA'I SNANG BA 'GAG ,'KHOR BA MTHAR 'GYUR,

@369A *, ,'GREL PA MED PAS DON BYAR MI BTUB, GZHI'I CHOS DRI MA
CAN DU 'GYUR BA'O, ,PHYI MA MED PA'I THE TSOM DAG SKYON GYI DNGOS
PO BCU GNYIS GZHI'O, ,ZHES PA GZHI LA 'KHRUL PA MED PA YIN
NA'ANG, LHAN CIG SKYES PA'I MA

RIG PA MED PA'I SKYON DANG, RANG BZHIN CHAD PA'I SKYON DANG, MYA
NGAN LAS 'DAS PA MTHAR 'GYUR, 'KHRUL SNANG 'GAG GZHI MED PA LA
'KHOR BA SNANG NA, 'KHOR BA LA THOG MA 'BYUNG, RGYUD DAG PA YANG
'KHOR SGRIB PA SBYANG MI DGOS, BSTAN PA

LA DGOS CHED MED, YE NAS GZHI LA MED PA LAS SNANG NA, MU STEGS
CHAD PA'I SNANG BAR 'GYUR, ,SNGA NA MED PA'I SKYON DANG, GCIG LA
GCIG MED PA'I SKYON DANG, YE NAS MED PA DANG BCU GNYIS 'BYUNG DO,
,GZHI NI 'KHRUL SNANG YOD MED

GNYIS SU MED PA'I DON DANG 'GAL, BKA' LUNG LAS MI SNANG BA, GTAN
TSIGS KYIS MA RGYAS PA, DE LTAR RIGS PAS MI 'THAD PA'O, ,ZHOR LA
SHES PA'I KHYAD PAR BSTAN PA NI, MI MKHAS MKHAS PA'I BSAM PA NI,
,ZHES PA DBYE NA, MI MKHAS

SHIN TU MI MKHAS PA, ZHES PA MI MKHAS PA'I BSAM PA LA GNYIS TE,
GANG ZHE NA SHIN TU MI MKHAS MTHAR LTA BA'O, ,ZHES PA MU STEGS PA
DANG SKYE BO DAG GO ,MI MKHAS YOD MED RTZOD BYED CING, ,DGAG DANG
SGRUB PA GANG BYED PA, ,DE DE DE LA CHAGS SDANG

SKYE, ,ZHES PA LTOS PA'I MI MKHAS PA DAG NI, TSAD MA TSUL YOD LA
RTZOD; SEMS TZAM PA RNAM PA YOD MED LA RTZOD, DBU MA SNANG BA YOD
MED LA RTZOD PA BYED CING, ,RIG PA MA YIN PA'I SHES PA'I YUL CHED
DU 'GEGS, RIG PA'I

SHES PA'I YUL SGRUB PAR BYED PA DE NI, SGRUB PA'I DON LA BLO
CHAGS, DGAG BYA LA ZHE SDANG BSKYED PAS, BLANG DOR MED PA'I DON
MA MTHONG BA'I PHYIR MI MKHAS PA'O, ,'O NA MKHAS PA GANG ZHE NA,
MKHAS DANG SHIN TU MKHAS PA NI, ZHES PA MKHAS PA'I

@369B BSAM BA DBYE BA NYE BAR BSTAN PA'O, ,MKHAS PA PHAL PA DGAG
SGRUB CAN, ,SGRUB PA'I DON LA BRTEN PAR BYED, ,CES PA THEG PA
CHEN PO DBU MA DANG SEMS TZAM PA'O, ,DE YANG GSANG SNGAGS LA LTOS
NA 'KHRUL BA'I PHYIR, BYAS PA'I GZUNG 'DZIN DBANG

GYUR BA'I, ,MA NOR LAM DANG BRAL BA YIN, ,ZHES PA'O, ,CHED DU
DGAG SGRUB BYED PA'I NGES PA 'JOG PA'I RTOG PA SKYES PAS, GSANG
SNGAGS KYI LTA BA DANG BRAL BA'O, ,GSANG SNGAGS NI, SHIN TU MKHAS
PA THAMS CAD LA, SEMS PHYIR DGAG DANG

SGRUB PA MED, ,CES PA GSANG SNGAGS PA NI SHIN TU MKHAS PA'I BSAM
PA STE, BDAG NYID CHEN PO'I GTAN TSIGS KYIS DGAG SGRUB CHED DU MI
BYED PA YANG RTOGS BYAD KYI THABS DAM PA STE, ZHOR LA DGAG SGRUB
CAN GYI LTA BA 'GEGS PA DANG, DGAG

SGRUB MED PA'I DON SGRUB PA YOD MOD KYANG, DGAG SGRUB MED PA'I
PHYOGS GCIG PUR KHAS MI LEN TE, DON NI, DE DANG RANG RIG RANG
SNANG PHYIR, ,DGAG SGRUB BRAL LA YID MI RTON, ,ZHES PA DGAG SGRUB
YOD MED KYI CHOS THAMS CAD RANG RIG PA YIN

PAS; DGAG SGRUB MED PA'I DON CHED DU DMIGS PA YUL DU MI BYED DO,
,DGAG SGRUB GTAN LA 'BEBS PA'I DUS DANG, MNYAM PA LA BZHAG PA'I
DUS GNYIS KA CHED DU BYED PA 'KHRUL PA'I PHYIR, DE PHYIR SO SOR
DGAG SGRUB CAN, BSGRUB PA'I

PHYOGS LA ZHEN PA'I PHYIR, ,DE DE MED PA GA LA MTHONG, ,DE BAS
RANG GI BRTAGS MTHONG YIN, ,ZHES GSUNGS SO, ,LAN DGU PA ZHAR LA
BSTAN PA'I PHYIR, ,DE DE SKAS GDANG JI LTA BA, KHYAD PAR GRANGS
DANG DOR BA MED, ZHES PA RGYU'I THEG PA DE SNYED

'BRAS BU DE SKAS GDANG LTAR KHYAD YOD PA'I GRANGS MI 'DOR BAS,
BDUN PO'I SKYON RGYU'I THEG PA LA GRANGS JI LTAR BRJOD PA LTAR
'BYUNG GI ,'BRAS BU'I THEG PA LA SKYON MI 'BYUNG BAR SMOS PA'O,
,DGOS CHED NI, CHA YOD DUG LA MI BTUNG BZHIN, LOG LTA

@370A *, ,GNYIS SU GA LA 'GYUR, ,ZHES PA DES DE BZHIN DU RANG
BZHIN LOG PA DANG, LTOS PA'I LOG PA LTAR GSANG SNGAGS MI 'GRO
BA'O, ,GNYIS PA THE TSOM BSAL BA'I PHYIR, ,GNYIS PO DE LTAR DE
NYID LA, ,ZHES PA GRANGS KYI

GNYIS PA DE LTA BUR LHUN GRUB DRIS PA, GRUB PA'I THA SNYAD JI
LTAR MTSON, ,ZHES PA LHUN GYIS GRUB PA PHYOGS GCIG PA'AM, PHYOGS
MED PA GANG YIN DRIS PA'O, ,MA GRUB GRUB NA NGES TSIG MED, ,CES
PA PHYOGS MED NA GRUB PA'I NGANG LA RTA LA

GLANG MA GRUB PA LA SOGS PA YANG GRUB PAS, GRUB PA GCIG PU'I NGES
TSIG MED PAR 'GYUR RO, ,DE MA GRUB NA DE BZHIN NO, ,ZHES PA MA
GRUB PAR GRAGS PA'I CHOS LHUN GYIS MA GRUB NA'ANG, MA GRUB PA'I
CHOS MA RDZOGS PAS NGES TSIG MED DO, ,GZHAN

YANG MA GRUB PA PHYOGS GCIG PAR 'GYUR BAS YOD MTHAR LTA BA DANG,
BDEN PA MTHONG BA YANG 'KHOR BA DANG, ZHEN PAS 'TSANG RGYA BA
DANG, DGE SDIG 'BRAS BU BSNOL MAR 'GYUR BA YANG GRUB DGOS PA'I
SKYON DU 'GYUR RO, ,DE BSAL BA'I THABS NI,

DE BAS SRID DANG MI SRID KUN, ,LHUN GRUB PHYOGS SU GRUB PA MED,
,CES PA LHUN GRUB KYI GTAN TSIGS KYIS DGE BAS MTHO RIS SU SRID PA
LA SOGS PA DANG, DGE BA NGAN SONG DU MI SRID PA KUN YOD MED GRUB
MA GRUB DBYER MED PA LA DGOS CHED KYIS

LHUN GRUB TU BRJOD KYIS, ,DON GRUB GRUB POR BRJOD PA MED PAS,
LHAG PA'I LHUN GRUB LA SKYON DE DAG MI 'BYUNG, BZHI PA'I SNGA MA
SKYON DRUG GNYIS, ,ZHES PA YE SANGS RGYAS PA PHYOGS GCIG PA CIG
RIN CHEN GLING DANG, NYI MAS MTSON PA SGRA JI BZHIN DU

BRTAGS NA, MYA NGAN LAS 'DAS PA MTHAR 'GYUR, SANGS RGYAS RIG
RGYUD CAN DU 'GYUR, SGRIB PA SBYANG MI DGOS, RGYAL BAS DON BYAR
MED, SGRUB PA'I GANG ZAG MED PAS LAM MI DGOS, BSTAN PA GSUNGS PA
LA DGOS CHED MED, 'KHOR

@370B BA'I SNANG BA 'GAG ,GAL TE NA BRGYUD PA YANG 'KHOR, 'KHOR
BA LA THOG MA 'GYUR, GZHI LA 'KHOR BA MED LA BLO LA YOD NA BLO
DANG GZHI THA DAD PA'I SKYON 'ONG, THA MI DAD NA BLO LA YOD PA
BZHIN DU GZHI LA YANG YOD PAR 'GYUR, DE NYID DANG GZHAN

DU BRJOD DU MED PA YIN ZHE NA, DE NYID MA YIN PAS GZHI LA MED
KYANG, GZHAN DU BRJOD DU MED PA'I TSUL GYIS GZHI LA YOD PAR
'GYUR, SGRUB SNGAGS GNYIS PA DES YE NAS SANGS RGYAS PA'I PHYOGS
KYANG MIN NO, ,DE BZHIN PHYI MA RJES SU MTHUN, ZHES

PA GZHI SANGS RGYAS MA YIN PAR 'KHOR BA YIN ZHE NA, SKYON GRANGS
PHYI MA'ANG SNGA MA'I RJES MTHUN TE, GZHI 'KHOR BA'I MTHAR 'GYUR,
GZHI DRI MA CAN DU 'GYUR, 'GRO BA RANG RGYUD PAR 'GYUR, DON BYED
PA PO MED PAR 'GYUR, MYA NGAN 'DAS PA

'GAG ;GAL TE MYA NGAN 'DAS PA LA THOG MA 'BYUNG, 'KHOR BA MTHA'
MA 'BYUNG STE, MTHA' STONG PAR 'GYUR, SGRIB PA MI 'BYANGS PAR
'GYUR, 'KHOR BA RTAGS PA'I SKYON DANG, 'BREL PA MED PAS DON BYAR
MED PA DANG, BSTAN PA GSUNGS

PA LA DGOS CHED MED, GZHI LA 'KHOR BA YOD NA, ZHEN BLO DANG KHYAD
MI 'BYUNG BAR 'GYUR BA DANG BCU GNYIS SO, ,GNYIS MED ZHE NA DUS
GSUM LA, ,ZHES PA YE SANGS RGYAS PA YIN MIN GNYIS KA MA YIN NA
'ANG; PHUNG PO GSUM PA DANG, LUNG DU

MA BSTAN PA DANG, 'GAL BA 'DUS PA 'BYUNG NGO ZHE NA, DE GSAL BA
NI GNYIS MED DANG, ,ZHES PA RANG RIG PA NI SANGS RGYAS DANG SEMS
CAN DBYER MED NA'ANG, 'DI SKAD DU, BCINGS MED RNAM PAR GROL MED
PA'I; ,YE NAS LHUN RDZOGS

SANGS RGYAS CHOS, ,ZHES GSUNGS PA'I DON LA, DPE, SMAN NYID PHAN
GNOD BDAG GNAS LTAR, ,CES PA SMAN GCIG KYANG PHAN GNOD GNYIS KA'I
NGO BOR GNAS PA LTAR, NGO BO THA DAD 'GYUR BA MED, CES PA SEMS
RGYAL 'GRO GANG GI PHYOGS SU

@371A *, ,MA GYUR PAS, YIN MIN LUNG DU MA BSTAN PA'I SKYON MI
'BYUNG NGO, ,LNGA PA 'KHRUL GZHI YOD MED PA'I, ,ZHES PA CHOS NYID
NGANG [?] LA 'KHOR GZHI YOD MED GNYIS, GNYIS MED DANG GSUM LA
GSUM PA MTSON PA SGO SO

SOR BSTAN KYANG, DON LA GCIG PAR MA SHES PA DAG YOD PA RANG RGYUD
PA DANG, MED PA RNAM DAG PHYOGS GCIG PA DANG, PHYOGS KYI GNYIS
MED LA 'KHRUL PAR SMRA NA, SKYON NI GSUM PA JI LTAR GRANGS, SHES
PA 'KHRUL SNANG YOD MED SKABS SU

BSHAD PA DANG MTHUN PAR BGRANG NGO, ,DE BSAL BA NI, MIG YOR GSUM
LA DNGOS MED 'DRA'I, ,CHOS YOD BZHIN PAS SHES PA 'KHRUL TU BTUB
PA'I DPE NI, THO YOR DANG SOM MO DANG THAG PA LA, YANG DAG PA'I
RTA SPRUL GYI SHA KHRAG MED KYANG,

MI RTA SBRUL DANG 'DRA BA'I CHOS YOD PAS 'KHRUL DU BTUB PA'I
RKYEN BZHIS BTUB PA BZHIN, RANG SEMS LA, DE DNGOS MED KYANG RGYU
RKYEN DRUG ,RANG BZHIN LHUN GRUB DPAG BSAM BZHIN, ,SO SOR SNANG
BA ZHES PA, SEMS LA 'KHOR BA RANG RGYUD

MED KYANG ME LONG GI G-YA' BZHIN 'KHOR BA'I RGYU GNYIS RKYEN
BZHIS GNAS PAS SNANG DU BTUB LA, DPAG BSAM SHING LA BSOD NAMS CHE
CHUNG GIS SO SOR SNANG BA LTAR, DAG DANG MA DAG PA'I SPYOD YUL DU
SNANG NGO, ,GZHI MA RIG PA YANG DAG PAR RANG

SNANG BA DANG, LHAN CIG SKYES PA'I MA RIG MTSUNGS PAR YOD PA
DANG, YOD MED DBYER MED PAS 'KHRUL GZHI MED DO YOD DO GNYIS SU
MED DO ZHES PA BSTAN PA DON GCIG GO, ,DUS GSUM DU, RGYUN DU,
'KHRUL PA LHUN GRUB PAS, SHES PA

DUS DANG 'KHRUL GZHI'O, ,'GRO 'ONG 'BYUNG 'JUG MED SNANG BA, GZHI
YOD MED DANG DBYER MED MTSUNGS, ,ZHES PA CHU RLABS KYI TSUL DU
'GRO 'ONG MED PAR 'KHOR BAR SNANG BA'I GZHI YOD MED DBYER MED DU
GCIG PA LA SKYON MED DE, DRUG PA DE

@371B LTAR DE BDEN NA, DE LA SKYON DU BYA BA BDUN, ,ZHES PA GONG
DU 'KHRUL TSUL BSTAN PA LTAR BDEN TE, YID MED PHYOGS CAN LAS
'KHRUL TU BTUB NA, THO YOR LA RTA RU 'KHRUL, SAM MO LA MIR
'KHRUL, THAG PA LA RTAR 'KHRUL PAR RIGS, MI

SRID PA'I CHOS GZHI 'BYUNG BAR RIGS TE DPE SKYON BDUN NO, ,DE BAS
'KHRUL PA'I RANG BZHIN 'KHRUL PA NYID DU RTOG NA'ANG, 'KHOR BA
GZHI LA GRUB NAS, 'KHRUL PA'I RGYU RKYEN GNYIS LA RAG MI LUS PA'I
SKYON GNYIS, 'KHRUL PA MI SANGS PA'I

SKYON; GANG ZAG DGOS PA RTZAN DU 'KHOR BA LA MTHA' MI 'ONG, BDEN
PA MTHONG DU MI BTUB CHOS NYID DU MA 'DUS SHING MA KHYAB PA'I
SKYON 'BYUNG NGO, ,DE BSAL BA'I THABS, THAMS CAD 'CHING GROL
DBYER MED LA, ZHES PA GZHI LA 'KHRUL MA

'KHRUL YOD MED KYI SGRO SKUR MED PA'O, ,GNYIS MTHONG 'KHRUL PAR
BLTA BA'O, ,'KHRUL ZHES PA RANG BZHIN MA NYAMS PAR BLTA BA'O,
,'KHRUL PA'O, ,DE BAS BLANG DANG DOR MA BYED, ,BDE SDUG GNAS SU
RIS MA BLTA, ,ZHES PA DON GNYIS MED LA

LTA SPYOD KYI GDAMS NGAG DAG GO, ,BDUN PA RANG RIG CAN YIN NA,
,DE LA SKYON BCU 'BYUNG BAR 'GYUR, ,ZHES PA RANG BYUNG YE SHES
LTA BA'I NGO BO YIN NA, ,RANG BYUNG YE SHES GCIG PAS GCIG GIS
RTOGS NA KUN GYI SKYON 'BYUNG, SKYE MI 'BYUNG,

RGYAL BA DANG 'GRO BA KHYAD PAR MED PAR 'GYUR, LAM CHAD, DA LTA
NYID NAS THAMS CAD MKHYEN PAR THAL, GZHIR THAL, SGOM MI DGOS,
TSIG DANG YI GE LA LA DGOS PA MED, GTAN LA DBAB MI DGOS, MNGON
SHES MA BSGOM PAR 'CHAR

BAR 'GYUR BA DANG BCU'O, ,DE BSAL BA, DE BZHIN NYID KYI YE SHES
'DI, ,MI LNGA BDAG PO KUN GYI SEMS, ,ZHES PA DE BZHIN NYID DANG,
CHOS KYI DBYINGS DANG, MI GNAS PA DANG, RANG BYUNG DANG, LHUN
GYIS RDZOGS PA'I YE SHES DANG LNGA'O, ,NGO

@372A *, ,BO 'GRO BA KUN GYIS SEMS SO, ,RANG SPYI JI SNYED JI LTA
BA, ,RANG YUL MED PAR NGES GSAL BA, ,ZHES PA LTA BA'I DON NO,
,DPE NI, NAM MKHA'I SPRIN MTHONGS 'OD BZHIN DU, ,ZHES PA SPRIN
GANG DAG PA NA, NYI

MA'I 'OD DANG NAM MKHA' GSAL BA LTAR, RAB RIB GANG DAG SHES RAB
SNANG, ,ZHES PA LOG RTOG THA DAD PA'I BSAM RGYUD GANG DAG PA LA
RIM PAR RANG BYUNG YE SHES SNANG BAS, STOBS RDZOGS MA RDZOGS KYI
SKYON MED DO, ,BRGYAD PA NGES MTHONG

SGRIB PA'I GRANGS, BRGYAD PA BSNYAD PA YAN LAG BCAS, ,ZHES PA DON
MTHONG BA LA SGRIB PA'I THE TSOM STE, DE'I RTZA BA BDUN LA SKYON
GYI GRANGS BRJOD ZIN PA DE BSDU NA, PHYAG RGYA BZHI PA'I GZHIR
GYUR PA, ,NGES PAR NGOS ZIN BYA BAR BSNYAD,,

CES PA 'DI SKAD DU, BKA', DON, GTAN TSIGS, RIGS PA GZHI, SNANG
DANG, MI 'GAL, RGYAS, 'THAD SBYAR ZHES PAS DON NGOS GZUNG NGO,
,LA BZLA BA NI, MA RIG PA NYID YE SHES GSAL, ,THE TSOM NYID KYANG
NGES PA'I SPYAN,,

LOG RTOG NYID KYANG MA NOR LAM, DE LA MI MTHUN SHES DANG BRAL,
,ZHES PA GSUM PO RIM PA RANG SNANG PHYIR, DE DAG GNYIS SU MED PAR
BSTAN PA LA 'GAL BA 'DUS PAR BRTAG TU MED PA'O, ,DGU PA 'JIG RTEN
'DAS DANG 'JIG RTEN PA'I, ,

THEG PA'I LTA BA GRAL BGOD PA, SKAS GDANG LTA BUR BSTAN PA DAG
GO, ,KUN DANG BDAG DANG BRAL BA'I PHYIR, ,'JIG RTEN SHES 'PHAGS
CI SMOS TE, ,ZHES PA NYAN THOS YAN CHAD KUN 'JIG RTEN PA'I BDAG
NYID MED PAR 'PHAGS MOD

KYANG; DE DAG NYID NI DGAG DANG SGRUB ZHES PA, THEG PA CHE CHUNG
NAD PA GOL BA MAN CHOD LA YOD PAS KHYAD PAR NI, RIM PA YOD MED
KHYAD PAR DANG, ,LTOS PAS PHYE BA'I KHYAD PAR NI, ,ZHES PA 'JIG
RTEN LAS 'DAS PA'I THEG PA RNAMS LTA BA

@372B RNAMS LTA BA GTAN LA 'BEBS PA'I TSE, 'DI SKAD DU, BDAG
SPANG BDAG MED BSGRUB PA DANG, ,GZUGS SPANG PHYI STONG BSGRUB PA
DANG, DON 'GOG SEMS TZAM BSGRUB PA DANG, ,MTHA' SPONG MTHA' BRAL
BSGRUB PA DANG, ,DRI SPONG DAG PA BSGRUB PA

DANG; ,MTSAN 'GAG MTSAN MED BSGRUB PA DANG, ,BLANG DOR 'GAG MED
BSGRUB PA DANG, ,RTZOL SPONG RTZOL BRAL BSGRUB PA DANG, ,DE DAG
KUN KYANG YOD MED PHYIR, DGAG BSGRUB RANG GIS MI BYED PA'O, ,RIM
PAR PHYE BA'I KHYAD PAR STON, ,MTHONG

BA DAG DANG MA DAG PA'I, ,RIM PAS DON GCIG KHYAD PAR SNANG, ,ZHES
PA LTA BA MA DAG PA'I BYIS PA GNYIS SO, ,LTOS PA'I MA DAG PA'I
RJES SU RNAL 'BYOR MAN CHAD DO, ,'O NA DAG PA CHEN PO GANG ZHE
NA, MTHONG BA DAG PA KUN MTHONG BA 'DI, ZHES

PA THAMS CAD MKHYEN PA'I LTA BA'O, ,DE YANG 'DI SKAD DU, SNA
TSOGS THEG PA'I LTA BA DANG, ,JI SNYED BSDOM PA'I LTA BA RNAMS,
,SPYAD PAR BYA BA MA YIN YANG, ,MA 'DRES YONGS SU RDZOGS PAR
GSAL, ,ZHES 'BYUNG BAS, NGO BO RANG BYUNG THAMS CAD

MKHYEN PA DANG, ,RANG BZHIN LTA BA THAMS CAD DANG, ,MTSAN NYID
LTA BA GANG DANG YANG MA 'DRES PA DANG, RTZAL LTA BA'I SGRIB PA
KUN BCOM PA DANG, BYIN RLABS LTA BA KUN 'BYUNG BA DANG, YON TAN
LHAG PA'I LHA DANG, SANGS RGYAS THOB PAS GO 'PHANG BLA NA MED

PA'O; ,BSNGO BA TSOGS KYI LUNG NI, KUN SHES BZHIN 'DRA RAB RIB
DRI MA NYID, ,CES PA 'GRO BA KUN GYI SHES RAB KYIS RANG GI BZHIN
RANG GIS MA MTHONG BA LTAR, MA RIG PAS SGRIB PA NI, BSTAN PA'I ME
LONG MTHONG BSGOM RANG DAG PAR, ,'GYUR BAS MA 'ONGS

DON CAN CHED BGYID PA'I, ,DGE RTZAS BDAG DANG MTHA' YAS GROL BAR
BSNGO, ,ZHES PA BZHIN LA ME LONG BSTAN PAS DRI MA MTHONG NAS 'DAG
PAR BYAS PA BZHIN, 'PHRUL GYI TSIG DGUS BSTAN PA'I TSIG GI SGRON
MAS, LTA BA RTOGS PA LA BSGOMS PAS SGRIB PA

@373A *, ,'DAG PAR 'GYUR BAS, MA 'ONGS PA BDAG PAS BLO DMAN PA'I
DON DU, 'PHRUL GYI ME LONG BRTZAMS PA'I DGOS KYI SBYIN PA'I DGE
RTZAS, MTHA' YAS PA THEG PA CHEN PO'I CHEN POR GROL BAR DMIGS
PA'O, ,'PHRUL GYI ME LONG DGU

SKOR LA, RIG PA'I ME TOG GIS 'GREL PA'O, ,SLOB DPON CHEN PO BI
M'A LAS MDZAD PA RDZOGS SO,, ,, 