@121A #, ,RGYA
GAR SKAD DU, ,SA MA DZA S'A DHA NAm BYA BASTHO LE N'A MA,

BOD SKAD DU, 'DUS PA'I SGRUB PA'I THABS RNAM PAR GZHAG PA'I RIM
PA ZHES BYA BA, DPAL RDO RJE SEMS DPA' LA PHYAG 'TSAL LO, ,RDO
RJE GSUM PO MI PHYED SKU, ,RDO RJE SEMS DPA' PHYAG BYAS TE, ,'DUS
PA'I SGRUB THABS YAN LAG GI ,RNAM GZHAG RIM PA BSHAD PAR BYA, ,DE
LA

@121B DANG POR RE ZHIG DNGOS PO MED LA ZHES BYA BA LA SOGS PA
TSIGS SU BCAD PA BRJOD NAS SNOD LA SOGS PA'I DNGOS PO RNAMS STONG
PA NYID DU GZHUG PAR BYA'O, ,DE NAS, NAM MKHA'I DBYINGS KYI DBUS
GNAS PAR, ,RLUNG GI DKYIL 'KHOR BSGOM PAR BYA, ,ZHES BYA BA LA
SOGS PAS DKYIL

'KHOR BZHI'I RIM GYIS SA'I CHA BSGRUBS TE, DE'I STENG DU BHR'Um
LAS GZHAL YAS KHANG BSKYED LA, DER MI BSKYOD PA LA SOGS PA'I
LHA'I 'KHOR LO THAMS CAD LHAG PAR MOS PAS DGOD PAR BYA'O, ,DE'I
'OG TU RNAL 'BYOR DANG, RJES SU RNAL 'BYOR DANG, SHIN TU RNAL
'BYOR DANG,

RNAL 'BYOR CHEN PO'I RIM PAS RDO RJE 'CHANG CHEN PO'I BDAG NYID
DU BSKYED DE, DBANG PO GNYIS MNYAM PAR SBYAR BA LAS DKYIL 'KHOR
GYI LHA RNAMS PHYUNG STE, BSGOM PA DANG BZLAS PA BYAS NAS GSHEGS
SU GSOL BA 'DI BSGOM PA BSDUS TE BSTAN PA'O, ,RNAM PAR GZHAG PA

DANG PO NYE BAR BSTAN PA BRJOD PAR BYA STE, GANG GI TSE 'DIR 'JIG
RTEN DU 'JIG PA THOB PAR GYUR CING, KHAMS GSUM PA'I SEMS CAN GCIG
KYANG MA LUS PAR GYUR NAS SNOD KYI 'JIG RTEN 'BA' ZHIG LUS PA
DE'I TSE RIM GYIS RIM GYIS NYI MA BDUN GYI 'OD ZER RNAMS RAB TU
BKLAGS PAS

KHAMS GSUM PA BSREGS TE NAM MKHA'I RANG BZHIN DU BYED DO, ,DON
'DI LTAR BSKYED PA'I RIM PA SGOM PA POS, DNGOS PO MED LA ZHES BYA
BA LA SOGS PA'I TSIGS SU BCAD PA BRJOD CING BSAM PAR BYA'O, ,DE
NAS YANG RTEN CING 'BREL PAR 'BYUNG BA'I RGYUN GYI STOBS LAS
KHAD KYIS KHANG

KYIS RLUNG RNAMS G-YOS TE, RLUNG DE RNAMS 'PHEL BAR GYUR PA NI,
RNGAMS SU NI DPAG TSAD 'BUM PHRAG BCU DRUG GO, ,RGYAR GRANGS MED
PA'I RLUNG GI DKYIL 'KHOR DE NAM MKHA'I STENG DU CHAGS PAR GYUR
NAS RLUNG GI DKYIL 'KHOR DE LAS BYUNG BA SHING RTA'I 'PHANG LO
TZAM GYI CHAR GYI RGYUN BAB PAR GYUR TE,

DE LAS CHU'I DKYIL 'KHOR DU GYUR TE, DE'I TSAD NI RNGAMS SU 'BUM
PHRAG BCU GCIG DANG STONG PHRAG NYI SHU'O, ,DE YANG SLAR CHU LA
RLUNG GIS BSRUBS PAS GSER GYI RANG BZHIN GYI SA GZHI CHU'I STENG
DU CHAGS TE, DE'I TSAD NI 'BUM PHRAG GSUM DANG STONG PHRAG NYI
SHU'O, ,ME'I DKYIL 'KHOR YANG DE DAG GI

@122A *, ,NANG NYID DU GNAS SO, ,DE LTAR YANG DAG PAR BSGRUB CING
BSKYED PA'I RNAL 'BYOR PAS, NAM MKHA' DBYINGS KYI DBUS GNAS PAR,
,RLUNG GI DKYIL 'KHOR BSGOM PAR BYA, ,ZHES BYA BA LA SOGS PAS
DKYIL 'KHOR BZHI'I RIM PAS SA'I CHA BSKYED PAR BYA'O,,

DE LTAR SEMS CAN RNAMS KYI LAS KYI DBANG GIS YANG DAG PAR BYUNG
BA'I RLUNG RNAMS KYIS YANG DAG PAR BSRUBS PAS GSER LA SOGS PA'I
TSOGS KYIS BYAS PA'I RI RAB LA SOGS PA'I RI DANG, LHA'I GZHAL MED
KHANG DANG, GLING LCAGS RIS BSKOR BA TSUN CHAD DU SHING DANG

LJON PA DANG LCUG MA LA SOGS PA 'BYUNG BAR 'GYUR RO, ,SRED PA'I
RIM PA DE LTAR SGOM PAR BYED PA RNAMS KYIS DER NI ZHES BYA BA LA
SOGS PA'I GZHUNG GIS STONG PA NYID DMIGS PA SNGON DU SONG BAS
DKYIL 'KHOR BZHI'I RIM PAS SA'I CHA BSKYED LA, DE'I STENG DU
GZHAL YAS KHANG BSKYED

PAR BYA'O ZHES BSTAN PAR 'GYUR RO, ,DE NAS RNAM PAR SHES PA'I
BDAG PO RDO RJE 'CHANG CHEN PO SEMS CAN SKYED PAR MDZAD PA POS
SNOD KYI 'JIG RTEN BSKYED KYI 'OG TU SEMS CAN GYI KHAMS NGES PAR
SPRUL PAR MDZAD DE, GNAS NI BSGOM PA SNGON 'GRO BAS, ,RDO RJE
GSUM BSKYED BSGOM

PAR BYA, ,ZHES GSUNGS PA'I PHYIR RO, ,DER SKYE GNAS BZHI PO 'DI
LTA STE, SGO NGA LAS SKYES PA DANG, MNGAL LAS SKYES PA DANG, DROD
GSHER LAS SKYES PA DANG, RDZUS TE SKYES PA'O, ,SKYE GNAS NI SKYE
PA'O, ,SGO NGA LAS SKYES PA GANG ZHE NA, SEMS CAN GANG DAG SGO
NGA

LAS SKYE BAR 'GYUR BA'O, ,DE DAG KYANG GANG ZHE NA, DANG PA DANG,
KHRUNG KHRUNG DANG, RMA BYA DANG, NE TZO DANG, SHA RI KA LA SOGS
PA'O, ,MNGAL NAS SKYE BA GANG ZHE NA, SEMS CAN GANG DAG MNGAL NAS
SKYE BA STE, DE DAG KYANG GANG ZHE NA, GLANG PO DANG, RTA DANG,
BA LANG DANG, MA

HE DANG, BONG BU DANG, PHAG DANG, MI LA SOGS PA'O, ,DROD GSHER
LAS SKYES PA GANG ZHE NA, SEMS CAN GANG DAG 'BYUNG BA'I DROD LAS
SKYES PA STE, DE DAG KYANG KANG ZHE NA, SRIN BU DANG, PHYE MA LEB
DANG, MCHU SBRANG LA SOGS PA'O, ,RDZUS TE SKYES PA GANG ZHE NA,
SEMS CAN GANG

@122B DAG DBANG PO MA TSANG BA MED CING MA RDZOGS PA MED PA YAN
LAG DANG NYING LAG THAMS CAD DANG LDAN PAR CIG CAR SKYES PA STE,
DE DAG KYANG GANG ZHE NA, LHA DANG, DMYAL BA DANG, SRID PA BAR MA
DANG, BSKAL PA DANG PO PA'I MI LA SOGS PA'O, ,'DIR GSOL BA, GLING

GSUM PA'I MI RNAMS KYANG SO SOR GNAS PA MA LAGS SAM, CI'I SLAD DU
SKYE BA GCIG GIS THOGS PA'I BYANG CHUB SEMS DPA' SEMS DPA' CHEN
PO DGA' LDAN GYI GNAS MCHOG NAS DER 'JUG PAR MI MDZAD PAR 'DIR
NGES PA KHO NAR 'DZAM BU'I GLING DU 'JUG CING MI RNAMS LA CHOS

STON PA'I RGYU NYID BCOM LDAN 'DAS RDO RJE SLOB DPON STON PAS
BSHAD DU GSOL, RDO RJE SLOB DPON GYIS SMRAS PA, SHAR GYI LUS
'PHAGS DANG, NUB KYI BA LANG SPYOD DANG, BYANG GI SGRA MI SNYAN
GYI MI RNAMS LONGS SPYOD CHEN PO DANG LDAN TE, DE LTA MOD KYI
BLUN ZHING RMONGS BAS MI SPYOD CING MI

'BYED DO, ,'DZAM BU'I GLING BA 'DI NI LAS KYIS PA YIN TE, DE NA
LEGS PAR SPYAD PA DANG, NYES PAR SPYAD PAS MCHOG DANG 'BRING DANG
THA MA'I SEMS CAN RNAMS SU LAS KYI 'BRAS BU RNAM PAR SMIN PAS
'DIR SNANG BAR 'GYUR RO, ,'DI LTA STE 'DZAM BU'I GLING BA'I MI
RNAMS G-YO DANG,

SGYU DANG, DREGS PA DANG, PHRAG DOG DANG GDUG PA'I BSAM PAS RIMS
NAD LA SOGS PAS YONGS SU GZIR BAR 'GYUR RO, ,'O NA KYANG MGO SMOS
PAS GO BA DANG, DBANG PO RNO ZHING SGRIN PA STE, DES NA BYANG
CHUB SEMS DPA' RNAMS 'DZAM BU'I GLING GI SKYE BO'I GNAS KYIS DBUS

SU SKU 'KHRUNGS SHING CHOS STON PAR 'GYUR RO, ,DE'I PHYIR GSUNGS
PA, MI RU 'KHRUNGS PA NGES TSUL DANG PO STE, ,RAB TU BYUNG BA
TSUL NI GNYIS PA'O, ,'DUL BA SRUNG BA TSUL CHEN GSUM PA STE,
,TING 'DZIN BRNYES PA TSUL MCHOG BZHI PA YIN, ,ZHES BYA BA THUN
MONG MA YIN PA'I

GSANG BA ZHES BYA BA'I RNAL 'BYOR CHEN PO'I RGYUD LAS GSUNGS PAS
'DAS PA DANG MA 'ONGS BA DANG DA LTAR BYUNG BA'I SANGS RGYAS
THAMS CAD MI'I BDAG NYID KYI SRID PAR ZHUGS TE THAMS CAD MKHYEN
PA'I DNGOS GRUB KYI GO 'PHANG BRNYES PA DANG LDAN PAR 'GYUR RO,
,RGYU DES NA 'DIR MI'I

@123A *, ,SRID PA'I SKYE BA'I RIM PA BSTAN TO, ,DE LA BSKAL PA
DANG PO PA'I MI RNAMS SANGS RGYAS KYI YON TAN THAMS CAD KYIS
BRGYAN CING YID KYI RANG BZHIN GYI LUS CAN YAN LAG DANG NYID LAG
THAMS CAD KYIS MTSAN PA, DBANG PO MA TSANG BA MED CING MA RDZOGS

PA MED PA, KHA DOG GSAL BA'I LUS CAN, RANG GI MTHUS NAM MKHAR
'GRO BA, TSE RING ZHING DGA' BA LA SPYOD PA, YE SHES KYI LUS CAN
YIN YANG DE RNAMS KYIS SGYU MA LTA BU'I TING NGE 'DZIN MI SHES
SHING MA SHES PAS NA THOG MA MED PA'I DUS NAS MI SHES PA'I BAG
CHAGS KYI RGYUN

GYI STOBS LAS RIM GYIS RANG GI SEMS LAS BYUNG BA'I LAS DANG NYON
MONGS PA RNAMS KYIS MNGON PAR ZIL GYIS MNAN PAR 'GYUR RO, ,DE NAS
DE DAG GIS YID KYI RANG BZHIN GYI LUS SPANGS TE, NYON MONGS PA'I
RGYUN GYI RIM GYIS THA MAL BA'I MI'I BDAG NYID KYI DNGOS POR
YONGS SU

'DZIN TO, ,DE LTA BU'I THUGS RDO RJE DGE BA'I BSHES GNYEN DANG
BRAL BAS RANG GI RANG BZHIN YONGS SU MA SHES PAS SEMS CAN GYI RIS
NAS 'PHO ZHING, JI SRID DU SKYE BA'I TSOGS PA MA RNYED PA DE SRID
DU NYIN ZHAG BDUN DU SRID PA BAR MA DOR GNAS SO ZHES NGES PAR
BSHAD DO, ,SRID PA BAR

MA'I RANG BZHIN JI LTA BU LAGS, SMRAS PA, 'CHI BA'I SRID PA DANG
SKYE BA'I SRID PA'I BAR NA BDAG GI NGO BO MNGON PAR GRUB CING YUL
GZHAN DU SKYE BA GRUB PA DE LA SRID PA BAR MA ZHES BYA'O, ,DE
YANG DBANG PO RNO BAR 'GYUR TE, JI LTAR SKYE BA GCIG GIS THOGS
PA'I BYANG CHUB SEMS DPA' MTSAN

THAMS CAD DANG DPE BYAD DANG LANG TSO YONGS SU RDZOGS PA DE BZHIN
DU SRID PA BAR MA NA GNAS PA YANG MA'I RUM DU RAB TU 'JUG PA'O,
,BYE BA BRGYA YANG 'DI'I 'OD KYI SNANG BAS GSAL BAR BYED DO, ,JI
SKAD DU BZANG SKYONG GIS ZHUS PA'I MDO LAS GSUNGS TE, DE YANG
'BYUNG BA CHEN PO RNAMS RAB TU

SPANGS TE LHA'I DRAN PA RAB TU THOB CING 'DOD PA DRUG LA SPYOD
PA'I LHA MTHONG BA DANG DMYAL BA BCU DRUG MTHONG NGO, ,DE YANG
RKANG PA DANG LAG PA MA TSANG BA MED CING RANG GI NGO BOR SNANG
BAR 'GYUR RO, ,'DI LTAR YANG BDAG GI LUS DE DANG DE NI 'DI YIN NO
ZHES RAB TU SHES SO, ,DE YANG JI SKAD DU MDZOD

@123B KYI TSIG LE'UR BYAS PA LAS, SNGON DUS SRID PA'I SHA TSUGS
CAN, ,DBANG PO KUN TSANG THOGS MED LDAN, ,LAS KYI RDZU 'PHRUL
SHUGS DANG LDAN, ,RIS MTHUN LHA MIG DAG PAS MTHONG, ,ZHES GSUNGS
PA'O, ,'DIS BSKYED PA'I RIM PA SGOM PAR BYED PA RNAMS KYIS KYANG
RNAL

'BYOR DANG RJES SU RNAL 'BYOR GYI RIM PAS LHA'I SKU BSKYED PA
BSTAN TE, JI LTAR SKYE BA GCIG GIS THOGS PA'I BYANG CHUB SEMS
DPA' SEMS DPA' CHEN POS LONGS SPYOD RDZOGS PA'I SKUS MI RNAMS KYI
DON MDZAD PAR MI SPYOD PAS PHUNG PO DANG KHAMS DANG SKYE MCHED
KYI RJES SU ZHUGS PAS

SPRUL PA'I SKU 'DZIN PA'I DON DU MNGAL DU 'JUG PA NYER BAR BSTAN
PA DE BZHIN DU SRID PA BAR MA NA GNAS PA YANG NYIN ZHAG BDUN PA
DOR TE, THOG MA MED PA'I RANG GI RNAM PAR RTOG PA'I BAG CHAGS LAS
BYUNG BA'I LAS KYIS YANG DAG PAR BSKUL TE RIM PA 'DIS SKYE BA LEN
TO, ,DE LA RIM PA

NI 'DI YIN TE, DANG PO'I BSKAL PA'I MI RNAMS BDUD RTZI ZA BA NAS
JI SRID DU 'BRAS CHAN ZA BA YAN CHAD KYIS LUS SRA BA DANG LCI BA
NYID KYIS NON TE, 'OD MI SNANG BAR 'GYUR RO, ,DE'I 'OG TU MUN PA
SKYES PAS NYI MA DANG ZLA BA DAG 'JIG RTEN DU RAB TU BYUNG BA'O,
,DE NAS THABS DANG SHES

RAB KYI RNAM PAR DBYE BA BSTAN PA'I CHED DU DE DAG GI PHO DANG
MO'I DBANG PO RAB TU DOD CING DBYIBS THA DAD CING, DE DAG SNGON
GOMS PA'I DBANG GIS GCIG LA GCIG LTA ZHING PHAN TSUN DU CHAGS
PA'I SEMS SKYE'O, ,GANG GI PHYIR LOG PAR ZHUGS PA DE NAS BRTZAMS
TE PHO DANG MO ZHES BYA

BA'I MING DU 'JIG RTEN DU GRAGS SO, ,DE NAS DRI ZA NYE BAR 'KHOR
BA'I SEMS CAN GNAS SKABS GSUM NYE BAR GYUR PAS MA'I RUM DU MNGAL
DU 'JUG PAR 'GYUR TE, MO NAD MED PA DANG, KHRAG DANG LDAN PA
DANG, MA DANG PHA RJES SU CHAGS PAR 'GYUR BA'O, ,DE NAS DE DAG
PHAN TSUN RJES

SU CHAGS PAS RDO RJE BYIN GYIS BRLABS NAS 'KHYUD PA DANG 'O BYA
BA LA SOGS PA'I BYA BAS DBANG PO GNYIS MNYAM PAR SBYOR BA MTHONG
BAS 'DOD PA NYE BAR LEN PA'I PHYIR SRID PA BAR MA SPANGS TE RTA
ZHON PA BZHIN RNAM PAR SHES PA'I BDAG PO THUGS RDO RJE RLUNG GI
BZHON PA LA YANG DAG PAR

@124A *, ,ZHON NAS SHIN TU MYUR BAR 'ONG ZHING SKAD CIG THANG CIG
GAM YUD TZAM GYIS YE SHES SEMS DPA' LTAR RNAM PAR SNANG MDZAD KYI
SGO NAS ZHUGS TE, YE SHES KYI SA THOB NAS THABS KYI YE SHES DANG
LHAN CIG GNYIS SU MED PAR GYUR NAS SHIN TU DGA' BAR CHUD PA'I

SNYING PO YIN TE, RGYUD LAS DE BZHIN GSHEGS PA THAMS CAD ZIL GYIS
GNON PA'I TING NGE 'DZIN GSUNGS PA'I RIGS PA DANG, SHES RAB KYI
MDO LAS GNYIS KA MCHOG TU DGA' BA'I BDE BAS TSIM PAR BYAS PAS
RTZA STONG PHRAG BDUN CU RTZA GNYIS YANG DAG PAR BSKUL

TE; GNYI GA'ANG MCHOG TU DGA' BA'I BDE BAS TSIM PAR BYA'O, ,A'A
LI DANG K'A LI RNAMS GCIG TU GYUR NAS KHAMS PHRA BA LA ZHUGS PAS
SHES RAB DANG, YE SHES KYI 'OD ZER SHAR BAS GNYI GA YANG ZHU BAR
GYUR TE KHU BA DANG KHRAG YANG DAG PAR 'DRES NAS SKYE GNAS KYI
DBUS

SU THIG LE'I GZUGS SU BABS SO ZHES GSUNGS SO, ,'DI'I DON GSAL BAR
GSUNGS PA, RTZA BA'I RGYUD LAS, DE BZHIN GSHEGS PA THAMS CAD KYI
SKU DANG GSUNG DANG THUGS RDO RJE'I BTZUN MO'I BHA GA LA ZHUGS SO
ZHES GSUNGS SO, ,DE'I 'OG TU RIM GYIS 'PHEL TE, DANG POR

MER MER PO'I RNAM PA'O, ,MER MER PO LAS LTAR LTAR POR 'GYUR,
,LTAR LTAR PO LAS GOR GOR PO'O, ,GOR GOR PO LAS MKHRANG GYUR,
MKHRANG GYUR LA YANG RLUNG GIS BSKUL TE, DES RKANG LAG 'GYUS TE
GNAS SKABS LNGA GSAL BAR 'GYUR RO, ,DE'I 'OG TU SPA DANG, KHA SBU

DANG; SEN MO LA SOGS PA DANG, DBANG PO RNAMS DANG, GZUGS DANG
MTSAN MA RNAMS RIM GYIS SKYE'O, ,DE YANG DE BZHIN GSHEGS PA LNGAS
BYIN GYIS BRLABS PA LAS SA BON GYI GNAS SKABS NAS BRTZAMS TE GNAS
SKABS LNGA NGES PAR SKYE'O, ,DE LA MER MER PO NI MI BSKYOD

PA'O, ,LTAR LTAR PO NI RIN CHEN 'BYUNG LDAN GYI'O, ,GOR GOR NI
'OD DPAG MED KYI'O, ,MKHRANG GYUR NI DON YOD GRUB PA'I'O, ,RKANG
LAG 'GYUS PA NI RNAM PAR SNANG MDZAD KYIS BYIN GYIS BRLABS PA'O,
,KHRAG GI YANG GNAS SKABS LNGAR BSTAN PAR BYA STE, DE LA ZHU BA
NI MI BSKYOD

@124B PA'O; ,DMAR PO NI 'OD DPAG MED KYI'O, ,GOR GOR PO NI RIM
CHEN 'BYUNG LDAN GYI'O, ,MKHRANG GYUR NI DON YOD PAR GRUB PA'O,
,YANG DAG PAR 'DRES PA NI RNAM PAR SNANG MDZAD KYIS BYIN GYIS
BRLABS PA'O, ,DE YANG, SKYE GNAS DBUS KYI RTZA GNYIS NI, ,G-YAS
DANG G-YON NA

DE BZHIN GNAS, ,G-YON NA KHU BA SHES PAR BYA, ,G-YAS PA NA NI
KHRAG NYID DE, ,DE DAG GCIG TU 'DRES PA NYID, ,CHOS KYI DBYINGS
SU BSDUS PA YIN, ,ZHES GSUNGS SO, ,DE LTAR NA MER MER PO LA SOGS
PAS SA BON DANG MYU GU BZHIN YONGS SU SMIN PA THOB STE, MNGAL

GYI SNOD KYI NANG DU LAS KYI RNAM PAR SMIN PA LAS SKYES PA'I
RLUNG RGYU BA GANG DAG GIS MNGAL GYI SNOD YONGS SU BSGYUR NAS
MA'I RUM NAS CHOS KYI 'BYUNG GNAS KYI SGOR MNGON PAR PHYOGS SHING
GNAS PAR 'GYUR RO, ,DE YANG PHO ZHIG YIN NA MA'I RUM GYI G-YAS SU
BRTEN CING RGYAB TU MNGON

PAR BLTAS TE TZOG TZOG POR GNAS SO, ,GAL TE MO ZHIG NA DE'I PHYIR
MNGAL GYI G-YON DU BRTEN TE LTE BAR MNGON PAR BLTAS TE GNAS SO,
,DE'I 'OG TU ZLA BA BCU'I THA MAR RTZA BA'I RGYUD LAS GSUNGS PA'I
DAM TSIG 'BYUNG BA'I RDO RJE'I RING NGE 'DZIN LA YANG DAG PAR
BSTAN PA'I RIM PAS

MA'I MNGAL NAS 'THON PAR GYUR TE, DE'I PHYIR DRI ZA NYE BAR 'KHOR
GYI SEMS CAN SHA'I MIG GI YUL DU GYUR TO, ,DE LTAR RTZA BA'I
RGYUD LAS GSUNGS TE, BCOM LDAN 'DAS DE BZHIN GSHEGS PA BYANG CHUB
KYI SEMS RDO RJE ZHAL GSUM PA LTA BUR DE BZHIN GSHEGS PA THAMS
CAD KYIS YANG

DAG PAR GZIGS PAR GYUR TO ZHES GSUNGS SO, ,'DIR GSUNGS PA, CHU YI
KHAMS NI PHA YIN TE, ,ME YI KHAMS NI MA ZHES BYA, ,PAGS PA SHA
DANG KHRAG RNAMS NI, ,MA ZHES SU NI BSTAN PA YIN, ,RUS PA RKANG
DANG KHU BA RNAMS, ,PHA ZHES SU YANG BSTAN PA YIN, ,DE CI MA ZHIG
TU BSTAN PA YIN, ,

LUS KYI GONG BU BSDUS PA'O, ,GZUGS DANG TSOR BA 'DU SHES DANG,
,'DU BYED RNAM PAR SHES PA NYID, ,PHUNG PO LA SOGS SANGS RGYAS
LNGA'I, ,RANG BZHIN DNGOS ZHES BSTAN PA YIN, ,ZHES BCOM LDAN 'DAS
KYIS LHA MO BZHIS ZHUS PA'I RNAL 'BYOR CHEN PO'I RGYUD LAS GSUNGS
SO, ,GZHUNG

@125A *, ,'DIS RNAL 'BYOR BZHI LAS BSGRUBS PA NI BDAG YIN NO ZHES
SNGAGS PAS NGA RGYAL BSKYED PAR BYA'O ZHES BSTAN TO, ,RNAM PAR
DGOD PA BSTAN PA'I RIM PAR PHYE BA STE DANG PO'O,, ,,DA NI RNAM
PAR GZHAG PA'I RIM PA GNYIS PA NYE BAR BSTAN PA'I

PHYIR DANG PO KHO NAR SKU'I DKYIL 'KHOR RNAM PAR BSHAD PAR BYA
STE, TSANGS PA'I THIG NAS YANG DAG BRTZAM, ,GRUB BZHI BA RU RNAM
PAR DBYE, ,GZHAL YANG KHANG LTAR SNANG BA YIS, ,RNAL 'BYOR BA YI
SKU DKYIL 'KHOR, ,DE SKAD DU, ,BHA GA'I DKYIL 'KHOR ZHES BYA
DANG, ,

BYANG CHUB SEMS KYI DKYIL 'KHOR DANG, ,DKYIL 'KHOR LUS SU GSUNGS
PA STE, ,DKYIL 'KHOR RNAM PA GSUM DU BRTAGS, ,ZHES 'DUS PA'I
RGYUD PHYI MA LAS GSUNGS SO, ,DE LTAR GYUR BA'I RANG GI LUS KYI
DKYIL 'KHOR LA PHUNG PO DANG KHAMS DANG SKYE MCHED KYI RANG BZHIN

GYI LHA RNAMS DGOD PA'I GYU DANG 'BRAS BU GSUNGS PA, DE LA GZUGS
KYI PHUR PO NI RNAM PAR SNANG MDZAD, TSOR BA'I PHUNG PO NI RIN
CHEN 'BYUNG LDAN, ,'DU SHES KYI PHUNG PO NI 'OD DPAG MED, 'DU
BYED KYI PHUNG PO NI DON YOD GRUB PA, RNAM PAR SHES PA NI MI
BSKYOD PA'O, ,DE'I PHYIR

RTZA BA'I RGYUD LAS, MDOR NA PHUNG PO LNGA RNAMS NI, ,SANGS RGYAS
LNGA RU RAB TU BSGRAGS, ,ZHES GSUNGS SO, ,DES NA PHUNG PO LA SOGS
PA'I MTSAN NYID SHES PAR BYA STE, DE BZHIN GSHEGS PA LNGA DGOD PA
LAS, PHUNG PO LNGA BYANG CHUB KYI RGYUR 'GYUR TE, JI SKAD DU RTZA
BA'I RGYUD

LAS; GTI MUG ZHE SDANG CHAGS PA DANG, ,YID BZHIN NOR BU DAM TSIG
RNAMS, ,DE LTAR RIGS NI LNGA NYID DE, ,'DOD DANG THAR PAR BA
SGRUB BYED, ,CES GSUNGS SO, ,LHA MO RNAMS RNAM PAR GZHAG PA
GSUNGS PA, GTI MUG DGA' MA SPYAN MA NI SA'I KHAMS SO, ,ZHE SDANG

DGA' MA M'A MA K'I NI CHU'I KHAMS SO, ,'DOD CHAGS DGA' MA GOS
DKAR MO NI ME'I KHAMS SO, ,RDO RJE DGA' MA SGROL MA NI RLUNG GI
KHAMS SO, ,DON DE NYID GSAL BAR BYA BA'I PHYIR RTZA BA'I RGYUD
LAS, SA YI KHAMS NI SPYAN MAR BSHAD, ,CHU YI KHAMS NI M'A MA K'I,
,ME NI GOS

@125B DKAR MOR BSHAD DE, ,RLUNG NI SGROL MAR RAB TU GRAGS, ,ZHES
GSUNGS SO, ,DE LTAR KHAMS RNAMS KYI YANG RANG GI MTSAN NYID SHES
PAR BYA STE, LHA MO RNAMS BKOD PAS KHAMS RNAMS KYIS SANGS RGYAS
NYID STZOL BAR 'GYUR RO, ,MIG LA SOGS PA'I SKYE MCHED RNAMS LA
BYANG CHUB

SEMS DPA' RNAMS DGOD PA'I RGYU DANG 'BRAS BU GSUNGS PA, BCOM LDAN
'DAS THUGS RDO RJE DE NYID KYIS SA'I SNYING PO'I TING NGE 'DZIN
MIG GI DBANG PO LA BKOD PAS GZUGS GSUM LA 'OD GSAL BAS THOGS MED
PA'I RDO RJE'I MIG GI DBANG PO STZOL PAR 'GYUR RO, ,DE BZHIN DU
PHYAG NA RDO RJE

RNA BA LA BKOD PAS SGRA GSUM LA DE BZHIN DU THOGS PA MED PA'I RDO
RJE'I RNA BA'I DBANG PO RAB TU STZOL LO, ,NAM MKHA'I SNYING PO
SNA LA BKOD PAS DRI GSUM LA THOGS PA MED PA'I RDO RJE SNA'I DBANG
PO RAB TU STZOL LO, ,'JIG RTEN DBANG PHYUG LCE LA BKOD PAS RO
GSUM LA THOGS PA MED PA'I RDO RJE

LCE'I DBANG PO RAB TU STER RO, ,BCOM LDAN 'DAS 'JAM DPAL 'JUG
PA'I RNAM PAR SHES PA MTHA' DRUG LA BKOD PAS YE SHES GSUM LA
THOGS PA MED PA'I GZHAN GYI SEMS SHES BA'I MNGON PAR SHES PA RAB
TU STZOL LO, ,BCOM LDAN 'DAS SGRIB PA RNAM PAR SEL BA LUS KYI
DBANG

PO LA BKOD PAS SGRIB PA MED PAR NANG GI KHAMS RNAMS GCIG LA GCIG
BSDUS TE SKYE BA LA RAB TU ZHUGS NAS RDO RJE'I SKU RAB TU BSGRUB
PAR 'GYUR RO, ,BCOM LDAN 'DAS KUN TU BZANG PO TSIGS THAMS CAD LA
BKOD PAS 'OD GSAL DU TSIGS THAMS CAD GZIGS PAR 'GYUR RO, ,

BCOM LDAN 'DAS BYAMS BA RGYUS PA'I RANG BZHIN LA BKOD PAS RGYUS
PA'I RANG BZHIN 'OD GSAL BAR RAB TU 'JUG GO, ,BCOM LDAN 'DAS DE
NYID GZUGS GSUM GYI RNAM PAS PHYI ROL LTA BUR SNANG BAS MIG GI
DBANG PO LA BDE BA STZOL BA'I GZUGS RDO RJE'O, ,DE LTAR SGRA RDO
RJE LA SOGS

BA RNAMS KYANG KHONG DU CHUD PAR BYA'O, ,JI SKAD DU, RNAL 'BYOR
THAMS CAD BCOM LDAN 'DAS, ,RDO RJE SEMS DPA' DE BZHIN GSHEGS,
,KHAMS GSUM PA NI MA LUS KUN, ,DE YI NYE BAR LONGS SPYOD NYID,
,CES BDE MCHOG LAS GSUNGS TE 'DIS LHA MO RNAMS DGOD PA'I RANG
BZHIN

@126A *, ,YONGS SU SHES PAS YUL RNAM PAR DAG PA BSGRUB PAR 'GYUR
RO, ,DON 'DI NYID GSAL BAR RTZA BA'I RGYUD LAS, RDO RJE SKYE
MCHED NYID DAG KYANG, ,BYANG CHUB SEMS DPA'I DKYIL 'KHOR MCHOG
,CES PA DANG, GZUGS SGRA DRI RO SNGAGS PA YIS, ,LHA RNAMS SU

NI RTAG PAR BSGOM, ,ZHES GSUNGS PAS SO, ,YAN LAG THAMS CAD LA
KHRO BO RNAMS BKOD BA'I RGYU DANG 'BRAS BU GSUNGS PA, ,LAG BA
G-YAS LA GSHIN RJE GSHED, ,G-YON LA GZHAN GYIS MI THUB PA, ,KHA
YI PADMAR RTA MGRIN BSAM, ,RDO RJER BDUD RTZI 'KHYIL PA STE,
,DPUNG BA

G-YAS PAR MI G-YO BA, ,G-YON PAR 'DOD PA'I RGYAL BO'O, ,PUS MO
G-YAS BAR BSAM BYA BA, ,DBYUG PA SNGON PO 'BAR CHEN PO, ,PUS MO
G-YON LA STOBS PO CHE, ,SPYI BOR GTZUG TOR 'KHOR LOS SGYUR,
,RKANG MTHIL GNYIS SU BSAM BYA BA, ,GNOD MDZES RGYAL PO RNAM PAR

BSAM, ,KHRO BO'I RGYAL PO 'DI DAG NI SGRUB BA BO'I YAN LAG LA
BKOD PAS 'BAD PA MED PAR ZHAL GSUM PHYAG DRUG BA'I RNAM PA LTA BU
NYID KYI SKU'I DKYIL 'KHOR LAS BYUNG NAS PHYOGS BCU'I BGEGS KYI
TSOGS LA BSDIGS BAR MDZAD DO, ,'DIR RTZA BA'I RGYUD LAS, KHRO BO
ZHE SDANG

GNAS LAS SKYES, ,RTAG TU GSOD LA BRTZON PA STE, ,GSOD BA'I DON
GYIS 'GRUB PAR 'GYUR, ,SGRUB PA'I MCHOG LA CHOS CAN YIN, ,ZHES
GSUNGS SO, ,SKU'I DKYIL 'KHOR RNAM PAR GZHAG PA'I RIM PAR PHYE BA
STE GNYIS PA'O,, ,,SKU'I DKYIL 'KHOR LA LHA

RNAMS DGOD PA'I RGYU DANG 'BRAS BU RTOGS PA'I SNGAGS PAS GZHAN
GYI DON BSGRUB BA'I PHYIR SKU'I DKYIL 'KHOR LAS PHYUNG BA'I DKYIL
'KHOR RIM PA 'DIS SPRUL BAR BYA STE, DE'I RIM PA NI 'DI YIN TE,
SEMS LAS RANG GI RIGS KYI BU MO SPRO BA'AM, YANG NA PHYI ROL GYI
BU MO BLANGS LA SGRUB

THABS LAS GSUNGS PA'I RIM PAS DBANG PO GNYIS MNYAM PAR SBYOR BA
BYAS TE, SNGON DU GSUNGS PA'I RIM PAS GZHAL YAS KHANG BSGRUBS LA
BYANG CHUB KYI SEMS LAS SGRUB CING BADZRA DHRi KA CES BYA BA LA
SOGS PA'I SNGAGS BRJOD DE LHA THAMS CAD KYI 'KHOR LO SPRO BAR
BYA'O, ,PHYUNG

@126B BA'I DKYIL 'KHOR BA'I SNGAGS BSTAN PAR BYA STE, MNGON PAR
BYANG CHUB PA RNAM PA LNGA STON PA'I RDO RJE BSNAMS PAS NA RDO
RJE 'CHANG NGO, ,'DIS NYON MONGS PA ZHE SDANG RNAM PAR SBYANGS
NAS SLAR BYON TE RDO RJE 'CHANG CHEN PO DANG GNYIS SU MED PAR
GYUR TE, KHA SBYAR GYI SBYOR BAS MI BSKYOD PA'I GZUGS

KYIS BZHUGS SO, ,DE BZHIN DU RTZIBS BCU GNYIS PA'I CHOS KYI 'KHOR
LOS BDUD BZHI LAS RGYAL BAS NA RGYAL BA'I RGYAL BA'O, ,BSAM PA
THAMS CAD YONGS SU RDZOGS PAR BYED PA'I RIN PO CHE 'DZIN PAS NA
RIN CHEN 'CHANG NGO, ,A'A NI MA LUS PA'O, ,RO NI 'KHOR BA STE
'KHOR BA LAS 'DAS

SHING 'GRO BAS NA 'KHOR 'DAS SO, ,RNAM PAR 'BYED PA'I MTSAN NYID
NI SHES RAB STE, DE 'DZIN PAS NA SHES RAB 'CHANG NGO, ,GTI MUG NI
RNAM PAR SNANG MDZAD DE, DE LA DGA' BAS NA GTI MUG DGA' MA'O,
,ZHE SDANG NI MI BSKYOD PA STE, DE LA DGA' BAS NA ZHE SDANG DGA'
MA'O, ,

'DOD CHAGS NI 'OD DPAG MED DO, ,DE LA DGA' BAS NA 'DOD CHAGS DGA'
MA'O, ,RDO RJE NI DON YOD PAR GRUB PA STE, DE LA DGA' BAS NA RDO
RJE DGA' MA'O, ,SA LTAR MI G-YO BA'I TING NGE 'DZIN DE NYID
SNYING PO STE, NANG GI BDAG NYID GANG LA YOD PA DE NI SA'I SNYING
PO'O, ,YE SHES LNGA'I RANG

BZHIN GYI RDO RJE 'CHANG BAR MDZAD PAS NA PHYAG NA RDO RJE'O,
,NAM MKHA' NI SGRIB PA DANG BRAL BA'I YE SHES TE DE NYID SNYING
PO STE NAM MKHA'I SNYING BO'O, ,TING NGE 'DZIN GYI STOBS KYIS
'JIG RTEN RNAMS DBANG DU BYED PAS NA 'JIG RTEN DBANG PHYUG GO,
,'OD GSAL ZHING YID DU 'ONG BA'I TING NGE 'DZIN

GYIS BSKUL BA'I DPAL YOD PAS NA 'JAM DPAL LO, ,SGRIB PA THAMS CAD
NI NYON MONGS PA RNAMS SGYU MA LTA BU'I TING NGE 'DZIN GYI STOBS
KYIS MAN NA BAS NA SGRIB PA THAMS CAD SEL BA'O, ,KUN NAS MDZES
PAS NA KUN DU BZANG BO'O, ,BYAMS PA'I YON TAN GANG LA YOD BA NI
BYAMS PA'O,,

BLTA BAR BYA BAS NA GZUGS SO, ,MNYAN PAR BYA BAS NA SGRA'O, ,BSNAM
PAR BYA BAS NA DRI'O, ,MYANG BAR BYA BAS NA RO'O, ,REG PAR BYA
BAS NA REG BYA'O, ,RDO RJE'I SGRAS NI DE DAG GI TING NGE 'DZIN
GYIS GZUGS LA SOGS PA RNAM PAR DAG PA BSTAN TO, ,GSHIN RDO RJE NI
DMYAL BA STE DE

@127A *, ,'JOMS PA DANG LDAN BA'I PHYIR TE, KHRO BO CHEN PO'I
TING NGE 'DZIN GYIS MTHAR BYED BAS NA GSHIN RJE MTHAR BYED DO,
,SHES RAB KYIS 'CHING BA RNAMS MTHAR BYED PAS NA SHES RAB MTHAR
BYED DO, ,PADMA LTAR 'DOD CHAGS LA SOGS PA RNAM PAR DAG BAS NA
PADMA MTHAR BYED DO, ,

BGEGS NI BDUD BZHI STE DE 'JOMS PA DANG LDAN PAS NA KHRO BO CHEN
PO'I TING NGE 'DZIN GYIS DE RNAMS MTHAR BYED PAS NA BGEGS MTHAR
BYED DO, ,'JIG RTEN GYI CHOS BRGYAD KYIS RTAG TU SEMS RAB TU
BSKYOD PA RNAMS RDO RJE LTA BU'I TING NGE 'DZIN GYIS MNAN CING
BCOM PAS NA MI G-YO BA'O, ,

tAKKI NI 'DOD PA'I 'DOD CHAGS TE, DE BSAL BAR BYED CING RNAM PAR
DAG BAR BYED PAS NA 'DOD PA'I RGYAL PO'O, ,SNGON PO NI SEMS CAN
RNAMS KYI SDIG BA'I SDIGS BA'I LAS SO, ,DBYIG BA NI DE CHAD PAS
TSAR GCOD PA STE, DE BYED PAS NA DBYUG SNGON NO, ,DON DAM PA'I
STOBS KYIS SEMS CAN

RNAMS KYI NYE BA'I NYON MONGS PA 'JOMS PAR BYED PAS NA STOBS PO
CHE'O, ,SEMS CAN RNAMS LA KHAMS GSUM LAS RNAM PAR SGROL BA'I YE
SHES STZOL BAS NA GTZUG TOR 'KHOR LOS SGYUR BA'O, ,PHYOGS BCU'I
BGEGS KYI TSOGS NGES BAR BKUG NAS PHUR BUS 'DEBS PAS NA GNOD

MDZES RGYAL PO'O, ,LHA SUM CU RTZA GNYIS PO 'DI DAG GI SPRUL PA'I
SKU ZHAL GSUM PHYAG DRUG BA MTSAN MA'I PHYAG MTSAN SNA TSOGS
PHYAG NA BSNAMS PA RNAMS BYANG CHUB KYI SEMS LAS SNGAGS KYI GZUGS
KYIS SPRUL PA YANG 'BAD PA MED PA NYID KYIS SGRUB PA PO'I LUS KYI
DKYIL

'KHOR LAS PHYUNG STE, BSOD NAMS KYI TSOGS 'PHEL BAR BYA BA'I DON
DU 'DOD CHAGS DANG ZHES SDANG DANG GTI MUG LA SPYOD PA'I SEMS CAN
RNAMS KYI NYON MONGS PA'I SGRIB PA RNAMS TING NGE 'DZIN DE DANG
NGES SBYANGS NAS SLAR BYON TE RANG RANG GI STAN LA BZHUGS PAR
GYUR TO, ,RDO RJE DANG, ,'KHOR

LO DANG, ,RIN PO CHE DANG, ,PADMA DANG, RAL GRI DANG, DRIL BU
RNAM GRANGS BZHIN DU DE BZHIN GSHEGS PA DRUG GI MTSAN MAR GSUNGS
TE, DE NYID NI MTSON CHA LTA BUR BSNAMS SO, ,ZHI BA DANG RGYAS PA
LA SOGS PA'I LAS KYI DBYE BAS KHA DOG SO SOR BYA'O, ,RIN PO CHE
THAMS CAD DANG

@127B LDAN PA'I PHYIR MDOG AINDRA N'I LA LTA BU'O, ,PHYUNG BA'I
DKYIL 'KHOR 'DI NYID BSHAD PA'I PHYIR RTZA BA'I RGYUD LAS, DE NAS
DE BZHIN GSHEGS PA MI BSKYOD PA DE BZHIN GSHEGS PA THAMS CAD
BTZUN MO'I BHA GA LA RDUL DANG BRAL BA'I DAM TSIG CHEN PO'I DKYIL
'KHOR BYIN GYIS BRLABS PA

NI, GSAL BA DE YI NGO BO NYID, ,SNA TSOGS GZUGS KYIS KUN DU
MTSAN, ,SANGS RGYAS SPRIN GYIS KUN DU KHYAB, ,'OD ZER 'PHRO BA
MANG PO 'KHRUG ,GSAL BA LA SOGS DKYIL 'KHOR LDAN, ,DE BZHIN
GSHEGS PA KUN GYI GZHI, ,ZHES GSUNGS SO, ,GSOL BA, GAL TE RGYUD

'DI LA LAG PA'I PHYAG RGYA MED NA 'DI LTAR PHYAG RGYA BZHIS RGYAS
BTAB PA'I LHA'I SKU BA SKYED PAR 'GYUR, ,BKA' STZAL BA, SANGS
RGYAS KYI YON TAN MA LUS PAS BRGYAN BA'I GZHIR GYUR BA'I LHA'I
SKU NI PHYAG RGYA CHEN PO'O, ,BTZUN MO NI DAM TSIG GI PHYAG
RGYA'O, ,SNGAGS KYI YI GE NI CHOS KYI PHYAG

RGYA'O, ,GZUGS SNA TSOGS KYIS SEMS CAN THAMS CAD KYI DON BYED
CING SGRUB BA NI LAS KYI PHYAG RGYA'O, ,GSOL PA, ,DE KHO NA NYID
BSDUS PA LA SOGS PA DANG, GNYI GA'I RGYUD LAS NI ZHAL GCIG PAR
RAB TU GRAGS NA, CI'I PHYIR 'DIR ZHAL GSUM PA LTA BUR SNANG BAR
'GYUR,

BKA' STZAL PA, ,BCOM LDAN 'DAS NYID KYIS 'DI'I DON BSHAD PA'I
RGYUD DGONGS PA LUNG STON PA'I RGYUD LAS, GANG ZHIG PHYI NANG
BDAG GYUR DANG, ,DE NYID GNYIS KA'I RTOG PA RNAMS, ,GNYIS SU MED
PAR BSHAD PA STE, ,'DI YI DE NYID CHEN PO YIN, ,LAG BA G-YON PAR
RAB

GRAGS PA'I, ,MTHE'U CHUNG THA LTAG GUNG MO DANG, ,DE BZHIN NA
MDZUB MO MTHE BONG NI, ,RIM BZHIN GZUGS LA SOGS PAR GZUNG, ,DE
RNAMS DNGOS PO MED PA YIN, ,SHES RAB RNAM PAR 'BYED MTSAN NYID,
,CHOS KYI SKU RU RNAM PAR BSHAD, ,DE BZHIN NYID DANG GNYIS MED

MING; ,MI BSKYOD RIN CHEN DPAG MED DANG, ,DON YOD RNAM SNANG DE
BZHIN GSHEGS, ,'DI DAG LAG PA G-YAS PA YI, ,MTHE'U CHUNG LA SOGS
RIM BZHIN GNAS, ,GNYIS KA GCIG TU SBYAR BA YI, ,'DI YI DE NYID
SKYABS GSUM PA, ,SANGS RGYAS CHOS DANG DGE 'DUN

@128A *, ,TE; ,GCIG KYANG GSUM DU BRTAGS PA YIN, ,PHAN TSUN SBYOR
BAS RDO RJE SEMS, ,SHES RAB THABS KYI GO 'PHANG MCHOG ,THAL MO
SBYOR BA TZAM GYIS NI, ,SANGS RGYAS THAMS CAD YANG DAG 'GUGS,
,SKYABS GSUM DE NYID GSUM YIN TE, ,SKU

GSUM RNAM PAR THAR GSUM GYI, ,ZHAL GSUM YIN TE MDOG GSUM YANG,
,SBYOR GSUM DAM TSIG GSUM SBYOR BAS, ,KHAMS GSUM DU NI LHA GSUM
GYI, ,DKYIL 'KHOR GSUM GYIS DUS GSUM DU, ,LAM GSUM GYIS NI MCHOG
GSUM GYI, ,JI SNYED DU NI RTOGS BAS

BSKUL, ,GSOL BA 'DEBS PA YID LA BYED, ,'JIG RTEN RNAMS KYI DON
RNAMS BYED, ,YANG DAG SANGS RGYAS DE MNYES 'GYUR, ,DE NYID 'DIR
NI THAL MOR GNAS, ,SEMS CAN GANG DE SANGS RGYAS YIN, ,DE BZHIN
NYID DANG GNYIS MED CHOS, ,GNAS MED GNAS PA'I SBYOR BA

YIS, ,SANGS RGYAS THAMS CAD RNAM PAR BZHUGS, ,ZHES GSUNGS SO,
,GSOL PA, 'DIR GSANG BA 'DUS PA'I DKYIL 'KHOR LA LHA RNAMS DGOD
PA SLOB DPON SNA TSOGS PA'I GZHUNG 'JIG RTEN DU RAB TU 'JUG PAR
'GYUR TE, ,DE JI LTAR SGRUB PA PO RNAMS SOM NYI MA

MCHIS PAR 'GYUR, SEMS DPA' CHEN PO LEGS SO LEGS SO, ,LUNG DANG
RIGS PAS SO SOR BSHAD PAR BYA'O, ,JI LTAR SKU'I DKYIL 'KHOR LA
PHUNG PO LA SOGS PA'I RANG BZHIN GYI LHA RNAMS MING GIS DGOD PA
DE BZHIN DU PHYUNG BA'I DKYIL 'KHOR LA YANG LHA RNAMS DGOD

PAR 'GYUR RO, ,DE LTA MOD KYI RTZA BA'I RGYUD LAS LHA DGOD PA
RDZOGS PAR MA BSTAN BA NI 'DI LTAR SLOB DPON MED PAR 'JUG PAR MA
GYUR CIG SNYAM DU DGONGS SO, ,DKYIL 'KHOR DGOD PA YANG GCIG TU
YONGS SU RDZOGS PAR BCOM LDAN 'DAS KYIS DPAL RDO RJE PHRENG BA
ZHES BYA BA'I BSHAD

PA'I RGYUD LAS YANG DAG PAR GSUNGS TE DE LA 'JUG PAR BYA'O, ,SEMS
KYIS GZHAN NI MI BSAM BAR, ,SEMS DPA' CHEN PO MNYAN PAR GYIS,
,RDO RJE SLOB DPON LUS 'DI LA, ,RGYAL BA'I SKU NI RIM BZHIN GNAS,
,DANG PO SKU YI RDO RJE NI, ,GZUGS PHUNG LA NI RAB TU BZHUGS, ,

@128B RJES SU CHAGS PA'I RDO RJE NI, ,TSOR BA'I PHUNG POR RAB TU
BZHUGS, ,BCOM LDAN GSUNG GI RDO RJE NI, ,'DU SHES KYI NI PHUNG
POR BZHUGS, ,MCHOD PA KUN GYI RDO RJE NI, ,'DU BYED KYI NI PHUNG
POR BZHUGS, ,BCOM LDAN THUGS KYI RDO RJE NI, ,RNAM SHES PHUNG POR
YANG DAG BZHUGS, ,

'DI YI SHA SOGS SA KHAMS LA, ,BCOM LDAN 'DAS YUM SPYAN MA BZHUGS,
,KHRAG SOGS CHU YI KHAMS LA NI, ,BCOM LDAN 'DAS YUM M'A MA
BZHUGS, ,DRO BA LA SOGS ME KHAMS LA, ,BCOM LDAN 'DAS YUM GOS DKAR
BZHUGS, ,BSKYOD PA LA SOGS RLUNG KHAMS

LA; ,BCOM LDAN 'DAS YUM SGROL MA BZHUGS, ,DE YI MIG GI DBANG
GNYIS LA, ,DE BZHIN GSHEGS PA SA SNYING PO, ,DE YI RNA BA'I DBANG
GNYIS LA, ,BDE GSHEGS PHYAG NA RDO RJE'O, ,DE YI SNA YI DBANG
GNYIS LA, ,DE BZHIN GSHEGS PA MKHA' SNYING BZHUGS, ,DE LCE DBANG

LA BZHUGS PA NI, ,DE BZHIN GSHEGS PA 'JIG RTEN DBANG, ,KHAMS
BZHI'I RANG BZHIN GONG BU NI, ,RANG GI LUS ZHES BYA MING LA,
,SGRIB BA THAMS CAD RNAMS SEL BA, ,DE BZHIN GSHEGS PA 'DIR BZHUGS
SO, ,DE YI YID KYI DBANG PO LA, ,DE BZHIN GSHEGS PA 'JAM DBYANGS

BZHUGS, ,LUS KYI TSIGS NI THAMS CAD LA, ,DE BZHIN GSHEGS PA BYAMS
PA'O, ,LAG PA G-YAS PA'I RTZA BAR NI, ,DE BZHIN GSHEGS PA GSHIN
RJE GSHED, ,LAG PA G-YON PA'I RTZA BAR NI, ,BDER GSHEGS GZHAN
GYIS MI THUB PA, ,KHA YI PADMAR BZHUGS PA NI, ,

DE BZHIN GSHEGS PA RTA MGRIN NO, ,GSANG BA'I GNAS SU BZHUGS PA
NI, ,DE BZHIN GSHEGS PA BDUD RTZI 'KHYIL, ,DBUNG PA G-YAS BAR
BZHUGS PA NI, ,DE BZHIN GSHEGS PA MI G-YO BA, ,DPUNG BA G-YON BAR
BZHUGS PA NI, ,DE BZHIN GSHEGS BA 'DOD BA'I

RGYAL, ,PUS MO G-YAS NA BZHUGS PA NI, ,DE BZHIN GSHEGS PA DBYUG
PA SNGON, ,PUS MO G-YON LA BZHUGS BA NI, ,DE BZHIN GSHEGS PA STOBS
PO CHE, ,RANG GI SPYI BOR BZHUGS PA NI, ,DE BZHIN GSHEGS PA 'KHOR
LOS SGYUR, ,RKANG BA'I MTHIL DU BZHUGS PA NI, ,DE

@129A *, ,BZHIN GSHEGS PA GNOD MDZES TE, ,LUS NI 'DI NYID KUN LA
'DIR, ,SKU YI DKYIL 'KHOR ZHES BRJOD PA, ,RDO RJE SLOB DPON NYID
KYI LUS, ,SANGS RGYAS RNAMS KYI SKU RDZOGS PA, ,'DI DAG MA LUS
RDZOGS SANGS RGYAS, ,RDO RJE LEGS BYES BSTAN PA NI,

MYA NGAN 'DAS LA 'JUG PAR 'GYUR, ,BCOM LDAN MYA NGAN 'DAS 'GYUR
THOB, ,KHYOD KYI DGE BA YONGS SU SMIN, ,DE NI RDO RJE SLOB DPON
GYI, ,LUS LA RGYAL BA THAMS CAD BZHUGS, ,NYON CIG MTHONG BA DON
YOD KYE, PHYI MA'I DUS NA SEMS DPA'I CHEN, ,DANG PO'I LAS KYI
SEMS

CAN GYI, ,RAB TU 'BAD DE BLA MA BSTEN, ,DE TSE MTHONG BA DON YOD
BCAS, ,BYANG CHUB SEMS DPA' GRAGS BA CHE, ,DGA' ZHING MGU LA RAB
DANG LDAN, ,PHYAG 'TSAL NAS NI MCHI MA BLAGS, ,ZHES GSUNGS SO, ,
GSOL PA, ,NYON MONGS BA THAMS CAD SPANGS BA'I SANGS RGYAS DANG
BYANG

CHUB SEMS DPA' STOBS BCU DANG MI 'JIGS PA LA SOGS PA SANGS RGYAS
KYI YON TAN BRNYES PA RNAMS 'DIR THA MA LA BA'I LUS LA DGOD PA MI
'GAL LAGS SAM, ,BKA' STZAL BA, JI SRID DU BKUR BSHAL GYI SNOD YIN
BA'I GNAS SKABS SU NI MCHIL MA 'DOR LA GZHONG BA'I GNAS

SKABS SU 'JIG RTEN PA RNAMS ZAS ZA'O, ,GZUGS BRNYAN GYI GNAS
SKABS SU MCHOD PAR BYED DO, ,DE BZHIN DU THA MAL BA'I LUS LA 'DOD
CHAGS DANG ZHES DANG GA TI MUG LA SOGS PAS BRLAN BA'I SNGON GYI
GNAS SKABS SU 'KHOR BA'I RGYU YIN LA PHYIS RANG BZHIN YONGS SU
SHES

SHING YONGS SU DAG PAS THAMS CAD MKHYEN PA GRUB PA'I RGYUR 'GYUR
BA LA SKYON MED DO, ,DE YANG GSUNGS PA, ,SHIN TU MI GTZANG GZUGS
'DI GZUNG BYAS LA, ,RGYAL BA'I RIN CHEN GZUGS BYAS RIN THANG MED,
,RTZI YIS SBYANGS BA LTA BUR BSKYED PA 'DI, ,BYANG CHUB SEMS NI
RAB TU

BRTAN BAR GZUNG, ,ZHES BYA BA DANG, ,DE BZHIN DU YANG DKON MCHOG
BRTZEGS BA'I MDO LAS, ,'OD SRUNGS 'DI LTA STE LUD KYIS G-YOGS
BA'I SA GZHI LAS BO NA THAMS CAS SKYE BAR 'GYUR RO, ,'OD SRUNGS
DE BZHIN DU NYON MONGS BA'I LUD KYIS KHYAB BA'I 'JIG RTEN PA
RNAMS LA BYANG CHUB

@129B SEMS DPA'I SANGS RGYAS KYI CHOS RNAMS SKYE BAR 'GYUR RO
ZHES GSUNGS BA DANG, DGONGS BA LUNG STON BZHES BYA BA'I RGYUD LA
SKYANG, , PHRA MO'I SBYOR DON DE NYID SHES, ,PHYAG NA RDO RJE
GRAGS CHEN LA, ,'GRO BA GNYIS MED SBYOR BA YI, ,PHRA MO'I DE NYID
DGONGS BAS GSUNGS, ,MNGON

BAR BYANG CHUB RNAM LNGA 'DI, ,MA 'ONGS SKYES BA'I RGYU CAN YIN,
,CHOS RNAMS YANG DAG BRJOD PA'I SKU, ,JI LTA JI LTAR YIN GSUNGS
PA, ,PHUNG PO 'DI DAG SANGS RGYAS YIN, ,RDZOGS PA'I BYANG CHUB
RKYEN DU 'GYUR, ,GNYIS MED DE BZHIN NYID 'JUG PAS, ,DE YANG DE
BZHIN GSHEGS

PAR GSUNGS, ,ZHES SO, ,PHYUNG BA'I DKYIL 'KHOR GYI RIM PAR PHYE
BA STE GSUM PA'O,, ,,DA NI DON DAM PA'I DKYIL 'KHOR GYI RNAM PAR
GZHAG PA BSTAN PA'I PHYIR, ,MDOR BSTAN PA'I TSIG RTZA BA'I RGYUD
LA 'JUG PAR BYA STE, DAM TSIG KHU PHYUNG CHO GA BZHIN, ,'BRAS BU
'DOD PAS

BTUNG BAR BYA, ,DE BZHIN GSHEGS PA'I TSOGS BSAD NAS, ,DNGOS GRUB
RAB MCHOG THOB PAR 'GYUR, ,ZHES LE'U BDUN PA LAS MDOR BSTAN TE,
'DI'I BSHAD PA DGONGS BA LUNG STON PA ZHES BYA BA'I BSHAD PA'I
RGYUD LAS GSUNGS TE, GZUGS SOGS NANG GI CHOS RNAMS NI, ,MTHONG BA

LHAG MTHONG ZHES BSHAD DE, ,MI BSKYOD PA SOGS GRANGS BZHIN DU,
,BRTAGS PA DAG NI ZHI GNAS BYA, ,'DI DAG DNGOS PO MED 'GYUR BA'I,
,DE BZHIN NYID NI ZHI MING CAN, ,DE BZHIN NYID KYI DKYIL 'KHOR
DU, ,RNAL 'BYOR BAS NI SANGS RGYAS GZHUG ,'DI YANG SLAR BSHAD BA
RDO RJE PHRENG

BA ZHES BYA BA RNAL 'BYOR CHEN PO'I RGYUD LAS GSUNGS TE, DE LA
'JUG PAR BYA'O, ,GZUGS PHUNG RTOGS LA ME LONG DANG, ,SA KHAMS MIG
GI DBANG PO DANG, ,GZUGS DANG RNAM LDAR GYUR BA STE, ,KHRO BO
BYAMS PAR YANG DAG LDAN, ,TSOR BA'I PHUNG PO MNYAM NYID DANG,
,CHU KHAMS RNA BA'I

DBANG PO DANG, ,SGRA DANG RNAM LNGAR GYUR PA STE, ,KHRO BO GNYIS
DANG YANG DAG LDAN, ,'DU SHES SO SOR RTOG BA DANG, , BYIN ZA SNA
YI DBANG PO DANG, ,DRI DANG RNAM LDAR GYUR BA STE, ,KHRO BO GNYIS
DANG YANG DAG LDAN, ,'DU BYED BYA BA GRUB PA DANG, ,RLUNG KHAMS
LCE YI DBANG PO DANG, ,RO DANG RNAM

@130A *, ,LNGAR GYUR PA STE, ,KHRO BO GNYIS DANG YANG DAG LDAN,
,STENG 'OG KHRO BO SHIN TU BCAS, ,RANG BZHIN GYIS NI SNANG BA
NYID, ,RNAM SHES PHUNG POR BZHUGS PA STE, ,RNAM SHES KYANG NI 'OD
GSAL BA'O, ,MYA NGAN 'DAS BCAS KUN STONG DANG,, CHOS KYI SKUR
YANG BSHAD

BA YIN, , BRTAN PAR BYA BA'I DON DU NI ,,GSANG SNGAGS 'DI NI BRJOD
PAR BYA, ,AOm SH'U N+YA T'A DZNY'A NA BADZRA S'A BH'A WA A'ATMA
KO&HAm ZHES BRJOD PAR BYA'O, ,RNAM PAR GZHAG BA BZHI PA 'DI
NYID KYIS RDZOGS PA LA GNAS BA NYE BAR BSHAD PAR BYA STE, DE LAS
GZUGS KYI PHUNG PO 'OD GSAL DU ZHUGS BA'I

MTSAN MA MKHAS PAS SHES BAR BYA STE, YAN LAG THAMS CAD PHRA BA
DANG, LUS KYI NYAM CHUNG ZHING LHOD PAR 'GYUR RO, ,ME LONG LTA
BU'I YE SHES THIM PA NA RAB RIB TU 'GYUR RO, ,SA'I KHAMS 'GAGS BA
NA LUS THAMS CAD SKAMS PAR 'GYUR RO, ,MIG GI DBANG PO 'GAGS BA NA
MIG

'GYUR ZHING ZUM PAR 'GYUR RO, ,GZUGS KYI YUL 'GAGS PA NA RANG GI LUS
KYI MA DANGS MED CING NYAMS ZAD BA NYID DU 'GYUR RO, DE ,LTAR
'KHOR BA THOG MA MED PA NAS RKANG MED DANG, ,RKANG GNYIS DANG,
RKANG BZHI DANG, RKANG MANGS LA SOGS PA'I SEMS CAN RNAM PAR SNANG
MDZAD KYI RIGS CAN

RNAMS SKU'I DKYIL 'KHOR LA GNAS TE, ,DON DAM PA'I DKYIL 'KHOR DU
SKAD CIG PA'I RIM GYIS 'JUG GO, ,GANG DAG CHA SHAS LA GNAS PA DE
DAG GI NI 'DIR RNAM PAR GZHAG BA MED MOD KYI, ,'ON KYANG RIM GYIS
DON DAM PA'I BDEN PAR RAB TU 'JUG GO, ,DE BZHIN DU GNYIS PA RIN
PO CHE'I

RIGS KYI LHA RNAMS DON DAM PA'I BDEN PAR 'JUG PA DE'I TSE MTSAN
MA MKHAS PAS SHES PAR BYA STE, TSOR BA'I PHUNG PO THIM PA NA
RLUNG DANG MKHRIS PA DANG DKAN DANG 'DUS PA LA SOGS PA LUS TSOR
BA MNYAMS SU MYONG BAR MI 'GYUR RO, ,MNYAM PA NYID KYI YE SHES
THIM PA NA YID KYI TSOR BA RNAM PA GSUM

DRAN PAR MI 'GYUR RO, ,CHA'I KHAMS SKAMS BA NA RANG GI LUS LA KHA
CHUD BA KHRAG DANG KHU BA LA SOGS BA SKAMS BAR 'GYUR RO,, RNA
BA'I DBANG BO THIM PA NA PHYI DANG NANG DU BCAS BA'I SGRA THOS
PAR MI 'GYUR RO, ,SGRA'I YUL THIM PA NA RANG GI LUS KYI SGRA THOS
PAR MI 'GYUR RO, ,GNYIS PA RIN PO CHE'I RIGS

@130B KYI LHA RJES SU GZHUG PA'O, ,GSUM PA PADMA'I RIGS KYI LHA
RNAMS 'JUG BA'I DUS SU MTSAN MA MKHAS PAS SHIS BAR BYA STE, ,'DU
SHES KYI PHUNG PO THIM BA NA RKANG GNYIS PA LA SOGS PA'I SEMS CAN
RNAMS DRAN PAR MI 'GYUR RO, ,SO SOR RTOG PA'I YE SHES THIM PA NA
PHA DANG MA DANG BU DANG

GNYEN LA SOGS PA RNAMS DANG 'GRO BA THAMS CAD KYI MING MI DRAN
NO, ,ME'I KHAMS THIM PA NA BZA' BA THAMS CAD MI 'JU'O, ,SNA'I
DBANG BO THIM BA NA STENG GI RLUNG RTZE GCING RTZE GCING SAR 'GRO
BAR 'GYUR RO, ,DRI'I YUL THIM PA NA RANG GI LUS LA DRI'I YUL BRO
BAR MI 'GYUR RO, ,GSUM

PA PADMA'I RIGS KYI LHA RJES SU GZHUG PA'O, ,BZHI PA LAS KYI RIGS
KYI LHA RNAMS KYI YANG DAG BA'I MTHAR 'JUG PA'I MTSAN MA MKHAS
PAS SHES PAR BYA STE, ,DE LA 'DU BYED KYI PHUNG PO THIM PA NA LUS
KYI BYA BA THAMS CAD LA 'JUG PAR MI 'GYUR RO, ,BYA BA GRUB PA'I
YE SHES THIM PA NA 'JIG

RTEN PA'I BYA BA DANG DGOS PA DRAN PAR MI 'GYUR RO, ,RLUNG GI
KHAMS THIM PA NA SROG LA SOGS PA'I RLUNG BCU RANG GI GNAS NAS
'PHO'O, ,LCE'I DBANG PO THIM PAN LCE SBOM PA DANG THUNG BA DANG
RTZA BA SNGON POR 'GYUR RO, ,RO'I LUS THIM PA NA RO DRUG NYAMS SU MI
MYONG NGO, ,BZHI BA LAS KYI RIGS KYI LHA

RNAMS RJES SU GZHUG BA'O, ,LHAG MA RANG BZHIN GYI SNANG BA 'JAM
DPAL GYIS YE SHES RIM PA GNYIS PAR BYA STE, ,DE YANG SROG DANG
RTZOL BA DANG BCAS PAR RDO RJE BZLAS BA'I RIM PAS GNAS TE, RIL
BOR 'DZIN PA DANG, ,RJES SU GZHIG BA'I RIM PAS MI SHIGS PA MNGON
SUM GUD BYA STE, 'DZIN

PA NYE BAR BSDUS NAS DE'I TSE, AOm SH'U N+YA T'A DZNY'A BADZRA
SVA BH'A WA A'ATMA KO&Am TA ZHES BYA BA'I SNGAGS KYIS DON
MNGON SUM BYED PAR 'GYUR RO, ,GSOL PA, ,SNGAGS 'DI'I DON BCOM LDAN
'DAS RDO RJE SLOB DPON STON PAS BSHAD DU GSOL, ,RDO RJE SLOB DPON
GYIS GSUNGS PA, ,BCOM LDAN 'DAS KYIS

BSHAD PA'I RGYUD LAS GSUNGS TE, ,DE BSHAD PAR BYA'O, ,DE NAS DE
BZHIN GSHEGS PA KUN, ,PRA MO'I SBYOR BA RNAM PAR GZHU ,AOm ZHES
PAS NI GCIG DANG LDAN, ,SH'U N+YA T'A NI GNYIS PA YIN, ,DZNY'A NA
ZHES PA GSUM PA YIN, ,BZHI PA BADZRA MING CAN TE, ,SVA BH'A WA
A'ATMA KO LNGA PA, ,

@131A *, ,DRUG PA AA HAm ZHES SU BRJOD, ,DE LTAR DE BZHIN GSHEGS
PA DRUG ,SKYE BO MCHOG LA BSTAN PA YIN, ,AOm SH'U N+YA T'A ZUNG
DANG PO'O, ,DZNY'A NA BADZRA GNYIS PA YIN, ,SVA BH'A WA A'ATMA KO&HAm
GSUM PA YIN, ,DE NYID GSUM DU 'DI RU BSTAN, ,DE NYID GSUM

NI GCIG TU 'GYUR, ,GSAL DANG MI GSAL MING CAN TE, ,GZHAN YANG RDO
RJE 'DZIN GANG ZHIG ,GSUM GYI BRDA DANG LDAN PA'I MI, ,SPYAN
DRANGS GSHEGS SU GSOL PA DANG, ,DE BZHIN DU NI BZHUGS PA'O, ,'JUG
PA YIS NI SPYAN DRANGS TE, ,MYUR BA YIS NI GSHEGS SU

GSOL, ,DAL BA YIS NI DE BZHUGS 'GYUR, ,DAG PA LAS NI DNGOS GRUB
MCHOG ,SKYES BU DE DE'I SPYOR BA YIS, ,PHYAG RGYA CHEN PO GCIG TU
'GYUR, ,MYUR BA LA SOGS GSUM LDAN PA, ,PHYAG RGYA SGRUB PAR BSHAD
PA YIN, ,MYUR DANG RNAM BSDUS DAL BA CAN, ,SNGAGS SU DES PAR

SBYOR BA YI, ,SLOB DPON GYIS NI 'BANG PA YIS, ,SLOB MA'I RNA BA'I
DRUNG DU BRJOD, ,DPAL GSANG BA 'DUS PA ZHES BYA BA'I RNAL 'BYOR
CHEN PO'I RGYUD LAS DON DAM PA'I DKYIL 'KHOR GYI RNAM PAR GZHAG
PA'I RIM PAR PHYE BA STE BZHI PA'O,, ,,GRUB PA'I SLOB DPON KLU'I
BLO'I ZHAL

SNGA NAS MDZAD PA RNAM PAR GZHAG PA'I RIM PA BZHI PA RDZOGS SO,,