@306B #, ,RGYA GAR SKAD DU, BI DZNY'A
PA TI M'A TRA T'A SIDDHA N'A

MA; BOD SKAD DU, RNAM PAR RIG PA TZAM NYID DU GRUB PA ZHES BYA
BA, 'JAM DPAL GZHON NUR GYUR PA LA PHYAG 'TSAL LO, ,RNAL 'BYOR
SPYOD PA PA RNAMS KHAMS GSUM PO 'DI DAG NI RNAM PAR RIG PA TZAM
MO ZHES BYA BAR SMRA BA LA NI RNAL 'BYOR SPYOD PA PA'O ZHES 'GYUR
KHA CIG LAS 'BYUNG NGO, ,

DE LA LOG PAR RTOGS PA LAS SGRUB PAR BYED PA 'DI STON TE, GANG
ZHIG GANG GIS RTOGS PA DE NI DE LAS THA DAD PA MA YIN TE, DPER NA
RTOGS PAR BYED PA'I RANG GI NGO BO BZHIN NO, ,DKAR PO DANG KLU
DANG DRI ZHIM PA DANG MNGAR BA DANG RTZUB PA LA SOGS PA 'DI DAG
KYANG SHES PA DE'I RTOGS PAR BYED PA YIN PA'I

PHYIR ZHES BYA BA NI RANG BZHIN GYI GTAN TSIGS SO, ,'DI GZHI MA
GRUB PA YANG MA YIN TE, DKAR PO DANG KLU LA SOGS PA'I BSGRUB PAR
BYA BA'I CHOS CAN GNYIG LA GRUB PA'I PHYIR RO, ,RANG GI NGO BO MA
GRUB PA YANG MA YIN TE, CHOS CAN DE LA DE NGAG RTOGS PAR BYA BA
NYID YIN PA'I PHYIR ZHES BYA BA'I

@307A *, ,GTAN TSIGS GNYI GA LA GRUB PA'I PHYIR RO, ,'DI DAG CES
SMOS PAS NI DE LTAR RTOGS PA NYID KYIS DKAR PO LA SOGS PA CHOS
CAN DU BYAS PA'I PHYIR RO, ,'GAL BA YANG MA YIN TE, MTHUN PA'I
PHYOGS LA RANG GI NGO BO RTOGS PAR BYED PA'I RANG GI NGO BO LA
YANG ZHUGS PA'I PHYIR RO, ,

GAL TE SGRUB PAR BYED PA MED PA'I DPE MA YIN NAM, RANG GI NGO BO
RIG PAR BYED PAR 'GYUR BA MA YIN TE, RANG NYID LA MED PA 'GAL
BA'I PHYIR RAL GRI'I SO JI LTAR RNO YANG BDAG NYID LA BDAG NYID
MI GCOD DO ZHE NA, MYU GU BDAG NYID THOB PA ZHES BYA BA LA SOGS
PA BDAG NYID LA BYED PA MI 'GAL BA MA YIN

NAM; GTAD PAR BYED PA NYID YIN PAR YANG 'GAL TE, GANG GI PHYIR
RAL GRI'I SO GCAD PAR BYA BA LA ZHUGS PA NI GCOD PAR BYED PA YIN
LA, BDAG NYID LA ZHUGS PAR NI MI NUS TE, CIG CAR GCIG LA PHYI ROL
DANG NANG GI NGO BO GNYIS SU MI RIGS PA'I PHYIR RO, ,RTOGS PAR
BYED PA NYID KYI SHES

PA'I BDAG NYID LA KHYAB PAR BYED PA NYID YIN PAS 'GAL BA MED DO,
,'DI LTAR GSAL BA'I NGO BO NYID NI GSAL BA STE SO SOR SNANG BA
ZHES BYA BA'I DON TO, ,DES 'BREL PA NI GSAL BAR BYED PA NYID YIN
PA'I PHYIR DE NYID RTOGS PAR BYED PA NYID YIN PAR SMRA STE, DE
YANG DES DE'I BDAG NYID DU 'BREL TO, ,

GSAL BA'I RANG BZHIN CAN NI GSAL BA YIN GYI, NGO BO DE'I NGO BOR
MA YIN PA 'GAL BA'I PHYIR RO, ,DE LTA BAS NA GSAL BA'I RANG BZHIN
CAN NYID RTOGS PAR BYED PA NYID DE, RTOGS PAR BYA BA SGRUB PAR
BYED PA YIN PA'I PHYIR RO, ,DE NYID KYANG RTOGS PAR BYED PA KHO
NA YIN TE, RAL GRIS BCAD PA DANG,

GZHUS PHUG PA'I RIGS PAS YIN NO, ,DE BAS NA RTOGS PAR BYED PA
DANG RTOGS PAR BYA BAR NGES PA NI DE'I BDAG NYID KHO NA YIN TE
BYE BRAG MED DO, ,DE BAS NA BDAG NYID LA RTOGS PAR BYED PA NYID
YIN PAR 'GAL BA MED DO, ,DE NYID KYI PHYIR RANG GI NGANG GIS GSAL
BA NI RNAM PAR SHES PA'I MTSAN

NYID GSAL BA YIN NO, ,SHES PA YANG SHES PA GZHAN GYIS GSAL BA YIN
NO ZHES ZER NA, SHES PA YANG SHES PA GZHAN GYIS YIN NA THUG PA
MED PAR THAL BAR 'GYUR RO, ,'ON TE THUG PA MED PA'I LAN GDAB PA'I
CHED DU 'GA' ZHIG THA MA RANG DBANG CAN YIN PAR 'DOD NA, DANG PO
NYID KYI

@307B 'DOD PAR BYA STE, GZHAN DANG GZHAN BRGYUD PAR GYUR PA MA
YIN NO, ,GZHAN YANG GAL TE GZHAN GYI DBANG GIS GSAL BAR SHES PA
RTOGS PAR BYED PA YIN NA, DE'I TSE DON KYANG RTOGS PAR 'GYUR RO,
,MA YIN NA SHES PAS KYANG MA YIN NO, ,DE BAS NA RANG GI NGANG GIS
GSAL BA RNAM PAR SHES PA'I

MTSAN NYID YIN NO, ,DE LTA BAS NA SHES PA'I RANG GI NGO BO GSAL
BA'I BDAG NYID KHO NA LAS DA LTAR GSAL BAR BYED BZHIN PAS RNAM
PAR SHES PA 'DI LA RTOGS PAR BYED PA ZHES BYA'O, ,DE LTAR NA RNAM
PAR SHES PA'I RANG GI NGO BO'I DPE LA RTOGS PAR BYED PA NYID KYIS
GTAN TSIGS ZHUGS PAR GRUB

BA'I PHYIR GTAN TSIGS 'GAL BA YANG MA YIN LA, DPE SGRUB PAR BYED
PA MED PA YANG MA YIN NO, ,GTAN TSIGS MA NGES PA YANG MA YIN TE,
DPE 'DI NYID LA THAMS CAD BSDUS PAS KHYAB PA GRUB PA'I PHYIR RO,
,'DI LTAR GSAL BAR BYED PA NYID RTOGS PAR BYED PA NYID YIN TE,
DE'I PHYIR GSAL

MA YIN PA'I BDAG NYID DANG LHAN CIG 'GAL BAR DPE LA MTHONG STE,
GSAL BA MA YIN PA'I BDAG NYID THAMS CAD LAS LOG PA GSAL BA'I BDAG
NYID KHO NAR NGES PA NYID YONGS SU GCOD PAS THAMS CAD BSDUS PA'I
KHYAB PA GRUB PO, ,DE LTA BAS NYES PA GSUM SPANGS PA'I RTOGS PAR
BYED PA'I PHYIR

ZHES BYA BA'I GTAN TSIGS DE NYID LAS DE DANG DE THA DAD PA MED PA
NYID DU GRUB PAS KHA NA MA THO BA MED PA YIN NO, ,'ON TE 'DI MA
NGES PA YIN TE, GTAN TSIGS LDOG PAS NGES PA LA THE TSOM ZA BA'I
PHYIR RO, ,'DI LTAR RTOGS PAR BYA BA DANG RTOGS PAR BYED PA DE'I
BDAG NYID DU NGES PAR GDON MI ZA BA MED

PA'I PHYIR RO, ,'ON KYANG 'BREL BA TZAM NYID DE YUL DANG YUL CAN
GYI NGO BO 'BREL BA NYID NI YOD DO, ,DE BAS NA 'DI LTAR YANG
'GYUR TE, SNGON PO LA SOGS PA RTOGS PAR BYA BA NI YUL NYID DU
MTHONG BA'I PHYIR DANG, RTOGS PAR BYED PA NI YUL CAN YIN PA'I
PHYIR RO ZHES ZER NA, DE NI BDEN PA MA

YIN TE, THAMS CAD BSDUS PA DANG LDAN PA'I KHYAB PA GRUB NA LDOG
PA'I NGES PA YANG 'GRUB PA'I PHYIR RO, ,'DI LTAR SNGON PO LA SOGS
PA DE LTAR GSAL BZHIN PA MA YIN NA CI LTAR YUL YIN TE, GSAL BA MA
YIN PA'I BDAG NYID JI LTAR GSAL, 'ON TE GSAL BA'I BDAG NYID YIN
PA'I PHYIR GSAL

@308A *, ,PA YIN NA, DE LTA NA DE NYID RTOGS PAR BYA BA'I NGES
PAR BYED NA, YUL DANG YUL CAN GYI NGO BOR YANG GNOD PA YIN TE, DE
YIS BYE BRAG TU GNAS PA'I PHYIR RO, ,DE NYID KYI PHYIR DE GNYIS
THA DAD PAR SNANG BA NI 'KHRUL BA YIN TE, RAB RIB CAN GYIS MTHONG
BA ZLA BA GNYIS PA BZHIN NO, ,

BTZUN PA DGE BSRUNGS KYIS KYANG, TSOGS PA SNGA MA GANG YIN LAS,
,SHES DANG YUL BCAS SKAD CIG MA, ,SKYED BYED SNANG BCAS GZUGS
BZHIN DU, ,GANG YIN PA YIS LHAN CIG RTOGS, ,ZHES SMRAS SO, ,DE'I
LTAR NA YANG SHES PA KHO NA GSAL BA YIN TE, GSAL BA'I NGO BO NYID
YIN PA'I PHYIR RO, ,

DON NI MA YIN TE, BZLOG PA MA YIN PA'I PHYIR RO, ,BTZUN PA CHOS
MCHOG GIS KYANG, DPER NA BUM PA LA SOGS PA DANG PHYI ROL GYI
SNANG BA'I 'DRE BA NYID NA GSAL BA YIN NO, ,DE BZHIN DU SHES PA
DANG SNANG BA YANG YIN NO ZHES SMRAS SO, ,DES 'DI LTAR SMRA BAR
RIGS TE, GAL TE SHES PA NANG NAS SKYE NA

DE NYID DU GNAS PA DE'I TSE DES BUM PA LA SOGS PA 'DRES PA MED
DO, ,'ON TE SKYES NAS YUL GNAS PAR 'GRO NA NI DE'I TSE YAL GA
DANG ZLA BA DE DAG DUS GCIG TU 'DZIN PAR MI 'GYUR ZHING MIG GI
RNAM PAR SHES PAS KYANG YUL LNGA CHAR 'DZIN TE, 'DRE BAR KHYAD
PAR MED PA'I PHYIR RO, ,DE BZHIN DU RING BA

DANG PHRA BA DANG CHOD PA YANG 'DZIN PA YIN TE, THOGS PA MED PA'I
PHYIR RO, ,RGYA MTSO BZHIS BCAD PA TSUN CHAD KYANG RING PO MA YIN
TE, GANG GI SKAR MA'I TSOGS KYANG NYE BA YIN PA'I PHYIR RO, ,'ON
TE RUNG BA TZAM GYI PHYOGS SU RNAM PAR SHES PA SKYE NA, DE'I TSE
GRUB PA'I MTHA' DANG 'GAL TE, SNGON PO LA

SOGS PA 'DIS RIGS PA NA DUS GCIG TU NANG DU NYAMS SU MYONG BAR
RIG GO ZHES BYA BA DE DAG GI GRUB PA'I MTHA' YIN NO, ,SHES PA
YANG GZHAN LA NYAMS SU MYONG BA YANG GZHAN PA NI MA YIN NO,
,GZHAN YANG GANG DE DANG SHES PA'I 'DRA BA YIN PA DE, GAL TE SHES
PA'I CHOS YIN NA, DE'I TSE SHES

PA NYID GSAL BA YIN GYI DON NI MA YIN NO, ,'ON TE DON GYI CHOS
YIN NA DE'I DON SEMS DANG LDAN PA THAMS CAD KYI THUN MONG YIN
PA'I PHYIR DE YANG THUN MONG DU 'GYUR RO, ,DE BAS NA GANG ZHIG
'GA' ZHIG GCIG GIS MNGON SUM DU BYAS PAS SEMS DANG LDAN PA THAMS
CAD KYI MNGON SUM DU 'GYUR TE, BCO

@308B BLAG MKHAN GYIS GOS GCIG BTZOS PA NA DE NYID DMAR POR 'GYUR
GYI, DKAR PO GZHAN THA DAD PAS DMAR PO YIN PAR NI MI 'GYUR RO,
,DES NI SPYOD PA PA YANG BSAL TE, DON GYI CHOS GSAL BA NYID SHES
PA LAS SKYE STE, DE BAS NA DON GSAL BA NYID SHES PAS GSAL BA YIN
NO ZHES LHAN CIG PAR SMRA

BA'I PHYIR RO, ,DE LTAR GSAL BA'I SNGON PO LA SOGS PA SHES PA LAS
THA MI DAD PAR BDAG CAG KYANG 'DOD DO, ,DE BSGRUBS PAS DON KYANG
BKAG PAR 'GYUR BA MA YIN TE, DPER NA ME LONG LA GZUGS DE'I GZUGS
BRNYAN RTOGS PA NYID GZUGS RTOGS PA YIN PA DE BZHIN DU SHES PA'I
ME LONG LA

BZHIN GYI RNAM PA BYUNG BA RTOGS PA NYID DON RTOGS PA ZHES BYA'O
ZHES MDO SDE PA RNAMS SMRA'O, ,DE YANG BDEN PA MA YIN TE, 'DI
LTAR GANG GIS NA DON DE RTOGS PA YIN TE, DON DANG 'DRA BA'I PHYIR
RO ZHES ZER NA, DUS GCIG LA GAR DANG GYAD DANG ZLA BA RNAMS LA
LTA BA'I TSE GCIG LA GCIG GIS SHES PA

RNAMS LTA BAR THAL BAR 'GYUR RO, ,DE LAS BYUNG BA'I PHYIR RO ZHES
ZER NA MIG KYANG RTOGS PAR 'GYUR RO, ,DE LAS BYUNG BA DANG DON
DANG 'DRA BA GNYIS KYI PHYIR RO ZHES ZER NA, 'O NA NI DE MA THAG
PA'I RNAM PAR SHES PA YANG DON DANG 'DRA BAS YUL YIN PA 'THOB BO,
,BDAG NYID THAMS CAD KYIS 'DRA NA

YANG RNAM PAR SHES PA MA YIN PAR 'GYUR RO, ,CHA SHAS KYIS 'GA'
ZHIG DANG 'DRA NA NI THAMS CAD KYIS THAMS CAD RTOGS PAR 'GYUR RO,
,DE LTA BAS NA RTOGS PA'I PHYIR ZHES BYA BA'I GTAN TSIGS GSAL BA
MA YIN PA'I BDAG NYID THAMS CAD LAS LDOG PA GRUB PA NA MA NGES PA
YANG MA YIN

NO; ,DE BAS NA RTOGS PA NYID KYIS SNGON PO LA SOGS PA RTOGS PAR
BYED PA LAS THA MI DAD PAR GRUB BO, ,THA MI DAD PA'I YANG PHYIR
PHYI'I DNGOS PO MI RIGS PAS DON YOD PAR SMRA BA THAMS CAD BSAL
TO, ,DNGOS PO DANG DNGOS PO MED PA'I BDAG NYID YIN PAR 'GAL BA'I
PHYIR BRDZUN PA'I RNAM PAR RIG

PA TZAM DU SMRA BA BSAL TO, ,BRDZUN PA YANG SNGON PO LA SOGS PA
YIN PAR 'DOD CING, ,DE'I GSAL BA RNAMS SHES PA DNGOS PO'I DBANG
GIS YIN PAR 'DOD NA, GZHAN DU NA DE'I RES 'GA' BA NYID DU 'GAL
TE, RGYU MED GZHAN LA MI LTOS PHYIR, ,RTAG TU YOD PA'AM MED PAR
'GYUR, ,ZHES PA'I

@309A *, ,RIGS PAS SO, ,DNGOS PO DANG DNGOS PO MED PA DE'I BDAG
NYID DU 'GAL BA'I PHYIR SNGON PO LA SOGS PA YANG DNGOS PO NYID DU
GRUB PAS THAMS CAD BRDZUN PAR SMRA BA YANG SUN PHYUNG NGO, ,'DIR
NI SNGON PO LA SOGS PA'I BYE BRAG DANG, KA BA DANG BUM PA'I BYE
BRAG DANG, SNGON DANG PHYI MA DANG DBUS

LA SOGS PA'I CHA'I BYE BRAG GI DNGOS POR SHES PA DE DAG CI RNAM
PAR SHES PA GCIG YIN NAM, CI DU MA YIN PA 'DIR DPYAD PAR BYA STE,
BTZUN PA SHES RAB 'BYUNG GNAS SBAS PA NI 'DI DAG GCIG NYID DE,
LHAN CIG PAR SNANG BA'I PHYIR TE, 'DI LTAR THA DAD PA NA RANG RIG
PA NANG DU BLTAS PAS PHAN TSUN RTOGS

PA MED DE, RANG DANG GZHAN GYI SHES PA BZHIN DU LHAN CIG RTOGS
PAR GA LA 'GYUR, 'ON TE GCIG YIN NA JI LTAR BYE BRAG TU SNANG
ZHES ZER NA, 'DIR BYE BRAG KYANG CI ZHIG YIN, 'GAL BA'I CHOS 'DU
BA'I PHYIR RO ZHES ZER, 'GAL BA 'DI GNYIS LAS GANG YIN, ,PHAN
TSUN SPANGS TE GNAS PA'I MTSAN

NYID YIN NO ZHES ZER NA, LHAN CIG PAS SNANG BA JI LTAR PHAN TSUN
SPANGS TE GNAS PA YIN NO ZHES SMRA'O, ,GNYIS SU SMRA BA NYID NI
YANG LHAN CIG SNANG BA'I PHYIR, JI LTAR PHAN TSUN SPANGS TE GNAS
PA YIN ZHES RE ZHIG GANG SMRAS PA DE RIGS PA MA YIN TE, 'DI LTAR
SNGON PO DANG SER PO LA SOGS PA GCIG GI NGO BO

GANG YIN PA DE GZHAN LA DE MED PA DE KHO NA NYID BYE BRAG YIN NO,
,GCIG LA GCIG YIN PAR CIG CAR DNGOS PO DANG DNGOS PO MED PA 'GAL
BA'I PHYIR RO, ,DE YANG MNGON SUM GYIS 'DI DAG THA DAD PAR GRUB
PAS GCIG NYID YIN PAR 'DOD DO, ,DE BAS NA 'DI DAG DA LTAR GCIG
NYID DU MED DO, ,LHAN

CIG SO SOR SNANG BA'I PHYIR, ,ZHES BYA BA DE NYID RGYU MTSAN DU
MI RIGS SO, ,GZHAN YANG LHAN CIG TU SNANG BA GCIG NYID KYI RGYU
MTSAN DU YANG MI RIGS PA NYID DE, 'DI LTAR GCIG NYID YIN NA BYE
BRAG MED PA'I PHYIR GANG ZHIG GANG DANG LHAN CIG SNANG, 'DI DAG
THAMS CAD GCIG TU RTOGS PA NYID MED CING,

RE RE RTOGS NA LHAN CIG SNANG BAR GA LA 'GYUR ZHES ZER NA, RTOGS
PAR BYED PA'I RANG GI NGO BO NYID DANG DE YANG GCIG PA MA YIN PA
DE'I TSE DE LTA YIN NA THA MI DAD PAS DE RNAMS GCIG NYID DU 'GYUR
BA MNGON SUM GYIS GNOD DO, ,'ON TE DE DAG LA THA MI DAD NA DE'I
TSE THA DAD PA NYID DU JI LTAR 'GYUR TE, THA MI DAD

@309B PA NI MA YIN NO, ,DE BAS NA THA DAD PA GCIG YIN PA SPANGS
NAS LHAN CIG SNANG BA'I RGYU MTSAN DPYAD DE, DE DAG KYANG NYE BAR
LEN PA THA MI DAD PA NYID CAN YIN PA'I PHYIR RTOGS PAR BYA BA DE
RNAMS KYI NYE BAR LEN PA THA MI DAD PA YIN NYID YIN LA RTOGS PAR
BYED PA DE RNAMS KYI YANG DE NYID DE, RANG DANG GZHAN GYI

SEMS NI NYE BAR LEN PA GCIG PA CAN NYID MA YIN PAS DE RNAMS KYI
LHAN CIG SNANG BA MED DO, ,RE RES THAMS CAD RTOGS MIN YANG, ,SDE
YIS SDE RTOGS MIN NAM CI, ,NYER LEN THA DAD CAN NYID PHYIR,
,TSOGS RNAMS KYIS NI BKOD MA YIN, ,RNAM PAR RIG PA TZAM NYID DU
GRUB PA ZHES BYA BA

MKHAS PA CHEN PO RIN CHEN 'BYUNG GNAS ZHI BA'I ZHAL SNGA NAS KYIS
MDZAD PA RDZOGS SO,, ,,BAL YUL GYI PAndI TA SH'ANTI BHA DRA'I
ZHAL SNGA NAS DANG, BOD KYI LO TZ'A BA 'BRO DGE SLONG SH'AKYA 'OD
KYIS BSGYUR BA'O, ,SLAD NAS PAndI TA CHEN PO DE NYID DANG, GLOG
SKYA SHES RAB BRTZEGS KYIS GTAN LA

PHAB PA,, 