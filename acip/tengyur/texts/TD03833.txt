@137B #, ,RGYA GAR SKAD DU, MA H'A Y'A NA BIm SHI K'A, BOD SKAD
DU, THEG PA CHEN PO NYI SHU PA, 'JAM DPAL GZHON NUR GYUR PA LA
PHYAG 'TSAL LO, ,CHAGS MED THUGS SU CHUD SANGS RGYAS, ,RJOD BYED
BRJOD PAR BYA BA MIN, ,THUGS RJES RGYAL BA

SNANG GYUR PA, ,MTHU BSAM MI KHYAB PHYAG 'TSAL LO, ,DAM PA'I DON
DU SKYE MED PHYIR, ,DE NYID DU NI GROL BA'ANG MED, ,MKHA' BZHIN
SANGS RGYAS DE BZHIN TE, ,SEMS CAN DANG NI MTSAN NYID GCIG ,PHA
ROL TSU ROL SKYE MED PAS, ,RANG BZHIN MYA NGAN 'DAS PA'ANG

MED; ,DE BZHIN 'DUS BYAS MNGON PAR STONG, ,KUN MKHYEN YE SHES
SPYOD YUL YIN, ,DNGOS PO KUN GYI RANG BZHIN NO, ,GZUGS BRNYAN
DANG NI MTSUNGS PAR RTOGS, ,RNAM DAG ZHI BA'I NGO BO NYID, ,GNYIS
MED DE BZHIN NYID DU MNYAM, ,BDAG DANG BDAG MED BDEN

MIN TE, ,SO SO'I SKYE BOS BRTAGS PA YIN, ,BDE DANG SDUG BSNGAL
LTOS PA STE, ,NYON MONGS RNAMS DANG GROL DE BZHIN, ,'GRO BA RIGS
DRUG 'KHOR BA RU, ,MTHO RIS MCHOG DANG BDE BA DANG, ,DMYAL BAR
SDUG BSNGAL CHEN PO STE, ,DE DAG YUL RNAMS NYAMS SU

MYONG; ,MI DGES MCHOG TU SDUG BSNGAL ZHING, ,DGA' NA MI RTAG RGUD
PA YIN, ,DGE BA'I LAS RNAMS NYID KYIS KYANG, ,BZANG PO NYID DU
NGES PA YIN, ,SKYE MED RTOGS PAS BSKRUN PA YIS, ,DMYAL LA SOGS PA
SNANG BA NI, ,NYES PA NAGS KYI ME BZHIN BSREG ,

SGYU MA JI LTA JI LTA BAR, ,DE BZHIN SEMS CAN YUL LA SPYOD, ,'GRO
BA SGYU MA'I RANG BZHIN YIN, ,DE BZHIN DU NI BRTEN NAS BYUNG, ,JI
LTAR RI MO MKHAN GYIS GZUGS, ,GNOD SBYIN 'JIGS PA BRIS PA YIS,
,DE YIS RANG NYID SKRAG PA LTAR, ,MI MKHAS 'KHOR BAR

DE BZHIN NO, ,JI LTAR RANG GIS 'DAM G-YOS PAS, ,BYIS PA 'GA' ZHIG
BYING BA LTAR, ,DE BZHIN RTOG PA'I 'DAM BYING BAS, ,SEMS CAN
RNAMS NI DBYUNG MI NUS, ,DNGOS MED DNGOS POR LTA BA YIS, ,SDUG
BSNGAL TSOR BA NYAMS SU MYONG, ,YUL DANG SHES PA DE DAG TU,,

@138A *, ,RNAM PAR RTOG BA'I DUG GIS BCINGS, ,DE DAG SNYING PO
MED MTHONG BAS, ,SHES RAB SNYING RJE'I YID KYIS NI, ,SEMS CAN
RNAMS LA PHAN PA'I PHYIR, ,RDZOGS SANGS RGYAS LA SBYAR BAR BYA,
,DES KYANG TSOGS BSAGS KUN RDZOB TU, ,BLA NA MED PA'I BYANG
CHUB,,

THOB; ,RTOG PA'I 'CHING BA RNAMS LAS GROL, ,SANGS RGYAS DE NI
'JIG RTEN GNYEN, ,JI LTAR RTEN CING 'BREL 'BYUNG BA, ,GANG GIS
YANG DAG DON DU GZIGS, ,DE YIS 'GRO BA STONG PAR MKHYEN, ,THOG MA
DBUS DANG THA MA SPANGS, ,DE LTAR MTHONG BAS 'KHOR BA DANG, ,

MYA NGAN 'DAS PA'ANG DE NYID MIN, ,NYON MONGS PA YI RNAM PA MED,
,THOG MA DBUS MTHA'I RANG BZHIN BSAL, ,RMI LAM NYAMS SU MYONG BA
BZHIN, ,SO SOR RTOG PAS SNANG MA YIN, ,RMONGS PA'I MUN PA GNYID
SAD LA, ,'KHOR BA RNAMS NI DMIGS PA MED, ,SGYU MAS

SPRUL PA SGYU MAR MTHONG, ,GANG TSE 'DUS PA DE YI TSE, ,CUNG ZAD
YOD PA MA YIN TE, ,DE NI CHOS RNAMS CHOS NYID YIN, ,'DI DAG THAMS
CAD SEMS TZAM STE, ,SGYU MA LTA BUR GNAS PA YIN, ,DGE DANG MI DGE
LAS RNAMS KYIS, ,DE YIS BZANG NGAN SKYE BA RNAMS,,

SEMS KYI 'KHOR LO 'GAGS PA YIS, ,CHOS RNAMS THAMS CAD 'GAG PA
NYID, ,DE PHYIR CHOS NYID BDAG MED CING, ,DES NA CHOS NYID RNAM
PAR DAG ,DNGOS PO 'AM NI RANG BZHIN LA, ,RTAG TU BDE BAR 'DU SHES
SHING, ,RMONGS PA'I MUN PAS BSGRIBS

PA NA, ,BYIS PA 'KHOR BA'I RGYA MTSOR 'KHYAM, ,RTOG PA'I CHU BOS
GANG BA YI, ,'KHOR BA'I RGYA MTSO CHEN PO LA, ,THEG CHEN GRU LA
MI ZHON PA, ,GANG GIS PHA ROL PHYIN PAR 'GYUR, ,MA RIG RKYEN GYIS
BYUNG BA 'DI, ,YANG DAG 'JIG RTEN MKHYEN PA'I PHYIR, ,RNAM

PAR RTOG PA 'DI DAG NI, ,CI ZHIG LAS NI 'BYUNG BAR 'GYUR, ,THEG
PA CHEN PO NYI SHU PA SLOB DPON KLU SGRUB KYI ZHAL LNGA NAS MDZAD
PA RDZOGS SO,, ,,RGYA GAR GYI MKHAN PO TZANDRA KU M'A RA DANG,
DGE SLONG SH'AKYA 'OD KYIS BSGYUR BA'O,, ,,