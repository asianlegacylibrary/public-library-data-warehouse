@89B #, ,RGYA GAR SKAD DU, SHR'I GU HYA SA M'A DZA TANTRA NI D'A
NA GU R'U PA DE SHE N'A KHYA TA, BOD SKAD DU, DPAL GSANG BA 'DUS
PA'I RGYUD KYI GLENG GZHI BLA MA'I MAN NGAG GIS BSHAD PA, THAMS
CAD MKHYEN PA LA PHYAG 'TSAL LO, ,DE NAS GSANG BA 'DUS PA'I RGYUD
KYI GLENG GZHI BLA MA'I MAN NGAG GIS BSHAD PAR BYA'O,,

DE LA RGYUD 'DI MGO MJUG TU PHUN SUM TSOGS PA RNAM PA LNGA DANG
LDAN PAR STON TO, ,LNGA GANG ZHE NA, STON PA PHUN SUM TSOGS PA
DANG, SDUD PA PO PHUN SUM TSOGS PA DANG, GNAS PHUN SUM TSOGS PA
DANG, 'KHOR PHUN SUM TSOGS PA DANG, RGYUD PHUN SUM TSOGS PA'O,
,DE LA BCOM LDAN 'DAS ZHES BYA BAS NI STON

PA PHUN SUM TSOGS PA STON TO, ,BDAG GIS THOS PA DUS GCIG NA ZHES
BYA BAS NI SDUD PA PHUN SUM TSOGS PA STON TO, ,DE BZHIN GSHEGS PA
THAMS CAD KYI ZHES BYA BA NAS BTZON MO'I DKYIL NA BZHUGS SO ZHES
BYA BA'I BAR GYIS NI GNAS PHUN SUM TSOGS

PA STON TO, ,BRJOD DU MED PA'I YANG BRJOD DU MED PA'I SANGS RGYAS
KYI ZHING GI ZHES BYA BA NAS DE BZHIN GSHEGS PA THAMS CAD KYIS
GANG BAR SNANG NGO ZHES BYA BA'I BAR GYIS NI 'KHOR PHUN SUM TSOGS
PA STON TO, ,'DIS CI'I PHYIR RGYUD PHUN SUM TSOGS PA STON ZHE NA,
JI SKAD BRJOD

PAS RGYUD MGO MJUG GI DON RDZOGS PAR 'DREN PA'I PHYIR RGYUD PHUN
TSOGS PA STON TO, ,DE LA YANG BCOM LDAN 'DAS ZHES GONG DU BSTAN
PA NI KUN RDZOB TU 'DOD CHAGS NAS PHRAG DOG GI BAR GYI CHOS LNGA
PO'I RANG BZHIN DANG, SA BON GYI NGO BOR GNAS PAR BSTAN TE, DE'I

NGO BO LHUN GYIS GRUB PA NI 'DOD CHAGS SNANG BA MTHA' YAS, ZHE
SDANG MI 'KHRUGS PA, GTI MUG RNAM PAR SNANG MDZAD, NGA RGYAL RIN
CHEN 'BYUNG LDAN, PHRAG DOG GDON MI ZA BAR GRUB PA, SA BON NI
RNAM PAR SNANG MDZAD CHEN PO'O, ,CHOS LNGA PO 'DI DAG

LAS YE SHES LNGAR YANG SBYAR TE, DE LA ME LONG LTA BU'I YE SHES
NI MI 'KHRUGS PA, MNYAM PA NYID KYI YE SHES NI RIN CHEN 'BYUNG
LDAN, SO SOR KUN DU RTOG PA'I YE SHES NI SNANG BA MTHA' YAS, BYA
BA GRUB PA'I YE SHES NI GDON MI ZA BAR GRUB PA'O, ,CI'I PHYIR

@90A *, ,GDON MI ZA BAR GRUB PA'I YE SHES KYI NGO BOR BSTAN ZHE
NA, LAS KYI RANG BZHIN YIN PA'I PHYIR RO, ,CHOS KYI DBYINGS KYI
YE SHES NI RNAM PAR SNANG MDZAD DO, ,RNAM PAR SNANG MDZAD CHEN PO
NI YANG DAG PA'I YE SHES SO, ,YE SHES 'DI DAG

LAS GZUGS LA SOGS PA'I NGO BOR GNAS PA THAMS CAD KYANG 'BYUNG BAR
'GYUR TE, DE LA RIM PAR SBYAR NA GZUGS KYI PHUNG PO RNAM PAR
SNANG MDZAD, TSOR BA RIN CHEN 'BYUNG LDAN, 'DU SHES SNANG BA
MTHA' YAS, 'DU BYED GDON MI ZA BAR GRUB PA,

RNAM PAR SHES PA MI 'KHRUGS PA'O, ,'DI DAG THAMS CAD DAM TSIG GI
NGO BOR YANG SHES PAR BYA STE, DE LA YANG GZUGS RNAM GSUM NI RNAM
PAR SNANG MDZAD, SGRA RNAM GSUM NI RIN CHEN 'BYUNG LDAN, DRI RNAM
GSUM NI SNANG BA MTHA' YAS, RO RNAM

GSUM NI GDON MI ZA BAR GRUB PA, REG RNAM GSUM NI MI 'KHRUGS PA'O,
,GZHAN YANG BYANG CHUB KYI SEMS LHUN GYIS GRUB PA LAS CHOS LNGA
PO 'DI DAG SKYED PAR BYED DE, LNGA GANG ZHE NA, SA CHU ME RLUNG
NAM MKHA'O, ,DE JI LTAR SKYED PAR BYED CE NA, DE YANG RIM

PAR DBYE NA, SA'I KHAMS NI SANGS RGYAS SPYAN, CHU'I KHAMS NI M'A
MA K'I, ME'I KHAMS NI GOS DKAR MO, RLUNG GI KHAMS NI 'PHAGS MA
SGROL MA, NAM MKHA'I KHAMS NI RDO RJE DBYINGS KYI DBANG PHYUG
MA'O, ,DE YANG 'BRAS BU RNAM PA LNGA SKYED PAR BYED DE, DE

GANG ZHE NA, ZAD PAR SAR BSGOMS PAS NI NAM MKHA' LA 'CHAG PA DANG
GZHAL MED KHANG MNGON PAR SKYED PAR BYED DO, ,BYANG CHUB KYI SEMS
RLAN PA LTA BU'I RANG BZHIN DU BSGOMS PAS NI 'JIG RTEN THAMS CAD
CHUS YONGS SU GANG BAR SPRO BA DANG BSDU BA NUS

PAR 'GYUR RO, ,MER BSGOMS PAS NI 'BAR BA'I RDZU 'PHRUL SKYED PAR
BYED DO, ,RLUNG GI KHAMS SU BSGOMS PAS NI YID KYI 'GRO BA SKYED
PAR BYED DO, ,NAM MKHA'I KHAMS SU BSGOMS PAS NI SGRIB PA MED PA'I
YE SHES SKYED PAR BYED DO, ,'BRAS BU MDO

@90B TZAM ZHIG BSTAN PA YIN NO, ,GZHAN YANG MIG LA SOGS 'PHRUL
GYI MIG LA SOGS PA SKYED PA'I RGYUR YANG STON TE, DE YANG GANG
ZHE NA, MIG DANG, RNA BA DANG, SNA DANG, LCE DANG, LUS DANG, YID
DO, ,DE LA MIG NI SA'I SNYING PO, RNA BA NI PHYAG NA RDO RJE, SNA

NI NAM MKHA'I SNYING PO, LCE NI SPYAN RAS GZIGS DBANG PHYUG ,LUS
NI SGRIB PA RNAMS PAR SEL BA, YID NI RDO RJE SEMS DPA'O, ,DE LTAR
BSGOMS PA'I 'BRAS BU NI 'DI DAG SKYED PAR BYED DE, SA'I SNYING
POS 'PHRUL GYI MIG ,PHYAG NA RDO RJES 'PHRUL GYI RNA BA, ,

NAM MKHA'I SNYING POS 'PHRUL GYI SNA, SPYAN RAS GZIGS KYI DBANG
POS 'PHRUL GYI LCE STE, SEMS CAN SNA TSOGS LA SGRA SNA TSOGS KYIS
SO SO'I MOS BA JI LTA BA BZHIN CHOS STON PA'O, ,SGRIB PA RNAM PAR
SEL BAS LUS KYI YI RDZU 'PHRUL DANG YID KYI GZUGS DANG SPRUL PA
SKYED

BAR BYED DO, ,GZHAN YANG 'JIG RTEN GYI KHAMS THAMS CAD DU RDO
RJE'I RDZU 'PHRUL YANG SKYED PAR BYED DO, ,YID RDO RJE SEMS DPAS
NI SNGON GYI GNAS RJES SU DRAN PA DANG, ZAG PA THAMS CAD PA'I YE
SHES SKYED PAR BYED DO, ,MNYAM PAR SBYOR BA'I DUS SU 'PHAGS

PA GSHIN RJE GSHED LAG PA GNYIS TE LCAGS KYU'I DON, 'PHAGS PA
GZHAN GYIS MI THUB PA RDO RJE PADMOR ZHUGS PA STE ZHAGS PA'I
TSUL, 'PHAGS PA RTA MGRIN NI PHYAG RGYA CHEN PO DANG MU DRA GNYIS
ZHAL SBYOR BA STE LCAGS SGROG GI DON TO, 'PHAGS PA BDUD RTZI

'KHYIL PA LAS KYI PHYIR LAS KYI DUS SU BDE BA CHEN PO'I GNAS
GNYIS MNYES PAR BYED PA STE DRIL BU'I DON TO, ,DE DAG THAMS CAD
BYANG CHUB KYI SEMS LAS BYUNG BAR STON TO, ,THAMS CAD MKHYEN PA'I
YE SHES BSKYED PAR 'DOD PA'I RNAL 'BYOR PAS, SNGAR BSDUS PA'I DON
GSAL

BAR BSTAN NAS, PHYIS SLOB DPON GYI RGYUD BSHAD PAR BRTZAM PAR
BYA'O, ,DE LA 'DI SKAD BDAG GIS THOS PA ZHES BYA BA NAS, BTZUN
MO'I DKYIL NA BZHUGS SO ZHES PA'I BAR DAG GI DON NI SLOB DPON GYI
MAN NGAG GIS BSTAN PAR BYA STE, AE ZHES PA DAM TSIG GI PHYAG
RGYA, WAm ZHES

@91A *, ,PA NI PHYAG RGYA CHEN PO, MA NI CHOS KYI PHYAG RGYA, Y'A
NI LAS KYI PHYAG RGYA, SHRU KRA ZHES PA NI SPRO BA'I DON TO, ,AE
ZHES PA NI GZUNGS MA'O, ,WAm ZHES BYA BA NI BYANG CHUB KYI SEMS
RDO RJE, 'DI'I DUS NA ZHES PA NI 'DI'I TSE NA ZHES BYA BAR SBYAR,
YANG NA SA MA

YA ZHES PA NI DUS DANG MI SBYAR GYI, 'DI'I PHYAG RGYA NYID LA
GNAS SO ZHES BYA BAR SBYAR RO, ,BCOM LDAN 'DAS ZHES BYA BA NI
BDUD SDE BZHI BCOM PA DANG, LEGS PA'I YON TAN DRUG DANG LDAN PA'I
PHYIR YANG BCOM LDAN 'DAS ZHES BYA'O, ,YANG RNAM BA GCIG TU NA,
YE

SHES PHUN SUM TSOGS PA MNGA' BA'I PHYIR YANG BCOM LDAN 'DAS SO,
,DE BZHIN GSHEGS PA ZHES PA NI JI LTAR SKYE BA BZHIN SKYES PA'I
PHYIR YANG DE BZHIN GSHEGS ZHES PA'O, ,DE LA YANG JI LTAR SKYE
ZHE NA, PHA MA GNYIS THOG MA MED PA'I DUS NAS 'DOD CHAGS DANG
LDAN PA'I

DBANG GIS PHO MO PHRAD PAR GYUR NAS, DE NYID RNAM PAR SBYANGS NAS
YANG DAG PA'I LAM DU 'GRO BA'I PHYIR NA DE BZHIN GSHEGS PA'O,
,YANG NA JI LTAR 'ONGS BZHIN 'GRO BA'I PHYIR YANG DE BZHIN GSHEGS
PA'O, ,DPER NA ZANGS DANG 'KHAR BA LA SOGS PA RDZAS

KYI DNGOS PO GCIG LA CHOL ZANGS SU BYAS PA'I DUS NA NI BTZOG PAR
'DZIN CING MCHIL SNABS LA SOGS PA 'DOR BAR BYED, DE LA GZHONG BA
LA SOGS PAR BYAS NA NI GTZANG BAR 'DZIN CING, ZAS SKOM LA SOGS PA
'JOG CING ZA BAR BYED, DE LA SKU GZUGS

LA SOGS PA BYAS PA'I DUS NA NI PHYAG 'TSAL ZHING MCHOD PA'I LAS
SU BYED DO, ,DE DANG 'DRA BAR 'KHOR BA'I RGYU 'DOD CHAGS KYANG
NYON MONGS PA DANG BCAS PA'I DUS NA NI SMAD CING SPANG BAR BYA BA
YIN LA DE NYID THABS DANG SHES RAB KYI TSUL DU SBYOR BA'I DUS NA
RDO RJE SEMS

DPA'I SKUR GRUB PAR BYED PA'I DGA' BA'I LONGS SPYOD KYI GNAS
KYANG YIN LA, DE LTAR THABS DANG SHES RAB ZUNG DU 'BREL BA'I TING
NGE 'DZIN GYI LONGS SPYOD GOMS PA'I DBANG GIS 'BRAS BU DPAL RDO
RJE SEMS DPA' NYID MNGON PAR GRUB PAR BYED DO, ,DE BZHIN DU 'DOD
CHAGS

@91B NAS PHRAG DOG GI BAR GYI CHOS LNGA PO 'DI DAG KYANG DANG
PO'I TSUL LTAR SPYAD NA NGAN SONG GI RGYU YANG YIN, DE NYID RANG
BZHIN RNAM PAR DAG PAR BSGOMS NA THAMS CAD MKHYEN PA'I YE SHES
BSKYED PA'I RGYU YANG YIN PAS NYES PAR MI 'GYUR TE, DE'I PHYIR DE
BZHIN GSHEGS PA ZHES BYA'O, ,

DE BZHIN GSHEGS PA'I SGRA MANG DU SBYAR ZHING BSHAD CI DGOS TE,
RGYUD KYI DON NGES PAR BSTAN PA 'DI YIN NO,, ,,SKU DANG GSUNG
DANG THUGS KYI SNYING PO RDO RJE BTZUN MO'I DKYIL NA BZHUGS SO
ZHES BYA BA LA, SKU GSUNG THUGS NI LUS NGAG YID DO COG GI RANG
BZHIN YANG YIN LA,

DE BZHIN GSHEGS PA THAMS CAD KYI SKU LA SOGS PA'I RANG BZHIN YANG
YIN PAS DE'I PHYIR SKU DANG GSUNG DANG THUGS RDO RJE ZHES BYA'O,
,SNYING PO NI SA BON TE, RNAM PAR SNANG MDZAD CHEN PO'I BTZUN
MO'I DKYIL NA BZHUGS SO ZHES PA NI BTZUN MO'I NI DAM TSIG GI
PHYAG RGYA, DKYIL ZHES PA NI PADMO STE DE NI BZHUGS PAR

SBYAR, DE YANG JI LTAR BZHUGS SHE NA, RNAM PAR SNANG MDZAD CHEN
PO YE SHES KYI RANG BZHIN CHU LTA BU'I NGO BO ZLA BA LTA BUR DKAR
ZHING DAG PA'I TSUL DU BZHUGS SO, ,DE LA YANG 'DI SKAD CES PA NAS
BTZUN MO'I DKYIL NA BZHUGS SO ZHES PA'I BAR DE DAG RNAM GRANGS
GZHAN DU YANG BSTAN PAR BYA STE, AE NI CHOS KYI

'BYUNG GNAS, WAm NI RDO RJE MA NI RNAM PAR SNANG MDZAD CHEN PO'I
YE SHES KYI SA BON, YA NI BSKYOD PA LAS KYI MTSAN NYID, SHRU KRA
NI 'BYUNG BA'I DON, AE KA NI LDAN PA'I MTSAN NYID, 'DI'I DUS NA
ZHES BYA BA NI RDO RJE DBYINGS KYI DBANG PHYUG MA'I DGES PA'I
GNAS BHA GA B'AN NI BHA GA'I GNAS NA BZHUGS PA'I

PHYIR; BHA GA B'AN ZHES BYA'O, ,DE BZHIN GSHEGS PA THAMS CAD KYI
SKU DANG GSUNG DANG THUGS KYI SNYING PO RDO RJE ZHES PA NI SA BON
ZLA BA LTA BU DANG SBYAR, BTZUN MO'I DKYIL NA BZHUGS SO ZHES PA
NI DE BZHIN GSHEGS PA THAMS CAD KYI SKU DANG GSUNG DANG THUGS RDO
RJE BTZUN MO RDO RJE DBYINGS KYI DBANG PHYUG MA'I

PADMA'I GNAS NA BZHUGS PAR STON TO, ,BI DZA HA RA'I SGRAS NI
BZHUGS PA'I DON TO, ,BZHUGS SO ZHES PA'I SGRAS NI RNAM PAR GNAS
SO ZHES PA'I DON TO, ,YANG RNAM GRANGS GZHAN DU YANG BSHAD PAR
BYA STE, AE KHAm ZHES PA NI 'DZIN PA'I DON TE, SDUD PAR MDZAD PA
RDO RJE CHOS KYIS BSDUS

@92A *, ,PA'O; ,DE YANG 'DI SKAD CES BYA BA NAS, BCOM LDAN 'DAS
KYIS GSUNGS PA LA MNGON PAR BSTOD DO ZHES PA'I BAR DAG ,BDAG GIS
MNGON SUM DU THOS SO ZHES STON TO, ,BDAG GIS ZHES PA NI GZHAN
DANG GZHAN LAS BRGYUD PA LTA BU MA YIN PA'I DON TO, ,

SA MA YA ZHES PA'I SGRA NI DUS MTSON PA'O, ,'DI LTAR DUS MTSON PA
YANG DUS GSUM LA SOGS PA DUS NGES PAR BSTAN PA NI MA YIN NO,
,CI'I PHYIR ZHE NA, DGOS PA MED PA'I PHYIR RO, ,BCOM LDAN 'DAS
ZHES BYA BA NI BDUD BZHIN BCOM PA DANG, DBANG PHYUG LA SOGS PA
DANG LDAN PA'I PHYIR BCOM

LDAN 'DAS ZHES BYA'O, ,DE BZHIN GSHEGS PA THAMS CAD KYI SKU DANG
GSUNG DANG THUGS SNYING PO RDO RJE ZHES PA NI SANGS RGYAS BCOM
LDAN 'DAS DE DAG GI THUGS KYI SNYING PO'I SA BON NI RDO RJE ZHES
PA NI MI PHYED PA'I MTSAN NYID DO, ,BTZUN MO'I ZHES PA NI PHYAG
RGYA'I DON TO, ,BCOM LDAN 'DAS CHOS KYI 'BYUNG

GNAS DE'I GNAS NA BZHUGS SO ZHES BYA BA DE NI NGO MTSAR CHE'O,
,SKABS 'DIR GZHAN DAG GIS BRGAL BA BCOM LDAN 'DAS KYIS GSUNGS PA
ZHES BYA BAS CHOG MOD, 'DI SKAD BDAG GIS THOS PA DGOS CHED MED
DE, DE NAS ZHES BYA BA DANG RGYUD LDAN PA'AM, LHAN CIG CES BYAS
NA TSIG 'BREL

CING BDE STE, DE YANG CI'I PHYIR ZHE NA, BCOM LDAN 'DAS MYA NGAN
LAS 'DAS PA'I 'OG TU BRJOD NA NI 'DI SKAD BDAG GIS THOS PA ZHES
BRJOD PA'I RIGS KYI, DA LTAR BCOM LDAN 'DAS MNGON SUM DU BZHUGS
PA'I DUS SU 'DI SKAD BDAG GIS THOS PA ZHES PA 'DI RIGS PA MA YIN
NO ZHE NA, LAN DU RIGS

PA YIN TE, RGYUD THAMS CAD LAS KYANG 'DI SKAD BDAG GIS THOS SO
ZHES 'BYUNG LA, STON PA MYA NGAN LAS 'DAS SO ZHES NI RGYUD GZHAN
GANG LAS KYANG MA GSUNGS SO, ,KHA CIG GIS BRGAL BA, RGYUD SDUD
PAR MDZAD PA DAG MED DO ZHES GZHAN DAG SMRA'O, ,DE CI'I PHYIR ZHE
NA, RGYUD 'DI DAG

GNYIS SU MED PAR GNAS PA'I PHYIR RO ZHE'O, ,LAN DU RGYUD 'DI DAG
LAS PHYIR GYUR PA GZHAN DAG CI STE 'DRI BA PO ZHIG MED NA RGYUD
'DI DAG JI LTAR 'BYUNG BAR 'GYUR ZHES RNAM PAR RTOG STE, ,DE DAG
BSAL BA'I PHYIR 'DI SKAD BDAG GIS THOS SO ZHES SMOS SO, ,BRJOD DU
MED PA'I YANG BRJOD DU MED PA

@92B ZHES PA NI RGYA GAR GYI SGRA DANG SBYAR NA AA PHYI LA BA NI
GRANGS BSTAN PA YIN LA, NAS BKAG NA GRANGS LAS 'DAS PA'I DON DU
BSTAN PA YIN TE, DE'I PHYIR BRJOD DU MED PA ZHES BYA'O, ,YANG
BRJOD DU MED PA ZHES BYA BA NI GZUGS DANG YON TAN BRJOD DU MED PA
STE, DE'I PHYIR BRJOD DU MED PA'I BRJOD

DU MED PA ZHES BYA'O, ,DE LA SANGS RGYAS KYI ZHING GI RDUL PHRA
RAB DANG MNYAM PA ZHES PA NI RAB TU MANG PO'I DON TE GRANGS MED
PA'I BYANG CHUB SEMS DPA' CHEN PO'O, ,BYANG CHUB SEMS DPA' CHEN
PO ZHES PA LA BYANG CHUB NI PHYAG RGYA, SEMS DPA' NI 'DOD PA STE,
DE'I PHYIR BYANG CHUB

SEMS DPA'O, ,DE CI'I PHYIR ZHE NA, DE NI GNYIS SU MED PAR GNAS
PA'I DON TO, ,SEMS DPA' CHEN PO ZHES PA NI BDE BA CHEN PO'I YE
SHES LA GNAS SO ZHES BYA BA'I DON TE, DE'I PHYIR SEMS DPA' CHEN
PO ZHES BYA'O, ,DE LTA BAS NA CHOS KYI 'BYUNG GNAS LA GNAS SO,
,DE YANG

SU'I THAD NA BZHUGS SHE NA, BCOM LDAN 'DAS KYI 'KHOR NA BZHUGS
SO, ,DE LA GONG DU SANGS RGYAS KYI ZHING RDUL PHRAN DANG MNYAM
PA'I BYANG CHUB SEMS DPA' SEMS DPA' CHEN PO ZHES BSDUS PA'I DON
DU BSTAN GYI, GANG DANG GANG BZHUGS PA BSTAN PA'I PHYIR 'DIR SO
SO'I MTSAN

YANG SMOS SO, ,DE LA DAM TSIG RDO RJE ZHES BYA BA'I BYANG CHUB
SEMS DPA' CHEN PO DANG ZHES BYA BA THOG MAR CI'I PHYIR SMOS SHE
NA, DAM TSIG GIS LHA RNAMS MNYES PA'I RGYUR BYED PA'I PHYIR GTZOR
SMOS TE DANG POR BSTAN PA YIN NO, ,DAM TSIG NYID JI LTA BU ZHEN
RNAM PA GNYIS TE, PHYI DANG NANG NGO, ,

DE LA PHYIR GANG ZHE NA, 'JIG RTEN PA'I BSRUNG BAR BYA BA RNAMS
SO, ,NANG GI GANG ZHE NA, BYANG CHUB KYI SEMS LA SOGS PA BZA'
BA'O, ,DE LTAR DAM TSIG BSRUNGS NAS SKU BSGRUB PA'I PHYIR SKU RDO
RJE ZHES BYA BA'I BYANG CHUB SEMS DPA' CHEN PO ZHES BYA BA SMOS
SO, ,GANG GIS SKU GRUB PA DANG,

TSIG KYANG DGOS TE, SKU DANG GSUNG MI PHYED PAR BSTAN PA'I PHYIR
TE, BCOM LDAN 'DAS KYIS KYANG BYANG CHUB SEMS DPA'I TSUL DU MNGON
PAR SPRUL NAS GNAS PAR BSTAN TO, ,DE'I PHYIR GSUNG RDO RJE ZHES
BYA BA'I BYANG CHUB SEMS DPA' CHEN PO ZHES SMOS SO, ,DE LTAR TSIG
'GRUB NAS SEMS

@93A *, ,DPYOD PAR BYED DE, DE LA SEMS NI DNGOS PO THAMS CAD DANG
RANG BZHIN GYIS BRAL BAR YANG MKHYEN LA, THAMS CAD DANG MI GNYIS
PAR YANG MKHYEN PAS BYANG CHUB SEMS DPA'I TSUL DU MNGON PAR SPRUL
NAS GNAS PAR BSTAN TE, DE'I PHYIR THUGS RDO RJE ZHES BYA BA'I
BYANG

CHUB SEMS DPA' SEMS DPA' CHEN PO ZHES SMOS SO, ,DE LA SKU GSUNG
THUGS TING NGE 'DZIN MED PAR SANGS RGYAS KYI SKU GNYIS SU MED PAR
MNGON PAR MI 'GRUB PAS, DE'I PHYIR TING NGE 'DZIN RDO RJE BYANG
CHUB SEMS DPA' SEMS DPA' CHEN PO ZHES SMOS SO, ,DE LTAR TING NGE
'DZIN THOB

NAS GANG GIS SEMS MNGON PAR DGA' BAR 'GYUR BA DE RGYAL BAR BSTAN
PA YIN TE, DE'I PHYIR RGYAL BA RDO RJE ZHES BYANG CHUB SEMS DPA'
SEMS DPA' CHEN PO SMOS SO, ,GANG GIS SKU GSUNG THUGS DANG PHYAG
RGYA CHEN PO'I GZUGS LHA MO DANG LDAN PA'I BDE BA CHEN PO'I YE
SHES RGYAL BA DE THAMS CAD

SA LA SOGS PA MED PAR GZUGS BSKYED PAR MI NUS PAS DE'I PHYIR SA
RDO RJE ZHES BYANG CHUB SEMS DPA' SEMS DPA' CHEN PO LA SOGS PA
RIM PA BZHIN DU BSTAN TE, DE'I PHYIR SA RDO RJE ZHES BYA BA'I
BYANG CHUB SEMS DPA' SEMS DPA' CHEN PO SMOS SO, ,DA NI CHOS KYI
CHU'I CHAR 'BEBS PAS

CHU RDO RJE ZHES BYA BA'I BYANG CHUB SEMS DPA' SEMS DPA' CHEN PO
ZHES BYA BAR BSTAN TO, ,DE'I PHYIR CHU RDO RJE ZHES BYA'O, ,DE
LTAR CHU RDO RJE ZHES BYA BA'I BYANG CHUB SEMS DPAR BSTAN NAS ME
LAS THAMS CAD 'GRUB PAR BSTAN PA'I PHYIR ME RDO RJE ZHES BYA BAR
BSTAN TO, ,DE LTAR ME RDO RJE ZHES BYA BA'I

BYANG CHUB SEMS DPAR BSTAN NAS, THAMS CAD DU 'GRO BA'I GZUGS LHUN
GYIS GRUB PAR BSTAN PA'I PHYIR, RLUNG RDO RJE ZHES BYA BA'I BYANG
CHUB SEMS DPAR BSTAN TO, ,DE LTAR RLUNG RDO RJE ZHES BYA BA'I
BYANG CHUB SEMS DPAR BSTAN NAS, SGRIB PA MED PAR SNANG BA'I RANG
BZHIN NAM MKHA' RDO RJE

ZHES BYA BA'I BYANG CHUB SEMS DPA'I TSUL DU BCOM LDAN 'DAS KYIS
MNGON PAR SPRUL PA'I PHYIR NAM MKHA' RDO RJE ZHES BYA BA'I BYANG
CHUB SEMS DPA' SMOS SO, ,DE LTAR NAM MKHA' RDO RJE ZHES BYA BA
MNGON PAR BSGRUB NAS, DA NI GNYIS SU MED PA LA DMIGS PA LTA BAS
CHOG MI SHES PA'I

@93B GZUGS YE SHES KYI RANG BZHIN DU BSTAN TE, DE'I PHYIR GZUGS
RDO RJE ZHES BYA BA'I BYANG CHUB SEMS DPA' SMOS SO, ,DE LTAR
GCUGS JI LTA BU YANG BSTAN NAS, GNYIS SU MED PA'I SGRAS SEMS CAN
THAMS CAD KYI SEMS TSIM PAR BYED PA'I SGRA BZHIN DANG, GANG DAG
GIS SGRAR BRJOD

PA DE DAG BYANG CHUB SEMS DPA'I TSUL DU GNAS PAR BSTAN TE, DE'I
PHYIR SGRA RDO RJE ZHES BYA BA'I BYANG CHUB SEMS DPA' SMOS SO,
,DE LTAR PADMA DANG RDO RJE LA SOGS PA'I SGRA BSTAN NAS, DA NI
BDAG NYID RAB TU TSIM PA MYONG BAR BSTAN PA'I PHYIR BYANG CHUB
SEMS DPA'I TSUL DU BCOM LDAN 'DAS KYIS

MNGON PAR SPRUL NAS GNAS PAR BSTAN TE, DE'I PHYIR DRI RDO RJE
ZHES BYA BA'I BYANG CHUB SEMS DPA' SMOS SO, ,DE LTAR DRI RDO RJES
BDAG DANG GZHAN GYI SEMS TSIM PAR BYED PA BSTAN NAS, DA NI DAM
TSIG DANG ZHAL MI GNYIS PA SPRAD PA'I RO MYANG BAR BSTAN PA'I
PHYIR BYANG CHUB SEMS DPA'I TSUL DU

GNAS PAR BSTAN TE, DE'I PHYIR RO RDO RJE ZHES BYA BA'I BYANG CHUB
SEMS DPAR SMOS SO, ,DE LTAR RO RDO RJE ZHES BYA BAR BSTAN NAS,
DBANG PO GNYIS REG PA'I BDE BAB BSTAN PA'I PHYIR REG RDO RJE ZHES
BYA BA'I BYANG CHUB SEMS DPA' SMOS SO, ,DE LTAR DE YAN CHAD DU
'DOD PA'I YON TAN LNGA MDOR

BSTAN PA'AM YANG NA 'DOD PA'I YON TAN LNGA BYANG CHUB SEMS DPA'I
TSUL DU BSTAN PA YIN NO, ,DE LTAR REG RDO RJE ZHES BYA BA'I BYANG
CHUB SEMS DPAR BSTAN NAS, RDO RJE DANG PADMOR LDAN PA LAS BYANG
CHUB KYI SEMS 'BYUNG BA'I DUS NA RNAL 'BYOR PAS SHES PAR BYA BA
NI, 'DOD CHAGS MA YIN CHAGS

BRAL MIN, ,GNYIS KA MIN BA'ANG MI DMIGS SO, ,ZHES BSTAN PA KHONG
DU CHUD PAR BYA ZHING BYANG CHUB KYI SEMS 'BYUNG PA NA BDAG NYID
CHOS KYI DBYINGS YIN NO ZHES NGA RGYAL BSKYED PAR BYA BA'I PHYIR
CHOS KYI DBYINGS RDO RJE ZHES BYA BA'I BYANG CHUB SEMS DPA' SMOS
SO, ,DE LA SOGS PA BRJOD DU MED

PA'I YANG BRJOD DU MED PA ZHES BYA BA NAS, BYANG CHUB SEMS DPA'
SEMS DPA' CHEN PO RNAMS DANG ZHES PA'I BAR DAG NI GONG DU BSTAN
PAS 'DIR MA SMOS SO, ,DE LTAR 'KHOR PHUN SUM TSOGS PA BSTAN NAS,
DA NI STON PA PHUN SUM TSOGS PA STON TE, DE YANG TSAD JI TZAM ZHE
NA, NAM MKHA'I

@94A *, ,DBYINGS DANG MNYAM PA ZHES 'BYUNG MED KYI, RE ZHIG 'DIR
MI BSKYOD PA LA SOGS PA GTZO BO TZAM ZHIG BSTAN PA YIN NO, ,DE LA
BDAG GI 'DOD CHAGS ZHE SDANG GTI MUG NGA RGYAL PHRAG DOG RNAMS
KYI RANG BZHIN BSTAN TE, MI BSKYOD PA RDO RJE ZHES PA'I DE BZHIN
GSHEGS

PA GANG DAG ZHE SDANG DANG LDAN PA'I SEMS DE'I NGO BOR GNAS PAR
BSTAN TO, ,RNAM PAR SNANG MDZAD RDO RJE ZHES BYA BA'I DE BZHIN
GSHEGS PA NA GANG DAG GTI MUG DANG BCAS PA RNAMS LA DE'I NGO BOR
RNAM PAR SNANG MDZAD KYI TSUL DU GNAS PAR BSTAN TO, ,RIN CHEN
'BYUNG LDAN ZHES PA'I DE

BZHIN GSHEGS PA NI GANG DAG NGA RGYAL DANG LDAN PA'I SEMS KYI
TSUL DU RIN CHEN 'BYUNG LDAN DE'I NGO BOR GNAS PAR BSTAN TO,
,TSAD MED PA RDO RJE ZHES BYA BA'I DE BZHIN GSHEGS PA NI GANG DAG
'DOD CHAGS DANG LDAN PA'I SEMS SNANG BA MTHA' YAS DE'I RANG BZHIN
LAS BYUNG BAR BSTAN PA'I

PHYIR TSAD MED PA RDO RJE ZHES PA'I DE BZHIN GSHEGS PA SMOS SO,
,GDON MI ZA BA RDO RJE ZHES BYA BA'I DE BZHIN GSHEGS PA GANG
PHRAG DOG DANG LDAN PA'I SEMS DE'I NGO BOR GDON MI ZA BA'I RDO
RJE GNAS PAR BSTAN TO, ,DE DAG LA SOGS PA DE BZHIN GSHEGS PA NAM
MKHA'I DBYINGS DANG MNYAM PAR

BSTAN PA 'DI DAG NI PHYAG RGYA CHEN PO'I GZUGS LHUN GYIS GRUB PAR
BSTAN TE, RANG GI LUS KYI YAN LAG DANG NYID LAG BYUNG CHUB KYI
SEMS LAS RANG GRUB PA'I PHYIR DE BZHIN GSHEGS PA DANG BYANG CHUB
SEMS DPA' DE DAG RGYUD LAS GTZOR SMOS TE BSTAN PA YIN NO, ,GZHAN
YANG DE BZHIN

GSHEGS PA DANG BYANG CHUB SEMS DPA' NAM MKHA'I DBYINGS DANG MNYAM
PAR BSTAN PA DE DAG NI CHOS KYI DBYINGS DANG MNYAM PAR SPRUL PAS
KHYAD PAR SPRUL PA'I DON DU BSTAN PA'O, ,DE LA NAM MKHA' THAMS
CAD CES PA NI CHOS KYI 'BYUNG GNAS, DBYINGS ZHES PA NI SA BON,
MNYAM

ZHES PA NI KHYAB PA, BSTAN PA ZHES PA NI GSUNGS PA'I DON TO, ,'DI
DAG GSUNGS PA NI CHOS KYI 'BYUNG GNAS KYI DKYIL NA SA BON GYI
TSUL DU PHYAG RGYA THAMS CAD KYI SKUR KHYAB PAR GNAS PAR BSTAN
PA'O, ,YANG NA NAM MKHA' THAMS CAD CES PA NI LHA MO BZHI DANG DE
BZHIN GSHEGS PAR LDAN PA

@94B PHYAG RGYA CHOS KYI 'BYUNG GNAS RDO RJE DANG MI GNYIS PAR
CHOS KYI DBYINGS KYI RANG BZHIN DU THAMS CAD SPRUL NAS BZHUGS SO,
,MANG POR SMOS CI DGOS TE DON MDOR BSTAN PA NI 'DI DAG YIN NO ZHE
NA, DE LA SNGAR SMOS PA 'DI DAG NI BYANG CHUB KYI SEMS ZLA BA'I
DKYIL 'KHOR DU BSDUS TE BSGRUB

BA'I GZHUNG GIS BCOM LDAN 'DAS NGO MTSAR DU SKYED DO, ,DE LTAR
BCOM LDAN 'DAS NYID BSKYED PAR MA ZAD KYI SNGAGS PA NYID KYANG
'DI LTA BU'I TSUL GYIS MNGON PAR BSGRUB BO, ,RGYUD 'DI NYID KYANG
'PHAGS PA NYID KYI SKU DANG MNYAM PA'I TSUL DU BYIN GYIS BRLABS
PAR SHES PAR BYA'O, ,

YANG NA DE BZHIN NYID RNAM PAR BSGOMS LA DE LAS SNANG BA'I YE
SHES SKYE BAR 'GYUR RO, ,DE SKYES PAS YIG 'BRU'I RGYUR 'GYUR TE
SNGAGS KYI 'BRU SKYED PAR 'GYUR RO, ,DE LAS LUS KYI BDAG PO BCOM
LDAN 'DAS RAB TU 'GRUB PAR 'GYUR TE, DE YANG MTSAN DANG GNYIS SU
MED PA'I

SBYOR BAR LDAN PA PADMA'I GNAS NA BZHUGS PA'I NAM MKHA'I PHYOGS
NA RGYUD LAS SMOS PA'I LHA THAMS CAD KYI RANG BZHIN GYI YAN LAG
DANG NYID LAG TU BLOS RNAM PAR RTOG STE, DE YANG JI LTAR RNAM PAR
RTOG CE NA, 'DOD CHAGS ZHE SDANG GTI MUG NGA RGYAL PHRAG DOG DE
KHO NA NYID RNAM PA LNGA

DANG BDAG LDAN PAR RNAM PAR RTOG PAR BYED DO, ,'DOD CHAGS SNANG
BA MTHA' YAS, ZHE SDANG MI BSKYOD PA, GTI MUG RNAM PAR SNANG
MDZAD, NGA RGYAL RIN CHEN 'BYUNG LDAN, PHRAG DOG GDON MI ZA BAR
GRUB PA, SA BON RNAM PAR SNANG MDZAD CHEN PO STE, DE LAS RNAM PA
LNGA

PO 'DI DAG TU 'GYUR BAR STON NO, ,'DOD CHAGS LA SOGS PA 'DI DAG
DE BZHIN GSHEGS PA'I SKUR RNAM PAR BRTAG GO, ,DE NAS YANG YE SHES
KYI TSUL DU SO SOR DBYE NA, ME LONG LTA BU'I YE SHES MI BSKYOD
PA, MNYAM PA NYID KYI YE SHES RIN CHEN 'BYUNG LDAN, SO SOR KUN DU

RTOG PA'I YE SHES SNANG BA MTHA' YAS, BYA BA GRUB PA'I YE SHES
GDON MI ZA BAR GRUB BA, CHOS YI DBYINGS KYI YE SHES RNAM PAR
SNANG MDZAD GNANG BCOM LDAN 'DAS KYI GZUGS 'DI GTI MUG RNAM PAR
SNANG MDZAD, GANG BDE BA DANG SDUG BSNGAL BA'I TSOR BA MNYAM PA
NYID KYI BDAG NYID KYI TSUL

@95A *, ,DU GNAS PA NI RIN CHEN 'BYUNG LDAN, GANG DUS GSUM DU
CHAGS PA'I 'DU SHES 'BYUNG BA'I RANG BZHIN NI SNANG BA MTHA' YAS,
GANG PHRAG DOG MNGON PAR 'DU BYED PA'I RANG BZHIN NI GDON MI ZA
BAR GRUB PA'O, ,GANG ZHE SDANG BA NI MI BSKYOD PA STE RNAM PAR
SHES PA'O, ,

RNAL 'BYOR PAS NI 'DOD CHAGS LA SOGS PA CHOS JI SNYED PA THAM CAD
KYI BDAG PO'I RANG BZHIN DU BDAG GYUR PAR RNAM PAR BRTAG GO,
,GZUGS RNAM PA GSUM GYI TSUL DU GNAS PA RNAM PAR SNANG MDZAD,
SGRA RNAM PA GSUM GYI TSUL DU GNAS PA RIN CHEN 'BYUNG LDAN, DRI
RNAM PA

GSUM GYI TSUL DU GNAS PA NI SNANG BA MTHA' YAS, RO RNAM PA GSUM
GYI TSUL DU GNAS PA NI GDON MI ZA BAR GRUB BA, REG RNAM PA GSUM
GYI TSUL DU GNAS PA NI MI BSKYOD PA'O, ,DE LTAR RNAM PAR BRTAGS
NAS YANG 'BYUNG BA CHEN PO BZHI JI LTAR RNAM PAR BRTAG CE NA, DE
LA SA'I

KHAMS NI SANGS RGYAS SPYAN, ME'I KHAMS NI GOS DKAR MO, ,CHU'I
KHAMS NI M'A MA K'I, RLUNG GI KHAMS NI 'PHAGS MA SGROL MA, NAM
MKHA'I KHAMS NI RDO RJE DBYINGS KYI DBANG PHYUG MA'O, ,DE LA MIG
GI RNAM PAR SHES PA'I RANG BZHIN YANG 'DI LTAR SHES PAR BYA STE,
MIG GI RNAM

PAR SHES PA NI SA'I SNYING PO, RNA BA'I RNAM PAR SHES PA NI PHYAG
NA RDO RJE, SNA'I RNAM PAR SHES PA NI NAM MKHA'I SNYING PO, LCE'I
RNAM PAR SHES PA NI SPYAN RAS GZIGS DBANG PHYUG ,LUS KYI RNAM PAR
SHES PA NI SGRIB PA RNAM PAR SEL BA, YID KYI RNAM PAR SHES PA NI
DPAL

RDO RJE SEMS DPA' STE, 'PHRUL GYI MIG LA SOGS PA YANG RNAM PAR
DAG GO, ,MNYAM PA NYID KYI DUS SU BLOS 'DI LTAR SHES PAR BYA STE,
LAG PA GNYIS NI GSHIN RJE GSHED KYI RANG BZHIN TE YONGS SU 'DZIN
PA'I DUS NA LCAGS KYU'I DON, 'PHAGS PA GZHAN

GYIS MI THUB PA RDO RJE PADMOR GNAS PA'I DUS NA ZHAGS PA'I TSUL
DU BSAM MO, ,'PHAGS PA RTA MGRIN NI ZHAL SPROD PA'I DUS SU LHAGS
GROG STE, TSEMS KYI SGROS BSDAMS PA'O, ,BDUD RTZI 'KHYIL PA LAS
KYI RANG BZHIN TE, LAS KYI DUS NA BDE BA CHEN PO LA GNAS PA'AM
MNYES

@95B PAR BYED PA STE DRI LA BU'I DON TO, ,SGRUB PA'I RNAL 'BYOR
PAS DE LTAR NAM PAR RTOGS PAR BYA'O, ,'DI DAG THABS CHEN PO YE
SHES LAS GRUB PAR SHES PAR BYA'O, ,RGYUD LAS 'KHOR SEMS DPA' GANG
DANG GSUNGS PA MNGON PAR 'BYUNG BA'I DUS NA LUS THAMS CAD KYI YAN

LAG DANG NYING LAG LTA BU BLOS RNAM PAR BYED BAR BYA BA STE, DE
LA DAM TSIG RDO RJE DANG, SKU GSUNG THUGS RDO RJE DANG, TING NGE
'DZIN RDO RJE DANG, RGYAL BA RDO RJE DANG, SA RDO RJE DANG, CHU
RDO RJE DANG, ME RDO RJE DANG, RLUNG RDO RJE DANG, NAM MKHA' RDO
RJE DANG, GZUGS RDO RJE DANG, SGRA RDO RJE DANG,

DRI RDO RJE DANG, RO RDO RJE DANG, REG RDO RJE DANG, CHOS KYI
DBYINGS RDO RJE DANG, RNAM PAR SNANG MDZAD RDO RJE DANG, MI
'KHRUGS PA RDO RJE DANG, RIN CHEN 'BYUNG LDAN RDO RJE DANG, SNANG
BA MTHA' YAS RDO RJE DANG, GDON MI ZA BAR GRUB PA RDO RJE DANG
STE, 'DI DAG THAMS CAD LUS KYI YAN LAG DANG

NYING LAG TU BLOS RIM PA BZHIN DU GTZO BO'I SKUR RNAM PAR BRTAG
GO, ,DE LA DAM TSIG GI RANG BZHIN NI BDUD RTZI DANG LDAN PA'I NGO
BO STE, DE BAS NA DAM TSIG RDO RJE ZHES BYA'O, ,DE LA SKU GSUNG
THUGS KYI RDO RJE ZHES BYA BA LA SKU NI CHOS KYI SKU DANG LONGS
SPYOD RDZOGS PA'I SKU DANG SPRUL PA'I

SNYU'O, ,GSUNG GI RANG BZHIN NI GSANG SNGAGS THAMS CAD STON PA'I
RANG BZHIN NO, ,SKU GSUNG THUGS KYI RIG PA LA RJES SU TSUGS PA'I
DON NI TING NGE 'DZIN TO, ,DE LTAR TING NGE 'DZIN TO, ,DE LTAR
TING NGE 'DZIN BRNYES PA LAS DGYES PA 'BYUNG BA NI RGYAL BA'O,
,SA LA SOGS PA'I RANG BZHIN LAS SKUR 'GRUB

STE; SA NI GZHAL MED KHANG GI RANG BZHIN NO, ,CHU NI GSHER BA'O,
,ME NI CHO 'PHRUL LO, ,RLUNG GI BRKYANG BSKUM BYED PA'O, ,NAM
MKHA' NI LUS THAMS CAD GSAL BAR BYED PA'O, ,GZUGS NI MTSAN BZANG
PO SUM CU RTZA GNYIS DANG DPE BYA DBANG PO BRGYAD CU'O, ,SGRA NI

RDO RJE DANG PADMAR LDAN PA'O, ,DRI NI YID TSIM PAR BYED PA'O,
,RO NI ZHAL GNYIS MYONG BAR BYED PA'O, ,REG PA NI DBANG PO GNYIS
BDAR BAR BYED PA'O, ,CHOS KYI DBYINGS NI BDE BA CHEN PO LA GNAS
PA'O, ,MI BSKYOD PA NI ZHE SDANG, RNAM PAR SNANG MDZAD NI GTI MUG
RIN CHEN 'BYUNG

@96A *, ,LDAN NI NGA RGYAL, GDON MI ZA BAR GRUB PA NI PHRAG DOG,
SNANG BA MTHA' YAS NI 'DOD CHAGS TE, THAMS CAD KYANG LUS LA GNAS
PAR SHES NAS GTZO BO 'DI DAG LA SOGS PA SPRO BAR MDZAD DO, ,ZHAL
DU ZHUGS NAS DBANG PO'I LAM DU BYUNG STE CHOS

KYI 'BYUNG GNAS KYI DKYIL DU BDAG PO'I SKU DANG LDAN PAR GNAS TE,
DE YANG LUS THAMS CAD RNAM PAR ZHU NAS SA BON GYI TSUL DU BDE BA
CHEN PO'I LUS LA GNAS PAR RNAL 'BYOR PAS MTHONG NGO, ,SGRUB PA
THAMS CAD KYI THABS KYI RIM GYIS BDAG NYID DNGOS PO THAMS CAD KYI

RANG BZHIN DU MTHONG STE 'DI NYID PHYAG RGYA CHEN PO'O, ,RDO RJE
PADMOR LDAN PA NI DAM TSIG GI PHYAG RGYA'O, ,BDE BA CHEN PO NI
CHOS KYI PHYAG RGYA'O, ,GNYIS KYI LAS GANG YIN PA DE NYID LAS KYI
PHYAG RGYA'O, ,RDO RJE DANG PADMOR MNYAM PAR SBYOR BA YID KYIS
MTHONG NAS 'DI LONGS SPYOD RDZOGS

PA'I SKU ZHES MNGON PA'I NGA RGYAL BSKYED DO, ,YANG NA BDE BA
CHEN PO LA GNAS TE, BYANG CHUB KYI SEMS SA BON GYI TSUL DU LUS
THAMS CAD LA KHYAB STE DE LA 'DOD CHAGS ZHE SDANG GTI MUG NGA
RGYAL PHRAG DOG DANG, GZUGS DANG TSOR BA DANG, 'DU SHES DANG, 'DU
BYED DANG, RNAM

PAR SHES PA DANG, SA CHU ME RLUNG NAM MKHA' DANG, MIG DANG, RNA
BA DANG, SNA DANG, LCE DANG, LUS DANG YID LA SOGS PA LUS THAMS
CAD BYANG CHUB KYI SEMS KYI RANG BZHIN DU BYAS NAS, 'DOD CHAGS MA
YIN CHAGS BRAL MIN, ,DBUS SU 'ANG DMIGS PAR MI 'GYUR RO, ,

ZHES BYA BA'I TSUL GYIS MNYAM PAR SPROS NAS, RNAM PAR MI RTOG PAR
'GYUR TE GNAS SO, ,DE LTAR LHUN GYIS GRUB NAS SPRUL PA'I 'KHOR LO
SKOR BAR BYED DO, ,DE YANG SNGON GYI STOBS KYIS SEMS CAN GYI DON
BYED PAR 'BYUNG BAR 'GYUR RO, ,DE LA RTAG TU DKYIL 'KHOR GYI DBUS
SU

THABS DANG SHES RAB GNYIS KYI TSUL DU GNAS TE, THAMS CAD BDE BA
CHEN PO YE SHES KYI TSUL DU BSGOM PAR BYA'O, ,GZUGS RNAM GSUM NI
MIG GI DBANG PO LA RNAM PAR SNANG MDZAD KYI TSUL DU YONGS SU THIM
MO, ,SGRA RNAM GSUM NI RNA BA'I DBANG PO LA RIN CHEN 'BYUNG LDAN
GYI TSUL DU

@96B YONGS SU THIM MO, ,DRI RNAM GSUM NI SNA'I DBANG PO LA SNANG
BA MTHA' YAS KYI TSUL DU YONGS SU THIM MO, ,RO RNAM GSUM NI LCE'I
DBANG PO LA GDON MI ZA BA'I TSUL DU YONGS SU THIM MO, ,REG RNAM
GSUM NI LUS KYI DBANG PO LA MI BSKYOD PA'I TSUL DU YONGS

SU THIM MO, ,BDAG GI LUS SAM GANG DAG GI LUS DANG LDAN PA DE DAG
'DI LTAR RNAM PAR GNAS TE, DE LA 'DOD CHAGS KYI RANG BZHIN SNANG
BA MTHA' YAS TE 'DI LTAR NGA RGYAL BSKYED PAR BYA'O, ,GANG DAG
ZHE SDANG DANG LDAN PA DE DAG NI MI BSKYOD PA'I RANG BZHIN DU

NGA RGYAL BSKYED PAR BYA'O, ,BDAG GAM BDAG GI LUS LA BAD KAN LTAR
GNAS PA DE DAG NI GTI MUG STE RNAM PAR SNANG MDZAD KYI RANG BZHIN
NGA RGYAL BSKYED PAR BYA'O, ,RGYAS PA NI NO PE KA DAG LAS SMOS
TE, 'DIR NI SA 'DZIN TZAM DU SMOS PAR ZAD DO, ,BZA' BA LA SOGS PA
YANG

'DIR MA SMOS SO, ,DE NAS RANG BZHIN GYIS GRUB PA YANG RIM BZHIN
DU BSTAN TO, ,BYANG CHUB KYI SEMS RANG BZHIN BSKYED PA MDO TZAM
ZHIG BSKYED PAR BYA STE, DE BAS NA 'DI LTAR BRTAG PAR BYA'O,
,BDAG SNGON PHA MA PHRAD PA'I SA BON LAS BSKYED PA BZHIN DU BDAG
SKYES TE, DE BAS

NA BDAG NI GRUB PA'O ZHES SKU 'BA' ZHIG DRAN PAR BYA'O, ,JI LTAR
GRUB PA DANG RIM GYIS BSTAN TE, PHA GANG YIN PA DE BDAG GI LHA'O,
,MA GANG YIN PA DE RIGS KYI LHA MO'O, ,DE'I LUS KYI 'DOD CHAGS
GANG YIN PA DE SNANG BA MTHA' YAS, ZHE SDANG GANG YIN PA DE MI
'KHRUGS

BA; GTI MUG GANG YIN PA DE RNAM PAR SNANG MDZAD, NGA RGYAL GANG
YIN PA DE RIN CHEN 'BYUNG LDAN, PHRAG DOG GANG YIN PA DE GDON MI
ZA BAR GRUB PA, GZHAN YANG BYANG CHUB KYI SEMS SA BON GANG YIN PA
DE NI RNAM PAR SNANG MDZAD CHEN PO STE, DE BAS DE DAG MNGON PAR
'BYUNG NGO, ,DE

NAS YANG YE SHES LNGA'I RANG BZHIN DU BSTAN TE, PHA DANG MA'I ME
LONG LTA BU'I YE SHES NI MI BSKYOD PA, MNYAM PA NYID KYI YE SHES
NI RIN CHEN 'BYUNG LDAN, SO SOR KUN DU RTOG PA'I YE SHES NI SNANG
BA MTHA' YAS, BYA BA NAN TAN GYI YE SHES NI DON YOD GRUB PA, CHOS
KYI DBYINGS

@97A *, ,KYI YE SHES NI RNAM PAR SNANG MDZAD DO, ,GZHAN YANG
GZUGS LA SOGS PA DE DAG THAMS CAD GZUGS SO ZHES DRAN PAR BYA'O,
,PHA DANG MA'I GZUGS NI RNAM PAR SNANG MDZAD, TSOR BA RIN CHEN
'BYUNG LDAN, 'DU SHES SNANG BA MTHA' YAS, 'DU BYED DON

YOD GRUB PA, RNAM PAR SHES PA MI BSKYOD PA, PHA DANG MA'I LUS KYI
SA NI SANGS RGYAS SPYAN, CHU NI RGYAL BA'I YUM, ME NI GOS DKAR
MO, ,RLUNG NI 'PHAGS MA SGROL MA, NAM MKHA' NI RDO RJE DBYINGS
KYI DBANG PHYUG MA, YANG GZHAN YANG DRAN PAR BYA STE, MIG SA'I
SNYING PO

RNA BA PHYAG NA RDO RJE, SNA NAM MKHA'I SNYING PO, LCE SPYAN RAS
GZIGS DBANG PHYUG ,LUS SGRIB PA RNAM PAR SEL BA, YID RDO RJE SEMS
DPA' PHA DANG MA KUN DU SBYOR BA'I LCAGS KYU GSHIN RJE GSHED, RDO
RJE PADMAR ZHUGS PA ZHAGS PA STE GZHAN GYIS MI THUB PA, 'CHING
BLCAGS

SGROG STE RTA MGRIN, LAS SAM SA BON 'BYUNG BA'I DUS NA BDUD RTZI
'KHYIL PA STE, DE'I DUS NA BDAG ZHUGS SO, ,ZHUGS PA'I DUS NA 'DOD
CHAGS ZHE SDANG GTI MUG NGA RGYAL PHRAG DOG, GZUGS SGRA DRI RO
REG BYA, SA CHU ME RLUNG NAM MKHA', MIG RNA BA SNA LCE LUS

YID LA SOGS PA SA BON RNAM PAR SNANG MDZAD CHEN POS BSKYED DE,
BDE BA CHEN PO LA GNAS PA'I DUS NA'O, ,DE BAS NA BDAG DANG DE
BZHIN GSHEGS PA THAMS CAD KYI RANG BZHIN NO, ,GANG DAG RDZAS
DGU'I DNGOS PO LAS SKYES PA'I DUS NA DGU PO DE DAG RNAM PAR BSGOM
PAR

BYA'O; ,DE LA RDZAS DGU NI 'DI DAG STE, GZUGS TSOR BA 'DU SHES
'DU BYED RNAM PAR SHES PA SA CHU ME RLUNG NAM MKHA', MIG RNA BA
SNA LCE LUS YID LA SOGS PA BA SPU'I BU GA THAMS CAD NAS BYANG
CHUB KYI SEMS LAS MNGON PAR SPRUL TE, CHOS KYI DBYINGS KYI RANG
BZHIN DU BDAG

SKYES PAS, DE'I PHYIR BDAG CHOS KYI DBYINGS SO, ,DE LTAR SHES PAR
BYA STE, SPYOD LAM RNAM PA BZHI THAMS CAD DU RTAG PAR BSGOM PAR
BYA'O, ,BYANG CHUB KYI SEMS LAS DE LTA BU'I TSUL DU SKYE BA'AM,
YANG NA SNANG BA MTHA' YAS KYI TSUL DU SKYES PA'O, ,YE SHES TZAM
DU SHES PAR

@97B BYAS NAS THAMS CAD KYI RANG BZHIN DU BDAG BSGOM PAR BYA'O,
,GZHAN YANG RANG BZHIN GYIS GRUB PA RIM GYIS BSTAN PAR BYA STE,
'DOD CHAGS 'DOD CHAGS KYI RANG BZHIN GYIS MED DO, ,DE BAS NA ZHE
SDANG ZHE SDANG GI RANG BZHIN GYIS MED DO, ,DE BZHIN DU GTI MUG
GTI MUG GI

RANG BZHIN GYIS MI DMIGS SO, ,NGA RGYAL YANG SHIN TU RANG BZHIN
MED DO, ,DE BZHIN DU PHRAG DOG KYANG RANG BZHIN MED DO, ,SA NI
RDUL PHRA MO'I RANG BZHIN YIN PA'I PHYIR RANG BZHIN GYIS STONG
NGO, ,CHU YANG DE BZHIN NO, ,ME DANG RLUNG DANG NAM MKHA' YANG
'DU SHES TZAM DU BRTAG

PAR BYA'O, ,GZUGS DANG TSOR BA DANG, 'DU SHES DANG, 'DU BYED DANG
RNAM PAR SHES PA LA SOGS PA YANG STONG NGO, ,DE BZHIN DU MIG DANG
RNA BA DANG SNA DANG LCE DANG LUS DANG YID LA SOGS PA YANG STONG
NGO, ,GANG GI DUS NA DE LTA BU'I BYANG CHUB KYI SEMS SKYES PA DE
NI YONGS SU

MYA NGAN LAS 'DAS PA'O, ,DE LTA BAS NA BDAG RANG BZHIN GYIS GRUB
PA STE, SKYE BA DANG 'JIG PA MED PA'I PHYIR RO, ,DE BZHIN DU 'GRO
BA DANG GNAS PA LA SOGS PA THAMS CAD KYANG BDAG GRUB PA BZHIN NO
BAR SHES PAR BYA'O, ,RANG BZHIN GYIS KUN 'DI LTAR LHUN GYIS GRUB
PA'I

SGYU MA STONG PA'I SBYOR GZHI MGON PO THAMS CAD MKHYEN PA'I BDAG
GO ZHES 'DI LTAR SHES PAR BYAS NA, RAB TU 'GRUB PAR 'GYUR RO,
,DKYIL 'KHOR GYI SLOB DPON SGEG PA'I RDO RJE MDZAD PA RDZOGS SO,,