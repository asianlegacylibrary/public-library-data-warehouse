@130B *, ,RNAL 'BYOR SPYOD PA'I BSGOM PA'I DON MDOR BSDUS TE BSTAN PA,
,'JAM DPAL GZHON NUR GYUR PA LA PHYAG 'TSAL LO, ,JI SKAD DU BRJOD
PA'I YE SHES DE NI RTAG PA DANG CHAD PAR LTA BA RNAMS KYIS THOB
PAR MI NUS TE, 'DI LTAR GAL TE YOD PAR RNAM PAR RTOG NA NI DE'I

PHYIR RTAG PA NYID DU 'DZIN PA'I MTHAR LTUNG BAR 'GYUR, ,JI STE
MED PAR RNAM PAR RTOG NA NI DE LTA NA YANG CHAD PAR LTA BA'I
MTHAR LTUNG BAR 'GYUR TE, DE BAS NA 'DI NI DBU MA'I LAM GYIS
'BYUNG BA'I NGANG TSUL CAN YIN PAS YE SHES DE NYID DE LTA BUR LTA
BA RNAMS KYIS THOB PAR MI NUS SO, ,

DE BAS NA DBU MA'I LAM LA BRTZON PAR BYA'O ZHES BSTAN PA'I PHYIR,
,DBU MA'I LAM LAS BYUNG BA YI, ,YE SHES RNAM PAR MI RTOG DE,
,RTAG PAR CHAD PA LTA RNAMS KYIS, ,THOB PAR NUS PA MA YIN NO,
,ZHES BYA BA SMOS SO, ,DBU MA'I LAM DE YANG DPYAD NA RNAM PAR RIG
PA TZAM

NYID DE, RNAM PAR RIG PA TZAM NYID NI GTZOR NA RTEN CING 'BREL
BAR 'BYUNG BA'I DNGOS PO MTSON PA'O, ,GZHAN GYI DBANG 'KHRUL PA
TZAM YIN PAS GZUNG BA DANG 'DZIN PA NYID DU SNANG BA'I PHYIR,
,GAL TE JI LTAR SNANG BA DE BZHIN DU YOD NA NI RTAG PA'I MTHAR
'GYUR RO, ,CI STE CI YANG MED NA

NI DE LTA NA CHAD PAR 'GYUR TE, DE LTA BAS NA GDAGS PA'I GZHI YOD
PA NYID DU KHAS BLANG BAR BYA DGOS TE, DE'I PHYIR, DBU MA'I LAM
ZHES BYA BA YANG, ,RNAM RIG TZAM NYID MA GTOGS PAR, ,RIGS PAS
BRTAGS NA 'DIR GZHAN NI, ,RNAM PA KUN TU MI 'THAD DO, ,ZHES BYA
BA SMOS

SO; ,'ON BDAS DANG RIGS MTHUN PA'I MDO LAS, KUN DGA' BO YOD CES
BYA BA NI RTAG PAR 'GYUR RO, ,MED CES BYA BA CHAD PAR 'GYUR RO,
,DE LTA BAS NA DE BZHIN GSHEGS PA DBU MA'I LAM GYI CHOS STON TO
ZHES GSUNGS PA JI LTA BU ZHE NA, DE NI NYES PA MED DE, ,GTZO BOR
GANG ZAG

@131A *, ,DGAG PA'I PHYIR GSUNGS KYI, ,GZHAN GTZO BOR BYED PA NI
MA YIN TE, GZHAN GTZO BOR MDZAD PA MA YIN PA DE YANG GANG ZAG GIS
GSAL BAR MDZAD PAS BCOM LDAN 'DAS KYIS GSUNGS SO, ,DE LTAR RNAM
PAR RIG PA TZAM NYID DU DBU MA'I LAM DU BSGRUBS

NAS, DE LA GZUNG BA'I PHYIR, RDZOGS PA'I BYANG CHUB 'DOD RNAMS
KYIS, ,MI RTOG YE SHES SKYED PA'I PHYIR, ,DE BAS RNAM PAR RIG
TZAM DU, ,BSGOM PA RTAG TU SBYAR BAR BYA, ,ZHES BYA BA SMOS SO,
,GANG DAG BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA

BAR 'DOD PA DE DAG GIS RNAM PAR MI RTOG PA'I YE SHES YONGS SU
BSGRUB PA'I PHYIR, 'DI THAMS CAD NI RNAM PAR RIG PA TZAM MO ZHES
RNAM PAR RIG PA TZAM NYID DU BSGOM PA LA RTAG TU SBYAR BAR BYA'O,
,DE LTAR RNAM PAR RIG PAR SNANG BA MTHONG BA SKYES TE, THAMS CAD
LA DNGOS PO'I NGO BO MI MTHONG NA,

GZUNG BA MED PAR 'DZIN PA YANG MED DO ZHES RNAM PAR RIG PA TZAM
YANG YANG DAG PAR RJES SU MI MTHONG STE, DE'I PHYIR GZUNG BA DANG
'DZIN PAR RTOG PA DANG BRAL BAS, RNAM PAR MI RTOG PA'I YE SHES
LHUN GYIS GRUB PA NYID DU 'BYUNG BAR 'GYUR TE, DE'I PHYIR BSGOM
PA LA RTAG TU SBYAR BAR BYA ZHES

BYA BA SMOS TE, 'DI NI PHAN YON YIN PAS DE'I PHYIR SGRIMS SHIG
CES STON TO, ,DE LTAR DE BSGOM PA LA MNGON PAR BRTZON PA'I BLO
GROS DANG LDAN PA NI SA BCU RIM GYIS RNAM PAR RTOG PA RNAM PAR
'JIG PAS MI RTOG PA'I NGO BO NYID MTHONG STE, GZUNG BA DANG 'DZIN
PA'I BDAG NYID GNYIS PO GANG

YIN PA DE YANG GNYIS MED KYI NGO BO NYID DU RTOG CING, 'DI NA
BRTAG PAR BYA BA YANG MED LA, RTOG PA YANG MED DE, 'DI THAMS CAD
MED PA LA SGRO BTAGS PA YIN PAS, 'DI KUN NI RMI LAM DANG 'DRA'O
ZHES NGES PAR BYED DE, DE'I PHYIR, RNAM RTOG MI RTOG BDAG NYID
YIN, ,GNYIS DANG

GNYIS MED BDAG NYID DE, 'DI DAG THAMS CAD RMI LAM BZHIN, ,'DI LA
BRTAG BYA MED RTOG MED, ,CES BYA BA SMOS TE, DE NI 'DI SKAD DU
PHYIN CI LOG TU GYUR PA MA GTOGS PAR CHOS PHRA RAB TZAM YANG MED
DE, ,DE BAS NA PHYIN CI LOG SPANGS TZAM ZHIG BYA BAR ZAD DO ZHES
BSTAN PAR

@131B 'GYUR RO, ,DNGOS PO GANG YANG BSNAN MED CING, ,BSAL BA MAD
DE DE YI PHYIR, ,ZHES BYA BAS NI DE NYID SGRUB PAR BYED DE, 'DI
LA BSAL BYA CI YANG MED, ,GZHAG PAR BYA BA CI YANG MED, ,YANG DAG
NYID LA YANG DAG LTA, ,YANG DAG MTHONG BAS RNAM PAR GROL, ,ZHES
BYA BA STE DE'I

PHYIR, ,CHOS KYI RANG GI NGO BO NYID, ,DE BZHIN NYID TZAM MTHONG
BAS GROL, ,ZHES BYA BA SMOS SO, ,RNAL 'BYOR SPYOD PA'I BSGOM PA'I
DON MDOR BSDUS TE BSTAN PA, SLOB DPON YE SHES ZLA BAS MDZAD PA
RDZOGS SO,, ,,RTZA BA SLOB DPON KLU'I BSHES GNYEN GYIS MDZAD PA

LAGS SO,, ,,RGYA GAR GYI MKHAN PO PRADZNY'A WARMA DANG, ZHU CHEN
GYI LO TZ'A BA BAN DE YE SHES SDES BSGYUR CING ZHUS TE GTAN LA
PHAB PA'O,,