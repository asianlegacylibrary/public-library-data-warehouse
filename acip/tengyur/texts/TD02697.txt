@63B #, ,RGYA GAR SKAD DU, TRI SA MA YA
BY'U HA R'A DZA SHA TA AAKshA

RA S'A DHA NAm, BOD SKAD DU, DAM TSIG GSUM BKOD PA'I RGYAL PO'I
YI GE BRGYA PA'I SGRUB THABS, DUS GSUM GYI DE BZHIN GSHEGS PA
THAMS CAD LA PHYAG 'TSAL LO, ,GANG 'DIR NGAN 'GRO'I RGYUN GCOD
CING, ,MNGON MTHO DNGOS GRUB KUN 'BYUNG GNAS, ,SNGON BSAGS SDIG
BA DAG BYA'I

PHYIR, ,BLA MAR GYUR PA KUN LA 'DUD, ,DE LA DANG PO RNAL 'BYOR
PAS, ,BYANG CHUB TU NI SEMS BSKYED CING, ,BLA MA MNYES BYAS RJES
GNANG THOB, ,MAN NGAG JI BZHIN RNYED PA DANG, 'JIG RTEN CHOS DAG
RNAM PAR SPANGS, ,SEMS CAN KUN LA SNYING BRTZE BA, ,RTAG TU BSGOM
DANG BZLAS LA DGA',,

DE NI RGYAL BAS RNAL 'BYOR GSUNGS, ,DGON PA CHEN PO'I SA PHYOGS
SAM, ,DUR KHROD NAGS TSAL MCHOD RTEN DRUNG, ,ME TOG 'BRAS BU'I
TSOGS KYIS BRGYAN, ,AA SHO KA YI SHING DRUNG DU, ,DNGOS GRUB
THAMS CAD BSDUS PA 'GRUB, ,YON TAN KUN TSAD RNAL 'BYOR PAS, ,YID
DANG RJES

@64A *, ,MTHUN NAGS SU NI, ,'JAM PA'I STAN LA LEGS 'DUG NAS,
,SEMS DPA'I SKYIL MO KRUNG BCAS TE, ,KHRO BO 'DOD PA'I RGYAL PO
YI, ,SNGAGS KYIS BGEGS RNAMS GZHOM PAR BYA, ,NA MA: SA MANTA K'A
YA W'A KA TZI TTA BADZ'A nA NAT KRiT H'Um DZA SHA ,DE NAS CHA
GSUM LA GO RIMS

BZHIN DU SNGAGS BZLAS NAS LUS KYI CHA GSUM BSRUNG BAR BYA STE,
AOm BHUR SV'A H'A, AOm BHU BA SV'A H'A, AOm BHURBHU BA SV'A H'A,
RIGS KYI SNYING PO LEGS BZLAS SHING, GSAR ZHING MA GRUGS KU SHA
YI, ,DAG BYED SOR NI BCU GNYIS CHAD, ,SRIN LAG LA NI GDAGS PAR
BYA, ,AOm AA DZI NA DZI KA ,DMAR

SER BA YI 'O MA DANG, ,BA YI ZHO DANG PA MAR DANG, ,BA YI CHU
DANG LCI BA RNAMS, ,SHAR BA LTAS MI SMRA TZOG TZOG POR, ,'DUG STE
SBYAR LA SRANG GSUM TZAM, ,PA L'A SHA YI 'DAB MAS BTUNG, ,AOm B'A
KA BI SHUDDHA YE SV'A H'A, DE NAS CHU DOGS SU PHYIN LA LUS THAMS
CAD DAM YANG NA YAN LAG LNGA

BKRUS TE, CHU'I BGEGS BZLOG PA NI, G-YAS PA'I KHYOR BAS CHU BCUS
TE, G-YON PA'I SDIGS MDZUB BSGRENGS LA, AOm DU PI K'A YA DU PI DU
PI SV'A H'A, ZHES BZLAS PAS LUS LA GTOR BAR BYA'O, ,LUS THAMS CAD
'KHRU BA'I SNGAGS NI, AOm PRA KRi TI PA RI SHUDDHA: SARBA
DHARM'A: PHRA KRi TI PA RI

SHUDDHO NY\HAm, DE NAS LAG PA G-YAS PA'I KHU TSUR BCANGS PA'I
MTHE BO BSGRENGS NAS MDZUB MO BKUG PAS SNYING GA DANG, LKOG MA
DANG SPYI GTZUG DANG DPUNG PA GNYIS TE GNAS LNGAR GTUG CING KHRO
BO GTZANG SME MED PA'I SNGAGS KYIS BDAG NYID BSRUNG STE, AOm
BADZRA KRO DHA H'Um DZA: ,LAG PA G-YAS

PA'I GUNG MO DANG SRIN LAG BKUG STE, AOm SHUDDHE NTU SHO DHA YA
SV'A H'A, DE NAS SEMS MA YENGS PAR BSAM GTAN GYI KHANG PAR SONG
STE, BCOM LDAN 'DAS DAM TSIG GSUM BKOD PA'I RGYAL PO 'OG NAS
'CHAD PA BZHIN 'KHOR DANG BCAS PA MDUN GYI NAM MKHA' LA DMIGS TE,
AOm SARBA TA

TH'A GA TA P'A DA BANDA NAm KA RO MI ZHES PAS ZHABS LA PHYAG
BYA'O, ,AOm PRA BA RA SATK'A RA PRA T'I TZTSA RA SA SV'A H'A,
ZHES PAS ZHABS BSIL DBUL BA DANG, JI LTAR RNYED PA'I MCHOD PA
LNGA'AM, MA RNYED NA YANG YID KYI SA SPRUL NAS, AOm BADZRA PUshPE
H'Um, AOm BADZRA GENDHA H'Um, AOm BADZRA DH'U PE H'Um, AOm BADZRA
NEE BI DYE H'Um,

@64B AOm BADZRA A'A LO KE H'Um ZHES BAS GO RIMS JI LTA BA BZHIN
DU MCHOD PA DBUL BA DANG, SDIG PA BSHAGS PA LA SOGS PA BYA STE,
DBANG MED BDAG GIS SDIG PA BGYIS PA DANG, BGYID DU STZAL LAM RJES
SU YI RANG GANG, ,DE DAG THAMS CAD BYANG CHUB MCHOG GIS NI,
,SPYAN SNGAR DA LTA MA LUS SO SOR

BSHAGS, ,BDE GSHEGS SRAS KYI TSOGS GNYIS ZAB PA DANG, ,RGYA CHER
'GRO BA MA LUS PA YI DON, ,SGRUB PA MDZAD DAD DE LAS GZHAN PA
LA'ANG, ,BDAG NI GUS PAR RJES SU YI RANG NGO, ,THUGS RJES KHYAB
PA'I THUGS DANG LDAN GYUR CING, ,BLO GROS SDIG BRAL GTI MUG TSOGS
KUN

BCOM, ,MA LUS RIGS KYI PADMA'I NANG BZHUGS PA'I, ,BDE BAR GSHEGS
PA RNAMS LA SKYABS SU MCHI, ,BLO MCHOG RNAMS KYI KUN DGA' RA PA
STE, ,DMAN PA 'JIGS PA NYID KYI RGYAL BYED TSAL, ,SRID PA'I RNAL
'BYOR ZIL GYIS GNON PA'I MCHOG ,GSUNG MCHOG CHOS LA BDAG

NI SKYABS SU MCHI, ,'DOD CHAGS LA SOGS SPRUL GYI DUG BCOM ZHING,
,BLO LDAN RNAM RGYAL THUGS RJE CHER LDAN PA'I, ,BRTUL ZHUGS BZANG
PO'I TSOGS LA SKYABS SU MCHI, ,SRID DANG BRAL BA RNAMS LA BDAG
PHYAG 'TSAL, ,ZHES BRJOD CING DE BZHIN DU BYANG CHUB SEMS BSKYED
PA DANG,

CHOS KYI 'KHOR LO BSKOR BA'I PHYIR BSKUL BA DANG, GSOL BA GDAB PA
DANG, DGE BA'I RTZA BA BSNGO BAS DE LTAR TSOGS BSAGS NAS BRTAN PA
DANG G-YO BA THAMS CAD STONG PA NYID DU BLTAS NAS, DE BRTAN PAR
BYED PA'I SNGAGS BRJOD PAR BYA'O, ,AOm SVA BH'A BA SHUDDHA: SARBA
DDHARM'A: SVA BH'A BA

SHUDDHONY\HAm, DE NAS STONG PA'I DANG LAS MI LJANG GU LAS BYUNG
BA'I PADMA 'DAB MA BRGYAD PA LTE BA DANG ZE'U 'BRUL MAm GYIS
MTSAN PA DANG BCAS PA BSAMS LA, DE'I STENG DU AA LAS ZLA BA'I
DKYIL 'KHOR DE'I STENG DU TREEm LAS BYUNG BA'I BCOM LDAN 'DAS DAM
TSIG GSUM BKOD PA'I RGYAL PO SKU MDOG

GSER BCOM LTA BU, MTSAN SUM CU RTZA GNYIS DANG, DPE BYED BZANG PO
BRGYAD CUS SPRAS PA, CHOS 'CHAD KYI PHYAG RGYA CAN DU BDAG NYID
BSGOMS LA, DE'I G-YAS PHYOGS SU BYANG CHUB SEMS DPA' RDO RJE
'DZIN STON KA'I 'DAM BU LTAR SER SKYA, RGYAN THAMS CAD KYIS
BRGYAN PA,

@65A *, ,PHYAG GNYIS KYIS RDO RJE BZUNG NAS SNYING GAR THAL MO
SBYAR BA'O, ,G-YON DU BYANG CHUB SEMS DPA' RDO RJE 'DZIN CHEN PO
SKU MDOG SER PO G-YAS NA NOR BU BZANG PO BSNAMS PA, MCHAN KHUNG
G-YON PAS DUNG NGAM RDO RJE BZUNG BA, RGYAN THAMS CAD KYIS SPRAS
PA'O, ,G-YAS KYI

MDUN ROL DU KHYE'U MTHA' YAS KHRO BO'I CHA BYAD CAN, SKU MDOG ME
TOG PA L'A SHA LTA BU G-YAS NA SHAN PA'I ZANGS GRI ,G-YON NA KA
P'A LA ME TOG GI TSOGS KYIS BKANG BA, RGYAN THAMS CAD KYIS BRGYAN
PA, SPRUL DKAR PO'I MCHOD PHYIR THOGS PA 'CHANG BA'O, ,G-YON GYI
MDUN ROL DU

BU MO MTHA' YAS ZHI BA'I CHA BYAD CAN SKU MDOG D'UR BA'I MYU GU
LTA BU G-YAS PA'I THAL MOS RANG GI GTZO BO LA PHYAG 'TSAL BA,
G-YON PAS PADMA YU BA DANG BCAS PA BSNAMS PA, RGYAN THAMS CAD
KYIS BRGYAN PA BSAM PAR BYA'O, ,DE NAS RANG GI SNYING GA'I ZLA
BA'I STENG DUS BON GYI YI GE TREEm

LAS 'OD ZER KHA DOG LNGA PA SHIN TU GSAL BA SPROS PAS BCOM LDAN
'DAS 'KHOR DANG BCAS PA MDUN GYI NAM MKHA' LA SPYAN DRANGS TE,
MCHOD PA RNAM PA LNGA PHUL NAS DE'I SPYAN SNGAR 'KHOR BA THOG MA
MED PA NAS BSAGS PA'I SGRIB PA'I TSOGS DAG PAR BYA BA'I PHYIR
LHA'I SKU SGYU MA LTA BU

DE NYID LA DMIGS TE BZLAS BRJOD BYA'O, ,BZLAS BRJOD BYED PA MI
MYUR MI DAL ZHING, ,HA CANG CHE MIN HA CANG CHUNG BA'ANG MIN,
,SMRA BZHIN MA YIN GZHAN DU YENGS BZHIN MIN, ,GUG SKYED KLAD KOR
TSEG DRAG NYAMS PAS MIN, ,'PHAGS PA'I YI GE BRGYA PA YI, ,RTOG
PA'I

RGYAL PO'I CHO GAR BSHAD, ,SNGAGS KYI MTHU NI BSAM MI KHYAB,
,MTHU NI RNAM PA DU MA MTHONG, ,BZANG SPYOD YI DAM BCAS PA YI,
,CHO GA YIS NI 'DI BZLAS NA, ,THAR PA'ANG NGES PAR SKYED BYED NA,
,'CHI BA SLU BA SMOS CI DGOS, ,AOm NA MASTREE YA DHVI K'A N'Am,
SARBA TA TH'A GA T'A N'Am, SARBA TRA AA BRA

TI HA TA PABTI DHARMA T'A BA LI N'Am, AOm AA SA MA SA MA, SA
MANTA TO AAN NTA TR'A PA PTE SH'A SA NI HA RA HA RA, SMAR SMAR nA
BI GA TA R'A GA TA R'A GA ,BUDDHA DHARMA TE, SA RA SA RA, SA MA
BA L'A, HA SA HA SA, TR'A YA TR'A YA, GA GA NA MA H'A BA RA LA
KshA nE DZVA LA DZVA LA NA S'A GA RE SVA H'A, BCOM LDAN 'DAS KYI
'O, ,

@65B AOm BAm BADZRA DHA R'A YA SV'A H'A, AOm MAm MA H'A BADZRA
DHA RODBHA BA SV'A H'A, AOm tAm tA KI YA SV'A H'A, AOm NAm NA NDI
KA YE SV'A H'A, 'KHOR RNAMS KYI SNGAGS SO, ,'DI'I CHO GA NI YAR
GYI NGO TSES BRGYAD RGYU SKAR BZANG PO DANG LDAN PA'I BZHAG NAS
BRTZIS TE, RANG NYID KHRUS DANG BSRUNG BA LA SOGS PA SNGAR SMOS
PA BZHIN

BYAS LA, TZANDAN DKAR PO'I CHUS NYE BAR BYUGS PA'I MAndAL BYAS
NAS 'DOD PA'I LHA GRANGS DANG MNYAM PA'I ME TOG GI TSOM BU LEGS
PAR BKOD NAS, DANG POR BSNYEN PA BRTZAM PAR BYA STE, DE'I 'OG TU
NI LAS LA SBYAR BAR BYA'O, ,DE NAS YANG GTZO BO LA 'BUM BZLAS
SHING 'KHOR RNAMS

LA KHRI BZLAS PAR BYA ZHES BSAM GTAN GYI PHYI MI LAS BSHAD DO,
,DE NAS LAS LA SOGS PA BSHAD PAR BYA STE, LUS KYI KUN TU SPYOD PA
DANG LDAN PA'I SNGAGS PAS GZHAN MI SMRA BAR RGYU SKAR RGYAL GYI
ZHAG LA DKA' THUB LA GNAS TE, GTZANG SBRA'I SPYOD PAS SHING MYA
NGAN MED KYI DRUNG DU GDONG GYEN DU

PHYOGS PAS STONG PHRAG BCU GNYIS BZLAS NA LAS KYI SGRIB PA JI
SNYED PA ZAD PAR 'GYUR RO, ,'CHI KAR CHO GA 'DI NYID BZLAS NA
BCOM LDAN 'DAS RJE BTZUN NYID MDUN DU BYON NAS ZHAL MNGON SUM DU
STON PAR 'GYUR RO, ,KUN TU SPYOD PA GTZANG MAS MCHOD RTEN GYI
DRUNG DU SPOS DKAR PO BSREGS NAS MI SMRA

BAR STONG PHRAG BCU BZLAS NAS, RAL GRI DANG RKANG MGYOGS DANG, RI
LU DANG GNOD SBYIN MO DANG, LHA MA YIN GYI PHUG DANG, MIG SMAN
DANG, GTER DANG, MI SNANG BA RNAMS GRUB PO, ,CHU KLUNG GI NANG DU
MGRIN PA MAN CHAD NUB PAR ZHUGS NAS GZA' PHUR BU'I ZHAG LA STONG
PHRAG NYI SHU RTZA

BRGYAD BZLAS NA SA 'OG DANG SA STENG DANG SA BLA GSUM LAS RNAM
PAR RGYAL BAR 'GYUR RO, ,SNGAR SMOS PA LTAR BSNYEN PA BYAS TE,
PHYIS SGRUB PA'I DUS SU 'BYUNG PO'I NYIN ZHAG GI NAM PHYED NA
BDUD RTZI LNGA LA SPANGS PA'I PADMA'I SKUD PA LAS SNYING PO BYAS
LA, CHU SRIN GYI ZHAG GIS BKANG BA'I

THOD PAR MAR ME SPAR BAR BYA'O, ,DE NAS THOD PA GSUM GYI SGYID
PO'I STENG DU BTZUGS NAS, DE NAS THOD PA'I STENG NA GNAS PA'I
SGRUB PA POS SNGAR SMOS PA'I CHO GAS BSRUNG BAR BYA STE, GTZO
BO'I SNGAGS BRGYA RTZA BRGYAD BZLAS PAR BYA'O, ,DE NAS DU BA
BLANGS TE ZA MA TOG TU LEGS PAR

@66A *, ,BZHAG NAS TSON SNA LNGA'I SKUD PAS RGYA GRAM DU BCINGS
TE, YANG BRGYA RTZA BRGYAD BZLAS NA DNGOS GRUB GSUM 'GRUB BAR
'GYUR TE, DE YANG MI SNANG BA NI MCHOG GO ,SA'I 'OG NA GNAS PA'I
GTER MTHONG BA NI 'BRING NGO, ,RGYAL PO'I BU MO DBANG DU BYED PA
NI THA MA'O, ,DE DAG

KYANG RANG GI MIG LA BSKU BA'I SBYOR BA'O, ,SNGA MA LTAR BSNYEN
PA BYAS LA BHR'Um LAS BYUNG PA'I 'KHOR LO DKAR PO RTZIBS BRGYAD
PA'I STENG DU DUG GIS ZIN PA BZHAG LA, DUG GI GZI BRJID SER PO
RNAMS KYIS MA LUS PA KHYAB PA LA 'KHOR LO DKAR PO NYID KYI 'OG
NAS MNAN TE, DE'I 'OD ZER GYI

TSOGS KYIS 'OD ZER DKAR PO GSAL BAR BSAM PA NI DUG BSAL BA'I CHO
GA'O, ,DGON PA'I BA LANG GI LCI BA LA STONG PHRAG BRGYAD BZLAS
TE, DAR SNGON POS GTUMS NAS TSON SNA LNGA'I SKUD PAS BCINGS NAS
MCHOD RTEN CHEN PO'I SROG SHING LA BTAGS NAS JI SRID MA GROL BA
DE SRID DU SER BA BSRUNG BAR

'GYUR RO, ,BAG ZAN DANG TZANDAN DMAR PO'I PHYE MA LA KLU'I RGYAL
PO BA RU nA'I GZUNGS BRNYAN BYAS TE, NIM PA'I KHU BAS BYUGS LA
DUS GSUM DU 'BRAS CHAN DANG 'O MA DANG 'BRAS BU GSUM GYI GTOR MA
GTOD BZHIN PAS GTZO BO'I SNGAGS KYI SV'A H'A, GONG DU AOm N'A GA
R'A DZA BA RU nA YE SH'I GHRAm

MUNYDZA BA RI SHA YA DA TTAm SV'A H'A ZHES ZHAG BDUN GYI BAR DU
NYIN RE STONG PHRAG BCU BZLAS NAS GZUGS BRNYAN KLU'I MTSOR BSKYAL
NA CHAR 'BEBS SO, ,BCOM LDAN 'DAS NYID LA PHUL BA'I ME TOG RNYING
PA GAR MKHAN GYI KHYIM NAS BLANGS PA'I MES KHAM PHOR SAR PA BKANG
BA'I NANG DU BSREGS

NAS BLA GAB MED PAR BRGYA RTZA BRGYAD BZLAS NA CHAR 'CHAD PAR
'GYUR RO, ,GRO GA'AM CHU SHING GI 'DAB MA LA SNGAGS GUR GUM GYIS
BRIS TE, SKAR MA ME BZHI LA STONG RTZA BRGYAD BZLAS NAS MGUL DU
BTAGS NA BYIS PA CHUNG DU BSRUNG BAR 'GYUR RO, ,RMA BYA'I SGO'AM
THING RIL GYI RKANG LA LAN

STONG PHRAG GSUM BZLAS NAS SGO KHANG GI RTA BABS SAM SGO STENG DU
BTZUGS NAS, DE'I 'OG NAS 'DZUL BA'I SROG CHAGS THAMS CAD LA YAMS
KYI NAD KYIS MI TSUGS SO, ,LAS TSOGS GZHAN DAG 'DIR GZHUNG MNGAS
KYIS DOGS NAS MA BRIS SO, ,LAS DE THAMS CAD SEMS

@66B CAN THAMS CAD LA BRTZE BA NI KHA SKONG GI MAN NGAG GO, ,RTOG
PA'I RGYAL PO LA BRTEN NAS, ,BLA MA'I MAN NGAG JI BZHIN DU, ,GO
RIMS JI BZHIN BRIS PA LAS, ,MKHAS PA RNAMS KYIS BZOD PAR RIGS,
SNGON DU BSNYEN PA BYAS NAS NI, ,SNGAGS 'DI YIS NI LAS RNAMS KUN,
,BRTZON

LDAN THE TSOM MED PA YIS, ,'GRUB 'GYUR 'DI LA THE TSOM MED, ,DAM
TSIG GSUM BKOD PA'I RGYAL PO'I YI GE BRGYA BA SGRUB PA'I THABS
SLOB DPON CHEN PO KE DHA RA nA DHIS MDZAD PA RDZOGS SO,, ,,RGYA
GAR GYI MKHAN PO PAndI TA DPAL GO MI 'CHI MED DANG, BOD KYI LO
TZ'A BA BLO LDAN SHES

RAB KYIS BSGYUR BA'O,,