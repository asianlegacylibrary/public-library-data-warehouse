@11A #, ,RGYA GAR SKAD

DU; DZ'Am GU L'I S'A DHA NAm, BOD SKAD DU, DUG SEL MA'I SGRUB
THABS, SNGAR BSHAD PA'I CHO GA'I RIM PAS RANG NYID KYI SNYING
GA'I DKYIL 'KHOR DMAR POR YI GE DZ'Am GI YE SHES NGES PAR RDZOGS
PA LAS RIG PA'I MTSAN DU GYUR BA NI DUG SEL MA STE, SKU MDOG SER
MO GDENGS KA BDUN GYI KUN NAS

@11B LONGS SPYOD PA 'BAR BAR GYUR PA'I RIN PO CHE DAM PAS BRGYAN
PA, ZHAL GSUM SPYAN GSUM MA, PHYAG DRUG MA, ROL PAS BSKYOD PA DBU
LA MI BSKYOD PA LEGS PAR BZHUGS PA GZHON NU MA'I MDUN NYID KYIS
MCHOG TU 'BAR BAR GYUR BA KHRO BA DANG BCAS PA'I BZHAD PA NYID
DANG SBRUL GYI SMAD

KA DANG LDAN PA, G-YAS PA'I PHYAG NA RDO RJE BSNAMS, ,GNYIS PAS
RAL GRI GDENGS PAR MDZAD, ,GSUM PA GAR GYI STANGS KYIS 'DUD,
,SKRAG MDZAD MDA' NI GSOR BAR MDZAD, ,G-YON PA SDIGS MDZUB ZHAGS
PA STE, ,GNYIS PA DUG GI ME TOG CAN, ,GSUM PA'I PHYAG NA

GZHU BSNAMS SHING, ,SMAD KA LA NI ME TOG LDAN, ,PADMA'I GDAN LA
BZHUGS PA GSER GYI MDOG DANG LDAN ZHING 'OD DMAR PO'I DKYIL 'KHOR
LAS 'OD ZER SPRO BAR MDZAD BA, DRI MA MED PA'I 'JA' TSON 'BAR BAS
NYE 'KHOR YONGS SU KHYAB PA, SANGS RGYAS RGYA MTSO'I SKU RNAMS
SPRO BAR MDZAD CING

RANG GI PHYAG NA ZLA BA DANG BUM PA DANG LDAN PAS DUG GIS ZIN PA
NYAL BA LA 'KHRU BAR MDZAD PA, KHA LA YI GE DZ'Am GIS BRGYAN PA
STE, SKU GSUM DUG SEL RTAG PAR YANG, ,DUG GIS ZIN LA BSGOM PAR
BYA, ,GANG PHYIR DE LTAR BSGOMS GYUR PAS, ,RING MIN BYANG CHUB
SEMS DPA' THOB, ,LAG PA

GNYIS SPRUL ZA BA'I RNAM PAS SPYI BO NAS 'GEBS PAR BYED PA, GDUGS
LTAR BYAS PA NI DUG SEL MA'I PHYAG RGYA'O, ,SNGAGS BZLA BAR BYA
STE, AOm NA MA:SHAR KU M'A RI YE TZUR TZTSA TZ'A tI TZ'A LA YA
TZU TZTSA LA YA SAm GHAttA NI M'A TT'Am GI AI dA BIDDHE AA HE AOm
DZ'A:SV'A H'A, 'PHAGS MA DUG SEL MA'I SGRUB THABS

SO,, ,,MKHAS PA AA BHA YA LAS DGE SLONG TSUL KHRIMS RGYAL MTSAN
GYIS BSGYUR BA'O,,