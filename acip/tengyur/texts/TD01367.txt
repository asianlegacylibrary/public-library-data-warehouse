@198B #, ,RGYA GAR SKAD DU, SHA
dANGGA YO GA N'A MA, BOD SKAD DU, SBYOR BA YAN LAG DRUG PA ZHES
BYA BA, DPAL LDAN SHA BA RI PA LA PHYAG 'TSAL LO, ,SGRIB PA'I
SPRIN TSOGS DANG BRAL BA,

GRANGS MTHAR RLUNG RTOG KUN 'GAG PA'I, ,BAR SNANG DU NI SPYAN
RAS GZIGS, ,GANG BA'I ZLA BA 'CHAR TE MDZES, ,SRING ZHI'I DMIGS
DANG BRAL YANG GANG, ,KHYAB BYED DE NYID THA DAD MIN, ,STONG
YANG RNAM PA KUN DANG LDAN, ,SA RNAMS DBANG PHYUG RAB MI GNAS,
,G-YO MED RTOG KUN DANG BRAL YANG, ,

MKHAS LA MA NYAMS BDE BA STON, ,SEMS MIN LAS NI 'CHAR BA'I MGON,
,'GRO SEMS BYIN GYIS RLOB GYUR CIG ,YOD RTOG RTAG PA'I MTHAR
GYUR TE, ,MA DPYAD MED RTOG MNAR MED RGYU, ,GROL LAM DE LTAR
BSUBS GYUR LA, ,GANG ZHIG SEMS LAS 'DAS PA YI, ,STONG NYID THUGS
RJE THA MI DAD, ,

@199A *, ,NAM MKHA'I GZUGS BRNYAN STON PA LO, ,BLA MA DE LA RAB
DGA' BAS, ,RTAG TU GUS BYAS PHYAG 'TSAL LO, ,DE LTA'I BLA MA
DNGOS CHEN GYIS, ,BSTOD PA RANG RTOG BRJOD PA NYID, ,'BAR BA'I
ME NI MED PA NA, ,DU BA'I RGYUN NI GANG LA 'BYUNG, ,RTOGS BRJOD
PA YI SKYON YIN MOD, ,

'JUG PAR BYED PAS GZHAN DON RGYU, ,STON PAS MA NGES DNGOS PO LA,
,DGOS DON GRUB 'DOD GA LA 'JUG ,DRANG DON RTOGS PAS KHENGS PA
CAN, ,LAM LAS 'KHRUL PA'I SNGAGS PA RNAMS, ,DGAG PA 'JUG PA'I
TSIG SGO NAS, ,MA RTOGS RTOGS PHYIR SANGS RGYAS KYI, ,BKA' YI
'JIG RTEN

KUN DON PHYIR, ,GO BLA TSIG GIS 'JAM DBYANGS KYIS, ,BKA' BSDU'I
TSUL GYIS SHAm BHA LAR, ,DUS 'KHOR BSDUS RGYUD LEGS PAR GSUNGS,
,THUGS RJE CHEN PO'I SPRUL SKU DES, ,t'I KA DRI MED 'OD CES
MDZAD, ,DE GSAL NGES DON THOB NAS SU, ,MKHAS KUN SRID DU SEL
ZHING ROL, ,GANG DU

JI SRID SHES BYA LA, ,KUN MKHYEN ZHES MTSAN DON DANG LDAN,
,'KHRUL ZHING SNYING PO MED PAR GYUR, ,SHES RAB PHA ROL PHYIN PA
ZHES, ,MKHA' BYUNG SANGS RGYAS YUM GCIG GIS, ,SKYE 'DOD MA LUS
RNAM RTOG TSOGS, ,SLAR MI 'BYUNG TSUL 'JOMS PAR MDZAD, ,GANG DU
DRI MED NAM MKHA'

LA; ,MIG PHYED BRTAN PAR BSHAD PA NA, ,BDE CHEN STONG RTOGS RTOG
MED LAS, ,DU BA LA SOGS RTOG MED 'BYUNG, ,DE BAS NA RDZOGS PA'I
RIM PA GSAL BAR BYED PA, PHYAG RGYA CHEN PO'I LAM BSGOM PA'I
RJES SU MTHUN PA, DPAL LDAN DANG PO'I SANGS RGYAS LA SOGS PA'I
RGYUD NAS GSUNGS PA,

YANG DAG PAR RDZOGS PA'I SANGS RGYAS NYID KYI 'BRAS BU STER BAR
BYED PA'I GSUNG RAB RIN CHEN 'DUS PAR BYA STE, SANGS RGYAS RIN
CHEN GYI ZA MA TOG DANG PO'I SANGS RGYAS KYI RGYUD KYI RGYAL PO
LAS GSUNGS PA, NYAMS MED BDE LDAN YE SHES DBANG CAN RNAM PA KUN
LDAN PA, ,'GRO KUN SGYU MA CAN GYI THIG LE RGYAL

PO'I DBANG PHYUG GI ,A'A LI K'A LI NYI ZLA'I GDAN NI RDO RJE
'DZIN PA'I MIN, ,H'Um YIG GYUR BA'I SKU GZUGS DANG NI PHYAG
MTSAN MI 'DOD DO, ,CES BYA BA'O, ,DE BAS NA LAS DANG PO PO'I
RNAL 'BYOR PA MA NYAMS PA'I MCHOG BSGRUB PAR MNGON PAR 'DOD PA,
BLA MA DAM PA'I MAN NGAG THOB PA, MA RUNGS PA'I

@199B GROGS SPANGS PA, DU BA LA SOGS PA'I MTSAN MA LA GOMS PA
RTZA DBU MA SBYANGS PA, SEMS CAN THAMS CAD LA BU GCIG PA'I BSAM
PA CAN, 'JIG RTEN DANG 'JIG RTEN LAS 'DAS PA'I BDEN PA LA BRTEN
PA, RANG LUS DANG BU DANG CHUNG MA LA SOGS PA LA LTOS PA MED PA,
,DGON PA DANG GTZUG LAG KHANG DANG,

BLA MA'I NOR GYI LONGS SPYOD LAS LOGS PA, SANGS RGYAS DANG BYANG
CHUB SEMS DPA'I LAM BSTEN PA, BYAMS PA SNYING RJE DGA' BA BTANG
SNYOMS TSANGS PA'I GNAS BZHI LA GNAS PA, ZHI BA LA SOGS PA 'JIG
RTEN GYI GRUB PA SGRUB PA'I 'DOD PA DANG BRAL PA, THAMS CAD
MKHYEN PA'I GO 'PHONG THOB PAR 'DOD

PA; ,CHOS DBYINGS RNAM PA THAMS CAD DANG LDAN PA'I STONG PA NYID
KYI ME LONG LA PHRA PHAB PA BZHIN DU MA SKYES PA'I CHOS MTHONG
BA MIG YOR DANG RMI LAM LTA BU RANG BZHIN CAN, RDUL PHRA RAB KYI
PHUNG PO'I CHOS KYI BRTAG DPYAD DANG BRAL BA, CHAD PA'I STONG
NYID RING DU BYAS PA, NANG GI BDE BA RANG RIG PA'I CHOS LA

RJES SU CHAGS PA, PHYI'I DBANG PO'I BDE BA YONGS SU SPANGS PA,
SHES RAB DANG THABS KYI BDAG NYID BYANG CHUB KYI SEMS BRTAN PAR
BYED PA KHO NA LA BRTZON PA CAN, BDE BA CHEN PO'I MCHOG SHES RAB
YE SHES KYI LAM GYI MAN NGAG THOB PAS RTEN DANG RTEN CAN DANG,
PHYAG MTSAN DANG, MDOG DANG, DBYIBS

DANG; DKYIL 'KHOR GYI RTOG PA MI 'DOD CES BYA'O, ,DE BZHIN DU,
RGYAL BAS GSUNGS PA'I DE NYID NI, ,BCU DRUG BZHI RU RAB PHYE
BAS, ,SNA TSOGS RNAM RTOG LAM GYIS NI, ,BRGYA LAM MED PAS MI
'THOB BO, ,H'Um PHAt LA SOGS RTOG BA CAN, ,BSKYED PA'I RIM PA
LAS 'DAS PA, ,RDZOGS RIM

SBYOR BA DE NYID NI, ,DE NYID RGYU YIN GZHAN MIN NO, ,DE NI
SHING LA GNAS PA YANG, ,DUM BUR GTUBS KYANG MTHONG BA MED,
,GTZUB SHING GTZUB STAN GTZUBS PA LAS, ,DE NYID DU NI MTHONG BA
LTAR, ,RNAM RTOG GOMS PA'I THABS KUN GYIS, ,SEMS KYI SNANG TSUL
MI MTHONG MOD, ,RO MA RKYANG MA

GCIG SBYOR BAS, ,DE NYID DU NI DE SNANG 'GYUR, ,DU BA LA SOGS
MTSAN MA YIN, ,DBU MAR RGYU BA SROG RTZOL GYIS, ,RIG MA BRTUL
ZHUGS RTAG MA NYAM, ,BYANG SEMS GYEN DU RGYU BA YIS, ,SANGS
RGYAS KUN LAM 'DI YIS NI, ,RNAL 'BYOR BDE BA THOB 'GYUR TE, ,PHO
NYA KUN GYI LHAN SKYES YANG, ,MA

@200A *, ,NYAMS BDE MCHOG THOB 'GYUR RO, ,GZUGS LA SOGS PA'I
RTOG BA CAN, ,DKYIL 'KHOR LA SOGS SBOM PA POS, ,'JIG RTEN BSGRUB
PA 'GRUB MOD KYI, ,'DOD PA'I GRUB CHEN GA LA 'BYUNG, ,SEMS CAN
SNYING RJE GZHAN DON DANG, ,RTAG TU DGE BA BRTZON PA'O, ,RNAM
PAR DAG PA'I

SLOB MA YIS, ,BLA MA'I DRIN GYIS LAM MCHOG THOB, ,LAM MCHOG RIN
CHEN LEGS PA 'DI, ,BAG MED MI LA BYIN KYANG NI, ,RANG KHYIM NAGS
SU ZHUGS PA YI, ,SPYOD YUL JAG PAS 'PHROG PAR 'GYUR, ,BAG MED LE
LO THE TSOM DANG, ,GNYID DANG 'GYOD PA CHOM RKUN GYI, ,NYE DU'I
NAGS NANG

ZHUGS PA YIS, ,GROL LAM MCHOG NI 'PHROG 'GYUR RO, ,SROG GCOD MA
BYIN LEN DANG BRDZUN, ,PHRA MA TSIG RTZUB GZHAN BUD MED, ,NGAG
'KHYAL BA RNAB SEMS GNOD SEMS DANG, ,LOG LTA'I CHOM RKUN GYIS
KYANG 'PHROG ,BZA' BTUNG SHIN TU TSAD MED DANG, ,LONGS SPYOD DU
MA'I CHOM RKUN

GYIS, ,BAG MED RGYAL 'GYUR RMONGS PA'I LTAR, ,BRTZON 'GRUS LDAN
PAS YANG 'PHROG 'GYUR, ,RIN CHEN YIN MIN MI SHES PA, ,GZHAN MI
MKHAS LA STON PAR BYED, ,RIN THANG MED PA'I RI NA CHEN DE, ,MI
MKHAS TSIG GIS SKAL MED 'GYUR, ,RIN CHEN YON TAN MKHAS PA LA,
,MI

SHES DE NI BSTAN PAR BYA, ,DE YI RNAM DAG TSIG GIS NI, ,RANG GI
RIN CHEN SHES PAR BYA, ,PHA MA BU MO SRID MO NU, ,SPUN DANG YID
'ONG CHUNG MA DANG, ,SANGS RGYAS BYANG SEMS KUN GYI YANG, ,GZUGS
KYI BDUD NI GEG BYED DO, ,CHOM RKUN NYE DU SPANGS NAS SU, ,'BAD
DE SLOB MAS RIN CHEN LAS, ,

BLA MA DAM PA'I DRIN LAS BYUNG, ,THOS NAS SHIN TU GSANG BAR BYA,
,BDAG BYIN BRLAB PA'I RIM PA DANG, ,DPA' BO'I RIM PA THAR LAM
MIN, ,SHIN TU RNAM DAG RIM PA NYID, ,SANGS RGYAS KYIS GSUNGS
GROL PHYIR RO, ,GANG GIS DBANG BSKUR NGON NYID KYIS, ,SHES RAB
THABS DANG LDAN RGYUD DU, ,

MTSAMS MED LNGA DANG LDAN RNAMS KYANG, ,BDE BSANGS RGYAS KYIS
BSDU BYAS, ,DPA' BO'I RIM PA PHYI MIN TE, ,LUS LA SROG RLUNG ZAD
BYED YIN, ,NAM MKHAR KHAMS GSUM SNANG BA GANG, ,BDAG BYIN BRLAB
PAR DE BSHAD DO, ,'KHOR BA SNYING PO MED PA LA, ,DE ZAD PAS NI
DE NYID LAS, ,CHU

@200B SHING ZAD PAS DE 'BRAS LTAR, ,SANGS RGYAS 'BRAS BU 'BYUNG
'GYUR RO, ,RTA BLA MO DANG SDIG SRIN NI, ,MA LAS SKYES TE MA
GSOD DO, ,SGYU MA LAS BYUNG RNAL 'BYOR SEMS, ,DE LTAR SGYU MA
GSOD PAR BYED, ,GNYIS MED MI G-YO RGYU MED DANG, ,YI DAM MA
NYAMS CHAGS CHEN DANG, ,DNGOS PO

DNGOS MIN MA YIN PA, ,YE SHES SEMS DPA' KUN DU BZANG, ,SGRA MED
SGRA CHEN LHAN SKYES DANG, ,BYANG SEMS THIG LE 'DZIN PA'I DPAL,
,DUS KYI 'KHOR LO'I RDO RJE DANG, ,RNAL 'BYOR SHES RAB THABS
DANG LDAN, ,DE LTAR RDO RJE'I RNAL 'BYOR GANG, ,BDE GSHEGS DU
MAS BSTEN DANG BSHAD, ,

RDO RJE 'DZIN PA GSANG SNGAGS RIGS, ,BYANG SEMS KUN GYIS BKA'
BSDU MDZAD, ,RDO RJE'I THIG GNAS DAM TSIG LDAN, ,RNYOG PA DANG
BRAL 'DOD PA MED, ,BZOD LDAN LAM GNAS DE NYID BSGOM, ,DMYAL BA'I
'JIGS SKYOB SLOB MA LA, ,LAM STON DON GYI TSANGS PAR SPYOD,
,BDUD 'JOMS RDO RJE

SEMS GRAGS PA'I, ,BLA MA THOG MAR BSTEN PAR BYA, ,LHA YI DMIGS
PA RNAM PA GNYIS, ,MNGON SUM DANG NI RJES DPAG GO, ,DE NYID
SBYOR BAS NAM MKHA' LA, ,SKAR MA LTAR NI MNGON SUM DU, ,LONGS
SPYOD RDZOGS SKU DU MA SNANG, ,YONGS SU MA SMIN RNAL 'BYOR LA,
,GOMS PHYIR RI MO LA

SOGS PA, ,DON DAM MIN PA'I RTOGS PA NI, ,SHI BA'I RO LTAR RJES
DPAG GO, ,'DIR SEMS CAN GYI BSAM PA'I DBANG GIS RNAL 'BYOR PA
RNAMS LA LHA'I DMIGS PA RNAM PA GNYIS TE, MNGON SUM DANG NI RJES
DPAG GO, ,DE NYID LAS MNGON SUM NI DE KHO NA NYID KYI SBYOR BAS
NAM MKHA' LA SKAR MA

BZHIN DU LONGS SPYOD RDZOGS PA'I SKU DU MA SGYU MA DANG RMI LAM
LTA BU DUS GSUM GYI SRID PA GSUM SHA'I MIG LA SOGS PA GZUNG
BA'O, ,'DIR DANG PO MNGON SHES MED PAS LAS DANG PO PA'I RNAL
'BYOR PAS SHA'I MIG GIS SNA TSOGS GZUGS BRNYAN MTHONG NGO,
,MNGON SHES BYUNG NAS LHA'I MIG GIS MTHONG

NGO; ,'DOD CHAGS DANG BRAL BAS NA SANGS RGYAS KYI SPYAN GYIS
SPYAN GYIS GZIGS SO, ,BYANG CHUB SEMS DPAR GYUR NAS SHES RAB KYI
MIG GIS SO, ,YANG DAG PAR RDZOGS PAR BYANG CHUB PA NA YE SHES
KYI MIG GIS TE, PHUNG PO LHAG MA DANG BRAL BAS SO, ,DE LTAR
STONG PA NYID MTHONG BA'I SLAD DU DE BZHIN

@201A *, ,GSHEGS PAS MIG LNGA STE SHA'I MIG LA SOGS PA'O, ,SEMS
CAN GZHAN STONG BA NYID MA MTHONG BA RNAMS LA DMUS LONG NYID YIN
NO ZHES DE KHO NA NYID BSGOM PA'I NGES PA'O, ,DE NYID MA YIN
PA'I SGRUB PA NI MNGON SUM MED PAR RJES DPAG DE SHI BA'I LUS
DANG 'DRA BA DON DAM PA MA YIN PA'I

RTOG PA RI MO LA SOGS PAS BSTAN PAR BYA'O, ,DE LTAR LUGS MA DANG
BYAS PA'I GZUGS BRNYAN SANGS RGYAS DANG BYANG CHUB SEMS DPA'
RNAMS KYI DKYIL 'KHOR RAM BRIS NAS BLOS SMON PA'I RNAL 'BYOR LA
BSGOM PA'I PHYIR NGES PA'I RNAM PA CAN BRTAN PAR BYA STE, RNAM
RTOG TU BSGOM PA'I NGES PA'O, ,BSNYEN PA

BDUD RTZI LNGA SOGS DANG, ,RDO RJE BZHI SNGAGS BZLAS SOGS KYIS,
,NYE SGRUB SO SOR RTOG SOGS DANG, ,PAD RDOR LAS BYUNG BDUD RTZIS
SO, ,SGRUB PA DGA' BA LA SOGS DANG, ,PADMAR RO GCIG RDOR GSUM
GYIS, ,SGRUB CHEN PHRA BA'I RNAL 'BYOR DANG, ,MA NYAMS RIG MA'I
SBYOR BAS SO, ,'DIR LAS DANG

PO BAS THOG MAR SGRUB THABS KYI CHO GAS BSNYEN PAR BYA STE,
PHYI'I BDUD RTZI LDAN NI BSHAD BA LA SOGS PA'O, ,SOGS KYI SGRAS
NI SGRON MA LNGA'O, ,NANG GI BDUD RTZI LNGA NI PHUNG PO LNGA'O,
,LHA MNYES PA'I PHYIR NGE ZOS PAS BSNYEN PA'O, ,SOGS PA'I SGRAS
SGRON MA LNGA NI DBANG PO LNGA'O, ,DE DAG LA LTOS

PA MED PA NI BSNYEN PA STE, LUS DANG NOR GYI SRED PA YENGS SU
SBONG BA'O, ,BSNYEN PA DES LHAS MCHOG SBYIN TE BSHAD PA LA SOGS
PA ZOS PAS MA YIN NO, ,RDO RJE BZHI NI LUS NGAG YID GSUM KYI [*GYI]
LONGS SPYOD PA LA LTOS PA MED PA DANG, NYAMS PA'I BDE BA LA LTOS
PA MED PA STE LUS NGAG YID GSUM

TSANGS PAR SPYOD PA'I BRTUL ZHUGS KYI DON TO, ,'DIS LHAS MCHOG
SBYIN GYI SRED PA'I LONGS SPYOD LA LTOS PAS MA YIN NA, ,SNGAGS
BZLAS PA LA SOGS PA LA BZLAS PA NI SROG RTZOL TE, SOGS PA'I
SGRAS 'PHANGS PA DANG DGANG BA DANG GZHIL BA'I SBYOR BA NI,
,BSNYEN PA STE NGES LHAS MCHOG SBYIN GYI

SROG MA NON PAS MA YIN NO ZHES NGES DON TO, ,SGRUB PA THUN MONG
GI PHRENG BAS BZLAS PA LA SOGS PA NI DRANG DON TO, ,NYE BA'I
SGRUB PA NI SO SOR RTOG PA LA SOGS PA STE, 'KHOR BA PA'I ZAS NI
MIG LA SOGS PAS GZUGS LA SOGS PA GZUNG BA'O, ,DE NAS LOG PA NI
SO SOR RTOG PA STE STONG NYID KYI

@201B GZUGS BRNYAN LA GZHAN MIG LA SOGS PAS YUL GZUNG BA'O, ,DE
BZHIN DU BSAM GTAN DANG SROG RTZOL DANG 'DZIN PA'O, ,DES DON DU
RDO RJE DANG PADMA LAS BYUNG BA'I BDUD RTZIS NYE BA'I SGRUB
PA'O, ,DRANG DON DU 'KHOR GYI LHA KUN BSKYED PA'O, ,BSGRUB PA
BSHAD DE, DGA' BA LA SOGS PA'O, ,'DIR

DGA' BA LA SOGS PA RDO RJE GSUM NI SKU GSUNG THUGS KYI THIG
LE'O, ,SNYING DANG LTE BA GSANG BA'I PADMAR RO GCIG TU GYUR PA'I
THIG LE BSGOM PA NI BSGRUB PA'O, ,SGRUB PA CHEN PO NI NGES PA'I
DON DU PHRA BA'I RNAL 'BYOR NI RTZA DBU MA LA GYEN DU RGYU BA'I
SA BON GYIS TE, SHES RAB MA'I SBYOR BAS MA NYAMS PA'I BDE

BAS SO, ,DRANG DON DU SHES RAB MA'I CHOS 'BYUNG GI SNA'I RTZE
MOR THIG LE'I SBYOR BAL SOGS PA'O, ,STONG NYID BYANG CHUB THOG
MA RU, ,DE NAS ZLA BA THIG LE 'DZIN, ,DE LAS SKU NI BSKYED PA
YIN, ,DBANG PO'I BYIN RLABS RIGS DRUG GIS, ,'DI NI BSNYEN PA
THUN MONG YIN, ,NYE BAR SGRUB PA RDO RJE

BZHIS, ,'DIR THABS CHUNG SOGS RNAM PA BZHI, ,BSGRUB PA SGRUB
CHEN NGAG LA YANG, ,'DIR BSKYED PA'I RIM PAS THOG MAR STONG PA
NYID LAS BYANG CHUB PA NI SEMS CAN RNAM LA THA MAR PHUNG PO DOR
BA LAS PHUNG PO GZHAN MA BLANGS PA'I BAR DU STONG BA'I MTSAN
NYID CAN SRID GSUM STONG PAR MTHONG BA GANG YIN

PA DE NI STONG PA NYID CES BRJED DO, ,DE'I RJES SU ZLA BA'I THIG
LE 'DZIN PA NI MA'I MNGAL DU KUN GZHI'I RNAM SHES KYI SA BON GYI
THIG LE GZUNG BA'O, ,DE LAS SKU BSKYED PA NI ZLA BA BDUN GYIS
GZUGS RDZOGS PA'O, ,RIGS DRUG GIS MIG LA SOGS PA BYIN RLABS NI
GZUGS LA SOGS PA'I YUL LA 'JUG

PA'O, ,'DI DANG 'DRA BAR LAS DANG PO PAS LHA'I SGRUB PA LA YANG
RTOG PA'I BDAG NYID BSGOM PAR BYA'O, ,'DI NI THUN MONG GI BSNYEN
PA'O, ,NYE BA'I SGRUB PA NI SROG RLUNG YONGS SU RDZOGS PA STE,
RDO RJE BZHI NI LUS NGAG YID GSUM YE SHES RDO RJE RDZOGS PAS SO,
,'DIR THABS RNAM BZHI NI BSNYEN PA DANG,

NYE BAR BSGRUB PA DANG, SGRUB PA DANG, SGRUB PA CHEN PO STE, LO
BCU DRUG GI BAR DU'O, ,'DIR CHUNG DU NI SKYES MA THAG GI BYIS
PA'O, ,SO SKYES NAS BYIS PA BAR MA'O, ,SO 'GOGS PA NA GZHON
NU'O, ,SO SKYES NAS BCU DRUG BAR DAR LA BAB PA STE BU BSKYED
PA'I PHYIR RO, ,DE LTAR LHA RNAMS LA YANG

@202A *, ,YAN LAG BZHI BSGOM PAR BYA'O ZHES 'JIG RTEN PA'I BDEN
PA'I NGES PA'O, ,DA NI DON DAM PA'I BDEN PAS SANGS RGYAS KYI SKU
BSKYED PA BRJOD DO, ,THOG MAR STONG PA NYID BYANG CHUB PA NI MUN
NAG LA CI YANG MI SEMS PA'O, ,DE ZLA BA THIG LE 'DZIN PA NI THIG
LE CHEN PO'I BAR DU DU BA LA

SOGS PA'I MTSAN MA 'BYUNG BA'O, ,BU BSKYED PA NI THIG LE DE LAS
KUN MTHONG BA'O, ,RIGS DRUG GI NI SGRIB PA DANG BRAL BA'I PHUNG
PO DRUG GIS TE, BYIN RLABS NI SO SO'I SKYE BO'I PHUNG PO DANG
KHAMS DANG SKYE MCHED 'GOG PA'O, ,DE NAS CHUNG DU LA SOGS PA'I
DBYE BAS THOB PAR 'GYUR TE, SA BCU GNYIS

KYI DBANG PHYUG GI BAR RO, ,DE NAS, BDEN DON RNAM PA BCU GNYIS
DON, ,DE NYID RNAM PA BCU DRUG RIG ,RNAM PA NYI SHUS BYANG CHUB
PA, ,RNAM PA SANGS RGYAS KUN GYI MCHOG ,CES NGES PA'O, ,DE BZHIN
DU, NAM MKHA' DU BA LA SOGS LAM, ,BSGOMS TE SNA TSOGS GZUGS KYI
BAR, ,DE NAS

SROG RLUNG THUR SEL GNYIS, ,RTZA YI 'KHOR LOR STAN PAR BYA,
,RNAL 'BYOR BYANG SEMS ZLA BA NI, ,R'A HU LA LTAR DGOD PAR BYA,
,GANG 'DOD SKYE BA 'DI NYID DU, ,ZHAG 'GA' ZHIG GIS THOB PAR
'GYUR, ,LAM GYI RGYAL PO 'DI RIM PAS BSGOM PA'I GDAMS PA DANG
PO'I SANGS RGYAS KYI MCHOG LA

BCOM LDAN 'DAS KYIS GSUNGS PA 'DI LTA STE, DBU BA LA SOGS BSGOMS
NAS SU, ,SEMS NI LOGS SU BRTAN PAR BYA, ,RTZA DBU MA NI SBYANGS
NAS SU, ,MA NYAMS MCHOG NI BSGRUB PAR BYA, ,PADMAR RDO RJE BZHAG
NAS SU, ,SROG RLUNG THIG LER GNAS PAR BYA, ,THIG LE RNAMS LA
'KHOR LOS SGYUR, ,RDO RJE

THIG LE 'GOG PAR BYA, ,RNAL 'BYOR RTAG TU RTAG BGRENG [?] BA, ,RTAG
TU BYANG SEMS GYEN DU RGYU, ,PHYAG RGYA CHEN PO'I SBYOR BA YIS,
,RDO RJE DBAB PAS BYIN BRLAB PA, ,RGYAL CHEN DRUG BRGYA DANG
BCAS PA'I, ,STONG PHRAG NYI SHU GCIG DANG LDAN, ,MA NYAMS BDE
BA'I SKAD CIG NI, ,TSANGS PAS RDO RJE SEMS

DPAR 'GYUR, ,JI SRID BCU NI MA SKYES PAR, ,SHES RAB MA GZHAN MI
BYA'O, ,PHYI ROL G-YENGS BAR 'BYUNG BA'I PHYIR, ,MTSAN MA RNAMS
KYANG BSGOM PA'O, ,RDO RJE SEMS NYID SO SOR RTOG ,BCU STE BSAM
GTAN MI BSKYOD DO, ,SROG RTZOL DON GRUB RNAM PA BCU, ,'DZIN PA
RIN CHEN 'BYUNG LDAN YIN, ,dOm BI

@202B LA NI RJES SU DRAN, ,'OD DPAG MED DE DE BZHIN NO, ,RNAM
PAR SNANG MDZAD TING NGE 'DZIN, ,YUL DANG YUL CAN BCU PO NI,
,'JUG PA MED PAR SO SOR RTOG ,LUS LA SHES RAB BSAM GTAN NI,
,RTOG PA RNAM DPYOD DGA' BA DANG, ,BDE BA'I SEMS NI RTZE GCIG
GO, ,SROG RTZOL LAM GNYIS SPANGS

NAS SU, ,SROG RLUNG DBU MAR RGYU BA'O, ,'DZIN PA RGYU BA GNYIS
MED PAR, ,SROG RLUNG THIG LER 'JUG PA'O, ,RJES DRAN LUS DANG NAM
MKHA' RU, ,GTUM MO'I BAR DU SNANG BA 'BYUNG, ,SHES RAB THABS
DANG SBYOR BA YIS, ,MA NYAMS BDE BAS TING NGE 'DZIN, ,SO SOR
RTOG GI YUL BRAL ZHING, ,

BYIN RLABS PAR 'BYUNG SNGAGS KUN GYI, ,BSAM GTAN SBYOR BAS DAG
PA NI, ,MNGON SHES LNGA NI THOB PAR 'GYUR, ,NYI ZLA DANG BRAL
SROG RTZOL DAG ,BYANG CHUB SEMS DPA' KUN GYIS BSNGAGS, ,BDUD
DANG NYON MONGS SROG BRAL BA'I, ,STOBS BCUR 'DZIN PA'I STOBS
KYIS 'JUG ,RJES SU DRAN PAS

DAG PAS NA, ,YE SHES SKU LAS 'OD KOR 'BYUNG, ,TING 'DZIN DA
GZHAG 'GA' ZHIG GIS, ,YE SHES SKU NI 'GRUB PAR 'GYUR, ,SO SOR
RTOG LA SOGS PA YIS, ,SNGAGS PAS DON GRUB MA GYUR NA, ,N'A DA
GOMS PA BTZAN THABS KYIS, ,PADMAR RDO RJE NOR BU LA, ,THIG LE
'GOG PAS BSGRUB PAR

BYA; ,BSNYEN PAR THIG LE'I SBYOR BA NI, ,'KHOR LO CAN GYI KHRO
STANGS KYIS, ,NAM MKHA' RNAM PA BCU YIN NO, ,NYE BA'I BSGRUB PA
SBYOR DRUG NI, ,BDUD RTZI'I LAM DU GNAS PA YI, ,BGEGS MTHAR BYED
KYI LTA BAS SO, ,SHES RAB SBYOR BYUNG THIG LE NI, ,RDO RJE'I NOR
BUR PHYIN NAS SU, ,MA MNYAM

GSUM 'GYUR BSGRUB PAR RO, ,MA MNYAM BDE GCIG ZHI BA NI, ,LHA
SKYES YE SHES SGRUB CHEN LA, ,DA NI SBYOR BA DRUG BSHAD DE, ,SO
SOR RTOG NI LAS DANG POR RDO RJE SEMS DPA' STE YE SHES KYI PHUNG
PO'O, ,DE YANG MTSAN MA'I DBYE BAS RNAM PA BCU STE, DU BA, SMIG
RGYU, SRIN BU ME KHYER, MAR

ME; 'BAR BA, ZLA BA, NYI MA, R'A HU LA, GLOG THIG LE, SNANG BA'I
DBYE BAS MA BRTAGS PA'I YE SHES KYI PHUNG PO'O, ,BSAM GTAN MI
BSKYOD NI RNAM PA BCU STE, RNAM SHES KYI PHUNG PO'O, ,YUL DANG
YUL CAN BCU NI SNA TSOGS GZUGS LA GCIG TU GYUR PA NI BSAM GTAN
NO, ,SROG RTZOL

@203A *, ,YANG BCU STE, DON YOD GRUB PA 'DU BYED KYI PHUNG PO
G-YON DANG G-YAS KYI DKYIL 'KHOR BCU NI GCIG TU GYUR PA'I
PHYIR RO, ,'DZIN PA RIN CHEN 'BYUNG LDAN NI TSOR BA'I PHUNG
PO'O, ,SROG RLUNG 'DZIN PA NI LTE BA, SNYING GA MGUL PA, DPRAL
BA, SPYI GTZUG GI PADMA LA 'GRO BA DANG,

'ONG BA'I DBYE BAS RNAM PA BCU'O, ,dOm BI LA NI RJES SU DRAN PA
'OD DPAG MED 'DU SHES KYI PHUNG PO RNAM PA BCU'O, ,RJES SU DRAN
PA NI dOm BI LA STE RTZA DBU MA 'DOD PA'I GNAS SKABS BCU'I DBYE
BA YIS SO, ,RNAM PAR SNANG MDZAD TING NGE 'DZIN NI RNAM PA BCU
STE RLUNG BCU 'GOG PAS SO, ,DE LTAR BCOM LDAN

'DAS RLUNG RNAMS MI RGYU BAS RAB TU MI GNAS PA'I MYA NGAN LAS
'DAS PA'O, ,DE NI SO SOR RTOG PA LA SOGS PA'I MTSAN NYID BRJOD
DE, SO SOR RTOG PA NI YUL DANG YUL CAN BCU'I 'BREL PAS RNAM PAR
SHES PA MI 'JUG PA STE, LUS LA SHES RAB NI NAM MKHA'I GZUGS
BRNYAN STONG PA'I YUL

RNAMS SU MIG LA SOGS PA LNGA GZHAN GYIS RAB TU 'JUG PA'O, ,DE
BZHIN DU YUL DE NYID LA SHES RAB NI LTA BA'O, ,RTOG PA NI DNGOS
POR GZUNG BA'O, ,DPYOD PA NI NGES PA'O, ,DGA' BA NI SNA TSOGS
GZUGS LA ZHEN PA'O, ,BDE BA MI G-YO BA NI SNA TSOGS GZUGS DANG
SEMS GCIG TU BYED PA'O, ,

DE LTAR GZUNG BA DANG 'DZIN PA'I DBYE BAS BSAM GTAN NI RNAM PA
BCU'O, ,SROG RTZOL LAM GNYIS SPANGS NAS NI G-YON DANG G-YAS
PA'I LAM SPANGS PA NI, 'GAGS NAS LAM DBU MA LA 'JUG PA'O, ,DE
YANG BCU STE DKYIL 'KHOR BCU 'GOG PAS SO, ,THIG LE NI DPRAL BAR
SROG RLUNG 'JUG PA'O, ,RGYU

BA GNYIS BRAL NI 'GRO 'ONG DANG BRAL BA'O, ,'DZIN PA NI DPRAL
BAR SROG RLUNG 'DZIN PA STE SEMS RTZE GCIG GO, ,GTUM MO'I BAR DU
SNANG BA NI NAM MKHA' SRID PA GSUM GYI SNANG BA RJES SU DRAN PA
STE, RNAM PA BCU NI SNGAR BSHAD PA NYID DO, ,SHES RAB THABS DANG
SBYOR BA YIS NI SHES PAR BYA BA DANG RNAM SHES

GCIG TU GYUR PAS YE SHES KYI GZUGS LA MA NYAMS PA'I BDE BA'I
DBANG GIS TING NGE 'DZIN RNAM PA BCU STE, SROG RLUNG LA SOGS BA
RGYU BA MED PAS SO, ,DE LTAR SBYOR BA YAN LAG DRUG GI SGRUB
PA'O, ,DA NI SO SOR RTOG LA SOGS PA'I PHAN YON BRJOD DE, SO SOR
RTOG PAS DAG PAR 'GYUR BA NI SNA

@203B TSOGS GZUGS BRNYAN BRTAN PAR GYUR NA STE, DE'I TSE SNGAGS
KUN GYI BYIN GYIS BRLAB PAR 'GYUR RO, ,SMRAS PA TZAM GYIS MCHOG
SBYIN LA SOGS PA STER RO, ,MNGON SHES LNGA NI GANG GI TSE MIG
BTZUMS PA MED PAR GYUR PA DE'I TSE LHA'I MIG 'BYUNG NGO, ,DE
LTAR BSAM GTAN GYI DAG PAS NA LHA'I RNA BA'ANG NGO, ,

SROG RTZOL GYIS DAG PAS NI GANG GI TSE NYI MA DANG ZLA BA'I LAM
DANG BRAL ZHING RTAG TU DBU MAR RGYU BA, DE'I TSE SROG RTZOL
GYIS DAG PAS BYANG CHUB SEMS DPA' RNAMS KYIS BSNGAGS PA BRJOD
PAR 'GYUR RO, ,BDUD DANG NYON MONGS SOGS BRAL BA'I STOBS BCU NI,
STONG PA'I GZUGS BRNYAN NI GZUNG BA YIN TE, DE LA

'DZIN PA'I SEMS 'JUG PA NI 'DZIN PA'I STOBS KYIS SO, ,SROG RLUNG
GI 'GRO 'ONG ZAD PAS RO GCIG TU 'GYUR RO, ,RJES SU DRAN PAS DAG
PA NI SEMS KYIS GZUGS BRNYAN 'KHYUD PA STE, RNAM RTOG THAMS CAD
DANG BRAL BA NYID DO, ,DE'I TSE DRI MA MED PA'I 'OD KOR 'BYUNG
NGO, ,BA SPU RNAMS LAS 'OD ZER

LNGA YANG SPRO BA'O, ,YE SHES SKU LAS NI STONG PA NYID KYI SKU
LAS SO, ,TING NGE 'DZIN DAG PA NI GZUNG BA DANG 'DZIN PA'I SEMS
GNYIS GCIG TU GYUR PAS MA NYAMS PA'I BDE BA DE NI TING NGE 'DZIN
TE, DES DAG PA NI BRAL BAR GYUR PA'O, ,ZHAG 'GA' ZHIG GIS NI LOG
GSUM DANG PHYOGS GSUM GYIS 'GRUB PA'O, ,YE SHES

SKU NI DBANG BCU LA SOGS PA THOB PA'I BYANG CHUB SEMS DPAR 'GYUR
RO ZHES SO SOR RTOG PA LA SOGS PA'I NGES PA'O, ,DA NI BTZAN
THABS KYI SBYOR BA BSHAD DE, ,SO SOR RTOG PA LA SOGS PAS STONG
PA'I GZUGS BRNYAN MTHONG NA YANG MA NYAMS PA'I SKAD CIG MI SKYEN
SROG RLUNG MI NON PA'I PHYIR DE'I TSE N'A DA GOMS PA BTZAN

THABS KYIS SROG RLUNG DBU MAR RGYU BAR BYAS LA, PADMAR RDO RJE'I
NOR BU LA BYANG SEMS THIG LE 'GOG PAS 'DZAG PA MED PAR MA MA NYAMS
PA'I SKAD CIG BSGRUB PAR BYA'O ZHES BTZAN THABS SO, ,N'A DA LA
GOMS PA NI 'DIR SGRUB THABS KYI LE'U RA BCOM LDAN 'DAS KYIS
GSUNGS PA 'DI LTA STE, NUS PA GANG 'GRO LTE BA LAS, ,

MCHOG GNAS BCU GNYIS BCU DRUG MTHAR, ,LTE BAR DE THIM DBYU GU'I
TSUL, ,GLOG ME LTA BU GYEN DU RGYU, ,DBU MAR BSKYOD PA 'JAM
ZHING RGYU, ,'KHOR LOR GTZUG TOR BU GNAS, ,KHAB BZHIN PHYI ROL
PAGS LA REG ,DE DUS THUR SER GYEN DU BSKYOD, ,RLUNG GNYIS BKAG
NAS GTZUG TOR RAL, ,

@204A *, ,GZHAN GYI LUS LA ZHUGS PAR 'GYUR, ,DE LTAR RDO RJE
LANGS BYAS NAS, ,SEMS NI GZUNG 'DZIN BRAL BA'I TSE, ,MKHA' LA
SPYOD PAR 'GRO BA DANG, ,MNGON SHES LNGA LDAN SNA TSOGS YUM, ,DA
NI STONG NYID GZUGS BRNYAN BSGRUB PAR BYA BA'I PHYIR LTA STANGS
BSHAD DE, 'DIR BSNYEN PA NI

DU BA LA SOGS PA'I MTSAN MA BSGOM PA STE, DER DANG PO'I SBYOR BA
NI DU BA LA SOGS PA'I MTSAN MA SEMS KYIS GZUNG BA'O, ,DE YANG
RNAM PAR BCU STE DU BA LA SOGS PA DMIGS PA'I YE SHES BCU'O, ,DE
YANG GTZUG TOR 'KHOR LOS SGYUR BA KHRO BO'I LTA STANGS NI MIG
'DZUMS PA MED PAR GYEN DU LTA BAS MTSAN MA

'BYUNG STE, MTSAN MO'I SBYOR BA RNAM PA BZHI DANG, NYIN MO'I
SBYOR BA RNAM PA DRUG GO, ,DE BAS GZUGS BRNYAN GYI BAR SO SOR
RTOG PA DANG BSAM GTAN GYI BSNYEN PA'I YAN LAG YIN NO, ,BDUD
RTZI'I LAM LA SOGS PA LA BGEGS MTHAR BYED NI BDUD RTZI 'KHYIL PA
STE, DE'I BLTA BA NI BDUD RTZI'I GNAS DPRAL

BA STE, DER BTANG BAS DER NYE BA'I SGRUB PA LA YAN LAG DRUG GO,
,GZUGS BRNYAN MTHONG BA NI SROG RTZOL DANG SROG RLUNG 'DZIN PAR
BYA'O ZHES NYE BA'I SGRUB PA'O, ,SHES RAB SBYOR BYUNG THIG LE NI
SHES RAB MA'I CHAGS PA LAS BYUNG BA'I THIG LE RDO RJE NOR BUR
GNAS PA'O, ,MA NYAMS PA GSUM NI GSANG BA DANG,

LTE BA DANG, SNYING GAR RO, ,DE LTAR BSGRUB PA'I YAN LAG BYA'O,
,MA NYAMS BDE GCIG ZHI BA NI BYANG CHUB SEMS PAS KYI MA NYAMS
PA'I SKAD CIG NI ZHI BAR BRJOD DO, ,LHAN SKYES YE SHES SGRUB
CHEN NI MA NYAMS BDE BA DANG BYANG SEMS LHAN CIG TU GYUR PA CHEN
PO'I YAN LAG BZHI PA'O, ,SGYU MA LTA BU PHYAG RGYA CHE, ,NAM

MKHAR SEMS SU MED SEMS LA, ,ME LONG GZUGS BRNYAN LTA BUR SNANG,
,KHAMS GSUM NA NI SNANG BAR BYED, ,GLOG LTAR 'OD ZER DU MA SPRO,
,SGYU MA'I SKU LAS THA MI DAD, ,YUL DANG DBANG PO'I DBYE BA MED,
,SNANG BA TZAM STE NAM MKHAR GNAS, ,SEMS SU MED SEMS GCIG PU
YANG, ,'GRO BA

SNA TSOGS SEMS LA 'KHYUD, ,RANG SEMS LAS BYUNG SEMS SNANG TZAM,
,ME LONG NANG GI GZUGS BRNYAN BZHIN, ,RNAL 'BYOR KUN GYIS BSTEN
BYA BA, ,SANGS RGYAS SRAS BCAS KYIS BSTEN BYA, ,YE SHES ME DE
'BAR BA NA, ,PHUNG PO LA SOGS DANG BCAS PA'I, ,RTOG PA'I DRA BA
SREG PAR BYED, ,RNAL

@204B 'BYOR KUN LA LO GCIG GIS, ,LHAN CIG SKYES BDE THOB PAR
BYED, ,SHES RAB 'DZIN PA'I SEMS YIN NYID, ,YE SHES NGE YI GZUNG
BYA STE, ,SNANG TZAM DU BA LA SOGS BCU, ,PHYI YUL DANG BRAL
'DZIN BA DE, ,GZUNG YUL LA THIM DBANG SKUR YIN, ,DE LAS MA NYAMS
LHAN SKYES DANG, ,MYA NGAN LAS

'DAS BDE BA NI, ,BZHI PA DPE MED 'JIG RTEN 'DAS, ,SANGS RGYAS
GSUNG 'DI GANG SNYING LA, ,ZHAL NA YOD DE BLA MA'I MCHOG ,'DIR
SHES RA BA NI 'DZIN PA'I SEMS YIN TE, DE'I SNANG BA DU BA LA
SOGS PA RNAM BA BCU GZUNG BAR BYA BA PRA PHAB PA DANG, ME LONG
GI GZUGS BRNYAN LTA BU'I GZUNG BYA NI

YE SHES SO, ,ME LONG LA RANG GI MIG GI GZUGS BRNYAN NI RANG GI
MIG GI GZUNG BYA YIN NO, ,GZUNG YUL LA THIM DBANG BSKUR YIN PA
NI GZUNGS CHA'I YE SHES LA 'DZIN PA'I SHES RAB RAB TU 'JUG PA
PHYI'I YUL LA MI 'JUG PA NI SO SOR RTOG PA DANG BSAM GTAN DANG
SROG RTZOL DANG 'DZIN PA KUN NI THIM PAR

BRJOD DE YAN LAG DRUG LA'O, ,DE LAS NI THIM PA LA STE MA NYAMS
LHAN SKYES DANG MYA NGAN LAS 'DAS PA'I BDE BA NI BZHI PA'I BDE
BA STE, BYIS PA DANG DAR LA BAB PA DANG, 'DZAG PA'I BDE BA MCHOG
'JIG RTEN GYI DPE LAS 'DAS PA KHAMS GSUM GYI SPYOD PA LAS GROL
BA'I DON TO, ,DGOD PA DANG, LTA BA DANG,

REG PA DANG, 'KHYUD PA DANG, LAG PAS GZUNG BA DANG, 'KHRIG PA
DANG BRAL BA, LAS KYI PHYAG RGYA DANG YID KYI PHYAG RGYA'I RGYU
LAS MA BYUNG BA, STONG PA NYID RNAM PA THAMS CAD SO SOR SNANG
BA'I MTSAN NYID CAN NGO, ,SANGS RGYAS KYI GSUNG 'DI YE SHES KYI
THABS YIN TE, SLOB DPON GANG GI SNYING LA GNAS PA RANG

GIS MYONG BA'I PHYIR ZHAL LA YOD PA SLOB MA RNAMS LA STON PA'I
PHYIR DUS RTAG TU YOD PA DE NI BLA MA'I MCHOG STE RDO RJE 'DZIN
PA'I DON TO, ,DBANG PO GNYIS KYI BDE BA RTOGS PA GZHAN NI MA YIN
NO, ,NAM MKHAR SEMS CHAGS MIG MI 'DZUMS, ,RDO RJE LAM ZHUGS
PADMA LAS, ,DU BA SMIG RGYU SRIN ME KHYER, ,MAR

ME 'BAR BA ZLA NYI MA, ,R'A HU LA GLOG THIG LE SNANG, ,DE NAS
GZUGS BRNYAN YUL MED PA, ,LONGS SPYOD RDZOGS SKU DU MA SNANG,
,DA NI RANG SEMS KYI SANG BA LA RAB TU 'JUG PAR BRJOD DE, SNGAGS
KYI THEG PA DANG PHA ROL TU PHYIN PA 'DIR RNAL 'BYOR BSGOM PA
GNYIS TE, NAM MKHA' LA RNAL 'BYOR BSGOM PA

@205A *, ,DANG; BLA GAB MED PAR RO, ,NAM MKHA' LA RNAL 'BYOR
BYED PA NI MTSAN MO BU GA MED PA'I KHANG PA RU MUN PA NAG PO LA
NAM MKHA' LA SEMS CHAGS PAS DU BA LA SOGS PA'I MTSAN MA MTHONG
BA'O, ,RDO RJE LAM ZHUGS NI RTZA DBU MAR SROG RLUNG 'JUG PA'O,
,MIG MI 'DZUMS PA'I

NAM MKHA' LAS, DUB, SMIG RGYU, SRIN BU ME KHYER, MAR ME ZHES BYA
BA BZHI MTSAN MO'I SBYOR BAS MTHONG NGO, ,DE NAS SPRIN MED PA'I
NAM MKHA' MTHONG STE, NAM MKHA' DE LAS NYIN MO'I SBYOR BAS, NAM
MKHA' LAS BYUNG RANG BYUNG BA, ,SHES RAB YE SHES MI BO CHE,
,ZHES BYA BA SPRIN MED PA'I

NAM MKHA' 'BAR BAR MTHONG NGO, ,DE NAS, 'OD CHEN RNAM PAR SNANG
BAR BYED, ,YE SHES SNANG BA LAM ME BA NI ZLA BA'I SNANG BA'O,
,'GRO BA'I MAR ME NI NYI MA'O, ,YE SHES SGRON MA NI R'A HU LA'O,
,GZI BRJID CHEN PO 'OD GSAL BA NI GLOG GO, ,SNGAGS DRAG MNGA'
BDAG RIG SNGAGS RGYAL NI THIG LE'O

ZHES PA NI MTSAN MA NI BCU'O, ,GSANG BA 'DUS PA LA SOGS PAS
MTSAN MA'I SBOR PAS SO, ,MTSAN BRJOD LAS NYIN MO'I SBYOR BAS
BCOM LDAN 'DAS KYIS GSUNG SO, ,DE NAS, GSANG SNGAGS RGYAL PO DON
CHEN BYED, ,CES BYA BA BUM PA DANG RAS LA SOGS PA'I RNAM PA
THAMS CAD DANG LDAN PA'I

GZUGS BRNYAN MTHONG BA'O, ,DE NANG GI NI THIG LE'I DBUS SU GZUGS
BRNYAN YUL MED PA DE'I DNGOS PO MED PAS SO, ,LONGS SPYOD RDZOGS
SKU DU MA NI GZUGS BRNYAN GYI SBYOR BAS RANG SGRA GANG YIN PA DE
THOS PAR 'GYUR RO, ,DE LTAR RTOG PA MED CING GZUGS KYI SNANG BA
NI SPRUL PA'I SKU'O, ,SGRA'I SNANG

BA NI LONGS SPYOD RDZOGS PA'I SKU'O, ,SPRIN MED NAM MKHA' RNAL
'BYOR GYIS, ,MIG GNYIS BRTAN PAS BLTA BAR BYA, ,THIG LER DRI MED
'OD 'PHRO CAN, ,RI MO PHRA NAG MTHONG BA'I BAR, ,RI MO NAG DER
KUN MKHYEN SKU, ,RNYOG MED CHU LA NYI MA LTAR, ,RANG BSAMS RNAM
PA KUN DANG LDAN, ,YUL

MED SNA TSOGS SNANG BAR 'GYUR, ,NYIN MO'I SBYOR BA 'DIR SPRIN
MED PA'I NAM MKHA' LA RNAL 'BYOR PAS MIG BRTAN PAR BLTA BAR BYA
STE, SNGA DRO DANG PHYI DRO NYI MA LA RGYAB BSTAN NAS SO, ,GZHAN
DU NA RAB RIB 'BYUNG STE DES DE LA GNOD PA'O, ,ZHAG RE RE ZHING
BLTA PAR BYA STE, THIG LE'I NANG DU RI MO NAG PO SKU'I

@205B TSAD DRI MED 'OD 'PHRO BA MTHONG BA'I BAR DU'O, ,AA BA DH'U
T'I RA RI MO NAG PO DE'I NANG DU KUN MKHYEN GYI SKU YIN PA'I
KHAMS GSUM CHU LA NYI MA LTAR MDOG SNA TSOGS RNYOG BA MED PA,
RANG GI SEMS RNAM BA KUN DANG LDAN PA, YUL DANG BRAL BA, SEMS
GZHAN MA YIN TE, GZHAN GYI SEMS SHES PA MED PAS

SO; 'DIR DANG POR RANG SEMS KYI SNANG BA 'DI RNAL 'BYOR PA'I
SHA'I MIG GIS MTHONG STE, LHA'I MIG LA SOGS PAS GZHAN GYI SEMS
SHES PA MTHONG, TSE SDUS PA LAS BCOM LDAN 'DAS KYIS MIG LNGAR
BSHAD DE, SHA'I MIG ,LHA'I MIG ,SANGS RGYAS KYI SPYAN, SHES RAB
KYI SPYAN, YE

SHES KYI SPYAN NI GOMS PA'I STOBS KYIS 'BYUNG BAR 'GYUR RO, ,DE
BSAN [*BAS NA?] THAMS CAD MKHYEN PAS MA GZIGS PA MI SRID DO, ,SA YI RNAM PA
SRA BA MIN, ,CHU SNANG DE MIN CHU MIN PHYIR, ,ME LTAR DE MIN
DROD MED PAS, ,RLUNG SNANG DE MIN MI G-YO'I PHYIR, ,MKHA' LTAR
DE MIN MTHONG PHYIR RO, ,

MDOG SNA TSOGS SNANG MDOG MA YIN, ,RNAM PA KUN LDAN YANG MI
MTHONG, ,BYIS PAS MA RIG MUN PHYIR RO, ,SA RLUNG CHU YI RLUNG LA
THIM, ,CHU NI ME LA RLUNG LA THIM, ,CHU NI ME LA ME RLUNG MKHAS
MTSAN MA BCU, ,DE YANG SNA TSOGS GZUGS BRNYAN 'GYUR, ,DE YANG MA
NYAMS BDE BA'I MCHOG ,RANG

SGRA YE SHES SKU RU 'GYUR, ,YE SHES LAS BYUNG RDZU 'PHRUL SKU,
,SGRUB PA SKYE BA 'DI NYID DU, ,DBU MAR SROG RLUNG 'JUG PA DANG,
,G-YAS G-YON NYI ZLA'I RGYU BA SNGOM, ,SEMS NI SNA TSOGS SKU
LA CHAGS, ,BDE BA MCHOG GI RDO RJE BSLANG, ,YANG NA PADMA RDO
RJE'I SGRA, ,RDO RJE GSOR BA RANG LAG GIS, ,

BDE PHYIR SA BON 'DOR MI BYA, ,'CHI 'JIGS 'PHROG GI LA MA'I
ZHAL, ,'DI NI PHYAG RGYA CHEN PO'I GDAMS NGA, DANG PO'I SANGS
RGYAS LAS KYANG GSUNGS, ,'DI KHO NA NI BSGRUB PAR YA, ,BSAM DU
MED PA'I SNANG BA DANG, ,DU BA LA SOGS MTSAN MA DANG, ,SHES RAB
GZUGS BRNYAN MKHA'

DANG MNYAM, ,YOD DANG MED PA LAS 'DAS PA'I, ,RANG SEMS KYIS NI
MYONG BA'I DON, ,RDUL PHRA RAB KYI TSOGS PAS NI, ,KUN NAS YONGS
SU SPANGS PA YI, ,DU BA SMIG RGYU SRIN ME KHYER, ,MAR ME 'BAR BA
ZLA NYI MA, ,R'A HU LA GLOG THIG LE CHE, ,SNA TSOGS GZUGS BRNYAN
'OD GSAL BA, ,

@206A *, ,BTZUMS DANG MA BTZUMS MIG DAG GIS, ,STONG PAR GANG
NI MA BRTAGS PA, ,GZUGS BRNYAN GANG MTHONG RMI LAM LTAR, ,DE
NI RTAG TU BSGOM PAR BYA, ,BSGOM PA'I GZUGS BRNYAN DNGOS MED
LA, ,RNAL 'BYOR PA YI BSGOM MA YIN, ,SEMS DO DNGOS PO MED PA
MIN, ,SKU

LA RTOG MED MTHONG PHYIR RO, ,PHRA PHAB LTAR NI ME LONG LA,
,DNGOS MED LAS BYUNG GZHON NUS MTHONG, ,'DAS DANG MA 'ONGS PA
YI CHOS, ,DE NYID RNAL 'BYOR NAM MKHA' MTHONG, ,DE MED PAS NI
DNGOS PO MIN, ,DNGOS PO STONG PA'I DON MTHONG PHYIR, ,DNGOS PO
MED LAS DON YOD MIN, ,SGYU MA'I DRA BA RMI

LAM BZHIN, ,CHOS CAN MED PA'I CHOS KYIS 'DIR, ,SKYE BAR 'DIR
NI RAB TU BSTAN, ,MTHA' YAS SEMS CAN SEMS TSIM PA'I, ,YID
BZHIN NOR BU JI BZHIN NO, ,SNGAR MA MTHONG BA'I GZHON NU MAS,
,PRA PHAB PAS NI RKUN PO MTHONG, ,PHYOGS GCIG GI NI MIG DAG
GIS, ,SGRUB PA POS NI PHYI NANG

MTHONG, ,GAL TE YOD PA'I GZUGS MTHONG NA, ,RANG GI GDONG PA
CIS MI MTHONG, ,GAL TE MED PA'I GZUGS MTHONG NA, ,CI STE RI
BONG RVA MI MTHONG, ,GZHAN GYI MIG GIS MI MTHONG LA, ,RANG GI
MIG GIS KYANG MI MTHONG, ,JI LTAR GZHON NU MA YI BU, ,MA SKYES
PA YANG MTHONG 'GYUR RO, ,GSANG

'DUS KYI RGYUD PHYI MA LAS KYANG, SO SOR SDUD DANG BSAM GTAN
DANG, ,SROG RTZOL DE BZHIN 'DZIN PA DANG, ,RJES SU DRAN DANG
TING NGE 'DZIN, ,SBYOR BA YAN LAG DRUG TU 'DOD, ,'DIR SO SOR
SDUD NI PHYI'I GZUGS LA SOGS PA LA MIG GI, DBANG POS MIG GI
RNAM PAR SHES PA LA SOGS PA MI 'JUG PAR NANG GI

YUL DU BA LA SOGS PA RNAMS LA LHA'I MIG LA SOGS PAS LHA'I MIG
GI RNAM PAR SHES PA LA SOGS PA RAB TU 'JUG PA STE, NANG GI
STONG PA NYID LA DMIGS PAS PRA PHAB PA'I GZHON NU MAS MTHONG
BA LTAR STONG PA LA MA BRTAGS PA'I DNGOS PO THAMS CAD MTHONG
BA NI SO SOR RTOGS PAR BRJOD DE, KHAMS GSUM

GYI SKU MTHONG BA'I PHYIR RO, ,BSAM GTAN NI CHOS THAMS CAD
STONG PAR MTHONG BA STE, SHES RAB NI DE DAG LA SEMS RAB TU
'JUG PA'O, ,RTOG PA NI SEMS KYI DNGOS PO GZUNG BA'O, ,DPYOD PA
NI DNGOS PO SO SOR RTOG PA'O, ,DGA' BA NI DNGOS PO THAMS CAD
LA SEMS GNAS PA'O, ,MI G-YO BA'I BDE

@206B BA NI DNGOS PO THAMS CAD LAS BDE BA THAMS CAD PHUN SUM
TSOGS PA'O, ,DE LTAR BSAM GTAN YAN LAG LNGA LDAN NO, ,DE NAS
SROG RTZOL RLUNG NI RKYANG MA DANG, RO MA G-YON PA DANG
G-YAS PA'I LAM 'GAGS TE, AA BA DH'U T'I DBU MA'I LAM LA SROG
RLUNG RTAG TU 'JUG PA STE, DGA' BA DANG, BUM PA CAN DANG,

'PHANG PA'I SBYOR BAS DBU MA LA AOm YIG GIS 'JUG PA DANG, H'Um
YIG GIS 'GOG PA DANG, A'A: YIG GIS PHYIR 'BYUNG BA STE, ZLA BA
DANG, R'A HU LA DANG, NYI MA'I TSUL GYIS RNAL 'BYOR GYIS BYED
DO, ,DE NAS 'DZIN PA NI SROG GIS DANG, CHU DANG, ME DANG,
RLUNG GI DKYIL 'KHOR LTE BA DANG, SNYING GA DANG, MGUL

PA DANG, DPRAL BAR 'JUG CING PHYI ROL DU MI 'BYUNG ZHING, THIG
LER SROG RLUNG 'JUG PA NI 'DZIN PA'I YAN LAG TU BRJOD DO,
,RJES SU DRAN PA NI RANG GI YI DAM GYI LHA'I GZUGS BRNYAN RTOG
PA MED PAR MTHONG BA DANG, DE LAS 'OD ZER RNAM PA SNA TSOGS
PA'I 'OD KOR DANG KHAMS GSUM GYI SPRO BA RNAM PA DU MA

NI RJES SU DRAN PAR BRJOD DO, ,DE NAS TING NGE 'DZIN NI YI DAM
GYI LHA LA RJES SU CHAGS PAS MA NYAMS PA'I BDE BA THOB PA GANG
YIN PA DE DANG SEMS GCIG TU GYUR CING GZUNG 'DZIN DANG BRAL BA
TING NGE 'DZIN DU BRJOD DO, ,BSNYEN PA'I DUS SU NAM MKHA' CHOS
'BYUNG LA SEMS KYI RDO RJE RAB TU BZHAG LA SO SOR RTOG

GIS BSGOMS TE, BSAM GTAN GYIS BRTAN PAR BYA'O, ,DE LA BCOM
LDAN 'DAS KYIS DAM BCAS PA, BSAM BA THAMS CAD YONGS SPANGS
NAS, ,GANG ZHIG YONGS SU BRTAG PAR BYA, ,GAL TE YI CHES MA
BYUNG NA, ,DE TSE DE TSIG BDAG GI BRDZUN, ,ZHES BYA'O, ,'DIR
YID CHES PA NI DU BA LA SOGS

PA'I MTSAN MA YIN TE, SNGAGS LA SOGS PA GZHAN NI NYIN GCIG GIS
MI 'GRUB PAS CI STE YID CHES PAR 'GYUR, DE BAS THE TSOM MA
BYAS PAR BLO RTEN MED PAR BYAS LA STONG PA NYID ZAB MO LA
DMIGS PA MED PA'I YE SHES 'BYUNG NGO, ,KHYI SOGS PA LA SHA YI
MIG ,LHA YI MIG NI LHA SOGS LA, ,RANG SANGS

RGYAS DANG NYAN THOS DANG, ,SANGS RGYAS SPYAN NI GSUM PA
'BYUNG, ,BYANG SEMS LA NI SHES RAB SPYAN, ,SGRIB PA MED CING
KUN DU GZIGS, ,YE SHES SPYAN NI SANGS RGYAS LA, ,DANG PO'I
MTSAN MA NI BU BA LA SOGS PA SNA TSOGS KYI GZUGS RDZOGS PAS
MA NYAMS PA'I SKAD CIG THOB PA'O, ,MTSAN MA BAR

@207A *, ,MA NI MA NYAMS PA'I SKAD CIG BRGYA PHRAG BCO BRGYAD
KYIS DANG PO THOB PA DANG, MNGON SHES LNGA DANG MTHONG BA'I
DON MTHONG BA DANG, 'JIG RTEN GYI GRUB PA THOB PA'O, ,THA MA'I
MTSAN MA NI NYAMS PA'I SKAD CIG STONG PHRAG NYI SHU GCIG DANG,
DRUG BRGYAS SA BCU GNYIS THOB PA SANGS RGYAS NYID

RDO RJE 'DZIN PA'O, ,PHYAG RGYA CHEN PO 'GRUB PO ZHES BYA BA
THOG MA'I DANG PO'I SANGS RGYAS KYI RGYUD LA SOGS PAR GSUNGS
PA SBYOR BA YAN LAG DRUG PA RDZOGS SO,, ,,GRUB PA THOB PA'I
PAndI TA CHEN PO SHR'I AA NU P'A MA RAKshI TA P'A DA NAm GIS
MDZAD PA LA STOD DIR RI'I GLANG SKOR MKHAN PA KHROD DU, RGYA
GAR SHAR

PHYOGS NGA GA TA LA'I PAndI TA CHEN PO BI BH'U TI TZANDRA
DANG, GNYAL GYI LO TZ'A BA MI MNYAM BZANG POS BSGYUR BA'O,, 