@231A *, ,MA H'A M'A
Y'A'I SGRUB THABS RMONGS PA SGROL BA'I BRTAG PA BZHUGS, #, ,DPAL
RDO RJE MKHA' 'GRO MA LA PHYAG 'TSAL LO, ,DANG POR SNGAGS

PAS SGO DAG PA LA SOGS PA BYAS NAS, BDE BA'I STAN LA 'DUG STE,
RANG GI SNYING GAR ZLA BA'I DKYIL 'KHOR GYI DBUS SU, SA BON
H'I:YIG SNGON PO BLTAS TE, MDUN DU RDO RJE'I SNYING RJE'I STOBS
MDOG DANG, PHYAG DANG MTSON CHAR LDAN PA 'OG NAS 'BYUNG BA BZHIN
DU RNAM

PAR BSAMS TE, MCHOD PA DANG SDIG PA BSHAGS PA DANG, BSOD NAMS LA
RJES SU YI RANG BA DANG, SKYABS SU 'GRO BA LA SOGS PA SMON LAM
GYI BAR DU BYA'O, ,DE NAS RANG GI LUS NGAG YID LA MING GI YI GE
BSGOM PAR BYA'O, ,HE ZHES BYA BA NI CHOS THAMS CAD RGYU DANG BRAL
BA'O, ,

HA ZHES BYA BA NI, CHOS THAMS CAD 'PHEL BA DANG 'GRIB PA MED
PA'O, ,AE ZHES BYA BA NI CHOS THAMS CAD YONGS SU RTOGS PA LA RNAM
PAR GROL PA'O, ,RU ZHES BYA BA NI, CHOS THAMS CAD SGRA BRNYAN
DANG 'DRA BA'O, ,RA ZHES BYA BA NI CHOS THAMS CAD DGA' BA DANG,
AU ZHES BYA BA NI CHOS

THAMS CAD SKYE SHI DANG BRAL BA'O, ,KA ZHES BYA BA NI CHOS THAMS
CAD GANG NA YANG MI GNAS PA'O, ,KA ZHES BYA BA NI CHOS THAMS CAD
BDE BA DANG LDAN PA'O, ,AA ZHES BYA BA NI CHOS THAMS CAD SKYE BA
MED PA'I SGO'O ZHES BYA BA 'DIS STONG PA NYID DU BSGOM PAR BYAS
NAS, AOm SH'U N+YA T'A DZNY'A NA BADZRA SVA

BH'A WA A'ATMA KO&HAm, ZHES BYA BA'I SNGAGS 'DI BRJOD PAR BYA'O,
,H'Um ZHES BRJOD PAS BGEGS 'JIGS PA'I RDO RJE RA BA LA SOGS PA
BSAMS LA, DER DUR KHROD BRGYAD KYI DBUS SU PADMA DMAR PO 'DAB MA
BRGYAD PA DE'I LTE BA LA NYI MA'I DKYIL 'KHOR DE'I STENG DU SA
BON HR'I:YIG SNGON PO BLTAS

@231B LA; BYAMS PA DANG SNYING RJE DANG DGA' BA DANG, BTANG
SNYOMS KYI RANG BZHIN LHA MO BZHI'I RANG BZHIN GYI DBYANGS KYIS
BSKUL BAR BYA STE, DPAL RDO RJE MKHA' 'GRO GLU DAM PA'I SRID PA
SGRUB PAR BYED PA, KYE MA GNYEN MCHOG RDO RJE'I 'OD KYIS PADMA
KHA RAB 'BYED, ,AA LA LA LA LA HO

BDE BA CHEN PO RAB TU DGYES PA'I GAR MDZOD CIG ,NYI MA'I 'OD KYIS
PADMA KHA RAB 'BYED PA BZHIN, ,BDE BA CHEN PO RAB TU DGYES PA'I
GAR MDZOD CIG ,CES PA'I GLU 'DIS RDO RJE SEMS DPA' BSLANG STE,
DNGOS PO THAMS CAD SGYU MA DANG 'DRA BAR MTHONG NAS HR'I:LAS
BYUNG BA'I RDO RJE SNYING

RJE'I STOBS MDOG SNGON PO ZHAL BZHI PA, PHYAG BZHI DANG LDAN PA,
SNGON PO DANG, SER PO DANG, DKAR PO DANG, LDANG GU'I ZHAL BZHI,
PHYAG G-YAS NA MDA' DANG, KA P'A LA 'DZIN PA, G-YON NA GZHU DANG,
KHA tV'Am GA 'DZIN PA, NYI MA'I GDAN LA BZHUGS PA, SPYAN GSUM PA
MGO

RLON PA'I PHRENG BA DANG LDAN PA, KA P'A LA LNGAS DBU BRGYAN PA,
MI'I RUS PA'I RGYAN CAN, MCHE BA GTZIGS PA SKRA KHAM PA GYEN DU
'GRENG BA'O, ,DPRAL BAR TZI SER PO, MIG LA AOm DKAR PO, RNA BA LA
AA DMAR PO, SNA LA KHE DKAR PO, MGRIN PAR A'A:DMAR PO, SNYING GAR

RE DMAR PO STE, 'DI NI GO CHA DRUG GO, ,RANG DANG 'DRA BA'I SHES
RAB MA LA 'KHYUD PA NAM MKHA' THAMS CAD 'OD DANG LDAN PAR BYED
PA, RDO RJE 'DZIN PA DBU LA BZHUGS PA SKU GSUNG THUGS BYIN GYIS
BRLABS PA CHOS KYI DBYINGS RNAM PAR DAG PA'I RANG BZHIN NO, ,DE'I
SHAR PHYOGS KYI

'DAB MA LA RDO RJE MKHA' 'GRO MA MDOG SNGON PO, SNGON PO DANG,
SER PO DANG, DKAR PO DANG, LJANG GU'I ZHAL BZHI, PHYAG BZHI PA
G-YAS NA RDO RJE DANG, KA P'A LA DANG, G-YON NA DRIL BU DANG, KHA
tV'Am GA DANG, SA'I KHAMS DANG ME LONG LTA BU'I YE SHES KYI RANG
BZHIN NO, ,LHO PHYOGS

KYI 'DAB MA LA RIN CHEN MKHA' 'GRO MDOG SER PO, SER PO DANG,
SNGON PO DANG, DKAR PO DANG, LJANG GU'I ZHAL BZHI DANG LDAN PA,
PHYAG BZHI PA G-YAS NA KA P'A LA DANG, TRI SH'U LA, G-YON NA RIN
PO CHE'I RGYAL MTSAN DANG, CE SBYANG DANG, CHU'I KHAMS DANG MNYAM
PA NYID

@232A *, ,KYI YE SHES KYI RANG BZHIN NO, ,NUB PHYOGS KYI 'DAB MA
LA PADMA MKHA' 'GRO MA KHA DOG DMAR PO, DMAR PO DANG, SER PO
DANG, SNGON PO DANG, LJANG GU'I ZHAL BZHI PHYAG BZHI PA G-YAS NA
MDA' DANG, SNA TSOGS PADMA, G-YON NA GZHU DANG, KA P'A LA,

ME'I KHAMS DANG SO SOR RTOG PA'I YE SHES KYI RANG BZHIN NO,
,BYANG PHYOGS KYI 'DAB MA LA SNA TSOGS MKHA' 'GRO MA KHA DOG
LJANG GU, LJANG GU DANG, SAR PO DANG, DKAR PO DANG, SNGON PO'I
ZHAL BZHI, PHYAG BZHI G-YAS CAN RAL GRI DANG, RDE'U CHUNG, G-YON
PA NA ZHAGS PA DANG,

KA P'A LA, RLUNG GI KHAMS DANG BYA BA GRUB PA'I YE SHES KYI RANG
BZHIN NO, ,LHA MO THAMS CAD NYI MA'I DKYIL 'KHOR LA GNAS PA, KA
P'A LA LNGAS DBU BRGYAN PA, MGO BO RLON PA'I PHRENG BA CAN, SPYAN
GSUM PA MCHE BA GTZIGS PA, SKRA KHAM PA GYEN DU 'BAR BA 'OD KYI
PHRENG BA 'PHRO BA'O, ,

DE LTAR LHA MO BZHI DANG MNYAM PAR LDAN PA'I MTSAN NYID, RDO RJE
SNYING RJE'I STOBS BSGOM PAR BYAS NAS MGO BO DANG SNYING GA DANG,
LTE BA DANG GSANG BAR, RLUNG DANG, SA DANG, CHU DANG, MA'I DKYIL
'KHOR MAN NGAG JI LTA BA BZHIN DU BSGOM PAR BYAS TE MA NING GI
BZLAS PA, AOm A'A:H'Um

BZLAS SO, ,NGAN NA SNGAGS KYI BZLAS PA BYA STE, AOm
A'A:HR'I:H'Um, 'DI NI GTZO BO'I SNGAGS SO, ,AOm BUDDHA D'AKI N'I
A'A:HR'I:H'Um, AOm BADZRA d'A KI N'I A'A:HR'I:H'Um, AOm RATNA d'A
KI N'I A'A:HR'I:H'Um, AOm PADMA d'A KI N'I A'A:HR'I:H'Um, AOm BI
SHVA d'A KI N'I A'A:HR'I H'Um, DNGOS DANG DNGOS MED MNYAM YIS, ,

SNGAGS DBYIBS CHOS BDAG RNAL 'BYOR PA, ,THA MAL RNAM RTOG LAS
GROL BAS, ,'DOD PA KUN LA LONGS SPYOD BYA, ,RMONGS PA SGROL BA'I
BRTAG PA ZHES BYA BA SLOB DPON KU KU RI PAS MDZAD PA RDZOGS SO,,
,,RGYA GAR GYI MKHAN PO AA N'I LA BADZRA DANG, BOD KYI LO TZ'A BA
'GOS LHAS

BCAS KYIS RGYA GAR GYI DPE'I PHYI MO DANG GTUGS TE GTAN LA PHAB
PA,,