@86B #, ,RGYA GAR SKAD DU, A'A RYA AA MO GHA P'A SHA
PANYTZA DE BASTO TRA, BOD SKAD DU, 'PHAGS PA DON YOD ZHAGS PA

LTA LNGA'I BSTOD PA, RJE BTZUN SPYAN RAS GZIGS DBANG PHYUG LA
PHYAG 'TSAL LO, ,MKHA' LTAR RANG BZHIN RNAM PAG LAS, PAm YIG AA
DKAR YONGS GYUR PA'I, ,PADMA DKAR PO ZLA STENG DU, ,HR'I: YIG
DKAR PO LAS 'KHRUNGS SHING, ,G-YAS BRKYANG ROL BA'I TSUL GYIS
BZHUGS, ,GANGS

RI LTAR GSAL KUNDA'I MDOG ,G-YAS PA MCHOG GI DON SBYIN MDZAD,
,'KHOR BA'I SKYON GYIS MA GOS PA'I, ,PADMA DKAR PO G-YON NA
'DZIN, ,'DZUM BCAS ZHI BA'I NYAMS DANG LDAN, ,RIN CHEN SNA TSOGS
RGYAN GYIS MDZES, ,MA CHAGS DKYIL 'KHOR GTZO LA BSTOD, ,PADMA
DKAR PO ZLA STENG DU,,

HA YIG DMAR PO LAS 'KHRUNGS SHING, ,MNYAM PAR BZHENGS NAS 'GRO
DON MDZAD, ,PADMA R'A GA DMAR PO'I MDOG ,ZHAGS PA DANG NI RDO RJE
G-YAS, ,LCAGS KYU BGRANG PHRENG G-YON NA 'DZIN, ,SNA TSOGS RGYAN
GYIS MDZES PA YI, ,DON YOD ZHAGS LA PHYAG 'TSAL BSTOD, ,PADMA NYI
STENG

H'Um LAS 'KHRUNGS, ,G-YON BRKYANG GYAD KYI TSUL GYIS BZHUGS, ,SKU
MDOG DMAR PO BYI RU'I TSUL, ,STAG DANG SBRUL GYIS RNAM BRGYAN
CING, ,BE CON DANG NI SDIGS MDZUB G-YAS, ,'KHOR LO PADMA DMAR PO
G-YON, ,SPYI GTZUG RTA MGO LJANG GUNG TSER, ,HA YA GR'i LA PHYAG
'TSAL

@87A *, ,BSTOD, ,CHU SKYES NYI MAR PHA LAS 'KHRUNGS, ,NAM MKHA'I
MDOG CAN G-YON BRKYANG TSUL, ,MCHE GTZIGS KHRO MO'I CHA LUGS
'DZIN, ,STAG GI PAGS PAS RNAM PAR DKRIS, ,RAL GRI ZHAGS PA PADMA
MDA', ,'KHOR LO DBYIG BRTZE GSUM GZHU, ,G-YAS DANG

G-YON GYI PHYAG NA BSNAMS, ,RAL GCIG MA LA PHYAG 'TSAL BSTOD,
,PADMA DKAR PO ZLA STENG DU, ,tA YIG DKAR PO LAS 'KHRUNGS SHING,
,ZLA PA CHU SHEL NOR BU'I MDOG ,'GYING ZHING LDEM PA'I TSUL GYIS
BZHUGS, ,DBYIG PA PADMA DKAR PO G-YAS, ,BGRANG PHRENG DANG NI
SPYI BLUGS

G-YON, ,SNA TSOGS RGYAN GYIS MDZES PA YI, ,KHRO GNYER CAN LA
PHYAG 'TSAL BSTOD, ,'PHAGS PA DON YOD ZHAGS PA LHA LNGA'I BSTOD
PA, SLOB DPON CHEN PO TZANDRA GO MIS MDZAD PA RDZOGS SO,,