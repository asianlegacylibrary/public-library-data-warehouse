@34A #, ,RGYA GAR SKAD DU, SHR'I AA BHI SA MA YA
N'A MA PANYTZI

K'A; BOD SKAD DU, DPAL MNGON PAR RTOGS PA ZHES BYA BA'I DKA'
'GREL, BCOM LDAN 'DAS DPAL HE RU KA LA PHYAG 'TSAL LO, ,BDE MCHOG
DPAL LDAN BLA MA YI, ,ZHABS KYI PADMAR PHYAG 'TSAL TE, ,L'U YI BA
YI SGRUB THABS KYI, ,DE YI DKA' 'GREL BDAG GIS BYA, ,DANG BO KHO
NAR RNAL 'BYOR

PAS DUR KHROD DAM RIL SOGS PA MTHO BA'I GNAS SU ROL NYE BAR GNAS
LA, GCER BU SKRA BKROL TE BDUD RTZI LNGA'I RIL KHU KHAR BCUG LA
KHA LHO PHYOGS SU BLTAS TE, ,SHR'I HE RU KA ZHES BYA BA'I YI GE
BZHI'I DON MNGON DU BYA STE, SHR'I NI GNYIS MED YE SHES TE, HE NI
RGYU SOGS STONG PA'O, ,RU

NI TSOGS DANG BRAL BA STE, KA NI GANG DU'ANG MI GNAS PA'O, ,ZHES
PA'O, ,SEMS CAN THAMS CAD LA PHAN PA DANG BDE BA'I RGYUR SHR'I HE
RU KA AA HAm ZHES LAN GSUM BRJOD LA, BDE MCHOG 'KHOR LO PHYAG
GNYIS PA YUM DANG BCAS PA'AM GCIG PU GANG YANG RUNG PAR MOS PAR
BYAS LA,

DE'I RJES LA AOm GYI YI GE'I DANG PO CAN DANG H'Um H'Um PHAt KYI
YI GE'I MTHA' CAN GYIS A'A LI DANG K'A LI'I PHRENG BA 'OD ZER
LNGA DANG LDAN PA LAN GSUM DU BRJOD PAS YONGS SU BSKOR NAS GNAS
PA LAS 'KHOR LO GSUM GYI LHA CHOGS SPROS TE, BGEGS KYI TSOGS
RNAMS 'JOMS PAR BYED PAS

BSKRAD PAR BSGOMS LA, DE BSGOMS NAS CI ZHIG BYA BA DE GSUNGS PA,
RE ZHIG RNAL 'BYOR GYI DBANG PHYUG GIS TSANGS PA'I GNAS BZHI
BSGOM PAR BYA'O, ,DE LTAR THAMS CAD BYAS NAS TSANGS PA'I GNAS
BZHI BSGOM PA DE GANG LAS RNYED CE NA, BLA MA'I GDAMS NGAG LAS
DANG,

@34B RNAL 'BYOR GYI DBANG PHYUG GI TSIG LAS KYANG NGO, ,DBANG PO
RNON PO'I SEMS CAN GYI DBANG DU BYAS NAS MDOR BSDUS PA'I BYAMS PA
LA SOGS BSGOM BA NI, JI LTAR 'KHOR BA'I SDUG BSNGAL LAS BTON LA
DE BZHIN DU RO GCIG PA'I BDE BA CHEN PO LA SEMS CAN THAMS CAD
BDAG

GIS RAB TU DGOD PAR BYA'O ZHES PA'O, ,DE LA SDUG BSNGAL LAS
BSGRAL BA NI SNYING RJE'O, ,BDE BA CHEN PO LA RAB TU 'GOD PAR
BYED PA NI BYAMS PA'O, ,DE BZHIN NYID KYI RANG BZHIN GYIS BTANG
SNYOMS SO, ,BRTAN PA'I BDE BA NYID KYIS DGA' BA'O, ,BYAMS PA LA
SOGS PA RGYAS PAR

BSGOM PA NI RAB TU GRAGS PA NYID DO, ,BSGOM PAR BYA'O ZHES BYA BA
'DIS NI THAMS CAD BSGOM PAR GSUNGS PA'O, ,DE'I DGOS PA BRJOD PAR
BYA STE, STONG PA NYID DU MOS PAS NI RNAM PAR RTOG PA'I DRI MA
THAMS CAD 'JOMS PA'O, ,BDE MCHOG ZHAL GCIG PHYAG GNYIS PA'I NGA

RGYAL GYIS NI LUS GYI BYA BA THAMS CAD DAG PA DANG 'GRO BA THAMS
CAD THOG MA MED PA NAS YANG DAG PAR GRUB CING RANG BZHIN GYIS
YONGS SU DAG PA'I HE RU KA'I RANG BZHIN DU YANG BSTAN TO, ,A'A LI
K'A LI BSGOMS PAS NGAG GI BYA BA THAMS CAD RNAM PAR DAG PAR BYED
DO, ,BYANG CHUB TU

SEMS BSKYED PAS NI DGE BA'I RTZA BA THAMS CAD 'PHEL BAR BYED
PA'O, ,DE NAS PHUNG PO LA SOGS PA RNAM PAR DAG PA LAS BYUNG BA'I
MCHOD PA LA SOGS PA NI BYANG CHUB MYUR BA'I RGYUR 'GYUR BA'I
PHYIR GSUNGS PA, DE NAS PHUNG PO LNGA'I NGA RGYAL BSKYED PAR BYAS
TE, DE LA GZUGS NAS RNAM PAR

SHES PA'I MTHAR THUG PA RNAMS LA DBU BA DANG, CHU BUR DANG, SMIG
RGYU DANG, CHU SHING DANG, SGYU MA LTA BU NYID KYIS RNAM PAR
SNANG MDZAD LA SOGS PA NYID DU NGES PA'O, ,DE BZHIN GSHEGS PA
THAMS CAD KYI RANG BZHIN NI DE BZHIN NYID CES BYA BA'I DON TO,
,YANG NA DBU BA LTA BU LA SOGS PA LAS

GZHAN RNAM PAR SNANG MDZAD LA SOGS PA'I LTAR MOS PA NYID KYIS DE
RNAMS RNAM PAR DAG PA'O, ,DE LA GZUGS DANG, TSOR BA DANG 'DU SHES
DANG 'DU BYED DANG RNAM PAR SHES PA RNAMS LA RNAM PAR SNANG MDZAD
DANG RIN CHEN 'BYUNG LDAN DANG, SNANG BA MTHA' YAS DANG DON YOD
GRUB PA DANG, RDO RJE

@35A *, ,SEMS DPA'O, ,GZUGS LA SOGS PA'I DE BZHIN NYID NI MI
BSKYOD PA STE, DKAR PO DANG SER PO DANG DMAR PO DANG LJANG GU
DANG DKAR PO DANG NAG POR DE RNAMS KYI KHA DOG RIG PAR BYA'O,
,RNAM PAR SNANG MDZAD NI PHYAG G-YAS KYIS 'KHOR LO GDENGS PA,
PHYAG G-YON PA DRIL

BU DANG LDAN PA'I BSNYEMS PA DANG BCAS PAS DKUR BRTEN PA'O, ,RIN
CHEN 'BYUNG LDAN DANG 'OD DPAG MED DANG, ,DON YOD GRUB PA NI RIN
PO CHE DANG PADMA DMAR PO DANG, SNA TSOGS RDO RJE DANG LDAN PA'I
PHYAG G-YAS GDENGS PA, ROL PA DANG BCAS PA'I DRIL BU DANG LDAN
PA'I PHYAG G-YON PA THUGS

KAR SON PA'O,,RDO RJE SEMS DPA'I G-YAS PA'I PHYAG GIS ROL PA DANG
BCAS PAS THUGS KAR RDO RJE 'DZIN PA, DRIL BU DANG BCAS PA'I PHYAG
G-YON PA BSNYEMS PA DANG BCAS BCAS PAS DKUR BRTEN PA'O, ,RDO RJE
HE RU KA'I PHYAG G-YAS PA RDO RJE DANG BCAS PAS GNON PA'I PHYAG
RGYA'O, ,PHYAG

G-YON PA DRIL BU DANG BCAS PAS DKUR BRTEN PA'O, ,MIG GNYIS LA
ZHES BYA BA LA SOGS PA LA RGYUD GZHAN LAS GRAGS PA'I SA'I SNYING
PO DANG PHYAG NA RDO RJE DANG, NAM MKHA' SNYING PO DANG 'JIG RTEN
DBANG PHYUG DANG, SGRIB PA THAMS CAD RNAM PAR SEL BA DANG, KUN DU
BZANG PO RNAMS LA

'DIR GTI MUG RDO RJE LA SOGS PAR GO RIMS BZHIN RTOGS BAR BYA STE,
KHA DOG NI DKAR PO DANG NAG PO DANG, SER PO DANG, DMAR PO DANG,
LJANG GU DANG, DKAR PO RNAMS SO, ,GTI MUG RDO RJE G-YAS PAS 'KHOR
LO GDENGS PA, PHYAG G-YON PAS DRIL BU THUGS KAR BSNAMS

PA'O; ,ZHE SDANG RDO RJE NI PHYAG G-YAS PA RDO RJE DANG BCAS PAS
THUGS KAR SON PA'O, ,PHYAG G-YON PA DRIL BU DANG LDAN PAS BSNYEMS
PA DANG BCAS PAS DKUR BRTEN PA'O, ,PHRA MA DANG 'DOD CHAGS DANG
PHRAG DOG RDO RJE RNAMS G-YAS PA RIN PO CHE DANG PADMA DMAR PO
DANG SNA TSOGS RDO RJE

DANG BCAS PA GDENGS PA, DRIL BU LDAN PA'I PHYAG G-YON PA ROL PA
DANG BCAS PAS THUGS KAR SON PA'O, ,DBANG PHYUG RDO RJE NI PHYAG
G-YAS BA RDO RJE DANG BCAS PAS THUGS KAR SON PA'O, ,PHYAG G-YON
DRIL BU DANG BCAS PAS DKUR BRTEN PA'O, ,LTUNG BYED MA DANG GSOD

@35B BYED MA DANG, 'GUGS BYED MA DANG, PADMA GAR GYI DBANG PHYUG
RNAMS NI ZHAL GCIG PHYAG BZHI MA STE, SER PO DANG, NAG PO DANG,
DMAR PO DANG LJANG GU'I MDOG CAN GYI SPYAN MA DANG, M'A MA K'I
DANG GOS DKAR MO DANG SGROL MA'I RANG BZHIN TE PHYAG G-YAS PA
GNYIS KYIS 'KHOR

LO DANG GRI GUG DANG RDO RJE DANG GRI GUG DANG, PADMA DANG GRE
GUG DANG, RAL GRI DANG GRI GUG RNAMS 'DZIN PA'O, ,G-YON PA'I
PHYAG GNYIS KYIS THOD PA DANG, KHA tV'Am GA 'DZIN PA'O, ,PADMA'I
DRA BA CAN NI DU BA'I MDOG DANG DKAR BA DANG DMAR BA'I ZHAL GSUM
PA PHYAG DRUG BA CHOS KYI DBYINGS KYI

RDO RJE MA'I RANG BZHIN DU BA'I MDOG CAN, G-YON BA'I PHYAG GSUM
GYIS THOD PA DANG KHA tV'Am GA DANG ZHAGS PA 'DZIN PA, G-YAS PA'I
PHYAG GSUM NA LCAGS KYU DANG TSANGS PA'I MGO BO DANG GRI GUG GIS
MDZES PA'O, ,RNAM PAR SNANG MDZAD ME LONG LTA BU'I YE SHES KYI
RANG BZHIN NO, ,RDO RJE NYI MA NI

MNYAM PA NYID KYI YE SHES KYI RANG BZHIN NO, ,PADMA GAR GYI DBANG
PHYUG NI SO SOR RTOG PA'I YE SHES KYI RANG BZHIN NO, ,RDO RJE
RGYAL PO NI BYA BA GRUB BA'I YE SHES KYI RANG BZHIN NO, ,SGRUB
THABS 'DIR NI SHIN TU RNAM PAR DAG PA'I CHOS KYI DBYINGS KYI YE
SHES KYI RANG BZHIN NI RDO RJE SEMS DPA'O, ,CHOS

KYI DBYINGS KYI RANG BZHIN NI MI BSKYOD PA'O, ,GTI MUG RNAM PAR
'JOMS PAS NA GTI MUG RDO RJE'O, ,ZHE SDANG 'JOMS PAS NA ZHE SDANG
RDO RJE'O, ,PHRAG DOG RNAM PAR 'JOMS PAS NA PHRAG DOG RDO RJE'O,
,CHAGS PA THAMS CAD 'JOMS PAS NA 'DOD CHAGS RDO RJE'O, ,PHRA MA
THAMS CAD 'JOMS

PAS NA PHRA MA RDO RJE'O, ,THAMS CAD LA DBANG PHYUG STER BAS NA
DBANG PHYUG RDO RJE'O, ,MING DANG RJES SU MTHUN PA'I LAS RNAMS
SGRUB PAS NA LTUNG BYED MA LA SOGS PA'O, ,RNAM PAR SNANG MDZAD LA
SOGS PA NI ZHABS G-YAS BRKYANG PA RAL BA'I CONG PA CAN SPYAN GSUM
PA PHYAG RGYA LNGAS BRGYAN

PA'O; ,LHA MO RNAMS NI SKRA GROL BA GCER BU SPYAN GSUM PA PHYAG
RGYA LNGAS BRGYAN PA ZHABS G-YAS BRKYANG BA'O, ,DE NAS ZHES BYA
BA NI PHUNG PO LA SOGS PA RNAM PAR DAG PA'I RJES THOGS SU'O, ,RDO
RJE'I GUR BSAM BAR BYA STE, SHAR LA SOGS PA'I PHYOGS SU NGES PAR
DGOD PAR

@36A *, ,BYA'O; ,STENG DU NI MDA'I DRA BA'O, ,SA GZHI NI YI GE
H'Um LAS SNA TSOGS RDO RJE'I RANG BZHIN DU BYIN GYIS BRLAB PAR
BYA'O, ,DE'I 'OD KYIS SNANG BA LAS RDO RJE'I RA BA DANG, RDO
RJE'I BLA RE'O, ,ZHES BYA BA'I TSIG BDUN PO 'DI RNAMS NI MAN DAG
JI LTA BA BZHIN DU BRI'O, ,G-YON PA'I

MDZUB MO DANG MTHE BONG BRDAB PA SNGON DU 'GRO BAS AOm SUMBHA
ZHES BYA BA'I SNGAGS BRJOD CING NAG PO DANG LJANG GU DANG DMAR PO
DANG, SER PO'I KHA DOG TSANGS PA'I 'JIG RTEN NAS GSER GYI SA GZHI
LA THUG PAR KHYAB CING 'BAR BA'I LUS CHEN PO SHAR DANG BYANG DANG
NUB DANG LHO'I PHYOGS RNAMS SU

RIM GYIS DGOD PAR BYA'O, ,SUMBHA LA SOGS PA'I SNGAGS KYI 'OD ZER
GYI KHA DOG LAS DE DANG MTHUN PA'I RA BA BZHI'O, ,DE DANG DUS
MNYAM PA NYID DU H'Um GI YI GE LAS SKYES SHING DE NYID KYI BYIN
GYIS BRLABS PA'I SNA TSOGS RDO RJE'I RANG BZHIN GYI SA GZHI'O,
,DE'I 'OD ZER GYI STENG DU RDO RJE RTZE

LNGA PA'I RNAM PA'I MDA'I DRA BA'O, ,DE'I 'OG TU RDO RJE'I GUR
DANG RDO RJE'I BLA BRE NI GNAS JI LTA BA BZHIN DU BSAM PA'O, ,DE
NAS SUMBHA LA SOGS PA'I SNGAGS BZHI LAS GRUB PA'I KHVA GDONG MA
LA SOGS PA'I LHA MO BZHI DANG, DE NYID KYI TSE GNYIS GNYIS KYI
'OD ZER LAS BYUNG BA'I

GSHIN RJE BRTAN MA LA SOGS PA'I LHA MO BZHI STE, 'DI BRGYAD NI
ZHAL GCIG PA PHYAG GNYIS PA LTE BA MAN CHAD RTZE GCIG PA'I RNAM
PA'O, ,G-YAS PA NA RDO RJE THO BA 'DZIN PA, G-YON PA BDAG NYID
KYI LTA BU'I PHUR BU'I PHYAG CAN SPROS TE PHYOGS BCU NA GNAS PA'I
BGEGS KYI

TSOGS BKUG NAS SGRA RING POR BRJOD PA'I H'Um YI GE LAS GRUB PA'I
PHYOGS BRGYAD KYI RA BA DANG NYE BA'I DONG RNAMS SU BCUG LA PHUR
BUS GDAB PA'I SNGAGS SNGON DU 'GRO BAS BGEGS KYI TSOGS PHUR BUS
GDAB PA DANG BRDUNG BA'I SNGAGS SNGON DU 'GRO BAS BRDUNG BAR
BYA'O, ,PHUR

BUS GDAB PA DANG BRDUNG BA DAG GIS BGEGS KYI TSOGS RNAMS BDE BA
CHEN PO'I DE BZHIN NYID DU RANG BZHIN GCIG PAR RNAM PAR BSAM PAR
BYA'O, ,YANG BGEGS LHAG MA RNAMS BSKRAD NAS DE DAG RA BA LA THIM
PA NA CHU LA CHU THIM PA LAS THIGS PA BYUNG BA'I TSUL GYIS MTSAMS
BCING BA'I

@36B DON DU ZLUM PO'I RDO RJE DANG PADMA DANG 'KHOR LO'I RA BA
RNAMS BSAM PAR BYA'O, ,RDO RJE'I RA BA LA SOGS PA DE NYID MTSAMS
MED CING DUM BU GCIG TU GYUR PAS RNAM PA THAMS CAD DU 'GRO BA
RNAMS LA BGEGS MED PAR MOS PAR BYA'O, ,'DIR CI'I PHYIR BSRUNG
BA'I RDO RJE'I DRA BA LA SOGS

PA'I RJES THOGS SU STONG PA NYID BSGOM ZHES RTZOD PAR MI BYA STE,
GANG GI PHYIR RGYUD 'DI NI DBANG PO RNON PO'I DBANG DU BYAS PA
YIN LA, DE LA STONG PA NYID KHO NA DON DAM PA'I SRUNG BA YIN NO,
,'O NA JI LTAR PHYI ROL GYI BRIS PA'I DKYIL 'KHOR DU RDO RJE'I RA
BA YIN NO ZHE NA, MA YIN TE GANG GI TSE BCOM

LDAN 'DAS RDZOGS PA DE NYID KYI TSE DAM TSIG GI 'KHOR LO YONGS SU
GCOD PA'I SNA TSOGS RDO RJE'I RA BA RDZOGS PA'I PHYIR RO, ,DE NAS
ZHES BYA BA NI BSRUNGS PA'I RJES LA'O, ,RANG GI SNYING GAR ZHES
BYA BA NI RDO RJE DRA BA'I DBUS NA GNAS PA'I BDAG NYID KYI SNYING
GAR RO, ,YI GE AA LAS ZHES BYA BA NI KLAD

KOR DANG BCAS PA LAS SO, ,DE'I STENG DU ZHES BYA BA NI ZLA BA'I
STENG DU'O, ,YI GE H'Um LAS ZHES BYA BA NI RDO RJE SEMS DPA'I
RANG BZHIN LAS SO, ,RDO RJE SEMS DPA' YANG ZLA BA'I DKYIL 'KHOR
CAN NYID DU RIGS PA NYID DO, ,SNA TSOGS PA'I 'OD ZER 'PHRO BA
ZHES PA NI 'OD ZER 'PHRO BA LNGA DANG

LDAN PA'O, ,YI GE H'Um GI GNYUG MA'I KHA DOG NI DNGUL CHU DANG
MTSUNGS PA STE DBUS SNGO BA DANG PHYI ROL DKAR BA NYID KYIS SO,
,YANG DAG PAR MCHOD DE ZHES BYA BA LA, PI WANG MA LA SOGS PA'I
LHA MO BCU DRUG GIS TE, ,DE LA PI WANG MA DANG, GLING BU MA DANG,
RNGA ZLUM MA DANG, RDZA RNGA MA RNAMS ZHAL

GCIG PHYAG BZHI MA SNGON MO DANG SER MO DANG, DMAR MO DANG LJANG
GU STE, PHYAG GTZO BO GNYIS KYIS RANG RANG GI RDUNG BA DAG BRDUNG
BAR BRTZON PA, PHYAG GZHAN GNYIS GYIS [*KYIS] RDO RJE DANG DRIL BU 'DZIN
PA'O, ,BZHAD MA DANG SGEG MO DANG, GLU MA DANG GAR MA NI ZHAL
GCIG PHYAG BZHI MA,

DMAR PO DANG, SNGON MO DANG, SER MO DANG LJANG GU STE, BZHAD MIN
PHYAG GNYIS BZHAD PA'I STONGS BYED PA'O, ,SGEG MO NI PHYAG GTZO
BO GNYIS KYIS BSNYEMS PAS RDO RJE DANG DRIL BU 'DZIN ZHING SGEG
PA'I STANGS CAN NO, ,GLU MA NI PHYAG GNYIS 'KHAR BA'I SIL KHROL
'DZIN PA'O, ,

@37A *, ,GAR MA NI PHYAG GNYIS KYIS PADMA BSKOR BA'I TSUL CAN NO,
,'DI RNAMS KYI PHYAG GZHAN GNYIS NA THOD PA DANG KHA tV'Am GA'O,
,ME TOG MA DANG, BDUG PA MA DANG, MAR ME MA DANG, DRI CHAB MA NI
KHA DOG DKAR MO DANG DU BA'I MDOG DANG MAR ME'I RTZE LTA BU DANG,
DMAR MO STE

PHYAG BZHI PA ZHAL GCIG PA'O, ,'DI RNAMS KYI PHYAG GI GTZO BO
GCIG NA ME TOG GI SNOD DANG SPOS KHANG DANG MAR ME'I KONG BU DANG
DRI'I DUNG PHOR RO, ,PHYAG GZHAN GSUM NA dA MA RU DANG THOD PA
DANG KHA tV'Am GA'O, ,ME LONG MA DANG, RO MA DANG, REG MA DANG,
CHOS MA RNAMS NI DKAR PO

DANG; DMAR MO DANG, LJANG GU DANG, DKAR MO STE, PHYAG BZHI MA
ZHAL GCIG MA PHYAG GTZO BO GCIG GIS ME LONG DANG, RO'I SNOD DANG,
GOS SNA TSOGS PA DANG, CHOS KYI 'BYUNG GNAS 'DZIN PA'O, ,PHYAG
LHAG MA GSUM NA dA MA RU DANG THOD PA DANG KHA tV'Am GA BSNAMS
PA'O, ,DE

NAS RKANG PA BRGYAD PA'I SNGAGS KYIS BSTOD NAS SEMS CAN THAMS CAD
GDON PA'I PHYIR, BDAG NYID DE DAG LA PHUL LA SDIG PA BSHAGS PA LA
SOGS PA'I DON DU, DKON MCHOG GSUM LA BDAG SKYABS MCHI, ,ZHES BYA
BA LA SOGS PA'I TSIGS SU BCAD PA LAN GSUM GYI

BAR DU BRJOD PAR BYA'O ZHES BYA BA NI BSOD NAMS KYI TSOGS SU
BSTAN TO, ,DE NAS ZHES BYA BA LA SOGS PAS YE SHES KYI TSOGS
GSUNGS TE, MCHOD PAR BYED PA DANG MCHOD PAR BYA BA DANG MCHOD PA
LA SOGS PA RNAMS RNAM PAR RIG PA TZAM DU KHAS LEN PA NI AOm MO,
,SVA BH'A BA

SHUDDHA: SARBA DHARM'A:ZHES BYA BA NI GZUNG BA RNAM PAR DAG PA'O,
,SVA BH'A BA SHUDDHO&HAm ZHES BYA BA NI 'DZIN PA RNAM PAR DAG
PA'O, ,SLAR YANG STONG PAR BSAM PAR BYA, ,ZHES BYA BA NI DE'I
RNAM PAR RTOG PA YANG SPANGS PA'O, ,SEMS TZAM NYID NI SEMS TZAM
NYID KYANG NGO, ,GNAS PA ZHES

BYA BA NI N'A DA'I GZUGS SU GNAS PA'O, ,BYANG CHUB KYI TSOGS
BSGOM PA ZHES BYA BA NI BYANG CHUB KYI TSOGS NI SNYING RJE CHEN
PO STE, DE BSGOM PA DANG LHAN CIG TU BLTA BAR BYA'O, ,SNGAGS
BRJOD PA SNGON DU 'GRO BAS SNAD BA TZAM GYI YE SHES KYI MTSAN
NYID KYIS STONG PAR BSGOM PAR BYA ZHES PA'I DON

@37B TO; ,SNANG BA TZAM GYI YE SHES ZHES BYA BA NI AOm SVA BH'A
BA ZHES BYA BA 'DI'I DE MA THAG TU'O, ,DE'I DON NI 'DI YIN TE,
MCHOD PA LA SOGS PA'I RJES LA MCHOD PA LA SOGS RTEN CING 'BREL
PAR 'BYUNG BA SEMS TZAM DU MOS PA BYAS LA BDAG NYID KYI SPYI BO
DANG MGRIN PA DANG SNYING GA RNAMS SU HE RU KA ZHES BYA BA'I

YI GE GSUM BSGOM ZHING, HE NI CHOS RNAMS RGYU DANG BRAL BA DANG
DE BZHIN DU RTOG PA DANG BRAL BA DANG, GANG DU YANG MA GNAS PA
ZHAS BRTAGS NAS DE LTA BUR CHOS THAMS CAD KYI RANG BZHIN MA SHES
PAS SEMS CAN RNAMS BDAG DANG BDAG GI BA LA SOGS PAR BZUNG BAS
'KHOR BAR GYUR TE, DE BAS NA

BDAG NYID HE RU KAR GYUR NAS JI LTAR DE LTAR DE LTA BU'I RANG
BZHIN DU CHOS THAMS CAD SHES PAR 'GYUR BA DE LTAR BDAG GIS BYA'O
ZHES CHOS LA DMIGS PA'I SNYING RJE BSKYED LA, AOm SVA BH'A BA LA
SOGS PA'I SNGAGS BRJOD CING KHAMS GSUM PA THAMS CAD STONG PA NYID
DU BLTA BAR BYA'O, ,SMON LAM

GYI DBANG GIS SEMS DE GANG DU GNAS PA DKAR PO DANG DMAR PO DANG
SNGON PO'I YI GE AOm A'A: H'Um GI RANG BZHIN DU RNAM PAR BSAM PAR
BYA'O, ,DE NAS YI GE AOm LAS SKU'I 'KHOR LO'I LHA RNAMS YANG DAG
PAR SPROS TE 'GRO BA'I DON BYAS NAS SNYOMS PAR 'JUG PA SNGON DU
BYAS TE ZHU BAR BYAS NAS

DE NYID LA ZHUGS PAR BYAS LA, DE NAS YI GE A'A: LAS GSUNG GI
'KHOR LO'I LHA RNAMS DANG, YI GE H'Um LAS THUGS KYI 'KHOR LO'I
LHA RNAMS SO, ,DE NAS AOm NI A'A: LA'O, ,A'A: NI H'Um LA'O, ,A'U
NI HA LA'O, ,HA NI MGO BO LA'O, ,MGO BO NI ZLA BA PHYED PA LA'O,
,ZLA BA PHYED PA NI THIG

LE LA'O; ,THIG LE NI N'A DA LA BSDUS NAS SKRA'I RTZE MO BRGYA
STONG DU GSHAGS PA'I TSAD TZAM DU BZHAG NAS SEMS CAN RNAMS CHOS
NYID MA SHES PAS 'KHOR BAR 'KHOR TE, DE BAS NA BDAG GIS CHOS NYID
SHES PAR BYAS NAS DE RNAMS KYIS RTOGS PAR BYA'O ZHES BYA BA'I
SNYING RJE CHEN PO

DMIGS PA MED PA'I SNYING RJE'I SA BON DU GYUR PA BSGOMS LA, AOm
SH'U N+YA T'A DZNY'A NA BADZRA ZHES BYA BA LA SOGS PA'I SNGAGS
BRJOD PAS N'A DA TZAM GYI RTOG PA YONGS SU SPANG BAR BYA'O, ,DE
NAS ZHES BYA BA NI STONG PA NYID KYI RJES LA'O, ,LANGS NAS ZHES
BYA BA NI N'A DA'I RANG BZHIN GYIS

@38A *, ,RANG GI SEMS NAM MKHAR BZHAG NAS RTEN DANG BRTEN PA'I
RANG BZHIN GYI 'KHOR LO BEE RAm BHA LA SOGS PA'I GNAS PA NI,
RLUNG GI DKYIL 'KHOR LA SOGS PA'I STENG DU GNAS PA BSAM PA STE
'DI NI MDOR BSTAN PA'O, ,'DI'I RGYAS PAR BSHAD PA NI YI GE YAm
ZHES BYA

BA LA SOGS PA STE GO SLA'O, ,DE'I STENG DU YI GE H'Um LAS BYUNG
BA'I SNA TSOGS RDO RJE ZHES BYA BA DE'I DON NI 'DI YIN TE, RI RAB
KYI STENG DU YI GE PAm LAS BYUNG BA'I SNA TSOGS PADMA'I ZE 'BRU'I
STENG DU ZHES BYA BA'I DON TO, ,SNA TSOGS PADMA 'DAB MA BRGYAD PA
LTE BA DANG GE SAR DU BCAS PA ZHES BYA BA

LA PADMA 'DI'I KHA DOG NI PHYOGS KYI RIM PAR BRJOD PAR BYA STE,
SHAR LA SOGS PA'I 'DAB MA NYI 'OD 'DRA, ,RLUNG DANG MER GNAS 'DAB
MA SER PO YIN, ,LUS NGAN DANG NI DBANG LDAN PHYOGS DAG TU, ,D'UR
LTAR LJANG DANG SPRIN NAG SNA TSOGS MDOG ,CES PA'I DON NI 'DI YIN
TE,

SHAR LA SOGS PA'I PHYOGS SU SON PA NI DMAR PO'O, ,ME DANG RLUNG
DU NI SER PO'O, ,SRIN POR LJANG GU'O, ,DBANG LDAN DU NAG PO'O,
,A'A LI K'A LI'I SBYOR BA'O ZHES BYA BA LA G-YON SKOR DANG G-YAS
SKOR DU RAB TU GNAS PA'I A'A LI K'A LI'I PHRENG BA YONGS SU GYUR
PA LAS DES BYIN GYIS

BRLABS PA'I GZUGS BRNYAN GYI RNAM PA'I ZLA BA'I DKYIL 'KHOR BSAM
PAR BYA BA NI 'DI'I RNAL 'BYOR RO, ,DE'I DBUS SU ZHES BYA BA NI
ZLA BA'I DBUS SU'O, ,YI GE H'Um ZHES BYA BA NI SNGAR BZHAG PA'I
N'A PA LAS RIM PA RDZOGS PA'O, ,RDO RJE SEMS DPA'I RANG BZHIN
CAN, ,ZHES BYA BA NI RGYU'I

RDO RJE 'CHANG GI RANG BZHIN NO, ,'OD ZER SNA TSOGS RNAM PAR
'PHRO BA ZHES BYA BA NI SPRO BA NA KHA DOG LNGA'I 'OD ZER GYI SGO
NAS BYUNG BA'I 'KHOR LO LNGA'I LHA RNAMS KYI 'GRO BA DE'I RANG
BZHIN DU BYAS NAS YANG BSDUS PAS PHYOGS BCUR GNAS PA'I DPA' BO
DANG RNAL 'BYOR MA LA SOGS PA THABS

DANG SHES RAB DANG RO MNYAM PA SNGON DU 'GRO BA'I SBYOR BAS ZHU
BAR BYAS NAS N'A DA LA ZHUGS PAR BSAM PAR BYA'O, ,BSAMS LA ZHES
PA NI MCHOG TU GRUB PA'I RANG BZHIN GYI SA BON DE MNGON DU BYAS
TE BSGOM PAR BYA'O, ,DE NYID KYIS NA RGYU'I RDO RJE 'DZIN PA'I
RANG BZHIN NO, ,BCOM LDAN

@38B 'DAS NI LHAN CIG SKYES PA'I DGA' BA'I RANG BZHIN NYID KYI
PHYIR 'BRAS BU'I RANG BZHIN NYID DO ZHES BYA BA NI RJES SU RNAL
'BYOR RO, ,DE YONGS SU GYUR PA LAS ZHES BYA BA NI ZLA BA DANG SA
BON YONGS SU GYUR PA LAS SO, ,DPAL HE RU KA ZHES BYA BA NI DKYIL
'KHOR DANG BCAS PA'I BCOM LDAN

'DAS LHAN CIG SKYES PA'I RANG BZHIN DU RDZOGS PA STE, AOm
A'A:H'Um AOm SARBBA B'I RA YO GI N'I K'A YA B'A KA TZITTA BADZRA
SVA BH'A BA A'ATMA KO&HAm, AOm BADZRA SHUDDHA:SARBA
DHARM'A:BADZRA SHUDDHO&HAm, ZHES BYA BA'I SNGAGS NI GSUM BRJOD
CING BSGOM PAR BYA'O, ,NYI MA LA BZHUGS SHING ZHES BYA BA NI KHRO
BO'I

RANG BZHIN NYID KYI PHYIR LA KHRO BO RNAMS NI NYI MA'I GDAN CAN
YIN PA'I PHYIR RO, ,DKYIL 'KHOR GYI 'KHOR LO DANG BCAS PA ZHES
BYA BA NI SANGS RGYAS KYI CHOS THAMS CAD YONGS SU RDZOGS PA'O,
,DUR KHROD BRGYAD KYIS BRGYAN PA ZHES BYA BA NI 'JIG RTEN GYI
KHAMS THAMS CAD SDUD

PAR BYED PA'I RNAM PAR SHES PA BRGYAD BDAG MED PA'I RANG BZHIN
GYIS SO, ,RNAM PAR SHES PA BRGYAD BRJOD DE MIG GI RNAM PAR SHES
PA LA SOGS PA LNGA DANG, KUN GZHI RNAM PAR SHES PA DANG, YID KYI
RNAM PAR SHES PA DANG, NYON MONGS BA CAN GYI YID KYI RNAM PAR
SHES PA'O, ,

ZHAL BZHI PA ZHES BYA BA NI STONG PA NYID DANG, MTSAN MA MED
DANG, SMON PA MED PA DANG, MNGON PAR 'DUS MA BYAS PA NYID DE,
RNAM PAR THAR PA BZHI RNAM PAR DAG PA'O, ,SPYAN GSUM PA ZHES BYA
BA NI DUS GSUM GYI RNAM PA THAMS CAD GZIGS PA'I PHYIR RO, ,PHYAG
BCU

GNYIS PA ZHES BYA BA NI RTEN CING 'BREL BAR 'BYUNG BA'I YAN LAG
BCU GNYIS 'GAGS PA'I PHYIR RO, ,DPRAL BAR RDO RJE'I PHRENG BA
'DZIN PA NI YE SHES LNGA'I RANG BZHIN YIN PA'I PHYIR RO, ,G-YAS
BRKYANG BAS BZHUGS PA ZHES BYA BA NI 'GRO BA THAMS CAD STONG PA
NYID KYIS MNAN PA'I

PHYIR RO; ,DE YANG ZHABS G-YON BSKUM PA G-YAS MTHO LNGAR BRKYANG
BA'O, ,'JIGS BYED CHEN PO DANG DUS MTSAN DAG MNAN PA ZHES BYA BA
NI MI GNAS PA'I MYA NGAN LAS 'DAS PA'I RANG BZHIN NYID KYI PHYIR
RTAG PA DANG CHAD PA'I RNAM PAR RTOG PA MNAN PA'I PHYIR TE, RTAG
PA'I RNAM PAR

@39A *, ,RTOG PA NI 'JIGS BYED NGO, ,CHAD PA'I RNAM PAR RTOG PA
NI TZA RTZI KA'O, ,RDO RJE PHAG MO LA 'KHYUD PA ZHES BYA BA NI
STONG PA NYID DANG SNYING RJE'I BDAG NYID RO MNYAM PA'I PHYIR RO,
,PHYAG GNYIS NI RDO RJE DANG DRIL BU ZHES BYA BA NI G-YAS KYI
PHYAG NA YE SHES LNGA'I RANG BZHIN DU

RO GCIG PAR GYUR PA'I RDO RJE'O, ,G-YON PA NA SHES RAB KYI PHA
ROL TU PHYIN PA'I RANG BZHIN GYI DRIL BU'O, ,GLANG PO CHE'I PAGS
PA'I NA BZA' ZHES BYA BA NI GLANG PO CHE DKAR PO'I PAGS PA GOS SU
'DZIN PA STE, 'GRO BA'I GTI MUG 'JOMS PA'O, ,MCHOG TU DGA' BA'I
SGRAS DE

BZHIN GSHEGS PA THAMS CAD BSKUL BAR MDZAD PAS d'A MA RU'O, ,LUS
DANG NGAG DANG YID KYI SKYON GCOD PAS DGRA STA'O, ,DNGOS PO DANG
DNGOS PO MED PA'I RNAM PAR RTOG PA GCOD PAR BYED PA'I SHES RAB
KYI GRI GUG GO, ,SRID PA GSUM DU SON PA'I NYON MONGS PA 'BIGS

PAS MDUNG RTZE GSUM PA'O, ,BYANG CHUB KYI SEMS KYI RANG BZHIN GYI
KHA tV'Am GA'O, ,BDE BA CHEN PO DANG SNYING RJE CHEN PO'I RO'I
RANG BZHIN GYIS NA KHRAG GIS YONGS SU GANG BA'I THOD PA'O, ,YANG
DAG PA'I YE SHES BCINGS PA'I PHYIR RDO RJE'I ZHAGS PA'O, ,DNGOS
PO DANG DNGOS PO

MED PA'I RNAM PAR RTOG PA 'JIG PAR BYED PA'I THAR PA'I RANG BZHIN
GYIS NA TSANGS PA'I MGO BO'O, ,DGE BA'I RTZA BA MTHAR SKYED PAS
NA RAL PA'I COD PAN GYIS BRGYAN PA'O, ,CHOS KYI DBYINGS LAS YANG
DAG PAR BZHENGS PA NYID KYIS NA THOD PA'I PHRENG BA'I THOD CAN
NO, ,BYANG

CHUB KYI SEMS RGYAS PA'I RANG BZHIN GYIS NA ZLA BA PHYED PA 'DZIN
PA'O, ,'GRO BA THAMS CAD KYI DON BYED PA NYID KYIS NA SNA TSOGS
RDO RJES MTSAN PA'I DBU RGYAN CAN NO, ,LOG PAR LTA BA SPANGS PAS
NA ZHAL RNAM PAR 'GYUR BA'O, ,BDUD BZHI RNAM PAR 'JOMS PAS MCHE
BA

GTZIGS SHING 'JIGS PAR BYED PA'O, ,DE BZHIN GSHEGS PA LNGA DANG
LHA MO BZHI'I RANG BZHI'I RANG BZHIN GYI ZHI GNAS DANG LHAG
MTHONG GOMS PA'I BDE BA DANG LDAN PA'I PHYIR SGEG PA LA SOGS PA'I
NYAMS DANG LDAN PA'O, ,'DOD CHAGS LA SOGS PA RNAM PAR SBYONG BAR
BYED PAS STAG

@39B GI PAGS PA'I SHAM THABS BSNAMS PA'O, ,A'A LI DANG K'A LI'I
YI GE LNGA BCU'I RANG BZHIN GYIS NI MI'I MGO BO'I THOD PA RLON
PA'I PHRENG BA'O, ,THAL BAS LUS KYI YAN LAG THAMS CAD LA KHYAB
PAR BYUGS PA NI LUS KYI YAN LAG THAMS CAD LA BYANG CHUB KYI SEMS
KYIS

KHYAB PAR STON TO, ,DE'I SPYAN SNGAR ZHES PA NI MDUN DU BCOM LDAN
'DAS LA 'KHYUD NAS BZHUGS PA'I DON TO, ,DUM BUS BRGYAN PA'I SKA
RAGS ZHES BYA BA NI THOD PA'I DUM BUS RKED PA BRGYAN PA'O,
,BSKAL PA'I ME LTA BU ZHES PA NI STONG PA'I RANG BZHIN GYIS 'GRO
BA THAMS CAD

DMIGS PA MED PAR MNYAM PA'O, ,GZI BRJID CHEN PO ZHES BYA BA NI
SHIN TU RNAM PAR DAG PA'I YE SHES KYI SNANG BA DANG LDAN PA'O,
,NYI MA'I DKYIL 'KHOR CAN NI ZLA MTSAN GYI SBYOR BAS 'JAG PA'O,
,PHYAG RGYA LNGA YIS BRGYAN PA YANG RTOGS PAR BYA'O, ,BYIN PAS

'KHYUD PA NI SHING LA 'DZEG PA'I 'KHYUD THABS KYIS GNAS PA'O,
,BDE BA CHEN PO DANG THUGS RJE CHEN PO'I BANG NYID CES PA NI LHAG
MTHONG GI RANG BZHIN GYI BDE BA CHEN PO LA THIM KYANG 'GRO BA'I
DON MDZAD PA'O, ,CUNG ZHIG BZHAD DANG YONGS 'KHYUD PA, ,GCER BU
NYID DANG SKRA

GROL DANG, ,SPU LDANG LNGA PO BDE SKYED PA'I, ,PHYI ROL DU NI
RTAGS YIN NO, ,DNGOS SU RTAGS GSUM BRJOD PA YIS, ,RTAGS GNYIS DE
LAS SHUGS KYIS SHES, ,'KHOR LO LNGA LA GNAS PA YI, ,LHA MO RTAGS
LNGA RNAM PAR GNAS, ,ZHES SO, ,RDO RJE LA SOGS PA SBYANG BA BRJOD

BAR BYA STE, ,YI GE H'Um DKAR PO LAS RDO RJE NAG PO DANG, YI DU
DRAN PA NYID KYIS MA RIG PA'I SKABS MI 'BYED PA'O Y'A SER POS
RTZE MOR BYIN GYIS BRLABS PA'O, ,YI GE A'A:LAS PADMA DMAR PO 'DAB
MA GSUM PA DANG, YI GE BY'A LAS DPA' BO'I BYANG CHUB KYI SEMS NYE
BAR MTSON

BA CAN GYI ZE 'BRU DKAR PO YI GE BY'A SER POS RTZE MOR BYIN GYIS
BRLABS PA'O, ,DE NAS AOm BADZRA BEE RO TZA N'I YE ZHES BYA BA LA
SOGS PA DANG, AOm SARBBA BUDDHA d'A KI N'I ZHES BYA BA LHA MO'I
SNYING PO DANG, NYE BA'I SNYING PO GNYIS KYIS LTE BA DANG SNYING
GA DANG, DE BZHIN DU RANG GI SNYING PO DANG NYE BA'I SNYING

@40A *, ,PO'I SNGAGS GNYIS KYIS MGRIN PA DANG DPRAL BAR BCOM LDAN
'DAS MA LA BCOM LDAN 'DAS KYIS TZUM PA NA BYA'O, ,BCOM LDAN 'DAS
MAS KYANG BCOM LDAN 'DAS KYI SNYING PO DANG NYE BA'I SNYING PO
DAG GIS MGRIN PA DANG DPRAL BAR BCOM LDAN 'DAS LA TZUM BA NA
BYA'O, ,

DE NAS YI GE GSUM GYI DGA' BA BRTZAM PAR BYA'O, ,PHYI ROL GYI
MDZES MA'I SBYOR BA YANG CHO GA 'DI NYID KYIS BYA'O, ,RAL PA'I
COD PAN DANG DAR DPYANGS NI RAL BA'I COD PAN DANG DPA' BO'I DAR
THOD CAN ZHES BYA BA'I THA TSIG GO, ,GDU BU ZHES BYA BA NI LAG
PA'I GDU BU'O, ,YID 'PHROG

PA'I GZUGS GNYIS PA ZHES BYA BA NI MTSAMS NA GNAS PA STE, MI'I
GDONG PA CAN DANG KHA DOG GNYIS DANG LDAN PA YIN GYI KHRA LA SOGS
PA'I GDONG PA CAN NI MA YIN NO, ,YI DAGS KYI GDAN LA GNAS SHING
'JIGS PA CHEN PO ZHES BYA BA NA BRGYAD CAR LA YANG RIG PAR BYA'O,
,DUR

KHROD DU GNAS PA CAN NYID KYI PHYIR 'DI RNAMS KYI GDAN RO NYID
DO, ,DPA' BO DANG RNAL 'BYOR MA RNAMS KYI ZHES BYA BA NI PHAG MO
LA SOGS PA RNAMS KYI'O, ,LHA'I RNAM PA LA MNGON PAR ZHEN PA SPANG
PA'I PHYIR DANG THAMS CAD SHES PA THOB PA BSTAN PA'I PHYIR BYANG
CHUB KYI PHYOGS KYI CHOS

DANG SBYAR BAR BYA STE, DE LA LUS DRAN PA NYE BAR GZHAG PA NI GZUGS
KYI PHUNG PO YONGS SU SHES PA LA RAB TU RTZOM PA'O, ,CHOR BA DRAN
PA NYE BAR GZHAG PA NI TSOR BA'I PHUNG PO YONGS SU SHES PA LA RAB
TU RTZOM PA'O, ,CHOS DRAN PA NYE BAR GZHAG PA NI 'DU SHES DANG
'DU BYED DAG SGYU MA LTA BU

NYID DU NGES PAR 'DZIN PA'O, ,RNAM PAR SHES PA'I PHUNG PO'I RANG
GI NGO BO GSAL PAR SO SOR RIG PA NI SEMS DRAN PA NYE BAR GZHAG
PA'O, ,DAM PA'I CHOS NYAN PA LA SOGS PA LA SHIN TU GUS PA NI 'DUN
PA'I RDZU 'PHRUL GYI RKANG PA'O, ,BRTZON 'GRUS MI LDOG PAR GOMS
PAR BYED

PA NI BRTZON 'GRUS KYI RDZU 'PHRUL GYI RKANG PA'O, ,DPYOD PA'I
RDZU 'PHRUL GYI RKANG PA NI SHIN TU RNAM PAR DPYOD PA'O, ,SEMS
KYI RDZU 'PHRUL GYI RKANG PA NI BYANG CHUB MNGON DU BYED PA'I BYA
BA LA KHYAD PAR DU 'PHAGS PA'I BYED PA'O, ,BDEN PA DANG DKON
MCHOG DANG LAS DANG 'BRAS BU LA

@40B MNGON PAR YID CHES PA'I DAD PA'I DBANG PO NI 'DI'O ZHES NGES
PAR 'DZIN PA'O, ,BRTZON 'GRUS KYI DBANG PO NI NGES PAR BYED PAS
YID CHES PA'O, ,DRAN PA'I DBANG PO NI MI BRJED PA NYID DU DRAN PA
NYID KYIS MA RIG PA'I SKABS MI 'BYED PA'O, ,TING NGE 'DZIN GYI
DBANG PO NI SEMS RTZE

GCIG PA LA DBANG YOD PA'O, ,SHES RAB KYI DBANG PO NI SPANG BAR
BYA BA DANG BLANG BAR BYA BA NYID DU NGES PA'O, ,DBANG PO LNGA PO
DE NYID PHUL DU BYUNG BA'I GNAS SKABS SU SPANGS BYAS MI THUB PA'I
PHYIR NA STOBS ZHES MING 'THOB PAR 'GYUR BA NI DAD PA'I STOBS
DANG, BRTZON 'GRUS KYI STOBS

DANG; DRAN PA'I STOBS DANG, TING NGE 'DZIN GYI STOBS DANG, SHES
RAB KYI STOBS ZHES MNGON PAR BRJOD DO, ,TING 'DZIN YANG DAG BYANG
CHUB KYI YAN LAG NI TING NGE 'DZIN NYID BYANG CHUB KYI RGYU'O,
,BRTZON 'GRUS YANG DAG BYANG CHUB KYI YAN LAG NI LE LOS SKABS MI
'BYED PA'O, ,DGA'

BA YANG DAG BYANG CHUB KYI YAN LAG NI DGE BA KUN DU 'DZIN PA'O,
,SHIN TU SBYANGS PA YANG DAG BYANG CHUB KYI YAN LAG NI DGE BA'I
LAS LA SEMS LAS SU RUNG BA'O, ,CHOS RNAM PAR 'BYED PA YANG DAG
BYANG CHUB KYI YAN LAG NI BDAG MED PA'I RANG BZHIN 'DI LTA BU
ZHES 'DZIN PA'O, ,DRAN PA YANG

DAG BYANG CHUB KYI YAN LAG NI MNGON PAR DRAN PA'I DANG TSUL CAN
NYID DO, ,BTANG SNYOMS YANG DAG BYANG CHUB KYI YAN LAG NI TING
NGE 'DZIN LA LHUN GYIS GRUB PA'O, ,YANG DAG PA'I LTA BA NI SANGS
RGYAS KYI GSUNG LA MCHOG TU GUS PA DANG PHYIN CI MA LOG PAR DON
RTOGS PA'O, ,YANG DAG PA'I RTOG

PA NI DAM PA'I BYA BA BRTZAMS PA MI SPONG PA'O, ,YANG DAG PA'I
NGAG NI SEMS CAN MI SLU BA'I TSIG GO, ,YANG DAG PA'I LAS KYI
MTHA' NI DGE BA BCU LAS 'DA' BAR MI BYED PA'O, ,YANG DAG PA'I
'TSO BA NI SEMS CAN RNAMS LA 'TSE BA MED PA'I TSUL GYIS 'TSO
BA'O, ,YANG DAG PA'I RTZOL

BA NI DGE BA'I DON LA SBYOR BA'O, ,YANG DAG PA'I DRAN PA NI SANGS
RGYAS KYI GSUNG RJES SU DRAN PA'O, ,YANG DAG PA'I TING NGE 'DZIN
NI DPAL HE RU KA'I GZUGS SU GNAS PA'O, ,DE NAS ZHES BYA BA LA
SOGS PA NI SLA'O, ,GNAS ZHES BYA BA LA SOGS PA NI RIM PA JI LTA
BAS SA BCU

@41A *, ,RNAM PAR DAG PA'I GNAS LA SOGS PA DANG SBYOR BA'I PHYIR
RO ZHES BYA BA'I DON TO, ,DE LA GNAS DANG NYE BA'I GNAS LA SOGS
PA NI RIM GYIS RAB TU DGA' BA DANG DRI MA MED PA DANG, 'ONG BYED
PA DANG 'OD 'PHRO BA DANG SHIN TU SBYANG DKA' BA DANG MNGON DU
GYUR PA DANG RING DU SONG BA

DANG MI G-YO BA DANG LEGS PA'I BLO GROS DANG CHOS KYI SPRIN RNAMS
SO, ,PU DZ'A ZHES BYA BA LA SOGS PA LA 'DIR MAN NGAG NI PUm DZ'Am
ZHES BYA BA LA SOGS PA THAMS CAD KLAD KOR DANG BCAS PAR BRTAGS
LA, PU LA SOGS PA'I YI GE YONGS SU GYUR PA LAS RTZIBS KYI STONG
PA'I 'KHOR LO'I

RNAM PA CAN GYI GNAS LA SOGS PA'I GNAS RNAMS SPYI BO LA SOGS PAR
SKAD CIG GIS BLTA BAR BYAS LA, GNAS LA SOGS PA DE RNAMS SU DE'I
GNAS NA YOD PA'I RTZA RNAMS DE'I LHA'I GZUGS SU GYUR NAS RNAM PAR
GNAS PAR BLTA BAR BYA'O, ,RNA BA ZHES BYA BA NI RNA BA'I

BUG PA'I NANG DU'O, ,DE BZHIN DU KHA DANG LTE BA DANG MTSAN MA
DANG BSHANG PA'I LAM DANG MDZOD SPU DANG MIG DANG SNA RNAMS SU
YANG RIG PAR BYA'O, ,MKHA' SPYOD CES BYA BA NI MTHO RIS SU SON PA
RNAMS BSDUS PA'O, ,SA LA SPYOD PA NI MI YUL DU GNAS PA RNAMS SO,
,SA 'OG

NI SA 'OG NA GNAS PA RNAMS SO, ,JI LTAR PHYI ROL GYI GNAS LA SOGS
PA NI CHU KLUNG GI CHUS GSO BAR BYED PA DE BZHIN DU LUS LA YANG
RTZA RNAMS KYIS SEN MO LA SOGS PA RGYAS PAR BYED DE DES NA
MTSUNGS PA NYID DO, ,PHYI ROL DU NI RDO RJE'I GNAS BYANG CHUB
CHEN PO'I MING CAN

GYI GNAS YIN ZHING, NEE RANYDZA NA NI CHU KLUNG YIN PA BZHIN DU
LUS LA NI BDE BA CHEN PO'I 'KHOR LO RDO RJE'I GNAS SO, ,AA BA
DH'U T'I NI NEE RANYDZA NA'O, ,KHA DANG SNA BUG G-YON PA DANG
BSHANG BA'I LAM DANG SNA BUG G-YAS PA'I SGO RNAMS SU RIM PA BZHIN
DU KHRA GDONG MA LA SOGS PA'I SGO SKYONG MA

RNAMS SO, ,RNA BA G-YAS PA DANG G-YON PA DANG MIG G-YAS PA DANG
G-YON PA RNAMS SU GSHIN RJE BRTAN MA LA SOGS PA RNAMS SO, ,SNYING
GA DANG MGRIN BA DANG LTE BA DANG, DBRAL BA'I PADMA'I ZE'U 'BRU
RNAMS LA MKHA' 'GRO MA LA SOGS PA BZHI'O, ,RJE BTZUN DANG RJE
BTZUN MA'I

@41B GNAS RNAMS MAN NGAG LAS SHES PAR BYA STE, DE LTAR LUS KYI
DKYIL 'KHOR YONGS SU RDZOGS PA LA YANG DANG YANG DU MOS PA BRTAN
PAR BYA'O GSUNGS PA'I DON 'DI NYID KYI MJUG SDUD PAR BYED PA NI,
SKU GSUNG THUGS KYI DBYE BA YIS, ,ZHES BYA BA LA SOGS PA'O, ,MTHO
RIS MI

YUL SA 'OG TU, SKAD CIG GIS NI SKU GCIG 'GYUR, ,ZHES BYA BA NI
MTHO RIS LA SOGS PA DANG THA MI DAD PA'I SKU DE'I RANG BZHIN GYI
BCOM LDAN 'DAS SU'O, ,'GYUR BA NI SKYED CES BYA BA'I DON TO, ,JI
LTAR ZHEN GSUNGS PA, SKU GSUNG THUGS KYI DBYE BA YIS, ,ZHES BYA
BA

PHYI ROL DANG NANG DAG 'KHOR LO GSUM GYI RANG BZHIN DU ZHES PA'I
DON TO, ,GANG LAS SHE NA GSUNGS PA, YI GE GSUM GYI RANG BZHIN
LAS, ,ZHES BYA BA LA YI GE GSUM LAS BYUNG BA'I N'A DA YONGS SU
GYUR PA'I SGO NAS RANG GI NGO BOR SKYES PA'I H'Um GANG YIN PA DE
LA DE SKAD CES BRJOD

DO; ,DE LA SKAD CIG GCIG GIS LHAN CIG SKYES PA'I DGA' BA'I RANG
BZHIN DU SKYES PA YIN NO ZHES BYA BA'I DON TO, ,SKAD CIG GIS ZHES
BYA BA NI PHYAG MTSAN LA SOGS PA LA MI LTOS PAR RO, ,SKAD CIG GIS
NI RNAL 'BYOR BDAG ,CES PA NI BCOM LDAN 'DAS MA DANG LHAN

CIG TU LAN CIG LA RDZOGS PA'O, ,SKAD CIG GIS NI PHYAG RGYA CAN,
,ZHES BYA BA NI BDAG DANG DUS MNYAM PA NYID DU SHES RAB DANG BCAS
PA ZHES BYA BA'I DON TO, ,KUN NAS KUN DU SKAD CIG STE, ,ZHES PA
NI GZHAL YAS KHANG DANG DPA' BO DANG RNAL 'BYOR MA DANG LHAN CIG

RDZOGS PA'O, ,SKAD CIG GIS NI GSANG SNGAGS GDON, ,ZHES PA NI
RDZOGS PA DANG DUS MNYAM PA NYID DU SNGAGS BRJOD PA'O, ,SNGAGS
GSUM GSUNGS PA, AOm A'A: H'Um ZHES BYA BA LA SOGS PA'O, ,DE NAS
ZHES BYA BA LA SOGS PA NI MDOR BSTAN PA'I TSIGS SU BCAD PA'O, ,

MYUR BAR ZHES BYA BA NI MCHOD YON LA SOGS PA LA MI LTOS PAR RO,
,DE NAS ZHES BYA BA LA SOGS PA NI RGYAS PAR BSTAN PA'O, ,AOm HA
ZHES BYA BA LA SOGS PA'I SNGAGS DANG LHA THA MI DAD PA'I PHYIR TE
DE'I KHA DOG CAN GYI SNGAGS RNAMS BSGOM PAR BYA'O, ,RDO RJE SEMS
DPA' LA

@42A *, ,SOGS PA'I KHA DOG NI GO RIMS BZHIN DU DKAR PO DANG, SER
PO DANG NAG PO DANG SNGON PO DANG DMAR PO DANG LJANG GU'O, ,YAN
LAG THAMS CAD LA GO CHA STE, ,ZHES PA NI PAGS PA'I NANG DU SON
PA'I RDUL PHRA RAB KYI RANG BZHIN DE'I KHA DOG CAN NO, ,DE BZHIN
DU BCOM

LDAN 'DAS MA'I AOm BAm ZHES BYA BA LA SOGS PA'O, ,SNGAGS NI DMAR
PO DANG SNGON PO DANG DKAR PO DANG SER PO DANG, LJANG GU DANG DU
BA'I MDOG CAN NO, ,YANG NA DE DANG DE'I SNGAGS LAS RDZOGS PA'I
GNAS DE RU RDO RJE SEMS DPA' LA SOGS PA BSGOM PAR BYA STE, DE LA
RDO RJE SEMS DPA' DANG

RNAM PAR SNANG MDZAD DANG PADMA GAR GYI DBANG PHYUG DANG DPAL HE
RU KA DAR RDO RJE NYI MA DANG RTA MCHOG RNAMS DKAR PO DANG SER PO
DANG DMAR PO DANG SNGON PO DANG NAG PO DANG LJANG GU'I KHA DOG
CAN TE, RDO RJE SEMS DPA' NI ZHAL GSUM PHYAG DRUG PA'O, ,DE LAS
GZHAN PA NI PHYAG BZHI PA

DANG ZHAL GCIG PA'O, ,G-YAS NA RDO RJE DANG dA MA RU DANG MGO BO,
G-YON NA DRIL BU DANG THOD PA DANG KHA tV'Am GA BSNAMS PA, GTZO
BO DANG G-YAS DANG G-YON GYI ZHAL NI DKAR PO DANG DMAR PO DANG
SNGON PO NI RDO RJE CAN NO, ,GZHAN RNAMS KYI NI G-YAS GNYIS NA
'KHOR LO DANG PADMA DANG RDO RJE DANG

RIN PO CHE DANG RAL GRI DANG dA MA RU'O, ,G-YON PA DAG NA DRIL BU
DANG THOD PA DANG KHA tV'Am GA'O, ,PHAG MO DMAR MO DANG SNGON MO
DANG LJANG GU'I ZHAL CAN G-YON NA THOD PA DANG KHA tV'Am GA DANG
ZHAGS PA BSNAMS PA'O, ,G-YAS NA LCAGS KYU DANG TSANGS PA'I MGO BO
DANG GRI GUG 'DZIN PA'O, ,

GSHIN RJE MA DANG RMONGS BYED MA DANG SKYOD BYED MA DANG SKRAG
BYED MA DANG GTUM MO NI SNGON MO DANG DKAR MO DANG SER MO DANG
LJANG GU DANG DU BA'I MDOG CAN TE SKRA GROL BA GCER BU SPYAN GSUM
PA PHYAG BZHI PA STE, THOD PA DANG BCAS PA'I KHA tV'Am GA DANG
DRIL BU NI G-YON PA'O, ,YANG G-YAS NA

dA MA RU DANG GRI GUG 'DZIN PA'O, ,'DI THAMS CAD G-YAS BRKYANG PA
NYID KYIS GNAS PA SPYAN GSUM PA PHYAG RGYA LNGAS BRGYAN PA'O,
,GANG YANG 'DI LTAR DKAR PO NI ZLA BA'I DKYIL 'KHOR CAN GYI 'OD
CAN NO, ,GZHAN NI NYI MA'I DKYIL 'KHOR GYI 'OD CAN NO, ,MDZUB MO
MDUD BYAS NI RTZE

@42B MO MDUD PA BYAS PA'O, ,'DI SKAD BSTAN PAR 'GYUR TE, PI WANG
MA LA SOGS PA'I LHA MO BCU DRUG GIS MCHOD BZHIN PA SNGAGS DANG
PHYAG RGYAS BSKUL BA SNYING GA'I SA BON GYI 'OD ZER GYIS BKUG
PA'I YE SHES KYI 'KHOR LO PHYOGS BCU NA GNAS PA'I DPA' BO DANG
DPA' MO'I DBANG PHYUG MAR

YONGS SU GYUR PA'I RANG BZHIN SKAD CIG GIS BDAG LA GZHUG PAR
BYA'O, ,DE NAS AOm YOG ZHES BYA BA LA SOGS PA'I SNGAGS BRJOD CING
PADMA'I LAG PA'I PHYAG RGYAS BSKOR BAS SNYING GA'I PHYAG RGYA
SBYIN PAR BYA STE, SNYING GA'I PHYAG RGYA NYE BAR BSDUS NAS
'KHYUD PA'I TSUL DANG, AOm A'A: H'Um

ZHES BYA BA LA SOGS PA SNGON DU GSUNGS PA'I SNGAGS GSUM GYI BYIN
GYIS BRLAB PAR BYA'O, ,DE NAS DBANG BSKUR BA SBYIN PAR BYAS TE,
DE LA MAN NGAG NI 'DI YIN TE, YE SHES KYI 'KHOR LO DGUG PA DANG
DUS MNYAM PA'I RDO RJE RNAL 'BYOR MA YE SHES KYI BDUD RTZIS BKANG
BA'I THOD PA DANG dA

MA RU 'DZIN PA, SNYING GA'I SA BON LAS BYUNG BA'I PI WANG MA LA
SOGS PA'I LHA MO BCU DRUG GIS MCHOD DE, JI LTAR BLTAMS PA ZHES
BYA BA LA SOGS PA NAS KHRUS GSOL ZHES BYA BA'I MTHAR THUG PA'I
BRJOD PA RNAMS KYIS LAG PA G-YON PA'I THOD PA CUNG ZHIG YO BAR
BYAS NAS

BLUGS PA'I YE SHES KYI BDUD RTZI'I RGYUN GYIS DBANG BSKUR BAS BDE
BA CHEN PO'I NGO BOR BDAG NYID RNAM PAR BSGOMS LA CHU'I LHAG MA
LAS SKYES PA'I DE BZHIN GSHEGS PA RNAMS SPYI BOR BLTAS TE, AOm
SARBBA TA TH'A GA TA ZHES BYA BA LA SOGS PA'I SNGAGS BRJOD PAR
BYA'O, ,DE LA BCOM

LDAN 'DAS LA NI MI BSKYOD PAS SO, ,YUM LA NI RNAM PAR SNANG MDZAD
KYIS SO, ,MKHA' 'GRO MA LA SOGS PA LA RIN CHEN 'BYUNG LDAN NO,
,THUGS DANG GSUNG DANG SKU'I 'KHOR LOR SON PA RNAMS LA MI BSKYOD
PA DANG 'OD DPAG MED PA DANG RNAM PAR SNANG MDZAD DO, ,DAM TSIG
GI 'KHOR LOR

SON PA RNAMS LA NI DON YOD GRUB PAS SO, ,DE NAS MCHOD PA SNGON DU
'GRO BAS RO MA ZHES BYA BA'I LHA MOS NYE BAR BSTABS PA'I BDUD
RTZI MYANGS TE SNYING PO NAS BZUNG NAS RKANG PA BRGYAD PA'I MTHAR
THUG PA'I SNGAGS KYIS BSTOD PAR BYA'O, ,DE NAS YE SHES LNGA DANG
SKU GSUM GYI

@43A *, ,BDAG NYID CAN GYI DKYIL 'KHOR LA GZUGS BRNYAN LTA BUR
MOS PAR BYA'O, ,BZLAS PA'I RJES THOGS SU GTOR MA'I CHO GA GSUNGS
TE PHYIS BRJOD PAR BYA'O, ,SO DANG SEN MO DAG CES PA NI KHAndA KA
PH'A LA'I RANG BZHIN GYIS SO DANG SEN MO LA SOGS PA ZHES

BYA BA'I DON TO, ,TSANGS PA'I SKUD PA LA SOGS PA RNAMS KYI SNGAGS
LA SOGS PA'I RANG BZHIN GYIS RNAM PAR DAG PA GSUNGS PA NI RTZA
BA'I SNGAGS SOGS DPA' BO ZHES BYA BA LA SOGS PA'O, ,YANG DANG
YANG DU BSTAN PAS 'DI SKAD STON PA YIN TE PHYAG RGYA 'DZIN PA MED
PAR SNGAGS BRJOD

PA NYID KYIS DE DANG MTSUNGS PA'I 'BRAS BUR 'GYUR ZHES BYA BA'I
DON TO, ,DPA' BO ZHES BYA BA NI DPA' BO'I RTZA BA'I SNGAGS DANG
'BREL BA'O, ,RTZA BA'I SNGAGS NI PHRENG BA'I SNGAGS TE DE NYID
MCHOG YIN NO, ,KHAMS SU BRTAG CES PA NI SO DANG SEN MO LA SOGS
PAR ZHES BYA BA'I DON TO, ,GO CHA'I DPA'

BO DRUG GIS NI, ,ZHES BYA BA NI BCOM LDAN 'DAS KYI GO CHA'I
SNGAGS DRUG GIS ZHES BYA BA'I DON TO, ,PHYAG RGYA 'DI YIS ZHES PA
NI PHYAG RGYA DRUG GIS ZHES BYA BA DON TO, ,RDO RJE PHAG MO'I
SNGAGS GANG YIN, ,ZHES PA NI LHA MO'I PHRENG BA'I SNGAGS ZHES BYA
BA'I DON TO, ,SANGS RGYAS KUN GYI

MKHA' 'GRO MA, ,ZHES PA NI, AOm SARBBA BUDDHA d'A KI N'I YE,
BADZRA BARnA N'I YE H'Um H'Um PHAt PHAt SV'A H'A ZHES PA 'DI YIS
ZHES BYA BA'I DON TO, ,RNAL 'BYOR MA DRUG SNGAGS LAS NI, ,ZHES PA
NI GO CHAR GYUR PA'I RNAL 'BYOR MA DRUG GI SNGAGS KYIS SO, ,'KHOR
LO KUN GYI RNAL 'BYOR MA, ,ZHES

PA NI MKHA' 'GRO MA NAS GSHIN RJE 'JOMS MA LA THUG PA'I BAR GYI
LHA MO'I SNGAGS RNAMS KYIS ZHES BYA BA'I DON TO, ,SNGAGS KYIS
BZUNG BA'I THOD PA YIN, ,ZHES PA SNGAGS NI 'DIR SNYING PO'O, ,BEE
RO TZA NI GANG YIN ZHES BYA BA NI AOm BADZRA BEE RO TZA N'I YE
H'Um PHAt SV'A H'A, ZHES BYA BA 'DI YIS

SO; ,DE LTAR ZHES BYA BA LA SOGS PAS NI RGYU BA'I DUS SU GANG
ZHIG BYA BA DE GSUNGS PA'I, ,RNAM BSAMS TE NI GO CHA BGOS NAS SO,
,TSAM NGAM SNGAGS NI AOm SUMBHA NI ZHES BYA BA LA SOGS PA ZHAL
BZHI PA'I SNGAGS SO, ,YANG NAS YANG DU BRJOD PAS DE DES LEGS PAR
BSRUNG PAR 'GYUR

@43B RO; ,TSANGS PAR SPYOD PA RTAG GYUR NAS, ,ZHES PA NI 'KHOR LO
SNGOM PA'I GZUGS SU DNGOS PO THAMS CAD RGYUN MI 'CHAD PAR BLTAS
NAS ZHES PA'I DON TO, ,RKANG PA BRGYAD PA'I SNGAGS KYIS MCHOD,
,CES PA NI RKANG PA BRGYAD PA'I SNGAGS KYIS BDAG NYID LA MCHOD
PA'O, ,BLA MA DANG

SANGS RGYAS DANG BYANG CHUB SEMS DPA' RNAMS MTHONG NA DE LA BDE
MCHOG GI MOS PAS RKANG PA BRGYAD PAS MCHOD NAS PHYAG LA SOGS PA
BYA'O, ,'KHOR LO BDE MCHOG SNGOM PA LA, ,ZHES PA NI GNYUG MA'I
RANG BZHIN DANG THA MI DAD PA'I DON TO, ,BYANG CHUB SEMS KYI
PHYOGS KYI CHOS SUM CU RTZA

BDUN SBYAR BAS NI THAMS CAD SHES PA NYID DANG SA BCU'I RNAM PAR
DAG PA'I GNAS LA SOGS PA SBYAR BAS NI LAM SHES PA NYID DANG GO
CHA LA SOGS PA'I RNAM PAR DAG PA'I MTHAR THUG PA SBYAR BAS NI
RNAM PA THAMS CAD MKHYEN PA NYID DU BSTAN TO ZHES BYA BA NI SHIN
TU RNAL 'BYOR RO,

DA NI RNAL 'BYOR CHEN POS RDO RJE 'DZIN PA NYID DU GSUNGS TE, A'A
LI K'A LI MDUN BSAMS NAS, ,ZHES BYA BA LA SOGS PA LA MDUN NI THOG
MAR TE ZLA BA BSGOM ZHES BYA BA'I DON TO, ,DE'I ZHES BYA BA NI
ZLA BA'I'O, ,YI GE ZHES PA NI H'Um NGO, ,MCHOG GI GNAS GYUR PA NI
RDO RJE 'DZIN PA'I

SA BON NO, ,LHA YI GZUGS NI BSGOM PAR BYA, ,ZHES PA NI H'Um YONGS
SU GYUR PA LAS SO, ,SKU GSUNG THUGS KYI RDO RJE CAN, ,ZHES BYA BA
NI RDO RJE 'DZIN PA ZHES BYA BA'I DON TO, ,DE NI GZUGS LAS 'DAS
PA TE, ,ZHES PA NI BCOM LDAN 'DAS RIM GYIS THIM PAR GYUR PA DE NI
N'A DA'I RANG BZHIN

DU BSGOM ZHES PA'I DON TO, ,SEMS NYID CES BYA BA NI N'A DA YANG
NGO, ,BSAM GYIS MI KHYAB CES BYA BA LA SOGS PA NI SNGA MA NYID
NGES PAR BSTAN TO, ,DE YANG ZHES BYA BA NI DE LA YANG NGO, ,SEMS
NYID BRTAG PAR MI BYA'O, ,ZHES PA NI BSAM GYIS MI KHYAB PAR YANG
DAG PAR MI BRTAG GO ZHES

PA'I DON TO, ,'DI'I NGES PAR BSTAN PA NI BSAM GYIS ZHES BYA BA LA
SOGS PA STE, DE BSAMS NA ZHES BYA BA NI BSAM GYIS MI KHYAB PA
NYID DU BSGOMS NA ZHES BYA BA'I DON TO, ,GZUNGS NI ZHES BYA BA NI
PHYAG RGYA CHEN PO'I DNGOS GRUB BO, ,'DI THAMS CAD KYIS 'DI LTAR
BSTAN PA YIN

@44A *, ,TE; A'A LI K'I LI'I PHRENG BA 'OD ZER LNGA DANG LDAN PA
'KHOR LO GSUM GYI LHA RNAMS 'PHRO BA CAN BRJOD CING G-YAS PA'I
RLUNG DANG GROGS NAS BYUNG STE, 'GRO BA 'KHOR LO GSUM GYI BDAG
NYID DU BYAS NAS THOG MA MED PA NAS GRUB PA'I DPA' BO DANG RNAL
'BYOR MA RNAMS

DANG RO MNYAM PAR GYUR TE SNA BUG G-YON PA NAS ZHUGS NAS LTE BAR
RANG RANG GI RNAM PA'I GZUGS BRNYAN DANG LDAN PA'I ZLA BA'I DKYIL
'KHOR DU GYUR PAR BSAMS LA, DE SKAD CIG GIS YI GE H'Um STE ZLA BA
DANG SA BON YONGS SU GYUR PA LAS BCOM LDAN 'DAS SKU MDOG DKAR PO
G-YAS

BRKYANG BAS GNAS PA, NAM MKHA' LA BRIS PA'I RI MO DANG MTSUNGS PA
ZHAL GCIG PHYAG GNYIS KYIS RDO RJE DANG DRIL BU 'DZIN PA'O, ,RDO
RJE PHAG MO DMAR MO PHYAG GNYIS KYIS RDO RJE DANG THOD PA 'DZIN
PA ZHAL GCIG MA DANG SNYOMS PAR ZHUGS PAR BLTA STE, SGYU MA LTA
BU'I RAB TU GSAL

BA'I SGRAS BKUG PA'I KHAMS GSUM PA'I BDAG NYID KYI 'KHOR LO RNAMS
BDAG NYID LA RIM GYIS BSDU BAR BYA'O, ,RIM PA NI 'GRO BA RNAMS NI
DUR KHROD RNAMS SU, DUR KHROD RNAMS NI PHYI'I 'KHOR LO LA'O,
,PHYI'I 'KHOR LO NI SKU'I 'KHOR LO LA'O, ,SKU'I 'KHOR LO NI GSUNG
GI

'KHOR LO LA'O, ,GSUNG GI 'KHOR LO NI THUGS KYI 'KHOR LO LA'O,
,THUGS KYI 'KHOR LO NI PHYOGS SU SON PA'I MKHA' 'GRO MA LA SOGS
PA LA'O, ,DBANG LDAN LA SOGS PA'I MTSAMS SU SON PA RNAMS NI GZUGS
CAN MA LA SOGS PA RNAMS LA'O, ,MKHA' 'GRO MA LA SOGS PA

RNAMS KYANG BCOM LDAN 'DAS KYI ZHAL JI LTA BA RNAMS SU'O, ,BCOM
LDAN 'DAS DANG BCOM LDAN 'DAS MA YANG ZHAL GCIG PHYAG GNYIS MA
DANG DE'I SHES RAB LA'O, ,DE DAG KYANG MNYAM PA'I BDE BAS 'DOD
CHAGS CHEN POS ZHU BAR GYUR CING ZHU BA DE YONGS SU GYUR PA LAS
SINDHU RA DANG MU TIG

DMAR PO'I MDOG LTA BU'I YI GE H'Um BDE BA CHEN PO'I RANG BZHIN
NO, ,DE YANG A'U NI HA LA'O, ,HA NI MGO BO LA'O, ,MGO BO NI ZLA
BA PHYED PA LA'O, ,ZLA BA PHYED PA NI THIG LE LA'O, ,THIG LE NI
N'A DA LA'O, ,N'A DA NI SKRA'I RTZE MO BRGYA STONG DU BGOS PA'I
CHA'I RANG BZHIN DU BLTA BAR BYA'O, ,SHIN TU DBANG PO

@44B RNON POS NI DE YANG MI DMIGS PAR BYA'O ZHES PA NI RNAL 'BYOR
CHEN PO'O, ,SKYO BAR GYUR NA SKAD CIG GIS DKYIL 'KHOR GYI 'KHOR
LOR LHAG PAR MOS PAR BYAS LA, LTE BAR ZLA BA LA DKAR DMAR GYI YI
GE H'Um NGAM N'A DA BLTAS TE YI GE GSUM RJOD PAR BYED CING DE LAS
BYUNG BA'I RLUNG GI 'KHOR

LO LNGA SPROS TE 'GRO BA'I DON BYAS NAS YANG BRJOD PAS SNGAGS
DANG LHAN CIG NYID DU SKUD PA'I PHRENG BA DGUG PA'I RIM PAS 'JUG
PA'I RLUNG GIS DE NYID DU GZHUG PAR BYA'O, ,DE LTAR YANG DANG
YANG DU BYAS PA NI RDO RJE'I BZLAS PA'O, ,DE KHO NA BZHIN DU N'A
DA DE NYID LAS SNYING PO DANG NYE BA'I SNYING PO'I

SNGAGS LAS 'KHOR LO SNGOM PA'I LHA TSOGS SPRO BA DANG BSDUS PAS
SNYING PO DANG NYE BA'I SNYING PO'I SNGAGS BRJOD PAR BYA'O, ,LHA
SO SO'I SNGAGS BRJOD PA YONGS SU RDZOGS PA NA SO SOR SPRO BA DANG
BSDU BA BYA BA NI DAM TSIG GI BZLAS PA'O, ,CHOS THAMS CAD MNYAM
PA NYID KYI NGA RGYAL GYIS SNGAGS

KYI PHRENG BA N'A DA LAS 'THON TE RDO RJE LAM NAS PADMAR BYUNG
ZHING, DE NAS AA BHA DH'U T'I'I NANG NA YAR LA SONG BAR BSGOM
ZHING PHRENG BA'I SNGAGS BZLAS PAR BYA BA NI 'DI LO'I BZLAS PA'O,
,DE NAS 'CHAD PAR 'GYUR BA'I RIM PAS GTOR MA BYIN NAS SMON LAM
YANG GANG BA STE, LHA'I GZUGS

KYIS GNAS PAR BYA'O, ,KHRUS BYED PA'I DUS SU NI DBANG BSKUR BA'I
CHO GAS BYA'O, ,ZAS KYI DUS SU NI DKYIL 'KHOR GYI 'KHOR LO BDAG
NYID KYI LUS SKAD CIG GIS BSAMS NAS CHO GA JI LTA BAS GTOR MA
SBYIN PAR BYA STE, YANG NA YI GE GSUM GYIS GTOR MA BYIN GYIS
BRLABS LA, AOm KHA

KHA KH'A HI KH'A HI ZHES BYA BA LA SOGS PA'I SNGAGS LAN CIG BRJOD
PAS PHYOGS SKYONG RNAMS LA GTOR MA BYIN TE 'BAR BA LA SOGS PA'I
CHO GAS SBYANGS PA'I BZA' BA CHOS THAMS CAD MNYAM PA NYID KYI NGA
RGYAL SNGON DU SONG BAS, AOm SA MA YA SHUDDHA:SARBBA DHARM'A:SA
MA YA SHUDDHO&HAm, ZHES

BYA BAS MNGON PAR BSNGAGS TE LCE H'Um LAS RDO RJE DKAR PO'I RANG
BZHIN DU BSAMS NAS, AO AA MRi TO DA KA H'Um H'Um thA thA TR'Am
A'A: KHAm H'Um ZHES BYA BA 'DI DANG YI GE GSUM GYIS BYIN GYIS
BRLABS LA LTE BA NA GNAS PA'I YI GE H'Um NGAM N'A DA TSIM PAR
BYA'O, ,GUNG GI THUN LA BSAM GTAN GYI KHANG BUR

@45A *, ,ZHUGS TA YI GE GSUM LA SOGS PA'I SNGAGS LAN GSUM BRJOD
CING SKAD CIG GIS DKYIL 'KHOR GYI 'KHOR LOR MOS PAR BYAS TE,
SNGON BZHIN DU THAMS CAD BYAS LA JI LTAR BDE BAR GNAS PAR BYA'O,
,PHYI THUN LA GUNG GI THUN BZHIN DU THAMS CAD BYAS LA

NAM PHYED KYI DUS SU DAG GI BYA BA THAMS CAD A'A LI K'A LI'I RANG
BZHIN DU RTOGS PAR BYA STE, AOm AE HYE HI MA H'A B'I RA SHUDDHA
B'A KYA SYA DE SHA KA SH'UN+YA T'A DZNY'A NA ME BAm TZAshtI SAm
HA RA SVA YAm BHU BA ZHES PA DANG, AA'I YI GE NAS KshA'I MTHAR
THUG PA H'Um H'Um PHAt CES PA BRJOD CING 'OD GSAL BA MNGON DU

BYAS TE GNYID LOG PA NA 'OD GSAL BA NYID DU MOS BA BYAS NAS NYAL
BAR BYA STE, THUN THAMS CAD KYI MTHAR YI GE BRGYA PA BRJOD PAR
BYA'O, ,YANG THO RANGS KYI THUN LA 'OD GSAL BA LAS BYUNG BA'I
DKYIL 'KHOR GYI 'KHOR LOR MOS PAR BYA STE, AOm AE HYE HI ZHES BYA
BA LA SOGS

PA'I SNGAGS THAMS CAD BRJOD DE LANGS LA SNGAR GSUNGS PA THAMS CAD
RJES SU BSGRUB PAR BYA'O, ,KHA tV'Am GA NI LHA YI SKU, ,ZHES BYA
BA NAS, KA NI GANG DU'ANG MI GNAS PA'O, ,ZHES BA'I BAR GYI GZHUNG
NI, BEE RO TZA NA'I SNGAGS GANG YIN, ,THOD PAS MGO BOR BRGYAN PA
YIN, ,ZHES BYA

BA 'DI'I RJES LA SBYAR BAR BYA STE, LHA'I SKU ZHES BYA BA NI
SHR'I HE RU KA'I SKU'O, ,YANG NA RUS PA'I SGAL TSIGS KHA tV'Am
GA'I RANG BZHIN DU SHES BAR BYA'O, ,SHES RAB NI STONG PA NYID DO,
,dA MA RU'I SGRA NI BRAG CA LTA BUR RTOGS PAR BYA'O, ,DMIGS PA'I
RANG BZHIN GYIS NYIN MO BCOM LDAN

'DAS SO, ,MI DMIGS PA'I RANG BZHIN GYIS MTSAN MO RNAL 'BYOR MA'O,
,MYA NGAN 'DAS BYUNG DPA' BO RNAMS, ,DRUG PA SEMS KYI SPRUL PA
STE, ,ZHES PA NI MYA NGAN LAS 'DAS PA NI 'CHI BA STE SROG GI
DBANG PO 'GAGS PA'I PHYIR RO, ,MYA NGAN LAS 'DAS PA LAS BYUNG BA
NI DRI ZA'I SEMS

CAN TE; DE YANG MNGON PAR SHES PA LNGA DANG MTSAN GYIS BRGYAN
PA'I LUS CAN YE SHES KYI RANG BZHIN DU BRJOD DE RNAM PAR SHES PA
TZAM GYI RANG BZHIN YIN PA'I PHYIR RO, ,DRUG PA NYID DU GZHAL
ZHING NGES PAR BYA BAS NA DRUG PA ZHES BYA'O, ,DE BAS NA SEMS KYI
SPRUL PA ZHES BYA'O, ,DPA' BO NI

@45B BCOM LDAN 'DAS TE DE'I GZUGS SU MOS PAR BYA STE BSGOM PAR
BYA'O ZHES BYA BA'I DON TO, ,YANG NA MYA NGAN LAS 'DAS PA NI CHOS
KYI DBYINGS TE NYON MONGS PA ZHI BAS SO, ,BYUNG BA NI SEMS CAN
GYI DON MDZAD PA'I YE SHES KYI RANG BZHIN GYI SKU'O, ,DRUG NI
CHOS KYI DBYINGS SO, ,PA

NI 'JAL BA DANG YONGS SU GCOD PAS NA DE SKAD CES BYA'O, ,SEMS KYI
SPRUL PA ZHES BYA BA NI GDUL BYA'I SEMS CAN LA LTOS NAS DE BZHIN
DU SO SOR SNANG BA'O, ,DAG PA CHOS KYI SPRUL PA NI, ,PHAG MO'I
GZUGS SU BSTAN PA YIN, ,ZHES BYA BA LA DAG PA'I CHOS NI STONG PA
NYID DO, ,

DE'I RANG BZHIN NI RDO RJE PHAG MO ZHES BYA BA'I DON TO, ,SEMS NI
DAL BAS SO ZHES BYA BA LA SOGS PA NI MTHONG BA'I CHOS KYI PHAN
YON TE, ,RNAL 'BYOR NI RNAL 'BYOR PAS SO, ,MYA NGAN LAS 'DAS PA
NI 'CHI BA NYID DO, ,MI STON PA NI DON DAM PAR MED PA STE KHYIM
NAS KHYIM GZHAN

DU 'GRO BA NYID BZHIN DU SEMS NGAL SO BA TZAM NYID LA 'CHI BA YIN
NO ZHES DGONGS SO, ,'PHO BA'I TSE NI 'CHI BA'I DUS SO, ,RNAL
'BYOR RNAMS NI RNAL 'BYOR PA'O, ,'CHI BA ZHES BYA RNAM RTOG STE,
,ZHES PA NI 'JIG RTEN PA'I RNAM PAR RTOG PA'O, ,MKHA' SPYOD GNAS
SU ZHES

PA NI 'OD GSAL BA'I GO 'PHANG DU'O, ,'DI SKAD BRJOD PA YIN TE
'CHI BA'I DUS NA DPAL HE RU KA DANG PHAG MO LA SOGS PA RDO RJE
RNAL 'BYOR MA RNAMS KYIS SNA TSOGS PA'I SPOS DANG ME TOG DANG
RGYAL MTSAN DANG, BA DAN LA SOGS PA LAG NA THOGS PAS 'OD GSAL
BA'I GO 'PHANG

DU 'JUG PAR BYED DO ZHES BYA BA'I DON TO, ,DPAL MNGON PAR RTOGS
PA'I DKA' 'GREL, GRUB THOB CHEN PO LA BA'I NA BZA' CAN GYI RJES
SU 'BRANGS NAS SLOB DPON CHEN PO PRADZNY'A RAKshI TAS MDZAD PA
RDZOGS SO,, ,,RGYA GAR GYI MKHAN PO DPAL SU MA TI K'I RTI DANG,
LO TZ'A BA

DGE SLONG BLO LDAN SHES RAB KYIS BSGYUR BA'O,,