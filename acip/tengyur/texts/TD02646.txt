@270A #, ,RGYA GAR SKAD DU,
PRA TIshthA BI DHI SAm

KshIPTA, BOD SKAD DU, RAB GNAS KYI CHO GA MDOR BSDUS BA ZHES BYA
BA, DPAL RDO RJE SEMS DPA' LA PHYAG 'TSAL LO, ,'JAM DBYANGS CHEN
PO'I YON TAN NI, ,RIN CHEN 'OD KYIS BRGYAN PA LA, ,BTUD NAS RAB
GNAS CHO GA NI, ,LHAG PAR 'DIR BSDUS BRJOD PAR BYA, ,BDE GSHEGS
RTOGS MED GO 'PHANG,

BRNYES; ,DRI MED MKHA' 'DRA'I SKU MNGA' ZHING, ,BRJOD DU MED PA
DE DAG LA, ,RAB GNAS 'THAD PA MA YIN TE, ,DE DAG SKU NI KUN
RDZOGS PA, ,BRTZE BZANG RO LAS BYUNG BA LTAR, ,DE LA BRTEN NAS
DGE BA NI, ,MTHA' YAS STER TE 'THAD PA'ANG MIN, ,RNAL 'BYOR DE
NYID SHES SKYON BCOM, ,BRTZE BA'I RANG BZHIN

RIGS SU SKYES, ,MDANGS LDAN BSGOM PA SHES RAB CAN, ,KUN LA MKHAS
SHING DAD PA YIS, ,CHU KLUNG CHU DAG BTAB PA YIS, ,SEMS SBYANGS
MCHOG NI SLOB DPON YIN, ,BDAG KUN SLOB DPON LA PHUL BA, ,SLOB MA
DE NI LEGS RNAMS BZHI, ,SKU GZUGS DANG NI MCHOD RTEN DANG, ,DAM
CHOS GTZUG LAG KHANG

LEGS BZHES, ,NYE BAR 'TSE KUN SEL BA RNAMS, ,'DIR NI BLA MAS RAB
GNAS BYA, ,GANG ZHIG 'JIM PA RNGO DNGUL DANG, ,RA GAN GSER DANG
SHING BZANGS LAS, ,RGYAL BA RGYAL BA'I NGANG TSUL MNGA' BA'I SKU
GZUGS BYED PA DE, ,YUN RING DUS SU SA BDAG BDE LONGS SPYAD NAS
THA MAR NI, ,SKYOB PA'I GO

'PHANG MCHOG LA RAB TU 'JUG PAR 'GYUR, ,GANG NA SKU GZUGS BZHENGS
ZIN CING, ,YUN RINGS MA MCHOD BZHUGS BDER, ,MI SHIS PA NI 'BYUNG
BAR 'GYUR, ,BLA MAS THOG MAR CHA RKYEN KUN, ,JI LTAR RNYED BZHIN
RAB BZUNG NAS, ,GOS RGYAN BDUG PA LA SOGS PAS, ,RNAM BKRA MCHOD
PA'I KHANG PAR NI, ,

@270B ZHAG BZANG PO LA CHO GA BZHIN, ,DKYIL 'KHOR DAG LA BRI BAR
BYA, ,BGEGS BSAL NAS NI DER SNGAGS KYIS, ,MGUL RGYAN RIN CHEN
SHING TOG LA, ,SOGS DANG KHA BRGYAN ME TOG GIS, ,MTSAN BA'I BUM
PA LHAG GNAS BYA, ,SKU GZUGS LA SOGS PA DAG LA, ,BSANG GTOR DANG
ME TOG LA SOGS PA MCHOD

PA LNGA LA SOGS PA DBUL BAR BYA'O, ,PHYI NAS RNAM PAR MI RTOG
PA'I TING NGE 'DZIN LA GNAS PA'I SLOB DPON GYIS, DE BZHIN GSHEGS
PA NAM MKHA' LA BZHUGS PA RNAMS LA MCHOD PA RNAM LA LNGAS YANG
DAG PAR MCHOD LA, SPOS SNOD THOGS TE TSIGS SU BCAD PA 'DI DAG GIS
GSOL BA GDAB PAR BYA'O, ,

SKU GZUGS SNGON DU PHYOGS BYAS TE, ,RDO RJE DRIL BZANG LEGS BZUNG
ZHING, ,LUS BSGOMS GYUR PAS GUS PAR NI, ,SNYAN GSAN DBAB PA'I
TSIGS BCAD GDON, ,BCOM LDAN CHE GE RDO RJE BZANG, ,RIG PA'I RGYAL
PO KHYOD LA 'DUD, ,MGON PO THUGS RJE'I BDAG NYID CAN, ,SLOB MA
RNAMS LA BRTZE BA DANG, ,KHYOD

LA MCHOD PA BGYID SLAD DU, ,BDAG NI RAB GNAS BGYID PAR 'TSAL, ,DE
PHYIR GUS PAS BDAG LA NI, ,BCOM LDAN BKA' DRIN MDZAD PAR 'OS,
,'JIG RTEN MGON PO THUGS RJE CAN, ,SANGS RGYAS DGRA BCOM BYANG
CHUB SEMS, ,GSANG SNGAGS LHA GZHAN GANG DAG DANG, ,LHA DANG 'JIG
RTEN SKYONG RNAMS DANG, ,

'BYUNG PO GANG DAG RDZU 'PHRUL CHE, ,BSTAN LA MNGON PAR DGA' BA
RNAMS, ,GANG DAG LA LA LHA MIG DANG, ,LDAN PA THAMS CAD BDAG LA
DGONGS, ,RDO RJE CAN DAG CHE GE MO, ,CI NUS PAR NI MCHOD PA YIS,
,RIG BA'I RGYAL BO'I DKYIL 'KHOR DU, ,RAB TU GNAS PA BGYID PA
LAGS, ,DE PHYIR THAMS

CAD SLOB MA DANG, ,BCAS PA BDAG LA BRTZER DGONGS TE, ,RAB TU GNAS
PA 'DI LA NI, ,NYE BA NYID DU MDZAD PA'I RIGS, ,SA MA YA STVAm SA
MA YA STVAm, RDZOGS SANGS RGYAS KUN DGA' LDAN DANG, ,LHA MO SGYU
'PHRUL LHUMS NA NI, ,JI LTAR RAB TU ZHUGS DE BZHIN, ,SKU GZUGS
'DI LA BZHUGS SU GSOL,,

CHE GE MO YI DON DANG NI, ,BYANG CHUB SEMS RAB BSKYED SLAD DU,
,MGON PO RTAG TU 'DIR BZHUGS NAS, ,ME TOG LA SOGS 'DI RNAMS
BZHES, ,ZHES LAN GSUM BRJOD LA, GUS PAS SNYAN GSAN GDAB PAR
BYA'O,, ,,SLOB DPON GNYIS SU MED PA YI, ,SBYOR BA DANG LDAN MKHAS
PA YIS, ,SLOB

@271A *, ,MA GSO SBYONG BCAS PA LA, ,SKU KHRUS GSOL BYA BGEGS
GZHIL DANG, ,SA BON ZLA BA MTSAN LA SOGS, ,BSGOM DANG YE SHES
SEMS SKU GZUGS, ,DGOD DANG NA BZA' SER PO YIS, ,G-YOGS DANG GTOR
MA'I LAS RGYAS PA, ,BYAS TE DE NAS BRJOD PAR BYA, ,YI GE BRGYA BA
LAN

GSUM GDON, ,AOm H'Um HR'I ZHES BYA SNGAGS KYIS, ,GTZUG LAG KHANG
NI LHAG GNAS BYA, ,YI GE BHR'Um GYIS RNAM SNANG LAS BYUNG BA'I,
,MCHOD RTEN DAM CHOS GLEGS BAM RGYAL YUM MA MA, ,DE BZHIN RDO RJE
SEMS DPA' RNAMS BSAMS NAS, ,LEGS PAR GNAS PA BDAG NI 'DRA BAR
BYA, ,RMI LAM DAG DANG MCHOD

YANG; ,GUS PAS SLOB MA BYED DU GZHUG ,JI SKAD BSHAD PA'I SO SHING
NI, ,LAN BDUN SNGAGS PA SBYIN PAR BYA, ,AOm SARBA B'A PAm DA HA
NA BADZRA YA AA SYA SARBA P'A PAm DA HA NA SV'A H'A, ZHES BYA BAS
SO, ,AOm BADZRA H'Um ZHES BA'I SNGAGS KYIS DE LA CHU KHYOR BA
GSUM YANG SBYIN NO, ,LAG G-YON SRAD BU DANG BCAS SHING, ,DAG PA'I

MAL LA GNAS BYAS TE, ,DE LA BLA MAS RMI LAM GYI, ,MTSAN MA RNAMS
NI BSTAN PAR BYA, ,LHAG PAR GNAS PA'O,, ,,DE NAS RAB GNAS NYIN
PAR RNAL 'BYOR CAN, ,RGYUN DU BYAS PA'I LAS NI YANG DAG BSGRUB,
,MCHOD PHYIR THOGS DANG LDAN ZHING DAR DPYANGS BCINGS, ,LAG PA
G-YAS PA GSER GYI SOR

GDUB MTSAN, ,LEGS PAR KHRUS BYAS LUS DRI ZHIM, ,GTZANG MAR GYUR
PA'I BGO BA BGOS, ,BYAMS DANG SNYING RJE RJES SU 'BREL, ,RTAG
SNGAGS BSAM GTAN LHUR LEN DES, ,MCHOD KHANG PHYOGS NI RGYAS PA
YIS, ,MDZES PAR YID DU 'ONG BA YI, ,STAN LA 'DUG STE BSRUNG BA
YI, ,'KHOR LOS

PHYOGS SOGS BGEGS MED BYA, ,BUM PA RNAMS NI BYIN BRLABS DANG,
,DKYIL 'KHOR MAN NGAG BSGOMS PA DANG, ,MCHOD PA BYAS NAS SNGAGS
RNAMS KYI, ,MDA' SOGS MDZES PAR DGOD PAR BYA, ,AOm BADZRA YAKshA
H'Um, TSON SNA LNGA PA'I SKUD PA YIS, ,YONGS SU DKRI BAR YANG
BYA'O, ,DE LA SNGAGS

NI 'DI YIN TE, AOm BADZRA SHI KHA RE RU tA MA tA DI SHAm BANDHA
H'Um, ZHES BYA'O, ,BGEGS ZHI BYAS NAS NA BZA' SER, ,GSAL BYED DE
NAS MKHAS PA YIS, ,CHO GA BZHIN DU SKU KHRUS GSOL, ,GANG 'DI LTAR
BCOM LDAN 'DAS DE NI DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS,

@271B RIG PA DANG ZHABS SU LDAN PA, BDE BAR GSHEGS PA, 'JIG RTEN
MKHYEN PA, SKYES BU 'DUL BA'I KHA LOS SGYUR BA, BLA NA MED PA,
LHA DANG MI RNAMS KYI STON PA, SANGS RGYAS BCOM LDAN 'DAS LA
MCHOD PA THAMS CAD DANG LDAN PA'I SKU KHRUS 'DI DBUL BAR BGYI'O,
,DE BZHIN DU GANG BCOM LDAN 'DAS ZHES BYA BAS KYANG

NGO; ,YON TAN DAM PA SKU MNGA' ZHING, ,LHA DANG MI YIS MCHOD 'OS
PA, ,SKU BYAD LTA BAS MI CHOG LA, ,BDAG GIS SKU KHRUS GSOL BAR
BGYI, ,MCHOD RTEN RIN CHEN CHOS SKU'I BDAG ,YON TAN DAM PA'I
GZUGS BRNYAN NI, ,BDAG GIS DANG PAS SKU KHRUS GSOL, ,BUD MED
GZUGS KYIS 'DUL

RNAMS LA, ,THUGS RJES RGYAL BA'I SKU GZUGS PA, ,LHA YI RNAM PA DE
LA NI, ,BDAG GIS SKU KHRUS GSOL BAR BGYI, ,SLOB PA'I DGE 'DUN
RNAMS KYI GNAS, ,SANGS RGYAS RNAMS KYI SKU GZUGS BZHI, ,GTZUG LAG
KHANG 'DI BDAG GIS NI, ,DAD PAS KHRUS 'DI DBUL BAR BGYI, ,BDAG
GIS RAB

TU GNAS PAR BGYI, ,ZHES THAMS CAD LA YANG DE BZHIN DU SBYAR BAR
BYA'O, ,GANG BCOM LDAN 'DAS PHA ROL TU PHYIN PA DRUG PO BSOD NAMS
DANG YE SHES KYI TSOGS DPAG TU MED PA BSAGS PA, SKYES BU CHEN
PO'I MTSAN SUM CU RTZA GNYIS KYIS BRGYAN PA, DPE BYANG BZANG PO
BRGYAD CUS SKU MDZES PA, LTA BAS CHOG MI SHES

PA; MI MTHUN PA MED PA, SKU'I GZUGS MTHAR PHYIN PA, 'GRO BA MTHA'
DAG GI GNYEN SANGS RGYAS BCOM LDAN 'DAS DE DAG GIS RAB TU GNAS
PAR BGYI'O, ,THUGS RJE CHE ZHING ZHI BA STE, ,DUL ZHING BSAM GTAN
GO 'PHANG GNAS, ,THUGS KAR GNAS PA'I GSANG SNGAGS NI, ,THUGS SU
CHUD PHYIR SANGS

RGYAS ZHES, ,DE YI MTSAN CAN DE LTAR 'GYUR, ,DE BZHIN GSHEGS PA
SANGS RGYAS NI, ,SKU GZUGS 'DI LA SPYAN DRANG BGYI, ,ZHES BYA 'DI
YIS RGYAL BA'I SKU, ,SHIN TU 'OD GSAL BKUG BYAS TE, ,SKU GZUGS LA
NI BZHUGS PAR BYA, ,DE BZHIN DU, NA MO BHA GA BA TE TA TH'A GA
T'A YA AARHA TE SAm MYA KA SAm BUDDH'A YA,

TADYA TH'A, AOm MU NE MU NE MA H'A MU NE YE SV'A H'A, ZHES BYA BA
DANG, TSIGS SU BCAD PA GI WANG GIS BRIS TE, DE BZHIN BSOD NAMS
MTHA' YAS GDUNG BKRUS NAS, ,GDAN KHRI LA SOGS NANG DU GZHUG BYAS
LA, SNGAGS KYI RDO RJE'I ZHAL MANG BYA'O, ,DE LA TSIGS SU BCAD PA
NI 'DI YIN TE, YE DHARM'A HE TU PRA BHA B'A HE

@272A *, ,TUNTE sh'ANTA TH'A GA TO HYA BA DA TA, TEsh'A NYTZA YO
NI RO DHA, AE BAm W'A D'I MA H'A SHRA MA nA:, ZHES BYA'O, ,GZHAN
LA RANG RANG SNYING PO NI, ,YANG DAG BRIS TE GZHUG PAR BYA,
,SNGAGS GZHUG PA DANG RDO RJE ZHAL GYI SNGAGS NI, AOm DHARMA DH'A
TU GARBHE SV'A H'A, ZHES BYA BA DANG, AOm BADZRA DH'A TU GARBHA
YA SV'A H'A, ZHES BYA'O, ,

ROL CHA RNAM PA SNA TSOGS DKROL BAS RGYAS PA'I GLU RGYUN GYIS,
GSAL BAR SNYING RGYAS SIM PAS BUD MED RNAMS KYI GAR DANG NI,
,BKRA SHIS SGRA NI RNAM PAR BDE BA STER BA BYUNG BA'I TSE,
,SNGAGS PAS RNAM PAR RGYAL BA'I BUM PAS DBANG NI BSKUR BAR BYA,
,SNGAGS PAS SKU KHRUS TSUL BZHIN DU, ,BYAS NAS GSER GYI

THUR MANG GIS, ,LHA BSHOS BZANG PO SNGON BTANG STE, ,SPYAN DAG
BAL GYIS DBYE BAR BYA, ,AOm TZAKshU SA MANTA TZAKshUR BI SHO DHA
SV'A H'A, AOm D'I BYA AAN NA SA M'A DHI DHY'A NA PR'I NA nE SV'A
H'A, GOS MCHOG DRI ZHIM BKRA DANG NOR BU NI, ,SNGAGS KYIS DAG PAR
BYAS RNAMS RAB MCHOD NAS, ,MCHOD PA'I SPRIN TSOGS MANG POR SNANG
SPROS

PAS; ,SNYING GA'I SA BON GNAS TE GSANG SNGAGS BRJOD, AOm SU PRA
TIshthA TA BADZRA YA SV'A H'A, AOm H'Um TR'Am HR'I AA:, RGYAL
BA'I TSOGS NI G-YO BA RNAMS, ,SKU GZUGS DAG LA BZHUGS PAR BYA,
,BADZRA GI TA B'A TYEE: BI SA BI SA ZHES BYA BAS, DE BZHIN GSHEGS
PA RNAMS MNYES PAR BYAS TE, H'Um GIS YANG DAG

PAR MCHOD LA, BYI'I [*PHYI'I] MCHOD PA DANG, DE BZHIN DU GTOR MA
DAG GIS TSIM PAR BYAS TE, MKHAS PAS BSTOD PA DANG, SMON LAM GDON
PAR BYA'O, ,MCHOD RTEN BYIN GYIS BRLABS PA NI, 'DI LTAR YIN TE,
AOm H'Um HR'I: BHR'Um TIshthA TIshthA, DE BZHIN DU YIG 'BRU AA
LAS GRUB PA'I SHES RAB KYI PHA ROL TU PHYIN PA LA,

AOm PRADZNYE PRADZNYE SHRU TI SMRi TI BI DZA YE SV'A H'A, ZHES
BYA'O, ,DAM CHOS GLEGS BAM LA SOGS GZHAN, ,GANG GIS RAB TU GNAS
BYAS NA, ,BDAG PO DE DANG DE'AM NI, ,YANG NA RDO RJE 'CHANG DGOD
BYA, ,DE BZHIN MCHOD RTEN GTZUG LAG KHANG, ,SA BON LA SOGS LEGS
BSGOM PA, ,SNGAGS PAS 'BAD DE

BUM PA YIS, ,DE BZHIN RGYA CHER BSANG BAR BYA, ,AOm AU DA KA AA
BHI shINYTZA AOm H'Um HR'I:, DE NAS KHAMS GSUM RNAM RGYAL GYI,
,RNAM PAS NAG PO CHEN PO DGUG ,DE LA RGYAL BA'I BKA' DRAN BYA,
,DE LA YUN RING SKYOB BYED 'GYUR, ,KHA CIG LAS NI LUS NGAN LA,
,GTOR MA RGYA CHEN SBYIN ZHES 'BYUNG, ,

@272B BHR'Um KHAm BADZRA BHA BA DRidHA TIshthA BH'Um KHAm, MA
TSANG LHAG PA ZHI BYA'I PHYIR, ,YI GE BRGYA PA GUS PAR GDON, ,CHO
GA BZHIN DU CI NUS PAR, ,SBYIN SREG GIS NI LAS KYANG BYA, ,'BRAS
BU MTHA' YAS DGE 'DUN MCHOD BYA ZHING, ,SKYE BO 'PHONGS DANG
GZUGS KYANG MA TSANG DANG, ,SEMS CAN CHU RGYU SA RGYU MKHA' RGYU
DANG,,

'GRO BA DAG NI YONGS SU TSIM PAR BYA, ,SDIG MED GNYEN BSHES DANG
BCAS MTSAN MOS DGA' DANG, ,GLU DBYANGS ROL MO'I SGRA SNYAN GYIS
SAD DGA' BA YI, ,BDUD RTZIS SEMS PA'I DNGOS PO SHAS CHE'I GAR
LDAN ZHING, ,'KHOR BA'I MTSAN MO ZHI BAR BYED LA GUS PAR 'BANG,
,NYI MA BDUN GYI MTSAN

TZAM GYIS, ,DGA' STON CHER SGRUB RNAL 'BYOR PA, ,MCHOD PAS YANG
DAG G-YENG BA YIS, ,DE NAS GSHEGS SU GSOL BAR BYA, ,RDZOGS SANGS
RGYAS DANG LHA RNAMS DANG, ,GANG DE'I SRAS DANG TSANGS LA SOGS,
,LHA TSOGS RNAMS DANG 'BYUNG PO GANG, ,MTHU BO CHE DANG BZOD PA
MDZOD, ,SBYIN

BDAG LA NI THAMS CAD DU, ,ZHI DANG BDE LEGS CHER MDZAD DE, ,SANGS
RGYAS YUL DU GSHEGS NAS NI, ,SLAR YANG 'BYON PAR MDZAD DU GSOL,
,GANG NA BSKAL PA'AM BSKAL PA LAS, ,LHAG PAR SKU GZUGS 'DI BZHUGS
PAR, ,SA DANG CHU DANG ME RLUNG GI ,LHA RNAMS KUN GYIS SRUNG DU

GSOL; ,SHIN TU DGA' DANG YID BDE BAR, ,GYUR NAS RAB GNAS BZANG
POR SHES, ,SLOB DPON SLOB MAR BCAS PA DANG, ,BU DANG TSA BO'ANG
SRUNG DU GSOL, ,BLA MAS TSUL BZHIN RAB GNAS BYAS PA YIN, ,MCHOD
PA BYAS LA LUNG BSTAN SBYIN PAR BYA, ,DE TSE SLOB MAS BKA' 'DI
'DOD 'JO YI, ,BLTAR

RTAG TU BSAMS TE MCHOD LAS BYA, ,DE NAS 'JIGS PA DAG NI MYUR DU
LDOG ,DE NAS NGAN 'GRO MA LUS CHAD PAR 'GYUR, ,DE NAS SNGON 'DOD
'BRAS BU RTAG TU 'BYIN, ,DE NAS NAM YANG MJON [*MNGON?] MTHO
'JIGS PA MED, ,RAB TU GNAS PA'I CHO GA MDOR BSDUS PA SLOB DPON
DAD PA'I 'BYUNG GNAS GO CHAS MDZAD PA RDZOGS

SO,, ,,RGYA GAR GYI MKHAN PO KA NA KA WA RMA DANG, BOD KYI LO
TZ'A BA PA TSAB NYI MA GRAGS KYIS BSGYUR BA'O,,