@43B ,,NGAN SONG SBYONG BA 'GRO BA RIGS DRUG GI CHO GA
BZHUGS,, #, ,'PHAGS PA 'JAM DPAL LA PHYAG 'TSAL LO, ,NGAN SONG
SBYONG BA 'GRO BA RIGS DRUG GI CHO GA ,NGAN SONG THAMS CAD RNAM
SBYONG BA, ,TSE 'DAS LAS SU BYA BA NI, ,'GRO DRUG SO SO'I

MAndALA BRI, ,DRI MA MAndALA STENG DU GZHAG ,LAN CHAGS GTOR MA
CHA GCIG BSHAM, ,DKYIL 'KHOR CHO GA KUN ZIN NAS, ,GTOR MA CHA
GSUM GTANG BAR BYA, ,DE NAS TSE LAS 'DAS PA YANG, ,'GRO BA RIGS
DRUG DAG NAS DGUG, ,DRI MA DAG LA BSTIM PAR BYA, ,H'Um LTOS SHIG
LTOS

SHIG RIGS KYI BU, ,LAS KYI DBANG GIS TSE 'DAS TE, ,'GRO DRUG KUN
DU 'KHYAMS PA LA, ,LAS DANG THUGS RJE'I DAM TSIG GIS, ,YE SHES
LCAGS KYUS DRANG ZHING 'GUG ,AA NRi SU DU PRE DZA AAm KU SHA
DZA:DZA:, ZHES BRJOD PAS, TSE LAS 'DAS PA'I SHES PA DE 'GRO BA
RIGS DRUG GANG NA

@44A *, ,GNAS KYANG LCAGS KYU'I PHYAG RGYAS RAB TU BKUG LA DRI MA
DANG MTSAN LA BSTIMS LA DNGOS SU GNAS PAR BSAM MO, ,DE NAS SDIG
SGRUB THAMS CAD DRAL TE, H'Um STONG GSUM MUN GNAG 'KHYAMS PA LA,
,'JAM DPAL SHES RAB RNON PO YIS, ,LOG RTOG RGYUN GCOD RAL GRI
'DIS, ,

TING 'DZIN SHUGS LDAN PHYAG RGYAS DRAL, ,AOm MANYDZU SHR'I MUKTHA
TA KA TRA THA PHAt CES PAS SDIG PA THAMS CAD BCAD PAR BSAM MO,
,DE NAS LAS DANG NYON MONGS PA'I BAG CHAGS THAMS CAD BKRU STE,
H'Um GSUM RIG GTZANG MA DAG PA STE, ,'JAM DPAL YE SHES CHU RGYUN
GYIS, ,TSE 'DAS KHYOD LA KHRUS BYAS PAS, ,

NYON MONGS BAG CHAGS DAG GYUR CIG, CES PHRENG SNGAGS KYIS KHRUS
BYA'O, ,DE NAS BAR 'DIR BCU GCIG RNAM PAR DAG PAS TSOGS BSAGS PAR
BYA'O, ,DE NAS ME TOG DOR BA NI, ,'DI NI RDO RJE'I DAM TSIG STE,
,'JAM DPAL RDO RJE YIN PAR GRAGS, ,RDO RJE YE SHES BLA MED 'DI,
,DE RING NYID DU 'BAB

PAR SHOG ,AOm BADZRA PAR T'ITZTSA HO, ZHES ME TOG DOR BAR BYA'O,
,DE NAS MIG DBYE BA NI, 'JAM DPAL RDO RJE DENG KHYOD KYIS, ,MIG
DBYE BAR NI BRTZON PAR MDZOD, ,RDO RJE'I MIG NI BLA NA MED, ,DA
LTA NYID DU PHYED PAR SHOG, ,HE BADZRA P'A SHYA H'Um ZHES DBYE'O,
,DE NAS DKYIL 'KHOR LA BSKOR BA BYAS LA PHYAG

'TSAL LO, ,DE NAS RIG PA'I DBANG LNGA BSKUR TE, H'Um RNAM SHES
PHUNG PO RNAM DAG PA'I, ,ME LONG LTA BU'I YE SHES KYIS, ,ZHE
SDANG RNAM DAG MI BSKYOD PA'I, ,BUM PA'I CHU YIS DBANG BSKUR RO,
,AOm BADZRA AA BHI shINYTZA H'Um, TSOR BA'I PHUNG PO RNAM DAG
PA'I, ,MNYAM PA NYID KYI YE SHES KYIS, ,NGA

RGYAL RIN CHEN 'BYUNG LDAN GYIS, ,DBU RGYAN COD PAN DBANG BSKUR
RO, ,AOm BADZRA MU KU tA RATNA TR'Am, 'DU BYED PHUNG PO RNAM DAG
PA'I, ,BYA BA NAN TAN YE SHES KYIS, ,PHRAG DOG DON YOD GRUB PA
YI, ,RDO RJE YI NI DBANG BSKUR RO, ,AOm BADZRA KARMMA PO TSA NA
BADZRA BADZRA H'Um, 'DU SHES PHUNG PO RNAM DAG PA'I, ,

SO SOR RTOG PA'I YE SHES KYIS, ,'DOD CHAGS SNANG BA MTHA' YAS
KYI, ,SHES RAB DRIL BUS DBANG BSKUR RO, ,AOm BADZRA AA H'Um AA,
GZUGS KYI PHUNG PO RNAM DAG PA'I, ,CHOS KYI DBYINGS KYI YE SHES
KYIS, ,GTI MUG RNAM PAR SNANG MDZAD KYI, ,DPAL LDAN MING GI DBANG
BSKUR RO, ,

@44B AOm BADZRA AA BHI shE KA H'Um, DE NAS LAN CHAGS KYI GTOR MA
BTANG LA LAM BSTAN CING SMON LAM GDAB PA NI, HE RIGS KYI BU RDO
RJE CHE GE MO KHYOD, ,SKYE BA GAR SKYES GAR GNAS KYANG, ,CIS
KYANG 'PHO BA MED PA YIS, ,'DOD PA'I YON TAN RNAM LNGA LA, ,LONGS
SPYOD PA YI SKAL LDAN NAS, ,RDO RJE 'CHANG

GRAL 'KHOD GYUR CIG ,SKYE GNAS GZHAN GYIS BAR DU MA CHOD PAR,
,GSANG SNGAGS RDO RJE'I THEG PA STON PA YIS, ,DGE BA'I BSHES
GNYEN DAM PA DANG PHRAD NAS, ,DES BSTAN PA YI GSANG SNGAGS MA NOR
BAR, ,RTOGS NAS YANG DAG PAR NI SANGS RGYAS TE, ,SEMS CAN THAMS
CAD 'KHOR PA'I

RGYA MTSO LAS, ,SGROL BA'I DED DPON CHEN PO BYED GYUR CIG ,CES
BRJOD LA LAM BSTAN CING SMON LAM GDAB PAR BYA'O, ,TSE LAS 'DAS
PA'I SGRIB PA SBYONG BA'I CHO GA 'GRO BA RIGS DRUG NAS 'DON PA
DANG, DKYIL 'KHOR DRUG TU GZHUG CING DBANG BSKUR BA DANG, LAM
BSTAN CING SMON LAM GDAB

PA, SLOB DPON 'JAM DPAL BSHES GNYEN GYIS MDZAD PA RDZOGS SO,
,RGYA GAR GYI MKHAN PO SU BADZRA DANG, BOD KYI LO TZ'A BA CHOS
KYI SHES RAB KYIS BSGYUR CING ZHUS TE GTAN LA PHAB PA'O,, 