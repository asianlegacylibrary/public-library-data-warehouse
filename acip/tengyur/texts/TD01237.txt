@73A #, ,RGYA GAR SKAD DU, HE BADZRA S'A
DHA NA SYA BADZRA PRA D'I PA N'A MA tI PI n'I SHUDDHA, BOD SKAD
DU, KYE

RDO RJE'I SGRUBS THABS KYI MDOR BSHAD PA DAG PA RDO RJE SGRON MA
ZHES BYA BA, DPAL KYE RDO RJE LA PHYAG 'TSAL LO, ,RTOG PA MED
PA'I RANG BZHIN CAN, ,KYE YI RDO RJE'I ZHABS PHYAG 'TSAL, ,BSKYED
PA'I RIM PA LA BRTEN TE, ,RNAM PAR DAG PA GSAL BSHAD BYA, ,DANG
POR RE ZHIG SGRUB

THABS KYI MDO BRJOD PAR BYA STE, DE NAS MCHOD PA'I 'KHOR LO DANG,
TSANGS PA'I GNAS BZHI DANG, MCHOG DANG LHAN CIG SKYES PA DANG,
,RANG GI 'DOD PA'I LHA DANG, SRUNG BA'I 'KHOR LO DANG, STONG PA
NYID DU LHAG PAR MOS PA DANG, DUR KHROD DANG, GZHAL YAS KHANG
DANG,

RGYU'I DKYIL 'KHOR DANG, ZHU BAS BSKYED PA DANG, BZHENGS PA DANG,
DGOD PA DANG, ZHE SDANG GI BDAG NYID DANG, 'BYIN PA DANG, YE SHES
KYI 'KHOR LO DANG, DBANG BSKUR BA DANG, RGYAS GDAB PA DANG, BDUD
RTZI MYANG BA DANG, 'GRO BA'I DON DANG, YAN LAG DRUG DANG, 'OD
GSAL

DANG, LDANG BA DANG, SNGAGS BZLAS PA DANG, GTOR MA'I DE NYID
DANG, PHRA MO'I RNAL 'BYOR DANG, GO CHA GNYIS DANG, DGOD PA GNYIS
DANG, 'CHAG PA DANG, KHA ZAS DANG, SPYOD LAM DANG, NYAL BA DANG,
SLAR LDANG BA'O, ,SGRUB THABS KYI MDO SUM CU RTZA GNYIS PO DE
RNAMS KYIS

SKYES BU CHEN PO'I MTSAN RNAM PAR DAG PA'O, ,DANG PO RE ZHIG RNAL
'BYOR PA SEMS CAN GYI DON LA BRTZON PA'I BLO GROS CAN GYI SA ZHES
BYA BA NI DANG PO NI THOG MA RE ZHIG GO ,RNAL 'BYOR 'DOD PA GANG
DE NI RNAL 'BYOR RO, ,SEMS CAN GYI YID LA RE BA RDZOGS PAR 'DOD
PA GANG DE SEMS

@73B CAN GYI DON LA BRTZON PA'I BLO GROS CAN GYIS SHES PA'O,
,YANG DAG PA'I BLA MA RJE BTZUN MNYES PAR BYAS NAS, CHO GA JI LTA
BAR DPAL KYE RDO RJER GSUNGS PA'I DKYIL 'KHOR DU RAB TU ZHUGS NAS
ZHES PA NI DES SHIN TU MTHA' GCIG LA GNAS PAR GYUR PA LUS KYI
GCES SPRAS

YONGS SU DOR TE, YANG DAG PA'I SEMS KYIS MNYES PAR 'GYUR BAS BLA
MA MNYES PAR BYA STE, YANG DAG PA'I BLA MA'I GDAMS PA'I MAN NGAG
SHES PA NI YANG DAG PA'I BLA MA RJE BTZUN KYANG NGO, ,DE MNYES
PAR GYUR NA DE RNAMS KYIS KYE'I RDO RJER GSUNGS PA'I DKYIL 'KHOR
DU CHO

GA JI LTA BAR RAB TU 'DZUD PA'I PHYIR, DPAL KYE RDO RJE LAS
GSUNGS PA'I DKYIL 'KHOR DU RAB TU ZHUGS NAS SO, ,GO RIMS JI LTA
BAR DBANG BSKUR TE ZHES PA NI CHU LA SOGS PA NAS SHES RAB YE SHES
KYI DBANG BSKUR BA'I MTHAR THUG STE, RIM PA JI LTA BAR DBANG
BSKUR TE ZHES

PA'O, ,YANG DAG PAR RJES SU GNANG BAS ZHES BYA BA NI DBANG BSKUR
NAS JI LTAR GDAMS PA NYE BAR BSTAN PAS RGYUD BSTAN TE, SLOB MA LA
PHAN PA DANG DE'I RJES SU SNOD DU RIG NAS DE LAS MCHOG GI DGA'
BA'I MTHA' DANG, DGA' BRAL LA SOGS PA'I DE NYID GSAL BAR BYA

ZHING TSIG GI DON GZHAN DU BYAS NAS BSTAN PAR BYA STE, 'DI NI
YANG DAG PAR RJES SU GNANG BAS SO, ,DE'I RJES SU YANG DAG PAR
RJES SU GNANG BA'I SNGAGS PAS 'CHAD PAR 'GYUR BA'I RIM PA GNANG
BAS SPYAD PAR BYA STE, JI SRID PHYAG RGYA THOB PAR GYUR PA'I BAR
DU'O, ,

PHYAG RGYA THOB PA ZHES PA NI CUNG ZHIG THOB PAR GYUR PA'O, ,SHIN
TU RNAM PAR DAG PA PHYIN CI MA LOG PA'I DE KHO NA NYID KYI YE
SHES THOB CING ZHES PA NI PHYIN CI LOG MA YIN PA'I PHYIR PHYIN CI
MA LOG PA'O, ,'ON KYANG RANG BZHIN GYIS LUS 'DI'I RNAM PAR DAG PA
NYID RNAM PAR SPANGS NAS

SHIN TU RNAM PAR DAG PA'I DE KHO NA NYID KYI YE SHES KYI SGO NAS
SHES PAS NA YE SHES TE, YE SHES KYI LAM THOB PA'O, ,'DI NI SHIN
TU RNAM PAR DAG PA'I PHYIN CI MA LOG PA DE KHO NA NYID KYI YE
SHES THOB CING ZHES PA'O, ,MTSAN MA THOB PA DANG ZHES PA NI
BRTAGS PA'I RNAM PA'I

@74A *, ,MTSAN MA STE, SHIN TU RNAM PAR DAG PA PHYIN CI MA LOG
PA'I DE KHO NA NYID KYI YE SHES YONGS SU THOB PA'I PHYIR RO,
,DE'I PHYIR PHYIN CI MA LOG PA'I DE KHO NA NYID KYI YE SHES KYI
RGYU STE 'BRAS BU PHYIN CI MA LOG PA'I DE KHO NA NYID KYI YE SHES
SO, ,DE'I MTSAN MAR SHES PAS MAN NGAG JI

LTA BA LAS TE 'DI NI MTSAN MA THOB PA'O, ,DE'I PHYIR 'DI SKAD DU,
CHU SKYAR GYIS NI CHU DAG DANG, ,DU BAS ME NI SHES PA STE, ,BYANG
CHUB SEMS DPA' BLO LDAN GYIS, ,MTSAN MA RNAMS KYIS RIG CES SO,
,DANG GI YI GE LAS KYANG 'DIS YE SHES DANG LDAN PA'I RNAL 'BYOR
PA DPAL

KYE RDO RJE SGRUB PAR 'DOD PAS RTZA BAR GSUNGS PA'I RIG MA THOB
BAR GYUR PA NA DUR KHROD DANG NAGS TSAL DU 'GRO BAR BYA'O ZHES
PA'O, ,DE'I RJES SU DUR KHROD LA SOGS PA YID DU 'ONG BA'I GNAS SU
GNAS PA'I RNAL 'BYOR GYIS GSANGS NAS 'CHAD PAR 'GYUR BA'I GTOR MA
DANG MCHOD PA

BYAS NAS JI LTAR GSUNGS PA'I CHO GAS MCHOD PA'I 'KHOR LO SPYAN
DRANGS NAS PHYI DANG GSANG BA DANG, DE KHO NA NYID KYI MCHOD PA'I
KHYAD PAR RNAMS KYIS MCHOD NAS BSGOM PA BRTZAM PAR BYA'O, ,DE NAS
ME TOG MA LA SOGS PA RNAM PA SNA TSOGS PAS MCHOD PA NI PHYI DANG,
DE'I

'KHOR LOR GNAS PA'I LHA MO'I LAG NA YOD PA NI DAM TSIG GI BRDA'I
RDZAS SGOM PA NI GSANG BA DANG, SKU SPRO BA DANG BSDU BA NI DE
KHO NA NYID KYI MING STE, 'DIS GANG DE RANG GI SNYING GAR NYI MA
LA GNAS PA'I SA BON LAS RNAM PAR 'THON PA'I 'OD ZER GYI DRA BA
RNAMS KYIS SPYAN DRANGS PA'I

'KHOR LO DANG BCAS PA'I RJE BTZUN DE LA YANG DAG PAR MCHOD PAR
BYA STE, 'DIS NI RANG GI SNYING GAR NYI MA LA GNAS PA LAS BYUNG
BA'I DON GSAL BAR BYAS PA'O, ,DE NAS DE'I SPYAN SNGAR MCHOD PA
BLA NA MED PA BDUN BYA'O, ,DE RNAMS KYIS NI BCOM LDAN 'DAS KYIS
BSOD

NAMS KYI TSOGS KYI DON DU MCHOD PA'I 'KHOR LO GSUNGS TE, BSOD
RNAMS KYI TSOGS LAS YE SHES KYI TSOGS DANG, YE SHES KYI TSOGS LAS
BYANG CHUB BLA NA MED PA'O, ,DE NAS BU GCIG PA LA SDUG PA'I MTSAN
NYID KYIS BYAMS PA CHEN PO SEMS CAN THAMS CAD LA

@74B RTAG TU BSKYED NAS DE NAS 'KHOR BA'I RGYA MTSOR LHUNG BA
BLTAS TE, BTZON RA NA BU SDUG BSNGAL BAR GYUR PA NA JI LTAR NYAM
THAG PA DE LTAR SKYABS MED PA'I SEMS CAN RNAMS LA SNYING RJE CHEN
PO BLTAS NAS, PHYI NAS DGA' BA CHEN PO THOB PA'I RNAL 'BYOR PAS
JI LTAR BDAG

LA YANG GRUB PAR RIG NAS DGOD PA NI DGA' BA DANG LDAN PA'I SNGAGS
PAS DGA' BA RNAM PAR BSGOM PAR BYA ZHING, 'KHOR BA LA CHAGS SHING
CHE BA'I BDAG NYID RNYED PA DANG BKUR STI LA SOGS PA LA LTOS PA
THAMS CAD DANG BRAL BA'I MTSAN NYID BTANG SNYOMS CHEN PO

BSGOM PAR BYA'O, ,DE LTAR GYUR PA'I SNGAGS PAS MCHOG GI SGRUB PA
BRTZAM PAR BYA STE, CHOS KYI DBYINGS KYI BDAG NYID SHES, ,DANG PO
RO NI BSGOM BYAS TE, ,RNAL 'BYOR PAS NI DE STENG DU, ,GNAS NAS HE
RU KA NYID BSGOM, ,SHR'I HE RU KA BADZRA, DER GNAS NAS YI GE DRUG
GI

DON MNGON DU BYA'O, ,DE NAS DAM PA'I GDAMS PA LAS SHR'I HE RU KA
ZHES PA YI GE BZHI'I DON YE SHES SNANG BA RDO RJE'I TING NGE
'DZIN GYI RNAL 'BYOR GYIS MNGON DU BYA ZHING, DE BSGOM PAR BYA
STE 'DI NI MCHOG GO, ,'DI NI MI GTZANG BA'I LUS DOR NAS LHAN CIG
SKYES PA'I RNAL

'BYOR RTZOM PA STE, SKAD CIG GIS SANGS RGYAS KYI GZHAL YAS KHANG
GI DBUS SU AE BAm GI YI GES GSAL BAR BYAS PA'I SNGON BZHIN DU
ZHAL DANG MTSAN MA LA SOGS PA RNAMS KYIS BDAG NYID RDO RJE SEMS
DPA' ZHI BA CHEN PO RAL PA'I COD PAN DANG LDAN PA RDO RJE SKYIL
KRUNG

CAN CHOS KYI PHYAG RGYAS MTSAN PA PHYAG GNYIS PA RO'I STENG DU
ZLA BA LA BZHUGS PA BSGOM PAR BYA ZHING MTHA' YAS PA'I 'JIG RTEN
GYI KHAMS CAN MTSAN SUM CU RTZA GNYIS 'CHANG ZHING DPE BYAD
BRGYAD CUS BRGYAN PA LHAN CIG SKYES PA'I HE RU KA BSAM PAR BYA
ZHES PA'O, ,GANG GI

PHYIR, A'A LI DANG K'A LI DAG GIS MNYAM PAR SBYAR BA RANG BZHIN
MED PA'I GO 'PHANG MCHOG, ,CES BYA BA NI RO ZHES PA MCHOG GI DON
TE RDO RJE SEMS DPA'I GDAN NO, ,DE'I BSKYED PA NI H'U% PHAt KYI
YI GE MI 'DOD DE, JI LTAR DANG GI YI GE LAS YI GE ZHES PA NI
STONG PA'O, ,DE'I

@75A *, ,PHYIR YI GE YIN NA MNGON BRTAGS LAS BSKYED PAS, GONG BU
STE, DES NA YI GE BSKYED GONG BU'I ZHES SO, ,DE NYID BRTEN PAR
BYED PA'I RGYUD NYID LAS LE'U BRGYAD PAR BCOM LDAN 'DAS KYIS
GSUNGS PA, A'A LI K'A LI MNYAM SBYOR BA'I, ,RDO RJE

SEMS DPA'I GDAN YIN TE, ,YI GE LAS BYUNG GONG BU YI, ,H'U% PHAt
YI GE MI 'DOD DO, ,SNGA MA BZHIN DU ZHAL DANG PHYAG MTSAN LA SOGS
PA RNAMS KYIS ZLA BA MDZES PA'I NOR BU'I 'OD CES PA'I TSIG LAS
SEMS PA'I SGRAS LHAN CIG SKYES PA'I MGON PO RNAM PAR

BSAMS NAS ZHE SDANG RDO RJE'I GO 'PHANG BRTZAM PAR BYA'O, ,DE NAS
ZHE SDANG RDO RJE'I GO 'PHANG BRJOD DE RE PHA'I NYI MA BSGOMS NAS
'GYUR MED H'U% GI YI GE SBYOR BAS DE'I THUGS KAR BSAM MO, ,DE'I
THIG LES ZLA BA NYA GANG BAR BSAM PAR BYA'O, ,DE'I DBUS SU GNAS
PA

'GRO BA SKYE BA'I SA BON GSAL BAR BYED PA'I H'U% GI YI GE'O, ,DE
LTAR SRID PA GSUM GYI DBANG PHYUG TU RNAM PAR BSGOMS NAS SO,
,DE'I SNYING GAR NI RDO RJE SEMS DPA'I SNYING GAR ZHES PA'I DON
TO, ,JI LTAR LHA'I LE'U GSUNGS PA'I RIM PA STE, RANG GI SNYING
GAR RE PHA

BSGOM, ,DE LAS BYUNG BA'I NYI DKYIL 'KHOR, ,DER NI H'U% GI RNAM
PAR NYID, ,SHES RAB THABS KYI RANG BZHIN CAN, ,H'U% YIG LAS BYUNG
RDO RJE NI, ,KHA DOG NAG PO MI BZAD CHE, ,RDO RJE'I LTE BA'I DBUS
GNAS PA, ,H'Um GI DE NYID SLAR YANG BSGOM, ,H'U% YIG YONGS SU
GYUR PAR BLTAS,

LA ZHE SDANG GI BDAG NYID RNAM PAR BSGOM MO, ,H'U% YIG YONGS SU
GYUR PA'I SGRAS NI DE THAMS CAD YONGS SU GYUR NAS ZHE SDANG RDO
RJE'I SNYING GAR BSGOMS NAS, GDAMS NGAG JI LTA BAR RDO RJE CAN NI
ZHE SDANG RDO RJE'I BDAG NYID DU 'GYUR RO, ,'CHAD PAR 'GYUR BA'I
RIM PAS DE DANG MNYAM

PA'I SKU'I DBYIBS BSAM PAR BYA ZHING, BZHI RNAMS KYI DBUS SU RNAL
'BYOR PAS JI LTAR MOS PAR JI LTAR NYE BAR GDAMS PA LAS ZHAL
BRGYAD PA LA SOGS PA'I 'DOD PA'I LHA'I RNAM PA GSUM GYI GZUGS CAN
MI BZAD PA CHEN PO 'DI LTA BU'I MNGA' BDAG BSGOM PAR BYA STE,
SEMS

@75B DPA'I SKU LAS YANG DAG BYUNG, ,DKYIL 'KHOR DBANG PHYUG RNAM
PAR BSGOM PA'I TSIG LAS SO, ,DE LTAR ZHE SDANG RDO RJE'I RNAL
'BYOR GYIS PHYOGS DANG PHYOGS BRAL RNAMS SU RIM PA JI LTA BAS
KHRO BO'I TSOGS SPRO BAR BYA STE, H'Um GI YI GE LAS YONGS SU GYUR
ZHING THAMS CAD 'OD ZER CHEN PO

'BAR BAS 'KHRUGS PA RNAMS DBYUNG STE, DE NAS SHAR LA SOGS PA'I
PHYOGS RNAMS SU GSHIN RJE MTHAR BYED DANG, SHES RAB MTHAR BYED
DANG PADMA MTHAR BYED DANG, BGEGS MTHAR BYED RIM PA JI LTA BAR
BSAMS TE, NAG PO DANG, DKAR PO DANG, DMAR PO DANG, SNGON PO RNAMS
SO, ,RDO RJE'I

THO BA DANG, RDO RJE'I DBYUG PA DKAR PO DANG, RDO RJE'I CHU SKYES
DMAR PO DANG, KHA GYES PA'I RDO RJE BSNAMS PA RNAMS TE, THUNG
ZHING GSUS PA 'PHYANG BA RNAMS RNAM PAR SNANG MDZAD DANG, RIN
CHEN DBANG PO DANG, RDO RJE CHOS DANG, DON YOD GRUB PAS MGO BO
RNAMS MTSAN PA'O, ,DE NAS DBANG LDAN LA

SOGS PA'I MTSAN RNAMS SU MI G-YO BA DANG, 'DOD PA'I RGYAL PO
DANG, DBYUG PA SNGON PO DANG, STOBS PO CHE RNAMS NI NAG PO CHEN
PO RAL GRI DANG, LCAGS KYU DANG, DBYUG PA DANG, MDUNG RTZE GSUM
PA BSNAMS PA'O, ,'DOD PA DANG NI MI G-YO BA DAG NI ROL ZHING
LHA'I RGYAN GYIS BRGYAN

PA'O, ,DBYUG PA SNGON PO DANG STOBS PO CHE DAG NI GSHIN RJE MTHAR
BYED LTAR RNAM PAR 'GYUR BA'O, ,DE'I DBUS SU BSAM ZHING GZHAN
YANG STENG DU GTZUG TOR 'KHOR LOS SGYUR BA SER PO 'KHOR LO SER PO
BSNAMS PA'O, ,RNAM PAR SNANG MDZAD KYI DBU RGYAN CAN THUNG ZHING
GSUS PA 'PHYANG

BA'O, ,'OG TU GNOD MDZES RGYAL PO KHA DOG NAG PO GTUN SHING
BSNAMS SHING LTO BA 'PHYANG BA'O, ,'DOD PA LA SOGS PA BZHI DANG
GNOD MDZES RGYAL PO NI MI BSKYOD PA'I DBU RGYAN CAN, KHRO BO BCU
PO 'DI RNAMS NI G-YON BRKYANG GI ZHABS RNAMS TE, G-YON NA SDIGS
MDZUB

RDO RJE'I ZHAGS PA BSNAMS PA RNAMS, SNA TSOGS CHU SKYES DANG NYI
MA RNAMS LA BLTA BAR BYA'O, ,DE LTAR RJES SU RIM PA JI LTA BAS
'THON NAS KHRO BO RNAMS RANG RANG GI GNAS SU DER SONG BA RNAM PAR
BSAMS TE MNGON DU PHYOGS PAR GYUR NAS GNAS TE THAL MO SBYAR BA
BYAS NAS RKANG PA BRGYAD

@76A *, ,PA DANG SNYING PO DANG NYE BA'I SNYING PO'I SNGAGS RNAMS
KYIS BSTOD PA SNGON DU 'GRO BA CAN GYI BDAG CAG RNAMS KYIS CI
DANG CI BGYI ZHES SMRA BAR BLTA BAR BYA'O, ,DE NAS ZHI BA LA SOGS
PA'I DBYE BAS AOm SUMBHA NI SUMBHA ZHES BYA BA LA SOGS PAS DE
RNAMS LA BKA' LUNG

BYIN NAS, DE RNAMS KYI BLO DANG LDAN PA RDO RJE 'DZIN PA'I BKA'
YANG DAG PAR BZUNG NAS RANG GI SPRUL PA RANG GI GNAS SU BZHAG NAS
BGEGS KYI TSOGS RNAMS MGUL BAR RDO RJE'I ZHAGS PAS BCINGS NAS
RANG RANG GI MTSON CHAS SKRAG PAR BYED CING BZUNG NAS 'ONGS NAS,
BGEGS

KYI TSOGS RNAMS PHYOGS BCU'I RANG RANG GI SPRUL PA LA GTAD NAS
RDO RJE 'DZIN LA MNGON SUM DU GYUR NAS GNAS PAR BLTA'O, ,DE LA
BGEGS KYI TSOGS NI 'DI LTA STE, DBANG PO DKAR PO MIG STONG PA RIN
PO CHE'I DBU RGYAN CAN 'GYING BA'I LUS SO, ,GSHIN RJE NAG PO SKRA
DMAR

SER GYEN DU 'GRENG BA THUNG ZHING GSUS PA 'PHYANG BA'O, ,CHU LHA
DKAR PO GDENGS KAS MTSON PA'I MGO BO SGEG PA'I LUS SO, LUS NGAN
SER PO RIN PO CHE'I DBU RGYAN CAN 'GYING BA'I LUS SO, ,DBANG LDAN
DKAR PO RAL PA'I COD PAN CAN THUNG ZHING CHE BA'I SKU'O, ,ME LHA
DMAR

PO RAL PA'I COD PAN CAN DBU RGYAN GYIS MTSAN PA'I LUS SO, ,SRIN
PO DU BA'I MDOG CAN SKRA GROL BA THUNG BA'I LUS SO, ,RLUNG LHA
LJANG GU RIN PO CHE'I DBU RGYAN CAN 'GYING BA'I LUS SO, ,STENG DU
MES PO CHEN PO SER PO THUNG ZHING GSUS PA 'PHYANG BA RAL PA'I COD
PAN CAN NO, ,

'OG TU SA'I LHA MO SER MO RIN PO CHE'I DBU RGYAN CAN ROL PA'I LUS
CAN MA'O, ,BGEGS KYI RNAM PAR 'DREN PA DE RNAMS GSHIN RJE MTHAR
BYED LA SOGS PA RNAMS KYIS BZUNG BA RNAMS BRED CING NYAMS TE
SKYABS TSOL BA LA GZHOL BA BLTA BAR BYA'O, ,DE'I RJES LA RANG GI
SNYING GA'I

SA BON LAS KHRO BO'I MGO MDUNG GI RNAM PA KHA DOG NAG PO MI BZAD
PA CHEN PO BSKAL PA 'JIG PA'I ME LTAR BZOD PAR DKA' BA STENG NA
BDUD RTZI 'KHYIL PA'I RNAM PA SPROS NAS GSHIN RJE MTHAR BYED LA
SOGS PA RNAMS LA GTAD PAR BSAMS NAS BGEGS KYI TSOGS KYI MGO

@76B BO RNAMS SU, DE'I RJES SU, AOm GHA GHA GH'A TA YA, SARBA
DUshtAm PHAt PHAt, K'I LA YA K'I LA YA, SARBA P'A PAm PHAt H'U%
H'U% BADZRA K'I LA BADZRA DHA RO AADZNY'A PA YA TI SARBA DUshtA
BIGHA N'I, K'A YA B'AKTZITTA BADZRA K'I LA YA H'U% PHAt CES 'DIS
PHUR BUS GDAB PAR BYA'O ZHES PA NI PHUR BU'I SNGAGS

SO, ,AOm BADZRA MUNGGA RA BADZRA K'I LA YA, A'A KO tA YA A'A KO
TA YA H'U% H'U% PHAt CES BYA BA 'DIS BRDUNG BAR BYA STE, KHRO BO
THAMS CAD RANG GI MTSAN MA YONGS SU GYUR PAS RDO RJE'I THO BA
RNAM PAR BSGOMS NAS SNGAGS KYI PHUR BUS GDAB PA DANG BRDUNG BA
STE, JI SRID SA LA SONG BAR

GYUR PA DE SRID DU PHUR BUS GDAB PA DANG BRDUNG BAR BYA'O, ,DE
NAS RANG RANG GI SPRUL PA LA GSHIN RJE MTHAR BYED LA SOGS PA
ZHUGS PAR BSAM MO, ,DE'I RJES LA GCIG TU BYED PA'I DUS SU KHRO
BO'I MES LOG PAR 'DREN PA DANG 'KHOR RNAMS RTZA BA NAS MED PAR
BYAS PAR BLTA'O,,

DA NI RE PHAS MDUN DU NYI MA RNAM PAR BSGOMS NAS NYI MA DER H'U%
GIS BSKYED PA'I SNA TSOGS RDO RJE'O, ,RDO RJE DE NYID KYIS RVA BA
DANG GUR BCINGS PA RNAM PAR BSGOM STE, DANG GI YI GES RDO RJE
MDA'I DRA BA'O, ,RDO RJE'I BLA RE DANG RDO RJE LAS GYUR PA'I SA
GZHI GSUNGS TE, DBANG CHEN GYI GZHI LA

THUG PAR BSAM PAR BYA'O, ,BGEGS RNAM PAR SEL BA ZHES PA'I TSIG
LAS SRUNG BA'I 'KHOR LO BRJOD PA NI BGEGS NYE BAR ZHI BA'I DON
DU'O, ,DE'I RJES LA DNGOS PO MA LUS PA BSDUS PA NI SNYING PO'I DE
KHO NA NYID KYI SNGAGS BRJOD PAR BYA'O ZHES BYA BA NI, DE NYID

KYIS NI, CHOS THAMS CAD RNAM PAR DPYAD PAS GANG GZUGS YIN PA DE
SNYING PO STE DE BSDUS PA NI DE SDUD PA'O, ,AOm SH'U N+YA T'A
DZNYA NA BADZRA SVA BH'A BA A'ATMA KO&HAm ZHES PA NI SNGAGS SO,
,DE MA THAG PAR SNGAGS KYI DON BDAG DANG KHAMS GSUM PO DNGOS PO
MED PAR MNGON DU BYAS

LA BSGOM PAR BYA'O, ,STONG PA NYID DU LHAG PAR MOS PA'O, ,DE'I
DBUS SU NAM MKHA'I DBYINGS KHYAB PA CAN GYI SHES RAB AE'I YI GE'I
RNAM PA DKAR PO BSGOM STE DE'I STENG DU ZHES PA NI DE'I DBUS SU
NAM MKHA'I STENG DU SA GZHI YIN TE, NGES PAR RIM PA 'DIS RLUNG LA

@77A *, ,SOGS PA 'BYUNG BA CHEN PO BZHI'I DKYIL 'KHOR BSDUS PAS
GZHAL YAS KHANG DUR KHROD BRGYAD KYIS BRGYAN PAR BSAM PAR BYA'O,
,DE NAS RJES SU RIM PA JI LTA BA'I SBYOR BAS DUR KHROD RNAMS
BRJOD PAR BYA STE, SHAR DU GTUM DRAG CES BYA BA'I DUR

KHROD DO, ,SHI RI shA'I SHING LA GLANG PO CHE'I GDONG CAN RDZU
'PHRUL CHEN PO DKAR PO, ,PHYOGS KYI BDAG PO DBANG PO DKAR SER MIG
STONG PA, ,AEE RA PA TI DKAR PO LA GNAS PA, ,KLU'I RGYAL PO NOR
RGYAS SER PO, ,SPRIN SGRA SGROGS KHA DOG SNA TSOGS PA, LHUN PO'I
RI RIN PO CHE

SNA BZHI LAS GYUR PAS, DKAR PO RDO RJE ZHES BYA BA'I MCHOD RTEN
DKAR PO'O, ,LHOR 'JIGS BYED THOD PA CAN ZHES BYA BA'I DUR KHROD
CHEN PO AA MRA'I SHING LA MA HI RshA'I GDONG CAN RDZU 'PHRUL CHEN
PO NAG PO, ,PHYOGS SKYONG PA'I GSHIN RJE MA HE LA ZHON PA NAG PO
KLU PADMA DKAR PO, ,

SPRIN ZLOG BYED KHA DOG SNA TSOGS PA, M'A L'A YA'I RI DKAR PO,
,NAG PO RDO RJE ZHES BYA BA'I MCHOD RTEN NO, ,NUB TU 'BAR BA
'KHRUG PA ZHES BYA BA'I DUR KHROD CHEN PO, ,KE KE L'A'I SHING LA
CHU SRIN GYI GDONG CAN RDZU 'PHRUL CHEN PO DKAR PO, ,PHYOGS KYI
BDAG PO CHU LHA DKAR PO,

KLU KARKO tA DMAR PO, ,SPRIN MI BZAD PA KHA DOG SNA TSOGS PA, TI
SE'I RI DKAR PO, ,DMAR PO RDO RJE ZHES BYA BA'I MCHOD RTEN NO,
,BYANG DU TSANG TSING 'KHRIGS PA ZHES BYA BA'I DUR KHROD CHEN PO,
,AA SHVADTHA'I SHING LA MI'I GDONG CAN RDZU 'PHRUL CHEN PO DKAR
PO, ,PHYOGS KYI

BDAG PO LUS NGAN SER PO MI'I BZHON PA CAN, KLU 'JOG PO NAG PO,
,SPRIN 'KHOR BYED KHA DOG SNA TSOGS PA, MANDA RA'I RI LJANG GU,
,'DU BYED RDO RJE ZHES BYA BA'I MCHOD RTEN NO, ,BYANG SHAR DU
PHUN TSOGS NAGS TSAL ZHES BYA BA'I DUR KHROD CHEN PO, N+YA GRO
DHA'I SHING LA BA LANG

GI GDONG CAN RDZU 'PHRUL CHEN PO DKAR PO, ,PHYOGS KYI BDAG PO
DBANG PHYUG CHEN PO DKAR PO GLANG DKAR PO'I BZHON PA CAN, KLU
DUNG SKYONG SER PO SPRIN GTUM PO KHA DOG SNA TSOGS PA, DBANG CHEN
GYI RI'I RGYAL PO NAG PO, ,SEMS KYI RDO RJE ZHES BYA BA'I MCHOD
RTEN NO, ,MER HA HAR DGOD

@77B PA ZHES BYA BA'I DUR KHROD CHEN PO, ,KA RANYDZA'I SHING LA
RA'I GDONG CAN RDZU 'PHRUL CHEN PO DMAR PO, ,PHYOGS SKYONG BA ME
LHA DMAR PO RA'I GDAN CAN, KLU PADMA CHEN PO LJANG GU, ,SPRIN
STUG PO KHA DOG SNA TSOGS PA, SPOS NGAD LJANG BA'I RI SER PO,
,SKU RDO RJE ZHES BYA BA'I MCHOD RTEN NO, BDEN

BRAL DU MUN PA MI BZAD PA ZHES BYA BA 'AM DUR KHROD CHEN PO,
,PARKA tA'I LJON PA'I SHING LA RO'I GDONG PA CAN, RDZU 'PHRUL
CHEN PO NAG PO, ,PHYOGS KYI BDAG PO SRIN PO'I RO'I GDONG CAN NAG
PO, ,KLU MTHA' YAS DKAR PO, ,SPRIN 'GENGS BYED KHA DOG SNA TSOGS
PA, KHA BA'I RI DKAR

PO; ,RIN CHEN RDO RJE ZHES BYA BA'I MCHOD RTEN NO, ,RLUNG DU K'I
LI K'I LI SGRA SGROGS PA ZHES BYA BA'I DUR KHROD CHEN PO, ,PA tA
LI'I SHING LA RI DAGS KYI GDONG BA CAN RDZU 'PHRUL CHE PO LJANG
GU, PHYOGS KYI BDAG PO RLUNG LHA RI DAGS LA ZHON PA, KLU RIGS
LDAN KHRO BO, ,SPRIN CHAR 'BEBS KHA

DOG SNA TSOGS PA, ,DPAL GYI RI SNGON PO, ,CHOS KYI RDO RJE ZHES
BYA BA'I MCHOD RTEN NO, ,DE'I NANG DU RDZU 'PHRUL CHEN PO RNAMS
KYANG G-YON NA MI'I THOD PA KHRAG GIS YONGS SU GANG BA'I LAG PA
CAN, G-YAS NA RO SNA TSOGS MNGON PAR 'DREN PA'I LAG PA PADMA DANG
LDAN PA RNAMS BSAM

PAR BYA'O, ,DE'I RJES LA RTZA LJANG SER GYI MYU GU 'BUS PA'I 'DAB
MAS SPRAS PA'I SNA TSOGS PA'I ME TOG GI SHING RNAMS KYIS STUG
CING, KHVA DANG, KHU BYUG DANG, 'UG PA DANG, NE TZO DANG, RI
SKEGS DANG, THI BA DANG, THI BA MO DANG, BYA RGOD LA SOGS PA SNA
TSOGS PA'I BYA RNAMS KYIS

NYE BAR BRGYAN PA, ,SENG GE DANG, SPYANG KI DANG, STAG DANG, DOM
DANG, PHAG LA SOGS PA SNA TSOGS PA'I RI DAGS RNAMS KYIS YUNGS SU
GANG BA, SNA TSOGS PA'I DRI BZANG PO CAN MI TOG YONGS SU DRI
LDANG BA RNAMS KYIS 'KHRUGS PAR BYAS PA, SNA TSOGS PA'I SBRUL GYI
TSOGS KYIS GANG BA,

RUS MGO DANG, KENG RUS DANG, THOD PA DANG, RO LA SOGS PA RNAMS
KYIS SNA TSOGS PA'I GNAS DANG PHYOGS BRGYAN PA, GZHAN YANG SNA
TSOGS PA'I PHYOGS RNAMS SU GNAS GZHI DANG, GTZUG LAG KHANG DANG,
BSAM GTAN GYI KHANG PA DANG, RDZING BU DANG, RNAL 'BYOR BA DANG,
RNAL 'BYOR MA DANG, KUN

@78A *, ,SPANGS DANG, KUN SPANGS MA DANG, BSAM GTAN PA DANG, BSAM
GTAN MA DANG, GNOD SBYIN DANG, GNOD SBYIN MO DANG, YI DAGS DANG,
YI DAGS MO DANG, SRIN PO DANG SRIN MO DANG, GRUL BUM DANG, GRUL
BUM MO DANG, 'BYUNG PO DANG, 'BYUNG MO DANG, MKHA' 'GRO

DANG, MKHA' 'GRO MA DANG, DPA' BO DANG, DPA' MO'I TSOGS RNAMS
KYIS YONGS SU SPRAS SHING, DAM TSIG GI BRDA LA CHAGS PA'I SEMS
DANG LDAN PA, RGOD PA DANG, SGEG PA DANG, 'KHYUD PA DANG, 'O BYED
PA RNAM PA SNA TSOGS LA SOGS PA THOB PA'I MKHA' 'GRO DANG, MKHA'
'GRO MA'I

TSOGS RNAMS KYIS YONGS SU GANG BA RNAMS SO, ,DE'I RJES LA DGA'
BA'I SEMS KYIS LA LA RDO RJE GOM PA RNAMS KYIS GAR BYED, LA LA
RDO RJE GLU RNAMS KYIS GLU LEN, ,LA LA SNA TSOGS PA'I DAM TSIG GI
SPYOD PA RNAMS KYIS SPYOD, ,LA LA BDUD RTZI LNGA DANG SGRON MA
LNGA ZA BAR BYED, ,LA LA SNA

TSOGS PA'I DNGOS PO NYE BAR STOBS PAR BYED, LA LA SNA TSOGS PA'I
SEMS CAN RNAMS YANG DAG PAR TSIM PAR BYED, LA LA CHANG RNAMS
'THUNG BAR BLTA BAR BYA'O, ,GZHAN RNAMS KYIS KYANG KHAR RNGA
DANG, dA MA RU DANG, RNGA DANG, RNGA PA tA HA DANG, KRi BI dA
DANG, RNGA KHA GCIG PA DANG, PI WANG DANG,

GLING BU DANG, PHEG RDOB PA LA SOGS PA SNA TSOGS PA'I ROL MO
RNAMS KYIS DKROL BAR BYED, ,GZHAN YANG GRUB PA DU MA DANG, RIG PA
'DZIN PA DANG, RIG PA 'DZIN MA DANG, LTO 'PHYE CHEN PO DANG, LTO
'PHYE CHEN MO DANG, MI'AM CI DANG, MI'AM CI MO DANG, DRI ZA DANG,
DRI ZA MO ZHES PA LA

SOGS PA RNAMS DANG, LHA DANG LHA MA YIN DANG, NAM MKHA' LDING GI
TSOGS KYIS YONGS SU GANG BA RNAMS K'I LI K'I LA'I SGRA SGROGS
SHING MI BZAD PA TSANG TSING 'KHRIGS SHING 'JIGS SU RUNG BA RNAMS
NI GAR GYI RO DGUS SHIN TU YID TSIM PAR BYED PA RO LANGS DANG
'BYUNG PO'I TSOGS

RNAMS KYIS BYIN GYIS BRLABS SHING GNAS PA'I DUR KHROD BRGYAD
RNAMS BSAM PAR BYA'O, ,DUR KHROD BRGYAD NI RNAM PAR SHES PA
BRGYAD RNAM PAR DAG PA'O, ,RNAM PAR SHES PA BRGYAD CES PA NI MIG
LA SOGS PA'I RNAM PAR SHES PA LNGA DANG, KUN GZHI'I RNAM PAR SHES
PA DANG,

@78B YID KYI RNAM PAR SHES PA DANG, NYON MONGS PA CAN GYI YID KYI
RNAM PAR SHES PA ZHES PA STE, ME LONG DANG, RMI LAM DANG, SGYU MA
DANG, SMIG RGYU DANG, DRI ZA'I GRONG KHYER DANG, SGRA BRNYAN
DANG, CHU ZLA DANG, NAM MKHA' ZHES PA'I DPE BRGYAD RNAM PAR DAG
PA DUR KHROD BRGYAD DU SHES PAR BYA'O,,

DE NAS DUR KHROD BRGYAD NI CHOS THAMS CAD YONGS SU SHES PAS GZUNG
BYA DANG, 'DZIN PA LA SOGS PA SPANGS PA'I PHYIR RNAM PAR SHES PA
BRGYAD KYI DPES DUR KHROD BRGYAD RNAMS SHES PA'O, ,DE NI BRJOD
PA'I RLUNG LA SOGS PA 'BYUNG BA CHEN PO BZHI YONGS SU GYUR PA'I
GZHAL YAS

KHANG BRJOD PAR BYA STE, DRAN PA NYE BAR GZHAG PA BZHI RNAM PAR
DAG PA'I SGO BZHI'O, ,YANG DAG PAR SPONG BA BZHI RNAMS NI RTA
BABS BZHIR DRAN TO, ,RDZU 'PHRUL GYI RKANG PA BZHI RNAM PAR DAG
PAS STEGS BU BZHI'O, ,DBANG PO LNGA RNAMS NI LOGS BZHI DANG RDO
RJE'I THIG GO, ,STOBS

LNGA RNAMS NI ZUR BZHI DANG DRA BA DANG DRA BA PHYED PA'O,
,'PHAGS PA'I LAM YAN LAG BRGYAD RNAM PAR DAG PAS KA BA BRGYAD
RNAMS RAB TU BRTAGS SHING BYANG CHUB KYI YAN LAG BDUN RNAMS NI
PHYOGS CAN DANG MDA' YAB DANG GDUGS DANG RNGA YAB DANG BLA RE
DANG DRIL BU DANG BA DAN RNAMS

TE; GZHAL YAS KHANG NI BYANG CHUB KYI PHYOGS KYI CHOS SUM CU RTZA
BDUN RNAM PAR DAG PA'O, ,'OD GSAL BA BSGOM PAR BYA ZHES PA'I
SGRAS NI GZHAL YAS KHANG STE, DES NI BYANG CHUB KYI PHYOGS KYI
CHOS KYI DON GYI RANG BZHIN DU RANG BZHIN LAS SO, ,'ON KYANG
BSKYED PA LA SO SOR BRJOD PA

BZHIN DU RTOGS PAR BYA ZHING, ,RANG BZHIN GYIS NI SA LA SOGS PA'I
RIM PA BSAM PAR BYA'O, ,DE NAS BYANG CHUB KYI PHYOGS KYI CHOS KYI
DBYE BA RNAMS 'PHAGS PA MTSO SKYES KYI ZHABS KYI SKU DRIN LAS
BRJOD PAR BYA STE, DE LA THOG MAR LUS BSKYED PA NI DE'I CHOS LAS
DE'I

CHOS CAN THAMS CAD STONG PA STE, DE'I PHYIR DANG POR LUS BSKYED
PA'O, ,RJES SU'I SGRAS NI DE'I NGO BO MED PA NI DE'I CHOS KYI
RANG BZHIN TE, PHYI NAS DE'I CHOS KYI RANG BZHIN GANG YIN PA DE
DRAN TO ZHES BSKYED PA MED PA'I PHYIR SNGAR GYI GZUGS KYI DNGOS
PO MA LUS PA'I

@79A *, ,DE KHO NA'I RANG BZHIN NO, ,DE LAS SEMS KYI RANG BZHIN
YIN NO ZHES DRAN PA'I SGRAS BRJOD NA NI DE'I TSE RAB TU SNANG BA
JI LTAR YIN ZHE NA, BRTAGS PA'I RNAM PA STE DE LAS GZHAN DU NI
RANG BZHIN DE LTAR MA YIN NO, ,DE YANG ME LONG GI GZUGS BRNYAN JI
LTA

BA DE LTAR BSKYED PA SO SOR BRTAGS PA'I RNAM PAR RAB TU SNANG
BA'O, ,NYE BAR GZHAG PA'I SGRAS NI CI ZHIG CE NA, MCHOG NAS MCHOG
TU GZHAG PA STE, 'DIS NI NYE BAR GZHAG PA'O, ,MCHOG NI 'OD GSAL
BA STE, DRAN PA'I SGRAS BRJOD PA'O, ,DE LAS LANGS SHING

GNAS PA'I RGYU LAS SHAR GYI SGO DE LTAR GYUR PAR BRTAG STE, LUS
DRAN PA NYE BAR GZHAG PA RNAM PAR DAG PAS SHAR GYI SGO'O, ,DE
BZHIN DU TSOR BA RJES SU DRAN PA NYE BAR GZHAG PA RNAM PAR DAG
PAS LHO'I SGO'O, ,DE BZHIN DU CHOS RJES SU DRAN PA NYE BAR GZHAG
PAR RNAM PAR

DAG PAS NUB KYI SGO'O, ,DE BZHIN DU SEMS RJES SU DRAN PA NYE BAR
GZHAG PA RNAM PAR DAG PAS BYANG GI SGO'O, ,DE LTAR YIN ZHES JI
LTAR ZHE NA GZUGS RNAM PAR SPANGS NAS, TSOR BA GZHAN DU MI RTOGS
SHING 'DU SHES KYANG DE LTAR DANG RNAM PAR SHES PA'ANG DE BZHIN
DU

'GYUR RO, ,'ON KYANG SGYU MA DANG, RMI LAM JI LTA BA DANG, DRI
ZA'I GRONG KHYER JI LTA BA DE LTAR SGO RNAMS RAB TU SNANG BA'O,
,DE BZHIN DU GZUGS DANG, TSOR BA DANG, 'DU SHES DANG, 'DU BYED
DANG, RNAM PAR SHES PA BSGRUBS PA STE, CHOS THAMS CAD KYANG DE
BZHIN DU RNAM

PAR SHES PA YANG SKAD CIG MA'O, ,JI LTAR ZHE NA, RNAM PAR DPYAD
NA MI BZAD PA'O, ,RNAM PAR DPYAD NA ZHES PA CI ZHE NA, CHOS GANG
YIN PA DE RNAMS KYIS RNAM PAR SHES PA BSGRUBS PA STE, DE RNAMS
SKAD CIG MA NGO BO MED PA'O ZHES BDEN PAR GSUNGS TE, DE'I PHYIR

RNAM PAR SHES PA YANG SKAD CIG MA'O, ,JI LTAR ZHE NA, CHOS THAMS
CAD RNAM PAR DPYAD PAS GSER LA SOGS PA RNAMS KYIS YONGS SU
BRDUNGS PA'I BUM PA LA SOGS PA'I CHOS RNAMS SO, ,DE'I CHOS MED PA
NI JI LTAR RDZAS MED PA STE, DE LTAR CHOS THAMS CAD MED

@79B PA NA RNAM PAR SHES PA MED PA YIN TE, ,DES NA RNAM PAR SHES
PA YANG SKAD CIG MA'O, ,JI LTAR GZUNG BYA RDZAS MED PAR 'GYUR NA,
'DZIN PA PO MED PA STE, DE LTAR GZUNG BYA DANG 'DZIN PA PO MED NA
'DZIN PA MED DO, ,GZHAN YANG JI LTAR GZUNG BYA DMIGS NAS 'DZIN PA

GNAS SHING DE DAG MED NA 'DZIN PA MED DO, ,LHAG MA'I GZUGS NI SGO
CHEN PO BSKYED PA RNAM PAR DAG PA LAS GZHAN DU MI SHES TE, DE
LTAR GYUR PA'I SGO BZHI BSAM PAR BYA, SPRUL PA SKAD CIG MA'I RANG
BZHIN NO, ,YANG DAG PAR SPONG BA BZHI RNAMS NI RTA BABS BZHI
RNAMS SU DRAN TO ZHES BYA BA LA

SDIG PA MA SKYES PA RNAMS KYI GNYEN PO DANG, SDIG PA SKYES PA
RNAMS KYI RNAM PAR GCOD PA DANG, DGE BA MA SKYES PA RNAMS KYI
BSKYED PA DANG, DGE BA SKYES PA RNAMS SANGS RGYAS NYID DU YONGS
SU BSNGO BA STE, GNYEN PO DANG RNAM PAR GCOD PA DANG, BSKYED PA
DANG YONGS SU BSNGO

BA'O, ,GANG GI GNYEN PO GANG YIN ZHE NA, 'DOD CHAGS LA SOGS PA'I
NYON MONGS PA'I GNYEN PO STE, DE LAS MA SKYES PA NA NYON MONGS PA
SKYE BAR 'GYUR BA NA GNOD PA BYAS PA DE NI GNYEN PO'O, ,'DOD
CHAGS LA SOGS PA'I NYON MONGS PA SKYES PA NYID NA YANG RNAM PAR

NYAMS PA'I PHYIR 'DI BSGOM PA STE DE RNAM PAR GCOD PA'I PHYIR RO,
,DE'I PHYIR DE RNAM PAR NYAMS PA LAS 'DI RNAMS MED PA STE, DES NA
NYON MONGS PA MED PA'I GO 'PHANG SKYE'O, ,SKYES PA DE NI SEMS CAN
DANG LHAG CIG THUN MONG DU BYED PAR 'DOD PA NYID NI YONGS SU
BSNGO BA ZHES PA STE,

YANG DAG PAR SPONG BA BZHI RNAM PAR DAG PAS RTA BABS RNAMS SO,
,RDZU 'PHRUL GYI RKANG BA BZHI RNAM PAR DAG PAS STEGS BU BZHI
RNAMS NI DAD PA DANG, ,BRTZON 'GRUS DANG, DPYOD PA DANG, SEMS TE,
DAD PA ZHES PA NI BSAM PA LA SHIN TU GUS PA NYID DO, DE BZHIN DU
BRTZON 'GRUS KYANG SHIN

TU MNGON PAR 'DOD PA NYID RNAM PAR MA CHAD PA'O, ,DE NYID KYIS
RGYUN MI 'CHAD PAR RNAM PAR DPYOD PA NI DPYOD PA'O, ,RNAM PAR
DPYOD PA ZHES BYA BA YANG RANG BZHIN DE NYID KYIS RANG DANG GZHAN
DE'I RNAM PAR DPYOD PA ZHES BYA'O, ,SEMS KYI RANG GI GZUGS KYI
RNAM PAR BSKYED PA NI SEMS KYI

@80A *, ,MTHAR THUG PA NYID DE, ,DE'I PHYIR SEMS KYI MTHAR THUG
PA NYID DNGOS SU BYED PA'O, ,DE LTAR RDZU 'PHRUL GYI RKANG PA
BZHI RNAM PAR DAG PA NI STEGS BU BZHI'O, ,RDZU 'PHRUL BSKYED PA
ZHES PA NI GANG DE SPRUL PA RNAM PAR DAG PAS RNAM PAR DAG PA'I
RNAM PA STE, DE'I SPRO BA

DANG SDUD PA'I SKU ZHES BYA BA JI LTAR 'DOD PAS RDZU 'PHRUL LO,
,'DI'I RNAM PA DNGOS SU BYED PA NI BSKYED PA STE, DE'I PHYIR DE
LAS GZHAN DU NI RANG BZHIN RDO RJE'I RNAM PAR RAB TU 'JUG PA MED
DO, ,DBANG PO LNGA RNAMS NI LOGS BZHI DANG RDO RJE'I THIG CES BYA
BA LA DAD PA'I DBANG PO DANG, DRAN PA'I

DBANG PO DANG, BRTZON 'GRUS KYI DBANG PO DANG, TING NGE 'DZIN GYI
DBANG PO DANG, SHES RAB KYI DBANG PO DANG, MNGON PAR YID CHES PA
DE DANG POR RGYU NYE BAR LEN PAS DAD PA'I SGRAS BRJOD DE, ,SHIN
TU GUS PA'I PHYIR RO, ,BDAG NYID KYIS SHES PA GNYIS PAR 'JUG PA
LAS GZHAN DU LDOG PA

RNAM PAR SPANGS NAS 'KHOR BA'I LAS CAN 'KHOR BA'I BAR DU THOB NAS
'JUG PAS 'JUG PA STE, DAD PA'I SGRAS BRJOD DO, ,NYIN MTSAN DU
RNAL 'BYOR GSUM PA BDAG CES RNAM PAR MA CHAD PA LA SEMS 'JUG PA
TZAM GYIS GANG GI RNAM PA MA BYAS PAR SKYE BA DE NI DRAN PA'I
DBANG PO'I SGRAS

BRJOD DO, ,SEMS RTZE GCIG PA NI BZHI PA RTZE MO'I SGRAS NI YANG
DAG PA'I LAM STE, DE DANG LHAN GCIG PA NYID NI SEMS KYI RTZE GCIG
PA NYID DE TING NGE 'DZIN GYI SGRAS BRJOD CING, ,AU RA SA'I SGRAS
NI GZHAN DU BRJOD DO, ,RDO RJE'I THIG RNAMS KYI ZHES PA NI RE
KH'A LNGA RNAMS DANG, RA BA LNGA RNAMS

DE BZHIN GSHEGS PA LNGA'I DBYE BAS PHYE BA YIN LA, ,DE'I DBUS SU
SANGS RGYAS KYI GZHAL YAS KHANG STE, RDO RJE'I SGRAS NI THAMS CAD
DANG LHAN CIG MNYAM ZHING RDO RJE NI MI PHYED PA'O, SHES RAB KYI
DBANG PO'I SGRAS CHOS THAMS CAD RAB TU MI GNAS PA'O ZHES GSAL BAR
BYAS PA YIN NO, ,

DE'I TSE RAB RNAMS MNYAM PAR STE DE BZHIN GSHEGS PA RNAMS LA PHAN
TSUN DBYE BA MED PA'I PHYIR RO, ,GANG RDO RJE 'DZIN PA'I RANG
BZHIN GYIS ZHES PA NI RDO RJE'I THIG RNAMS KYIS BRGYAN PAR BYAS
PA ZHES PA STE, RA BA 'DI RNAMS KYIS BRGYAN PA'I BSAM GTAN GYI
KHANG PA BSAM PAR BYA'O, ,

@80B ZUR RNAMS DANG, DO SHAL DANG, DO SHAL PHYED PA NI STOBS
RNAMS ZHES BYA BA NI DAD PA'I STOBS DANG, BRTZON 'GRUS KYI STOBS
DANG, DRAN PA'I STOBS DANG, TING NGE 'DZIN GYI STOBS DANG, SHES
RAB KYI STOBS TE, MNGON PAR YID CHES PA DANG PO'I RGYUD DANG,
RGYU'I YONGS SU GANG BA'I

STOBS DANG, STOBS DNGOS SU BYED PA DE RDZOGS PAR BYED PAS DAD
PA'I STOBS KYI SGRAS BRJOD DO, ,DE'I CHED DU RGYUN CHAD MED PAR
SEMS BRTAN POR BYAS NAS 'JUG PAS BRTZON 'GRUS KYI STOBS SO,
,GZHAN YANG DER SKAD CIG KYANG SEMS NYE BAR MI DMIGS PAS NYIN
MTSAN DU RNAL

'BYOR DE DRAN PA NI DRAN PA'I STOBS SO, ,SEMS RTZE GCIG PA NYID
DU JI LTAR GYUR PA NA'O, JI LTAR GYUR PA'I SGRAS NI CHOS THAMS
CAD NYE BAR MI DMIGS PA'I MCHOG GI LAM YIN LA DE MNGON SUM DU
BYED PA STE DBYER MED PA DE DNGOS SU TING NGE 'DZIN GYI SGRAS
BRJOD DO, ,DE BZHIN DU STOBS

BZHI RNAM PAR DAG PA ZUR BZHI STE, DBANG PO BZHI RNAMS KYIS YONGS
SU GANG BAR BYED PAS STOBS BZHI RNAMS SO, ,GANG BA'I SGRAS NI
RJES SU DON GANG BAR BYED PA'I PHYIR RO, ,SHES RAB KYI STOBS KYIS
NI DO SHAL DANG DO SHAL PHYED PA STE, STOBS NI MNGON DU BRJOD DO,
,SHES RAB KYI

DBANG POS GSAL BAR BYAS PA CHOS THAMS CAD RAB TU MI GNAS PA GANG
YIN PA DE YANG DAG PAR GANG BAR BYED PA NI DNGOS SU BYED PA'O,
,SHES RAB KYI STOBS KYIS DBYE BA MED PA'I BDAG NYID NI DO SHAL
DANG DO SHAL PHYED PA'I BSGOM PA STE, DES BRJOD DO, ,'PHAGS PA'I
LAM

YAN LAG BRGYAD RNAMS KYIS KA BA BRGYAD RNAMS RAB TU BRTAGS TE,
KUN NAS BRTZAMS PA YONGS SU MI GTONG BA ZHES BYA BA NI YANG DAG
PA'I LTA BA'O, ,SLU BA MED PA'I TSIG CES BYA BA NI YANG DAG PA'I
NGAG GO, ,DGE BA BCU LAS YONGS SU MI 'DA' BA ZHES BYA BA NI YANG
DAG

PA'I RTOG PA'O, ,SEMS CAN LA 'TSE BA MED PA'I SEMS ZHES BYA BA NI
YANG DAG PA'I LAS KYI MTHA'O, ,DGE BA BCUR SEMS GCIG PA NI YANG
DAG PA'I 'TSO BA'O, ,SHIN TU BDAG MED PA'I SEMS ZHES BYA BA NI
YANG DAG PA'I RTZOL BA'O, ,RTZOL BA ZHES BYA BA NI YOD PA DANG

@81A *, ,MED PA RNAM PAR GCOD PA'O, ,DUS GSUM SKAD CIG LA SHES PA
NI YANG DAG PA'I DRAN PA'O, ,'JIG RTEN GSUM NYID GCIG PA'I SKU NI
YANG DAG PA'I TING NGE 'DZIN TE, 'DI RNAMS KYIS KA BA RNAMS YANG
DAG PAR BRTAGS PA'O, ,BYANG CHUB KYI YAN LAG

BDUN RNAMS NI PHYOGS CAN DANG, MDA' YAB DANG, GDUGS DANG RNGA YAB
DANG, BLA RE DANG, DRIL BU DANG, BA DAN ZHES DAN PA RNAMS NI
THAMS CAD DU DUS GSUM YONGS SU SHES PA'I DRAN PA ZHES BYA BA NI
DRAN PA YANG DAG BYANG CHUB KYI YAN LAG GO, ,RGYUN MI 'CHAD PAR
RO CHEN PO NYID

KHONG DU CHUD PA NI CHOS RAB TU RNAM PAR DAG PAR BSAG PA YANG DAG
BYANG CHUB KYI YAN LAG GO, ,RNAM PAR CHAD PA MED PAR RNAL 'BYOR
CHEN POS 'JUG PA ZHES BYA BA NI BRTZON 'GRUS RAB TU RNAM PAR BSAG
PA YANG DAG BYANG CHUB KYI YAN LAG GO, ,BDAG MED MA GTOGS PA
GZHAN

LA DGA' BA MED PAS DGA' BA RAB TU RNAM PAR BSAG PA YANG DAG BYANG
CHUB KYI LAN [*YAN?] LAG GO, ,THAMS CAD DU STONG PA NYID DANG
SNYING RJE DBYER MED PA ZHES BYA BA'I RAB TU SBYOR BA NI SHIN TU
SBYANGS PA RAB TU RNAM PAR BSAG PA YANG DAG BYANG CHUB KYI YAN
LAG GO, ,PHYIN CI MA LOG

PA'I TING NGE 'DZIN RAB TU THOB PA ZHES BYA BA NI TING NGE 'DZIN
RAB TU RNAM PAR BSAG PA YANG DAG BYANG CHUB KYI YAN LAG GO, ,TING
NGE 'DZIN LA LHUN GYIS GRUB PA 'JUG PA NI BTANG SNYOMS RAB TU
RNAM PAR BSAG PA YANG DAG BYANG CHUB KYI YAN LAG GO, ,BYANG CHUB
KYI YAN LAG BDUN

PO 'DI RNAMS KYIS PHYOGS CAN LA SOGS PA BRJOD PA RNAM PAR BSAM
PAR BYA STE, BYANG CHUB KYI PHYOGS KYI CHOS SUM CU RTZA BDUN
GZHAL YAS KHANG BSGOM PA'I MTHAR THUG PA 'DIS NI DANG PO STONG PA
NYID LA SOGS PAR MNGON PAR BYANG CHUB PAR THAMS CAD MKHYEN PA
NYID

YIN NO, ,DA NI RGYU'I RDO RJE 'DZIN PA'I BSKYED PA BRJOD PAR BYA
STE, GZHAL YAS KHANG GI NANG DU SNA TSOGS PADMA'I STENG DU BDUD
BZHI RNAMS KYIS NYI MA MNAN PA BLTA BAR BYA STE, DGYES MDZAD RDO
RJE TSANGS PA DANG KHYAB 'JUG DANG DBANG PHYUG CHEN PO DANG LHA'I
DBANG PO RNAMS

@81B NI PHUNG PO DANG, 'CHI BDAG DANG, NYON MONGS PA DANG, LHA'I
BU RJES SU TSANGS PA STE, PHUNG PO RNAMS KYI NYON MONGS PAR BYED
PA PO BDUD BZHI PO RNAMS SO, ,DE NAS DE'I STENG DU NYI MA'I DKYIL
'KHOR BLTAS NAS DE'I STENG DU AI YI GE LA SOGS PA DBYANGS RNAMS
KYI NYIS 'GYUR DU BYAS TE,

LUGS 'BYUNG DANG LUGS BZLOG GIS BLTAS NAS DE YONGS SU GYUR PA LAS
ZLA BA'I DKYIL 'KHOR BSGOM PAR BYA STE, SKYES BU CHEN PO'I MTSAN
SUM CU RTZA GNYIS GSAL BAR BYED PA ME LONG BU'I YE SHES SO, ,dA
dHA DA DHA YA LA ZHES PA YI GE DRUG BYIN NAS, KA LA SOGS PA'I YI
GE

RNAMS KYIS NYIS 'GYUR DU BYAS TE, LUGS 'BYUNG DANG LUGS BZLOG GIS
BLTAS NAS DE YONGS SU GYUR PA LAS, NYI MA'I DKYIL 'KHOR BLTA STE,
DPE BYAD BRGYAD CU GSAL BAR BYED PA MNYAM PA NYID KYI YE SHES KYI
RANG BZHIN NO, ,'DI DAG GI STENG DU H'Um DANG AOm GI SA BON GNYIS

BLTAS NAS DE LAS BYUNG BA'I THOD PA'I GRI GUG BLTAS TE SA BON
GNYIS KYIS MTSAN PA SO SOR RTOG PA'I YE SHES SO, ,SA BON LAS 'OD
ZER SPROS TE MTHA' YAS PA'I 'JIG RTEN GYI KHAMS RNAMS SNANG BAR
BYAS NAS BLANGS TE DE NYID DU ZHUGS NAS THAMS CAD KYANG GCIG TU
GYUR PAR BSGOM

PAR BYA STE BYA BA GRUB PA'I YE SHES SO, ,DE THAMS CAD YONGS SU
GYUR TE, SKAD CIG GIS RANG NYID DPAL HE DU KA'I SKU SHIN TU RNAM
PAR DAG PA CHOS KYI DBYINGS KYI YE SHES YIN LA DES NI RNAM PA
LNGA STE, ME LONG LTA BU'I YE SHES KYIS JI LTAR GZUGS MTHONG BA,
MNYAM PA NYID KYI YE SHES

KYIS DE LTAR RO GCIG TU 'GYUR ZHING, SO SOR RTOG PA'I YE SHES
KYIS SO SOR RTOG PA STE DE LTAR YANG BYA BA GRUB PA'I YE SHES
KYIS BYA BA GANG PA DE GCIG NYID DU BYED PA, SHING TU RNAM PAR
DAG PA CHOS KYI DBYINGS KYI YE SHES NI RNAM PA THAMS CAD DANG
LHAN CIG GCIG PA'I GZUGS TE, 'DI

NI RNAM PA LNGA MNGON PAR BYANG CHUB BO, ,DE NAS 'JIG RTEN GSUM
PA'I SKUR BRTAGS NAS DE NAS SHAR LA SOGS PA'I SGO RNAMS SU RIM PA
JI LTA BAR TSANGS PA DANG, DBANG PO DAG DANG, NYE DBANG DANG,
DRAG PO RNAMS DANG, DE BZHIN DU DBANG LDAN LA SOGS PA'I MTSAMS
RNAMS SU GSHIN RJE

@82A *, ,DANG; NOR GYI 'DREN PA DANG, SRIN PO DANG, THAGS BZANGS
RIS RNAMS TE, DE LTAR GDAN BRGYAD RNAMS RNAM PAR BSGOMS NAS DE'I
STENG DU ZLA BA DANG, NYI MA KHA SBYAR BA'I DBUS RNAMS SU GA%
TZA% BA% GHAm BAm SHAm LAm NAm ZHES PA SA BON BRGYAD LA BLTA BAR
BYA'O, ,DE YONGS SU

GYUR PA RNAMS NI GOO R'I LA SOGS PA RNAMS KYI MTSAN MA RNAMS TE,
GRI GUG DANG, CANG TE'U DANG, RUS SBAL DANG, SBRUL DANG, SENG GE
DANG, DGE SLONG DANG, 'KHOR LO DANG, RDO RJE RNAMS BSAM ZHING DES
BYIN GYIS BRLABS PA DE RNAMS THAMS CAD GCIG TU YONGS SU GYUR TE,
GOO R'I LA

SOGS PA RDZOGS PAR BYA BA BLTA BAR BYA STE, DES NI BSGOM BYA'I
DKYIL 'KHOR BRJOD DO, ,DA NI 'DI RNAMS KYI RNAM PAR DAG PA DANG,
PHYAG MTSAN LA SOGS PA BRJOD PAR BYA STE, DE NAS BRTZE BAS SPYAN
DAG DMAR PO STE, BRTZE BA ZHES PA NI SEMS CAN RNAMS LA BU GCIG
PA'I SEMS

NYID BRTZE BA STE, DES NA SPYAN DAG DMAR PA'O, ,BYAMS PA'I THUGS
KYI YAN LAG GNAG, BYAMS PA'I THUGS KYI ZHES PA NI PHUNG PO'I
KHAMS DANG DBANG PO RNAMS 'GOG PA STE, DES NA BYAMS PA'I THUGS
KYI YAN LAG GNAG PA'O, ,RDO RJE CAN SPYAN GSUM DAG PA, ,ZHES PA

NI SKU DANG GSUNG DANG THUGS RNAMS KYI SGRIB PA MED PA NI RDO RJE
GSUM MO, ,BSDU BA'I DNGOS PO BZHI YIS NI, ,ZHABS NI RNAM PA BZHI
RNAMS DRAN, ,BSDU BA'I DNGOS PO ZHES PA NI SBYIN PA DANG, SNYAN
PAR SMRA BA DANG, DON DPYOD PA DANG DON MTHUN PA NYID DE, BSAM
BYA MIN PA NYID LA

SEMS BSKRUN PA ZHES BYA BA NI SBYIN PA STE, DE LA BSAM BYA MIN PA
LA SEMS BSKRUN PA NA JI LTAR BDE BA DE LTAR DGA' BA STE GDAMS PA
JI LTA BA LAS KHONG DU CHUD PAR BYA'O, ,BSREGS PA LAS DANG, BCAD
PA LAS DANG, BDAR BA LAS GSER JI LTA BA DE BZHIN DU DE KHO NA DON
MTHUN

PA'I SGRAS NI THAMS CAD RNAMS KYI GCIG PA'I SKU NYID KYI MING
STE, DE LTAR NA ZHABS BZHI RNAMS KYI RNAM PAR DAG PA'O, ,ZHAL
BRGYAD RNAM PAR THAR PA RNAM PAR DAG PA STE, GZUGS STONG PAR
MTHONG BA DANG, GO SKABS MED PA STONG PAR MTHONG BA DANG, SDUG PA
DANG MI SDUG

@82B PA'I SHES PA THOB PA STONG PAR MTHONG BA DANG, LTA BA BYAS
PA THOB PA STONG PAR MTHONG BA DANG, NAM MKHA' THOB PA STONG PAR
MTHONG BA DANG, CI YANG MED PA THOB PA STONG PAR MTHONG BA DANG,
BDAG MED PA'I SHES PA THOB PA STONG PAR MTHONG BA DANG, YANG DAG
PAR RIG PA 'GOG PA STONG PAR

MTHONG BA STE, 'DI NI RNAM PAR THAR PA BRGYAD RNAM PAR DAG PA
ZHAL RNAMS SO, ,RNAM PAR THAR PA ZHES PA NI NYES PA THAMS CAD
RNAM PAR SPANGS PA'I BDE BA THOB PA ZHES PA STE, BDE BA CHEN PO
RANG DANG GZHAN YANG DAG PAR RIG PA'I SHES PA 'GOG PA'I PHYIR RO,
,PHYAG RNAMS

STONG PA BCU DRUG NYID, ,CES PA NI NANG STONG PA NYID DANG, PHYI
STONG PA NYID DANG, PHYI NANG STONG PA NYID DANG, STONG PA NYID
STONG PA NYID DANG, CHEN PO STONG PA NYID DANG, DON DAM PA STONG
PA NYID DANG, 'DUS BYAS STONG PA NYID DANG, 'DUS MA BYAS STONG PA
NYID DANG, MTHA' LAS 'DAS PA STONG PA

NYID DANG, THOG MA DANG THA MA MED PA STONG PA NYID DANG, RANG
BZHIN STONG PA NYID DANG, RANG BZHIN MA YIN PA STONG PA NYID
DANG, CHOS THAMS CAD STONG PA NYID DANG, DNGOS PO MED PA STONG PA
NYID DANG, RANG GI NGO BO NYID STONG PA NYID DANG, DNGOS PO MED
PA'I RANG BZHIN STONG PA NYID DE, 'DI NI STONG PA

NYID BCU DRUG GO, ,DA NI STONG PA NYID KYI DON BRJOD PAR BYA STE,
CHOS MTHA' DAG GI NANG STONG PA NYID DE 'DI NI NANG STONG PA NYID
DO, ,CHOS THAMS CAD KYI PHYI RNAMS DE LTA BU NYID NI PHYI STONG
PA NYID DO, ,STONG PA NYID DANG SNYING RJE DBYER MED PAR SBYOR BA
NI BLA MA'I GDAMS PA LAS YIN TE,

DE LTAR PHYI NANG STONG PA NYID DO, ,GANG DBYE BA MED PA'I SBYOR
BA LAS GYUR PA DE NI CHEN PO STONG PA NYID CES PA MNGON PAR BRJOD
DO, ,SBYOR BA CHEN PO LAS GANG STONG PA DE NI STONG PA NYID STONG
PA NYID DU BRJOD DO, ,DES NA DON DAM PA NI MCHOG NAS MCHOG DAM PA
NI DON DAM PA STONG PA NYID DO, ,

'DI RNAMS NI STONG PA NYID DRUG GO, ,MNGON PAR 'DUS BYAS PA'I
RNAM PA THAMS CAD KYIS GCIG TU BYAS PA NI 'DUS BYAS STONG PA NYID
DO, ,'DUS MA BYAS ZHES PA NI 'DU BYED KYANG MED CING SKYE BA RNAM
PA THAMS CAD GCIG TU LDAN PA'O, ,RNAM PA THAMS CAD KYI MCHOG DANG
LDAN PA

@83A *, ,ZHES BYA BA NI MTHA' LAS 'DAS PA STONG PA NYID DO, ,THOG
MA DANG THA MA MED PA STONG PA NYID CES BYA BA NI DE DANG LHAN
CIG DBYE BA MED PA'I PHYIR RO, ,RANG BZHIN MED PA STONG PA NYID
CES BYA BA NI RANG BZHIN LHA'I RNAM PA LAS GYUR PA'O, ,LNGA'I
RNAM PA ZHES PA RNAM

PA STONG PA STE 'DI NI RANG BZHIN STONG PA NYID DO, ,RANG BZHIN
MED PA'I RANG BZHIN NI RANG BZHIN MED PA SHES RAB KYI PHA ROL TU
PHYIN PA'O ZHES PA STE RANG BZHIN MED PA STONG PA NYID DO, ,BRTAN
PA DANG 'GRO BA RDUL PHRA RAB KYANG CHOS THAMS CAD DE, CHOS THAMS
CAD KYI SGRAS BRJOD PA'I

PHYIR GANG BRJOD PA DE THAMS CAD STONG PA STE, 'DI NI CHOS THAMS
CAD STONG PA NYID DO, ,DNGOS PO MED PA ZHES PA CI ZHE NA, 'GRO BA
THAMS CAD MGAL ME'I 'KHOR LO BZHIN DU NGO BO MTHONG BA NI RANG
BZHIN LAS TE, RANG BZHIN NGO BO GRANGS PAS DNGOS PO MED PA STONG
PA NYID DO, ,RANG

BZHIN ZHES PA NI RANG BZHIN STONG PA NYID DO, ,NAM MKHA'I KHAMS
DANG RNAM PAR SHES PA DAG GCIG TU GYUR PA NA GZUGS JI LTAR GYUR
PA LTA BU NI DNGOS PO MED PA STONG PA NYID DO ZHES BRJOD DO,
,STONG PA NYID 'DI RNAMS NI PHYAG RNAM PAR DAG PAR RAB TU BRJOD
DO, ,DE NAS ZHAL GYI KHA DOG GI

RNAM PAR DAG PA BRJOD PAR BYA STE, DANG PO'I ZHAL NAG PO NI ZHE
SDANG GI LAS BSGRUB PA'I DON DANG, DBANG PO RNAMS SGRIB PA MED
PA'I YANG NGO, ,G-YON GYI ZHAL DMAR PO NI DBANG DU BYA BA BSGRUB
PA'I DON TO, ,LUS DANG NGAG DANG YID GCIG PA'I RANG BZHIN NYID NI
DBANG NYID DO, ,G-YAS

KYI ZHAL DKAR BA NI ZHI BA'I DON TO, ,PHUNG PO DANG KHAMS DANG
SKYE MCHED RNAMS LA LHA NYID KYI DAG PA'I NGA RGYAL NYID CES BYA
BA NI ZHI BA'O, ,STENG GI ZHAL MCHE BA GTZIGS PA CAN DU BA'I MDOG
NI PHYI MA'I TSE NA ZHE SDANG LA SOGS PA'I NYON MONGS PA SKYES
PAR GYUR PA NYAMS PA'I DON TO, ,

DE BZHIN DU BDUD BZHI RNAM PAR NYAMS PA'I DON DU BUNG BA DANG
MTSUNGS PA'I ZHAL BZHI RNAMS TE, PHUNG PO LA BRTEN PA'I NAD NI
PHUNG PO'I BDUD DANG, PHUNG PO RNAMS KYI PHUNG POR GYUR PA NI
'CHI BA'I BDUD DANG, SEMS CAN LA GNOD PA BYED PA NI NYON MONGS
PA'I BDUD DANG, DE BZHIN

@83B DU BUD MED LA G-YO BA NI LHA'I BU'I BDUD DU BRJOD DO, ,BDUD
BZHI RNAMS RNAM PAR NYAMS PA'I DON DU BUNG BA DANG MTSUNGS PA'I
ZHAL BZHI RNAMS SO, ,PHYAG MTSAN RNAMS KYI RNAM PAR DAG PA BRJOD
PAR BYA STE, GLANG PO CHE LA SOGS PA GZUNG BA RNAMS NI NYON MONGS
PA SNA TSOGS NYE

BAR ZHI BA'I PHYIR RO, ,NYON MONGS PA SNA TSOGS ZHES BYA BA NI
GLO DANG, DBUGS MI BDE BA DANG, DE BZHIN DU SMYO BA DANG, KHONG
SKAMS DANG, MDZE DANG, PHOL DANG, SKRAN DANG, RANG BZHIN GLANG PO
LA SOGS PA DE RNAMS YONGS SU BRJOD DO, ,'DIR NYON MONGS PA BRGYAD
PO DE RNAMS LAG

PAR GYUR PA'I SEMS CAN RNAMS TE, SNOD KYI STENG DU RNAM PAR
BSNAMS PA NI RNAM PAR GZUNG BA'O ZHES PA'I DON TO, ,SA LA SOGS PA
NAS NOR 'DZIN GYI MTHAR THUG PA G-YON GYIS BSNAMS PA'I PHYAG GI
MTSAN MA RNAMS NI DBANG PHYUG BRGYAD RAB TU GRUB PA'I DON TO,
,SKU YI DBANG

PHYUG GSUNG DBANG PHYUG ,DE BZHIN THUGS KYI DBANG PHYUG DANG,
,RDZU 'PHRUL CAN 'GRO'I DBANG PHYUG STE, ,'DOD BYED YON TAN
BRGYAD PA'O, ,ZHES SO, ,SKU MTHA' YAS PA NI SKU'I DBANG PHYUG
DANG, SEMS CAN THAMS CAD KYI SKAD SMRA BAS GSUNG GI DBANG PHYUG
DANG, SEMS CAN GYI SEMS

SHES PAS THUGS KYI DBANG PHYUG DANG, RDZU 'PHRUL GYIS 'JIG RTEN
GYI KHAMS MTHA' YAS MTHONG BAS RDZU 'PHRUL GYI DBANG PHYUG DANG,
'JIG RTEN GSUM GCIG PA'I SKU NI KUN DU 'GRO BA'I DBANG PHYUG
DANG, 'DOD PAS BDE BA CHEN PO'I RANG BZHIN SEMS CAN RNAMS MNGON
PAR 'DOD

PAS 'DOD PA'I DBANG PHYUG STE, 'DOD PA'I SGRAS 'DOD PA 'DOD PA
BRJOD PA'O, ,BYED PA PO ZHES PA NI BYED PA PO RDO RJE 'DZIN PA
NYID KYIS BYED PA'I DBANG PHYUG GO, ,ZAB MO'I LHA NYID KYI RNAM
PA LAS MYA NGAN LAS 'DA' BAR GSHEGS SHING MYA NGAN LAS 'DAS NAS
LHA NYID KYI RNAM PAR RGYU

BAS YON TAN GYI DBANG PHYUG STE, 'DIS NI MTSAN MA RNAMS KYI RNAM
PAR DAG PA'O, ,SNOD RNAMS KYI RNAM PAR DAG PA BRJOD PAR BYA STE,
SNOD NI SNYING RJE'I CHA SHAS RAB TU GSAL BA YIN ZHING PHYAG
RNAMS STONG PA NYID BCU DRUG DAG PA STE, 'DIS NI STONG PA NYID
DANG SNYING RJE DBYER MED PA NYID DU RAB

@84A *, ,TU GSAL BAR BYAS PA'O, ,MA MO RNAMS KYI SANGS RGYAS
LNGA, ,ZHES BYA BA STE, MA MO ZHES BYA BA NI PHYAG RGYA RNAMS TE
DE BZHIN GSHEGS PA LNGA DAG PA'O, ,PHYAG RGYA ZHES PA NI YONGS SU
G-YOGS PA STE, 'KHOR LO DANG, RNA RGYAN DANG, MGUL RGYAN DANG,
LAG PA LA

DPUNG RGYAN DANG, SKA RAGS DANG, THAL BA STE, PHYAG RGYA DRUG TU
RAB TU GRAGS SO, ,PHYAG RGYA ZHES PA NI YANG DAG PA'I SHES PA'O,
,YANG DAG PA'I SHES PA ZHES PA NI GANG DU SHES PA'I NGO BOR MED
PA NI GANG GZUGS YIN PA DE YANG DAG PAR SHES PAR 'GYUR RO, ,YI GE
LNGA BCU LAS

BYAS PA PHRAG PA LA MGO BO'I PHRENG BA STE, A'A LI DANG K'A LI
LNGA BCU'I YI GE DAG PAS ZUNG DU 'JUG PA'I LAM NYE BAR STON PA PO
MGUL PAR MGO'I PHRENG BA'O, ,DA NI GAR GYI RO DGU BRJOD PAR BYA
STE, BDAG MED MA DANG LHAN CIG RO GCIG PA NI SGEG PA'O, ,DUR
KHROD NA GNAS PA NI

DBANG PO'O, ,KHRO GNYER DANG MTSE BA GTZIGS PA NI MI SDUG PA'O,
,'BAR BA'I 'OD NI DRAG SHUL LO, ,RNAM PAR RGYAS PA'I ZHAL NI
BZHAD PA'O, ,BRLAN DANG BCAS PA'I MGO BO'I PHRENG BA CAN NI 'JIGS
SU RUNG BA'O, ,SEMS CAN RJES SU 'DZIN PA'I THUGS NI SNYING RJE'O,
,SGYU

MA'I GZUGS NI NGO MTSAR BA'O, ,'DOD CHAGS LA SOGS PA'I NYON MONGS
PAR RAB TU SPANGS PA NYID KYI PHYIR ZHI BA STE, GAR DGU PO 'DI
RNAMS DANG LHAN CIG PA'I BCOM LDAN 'DAS RGYUR GYUR PA'I BDAG NYID
DO, ,DPRAL BA'I STENG DU MGO BO SKAM PO LNGA'I PHRENG BA RNAMS NI
PHUNG PO LNGA

RNAMS RAB TU GSAL BA'O, ,SPYI BOR SNA TSOGS RDO RJES MTSAN PA NI
SNA TSOGS PA'I DON BYED PA'I PHYIR RO, ,THAMS CAD MKHYEN PA'I
GZUGS KYI PHYIR DANG, DUS GSUM YONGS SU MKHYEN PA'I PHYIR ZHAL SO
SO RNAMS LA SPYAN GSUM GSUM MO, ,'DOD CHAGS PA LA SOGS PA'I NYON
MONGS

PA MTHA' DAG BSREG PA'I DON DU DBU SKRA DMAR SER GYEN DU 'GRENG
BA NYID DU BSTAN TO, ,CHOS THAMS CAD SGRIB PA MED PAR RAB TU GSAL
BA'I PHYIR GCER BU'O, ,BYANG CHUB KYI SEMS KYI RKANG PA THOB PA'I
PHYIR SKYIL KRUNG PHYED PA'I GAR STABS SO, ,'JIG RTEN GSUM PO
MTHA' DAG GCIG

@84B TU RAB TU GSAL BA'I PHYIR ZHABS KYI MTHEB MO GCIG BSTAN
PA'O, ,BCOM LDAN 'DAS KYANG SKAD CIG MAR RAB TU SNANG BA STE, JI
LTAR BCOM LDAN 'DAS DE LTAR BCOM LDAN 'DAS MA LA YANG STE, DBYE
BA YANG GCIG GI DBYIBS KYI DBANG LAS ZHAL GCIG MA'O, ,PHYAG G-YON

NA LHA DANG LHA MA YIN RNAMS KYI KHRAG GIS BKANG BA'I THOD PA
BSNAMS PA STE, LHA DANG LHA MA YIN GYI SGRA CI ZHE NA, LHA NI LUS
DANG NGAG DANG YID DE DE'I YUL NI LHA MA YIN NO, ,'DI DAG GIS
BYED PA MED PA NI CHAGS PA MED PAR DMIGS PA MED PAR BYED PA STE,
DES GANG BA'I THOD PA'O, ,THOD PA DANG

KHRAG DAG GI GCIG TU BYED PA ZHES BYA BA NI SHES RAB KYI PHA ROL
TU PHYIN PA'I DON YONGS SU GANG BAR BSTAN TO, ,G-YAS NA NYON
MONGS PA MA LUS PAR GCOD PA'I PHYIR GRI GUG BSNAMS PA STE, LHAG
MA GANG CUNG ZAD BCOM LDAN 'DAS KYI RNAM PAR DAG PA BZHIN DU BCOM
LDAN 'DAS MA LA

YANG RTOGS PAR BYA'O, ,DA NI BSGRUB BYA'I DAM TSIG RDO RJE 'DZIN
PA'I LUS LA 'KHOR LO BZHI BSAM STE, SPRUL PA DANG POR BYAS NAS
CHOS DANG LONGS SPYOD RDZOGS PA DANG SPRUL PA DANG BDE BA CHEN PO
STE, SKU BZHI RNAM PAR DAG PA'I DON TO, ,DA NI DKYIL 'KHOR BA'I
RNAM PAR DAG PA BRJOD

PAR BYA'O, ,GOO R'I NAG MO NI BDUD KYI GDUL BYA'I SEMS CAN RAB TU
BSAD PA'I PHYIR RO, ,G-YAS KYI LAG PA NA LOG PAR LTA BA GCOD PA'I
PHYIR GRI GUG GZUNG ZHING, G-YON NA 'KHOR BA'I BAG CHAGS RNAM PAR
NYAMS PA'I PHYIR NYA RO HI TA'O, ,TZOO R'I DMAR MO NI 'DOD CHAGS
KYI

GDUL BYA'I SEMS CAN RAB TU SAD PA'I PHYIR G-YAS NA SHES RAB DANG
THABS KYI RANG BZHIN NYID GSAL BA'I PHYIR CANG TE'U DANG, G-YON
GTI MUG RNAM PAR NYAMS PA'I DON DU PHAG PA'O, ,BETT'A L'I GSER
BTZO MA'I 'OD NI RAB TU RGYAS PA'I SEMS CAN RNAM PAR 'DUL BA'I
DON TE BDE

BA BSKYED PA'I PHYIR ZHES PA'I DON TO, ,G-YAS STONG PA NYID KYI
DON RAB TU GSAL BA'I PHYIR RUS SBAL DANG, G-YON NA SNYING RJE'I
RANG BZHIN PADMA'I SNOD DO, ,GHASMA R'I NI NOR BU MA RA KA TA
DANG MTSUNGS PA NI CUNG ZAD DMAR ZHING LJANG BA'I RDO RJE BSNAMS
PA STE, MNGON SPYOD RAB TU BSGRUB PA

@85A *, ,LA BSAD PAR LTA BA CAN GYI SKYE BO RAB TU SAD PAR BYA
BA'I DON TO, ,G-YAS NA ZHE SDANG RNAM PAR DAG PAS SBRUL DANG,
G-YON NA THABS DANG SHES KYI BDAG NYID RNAL 'BYOR GYI SNOD DO,
,PUKKA S'I SNGON MO NI RENGS PA'I DON BSGRUB PA LA, NGA RGYAL CAN
GYI SEMS CAN

RAB TU SAD PA'I DON TO, ,G-YAS NA BDUD KYI SDE RAB TU 'JOMS PA'I
PHYIR SENG GE DANG, G-YON NA GNYIS 'DZIN MA LUS PAR GCOD PA'I
DGRA STA'O, ,SHA PA R'I DKAR MO ZHI BA'I SEMS CAN RAB TU SAD PA'I
PHYIR RO, ,G-YAS NA YE SHES LNGA RAB TU GSAL BA'I DGE SLONG DANG,

G-YON NA GNYIS SU MED PA'I YE SHES KHONG DU CHUD PA'I PHYIR 'KHAR
GSIL LO, ,TZAndA L'I NAM MKHA' LTAR LJANG GU RENGS PA NI DON
BSGRUB PA RENGS PA'I SEMS CAN RAB TU SAD PA'I PHYIR RO, ,G-YAS NA
CUNG ZAD SHES PA TZAM YANG GCOD PA'I PHYIR 'KHOR LO DANG, G-YON
NA MI SHES

PA'I DRI MA RTZA BA NAS ZLOG PA'I DON DU THONG GSHOL LO, ,G-YUNG
MO KHA DOG SNA TSOGS MA SNA TSOGS KYI DON RAB TU BSGRUB PA LA
DANG, MA RUNGS PA'I BSAM PA CAN GYI SKYE BO RAB TU SAD PA LA'O,
,MI SHES PA'I YE SHES RAB TU GSAL BA'I PHYIR G-YAS NA RDO RJE
DANG, MA RUNGS PA MA LUS PA

LA BSDIGS PA'I PHYIR SDIGS MDZUB NYID DRAN NO, ,DA NI 'DI RNAMS
KYI GDAN BRGYAD KYI RNAM PAR DAG PA BRJOD PAR BYA STE, CHAGS PA
DANG, RIG PA DANG, THOS PA DANG, 'JUNGS PA DANG, BZA' BA DANG,
GNYID DANG RTOG PA DANG, DAD PA STE SHIN TU MNGON PAR ZHEN PA
GCOD PA'I PHYIR

GDAN RNAMS NYE BAR BSTAN TO, ,SHIN TU MNGON PAR ZHEN PA YANG BSAM
GTAN LA BYA STE, DE LTAR GDAN RNAMS KYI RNAM PAR DAG PA BRJOD DO,
,'DI RNAMS THAMS CAD NI SPYAN GSUM MA, SKRA DMAR SER GYEN DU
'GRENG BA, ,PHYAG RGYA LNGAS RNAM PAR BRGYAN PA, SKYIL KRUNG
PHYED

PA'I GAR GYIS GNAS PA GOS DANG BRAL BA ZHAL MCHE BA GTZIGS PA,
BCOM LDAN 'DAS 'DOD PA'I 'DOD PA DANG LDAN PA BSGOM PAR BYA'O,
,DE'I MTHAR LHA'I SNAM BU LA PI WANG MA LA SOGS PA RNAMS GTZO
BO'I SGO RNAMS SU G-YAS NAS BRTZAMS NAS SGO DANG ZUR GYI

@85B MTSAMS RNAMS SU LHA MO GNYIS GNYIS TE, MING GI GTZO BO DANG
PO'I YI GE ZLA BA DANG THIG LE DANG LDAN PA 'DI RNAMS KYI SA BON
TE, DES BSKYED PA 'DI RNAMS KYI MTSAN MA YANG SA BON DES MTSAN MA
ZLA BA DANG NYI MA DAG GI DBUS SU BLTAS NAS GOO R'I LA SOGS PA
RNAMS

JI LTAR RDZOGS PA DE LTAR PI WANG MA LA SOGS PA RNAMS BSKYED DO
ZHES BYA BAS BSAM PAR BYA'O, ,'DI LTA STE PI WANG MA SER MO,
,GLING BU MA DMAR MO, ,RDZA RNGA MA DU BA'I MDOG CAN MA, RNGA
ZLUM MA DKAR MO, ,BZHAD MA SER MO, ,SGEG MO DMAR MO, ,GLU MED
DMAR MO, ,GAR MA

KHA DOG SNA TSOGS MA, ME TOG MA DKAR MO, ,BDUG SPOS MA NAG MO,
,MAR ME MA GSER 'OD MA, DRI MA SER MO, ,ME LONG MA DKAR MO, ,RO
MA DMAR MO, ,REG BYA MA LJANG GU, CHOS MA DKAR MO STE, 'DI RNAMS
PHYAG G-YAS NA RANG RANG GI PHYAG MTSAN RNAM PAR 'DREN ZHING
ZHABS RNAMS ZLA BA'I GDAN

LA GNAS PA STE, CHA BCU DRUG RNAM PAR DAG PAR BLTA BAR BYA'O,
,DES NI SNA TSOGS PADMA DANG POR BYAS NAS RGYU RDO RJE 'DZIN PA'I
SKU RDZOGS SHING DKYIL 'KHOR PA'I MTHAR THUG PAS NI LAM SHES PA
NYID MNGON PAR BYANG CHUB PA'O, ,DE NAS DA NI PHRA MO'I DKYIL
'KHOR GYI RANG BZHIN HO:YIG DMAR

PO'I PHRENG BA GNYIS KYIS YONGS SU DKRIS PA BSAM PAR BYA BA NI
GDAMS NGAG LAS, DRI ZA'I SEMS PA BDE BA CHEN PO'I RANG BZHIN SHIN
TU CHAGS PA'I RANG GI 'OD ZER GYIS BKUG NAS MAN NGAG JI LTA BA
LAS RAB TU BCUG NAS RAB TU ZHUGS PA TZAM GYIS BCOM LDAN 'DAS SHIN
TU MCHOG TU BDE

BA CHEN POR GCIG PA'I ROS RANG GI RIG MA DANG BCAS PA CHAGS SHING
RJES SU CHAGS PAS ZHU BA SA BON GYI GZUGS KYIS GNAS PAR GYUR TO,
,DE NAS PUKKA S'I LA SOGS PA LHA MO BZHI RNAMS KYIS BDAG CAG
RNAMS KYI MGON MED DO ZHES SMRAS NAS YID MI BDE BA CHEN PO THOB
CING SHIN TU

NYAM THAG PA'I SEMS DANG LDAN PA RNAMS KYIS RAB TU SAD PAR BYED
PA'I GLU RNAMS KYIS BCOM LDAN 'DAS BZHENGS SU GSOL BA'O, ,'DIR
BZHENGS PA'I TSIGS SU BCAD PA BZHI PO'I DON 'DI BRJOD BAR BYA
STE, BZHENGS SHIG RJE BTZUN SNYING RJE'I THUGS, ,ZHES BYA BA LA
SOGS PA LA,

@86A *, ,BZHENGS SHIG KHYED NYID SNYING RJE'I YID DANG LDAN PA
PUKKA S'I BDAG LA YONGS SU SKYOBS SHIG ,BDE BA CHEN PO'I SBYOR
BAS BDAG 'DOD PAR MDZOD CIG ,ZHU BA'I GZUGS NYID KYIS STONG PA
NYID KYI TING NGE 'DZIN SPONGS ZHES PA STE, BDAG GIS KHYED LA
BYAMS PA CHEN PO'O, ,BYED

DANG BRAL BAS BDAG 'GUM PA STE, STONG PA NYID KYI KYE RDO RJE
KHYED BZHENGS PA'I RI KHROD MA'I DON GRUB PAR MDZOD CIG CES PA
STE, BDAG GIS KHYED LA SNYING RJE CHEN PO'O, ,'JIG RTEN MGRON DU
GNYER NAS DGA' BA DE'I GTZO BO STONG PAR BZHUGS PA CI LAGS, GTUM
MO BDAG NI GSOL

BAR BGYID DE KHYOD DANG BRAL BAS PHYOGS MI SHES PA NI MI MTHONG
BA'O ZHES PA STE, DE'I PHYIR BZHENGS SHIG CES PA STE, BDAG GIS
KHYOD LA DGA' BA CHEN PO'O, ,KYE MIG 'PHRUL KHYED NYID BZHENGS
SHIG KHYED KYI THUGS NI BDAG GIS 'TSAL TE, G-YUNG MO BDAG NI SHIN
TU MDZANGS SHING SGRIN

PA NYAMS DGA' BA'O, ,SNYING RJE RNAM PAR CHAD PAR MA MDZAD CIG
CES PA STE, BDAG GIS KHYED LA BTANG SNYOMS CHEN PO'I GNAS SO,
,'DIS NI DE KHO NA NYID BZHI RNAM PAR DAG PAS ZHU BA'I GZUGS
BSTAN TO, ,KHA ZAS KYI DE KHO NA NYID DANG, LHA'I DE KHO NA NYID
DANG, SNGAGS KYI DE KHO NA

NYID DANG, YE SHES KYI DE KHO NA NYID DO, ,DE NAS BLA MA'I GDAMS
PA LAS, JI LTA BA DE LTAR RIM PAS DE KHO NA NYID BZHI'I DON KHONG
DU CHUD PAR BYA STE, 'DI NI GZHUNG MNGAS KYIS 'JIGS PA LAS MA
BRJOD DO, ,DES NA DE NYID KYI GZUGS DANG LDAN PA'I BCOM LDAN 'DAS
SU GAL TE GYUR NA DE'I TSE

DE NYID KYI GLU'I SBYOR BA LAS GNYID SAD PA BZHIN DU BZHENGS
PA'O, ,DE LTA NA YANG GZHAN DAG NA RE BCOM LDAN 'DAS SHIN TU BDAG
MED PA DANG LHAN CIG PA'I SEMS KYIS BDAG MED PA CAN YIN NA, DE'I
PHYIR NAM MKHA'I RMI LAM MTHONG BA CI ZHIG YIN, GNYID SAD PA
BZHIN DU BCOM LDAN 'DAS

JI LTAR BZHENGS SHE NA, 'DIR SMRAS PA, SEMS CAN RNAMS KYIS GNYID
KYI GNAS SKABS NA CUNG ZAD KYANG MI SHES SHING, DE NAS LDANG BA
MTHONG BA JI LTAR YIN, ,DE'I PHYIR BYA BA'I DBANG LAS SKAD CIG
GIS SKRAG PA BZHIN DU LANGS TE, DE LTAR STONG PA NYID KYI TING
NGE 'DZIN LA SNYOMS PAR ZHUGS

@86B PA'I BCOM LDAN 'DAS KYIS RANG DANG GZHAN RIG PA MI MKHYEN
TO, ,DE NAS DE KHO NA NYID KYI GLUS BSKUL BAS SMON LAM KYI DBANG
LAS BZHENGS PA'O, ,DE LTA NA YANG DRI BA GNYIS TE, JI LTAR SROG
CHAGS RNAMS KYIS LUS KYI BDE BA DMIGS NAS DE RNAMS KYIS GNYID KYI
GNAS SKABS NI,

MI SHES TE, 'ON KYANG LUS YOD PAS TE, BCOM LDAN 'DAS CI DE DANG
MTSUNGS SAM, JI LTAR BZHENGS, JI STE YANG SNGAGS PAS THOG MAR MI
GTZANG BA'I LUS GTZANG MAR BYAS TE, STONG PA NYID LA SOGS PA RNAM
PAR DAG PAS SPRUL PA'I SKU LA MNGON PAR ZHEN PA LAS SLAR YANG CI
STE

GANG GIS ZHU BA 'THOB STE, DES NI SPRUL PA MA YIN STE JI LTAR RUS
PA DANG RKANG PA LA SOGS PA DANG BRAL BA NYID KYI PHYIR RO ZHES
DRI BA GNYIS SO, ,DE NAS SMRAS PA, DANG PO ZHU BA THOB PA NI RGYU
YIN ZHING, 'BRAS BU NI MA YIN NO, ,DE LTAR ZHU BA THOB PA LA SOGS
PA DAG PA LAS 'BRAS BU RDO

RJE 'DZIN PA YANG GZUNG BA STE DRI BA GCIG THAL LO, ,DE LTAR
GNYIS PA YANG DANG POR LHA'I RNAM PAS MI GTZANG BA'I LUS MED CING
MI GTZANG BA'I LUS MED NA DAG PA'I SPRUL PA'I LUS SU MNGON PAR
ZHEN PA TZAM STE, DE MED PAS BDUD RTZI'I KHU BA DANG, ZLA BA
BZHIN DU RMI LAM SGYU MA DANG

MTSUNGS PAR RNAM PAR SHES PA'I GZUGS KYIS GNAS PA STE, DES NA
SGYU MA'I RNAM PAR SHES PA SMON LAM GYI RTEN YIN TE, JI LTAR SGYU
MAS RANG DANG GZHAN RIG PA MI SHES PA DE LTA NA'ANG BYA BA BYED
PA STE DE LTAR SGYU MA'I RNAM PAR SHES PAS RANG DANG GZHAN SHES
PA LAS GZHAN DU YUN

RING PO'I SMON LAM GYI DBANG LAS LDANG BA YIN NO, ,DE LA LDANG
BA'I RIM PA NI 'DI YIN TE, RNAM PA LNGA'I RNAL 'BYOR LAS SO,
,BDUD RTZI KHU BA ZLA BA'I GZUGS, ,ZHES PA STE, BDUD RTZI'I KHU
BA 'DI YONGS SU GYUR PAS YE SHES LNGA'I RANG BZHIN BYANG CHUB KYI
SEMS TE, DE LAS A'A LI

YONGS SU GYUR PA'I ME LONG LTA BU'I YE SHES TE ZLA BA'O, ,K'A LI
YONGS SU GYUR PA LAS MNYAM PA NYID KYI YE SHES NYI MA'O, ,DE DAG
GI DBUS SU SON PA'I SA BON NI SO SOR RTOG PA'I YE SHES SU BRJOD
CING, THAMS CAD RNAMS KYI GCIG PA NI BYA BA GRUB PA STE, GZUGS
RDZOGS PA NI DAG

@87A *, ,PA'I CHOS NYID DO, ,DE'I PHYIR YE SHES LNGA'I RANG BZHIN
GYI BYANG CHUB KYI SEMS SO, ,DE BZHENGS PA'I 'OD ZER RNAMS KYIS
RGYU BA DANG MI RGYU BAR BCAS PA BKUG NAS DKYIL 'KHOR BA DE NYID
DU RO GCIG PA NYID DU BYAS NAS STON KA'I ZLA BA'I RNAM PA BYANG
CHUB KYI SEMS SU

BLTA BAR BYA STE, RNAL 'BYOR ZHES BYA BA'I TING NGE 'DZIN TE,
DE'I RJES LA SKAD CIG GIS GZUGS DE YONGS SU GYUR TE LHAN CIG
SKYES PA'I KYE RDO RJE STON KA'I RI BONG 'DZIN PA'I RNAM PA MTHA'
YAS PA'I 'JIG RTEN GYI KHAMS GSAL BAR MDZAD PA CHOS KYI PHYAG
RGYA DANG LDAN PA YE SHES

LNGA'I RANG BZHIN BSAM PAR BYA STE, RJES SU RNAL 'BYOR ZHES BYA
BA'I TING NGE 'DZIN TO, ,DE NAS PHUNG PO DANG KHAMS DANG SKYE
MCHED RNAMS KYI DGOD PA BRTZAM PAR BYA STE, GZUGS LA AAm GI YI GE
DGOD DO, ,TSOR BA LA AIm GI YI GE 'DREN NO, ,'DU SHES LA A'Im
RING PO BSGOM MO, ,

'DU BYED LA AUm DGOD DO, ,RNAM PAR SHES PA AAm GI YI GE DGOD DE,
PHUNG PO LNGA RNAM PAR DAG PA'I PHYIR RO, ,SHA LA AUm GYI YI GE
DGOD DO, ,KHRAG LA Rim YANG DRAN TO, ,BYANG CHUB KYI SEMS LA Rim
GI YI GE'O, ,RKANG DANG TSIL DAG LA Lim GI YI GE DGOD DE KHAMS
YANG DAG PA'I PHYIR RO,

GZUGS KYI YUL RNAMS LA Lim NGO, ,SGRA LA AEm GI YI GE DGOD DO,
,DRI'I CHA LA AEEm GI YI GE DANG, RO LA AOm GYI YI GE YANG NGO,
,REG BYA LA AOm GYI YI GE'O, ,CHOS KYI DBYINGS LA AOm GI YI GE
STE, 'DI RNAMS BRTAN PAR BYED PA'I RGYU NYID KYI PHYIR LE'U DGU
PAR BCOM LDAN 'DAS KYIS

GSUNGS TE, GZUGS KYI PHUNG POR RDO RJE MA, ,TSOR BA LA NI GOO
R'IR DRAN, ,'DU SHES CHU YI RNAL 'BYOR MA, ,RDO RJE MKHA' 'GRO
'DU BYED LA, ,RNAM SHES PHUNG PO'I TSUL GYIS NI, ,BDAG MED RNAL
'BYOR MA GNAS SO, ,GZUGS LA GOO R'IR RTAG TU BRJOD, ,SGRA LA CHOM
RKUN MA RAB

GRAGS, ,DRI YI CHA LA RO LANGS MA, ,RO LA ZA PHOD MA DRAN TO,
,REG LAS SPYOD MAR BRJOD CING, MKHA' SPYOD MA NI CHOS DBYINGS LA,
,SHA LA PU KA S'I BSHAD CING, ,KHRAG LA RI KHROD MA RAB GRAGS,
,GTUM MO KHU BA ZHES BRJOD CING, ,G-YUNG MO RKANG DANG TSIL DAG
LA'O, ,'DI NI RNAL 'BYOR CHEN

@87B PO ZHES BYA BA'I TING NGE 'DZIN TO, ,DES NI PHUNG PO DANG
KHAMS DANG SKYE MCHED LA DGOD PA STE, DE LTAR YANG DE'I PHYIR
SLAR YANG, DANG PO STONG PA'I BYANG CHUB STE, ,GNYIS PA SA BON
SDUD PA'O, ,GSUM PA GZUGS NI RDZOGS PA DANG, ,BZHI PA YI GE DGOD
PA'O, ,LTE BAR SNYING GAR

MGRIN PAR DANG, ,DPRAL BAR DE LTAR PADMA BZHI, ,DRUG CU RTZA BZHI
BRGYAD CU DRUG, ,RIM PA DE LTAR SUM CU GNYIS, DE PHYIR BSGOM PAS
DE RU NI, ,RGYU DANG MI RGYU BCAS PAR BSAM, ,DE NAS SNGAGS KYI
LE'UR GSUNGS PA'I SKU DANG GSUNG DANG THUGS BYIN GYIS BRLAB PA'I
SNGAGS KYIS SKU

DANG GSUNG DANG THUGS BYIN GYIS BRLAB PAR BYA STE, JI LTAR MAN
NGAG GIS GDAMS PA LAS SO, ,AOm GYI YI GES SKU RDO RJE DANG,
A'A:'I YI GES GSUNG RDO RJE DANG, H'U% GI YI GES THUGS RDO RJE
STE RNAL 'BYOR CHEN PO'O, ,DA NI DE'I STENG DU ZHES PA SEMS DPA'I
SNYING GAR SNGAR

BSHAD PA'I RIM PAS RANG SGRUB THABS SU GSUNGS PA'I RIM PAS DE
LTAR DPAL HE RU KA'I RNAM PA'I GZUGS KHA DOG BZHI RNAMS KYI NANG
NAS DPA' BO GCIG PA'I RANG GI 'DOD PA'I LHA 'AM, BDAG MED MA DANG
SNYOMS PAR ZHUGS PA RANG GI RIG MA DANG LDAN PA RDZOGS PA'I SKU'I
BDAG NYID BLTA BAR

BYA'O; ,DE'I RJES SU DAM TSIG GSUM BRTZAM PAR BYA STE, RDO RJE
'DZIN PA NYID NI BDAG NYID KYI DAM TSIG DANG, RANG GI SNYING GAR
NYI MA NI YE SHES KYANG DAM TSIG DANG, DE'I STENG DU H'U% GI YI
GE NI TING NGE 'DZIN GYI DAM TSIG STE, 'CHAD PAR 'GYUR BA'I GDAMS
PA LAS YE SHES DANG TING NGE 'DZIN GYI DAM TSIG GNYIS

SHES PAR BYA'O, ,DGOD PA YANG BCOM LDAN 'DAS CI LTA BAR DE LTAR
BCOM LDAN 'DAS MA LA BYA STE, LHAG PA YANG BCOM LDAN 'DAS MA'I
RIGS LNGA'I TSOGS TE GZHAN DANG GZHAN GYI SGRUB THABS SU GRAGS
SO, ,TSOGS ZHES PA NI DE BZHIN GSHEGS PA'I TSOGS SO, ,A'A:'I YI
GES PADMA 'DAB MA

GSUM PA SIM PAR BYED PA DANG BCAS SHING, H'U% GI YI GES PADMA'I
ZE'U 'BRU H'U% GI YI GES BSKYED PA'I RDO RJE STE, DE'I NOR BU
H'U% GI YI GE BLTA ZHING, AOm MA H'A SU KHA DHA RA ZHES PA LA
SOGS PA'I TSIGS SU BCAD PA GNYIS KYIS PADMA DANG RDO RJE BYIN
GYIS BRLABS NAS MA BCOS PA'I YI GE BRJOD PA SNGON DU

@88A *, ,'GRO BA CAN GYI RDO RJE BSKYOD NAS DGA' BA BRTZAM PAR
BYA STE, DE BZHIN GSHEGS PA LNGA RNAMS KYI NANG NAS GSUNG RDO
RJE'I RGYAL LAS SO, ,DANG POR STONG PA NYID DU LHAG PAR MOS PA LA
SOGS PA DGA' BA'I BDE BA'I MTHAR THUG PAS NI DANG POR SBYOR BA
ZHES BYA BA'I TING NGE

'DZIN TO, ,DE YANG SHES RAB DANG THABS DAG RO GCIG PA'I BDE BA
CHEN PO LAS BYUNG BA'I BYANG CHUB KYI SEMS LAS RNAM PAR BYUNG BA
ZHES RIG NAS YUL GYI GRONG KHYER GYI DBUS SU DE NYID GSUM BRJOD
PA SNGON DU 'GRO BA CAN GYI NAM MKHA' LDING GI PHYAG RGYA 'DZIN
PA'I RNAL 'BYOR PAS LCES

BSNYEN PAR BYA STE, DE LTAR DE BZHIN GSHEGS PA'I MCHOD PA NI RTAG
TU YIN NO, ,PHYIR RU YANG GAL TE SHES RAB BZANG MO YIN PA'AM, MA
YIN NA DE'I TSE MI BYA STE, RTZA BA'I LTUNG BAR 'GYUR RO, ,DE'I
RJES LA GANG CUNG ZAD PHRA ZHING RDUL PHRA RAB KYI TSAD TZAM GYI
BYANG CHUB KYI SEMS KYI GZEGS

MA'I GNAS PA DE YONGS SU GYUR PAS LHA MO'I PADMA'I DBUS SU DKYIL
'KHOR PA DANG BCAS PA'I MNGA' BDAG SRUB PA DANG BSRUB PA'I SBYOR
BA LAS RNAM PAR BSAMS NAS RDO RJE 'DZIN PA'I H'U% DANG, BCOM LDAN
'DAS MA'I AAm DANG, GOO R'I MA'I GAm DANG, TZOO R'I MA'I TZAm
DANG BETT'A L'I'I BAm DANG, PUKKA

S'I'I PA% DANG, SHA BA R'I'I SHA% DANG, TZAndA L'I'I LA% DANG,
dOMBI N'A'I dA RNAMS DBYUNG STE, DE LA SOGS PAS SHAR LA SOGS PA'I
SGO RNAMS SU RIM PA JI LTA BAR GOO R'I LA SOGS PA'I LHA MO BRGYAD
RNAMS DANG H'U% GI YI GE DANG AAm GI YI GE DE DAG GIS BCOM LDAN
'DAS DANG BCOM LDAN 'DAS MA DAG PHYUNG NAS, BCOM LDAN 'DAS BCOM

LDAN 'DAS MA LA RAB TU GZHUG CING, BCOM LDAN 'DAS MA BCOM LDAN
'DAS LA DE BZHIN NO, ,DRI ZA'I SEMS PA 'JUG PA DANG POR BYAS NAS
DKYIL 'KHOR 'BYIN PA'I MTHAR THUG PAS NA RNAM PA THAMS CAD SHES
PA NYID MNGON PAR BYANG CHUB PA'O, ,DE'I RJES LA BYANG CHUB

KYI SEMS LAS BSKYED PAR GYUR PA'I GOO R'I LA SOGS PA'I LHA MO
RNAMS BSGOM PAR BYA'O, ,DE LTAR JI LTAR BSTAN PA'I DKYIL 'KHOR
GYI 'KHOR LO DANG, DER SON PA'I RIG MA'I TSOGS KYIS YONGS SU
BSKOR BA'I 'OD ZER GYI TSOGS KYIS NAM MKHA'I LOGS KHYAB PAR YANG
DAG PAR

@88B RNAM PAR BSGOM PAR BYA'O, ,DA NI YE SHES KYI 'KHOR LO DGUG
PA DANG, GZHUG PA DANG, BCING BA DANG, MNYES PAR BYA STE RANG GI
SNYING GA'I SA BON LAS 'OD ZER PHYUNG STE, NAM MKHA'I KHONGS SU
SPROS NAS YE SHES SEMS DPA' SPYAN DRANGS TE, MDUN DU RNAM PAR
BSAMS NAS MCHOD

YON DANG ZHABS BSIL LA SOGS PA PHUL TE, YANG DAG PAR MCHOD NAS
BSTOD DE, DZA:H'Um BAm HO:ZHES PA 'DIS DGUG PA DANG, GZHUG PA
DANG, BCING BA DANG, TSIM PAR BYA'O, ,YE SHES KYI 'KHOR LO DAM
TSIG GI 'KHOR LO LA BCUG STE, JI LTAR LTAR GCIG TU GYUR NAS,

LHA'I NGA RGYAL BSKYED PAR BYA ZHING SNYING GAR YE SHES KYI NGA
RGYAL BSAM ZHING GANG LTA NA YANG BDAG NYID BZHIN DU YE SHES KYI
'KHOR LO STE, DE LTA NA YANG BCUG PA'I RJES LA PHYAG GNYIS PA
ZHAL GCIG PA DMAR PO SHES RAB DANG LDAN PA'I YE SHES SEMS DPA'
THUGS KAR BSAM ZHING

DE'I THUGS KAR TING NGE 'DZIN MGON PO'O, ,DE NAS BCOM LDAN 'DAS
MA DANG POR BYAS TE GOO R'I LA SOGS PA RNAMS KYANG DE LTAR BSAM
PAR BYA'O, ,YE SHES KYI 'KHOR LO DGUG PA DANG POR BYAS NAS YE
SHES KYI 'KHOR LO GZHUG PA'I MTHAR THUG PAS NI RNAM PA KUN MNGON
PAR

BYANG CHUB PA'O, ,,DE'I RJES LA YE SHES KYI 'KHOR LO DANG, DAM
TSIG GI 'KHOR LO DAG GCIG TU BYED PA'I TSE RAB TU 'BAR BA'I 'OD
ZER RNAMS KYIS SPYAN DRANGS NAS NAM MKHA' LA DE BZHIN GSHEGS PA
LNGA HE RU KA'I GZUGS BRNYES PA DKYIL 'KHOR DANG BCAS PA'I BDAG
NYID

CAN BSAMS NAS, AA BHI shANYTZINTU M'Am SARBA TA TH'A GA TA ZHES
DON DU GNYER BAR BLTA ZHING, DE BZHIN GSHEGS PA DE RNAMS KYIS
RNAM PAR RGYAL BA'I BUM PA LNGA DANG LDAN PA'I PHYAG RNAMS KYIS,
JI LTAR BLTAMS PA TZAM GYIS NI, ,ZHES PA LA SOGS PA'I TSIGS SU
BCAD PA

BKLAGS NAS RANG NYID LA KHRUS MDZAD CING, AOm SARBA TA TH'A GA TA
AA BHI shE KA SA MA YA SHR'I YE H'Um ZHES BRJOD DO, ,DE'I RJES LA
GUR GUM DANG TZANDAN DANG, SNA TSOGS PA'I DRI BZANG DRI DANG
LDANG BA DANG, ME TOG GI CHAR 'BAB PA YIN ZHING, RNGA'I SGRA GRAG
STE GAR DANG ROL MO DANG BSTOD

@89A *, ,PA'I SGRAS MTHA' MED PA'I 'JIG RTEN GYI KHAMS NA CA CO'I
SGRA SGROGS SHING MNGON PAR DBANG BSKUR TE SPYI BOR THUGS KYI
DBANG PHYUG TU GYUR TO, ,BCOM LDAN 'DAS MA LA YANG THUGS KYIS
MTSAN PA'O, ,THUGS DANG, RTAG PA DANG, RIN CHEN DBANG PHYUG DANG,

'OD DPAG MED DANG, DON YOD GRUB PA STE, DE BZHIN GSHEGS PA RNAMS
KYIS GOO R'I LA SOGS PA RNAMS LA RGYAS GDAB CING, GZHAN YANG DE
BZHIN GSHEGS PA 'DI RNAMS KYIS RIM PA JI LTA BAR PUKKA S'I LA
SOGS PA RNAMS LA MGO BOR MTSAN TO, ,DE NAS PI WANG

MA LA SOGS PA RNAMS KYIS RANG GI YUL GYI MNGA' BDAG LA MCHOD PA
BYED CING, ME LONG DANG, PI WANG DANG, DRI'I DUNG DANG, RO SNA
TSOGS KYIS GANG BA'I SNOD DANG, REG BYA'I DNGOS PO DANG, BYANG
CHUB KYI SEMS KYIS YONGS SU GANG BA'I CHOS 'BYUNG STE, DE RNAMS
BZUNG NAS

GZUGS RDO RJE MA LA SOGS PA RNAMS KYIS BCOM LDAN 'DAS LA MCHOD
PAR BYED PA'O, ,KHYOD NI RNAL 'BYOR MA TSOGS RNAMS KYIS YONGS
BSKOR ZHING, ,KHYOD NI NYID KYI THUGS KYIS MCHOG DANG RAB BRNYES
NAS, ,KHYOD KYIS RGYU DANG MI RGYU'I 'GRO BA KUN BRGYAN TE,
,SNYING RJE'I

THUGS KYIS MTHA' DAG YANG DAG SAD MDZAD PA, ,SGYU MA'I SPROS PAS
RDO RJE RNAM PAR BSGRUBS PA STE, HE RU KA DPAL RGYAL PO YID KYIS
DGYES PA KYE, ,ZHES RDO RJE'I GLUS SPYAN MA LA SOGS PA RNAMS KYIS
BCOM LDAN 'DAS LA BSTOD CING, DE BZHIN GSHEGS PA

DANG, BYANG CHUB SEMS DPA' DANG, RIG PA'I LHA MO DANG KHRO BO'I
DBANG PO LA SOGS PA RNAMS KYIS SNYING PO DANG NYE BA'I SNYING PO
DANG PHRENG BA DANG RKANG PA BRGYAD PA'I SNGAGS RNAMS KYIS NAM
MKHA' LA GNAS NAS BSTOD PA STE, MNGON PAR DBANG BSKUR BA DANG POR
BYAS NAS BSTOD PA'I MTHAR

THUG PA DES NI RTZE MO MNGON PAR BYANG CHUB PA'O, ,DE'I RJES LA
MDUN DU YA% LAS BYUNG BA'I RLUNG GI DKYIL 'KHOR RGYAL MTSAN GYIS
BRGYAN PA, DE'I SNYING DU RAm LAS BYUNG BA'I ME'I DKYIL 'KHOR
'BAR BAS MTSAN PA, DE'I STENG DU A'A:'I YI GE LAS SKYES PA'I MGO
BO GSUM GYI

@89B STENG DU SLAR YANG A'A:'I YI GES BYIN GYIS BRLABS PA, DE NI
NANG DMAR ZHING PHYI DKAR BA DE'I DBUS SU BH'U% A'A% DZR'i% KHA%
H'U%, LA% MA% P'A% T'A% B'A% STE DE RNAMS YONGS SU GYUR NAS BDUD
RTZI LNGA DANG SGRON MA LNGA RDZOGS PAR BYA STE, DE'I STENG DU
H'U% GI YI GES BKAB CING H'U% GI YI GES BYIN GYIS BRLABS PA

BLTAS NAS RLUNG GIS BSKUL BA'I ME 'BAR BA LAS DNGUL CHU'I RNAM
PAR GYUR PA H'U% GI YI GES DAG PA DANG, A'A:'I YI GES RTOGS PA
DANG, AOm GYI YI GES 'BAR BAR BYAS NAS DE'I RJES LA DE NYID GSUM
GYI 'OD ZER GYIS YE SHES KYI BDUD RTZI BKUG NAS DE NYID LA BCUG
STE, GCIG TU

BYAS NAS H'U% LAS BYUNG BA'I RDO RJES DKRUGS TE, RO MNYAM PAR
BYAS NAS RDO RJE BDUD RTZI LA THIM PAR BLTA'O, ,DE BZHIN GSHEGS
PA'I YE SHES KYI BDUD RTZI RAB TU BCUG PAS SHIN TU BSIL BAR GYUR
PA DE LTAR RDZOGS PAR BYAS NAS DE NYID GSUM GYIS BYIN GYIS BRLABS
TE, 'OD ZER GYIS

BKUG NAS H'U% LAS BYUNG BA'I RDO RJE'I LCES DKYIL 'KHOR DANG BCAS
PA'I BDAG NYID KYIS GSOL BA'O, ,BDUD RTZI MYANG BA DANG POR BYAS
DE'I MTHAR THUG PA NI MTHAR GYIS GNAS PA'I MNGON PAR RTOGS PA'O,
,DE'I RJES LA DKYIL 'KHOR DANG DKYIL 'KHOR BA DE SO SOR SPRO BA'I
SBYOR BAS

GANG GIS GANG DU GDUL BYA RNAMS DE'I SPRUL PAS DER PHYIN TE DE
RNAMS BTUL NAS 'ONGS TE, RANG RANG GI LUS LA BSDUS NAS RIM PA
'DIS YONGS SU SMIN PAR BYAS TE, YAN LAG DRUG GI SGOM PA BRTZAM
PAR BYA'O, ,'BYIN PA DANG POR BYAS NAS 'GRO BA'I DON GYI MTHAR
THUG PAS NI

DKYIL 'KHOR RGYAL PO MCHOG GI TING NGE 'DZIN TO, ,DE NAS BONG CAN
DANG NYI MA KHA SBYAR BA'I DBUS SU GSANG SNGAGS KYI RGYAL PO
'KHOR LOS SGYUR BA'I SA BON GYI YI GE BLTAS NAS YAN LAG DRUG
BSGOM MO, ,GANG LAS SHE NA, RANG GI SNYING GAR GNAS PA'I ZLA BA
DANG NYI MA'I DBUS

SU SON PA'I H'U% GI YI GE LAS 'THON PA'I 'OD ZER GYI TSOGS LAS
SO, ,DE NAS YE SHES SEMS DPA'I THUGS KAR DANG PO'I TING NGE 'DZIN
MGON PO NAG PO BSGOM STE, DE YONGS SU GYUR PA LAS THIG LE BSAMS
NAS DE'I 'OD ZER RNAMS KYIS BCOM LDAN 'DAS KYI BA SPU'I SBUBS NAS

@90A *, ,MNGON PAR 'THON TE, DKYIL 'KHOR DANG DKYIL 'KHOR BA DANG
BCAS PA NAG PO CHEN POR BLTAS TE, GNYIS PA LA SER PO DANG, GSUM
PA LA DMAR PO DANG, BZHI PA LA LJANG GU DANG, LNGA PA LA SNGON PO
DANG, DRUG PA LA DKAR PO STE, 'DIS NI YAN LAG

BSGOMS SHING YAN LAG DRUG BSGOMS NAS PHYI NAS KHA DOG RNAM PAR
BSHIG PAR BYA'O, ,KHA DOG RNAM PAR BSHIG PA'I SGRAS NI GNYIS SU
RTOGS TE, ZHI BA LA SOGS PA'I DBYE BA'I DON GYIS KHA DOG DE BZHIN
GSHEGS PA'I NGA RGYAL DANG, 'OD GSAL DU 'JUG PA'I THABS

BRTOD PA STE, DE LTAR A'A LI DANG K'A LI RNAMS DBUGS DBYUNG BA
DANG RNGUB PA LAS SPROS TE BSDUS NAS DE NYID DU RANG NYID ZHUGS
TE GCIG TU GYUR PA'O ZHES PA NI A'A LI DANG K'A LI'I PHRENG BA
RNAMS SPROS NAS SO, ,GANG LAS SHE NA, DBUGS DBYUNG BA LAS TE
DBUGS PHYIR 'BYUNG BA'I LAM NAS A'A LI

DANG K'A LI 'THON NAS DE'I 'OD ZER RNAMS KYIS MTSAN DANG DPE BYAD
RNAMS YANG DAG PAR SBYANGS TE, RGYU BA DANG MI RGYU BAR BCAS PA
GCIG TU GYUR NAS DE NYID LA BCUG STE GOO R'I LA SOGS PA RNAMS
DANG BDAG MED MA RANG NYID LA 'DUS NAS BDAG NYID RDO RJE 'DZIN
PA'I GO 'PHANG LA MA

BRTAGS PA'I RANG BZHIN GYIS GNAS PA'O, ,DE NAS ZHAL GCIG PHYAG
GNYIS PA DKAR PO STE, DE LA RI BONG CAN DANG, NYI MA KHA SBYAR
BA'I DBUS SU DNGOS PO DANG DNGOS PO MED PA MI DMIGS PA ZHES PA
STE, DES NA RIGS KYI LE'UR, LUS LA YE SHES CHEN PO GNAS, ,

RTOG PA THAMS CAD YANG DAG SPANGS, ,DNGOS PO KUN LA KHYAB PA PO,
,LUS LA GNAS KYANG LUS MA SKYES, ,ZHES LONGS SPYOD RDZOGS PAS
GSUNGS SHING, DE LTAR YANG, ME LONG GZUGS LA YAN LAG MTHA' DAG
PA'I, ,DANG PA'I MCHOG GI GZUGS NI JI LTAR MDZES

PA STE, ,DPE BYAD BRGYAD CU DANG NI MTSAN GYIS PHYUG PA YIS, ,RDO
RJE 'DZIN PA'I SKU NI DE LTAR RTAG PA NYID, ,'DI NI RANG BYIN
GYIS BRLAB PA'I RIM PA STE, 'GRO BA'I DON DANG POR BYAS NAS LHAN
CIG SKYES PA'I MTHAR THUG PAS NI SKAD CIG MA GCIG LA MNGON PAR
BYANG CHUB PA'O,,

@90B DE NAS SA BON GYI GNAS SKABS LA GNAS PA ZHES PA STE, 'DI'I
GANG ZHE NA, LHAN CIG SKYES PA DE NI SA BON NO, ,SKABS 'DIR 'DI
DRAN PAR BYA STE ZHES PA NI DGOD PA DANG, BLTA BA DANG, 'KHYUD PA
DANG, SNYOMS PAR 'JUG PA BZHI RNAM PAR DAG PAS SHES PAR BYA STE,
SLOB

DPON DANG, GSANG BA DANG, SHES RAB DANG, MCHOG TU BDE BA CHEN
PO'I MTHAR THUG PA RNAMS LA 'DIS NI DGA' BA'I SKAD CIG MA'I DBYE
BA RNAMS BRJOD DE, SLOB DPON GYI SGRAS NI RNAM PA SNA TSOGS PA'I
SKAD CIG MA STE DANG PO DGA' BA'O, ,GSANG BA'I SGRAS NI RNAM PAR
SMIN

PA'I SKAD CIG MA STE MCHOG DGA'O, ,SHES RAB KYI SGRAS NI RNAM PAR
NYED PA'I SKAD CIG MA STE DGA' BRAL LO, ,MCHOG TU BDE BA CHEN
PO'I MTHAR THUG PA ZHES PA'I SGRAS NI MTSAN NYID MED PA'I SKAD
CIG MA STE LHAN CIG SKYES PA'I DGA' BA'O, ,LAS KYI PHYAG RGYA'I
SBYOR BAS

LHAN CIG SKYES PA'I GRIB MA CUNG ZHIG BYE BA TZAM ZHING, YE SHES
KYI PHYAG RGYA'I SBYOR BAS YANG DAG PAR SBYOR BA STE PHYAG RGYA
CHEN PO'I SBYOR BAS SLAR YANG TSOR BA MED PA'O, ,JI LTAR, DER NI
THOG MA DBUS MTHA' MED, ,SRID MED MYA NGAN 'DAS PA MED, ,'DI NI
MCHOG TU BDE

CHEN TE, ,BDAG MED GZHAN YANG MED PA'O, ,ZHES LHAN CIG SKYES PA'I
GNAS SKABS SU RIG PAR BYAS NAS DE NAS BCOM LDAN 'DAS KYANG 'OD
GSAL DU 'JUG GO ZHES PA'I DON TO, ,'DIS NI SA BON GYI YI GE DANG
ZLA BA DANG, NYI MA DAG 'DRES PAR GYUR TE ZHES PA

'DIS NI YE SHES GSUM GYI NGO BO MED PAR GSAL BA'O, ,BDUD RTZI'I
RANG BZHIN ZHES PA 'DIS NI LHAN CIG SKYES PA'I GNAS SKABS BRTAN
POR BYAS PA'O, ,'OD ZER GYI PHUNG PO'I RNAM PA'I RIM PAS MAR ME'I
RTZE MO BZHIN DU JI SRID DMIGS PAR BYA'O ZHES PA LA 'OD ZER NI

'OD ZER RO, ,PHUNG PO'I RNAM PA'I RIM PA ZHES PA NI PHUNG PO'I
TSOGS SO, ,RIM PAS ZHES PA NI PHUNG PO LNGA'I RIM GYIS 'JUG CING,
MAR ME'I RTZE MO BZHIN DU ZHES PA NI JI LTAR MAR ME'I RTZE MO MAR
ME LAS SKAD CIG GI NUB PA STE, DE LTAR BCOM LDAN 'DAS NI PHUNG

@91A *, ,PO'I RIM GYIS GZUGS NAS GZUGS TSOR BA LA'O, ,DE BZHIN DU
TSOR BA 'DU SHES LA'O, ,DE BZHIN DU 'DU SHES 'DU BYED LA'O, ,'DU
BYED RNAM PAR SHES PA LA'O, ,RNAM PAR SHES PA NAM MKHA' LA STE
PHYOGS MED PA'I PHYIR RO, ,SNGAR NAS GOO R'I

LA SOGS PA RNAMS KYIS BSDU BA JI LTAR YIN ZHE NA, DE LA RIM PA
'DI BRJOD PAR BYA STE, A'A LI DANG K'A LI DAG GIS BYUNG NAS 'JIG
RTEN GSUM PO MTHA' DAG GCIG TU BYAS TE, RIM PA JI LTA BAR GZHUG
CING GOO R'IS RANG GI YUL BZUNG NAS BCOM LDAN 'DAS LA SONG NGO, ,

DE BZHIN DU TZOO R'I DANG, BETT'A LI DANG, GHASMA R'I NI TSOR BA
DANG, 'DU SHES DANG, 'DU BYED RNAMS LA SONG NGO, ,DE LTAR PUKKA
S'IS SRA BA'I KHAMS BZUNG NAS RDO RJE 'DZIN PA'I GZUGS KYI KHAMS
LA SONG NGO, ,DE BZHIN DU SHA BA R'I DANG, TZAndA L'I DANG, dOMBI
N'I NI CHU DANG ME DANG, RLUNG

RNAMS LA SONG NGO, ,GANG YANG GOO R'I LA SOGS PA RNAMS KYIS BSDU
BAR GYUR PA NA PUKKA S'I LA SOGS PA RNAMS KYIS BSDU BA BSTAN TE,
DE LTA NA'ANG DBYE BA BRJOD PAR BYA STE, RANG GI KHAMS RNAM PAR
SPANGS NAS GZUGS LA SOGS PA RNAMS KYIS BSDU BA CI ZHIG STE, 'ON

KYANG NYAL BA'I DUS SU DE RNAMS GZUNG NAS SO, ,DE NAS PUKKA S'I
LA SOGS PA RNAMS KYI YANG STE, GZUNG BAR BYA BA DANG, 'DZIN PA PO
DANG, 'DZIN PAR YOD NA YE SHES GSUM RNAM PAR DAG CING MKHA' SPYOD
MA DANG SA SPYOD MA DANG BDAG MED MA'I RANG BZHIN GYIS GZUGS TE
GZHAN SNANG

BA DANG SNANG BA MCHED PA DANG, SNANG BA NYE BAR THOB PA'I SGRAS
BRJOD PA RNAMS SO, ,BDAG MED MA LHA MOS PHYOGS GNYIS THOB NAS RDO
RJE 'DZIN PA'I RNAM PAR SHES PA LA SNGON NYID DU SONG NGO, ,GANG
LAS SHE NA, BDAG MED MA'I THUGS KAR ZLA BA'I DKYIL 'KHOR LA AAm
GI YI GE BLTA ZHING,

DE NYID KYIS AAm GI YI GE ZLA BA'I DKYIL 'KHYOR LHAN CIG ZHU STE,
BCOM LDAN 'DAS MA BCOM LDAN 'DAS KYI THUGS KAR RAB TU ZHUGS PAR
BSAM PAR BYA'O ZHES PA'I TSIG LAS TE, BCOM LDAN 'DAS MA'I BSDU
BA'O, ,'DIS NI LHAN CIG SKYES PA DANG POR BYAS NAS 'OD GSAL

@91B GYI MTHAR THUG PA NI CHOS KYI SKU MNGON PAR BYANG CHUB PA'O,
,DE NAS 'OD GSAL LAS LDANG BA BRJOD PAR BYA STE, 'DIR 'OD GSAL BA
DE NI MCHOG GI RNAL 'BYOR RO, ,LDANG BA NI SO SOR JI LTAR YE SHES
SU SNANG BA RDO RJE LAS LHAN CIG SKYES PA SKYE ZHING, PHYI NAS
LHAN CIG SKYES PA DANG

POR BYAS NAS 'OD GSAL BA'I MTHAR THUG PAR JI LTAR GYUR PA STE, DE
LTAR 'OD GSAL LAS LHAN CIG SKYES PA DANG, LHAN CIG SKYES PA LAS
SLAR YANG RIM PA 'DI NYID KYIS BSAM PAR BYA STE, JI SRID BYANG
CHUB THOB PAR GYUR PAR RO, ,THUN BZHIR BYIN GYIS BRLAB PA'I RIM
PAS

ZHES PA NI THO RANGS DANG, NYI MA GUNG DANG, PHYI DRO DANG, MTSAN
MO STE BSGOM PA'I RIM PA'O, ,DE'I RJES LA BSGOM PA'I RIM PA LAS
SKYO BA'I RNAL 'BYOR PAS SNGAGS BZLAS PAR BYA'O, ,DE'I RJES LA
'OD GSAL LAS LANGS NAS BSGOM PA DANG GTOR MA YANG BSAM PAR BYA'O,
,DE

LTAR YANG MCHOG DANG POR BYAS NAS LHAN CIG SKYES PA'I KYE RDO
RJE'I RNAL 'BYOR LAS JI LTAR GSUNGS PA'I RIM PAS RANG 'DOD PA'I
LHA'I GZUGS SU RDZOGS PAR BYAS TE, DE NAS SNGAGS ZLOS PA NI MKHA'
'GRO MA'I 'KHOR LO'I BDAG NYID CAN BCOM LDAN 'DAS RDZOGS PAR BYAS
NAS

JI LTAR SNGA MA RNAMS DE LTAR PHYI MA RNAMS TE, BYA BA DANG BYED
PA'I 'BREL PAS DANG POR BCOM LDAN 'DAS DANG DE'I RJES LA MKHA'
'GRO MA'I 'KHOR LO BSAM PAR BYA'O, ,GTOR MA SBYIN PA NI DE LTA BU
NYID DE, 'ON KYANG MA RUNGS PA 'DUL BA'I DON DU RDO RJE 'DZIN PA
KHRO BO'I BDAG NYID CAN

DU BSAM PAR BYA STE, LAS KYI SBYOR BA YANG YAN LAG DRUG LA BRTEN
NAS BYA'O, ,DE NAS BZLAS PA'I SKABS SU GOO R'I LA SOGS PA'I
SNGAGS ZLOS PA NA GANG GI ZLOS PA PO DE 'KHYUD NAS BCOM LDAN 'DAS
MA DE'I GNAS SU RNAL 'BYOR MA'I KUN TU SPYOD PAS BSAM PAR BYA
ZHING, RDO RJE

'DZIN PA'I PHRENG BA'I SNYING PO DANG RKANG PA BRGYAD PA DANG,
SNYING PO DANG, NYE BA'I SNYING PO RNAMS ZLOS PA'O, ,MA YIN NA
BDAG MED MA'I DANG GOO R'I LA SOGS PA RNAMS KYI SNYING PO'I
SNGAGS TZAM BZLAS PAR BYA'O, ,DE LA RIM PA NI 'DI LTA STE, 'KHOR
LO'I DBUS SU SHES RAB DANG

@92A *, ,LDAN PA'I BDAG NYID BLTAS TE CHO GA 'DI NYID KYIS SNGAGS
KYI YI GE LHA MO'I ZHAL NAS RANG GI ZHAL DU STE RIM PA NYID KYIS
RGYUN MI 'CHAD PAR SNGAGS 'KHOR BAR BYA STE, 'DI NI 'KHOR LO'I
BZLAS PA'O, ,RANG GI SNYING GAR SNGAGS KYI YI GE RNAMS BKOD NAS
'OD ZER DANG

BCAS PA MGON PO GYEN DU BSTAN PA RNAMS BSAM PAR BYA STE, 'DI NI
GONG BU'I BZLAS PA'O, ,SNGAGS KYI YI GE DE RNAMS DKYIL 'KHOR GYI
DBANG PHYUG GI DANG, DKYIL 'KHOR PA RNAMS KYI ZHAL NAS RJOD PAR
BYED DO ZHES YID KYIS RTOGS PAR BYA STE, 'DI NI DAM TSIG GI

BZLAS PA'O, ,DE'I RJES LA JI LTAR 'DOD PA'I DMIGS PA'I MTHAR THUG
PAR DBUGS DBYUNG ZHING LTE BA NAS GYEN DU 'GRO ZHES BSAM ZHING
SNA NAS DBUGS NANG DU 'JUG PAR BSAM STE DE LTAR 'OG TU MI DMIGS
PAR JI LTAR 'DOD PAS SGRA RTOGS PA NI, GZHAN SBAS PA'I

MAN NGAG KYANG, DE LTA BU STE, 'DI NI RDO RJE'I BZLAS PA'O, ,DE
NAS SNGON DU BRJOD PA'I RIM PAS KHRO BO'I DBANG PHYUG GI GO
'PHANG RDZOGS PAR BYAS NAS RIM PA JI LTA BAR KHRO BO SPROS TE
BGEGS KYI TSOGS 'GUGS PA'I CHED DU MNGAG PAR BYA STE, DE RNAMS
MNGAGS

NAS DE NYID GSUM LA THAR PA'I GRONG KHYER GSUM BSAMS TE, 'DI LTAR
BSAMS TE GLANG PO'I SNOD KYI BSDU BAS RDO RJE DANG, DE BZHIN DU
SA'I SNOD KYI DRIL BU BSKYED NAS RDO RJE DANG DRIL BU 'DZIN PAR
GYUR TE, SEMS CAN LA PHAN PA'I CHED DU LAS KYI DBYE BA DANG KHA
DOG GI SBYOR BA

LAS GTOR MA BYIN GYIS BRLAB PAR BYA STE, DE RNAMS KYIS RDO RJE
'DZIN PA'I GRONG KHYER DU BKUG CING LOG PAR 'DREN PA RNAMS STENG
DU GTZUG TOR 'KHOR LOS SGYUR BAS DANG, 'OG TU GNOD MDZES RGYAL
POS BKUG PA TZAM GYIS, AOm AANDI DZA MA DZA LA ZHES PA LA

SOGS PA'I SNGAGS KYIS BSNGAGS NAS AOm A'A KARshA YA DZA:AOm PADMA
TRA YA PRA BE SHA YA H'Um, AOm SVA SVA STHA NA BANDHA YA BAm, AOm
BADZRA GHAndA YA BA SHIDKUm RU HO:ZHES PA 'DIS DGUG PA DANG,
GZHUG PA DANG, BCING BA DANG, TSIM PAR BYAS NAS, BRJOD PA'I CHO
GAS BDUD RTZIR

@92B BSKYED NAS ZHABS BSIL DANG, ME TOG DANG, BDUG SPOS DANG, DRI
DANG, MAR ME LNGA LA SOGS PA'I MCHOD PA DANG, BSTOD PA DANG, GTOR
MA NYE BAR STOBS PA SNGON DU 'GRO BA CAN GYIS MTSAMS KYI GLU
BRJOD CING PADMA'I BSKOR BA LA SOGS PA RNAMS BYA'O, ,DE NAS

'KHYUD PA'I RJES RNAMS SU PHYAG RGYA BCING BA BYAS NAS BGEGS RNAM
PAR THAR PA'I GRONG KHYER GYI DBUS DER RNAM PAR BRTAGS TE, DE'I
DBUS KYI GRONG KHYER DANG SHAR GYI 'DAB MA LA DBANG PO MIG STONG
PA DKAR SER LAG NA RDO RJE CAN AE RA BA TI DKAR PO LA GNAS PA'O,
,LHO'I

'DAB MA LA GSHIN RJE LAG NA DBYUG PA CAN NAG PO MA HE LA ZHON
PA'O, ,NUB KYI 'DAB MA LA CHU LHA DKAR PO CHU SRIN GYI BZHON PA
CAN LAG NA KU MU DA DANG PADMA'O, ,BYANG GI 'DAB MA LA GNOD SBYIN
SER PO RTA'I BZHON PA CAN LAG NA DPAL GYI 'BRAS BU'O, ,DE THAMS

CAD RGYAN 'PHYANG ZHING RIN PO CHE'I COD PAN DANG LDAN PA GSHIN
RJE NYI MA'I GDAN DANG NYI MA'I 'OD CAN LHAG MA RNAMS ZLA BA'I
GDAN DANG ZLA BA'I 'OD CAN NO, ,DBANG LDAN GYI 'DAB MA LA 'BYUNG
PO'I BDAG PO DKAR PO MIG GSUM PA RAL PA'I COD PAN CAN KHYU MCHOG
GI BZHON PA DANG

LDAN PA LAG NA RTZE GSUM DANG STAG GI PAGS PA'I GOS 'DZIN PA,
THAL BAS GOS PA'I LUS CAN RUS PA'I RGYAN THAMS CAD KYIS BRGYAN PA
ZLA BA'I GDAN DANG ZLA BA'I 'OD CAN NO, ,ME'I 'DAB MA LA ME LHA
GSUS PA 'PHYANG ZHING SHIN TU RGYAS PA BONG THUNG BA RA'I BZHON
PA CAN DMAR

PO BGRANG BRENG DANG SPYI BLUGS 'DZIN PA RAL BA'I COD PAN CAN,
SHING SHUN GYI GOS DANG LDAN PA NYI MA'I GDAN DANG NYI MA'I 'OD
CAN NO, SRIN PO'I 'DAB MAR SRIN PO SGRA GROL BA RAL GRI DANG THOD
PA 'DZIN PA KHROS SHING SMIN MA 'KHYOG PA DANG BCAS PA NAG PO
RO'I STENG NA NYI MA'I GDAN DANG NYI MA'I

'OD CAN NO, ,RLUNG GI 'DAB MA LA RLUNG LHA LAG NA RDO RJE CAN
LJANG GU RIN PO CHE'I COD PAN DANG LDAN PA RI DVAGS LA ZHON PA
ZLA BA'I GDAN DANG ZLA BA'I 'OD CAN RGYAN THAMS CAD 'DZIN PA'O,
,LTE BA LA SA'I LHA MO SER MO LHA'I GOS DANG RGYAN THAMS CAD
'DZIN PA LAG NA BUM PA DANG ZLA

@93A *, ,BA'I GDAN DANG ZLA BA'I 'OD CAN YI DAGS RNAMS KYIS SA'I
LHA MO KUN NAS BSKOR NAS GNAS PA'O, ,DBANG PO LA SOGS PA LNGA
RNAMS G-YON GYIS KLU'I ZHAGS PA 'DZIN ZHING THAMS CAD KYANG G-YON
BRKYANG GI GOM PA'O, ,STENG DU CHOS 'BYUNG LA GNAS PA'I

PADMA'I 'DAB MA BRGYAD RNAMS LA SHAR GYI 'DAB MAR ZLA BA DKAR PO
RTA'I BZHON PA DANG RIN PO CHE'I COD PAN DKAR PO CAN LAG NA KU MU
DA DANG RGYAN THAMS CAD 'DZIN ZHING ZLA BA'I GDAN DANG ZLA BA'I
'OD CAN NO, ,LHO'I 'DAB MA LA NYI MA DMAR PO PHYAG DAG GIS PADMA
'DZIN ZHING RTA LJANG SER GYI BZHON PA DANG RIN

PO CHE'I COD PAN CAN RGYAN THAMS CAD 'DZIN PA RANG GI GDAN DANG
'OD CAN NO, ,NUB KYI 'DAB MA LA LAG PA SER PO BYI BA LA ZHON PA
NYI MA'I GDAN DANG NYI MA'I 'OD CAN LAG NA MDA' DANG RIN PO CHE'I
COD PAN NO, ,BYANG GI 'DAB MA LA PA BA SANGS SNGON PO'I 'OD ZER
NYI MA'I GDAN DANG NYI MA'I

'OD CAN RIN PO CHE'I COD PAN DANG LDAN PA SHAKTI 'DZIN PA'O,
,DBANG LDAN GYI 'DAB MA LA BKRA SHIS DMAR PO NYI MA'I GDAN DANG
NYI MA'I 'OD CAN SKRA GYEN DU GROL ZHING PADMA 'DZIN PA'O, ,ME'I
'DAB MA LA PHUR BU SHIN TU SER BA NYI MA'I GDAN DANG NYI MA'I 'OD
CAN RIN PO CHE'I COD PAN DANG LDAN PA

MCHOD SDONG 'DZIN PA'O, ,SRIN PO'I 'DAB MA LA SPEN PA NAG PO SKRA
DMAR SER NYI MA'I GDAN DANG NYI MA'I 'OD CAN RTZE GSUM 'DZIN
PA'O, ,RLUNG GI 'DAB MA LA SGRA GCAN DANG MJUG RINGS DAG NYI MA'I
GDAN DANG NYI MA'I 'OD DANG LDAN PA NAG PO DANG DU BA'I 'OD KYI
KHA DOG DAG ,'KHOR BA'I

'KHOR LO BKUG NAS ZA ZHING MNGON PAR 'DREN PA 'DZIN PA'I SGRA
GCAN DANG, KHA SBYAR BA'I THAL MO 'DZIN PA'I MJUG RINGS SO, ,DE'I
DBUS KYI LTE BA LA TSANGS PA PHYAG BZHI PA GDONG BZHI PA DBYU GU
GSUM 'DZIN ZHING MI 'JIGS PA'I PHYAG RGYA DANG, PHYAG LHAG MA DAG
GIS BGRANG PHRENG DANG

SPYI BLUGS 'DZIN PA SER PO DANG BA'I BZHON PA DANG ZLA BA'I GDAN
DANG ZLA BA'I 'OD CAN TSANGS SKUD CAN NO, ,SHA RGYAS SHING THUNG
BA RAL PA DANG LDAN PA TSANGS PAS KUN NAS BSKOR NAS TSANGS RIS
RNAMS DANG, TSANGS PA MDUN NA 'DON RNAMS DANG, 'THAB BRAL RNAMS
DANG, 'OG MIN LA

@93B SOGS PA'I LHA RNAMS KYI YONGS SU BSKOR BA RNAMS SO, ,'OG TU
CHOS 'BYUNG LA PHYOGS BRAL GYI RIM PAS KLU NOR RGYAS SER PO, ,KLU
PADMA DKAR PO, ,KLU KARKO tA DMAR PO, ,KLU 'JOG PO NAG PO, ,KLU
DUNG SKYONG SER PO, ,KLU PADMA CHEN PO LJANG KHU, ,KLU MTHA' YAS
SKYA BO, ,KLU

RIGS LDAN KHRA BO STE BRGYAD PO 'DI RNAMS RIN PO CHE'I COD PAN
DANG LDAN PA, MI'I GDONG PA CAN RGYAN THAMS CAD 'DZIN ZHING MGO
BO LA GDENGS KAS MTSAN PA, LHA MA YIN DANG DMYAL BA'I SEMS CAN
DANG BCAS PA RNAMS SO, ,LTE BA LA KLU'I RGYAL PO LHAG MA NI RIN
PO CHE DKAR

PO'I COD PAN CAN MI'I GDONG DANG GDENGS KA DANG LDAN PA'O, ,DE
LTAR DE RNAMS BRTAN PAR BYAS NAS SLAR YANG DE RNAMS YONGS SU GYUR
TE, SKU DANG GSUNG DANG THUGS KYI SBYOR BAS DE RNAMS BSDUS SHING
RNAM PAR RDZOGS PAR BYAS LA STENG NA GNAS PA RNAMS SKU'I RNAM PA
DANG,

DBUS NA GNAS PA RNAMS MI BSKYOD PA'I RNAM PA DANG, 'OG NA GNAS PA
RNAMS GSUNG RDO RJE'I RNAM PAR BLTA BAR BYA'O, ,LAS THAMS CAD
PA'I DON GYI PHYIR DE RNAMS KYI PHYAG DANG ZHAL SLAR YANG BDAG
NYID JI LTA BA DE LTAR RO, ,LAS GZHAN GYI NGA

RGYAL SBYOR BA JI LTA BAR BYA STE, BDAG NYID KYI GZUGS JI LTA BAR
DE LTAR THAMS CAD KYI'O, ,DE'I RJES LA AOm PRA WA RA SA K'A R'A
YA AARGHAm PRA T'ITZTSA SV'A H'A ZHES PA'I SNGAGS KYIS RAB TU
BSKUL TE MCHOD YON SBYIN ZHING SEN MO 'DEBS PA'I PHYAG RGYAS
ZHABS DAG LA ZHABS BSIL PHUL

NAS, ,AI DAm BA LIm BHUNYDZA DZ'I GHA ZHES PA LA SOGS PAS GSOL
BAR BYA ZHING BYA BA YANG ZHU BAR BYA'O, ,DE'I RJES LA MTSAMS KYI
GLUS BCOM LDAN 'DAS DANG BCOM LDAN 'DAS MA DANG LHA MO'I 'KHOR LO
DANG KHRO BO RNAMS KYI SNGAGS BRJOD CING RDO RJE DANG DRIL BU
'DZIN PAS MNGON PAR 'DREN

PA SNGON DU 'GRO BA CAN GYI DRIL BU DKROL ZHING RDO RJE GSOR BA
BYAS NAS AOm AA K'A RO MU KHAm SARBA DHARM'A n'Am ZHES PA LA SOGS
PA BKLAGS TE, AOm BADZRA HE RU KA SA MA YA MA NU B'A LA YA BADZRA
HE RU KA TVE NO PRA TIshthA, DRi dHO ME BHA BA, SU TO shYO ME BHA
BA, SU PO shYO ME BHA BA, AA NU RAKTO ME BHA BA,

@94A *, ,SARBA SIDDHIm ME PRA YA TZTSA SARBA KARM'A SU TZA ME,
TZI TTAm SHRE YA:KU RU H'U%:HA HA HA HA HO: ,BHA GA W'AN SARBA TA
TH'A GA TA BADZRA HE RU KA BADZRA M'A ME MU NYTZA HE RU KO BADZRI
BHA BA MA H'A SA MA YA SATVA A'A H'U% PHAt:ZHES PA 'DIS TSIM PA
RNAMS GSHEGS PAR BYA'O, ,DE LA 'DI NI RNAM

PAR GSHEGS PA'I SNGAGS TE, AOm A'A:H'U% PHAt PHAt PHAt DO, ,MA
YIN NA, AOm BADZRA MU:MU:MU:'O, ,AOm GYI YI GES SMON LAM DANG,
,A'A:'I YI GES TSIM PA DANG, ,H'U% GI YI GES NGOMS PA DANG, ,PHAt
KYI YI GE GSUM GYIS NYE BAR BSDU BA STE, LHA MO RNAMS NI TSAD

MA DAM TSIG TSAD MA DANG, ,DE YIS GSUNGS PA'I TSIG NI MCHOG TU
TSAD MA STE, ,BDEN PA DE YIS LHA MO DE RNAMS KYIS, ,BDAG NI RJES
SU 'DZIN PA'I RGYUR NI 'GYUR BAR SHOG ,SRID DANG ZHI BA MNYAM PAR
CHAGS SHING THE TSOM RTOG PA BCOM PA STE, ,NAM MKHA' BZHIN DU
STONG

PA LAS NI DNGOS PO MTHA' DAG RNAM GZIGS SHING, ,BRTZE BA MCHOG GI
SNYING RJE'I CHU YIS RGYAS PA'I SEMS KYI CHU YIS MGON PO RNAMS,
,LHA MO RNAMS KYIS BDAG LA RJES SU BRTZE BAR MDZOD CIG MDZOD,
,YAN LAG DRUG DANG POR BYAS NAS GTOR MA'I DE NYID KYI MTHAR

THUG PA 'DIS NI LAS RGYAL PO MCHOG CES BYA BA'I TING NGE 'DZIN
TO, ,DE LAS LANGS NAS CHOS KYI DBUS SU SNA TSOGS PADMA BSAM ZHING
DE'I 'DAB MA RNAMS LA BRGYAD PA RNAMS KYI DBANG PHYUG BRGYAD
RNAMS DANG, DE'I THUGS KAR SA BON BSAMS TE, SA BON LAS N'A

DA'I RTZE MO BYE BA BSGOM ZHING SEMS BRTAN PAR BYED PA'I DON DU
PHRA MO'I MTHA' BSAM PAR BYA'O, ,DE DANG LHAN CIG PAR GYUR PAS
THE TSOM MED PAR SEMS BRTAN PAR 'GYUR ZHING, SEMS BRTAN PA TZAM
GYIS DE BZHIN GSHEGS PA'I TSOGS DANG, RNAL 'BYOR MA'I TSOGS

RGYA CHEN PO MTHA' YAS PA'I 'JIG RTEN GYI KHAMS KHYAB PAR SPRO
BAR BYA'O, ,GANG LAS SHE NA, RANG GI MTSAN MA LAS BSAM DU MED
PA'I MGON PO DKYIL 'KHOR DANG BCAS PA'I BDAG NYID CAN MNGA' BDAG
'PHRO BA STE, MTSAN MA YANG YUNGS KAR SBOM PO TZAM PA

@94B BSAM PAR BYA'O, ,'DI NI PHRA MO'I RNAL 'BYOR ZHES BYA BA'I
TING NGE 'DZIN TO, ,DE LAS LANGS NAS GAL TE YANG GO CHA GNYIS
BYAS NAS KYE RDO RJE LHAN CIG SKYES PA'I RNAL 'BYOR GYIS 'CHAG
PAR BYA STE, MI BSKYOD 'KHOR LO'I GZUGS KYIS NI, ,ZHES PA LA SOGS
PAS

H'U% MGO BO LA 'KHOR LOR BYA ZHING HR'I:RNA BA DAG LA LHA'I RNA
LUNG DANG, DZ'Am MGUL PAR MGUL GYI PHRENG BA DANG, AAm LAG PA DAG
LA DPUNG RGYAN GNYIS DANG, KHAm DPYI LA SKE RAGS NYID DANG, HAm
LUS THAMS CAD LA THAL BA'I LUS NI GDAMS NGAG CHEN PO'I LAS GO CHA
BGO ZHING,

DE BZHIN DU, MIG TU GTI MUG RDO RJE MA, ,ZHES PA LA SOGS PA'I GO
CHA'O, ,DE LA GO CHA'I SNGAGS NI 'DI YIN TE, AAm A'Am AIm A'Im
AUm A'Um STE, DE DANG 'DIS NI RDO RJE RNAL 'BYOR MA DANG DE BZHIN
GSHEGS PA RNAMS KYIS YONGS SU BGOS PA'I LUS DE NI BCOM LDAN 'DAS
SO

ZHES GO CHA GNYIS PA'O, ,'DIS GO CHA BGOS NAS LHAN CIG SKYES PA'I
KYE RDO RJE'I RNAL 'BYOR GYI RNAL 'BYOR PA SENG GE BZHIN DU GNAS
PAR BYA'O, ,GANG DU ZHE NA 'JIG RTEN GSUM GYI KHANG PA'I NANG
DU'O, ,DE LTAR YANG, 'DI NI GZHAL YAS KHANG STE SRID GSUM MA YIN
SROG

CHAGS RNAMS MIN 'DI RNAMS RGYAL BA RNAMS, ,BDAG NI 'KHOR LO'I
DBANG PHYUG MI MIN YUL MIN DBANG PO RNAMS MIN SA SOGS RNAMS MA
YIN, ,CHOS NYID BDAG NYID NYID KYI GZUGS SOGS RNAMS MIN DE RNAMS
DANG NI 'DI RNAMS DKYIL 'KHOR BA, SNA TSOGS PA NI DKYIL

'KHOR 'KHOR LOR MNYAM PA'I SEMS TE CI ZHIG KHYOD NI 'KHRUL PAR
BYED, ,DE'I RJES LA GANG CUNG ZHIG NYE BAR BSGRUBS PA'I BZA' BA'I
RDZAS RNAL 'BYOR RNYED DAM DE THAMS CAD SNGON BZHIN DU BDUNG RTZI
MYANG BA'I CHOGS RNAM PAR SBYANGS TE, DE NYID GSUM GYIS BYIN GYIS
BRLABS

NAS BZA' BAR BYA'O, ,BZA' BA'I CHO GA BRJOD NAS DE NAS GNAS DANG
RGYU BA RTZA BA'I RGYUD KYI RJES SU 'BRANGS NAS BDAG GIS BRJOD
PAR BYA STE, SRED DANG RMONGS DANG CHAGS DANG KHRO, ,RTZED MO BYA
BA SPANG BYA STE, ,GNYID DANG NGA RGYAL RAB SPANGS NA, SPYOD PA
THE TSOM MED PAR BYA, ,DES

@95A *, ,NA, LUS NI SBYIN PAR BYIN NAS NI, ,PHYI NAS SPYOD PA
YANG DAG BRTZAM, ,SKAL PA SKAL MIN RNAM SPYAD NAS, ,DE PHYIR
SBYIN PA MI SBYIN NO, ,BZA' DANG BCA' BA BTUNG BA NI, ,JI LTAR
THOB PA BZA' BA STE, ,'DOD DANG MI 'DOD RTOG PA LAS, ,'DZIN PA
'DIR NI MI BYA'O,,

RIGS LNGAR YANG DAG SBYOR BA NI, ,RIGS GCIG TU NI BRTAG PA STE,
,RIGS NI GCIG DANG DU MA YIS, ,JI LTAR DBYE BA MI SKYE'O, ,SHING
GCIG TU 'AM DUR KHROD DU, ,DGE BA'I BSGOM PA BSHAD PA STE, ,MA
MO'I KHYIM DU MTSAN MOR DANG, ,YANG NA SKYE BO MED PA'I MTHAR,,

GAL TE SPYOD PA BYED 'DOD NA, ,CHUNG ZHIG DROD NI THOB PA NA'O,
,GAL TE GRUB PAR 'GRO 'DOD PA, ,SPYOD NA SPYOD PA 'DIS SPYAD DO,
,GZHAN RNAMS KYANG RTZA BAR GSAL ZHING SPYOD PA ZHES PAS SPYOD PA
STE RGYU BA DANG, GNAS PA DANG, THA SNYAD DANG, SPYOD PA DANG,
DON DAM PA LA YANG BRJOD DE,

CHEN PO MCHOG RAB TU THOB NAS SO, ,CHEN PO MCHOG GI DON GANG YIN
ZHE NA, CUNG ZHIG DROD THOB PA'O, ,'DI'I DON CI ZHE NA, CHUNG
NGU'I PHYIR MTSAN MOR RANG GI GNAS SU SBAS SHING SPYAD DE, JI
SRID DE LTAR DROD THOB PAR GYUR PA'I BAR DU'O, ,GANG LAS SHE NA,
JI LTAR DBYE BA MI

SHES PA, ,ZHES PA'I TSIG LAS SO, ,THOB PAR GYUR NA RNAM GZHAG MED
PAR LAR GYIS SHIG PA'AM MI BYED PA NI RANG DBANG NYID DO, DE NAS
THUN GZHAN LA NYAL BAR 'DOD PAS DGA' BRAL GYI RNAL 'BYOR SNGON DU
BYAS NAS NYAL BAR BYA ZHING, LDANG BA'I DUS SU PUKKA S'I LA

SOGS PA'I GLUS BSKUL TE LANGS NAS DE LTAR BYA'O, ,RIM PA 'DIS NI
JI SRID DKYIL 'KHOR GYI 'KHOR LO THOB PAR GYUR PA'I BAR DU'O, ,DE
NAS, BSKYED PA'I RIM PA MA RTOGS PAR, ,JI LTAR RDZOGS PA MI SHES
SHING, ,RDZOGS PA'I RIM PA MA RTOGS PA, ,

DE LTAR BSKYED PA'I RIM PA MIN, ,DE LTAR YANG, RIM PA GNYIS LA
MNYAM BRTEN NAS, ,RDO RJE CAN GYI CHOS BSTAN TO, ,DE LTAR JI LTAR
BSTAN PA'I DKYIL 'KHOR GYI 'KHOR LO'I NANG DU'O, ,ZHAL GCIG NI
GNYIS SU MED PA'I YE SHES RNAM PAR DAG PA'O, ,PHYAG GNYIS NA
STONG PA

@95B NYID DANG SNYING RJE RNAM PAR DAG PA'O, ,PHYAG G-YAS NA RDO
RJE NI MI PHYED PA'I YE SHES RAB TU GSAL BAR BYED PA'O, ,G-YON NA
THOD PA DANG KHA tV'Am GA STE, KHA tV'Am GA NI SHES RAB KYI RANG
BZHIN DANG, THOD PA NI BYANG CHUB KYI SEMS RAB TU GSAL BAR BYED
PA'O, ,DE BZHIN DU PHYAG BZHI NI BDUD BZHI

NYAMS PA'I DON TO, ,ZHAL GCIG NI BSAM DU MED PA'I YE SHES RNAM
PAR DAG PA'O, ,DANG PO DANG G-YAS KYI PHYAG NA RDO RJE NI ZUNG DU
'JUG PA'I LAM RAB TU GSAL BAR BYED PA'O, ,DANG PO DANG G-YON PA'I
PHYAG NA THOD PA NI LHA DANG LHA MA YIN RNAMS KYI KHRAG GIS GANG
BA'O, ,LHA

DANG LHA MA YIN GYIS SGRAS NI DNGOS PO DANG DNGOS PO MED PA'O,
,KHRAG GI SGRAS NI DE BZHIN DU GYUR PA'O, ,GANG BA'I SGRAS NI GO
'PHANG DE THOB PA'O, ,DE RNAM PAR DAG PA'I MI'I THOD PA'O, ,PHYAG
LHAG MA DAG GIS RDO RJE PHAG MO LA 'KHYUD PA'O, ,DE LTAR PHYAG
DRUG NI PHA ROL TU PHYIN PA DRUG

RNAM PAR DAG PA'O, ,ZHAL GSUM NI SKU DANG, GSUNG DANG THUGS RAB
TU GSAL BAR BYED PA'O, ,G-YON NA DRIL BU NI STONG PA NYID RNAM
PAR DAG PA'O, ,RTZE GSUM NI MI SHES PA GSUM GCOD PA'I DON TO,
,G-YAS NA RDO RJE NI MNYAM PA NYID KYI YE SHES RNAM PAR DAG PA'O,
,GRI GUG KYANG

LHAG MA'I SHES PA GCOD PA'I PHYIR RO, ,PHYAG LHAG MA DAG GIS GRI
GUG DANG THOD PA STE, DE LTAR PHYAG GNYIS PA DANG, PHYAG BZHI PA
DANG, PHYAG DRUG PA RNAMS KYI RNAM PAR GZHAG PA'O, ,SKYIL KRUNG
PHYED PAS RO'I STENG NA NYI MA LA GNAS PA'O, ,GZHAN PHYAG BCU
DRUG PA JI LTA BAR RO,,

GSUM PA DE RNAMS LA YANG DE LTAR RO, ,DPAL LDAN MTSO SKYES ZHABS
KYIS MDOR BSTAN PA'I, ,MDO NI BKA' YIS DZ'A LANDHA RI PAR, ,GRAGS
PA BDAG GIS RNAM PAR SMRAS PA NI, ,DE YI CHOS LA BRTEN NAS MDOR
BSHAD PA'O, ,RNAM DAG RIM PA MDOR BSHAD PA, ,DGA' BA'I RDO

RJES BYAS PA STE, ,DES NI 'GRO KUN DPAL RDO RJE, ,YE SHES PHA ROL
PHYIN GYUR CIG SLOB DPON MTSO SKYES ZHABS KYIS MDZAD PA'I DPAL
KYE RDO RJE'I SGRUB THABS KYI MDOR BSHAD PA DAG PA RDO RJE SGRON
MA ZHES BYA BA GRUB PA BRNYES PA'I SLOB DPON DPAL DZ'A LANDHA RI
ZHABS KYIS MDZAD

@96A *, ,PA 'DI YONGS SU RDZOGS SO,, ,,PAntI TA MANYDZU SHR'I LA
MNYAN NAS, LO TZ'A BA NYI MA RGYAL MTSAN DPAL BZANG POS BSGYUR
BA'O,, 