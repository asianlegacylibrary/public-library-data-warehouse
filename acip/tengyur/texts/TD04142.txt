@157A #,
,RGYA GAR SKAD DU, AU PA SI KA SAMBA R'AshtA KAm BI BA RA nAm,
BOD SKAD DU, DGE BSNYEN GYI SDOM PA BRGYAD PA'I BSHAD PA, SANGS
RGYAS DANG

BYANG CHUB SEMS DPA' THAMS CAD LA PHYAG 'TSAL LO, ,BSLAB GSUM
RGYA MTSO'I PHA ROL BYON, ,BDE BAR GSHEGS LA PHYAG 'TSAL NAS,
,BSLAB PA LNGA YI GO 'PHANG GNAS, ,SPANG ZHING GSAL BAR BSHAD PAR
BYA, ,'DIR NGES PAR GANG ZAG GSUM STE, KHA CIG NI 'DOD PA NYES
PAR SPYOD

PA DAG LAS DBEN PAR SPYOD PA DANG, KHA CIG NI 'DOD PA SPYOD PA
TZAM LAS DBEN BAR SPYOD PA DANG, KHA CIG NI NYES PAR SPYOD PA
TZAM LAS DBEN PAR SPYOD PA STE, DE BZHIN DU SNGAR GOMS PA'I PHYIR
RO, ,SPANG DKA' BA'I 'DOD PA TZAM LAS DBEN PAR SPYOD CING NYES BA
LA SPYOD PA MI SRID PA

DANG; BSLAB PA'I NYES PAR SPYOD PA'I DBEN PA TZAM LA SPYOD CING
'DOD PA TZAM LA SPYOD PA MI SRID PA MA YIN NO, ,DPER NA SHIN TU
SRA BA'I SHING GCOD PA LA SGRIN PA SHIN TU 'JAM PA'I AUTPAL SNGON
PO'I 'DAB MA GCOD PA LA LE LO CAN DU MTHONG BA DANG, SPOS KYI
GLANG PO CHE SMYON PA'I TSOGS LA 'THAB TU 'GRO

BA'I SKYES BUR BYED PA'I SENG GE'I PHRU GU NI, YANG RLUNG GI
STOBS KYIS BSKYOD PA'I YAL 'DAB LA SOGS PA 'GUL PA TZAM GYIS
SKRAG PA'I SHA BA LA SOGS PA LA RTZOD PAS 'JIGS PA NI MI SRID DO,
,GZHAN NI DBEN BA GNYI GA LA MA SBYANGS PA'O, ,DE LA GANG ZAG
DANG PO'I DBANG DU BYAS TE RAB TU BYUNG BA DANG

@157B BSNYEN PAR RDZOGS PAR BCAS SO, ,GNYIS PA LAS BRTZAMS TE YAN
LAG LNGA'I DGE BSNYEN GYI SDOM PA YANG DAG PAR BSHAD DO, ,GSUM PA
LA GTAD DE GSO SPYOD BRJOD DO, ,DE LA DANG BO'I SDOM PA GNYIS
'DUL BA'I DBANG DU BYAS PAS DE NYID DU GO BAR BYA'O, ,LHAG MA DAG
NI SLAR YANG SDOM PA

GNYIS PO'I NANG NAS DGE BSNYEN GYI SDOM PA LEN PA'I CHO GA BRJOD
PAR BYA STE, SDOM GNAS BLA MA MKHAS PA LAS, ,GSUM LA SKYABS 'GRO
BLANGS NAS NI, ,JI SRID 'TSO BAR GSOD DANG 'PHROG ,LOG PAR SPYOD
DANG BRDZUN GYI TSIG ,CHANG GI BTUNG BA DAG LAS LDOG ,YAN LAG
TSANG BA CHO GA

BZHIN; ,ZHES BYA BA LA SDOM GNAS ZHES BYA BA NI DGE BSNYEN GYI
SDOM PA LA SLOB PA RNAMS YIN GYI GZHAN LAS MA YIN TE MI DBANG
BA'I PHYIR RO, ,BLA MA LA STE MA BRNYAS PA LAS SO, ,DE LA LTOS
PAS TSOGS PA TSANG YANG BSLAB PA'I GO 'PHANG LAS MI NYAMS PA SRID
PA'I PHYIR RO, ,MKHAS PA LAS

TE SDOM PA RAB TU STER BA LA MKHAS PA LAS SO, ,GZHAN LAS NI MA
YIN TE, CHO GA NYAMS PA LAS SDOM PA MI 'THOB PA'I PHYIR RO,
,BLANGS ZHES BYA BA NI SDOM PA BLANGS PA'O, ,GSUM LA SKYABS SU
'GRO BA NI DKON MCHOG GSUM LA'O, ,SKYABS SU 'GRO BA NI SDOM PA
THAMS CAD LEN PA LA

SGOR GYUR PA'I PHYIR DANG POR BSTAN TO, ,JI SRID 'TSO BAR NI GSON
PO'I MTHA' STE, 'DIR YANG DAG PAR BLANGS PA NI JI SRID 'TSO BA
YIN PAS SO, ,GSOD PA NI 'DI GSAD PAR BYA'O ZHES YANG DAG PAR
BSAMS TE DE NYID BSAD PA STE, BLO SNGON DU SONG BA DANG, DE NYID
GZHAN DU MA 'KHRUL NAS MI

YIN PAS SO, ,'DI LTAR 'OG MA LA YANG RIG PAR BYA'O, ,BDAG PO'I
MNGON SUM DU DE LA LTOS PA DANG LKOG TU GYUR PA YANG RUNG STE
GZHAN GYI RDZAS KHYER BA NI 'PHROGS PA'O, ,LOG PAR SPYOD PA NI
'DOD PA LA LOG PAR SPYOD PA STE, PHYOGS GCIG GIS KUN MTSON PA
STE, DPER NA BDEN PA'I BHRA MA

LA BHRA MA ZHES PA'O, ,DE YANG BZHI STE, 'GRO BAR MI BYA BA LA
'GRO BA DANG, YAN LAG MA YIN PA LA 'GRO BA DANG, YUL MA YIN PA LA
'GRO BA DANG, DUS MA YIN PA LA 'GRO BA STE, 'DI RNAMS NI 'DIR
MANGS PAS 'JIGS PAS 'DIR MA SMOS SO, ,BRDZUN GYI TSIG NI DAG
GZHAN NO, ,MYOS

@158A *, ,PA SKYED PAR BYED PA'I CHANG LA SOGS PA'I DNGOS PO
'BYUNG BA NI CHANG GI BTUNG BA'O, ,BRJOD MA THAG PA 'DI RNAMS LAS
LDOG PA NI LDOG PAR BYA'O, ,GANG GIS DGE BSNYEN GYI SDOM PA
RDZOGS PAR THOB PA'I YAN LAG NI DE'O, ,YAN LAG RNAMS KYANG RE
ZHIG DAD PA STE, DAD PA

MED PA'I MI RNAMS LA NI DKAR PO'I CHOS RNAMS MI SKYE'O, ,DPAR NA
SA BON ME'I TSIG PA RNAMS LA MYU GU DANG LJANG BU BZHIN NO ZHES
PA'I TSIG GIS SO, ,BUD MED KYI DBANG PO DANG SKYES PA'I DBANG PO
YANG MA TSANG BA MED PA DANG, MTSAMS MED PA LNGA LA SOGS PA YANG
SPANGS PAS SO, ,CHO GA BZHIN NI

CHO GA LAS MA RGAL BA'O, ,DE LA 'DI NI CHO GA STE, DGE BSNYEN GYI
SDOM PA 'DOD PAS BLA MA'I ZHABS GNYIS LA PHYAG 'TSAL TE, BDAG LA
DGE BSNYEN GYI SDOM PA RIGS KYI BU'AM, BTZUN PAS STZAL DU GSOL
ZHES GSOL BA BTAB STE, STOD G-YOGS PHYOGS GCIG TU BYAS, TZOG TZOG

POR 'DUG PA'AM, PUS MO G-YAS PA'I LHA NGA SA LA BTZUGS TE SNYIM
PA THAL MO SBYAR TE, DES BRJOD PA'I RJES SU BZLAS PAS YANG DAG
PAR BLANGS BAR BYA'O, ,'DI LTAR BDAG MING 'DI ZHES BGYI BA DUS
'DI NAS BZUNG STE, JI SRID 'TSO'I BAR DU SANGS RGYAS LA SKYABS SU
MCHI'O, ,BDAG

MING 'DI ZHES BGYI BA CHOS LA SKYABS SU MCHI'O, ,BDAG MING 'DI
ZHES BGYI BA DGE 'DUN LA SKYABS SU MCHI'O, ,LAN GSUM MO, ,BDAG
MING 'DI ZHES BGYI PA DUS 'DI NAS BZUNG STE, JI SRID 'TSO'I BAR
DU SROG GCOD PA LAS SLAR LDOG PAR BGYI'O, ,DE BZHIN DU MA BYIN
PAR LEN PA DANG,

'DOD PAS LOG PAR SPYOD PA DANG, BRDZUN DU SMRA BA DANG, 'BRU'I
CHANG DANG, BTZOS PA'I CHANG GI BTUNG BA LAS SLAR LDOG PAR
BGYI'O, ,GSUM NYID DU'O, ,GSUM LA SKYABS SU SONG NAS BSLAB PA'I
GNAS LNGA BLANGS PA'I DGE BSNYEN DU BDAG SLOB DPON GYIS GZUNG DU
GSOL, 'DI LTAR BSLAB

PA'I YAN LAG LNGA PA 'DI NI, DGE BSNYEN GYI SDOM PA YONGS SU
RDZOGS PAR BRJOD DO, ,THAMS CAD LAS LDOG PAR NUS PA MED NA YANG
RE RE LA YANG NGES PA SNGON DU SONG BA LAS LOG NA 'BRAS BU CHEN
PO NYID DO, ,GSO SBYONG NI YANG NYI MA SHAR BA LA BRTEN PA'I NYI
MA LA GLO BUR BA'I RGYAN RNAMS BSAL

@158B TE BLANG BAR BYA'O, ,'DIR GSUM LA SKYABS SU 'GRO BA NI SNGA
MA BZHIN NO, ,'DI NI KHYAD PAR TE, JI LTAR 'PHAGS PA DGRA BCOM PA
DE DAG GIS SROG GCOD PA SPANGS TE SROG GCOD PA LAS SLAR LOG PA
DANG, DBYIG PA SPANGS BA DANG, MTSON CHA SPANGS PA DANG, NGO TSA
DANG LDAN BAS SROG CHAGS

SU GYUR PA'I SEMS CAN THAMS CAD LA THA NA GROG MA PHRA MO YANG
NYE BAR BZUNG BA DE BZHIN DU BDAG MING 'DI SKAD CES BGYI BA YANG
DUS 'DI NAS BZUNG STE, JI SRID SANG GI NYI MA SHAR BA LA THUG PAR
SROG GCOD PA SPANGS TE SROG GCOD PA LAS SLAR LDOG PAR BGYI'O,
,YAN LAG DANG PO 'DIS 'PHAGS PA

DGRA BCOM PA DE DAG GI BSLAB PA LA RJES SU SLOB BO, ,RJES SU
SGRUB BO, ,RJES SU BGYID DO, ,JI LTAR 'PHAGS PA DGRA BCOM PA DE
RNAMS KYIS YANG NYI MA SHAR GYI BAR DU MA BYIN PAR LEN PA DANG,
MI TSANGS PAR SPYOD PA DANG, BRDZUN DU SMRA BA DANG, 'BRU DANG
BCOS PA'I CHANG MYOS PAR 'GYUR BA'I

GNAS DANG, GAR DANG, GLU DANG, ROL MO DANG, DGA' BA'I LTAD MO
DANG, PHRENG BA DANG, DRI DANG, BYUG PA DANG, KHA DOG GI RGYAN
'DZIN PA DANG, KHRI STAN MTHON PO DANG, MAL STAN CHEN PO DANG,
DUS MA YIN PA'I KHA ZAS LAS SLAR LOG PA DE BZHIN DU BDAG MING 'DI
ZHES BGYI BA YANG

DUS 'DI NAS BZUNG STE, JI SRID SANG NYI MA 'CHAR BA LA THUG PAR
MA BYIN PAR LEN PA DANG, MI TSANGS PAR SPYOD PA DANG, BRDZUN DU
SMRA BA DANG, 'BRU'I CHANG BCOS PA'I CHANG MYOS PAR 'GYUR BA BAG
MED PA'I GNAS DANG, GAR DANG GLU DANG ROL MO DANG, DGA' BA'I LTAD
MO DANG, PHRENG BA DANG,

DRI DANG, BYUG PA DANG, KHA DOG GI RGYAN 'DZIN PA DANG, KHRI STAN
MTHON PO DANG, KHRI STAN CHEN PO DANG, DUS MA YIN PA'I KHA ZAS
KYANG SPANGS TE, JI SRID DU DUS MA YIN PA'I KHA ZAS LAS SLAR LDOG
PAR BGYID DO, ,JI SRID DU YAN LAG BRGYAD PA 'DIS 'PHAGS PA DGRA
BCOM PA DE

RNAMS KYI BSLAB PA LA RJES SU SLOB BO, ,RJES SU SGRUB BO, ,RJES
SU BGYID DO, ,'DI LTAR LAN GSUM MO GSO SBYONG CAN DU BDAG SLOB
DPON GYIS GZUNG DU GSOL, 'DI LTAR YAN LAG BRGYAD PA'I BSNYEN GNAS
KYI SDOM PAR 'GYUR RO, ,'DIS 'PHAGS PA RNAMS LA BSNYEN NAS GNAS
PAS

@159A *, ,BSNYEN GNAS SU BRJOD DO, ,DGE BA'I SA BON GSO BAR BYED
PAS GSO SBYONG DU BRJOD DO, ,GSO SBYONG 'DI BLANGS PA DBEN PA
RNAM PA GNYIS LA SBYAR BA'I DON DU, BSNYEN GNAS KYIS KYANG BSNYEN
GNAS KYI DUS DANG, CHO 'PHRUL GYI PHYOGS LA NYAMS SU BLANG NGO,
,RIM

GYIS SBYAR BAS SHIN TU SPRO BA 'DI JI SRID 'TSO BA'I BAR DU GLANG
NGO, ,ZHAG GCIG TZAM GYIS DUS NGES BAS NI GANG ZAG DBANG PO GDUL
DKA' BA'I DBANG GIS SO, ,SLAR YANG GZHAN DU SDOM PA MI 'CHAGS PA
NI MA YIN NO, ,JI SRID 'TSO BA'I BAR DU YANG 'DI RNAMS BYIN PAS
GO MI'I SDOM PA BLANG BA

YIN NO ZHES 'DOD DO, ,NYIN MTSAN NI BUD MED DANG SHAN PA BZHIN DU
LDOG PAR MI NUS NA NYIN MO TZAM DANG, MTSAN MO TZAM DU YANG SPANG
BAR BYA'O, ,DE LA NYIN MO TZAM LEN NA YANG NYI MA NUB PA LA THUG
PA ZHES BRJOD DO, ,MTSAN MO TZAM LEN NA YANG SNGAR BZHIN NO, ,DE
LTAR NA LEGS PAR

SPYAD PA TZAM DU 'GYUR GYI GSO SPYOD NI MA YIN TE NYIN MTSAN GYI
DUS YIN PA'I PHYIR RO, ,CI STE DGE BSNYEN GYI SDOM PA 'DI LEN PA
NA RANG BZHIN GYI KHA NA MA THO BA BZHI DANG, BCAS PA'I KHA NA MA
THO BA LNGA RNAMS TE, CHANG GI BTUNG BA LAS LDOG NA DGE BA BCU'I
LAS KYI LAM LA 'JUG PA YIN ZHE NA DE BRJOD PA,

BRDZUN GYI TSIG LAS LDOG PA YIS, ,DE YI SKYON NI GZHAN LAS KYANG,
,LDOG PAR BYA STE GANG YANG BRDZUN GYI TSIG LAS LDOG PA DES NI
DE'I TSIG STE, PHYOGS GCIG GZUNG BA'I PHYIR RO, ,GZHAN LAS KYANG
STE PHRA MA DANG, TSIG RTZUB DANG, TSIG 'KHYAL BAR GRAGS PA'I
NYES PA LAS LDOG PAR BYA'O, ,GCIG GI TSIG

NI NYES PA'I RIGS LAS LDOG PAS SO, ,DE LA NYON MONGS PA'I BSAM
PAS GZHAN 'BYED PA'I TSIG NI PHRA MA'O, ,DE 'DRA BA'I SEMS NYID
KYIS BRTZE BA MA YIN PA'I BRJOD PA NI TSIG RTZUB MO'O, ,'DI 'DRA
NYID KYI YID KYIS BRDZUN LA SOGS PA LAS GZHAN CHAGS PA LA SOGS
PA'I TSIG DE NI TSIG

'KHYAL PA'O, ,GAL TE DE LTAR NA BRDZUN GYI TSIG GCIG KHO NA BSLAB
PA'I TSOGS BSTAN PA LA BRJOD DO, ,YANG PHRA MA LA SOGS PA YANG MA
YIN, LDOG BSHAD PA, DE YANG SHIN TU SMAD PA'I PHYIR, DE NYID DE
BRDZUN GYI TSIG NYID DO, ,GANG THAMS CAD LA NGES PAR BZUNG BA
DANG BCAS PA'I PHYIR RO, ,LDOG

@159B BSHAD PA NI SHIN TU SMAD PA'I PHYIR RO, ,SHIN TU SMAD PA NI
BRDZUN GYI TSIG STE, 'JUG PA TZAM GYI SDIG PA GZHAN THAMS CAD LA
'JUG PAS SO, ,DE GSUNGS PA, CHOS GCIG LAS NI BRGAL BA STE,
,BRDZUN GYI TSIG NI LUS CAN NO, ,'JIG RTEN PHA ROL LAS RGAL BA'I,
,SDIG PA MI BYA CUNG

ZAD MED, ,CES PAS SO, ,DE LTAR YIN NA LUS DANG NGAG GI NYES PAR
SPYOD PA LAS LDOG PAS, YID KYI NYES PAR SPYOD PA LAS LDOG PA YANG
JI LTAR GRUB CE NA, GANG PHYIR LUS NGAG MI DGE LAS, ,LDOG PA YID
KYI DGE LAS SO, ,DE PHYIR BRNAB SEMS GNOD PA'I SEMS, ,LTA LAS

LDOG RNAMS GRUB PA YIN, ,GANG PHYIR NI BRJOD MA THAG PA'O, ,LUS
DANG NGAG GI NYES PAR SPYOD PA LAS LDOG PA NI DGE BA LAS TE MA
CHAGS PA DANG, ZHE SDANG MED PA DANG, GTI MUG MED PA'I RANG BZHIN
GYI YID GRUB PAR 'GYUR TE, YID NI SNGON DU SONG BA'I CHOS ZHES
BYA BA'I TSIG LAS SO,

DE LAS NI BRNAB SEMS LAS DANG, GNOD SEMS LAS DANG, LTA BA LAS NI
LOG LTA LA STE, PHYOGS GCIG GIS NI KUN MTSON TE SNGAR BZHIN NO,
,LDOG RNAMS GRUB RNAMS YIN TE, LDOG RNAMS ZHES BYA BA NI LDOG PA
DU MA'I PHYIR LOG PA RNAMS KYANG MANG PO'I TSIG GO, ,DE LA BRNAB
SEMS NI

GANG LA PHA ROL GYI BUD MED DANG, NOR LA SOGS PA DE BDAG GIS GYUR
CIG CES 'DOD PA NGAN PA'O, ,SEMS CAN 'DI RNAMS LA RGYOB CIG CES
BYA BA LA SOGS PA'I RNAM PAR SEMS RTZUB PA NI GNOD SEMS SO, ,LOG
PAR LTA BA NI LAS DE'I 'BRAS BU LA SOGS PA LA SKUR PA 'DEBS PA'I
NYON MONGS

PA CAN 'CHAL PA'I SHES RAB BO, ,GAL TE DE LTAR NA YAN LAG BCU
GCIG GI DGE BSNYEN GYI SDOM PAR 'GYUR TE JI LTAR YAN LAG LNGAR
'GYUR, YAN LAG LNGA YI SDOM PA NYID, ,GZHUG PA RU NI 'DOD PA'O,
,'DI NI BDEN TE YAN LAG LNGA'I DGE BSNYEN GYI SDOM PA ZHES PA NI
SNGAR BCOM LDAN

'DAS KYIS BSHAD PA RE ZHIG BLO YANG BA RNAMS GZHUG PA'O, ,RIM
GYIS MI DGE BA GZHAN RNAMS LAS KYANG LDOG PAR NUS SO ZHES DGONGS
PA'O, ,BCOM LDAN 'DAS KYIS DGONGS PA NI THAMS CAD NYID LAS LDOG
PA'O ZHES GANG GSUNGS PA 'DIR NI DGE SLONG RNAMS SAM, RIGS KYI BU
'AM RIGS

@160A *, ,KYI BU MO YANG DAD PA DANG LDAN PAR 'GYUR RO, ,DAD PA
MANG POR 'GYUR RO, ,LAS KYI RNAM PAR SMIN PA THAMS CAD LA, DAD
PAR BYED PA DANG, NGES PAR BYED PA DANG, THE TSOM MED PAR 'GYUR
RO, ,DE NAG PO DANG DKAR PO'I LAS KYI 'BRAS BU CHUD MI ZA BAR RIG
NAS SROG GI PHYIR

YANG BYA BA MA YIN PA MI BYED DO, ,DE SROG GCOD PA LAS SLAR LDOG
PAR 'GYUR RO, ,MA BYIN PAR LEN PA LAS DANG, 'DOD PAS LOG PAR
G-YEM PA LAS DANG, BRDZUN DU SMRA BA LAS DANG, PHRA MA LAS DANG,
TSIG RTZUB MO LAS DANG, TSIG 'KHYAL PA LAS DANG, BRNAB SEMS LAS
DANG,

GNOD SEMS LAS DANG, LOG PAR LTA BA LAS DANG LDOG PAR 'GYUR RO,
,DE DGE BCU'I LAS KYI LAM RNAMS YANG DAG PAR BLANGS PA LA 'JUG
GO, ,MI DGE BA BCU'I LAS KYI LAM RNAMS MI BYED DO ZHES PA LA SOGS
PA'O, ,'DI LTAR YAN LAG BRGYAD PA'I BSNYEN GNAS KYI SDOM PAR RIG
PAR

BYA'O; ,'DI LTAR BCU GCIG PO RNAMS LAS LDOG PA GRUB PAR 'GYUR TE,
YANG THAMS CAD NYAMS SU BLANGS PAS SAM, YANG KHA CIG GIS SDOM PA
NYAMS PAR BYED, MI GSOD PA DANG DNGOS PO RKU, ,YONGS SU RDZOGS
DANG GZHAN BUD MED, ,BDAG GIR BYED PA BRDZUN TSIG SMRA, ,SDOM

PA NYAMS PA'I RGYU RNAMS SO, ,YAN LAG LNGA MNGON PAR GRUB PA'I
LTO NA GNAS PA'AM PHYIR BYUNG BA'I MI RNAMS LA SMAN DANG MTSON LA
SOGS PAS TSE'I BAR CHAD KYI RGYU NI LTUNG BA'I CHOS GCIG GO,
,YONGS SU RDZOGS PA'I K'AR sh'A PA nA BZHI CHA'AM, DE'I RIN GYI
DNGOS PO 'PHROG PA NI GNYIS PA'O, ,

GZHAN GYI BUD MED STOBS KYIS SAM DE'I 'DOD PAS KHAS LEN PA NI
GSUM PA'O, ,BRDZUN SMRA BA'I CHOS BRJOD PA GZHAN GYI SEMS SHES PA
LA SOGS PA BDAG LA YOD DO ZHES DAM BCAS PA NI BZHI PA'O, ,CI STE
DGE BSNYEN 'DI BZHI PO RNAMS LAS LTUNG BA'I CHOS GCIG BYUNG BAS
PHAM PA BYUNG BA'I DGE SLONG SNOD

MA YIN PA BZHIN DU MTHONG BA'I CHOS LA SLAR YANG SDOM PA LEN NAM
MA YIN, SDOM PA SLAR YANG BLANG BAR BYA, ,DE 'DRA'I GANG ZAG NYID
LAS SO, ,DE LTA BU LAS TE, SNGAR BSHAD PA'I GANG ZAG NYID LAS SO,
,BYANG CHUB SEMS DPA'I SDOM PA BZHIN DU SLAR RANG NYID NI MA YIN
NO, ,SO SOR

@160B THAR PA'I SDOM PA THOB PA NI GZHAN GYI RNAM PAR RIG BYED
LAS 'DOD DO, ,SLAR DGE BSNYEN GYI SDOM PA GO RIMS JI LTA BAR
BLANG NGO, ,'O NA CHOS GZHAN BYUNG NA JI LTAR BYA ZHES GZHAN DAG
JI LTA BAR NI BSHAGS, MKHAS PA LA NI MKHAS PA STE, NGAG GI RNAM
PAR RIG BYED DANG, DE'I DON RTOGS PA'I

STOBS DANG LDAN PA LAS DANG, SDOM PA DANG LDAN PA'I GANG ZAG
LA'O, ,LTUNG BAR 'GYUR BA RNAMS LAS GZHAN SROG GCOD PA LA SOGS PA
DANG, PHRA MA LA SOGS PA DANG, MI TSANGS PAR SPYOD PA LA SOGS
PA'I LTUNG BA RNAMS DANG, CHANG GI BTUNG BA SPANG NGO, ,JI LTA
BAR ZHES BYA BA NI LTUNG BA

NYID CES PA DANG LDAN PA ZHES NGES PAR BYA STE, GUS PA DANG BCAS
PAS LUS KYI SBYOR BA BLANGS TE, DBUS SU 'DOM GANG DU BLA GOS
PHYOGS GCIG TU BYAS TE, TZOG COG PO'AM PUS MO G-YAS PA'I LHA NGA
SA LA BTZUGS TE, THAL MO SBYAR NAS DNGOS PO BSGRAGS TE BSHAGS PAR
BYA'O, ,

DE'I BSHAGS PA BRJOD PA 'DI YIN TE, RIGS KYI BU'AM BTZUN PA'AM
SLOB DPON BDAG LA DGONGS SU GSOL, BDAG MING 'DI SKAD CES BYA BA,
DGE BSNYEN LA JI SKAD BRJOD PA LTUNG BA'I GZHI DANG LDAN PAS DE
GCIG TU BZLUMS NAS RIGS KYI BU 'AM, SLOB DPON NAM, BTZUN PA'I
MDUN

DU BSHAGS PAR BGYI'O, ,BSHAGS NA BDE BA LA REG PAR GNAS PAR 'GYUR
GYI, MA MTHOL MA BSHAGS NA NI MI 'GYUR RO ZHES BRJOD PAR BYA STE,
RIGS KYI BU KHYOD KYIS LTUNG BA MTHONG NGAM, 'DIS BRJOD PA MTHONG
LAGS SO, ,SLAR YANG DES BRJOD PA PHYIN CHAD SDOM MAM, SLAR YANG
'DIS

SDOM LAGS SO, ,SHIN TU LEGS PAS SPYI BOS LEN TO, ,SHES SHING
MTHONG BA DANG, DRAN PA NA CHOS JI LTA BA DANG, 'DUL BA JI LTA BA
BZHIN DU BGYID DO, ,'DI LTAR LAN GSUM MO, ,GANG GI PHYIR GZHAN
YANG BA RNAMS SPYOD PA NA JI LTAR BSGRUB, YANG RNAMS YANG DAG
BSDAM ZHES PA NI GANG

LTUNG BAR 'GYUR BA RNAMS LAS GZHAN SROG GCOD PA LA SOGS PA YAN
LAG MA TSANG BA DANG, PHRA MA LA SOGS PA YAN LAG MA TSANG BA DE
RNAMS YANG BA STE BSDAM PAR BYA BA DE MDZES PA'O, ,DE LTA BU
SPYOD PA SLAR YANG SDOM PAR BGYID DO ZHES SEMS BSKYED PAR BYA'O
ZHES BYA BA'I BAR DU'O, ,BSHAGS PAR MI BYA

@161A *, ,BA NI BSDAMS PA TZAM GYIS LDANG BA'I PHYIR RO, ,LAS KYI
SGRIB PA THAMS CAD SBYANG BA'I DON DU YANG PHUNG PO GSUM PA'I
CHOS KYI RNAM GRANGS DANG, SGO DRUG PA'I GZUNGS NYIN MTSAN DU LAN
DRUG TU RTAG TU GDON PAR BYA'O, ,LDOG PA'I TSUL KHRIMS BSHAD NAS
'JUG PA'I TSUL KHRIMS LA GUS

PAR BYED DE, 'DI LTAR SDOM PA'I TSUL KHRIMS GNAS, 'JUG PA LA YANG
STOBS JI LTAR GUS PAR BYA STE DE LTAR BRJOD PA'I RIM PAS LDOG
PA'I TSUL KHRIMS BRTAN POR GYUR NAS, 'JUG PA'I TSUL KHRIMS NI RAB
TU 'JUG PAS TSUL KHRIMS TE, THOS PA DANG BSAMS PA LA SOGS PA'I
NGO BO

DANG; SBYIN PA LA SOGS PA'I RANG BZHIN NO, ,STOBS JI LTAR TE, NUS
PA JI LTA BA BZHIN DU GUS PAR BYA'O, ,DE CI'I PHYIR ZHE NA, DE'I
SBYOR BAS 'BRAS BU SNA TSOGS STER BA, DE NI LDOG PA'I TSUL KHRIMS
TE, DE DANG 'JUG PA'I TSUL KHRIMS SBYOR BA NI 'BREL PAS SO, ,SNA
TSOGS NI BDAG GI

DON DU PHUN SUM TSOGS PA STER BA'O, ,DA NI MJUG BSDU BAS TSUL
KHRIMS RNAM PA GNYIS LA SBYOR BAR BYED DE, 'DI LA 'BAD DE SBYAR
BAR BYA, ,BDE 'GRO YANG NI 'DOD PA YIS, ,'DI NI DE'I PHYIR DE
TSUL KHRIMS RNAM PA GNYIS LA 'BAD PA STE BRTZON PAR BYA'O, ,BDE
'GRO YANG NI LHA DANG MIR BCAS

PA'I PHUN SUM TSOGS PA'I MTSAN NYID LA 'DOD PA NI MNGON PAR 'DOD
PA STE, THAR PA 'DOD PA LA LTA CI SMOS, CI STE GANG GI PHYIR TSUL
KHRIMS RNAM PA GNYIS LAS JI LTAR YANG NGAN 'GRO NYID DU 'GYUR
GYI, BDE 'GRO MA YIN NA DE LTAR 'DOD PAS KYANG 'JUG CE NA, KHRE
YI MYU GU'I RGYU RU NI, ,S'A LU'I SA

BON GANG DU MTHONG, ,S'A LU'I SA BON NI KHRE'I MYU GU'I RGYU RU
NI GANG DU MTHONG STE, KHA CIG TU NI RIG CING SHES PA MA YIN NO,
,DE GANG GI PHYIR S'A LU'I SA BON NYID KYIS TE RGYU DANG 'BRAS
BUR NGES PA'I PHYIR RO, ,DE BZHIN DU BDE 'GRO'I RGYU TSUL KHRIMS
KYANG JI LTAR NA NGAN 'GROR SKYE BA'I RGYUR 'GYUR ZHES

BSAMS PA'O, ,'DI LTA BU'I YUL RGYU DANG 'BRAS BU'I NGES PA NI
'KHOR GSUM YONGS SU DAG PA'I LUNG NYID DE THABS GZHAN NI MI SRID
PA'I PHYIR RO, ,DGE BSNYEN SDOM PA BRGYAD PA'I TSIG GI 'GREL PA
BDAG GIS GSAL BAR BSHAD PA YIS, ,BSOD NAMS STOBS LDAN BDAG LA
GANG SKYES

@161B NYI MA'I SHING RTA 'JUG PA'I LAM LA GTUGS GYUR PA, ,DES NI
'KHOR BA'I RGYA MTSOR 'JUG PA'I RGAL BAR DKA' BA'I PHA ROL SGROL
BA LA BRTZON PA, ,SKYE BO RNAMS NI SHIN TU NGO MTSAR GZIGS LA
SPYOD PAS PHUL BYUNG SBYOR BAR SHOG ,DGE BSNYEN GYI SDOM PA
BRGYAD PA'I BSHAD PA SLOB DPON CHEN PO SUN YA

SHR'I MDZAD PA RDZOGS SO,, ,,RGYA GAR GYI MKHAN PO PAndI TA CHEN
PO SU NA YA SHR'I DANG, BOD KYI LO TZ'A BA CHEN PO DGE SLONG DAR
MA GRAGS KYIS BSGYUR CING ZHUS TE GTAN LA PHAB PA'O,, 