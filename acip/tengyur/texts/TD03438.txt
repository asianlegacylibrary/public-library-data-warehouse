@97B #, ,RGYA GAR SKAD DU, STHI RA TZAKRA S'A DHA NAm, BOD SKAD
DU, BRTAN PA'I 'KHOR LO'I SGRUB THABS, 'PHAGS PA 'JAM DPAL LA
PHYAG 'TSAL LO, ,DPAL LDAN DBYANGS CAN MA LUS PA YI 'KHRUL PA
SPANGS TE RAB TU RGYAS SHING 'BAR BA YI, ,'OD ZER DKAR PO GYEN DU
'PHRO ZHING DRI MED GZUGS

CAN RGAN YANG BYIS PA'I CHA LUGS CAN, ,'BAR BA'I RAL GRI PHYAG NA
BSNAMS SHING 'PHYAR BA'I SHES RAB LA NI GUS PAR RAB TU 'DUD,
,BRTAN PA'I 'KHOR LO RIN CHEN DE NI BDAG NYID RJES SU DRAN PHYIR
RAB TU BRI BAR BYA, ,KUN MKHYEN YE SHES RGYA MTSO NI, ,PHYOGS
MTHA' MED PAR RAB TU BSAM, ,

RAB SKRAG SEMS CAN TSOGS MANG RNAMS, ,YANG DAG YE SHES BSKYAB
'DOD PAS, ,YID BZHIN NOR BU'I SEMS 'BYUNG BA'I, ,SNA TSOGS RNAM
PAS DE RNAMS MCHOD, ,'JIG RTEN PA RNAMS BSKYAB PA'I PHYIR, ,BDAG
GI LUS 'DI DBUL BAR BGYI, ,DE NAS DGE LA MNGON PAR SPEL PHYIR
'DIR

SNGAGS PAS, ,BDAG NI 'JIGS PAS SDIG PA THAMS CAD BSHAGS PAR BGYI,
,'GRO BA'I DGE BA RNAMS LA DGA' BAS RJES YI RANG, ,DKON MCHOG
GSUM LA BDAG NI SKYABS SU NYE BAR MCHI, ,YANG DAG SANGS RGYAS
BYANG CHUB SEMS NI BDAG GIS GZUNG, ,SLAR YANG 'DI YANG BRTZAM

PAR BYA STE, GZUNG DANG 'DZIN PA SPANGS SHING 'GRO BA 'DI NI RMI
LAM DANG NI MIG 'PHRUL LTA BU STE, ,RNAM PAR DAG CING RANG BZHIN
'OD GSAL GYUR PA DE YANG NAM MKHA' LTA BUR RNAM PAR BRTEN, ,BDAG
NYID KYANG NI YID KYI ROL PA DAG TU BRTAGS SHING YANG DAG SDUD
PAR NGES BYAS LA, ,YANG NA MU:

YIG 'OD ZER DRA BAS BSKOR BA DE LAS BYUNG BA DAG NI BSGOM PAR
BYA, ,DE DAG YONGS SU GYUR LAS YONGS RDZOGS DKYIL 'KHOR TE, ,KHA
BA'I 'OD ZER GUR GUM 'DE GUS RAB BYUGS PA, ,DBYANGS YIG 'BAR BA'I
PHRENG BA MNYAM PAR RAB TU 'KHRIGS, ,PHYOGS SGO GSAL ZHING 'BAR
BAR RNAM PAR

BSAM PAR BYA, ,DE NAS SLAR YANG MU:YIG SA BON LAS BYUNG BA, ,'OD
KYI DKYIL 'KHOR DMAR PO RAB TU RNAM BSGOM BYA, ,KA KHA LA SOGS YI
GE MA LUS YANG DAG BSKOR, ,STENG DU SHIN TU 'OD GSAL GUR GUM LTA
BUR DMAR, ,DE LA YANG NI SNGAGS PAS MU:YIG BLTA BAR BYA, ,DE LAS

@98A *, ,BYUNG BA'I YID 'ONG 'BAR BA'I 'DAB MA STE, ,'BAR BA'I
AUTPAL SNGON PO 'OD KYI DRA BA CAN, ,MU:YIG RNAM PA'I SA BON DBUS
SU RNAM PAR BSAM, ,DE LAS BYUNG BA'I 'OD ZER LAS NI SANGS RGYAS
SPROS PAS 'GRO RNAMS RAB TU 'GENGS PAR BYED, ,ZLA BA LA GNAS BUNG
BA'I YAN LAG

LTA BU'I 'OD ZER SHIN TU 'BAR BA'I LCANG LO CAN, ,SHIN TU MTHUG
PA'I MUN PA RAB 'THIBS ZHAL GYI 'OD ZER DRA BAS 'JOMS SHING MED
PAR BYED, ,RNAM KUN MCHOG NI RAB TU SBYIN BYED CHED DU BYED PA'I
DPAL LDAN DBYANGS KYI DBANG PHYUG STE, ,'GYING DANG SGEG PA'I
NYAMS KYIS MNGON PAR ROL BYED PA, ,

ZHAL GYI CHU SKYES 'DZUM ZHING RAB TU BZHAD GYUR PA, ,DPA' BO
GZHON NU'I RGYAN NI RAB TU 'CHANG BA PO, ,DE YI GO 'PHANG THOB
PAR 'DOD PAS BSAM PAR BYA, ,DE LTAR NGAG DBANG RNAM BSAMS NAS,
,MU:YIG SNYING GAR BSGOM PAR BYA, ,KHA DOG DMAR PO 'BAR BA'I 'OD,
,'BYUNG ZHING SGROL MA'I DKYIL

'KHOR LA, ,DE LAS SKYES PA'I RTZIBS BRGYAD PA'I, ,'KHOR LO MI
SHES MUN PA 'JOMS, ,SNA TSOGS 'OD KYIS DAG PAR BYA, ,YE SHES RANG
BZHIN KHYAB BDAG BLTA, ,SPRUL PA'I NYI MAS MTSAN PA'I 'OD, ,SGRON
MA GSAL BA'I 'OD TSOGS 'DRA, ,ME TOG DMAR PO'I RNAM PA LTAR, ,YI
GE

DMAR PO KUN DU BKRAM, ,DE LA RE ZHIG 'KHOR LO'I RTZIBS RNAMS SU
YI GE BSAM PAR BYA STE, SHAR DANG, LHO DANG, NUB DANG, BYANG
PHYOGS RNAMS SU GO RIMS BZHIN DU AA RA PA TZA'O, ,NA YIG NI LTE
BAR RO, ,ME DANG BDEN BRAL DANG, ,RLUNG DANG DBANG LDAN RNAMS SU
SNGON MA BZHIN DU NI BRA:BANYTZ'A

ZHES SO, ,DE BZHIN DU BAR BAR RNAMS SU AA LA SOGS PA'I DBYANGS
KYI TSOGS RNAMS DANG PHYI ROL DU NI KA YIG LA SOGS PA'I GSAL BYED
RNAMS SO, ,'DI MI G-YO BAR NGES PAR BYAS LA PHYIS 'KHOR LO'I YI
GE'I TSOGS KYI 'OD ZER GYIS SEMS KYI MUN PA'I DKYIL 'KHOR 'JOMS
PA RANG GI

LUS KYI BA SPU'I KHUNG BU RNAMS NAS PHYIR BYUNG STE, PHYOGS BCU'I
'JIG RTEN GYI KHAMS NA BZHUGS PA'I DE BZHIN GSHEGS PA RNAMS KYI
THUGS KYI YE SHES KYI BDUD RTZI DANG LHAN CIG RO GCIG TU MNYAM
PAR GYUR NAS, DE RNAMS SLAR LOG STE BA SPU'I BU GA DE NYID DU RAB
TU ZHUGS NAS RANG GI LUS PO

@98B GSAL BAR BYED PAR YUN RING DU BSAM PAR BYA'O, ,BRTAN PA'I
SEMS KYIS YANG PHYI NAS SPRO BA DANG BSDUS PA'I RIM PAS JI SRID
MNGON SUM DU MA GYUR PA DE SRID DU BSGOM PAR BYA'O, ,'JAM DPAL
DANG NI GNYIS MED GO 'PHANG 'CHANG ZHING YI GE DANG BCAS YID LA
'DOD BYED PA, ,'DIR NI 'KHOR LO GSAL POR

NYE BAR BSKOR ZHING NYIN DANG MTSAN MO BSAM GTAN BYED PAR MNGON
SBYOR BAS, ,DE YIS SNGON MA MTHONG BA'I NGAG GI RANG BZHIN GRANGS
MED RIG PA'I TSOGS NI MA LUS DE YANG NI, ,JI LTAR 'DOD PAS YID NI
RAB TU 'JUG PHYIR NOR BU'I 'OD LTAR RAB GSAL MUN PA STUG PA
'JOMS, ,'KHOR LO 'DI NI PHAN PAR

SHES NAS YID BYED PA'I, ,NGO MTSAR CHED DU YANG NI RAB TU BRTAG
PAR GYIS, ,YONGS SU BRTAGS PAS BDE GSHEGS RANG GI NGO BO NYID,
,RING POR MI THOGS PAR NI RAB TU RTOGS PAR 'GYUR, ,GANG 'DIR
'KHOR LO RNAM PAR BKOD PA'I BSOD NAMS CI SKYES PA, ,BDAG DANG
SKYE 'GRO'I YID RNAMS

'KHOR LO DE YIS GSAL BAR SHOG ,'CHAR KA'I NYI MA LTA BUS GTI MUG
MUN TSOGS 'DIR BCOM NAS, ,'GRO TSOGS 'DI NI NGAG DBANG DPAL GYI
ROL BAR 'GRO BAR SHOG ,BRTAN PA'I 'KHOR LO'I SGRUB THABS SLOB
DPON BH'A BA SKANDHAS MDZAD PA RDZOGS SO,,