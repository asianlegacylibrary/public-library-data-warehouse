@251A #, ,RGYA
GAR SKAD DU, SHR'I MA H'A K'A LA BI TA RA S'A DHA NAm N'A MA, BOD
SKAD DU, DPAL MGON PO'I NANG SGRUB CES BYA BA, DPAL NAG PO CHEN
PO LA PHYAG

@251B 'TSAL LO, ,NAG PO BSGRUB 'DOD RNAL 'BYOR GYIS, ,YID DANG
MTHUN PA'I DBEN GNAS SU, ,RTEN DANG MCHOD PA'I RDZAS BSHAMS TE,
,DANG PO BYANG CHUB SEMS BSKYED LA, ,MDUN DU SKAD CIG 'DAB BRGYAD
STENG, ,DPAL LDAN NAG PO CHEN PO LA, ,LHA MO BRGYAD KYIS BSKOR BA
YANG, ,

BYA RGOD MGO DANG KHYUNG GI MGO, ,KHVA YI GDONG DANG 'UG PA'I
GDONG, ,DE BZHIN PHYOGS KYI LHA MO'O, ,PHAG GI GDONG DANG KHYI
GDONG MA, ,SPYANG KI STAG GI GDONG CAN BZHI, ,MTSAMS KYI LHA NI
SHES PAR BYA, ,KUN KYANG NAG MO GRI THOD THOGS, ,PADMA RO DANG
NYI STENG NA, ,ZHABS

GNYIS BRKYANG BSKUM TSUL DU BZHUGS, ,DE LA BDUN PO RNAM DAG GIS,
,MCHOD LA GSOL BA BTAB BYAS LA, ,RANG BZHIN GNAS SU GSHEGS SU
GSOL, ,RANG NYID YI DAM GSAL BA'I MDUN, ,STONG PA'I NGANG LAS PAm
DANG RAm, ,PADMA NYI MA'I STENG DU H'Um, ,'PHROS 'DUS

GRI GUG H'Um GIS MTSAN, ,'OD 'PHROS DON BYAS SLAR 'DUS NAS, ,SA
BON PHYAG MTSAN GYUR PA LAS, ,DPAL LDAN MGON PO'I SKUR GYUR TE,
,ZHAL GCIG SPYAN GSUM SMIN MA 'KHYOG ,KHRO GNYER ZHAL GDANGS MCHE
BA GTZIGS, ,DBU SKRA DMAR SER GYEN DU 'BAR, ,PHYAG BZHI

G-YAS GNYIS GRI GUG DANG, ,RAL GRI 'BAR BA 'DZIN PA'O, ,G-YON GYI
PHYAG GNYIS THOD KHRAG DANG, ,MDUD RTZE GSUM PA BSNAMS PA'O,
,ZHABS GNYIS PHYED SKYIL 'GYING BAG CAN, ,STAG SHAM MGO PHRENG
NGO SHAL BYAS, ,PHYAG RGYA LNGA DANG LDAN PA LA, ,KLU CHEN BRGYAD

KYIS SKU LA BRGYAN, ,DE LTAR DAM TSIG GSAL BSKYED LA, ,YE SHES
SPYAN DRANGS MCHOD CING BSTOD, ,DZA:H'Um BAm HO:SA DGUG GZHUG
BYA, ,SKU GSUNG THUGS GSUM BYIN GYIS BRLAB, ,AOm BADZRA KA W'U BA
MA H'A K'A LA H'Um H'Um PHAt, MAN NGAG BZHIN DU BZLAS PAR BYA,
,SKYON GTOR MA

PHUL BYAS LA, ,MCHOD BSTOD GSOL BTAB YE SHES GSHEGS, ,DAM TSIG
BSDUS LA DGE BA BSNGO, ,DGE RTZAS BAR CHAD KUN BSAL NAS, ,BSTAN
PA DAR ZHING RGYAS PAR SHOG ,MGON PO BYA ROG GDONG CAN GYI NANG
SGRUB RDZOGS SO,, ,,PAndI TA AA BHA Y'A KA RA DANG, LO TZ'A

@252A *, ,BA TZA MI CHEN POS BSGYUR BA'O,, 