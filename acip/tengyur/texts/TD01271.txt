@96B #, ,RGYA GAR SKAD DU, HE
BADZRA DVI BHU DZA S'A DHA NAm, BOD SKAD DU, KYE RDO RJE PHYAG
GNYIS PA'I SGRUB THABS, RJE BTZUN THUGS RJE CHEN PO LA PHYAG
'TSAL LO, ,KHRAG 'THUNG 'JIG RTEN GSUM 'PHEN DANG, ,DPAL MGON
BLA MA LA BTUD

DE, ,DE SGRUB CHO GA ZHI BA YI, ,ZHAL SNGA NAS GSUNGS RAB DBYE
BYA, ,DPA' BO ZHAL GCIG PHYAG GNYIS PA, ,BDAG MED MA YIS MGUL
NAS 'KHYUD, ,'KHOR LO LA SOGS RGYAN DANG LDAN, ,SPYAN GSUM ZHABS
GNYIS 'DAM SKYES MDA', ,RGYUD 'DIR BSGOM PA LA DBANG BAR BYA

BA'I RNAL 'BYOR PAS, NANG PAR SNGA BAR MAL NAS LANGS TE, RANG GI
SNYING GAR NYI MA LA GNAS PA'I H'Um BLTAS LA, DE'I 'OD ZER GYIS
DPAL HE RU KA SNANG BAR BYAS TE, ME TOG LA SOGS PA'I NYE BAR
SPYOD PA LNGAS LEGS PAR MCHOD NAS, DE'I SPYAN SNGAR SDIG PA
BSHAGS PA DANG,

BSOD NAMS LA RJES SU YI RANG BA DANG, SKYABS SU 'GRO BA BYAS LA,
BYANG CHUB CHEN POR SEMS BSKYED DE, ,SEMS CAN THAMS CAD LA LHA
RDZAS KYI BDE BA NYE BAR SBYOR BA'I BYAMS PA DANG, SDUG BSNGAL
THAMS CAD NYE BAR SEL BA'I RNAM PA'I SNYING RJE DANG, BDE BA DE
DAG RGYUN MI 'CHAD

PAR NGES PA'I RNAM PA'I DGA' BA DANG, NYON MONGS PA DANG, NYE
BA'I NYON MONGS PA DANG, GZUNG BA DANG 'DZIN PA LA SOGS PA YID
LA MI BYED PA'I MTSAN NYID KYI BTANG SNYOMS BSGOM MO, ,DE NAS
CHOS DANG GANG ZAG LA SOGS PA'I DRI MAS MA GOS PA'I NGO BO, CHOS

@97A *, ,THAMS CAD SKYE BA MED PA'I TSUL LA ZHUGS PA'I STONG PA
NYID RNAM PAR BSGOMS LA, AOm SH'U N+YA T'A DZNY'A NA BADZRA SVA
DH'A WA A'ATMA KO&HAm, ZHES BYA BAS BYIN GYIS BRLAB PO, ,DE
NAS SAD PAR BYAS LA NAM MKHA'I PHYOGS SU NYI MA'I DKYIL 'KHOR LA
GNAS PA'I H'Um YIG STE DE

YONGS SU GYUR PA LAS RDO RJE'I LTE BA LA GNAS PA'I H'Um YIG
BLTAS NAS, DE'I 'OD ZER LAS BYUNG BA'I DPAL HE RU KA'I GZUGS
KYIS 'GRO BA MA LUS PA'I DON BYAS LA DE NYID DU GZHUG GO, ,DE
YONGS SU GYUR PA LAS DPAL HE RU KA SNA TSOGS PADMA'I 'DAB MA LA
GNAS PA'I

RO'I STENG DU NYI MA'I DKYIL 'KHOR LA BZHUGS PA, PHYAG GNYIS PA
SPYAN GSUM PA, PHYAG G-YAS NA RDO RJE, G-YON NA RDO RJES MTSAN
PA'I THOD PA BSNAMS PA, GAR DANG BCAS PA STAG GI PAGS PA'I SHAM
THABS CAN, DBU LA MI BSKYOD PA'I BDAG NYID MI MGO LAS

BYAS PA'I 'KHOR LO, SNYAN LA 'OD DPAG MED KYI BDAG NYID RNA CHA
GDUB 'KHOR, MGUL DU RIN 'BYUNG GI BDAG NYID MGUR CHU, PHYAG LA
RNAM PAR SNANG MDZAD KYI BDAG NYID GDU BU 'CHAD BA, RKED PA LA
DON YOD GRUB PA'I BDAG NYID SKA RAGS DANG LDAN PA, SKRA'I MCHOD

PHYIR THOGS DANG, DPUNG RGYAN DANG, ZHABS GDUB DANG LDAN PA, DBU
SKRA DMAR SER GYEN DU PHYOGS PA, BDAG MED MA ZHAL GCIG PHYAG
GNYIS MA, GRI GUG DANG THOD PA 'DZIN PAS 'KHYUD PA STE, DA LTA
BUR GYUR PAR BDAG NYID RNAM PAR BSGOMS LA, DE NAS 'DI'I RNA BA
LA

BDAG MED MA, MIG DAG LA RDO RJE MA, SNA LA GSANG BA'I DKAR MO,
LCE LA CHU'I RNAL 'BYOR MA, LUS KYI DBANG PO LA RDO RJE MKHA'
'GRO MA, YID LA BDAG MED MAR MOS PAR BYA'O, ,DE NAS MGO BO LA
PADMA SUM CU RTZA GNYIS PA'I STENG DU HAm YIG THUR DU BLTAS
PA'O, ,MGUL

PAR 'DAB MA BCU DRUG PA'I STENG DU AOm YIG STENG DU BLTAS PA'O,
,SNYING GAR 'DAB MA BRGYAD PA'I STENG DU THUR DU PHYOGS PA'I
H'Um YIG GO, ,LTE BAR 'DAB MA DRUG CU RTZA BZHI PA'I STENG DU
PHYOGS PA'I AAm YIG BSAM MO, ,DE NAS DAM TSIG SEMS DPA' DANG
'DRA BA'I YE SHES

@97B SEMS DPA' SPYAN DRANGS TE, DZA: H'Um BAm HO:, ZHES BYA'I
SNGAGS 'DIS DGUG PA DANG, GZHUG PA DANG, BCING BA DANG, DBANG DU
BYAS NAS, 'O MA DANG CHU BZHIN DU RO MNYAM PAR BYA'O, ,DE MA
THAG TU RANG GI SNYING GA'I NYI MA LA RDO RJE'I LTE BA LA GNAS
PA'I H'Um YIG LAS BYUNG BA'I 'OD

ZER DE RNAMS KYIS, DE BZHIN GSHEGS PA THAMS CAD KYI RANG BZHIN
HE RU KA SPYAN DRANGS TE, MCHOD PA BYAS LA, DE BZHIN GSHEGS PA
THAMS CAD KYIS BDAG LA DBANG BSKUR DU GSOL ZHES GSOL BA GDAB PO,
,DE NAS DE RNAMS KYIS BDUD RTZI LNGA YIS GANG BA'I NOR

BU'I BUM PA DAG GIS DBANG BSKUR BA DANG, BDAG LA MI BSKYOD PA'I
COD PAN DU BSAM MO, ,DE NAS RNAL 'BYOR MA THAMS CAD KYIS TSOGS
KYI RANG RANG GI BYANG CHUB KYI SEMS LA SOGS PA'I RDZAS KYIS
MCHOD PA BYA'O, ,DE NAS, MCHE BA GTZIGS PA 'JIGS CHEN PO, ,RGYU

MA'I ME TOG PHRENG BAS BRGYAN, ,SHA CHEN PO DAG GSOL MDZAD PA,
,HE RU KA DPAL BDAG PHYAG 'TSAL, ,ZHES BYA BA 'DIS BSTOD DO, ,DE
NAS NAM MKHA' LA H'Um YONGS SU GYUR PA LAS RDO RJE'O, ,DE'I 'OG
TU YI GE A'A: YONGS SU GYUR PA LAS PADMA'I SNOD DE, ,DE'I NANG

DU AOm YIG GIS MTSAN PA'I GO KU DA HA NA, MA RA MU SHU BI LA
SOGS PA'I DAM TSIG GI DNGOS PO RNAMS TE, RDO RJE DANG PADMA YANG
DAG PAR SBYOR BA LAS, ME 'BAR BA DANG, DE'I RDZAS RNAMS GDUS PA
DANG, SMIN NAS KHU BAR BYAS TE, DE BZHIN GSHEGS PA THAMS CAD KYI
GZUGS

STON PA'I YE SHES KYI NYI MAR BYED DE, YE SHES KYI SA BON DE'I
'OD ZER RNAMS KYIS DE BZHIN GSHEGS PA THAMS CAD KYI YE SHES KYI
BDUD RTZI BKUG STE, DNGOS PO RNAMS DANG LHAN CIG TU BYAS NAS,
AOm A'A: H'Um, ZHES BYA BA'I YI GE GSUM GYIS BYIN GYIS BRLABS
TE, LCE

H'Um YIG DKAR PO LAS BYUNG BA'I RDO RJE'I RANG BZHIN DU BYAS LA
BDAG NYID DE YIS TSIM PAR BYA'O, ,DE NAS SNYING GA'I 'OD NYI MA
LA RDO RJE'I LTE BAR GNAS PA'I H'Um YIG LA LEGS PAR BSKOR NAS
GNAS PA'I, AOm TRE LO KY'A KSHE PA H'Um H'Um H'Um PHAt SV'A H'A,
ZHES BYA BA'I YI GE BCU GNYIS

@98A *, ,PA'I SNGAGS KYI PHRENG BA MAR ME'I PHRENG BA BZHIN DU
'BAR BA YID KYIS MNGON PAR BRIS LA, RIM PA BRJOD PA BZHIN DU
RGYUN MI 'CHAD PAR BZLAS PA BYA'O, ,GUNG DANG PHYI DRO'I THUN
MTSAMS NI YUD TZAM GYIS DPAL HE RU KA'I GZUGS SU BYAS TE, DE NAS
MIG LA

SOGS PA RNAM PAR DAG PA DANG, 'KHOR BZHI BSGOM PA DANG, MCHOD PA
DANG, BSTOD PA DANG, BDUD RTZI MYANG BA LA SOGS PA BYA'O, ,'JIG
RTEN GSUM 'PHEN DPA' BO YI, ,SGRUB PA'I THABS MCHOG BYAS PA LAS,
,BSOD NAMS GANG ZHIG GRUB PA DES, ,'GRO KUN RDO

RJE 'DZIN GYUR CIG ,KYE RDO RJE PHYAG GNYIS PA'I SGRUB THABS
RDZOGS SO,, ,,MKHAS PA CHEN PO T'A RA SHR'I'I ZHAL SNGA NAS
MDZAD PA, BAL PO'I PAndITA SU MA TI K'I RTI DANG, BOD KYI LO
TZ'A BA MAR PA CHOS DBANG GIS BSGYUR BA'O,,