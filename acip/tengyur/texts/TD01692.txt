@46A #, ,RGYA GAR SKAD DU, A'ARYA T'A RA SRAGDHA RA STO TRA, BOD SKAD
DU, 'PHAGS MA SGROL MA'I ME TOG PHRENG BA 'DZIN PA'I BSTOD PA,
RJE BTZUN MA SGROL MA LA PHYAG 'TSAL LO, ,SNGAR SHAR NYI MA SNANG
BA DMAR, ,LHA MCHOG SPYI GTZUG NOR BU DMAR, ,DE 'BYAR KHA DOG DE
LA NI, ,TSOS

SAR GYIS NI BSKUS PA 'DRA, ,'PHAGS MA KHYED KYI ZHABS GNYIS LA,
,GUS PA'I THA LA MO DBU RGYAN GYIS, ,DE MDZES MGO YIS PHYAG 'TSAL
LO, ,NYES BYUNG DUS SU BSKYAB BAM, ,DE NI SGROL MA KHYED YIN NO,
,BSTOD GSAR ME TOG PHRENG BA 'DIS, ,MCHOD LA BDAG GIS

PHYAG 'TSAL LO, ,RGAL MI NUS PA'I SDUG BSNGAL ME, ,DE LA RTAG TU
LUS LHUNG GNAS, ,SKAL BA MA LDAN 'GRO SA GANG, ,RMONGS PA BDAG
GIS JI LTAR BYA, ,DE LTAR RTAG TU SMRAS NAS NI, ,DON MED BDAG NI
STOBS CHUNG SONG, ,MKHA' LA NYI ZLA DPAL LDAN GRAGS, ,DE NI GZHAN
GYI

SMRA BA THOS, ,DE THOS LONG BA'I SPYOD PA LTAR, ,MTHONG RTEN 'DOD
KYANG GZHAN KHRID MED, ,SDIG PA 'JOMS MA KHYED LA NI, ,BDAG NI
SKYABS MTHONG 'DOD LAGS SO, ,SEMS CAN THAMS CAD SGROL BA'I PHYIR,
,DE LA SNYING RJE MI MDZAD DAM, ,MA LUS PAR NI SNYING RJE MDZAD,
,DE

KHONGS BDAG LTA YOD GYUR NA, ,KHONG LA SNYING RJE MDZAD PA BZHIN,
,BDAG LA DE BZHIN MDZAD 'TSAL LO, ,NUS PA MED PAS MI MDZAD DAM,
,KHYED BZHIN NUS LA GNYIS PA MED, ,'GRO BA RNAMS KYI SDIG MUN PA,
,DE 'JOMS PA LA NYI MA 'DRA, ,DE LTAR YIN KYANG SDUG PA

BDAG ,MI DGE LAS NI MA TSIG PAS, ,NGAN LAS BYAS PAS BDAG NI
'GYOD, ,SKAL NGAN BDAG LA SKAL BA MED, ,NYI MA SHAR YANG MUN PA
GNAG ,GANGG'A'I CHU NI SHIN TU BSIL, ,DE PHYIR 'GRAM DU BSDAD
KYANG NI, ,SKOM YANG BTUD RGYU MA RNYED DO, ,RIN CHEN SNA TSOGS

@46B YOD PA'I GLING, ,NOR RNAMS KYIS GANG KHANG PA LA, ,DER 'DUG
KYANG NI BDAG PHONGS PAS, ,BCOM LDAN 'DAS MA KHYED LA NI, ,MGON
'DOD KYANG NI MGON MED BDAG ,'JIG RTEN KUN GYI YUM GCIG MA, ,MA
LA RTAG TU DUS NAS NI, ,NU MA'I DON DU BU SLONG NA, ,DE LA MA
YANG SKYO

BAR 'GYUR, ,MI RNYED NYIN RE SLONG GYUR NA, ,PHA YANG BU LA KHRO
BAR BYED, ,'JIG RTEN GSUM GYIS BSLANGS KYANG NI, ,KHYED KYIS
'BRAS BU GANG BAR BYAS, ,DPAG BSAM SHING GI YAL GA MCHOG ,DE NI
SGROL MA KHYED YIN NO, ,THAMS CAD LA NI MA LUS PA, ,SBYIN PA
KHYOD KYIS KHYAB

BAR BYAS, ,NYON MONGS KUN GYI ME DES NI, ,BDAG GI LUS 'DI RTAG TU
TSIG ,SA 'OG SDUG BSNGAL DE LA NI, ,BDAG GI LUS 'DI NUB TZAM NA,
,SEMS CAN RNAMS KYI SDUG BSNGAL NI, ,DRAG PO 'PHEL BAR GYUR TZAM
NA, ,KHYOD KYIS DAM BCAS ZHAL BZHES PA, ,BDAG GI STENG

DU GRUB BAR MDZOD, ,RDZOGS SANGS RGYAS PA'I SMON LAM NI, ,BDAG GI
SEMS LA SHAR BA'I DUS, ,SGROL MA PHAN 'DOGS MDZAD PAR ZHU, ,LAG
BSGRENG BSTOD PA'I TSIG BRJOD CING, ,DON DU DRAG POR DUS PA YIS,
,GZHAN LA ZHUS KYANG DON 'GRUB BO, ,KHYED LTA BU LA

BDAG GIS ZHUS, ,KYE MA SGROL MA KHYED KYIS NI, ,BDAG SPANGS PAR
NI MI GSHA'O, ,KHYOD KYI SPYAN GYIS GZIGS TZAM NA, ,GANG 'DOD
THAMS CAD RNYED PAR 'GYUR, ,MI BDE MI BZOD SDUG BSNGAL NI, ,YANG
'BYUNG DOGS NI MI 'BYUNG NGO, ,BDAG NI SDIG CAN YIN GYUR

NA; ,DAD PA SHIN TU 'PHEL NAS NI, ,KHYED LA DAD PA SKYE MI GSHA',
,MING THOS PA'AM DRAN PA YIS, ,KHYED KYI SDIG PA DBANG MED 'PHROG
,BDAG DON KHYED KYIS SPANGS BA DE, ,BDEN PAR BDAG LA GSUNG BAR
ZHU, ,KHYED NI BDEN PAR GSUNG LDAN MA, ,SNYING RJE CHE BA'I SMAN
PA

YIS, ,NAD PA MA SHI BAR DU NI, ,SMAN GYIS PHAN 'DOD CHE RU BYED,
,SGYU MA SER SNA NGA RGYAL SOGS, ,NGAN PA DE RNAMS KYIS KHYIR
NAS, ,RI MOS KHYER BAS DAL SKABS MED, ,GNAS PA'I SPYI NOR RNGA MO
BZHIN, ,SKAD CIG DAL BA MED PAS NI, ,SGROL MA'I ZHABS KYI PADMAL,

@47A *, ,BDAG GIS MCHOD SKABS MA RNYED DO, ,DES NI YI GE DU TSIG
'DON, ,DE BTON PAS NI PHAN 'DOGS RE, ,DUS MTHA' RLUNG GIS G-YAS
SU 'KHYIL, ,DES NI GTZUBS PA'I CHU RLABS 'BYUNG, ,G-YO ZHING 'GUL
BA'I ROL PAS 'KHRUG ,DE RGYAB DPA' RLABS

'GRAM DU NI, ,BRDABS PAS SGRA GRAG SKAD GDANGS CAN, ,'JIGS BYED
RGYA MTSO DE LAS NI, ,GRU CHAG NUB PA'I SKABS DE LA, ,SNYING RJE
DU SKAD DRAG PO BTON, ,SKAD CIG DRAN MED BEMS POR GYUR, ,LHA MO
KHYOD LA BSTOD PA YIS, ,BDE BAR RGYA MTSO PHAR BSGRAL LO, ,

SPRIN NAG BSKOR ZHING DU BA'I NANG, ,DE LA ME STAG CAN GYI ME,
,ME LCE CHER 'BAR KHYIM DU NI, ,NGAL NAS MAL DU NYAL BA'I MIS,
,KHYED LA RAB BTUNG THAL MO SBYAR, ,SKAD CIG GIS NI GLOG BYUNG
NAS, ,MYUR BAR SPRIN CHAR GYIS NI BSKOR, ,SMYO BYED GLANG CHEN
'GRAM GNYIS

LA; ,'DZAG PA'I CHU LA REG NAS NI, ,BUNG BA'I PHRENG BA BZHIN DU
THAL, ,DE RNAMS KYIS NI H'Um SGRA SGROGS, ,SGRA DE THOS NAS ZHE
SDANG LAS, ,GLANG CHEN 'THAB TU BYUNG MNO NAS, ,KHROS NAS MCHE
BAS MI BTAG NAS, ,'DO LI LA NI BSDAD PA BZHIN, ,KHYED DRAN TZAM
GYIS 'CHI

BA BZLOG ,PHA ROL RGAL NAS RIN CHEN RNYED, ,DE STENG MKHAR DU
BSDAD DU PHYIN, ,MI MED STONG PA NAGS GSEB TU, ,SHIN TU RNO BA'I
MTSON RNAMS KYIS, ,BRGYAB NAS YOD PAR MI RO'I MGO ,TRI SH'U LA LA
BSAD RO MANG, ,DE 'DRA NAGS GSEB PHYIN TZA NA, ,RAL GRI PHUB DAG

BZUNG NAS NI, ,MDA' GZHU BKANG NAS BYUNG BA RNAMS, ,ZUR MIG LTA
ZHING KHROS NAS BYUNG, ,RGOL NAS BRDEG TU BYUNG TZAM NA, ,KHYED
BSAMS SKYO MED SMYU GUS BRIS, ,KHYED MING GSAL POR BRIS MA THAG
,DPAL LDAN KHYIM DU BSDAD PHYIN NO, ,RKANG PA'I SOR MO RAB RNO

PA; ,RDO RJE LTA BUS RAB TU BRKOS, ,SMYO BYED GLANG CHEN MGO
KHRAG BYUNG, ,'JIGS BYED SENG GE BYUNG TZAM NA, ,KHYOD BOS BSTOD
PA BRJOD PA YIS, ,BRED NAS SENG GE LOG NAS THAL, ,DU BA 'KHYIL BA
'JIGS PA'I GZUGS, ,'JIGS BYED GDENGS BYED SHIN TU 'BAR, ,RTAG TU

@47B PHUG BYED KHA GDANGS PA, ,LCE CHEN STON PA SBRUL KHRO BA,
,GSHIN RJE'I ZHAGS PAS BKYIGS PA'I MI, ,SDIG PA'I DBANG GIS DE
LTAR BYUNG, ,DE DUS KHYED KYI YON TAN BSGRAGS, ,GUS PAS DAD PAR
KHYED LA BYAS, ,SPRUL DE AUTPALA PHRENG BAR GYUR, ,ME TOG MCHOD
PA'I MI DES

THOB; ,DPON GYIS MIG MTSAMS 'GUL DOGS KYIS, ,DER BRED DMAG DPON
RIM PA YIS, ,THAG PAS BKYIGS NAS SKRA NAS DRUD, ,RTZUB MOS BKAL
NAS KHRID TZAM NA, ,KHOL PO DE NI NA TSA CHE, ,CA CO SMRA BA
GTONG 'DOD NAS, ,NYE BA GNYEN RNAMS KYIS NI BOR, ,

LTOGS NAS SKOM NAS MCHU SKAMS PA, ,SDUG BSNGAL MTHA' MED BYUNG
TZAM NA, ,GANG GIS SGROL MA'I ZHABS LA SKYABS, ,SKAD CIG GIS NI
GROL NAS THAR, ,SGYU MA BYAS PA'I GZUGS MI LEGS, ,MI RO'I RGYU MA
BUS PA DES, ,PHRENG BA MANG BAS SKE LA BTAGS, ,

SUS KYANG DGAG TU MI NUS PA, ,DE BYUNG DUS SU KHYOD KYI SNGAGS,
,BRJOD PA TZAM GYIS SDIG PA DAG ,SRIN PO'I DRAN PA MED TZAM NA,
,DE RNAMS KYIS NI SRUNG BAR BYED, ,'BRUG BYUNG BA YI SPRIN GYI
GZUGS, ,NGA RGYAL 'JIGS PA RTZANG PO GSUM, ,DE NI MUN PA GNAG

PA LA; GLOG BZHIN MTSON CHA SNANG BA YIS, ,MDA' YI CHAR PA BYUNG
TZAM NA, ,'THAB PA'I DUS SU BSKOR NAS BKAG ,SHIN TU STOBS CHEN
DGRA RNAMS KYIS, ,KHRO ZHING BRDEG TU BYUNG TZAM NA, ,SGROL MA
KHYED KYIS STOBS BYIN PAS, ,DPA' BO GCIG GIS DE RNAMS

BCOM, ,SA RIS RNAMS NI RANG DBANG BYAS, ,SDIG PAS GANG BA MDZE
PHO'I GZUGS, ,LUS PO SKRANGS NAS KHRAG RNAG DANG, ,CHU SER DE
RNAMS 'DZAG PA NI, ,RTZA SHA PAGS PA PHUG PA NAS, ,'BU RNAMS KYIS
NI ZOS PA NA, ,SGROL MA KHYED KYI ZHABS BRTEN NAS, ,RTAG

TU KHYED LA MOS GUS BYAS, ,MOS GUS DA RANG SMAN DU GYUR, ,GSER
GYI KHA DOG LUS GYUR NAS, ,PADMA DKAR PO RGYAS PA'I SPYAN, ,DES
NI GZUGS BZANG LUS THOB BO, ,SLOB DPON RNAMS KYI BKA' DE LA, ,RNA
BA SNOD DU MA RUNG BAS, ,THOS PA'I NOR NI PHONGS PAR 'GYUR,
,BSHES GNYEN GSEB

@48A *, ,TU LKUGS PA DE, ,KHYOD LA LOS GUS BSTOD BGYIS PAS,
,GSUNG LDAN SENG KHRI 'PHROG PAR BYED, ,DE 'PHROGS PA YANG RGYAL
PO'I MDUN, ,RGYAN CHA SNA TSOGS BTAGS NAS NI, ,GSUNG GI DBANG
PHYUG SENG KHRI SDOD, ,SA LA NYAL BAS RDUL MAS KHENGS, ,

LUS KYI KHA DOG DU BAR GYUR, ,DUG PO GOS KYIS LUS MA KHYAB, ,RTAG
TU SHIG DANG SRO MA GSED, ,GZHAN GYI MDUN DU PHOR GOG 'DZIN,
,RTAG TU SLONG MO BYED PA DE, ,SGROL MA KHYED LA SKYABS TZAM NA,
,NGES PAR MDZES MA DGOD NAS NI, ,RNGA YAB MDZES PAS G-YOB PAR
BYED, ,

STOBS CHEN GLANG PO CHE RNAMS KYIS, ,BDAG POR GYUR NAS GDUGS GCIG
PA, ,RAS RIS TZAM GYIS RGYAL POR GYUR, ,GZHAN G-YOG LAS DANG YON
TAN DANG, ,TSONG DANG THABS KYIS NOR TSOL BA, ,TSE SNGA MA YIS
DGE BA'I NOR, ,JI LTAR BYAS KYANG NOR MED PA, ,SU LA

BSLANGS KYANG RNYED PA MED, ,KYE MA KHYED LA BSLANGS TZAM NA, ,SA
GSEB TU NI NOR RNYED NAS, ,MI DE PHYUG POR GYUR PAR BYUNG, ,'TSO
BA MED PAS NGO TSA CHE, ,GOS MED PAS NI CHUNG MAS BRGAL, ,PHONGS
PA YIN PAS GNYEN GYIS BOR, ,STER DGOS MNO NAS THAG RINGS

SU; ,KYE MA SGROL MA KHYED LA NI, ,RANG GI SDUG BSNGAL BSTAN TZAM
NA, ,RTA RNAMS RMIG PA SA LA RKO, ,DE BRKOS SA YANG KHYIM BSKOR
NAS, ,RANG YID 'ONG PA RGYAL PO'I KHAB, ,KHYIM DER GNYID NI LOG
PA LAS, ,MDZES MA RNAMS KYIS LAG BRGYAN GRAGS, ,DES NI GNYID

LOG SAD PA RNYED, ,PHYOGS BCUR GYUR PA'I 'KHOR LO NI, ,SHIN TU
'OD ZER LDAN PA DANG, ,MTSAN NYID LDAN PA'I BUD MED DANG, ,MCHE
BA DRUG YOD GLANG PO CHE, ,RMA BYA'I SKE YI KHA DOG LDAN, ,DE
LTAR SDO BA RTA BZANG DANG, ,RIN PO CHE NI NYI MA'I 'OD, ,DRI MA
MED PA'I GTER GYIS

BKANG, ,DMAG GI DPA' BO MANG BA DANG, ,SGROL MA KHYED KYI BKA'
DRIN GYIS, ,'KHOR LOS SGYUR BA'I RGYAL POR GYUR, ,MA LA YA YI
LDUM RA RU, ,NOR BU RIN PO CHE YI RDO, ,DE LA TZANDAN LA SOGS
BSKUS, ,LHA MO RNAMS KYANG 'TSOG SA BYAS, ,'GRON SAR MCHOD PA
BYAS PA

@48B BZHIN; ,SHIN TU CHAGS NAS RTZED MO RTZES, ,SGROL MA KHYED
KYI RIG PA GRUB, ,RIG BA 'DZIN PA'I LHA DBANG PO'I, ,RAL GRI 'OD
ZER LJANG GUS NI, ,LAG PA ZANGS DE LA PHROG PA DE, ,YANG NAS YANG
DU GSOR BYED PA, ,GZUGS BZANG LHA NI THOB PAR 'GYUR, ,MU TIG
PHRENG BAS

MDZES PAR BTAGS, ,DE BTAGS NU MA'I BAR DU BYUNG, ,RNA BAR AUTPALA
BTAGS PA DE, ,MIG DANG GANG BZANG 'GRAN PA 'DRA, ,THOR TSUGS
MANDA RA BA BTAGS, ,DRI ZHIM BUNG BAS BOR MA NUS, ,RKED PAR G-YER
KHA MDZES PAR BTAGS, ,ZHABS GNYIS LEGS PA DE LA

NI; ,SIL SIL SGRA DANG G-YER KHA BTAGS, ,SGROL MA KHYED LA BRLAB
TZAM NA, ,'DOD PA'I LHA LA DGA' BA TZAM, ,DE PHRAD LHA MO BSNYEN
BKUR BYED, ,RDZING 'GRAM RIN PO CHE YIS BSKOR, ,GSER GYI PADMA DE
LA NI, ,GE SAR RDO RJE PHA LAM 'BAR, ,PA RA DZA' GA'I SHING DE
NI, ,

CUNG ZAD BKUG PA DRI ZHIM DMAR, ,DE NAS BLA RE BZHIN DU KHYAB,
,TAM BU RA DANG RNGA LA SOGS, ,LHA RNAMS KYIS NI SNYAN PAR
BSGRAGS, ,SGROL MA KHYOD KYI BKA' DRIN GYIS, ,LHA YI LDUM RAR YUN
RINGS RTZES, ,BDE BA SHIN TU NYAMS SU MYONG, ,GA BUR DANG NI KA
KO LA, ,

AA KA RU DANG SPOS DANG DRI, ,DE RNAMS BTAGS NAS CHUR BSRES PAS,
,DRI ZHIM CHU RNAMS KYIS NI BRDEG ,LHA MO'I NU MA GNYIS KYI BAR,
,LHA YI GTZANG PO CHU MGYOGS DES, ,PHAR RDEG TSUR RDEG RTZED MO
BYED, ,LHA MO MDZES PA DE RNAMS DANG, ,KHYOD KYI BKA' DRIN BSOD

NAMS KYIS, ,LHA YUL DU NI RTZED MO MYONG, ,MTHO RIS GNAS PA'I LHA
RNAMS KYIS, ,GUS PAS BKA' NI SPYI BOS LEN, ,DE LAN PHYAG NI BYAS
NAS SU, ,GLANG PO CHE LA ZHON PA LA, ,RGYAN CHA BTAGS PA'I GLANG
RDZI DES, ,LAG PA GNYIS LA GDU BU BTAGS, ,DES NI

'DO LE BSGYINGS TZAM NA, ,BKAG MI NUS PA BA SPU LDANG, ,RDO RJE
PHA LAM LAG RGYAN BTAGS, ,KHYED KYI SPYAN GYIS GZIGS TZAM NA,
,LHA YI DBANG PO BRGYA BYIN THOB, ,LHA YI RIS KYIS SRUNG BAR
BYED, ,SANGS RGYAS BSTAN BA DE LA NI, ,RIN CHEN ME TOG SPYI BOR
GNAS, ,

@49A *, ,NAM MKHA' DPAL GYI BLA RES KHYAB, ,NYI MA SHAR KA'I 'OD
'DRA BA, ,DES NI 'JIG RTEN GSUM PO BKANG, ,G-YON BSKUM G-YAS
BRKYANG ZHABS GCIG GIS, ,DE MNAN BKUG PA TSANGS PA DANG, ,DBANG
PHYUG CHEN PO KHYAB 'JUG GO, ,KHYED KYI SKU NI BSGOM

BGYIS PAS, ,SRID PA'I 'JIGS PA PHYIS MI 'BYUNG, ,SKYE BA LEN PA
CHAD NAS YOD, ,KHA CIG GIS NI 'DI LTAR MTHONG, ,NAGS TSAL PHYAG
GI MTSON CHAS BZUNG, ,SHIN TU 'JIGS PA STOBS PO CHE, ,NAM MKHA'
KHYAB PAR LAG GDU BU, ,DE RNAMS 'JIGS CHE SBRUL DU

MTHONG, ,KYE MA'O KHROS NAS SKRAG PAR BYED, ,DGOD PA'I SGRA NI
SHIN TU 'JIGS, ,MA RUNGS PA YI SPYOD PA BYED, ,RO LANGS TING TING
SHAG NI BRDUNG, ,'JIGS CHEN RTZED MO SGRA CHEN BSGRAGS, ,KHA CIG
GIS NI MTHONG BA LA, ,SGROL MA'I BA SPU RE RE LAS, ,'JIG RTEN PA
DE

'TSO BAR BYED, ,BDE BAR GNAS PA'I TSANGS PA DANG, ,LHA YI DBANG
PO BRGYA BYIN DANG, ,DBANG PHYUG CHEN PO KLU LA SOGS, ,LHA DANG
MI DANG GRUB THOB DANG, ,DRI ZA GNOD SBYIN SBRUL RNAMS DANG,
,PHYOGS SU RGYU BA'I 'KHOR LO YANG, ,THA MED BDE GSHEGS KHYIM DER
GNAS, ,

KYE MA RAB TU RDZU 'PHRUL CHE, ,'JIG RTEN GSUM GYIS PHYAG BYAS
PA, ,KYE MA 'GUL MI 'GUL GNAS PA, ,SNA TSOGS LHAG MED DNGOS PO
NI, ,KYE MA SGROL MA KHYED YIN NO, ,KHA CIG GIS NI MTHONG BA LA,
,RGYA SKYEGS DANG NI SINDHU RA, ,DKAR DMAR KHA DOG NYI MA LTAR,
,DPAL

LDAN AINDRA N'I LA 'DRA, ,KHA CIG GIS NI MTHONG BA LA, ,'O MA'I
RGYA MTSO DRUBS DKAR 'DRA, ,KHA CIG GIS NI GSER 'DRA MDOG ,KHYOD
KYI GZUGS NI SNA TSOGS MTHONG, ,SHEL DANG 'DRA BAR GANG 'DOD
GZUGS, ,YE SHES MANG ME THAMS CAD MKHYEN, ,DES NI THAMS CAD

GSAL BAR MTHONG, ,DE NYID MKHYEN PA DBANG PO GCIG ,NGES PAR KHYOD
KYI YON TAN NI, ,GRANGS LAS THAMS CAD MKHYEN PAS SHES, ,YANG NA
DE YI SRAS KYIS MKHYEN, ,BDAG GIS KHA GDANGS BYAS NAS NI, ,BYA
ROG KHA 'DRA'I SGRA DANG NI, ,SDUG BSNGAL TSAD PAS KHYAB

@49B TZAM NA, ,DE SKYES NA TSA BYUNG TZAM NA, ,BDAG GIS PHO ROG
SMRA BZHIN BTON, ,GZHAN GYI SEMS LA BZHAD GAD RGYU, ,BDAG GIS
ZHUS PA'I DON DU NI, ,MA ZHUS GONG DU LHAG PAR MKHYEN, ,KHYOD KYI
MKHYEN PA DE LA NI, ,BDAG GIS ZHUS PA DON MED GLENG, ,'ON KYANG
RANG SEMS

DGA' BA'I DON, ,NYE BA'I GNYEN GYI MDUN DU NI, ,DUG DAG SKYUGS PA
SMRAS PA BZHIN, ,SDUG BSNGAL DON DE SHES KYANG NI, ,RANG SNYING
YANG ZHING BDE BA BZHIN, ,PHAN 'DOGS DGA' BA RGYA MTSO NYID, ,RAB
TU GSAL BA ZLA BA'I CHA, ,KYE MA MDZES MAS GZIGS PAR

ZHU; ,GDAMS NGAG YE SHES GNANG BAR ZHU, ,SNYING RJE CHEN MO KHYOD
NYID KYIS, ,MUN NAG SEMS NI GSAL BAR MDZOD, ,KHYED KYI BSTOD PA'I
CHU DES NI, ,BDAG GI SEMS NI GTZANG BAR BKRUS, ,PHAN NAS BYUNGS
GCIG RNYED DO, ,BSTOD PA 'DIS NI 'GRO BA'I DON, ,'BRAS

BU THOB PA YOD PAR MTHONG, ,RAB TU BSTOD PA'I YON TAN CHA, ,BDAG
GIS BSOD NAMS BSHAD MI SHES, ,BSOD NAMS DE YI STOBS KYIS NI,
,'JIG RTEN PA KUN DON 'GRUB NAS, ,GROL BA'I BDE BA MYONG BAR SHOG
,SPYAN RAS GZIGS KYI ZHABS KYI MTHIL, ,DE YI MTSAN

MA BKRA SHIS KYIS, ,DE BKANG YOD PA DE LA NI, ,BDE GSHEGS SRAS
KYI SA RIS YIN, ,BDE NAS BDE RU 'GRO BA KUN, ,MYUR BAR SONG NAS
BDE BAR SHOG ,ME TOG PHRENG BA 'DZIN PA'I BSTOD PA SLOB DPON
THAMS CAD MKHYEN PA'I BSHES GNYEN GYIS MDZAD PA RDZOGS SO,, ,,

PAndI TA ZLA BA GZHON NUS RANG 'GYUR MDZAD PA'O,,