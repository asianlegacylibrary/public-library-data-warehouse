@15A *, ,RGYA GAR SKAD DU, PA RAM ARTHA BO DHI
TZITTA BH'A BA NA KRA MA NA WARnA SAm GRA HA,

BOD SKAD DU, DON DAM PA BYANG CHUB KYI SEMS BSGOM PA'I RIM PA YI
GER BRIS PA, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,BCOM LDAN 'DAS 'JAM DPAL GZHON NUR GYUR PA LA
PHYAG 'TSAL LO, ,DON DAM PA BYANG CHUB KYI SEMS BSGOM PA'I YI GE
RIN PO

@15B CHE'I SGRON MA ZHES BYA BA CUNG ZAD BRI BAR BYA'O, ,JI LTAR
SNANG ZHING GRAG PA'I CHOS, ,DE LTAR GRUB CING BDEN PA MIN, ,SNA
TSOGS CIR YANG 'GYUR BA'I PHYIR, ,DPER NA MIG 'PHRUL RNAM PA
BZHIN, ,NGO BO NYID MED NAM MKHA' 'DRA, ,RTEN 'BREL TZAM LAS
BYUNG BA'I PHYIR, ,SHIN TU

MED PA'ANG MA YIN TE, ,DPER NA RMI LAM RGYU 'BRAS BZHIN, ,BDEN PA
MA GRUB RDZUN MI BZLOG ,DE LTA'I DON NYID MA SHES PAS, ,'KHRUL
RTOG RKYEN GYIS RAB BSLUS TE, ,MI BZAD SDUG BSNGAL 'KHOR LO
BSKOR, ,KHA CIG YOD MTHONG MED BLTAS PAS, ,SDIG PA'I LAS BYAS

SDUG BSNGAL MYONG, ,DPER NA MI SHES PA YI MIS, ,RNAM PAR LDANG
BA'I DUG 'THUNGS SHING, ,KHA CIG DGE BA'I LAS BYED KYANG, ,RNAM
PAR DBEN DON MA SHES PAS, ,RMI LAM YUL GYI BDE BA BZHIN, ,RE ZHIG
THOB KYANG SLAR NYAMS 'GYUR, ,DE LTAR 'JIG RTEN PHAL PA YIS, ,

YANG DAG BDAG MED DE BZHIN NYID, ,DON DAM 'JAM DPAL MTHONG BA
MIN, ,DE BAS 'GRO DRUG SNYING RJE'I YUL, ,KHA CIG RDUL PHRAN DON
DAG NI, ,RTEN 'BREL BLO YIS MNGON SUM MTHONG, ,KHA CIG RJES SU
RJES DPAG SHES, ,GNYIS KAS CHOS KYI BYE BRAG RTOGS, ,SDUG BSNGAL
DANG NI

DE RGYU DAG ,SPANGS TE BDAG NYID ZHI BYA'I PHYIR, ,SGRUB PA BDUN
LA GNAS NAS NI, ,BSGRUB PA GCIG GI THAR PAR 'DOD, ,RDUL MED RDUL
BRAL DRI MA MED, ,CHOS DBYINGS 'JAM DPAL MTHONG BA MIN, ,KHA CIG
SHES RAB RTZAL GYIS NI, ,GZUNG BA STONG PAR RAB SHES SHING,
,'DZIN

PA RDZAS SU GRUB PAR LTA, ,'KHOR BA MA RIG RGYU LAS BYUNG, ,BZLOG
PHYIR RIG PA'I YE SHES BSGOM, ,GZHAN DON CUNG ZAD SPYOD GYUR
YANG, ,LUS KUN LAS NI RNAM GROL BA'I, ,DON DAM 'JAM DPAL MNGON PA
MIN, ,RAGS PA'I CHOS NI MA GRUB NA, ,PHRA BA'I CHOS KYANG 'GRUB
PA MIN, ,CHOS

NI RANG TU MTHONG GYUR NA, ,CHOS NYID DE NYID MA MTHONG BAS,
,DPER NA SMIG RGYU MA BRTAGS PAR, ,CHU BOS 'JIGS NAS SPONG BA
BZHIN, ,KHA CIG RNAM PAR 'KHRUL PAR SMRA, ,DPER NA NAM MKHA'
GZUGS MTHONG BZHIN, ,SEMS NYID SNANG MED MKHA' 'DRA BA, ,DON DAM
NYID DU GRUB PAR

@16A *, ,'DOD, ,KHA CIG CHOS KUN RANG RIG LUS, ,SNA TSOGS BRTAGS
PAS RNAM PAR DBEN, ,DPER NA RMI LAM NYAMS MYONG BZHIN, ,GNYIS MED
YE SHES GRUB PAR 'DOD, ,CHAGS DANG SDANG BA SPANGS PA DANG,
,THABS MKHAS BLO CHEN DE YIS KYANG, ,RNAM SHES CHOS NYID LAS 'DAS
PA'I, ,

CHOS DBYINGS 'JAM DPAL MTHONG BA MIN, ,SEMS NYID BDE BA'I DE NYID
LA, ,'DIR NI CUNG ZAD RNAM BRTAGS NA, ,BDAG LAS MA YIN GZHAN LAS
MIN, ,GNYIS KA LAS MIN RGYU MED MIN, ,YOD PA YOD PHYIR SKYE MI
RIGS, ,YANG NA SKYE BA THUG MED 'GYUR, ,MED PA MED PAS SKYE MI
RIGS, ,YANG

NA CIG CAR SKYE BAR 'GYUR, ,DE PHYIR YANG DAG SKYE MED PHYIR,
,BRDZUN PAS DBEN PA GRUB PA MIN, ,GAL TE GRUB PA MTHA' YAS PA'I,
,GNOD PA 'DI LA RAB TU 'DU, ,DES NAM BRTAGS NYAMS DGA' STE, ,SGYU
MA TZAM LA BRTAGS PAS BSLUS, ,SEMS NI SGYU MA'I RNAM PA STE, ,

BYANG CHUB KYANG NI SGYU MA 'DRA, ,DES KYANG TSIG TU BRJOD SPANGS
TE, ,SPROS BRAL 'JAM DPAL MTHONG BA MIN, ,SGYU MA SGYU MA TZAM
MIN TE, ,GAL TE YIN NA DE MI GRUB, ,GRUB NA GZHAN GYI GZHUNG LUGS
KYANG, ,SGYU MA'I CHOS SU THAL BAR 'GYUR, ,DE PHYIR SGYU MA'I
RANG BZHIN NI, ,SGYU

BZHIN 'DI ZHES BRJOD DU MED, ,'ON KYANG THUGS RJE LDAN PA YIS,
,BDEN PA GNYIS KYI TSUL GNAS TE, ,THA SNYAD DON LA RAB BRTEN NAS,
,BDAG MED SENG GE'I SGRA CHEN BSGRAGS, ,STONG PA NYID SOGS RNAM
GRANGS SGO, ,SGYU MA 'DRA SOGS DPE MTHA' YAS, ,THEG PA SNA TSOGS

THABS TSUL GYIS, ,MI GNAS DBU MA NYE BAR MTSON, ,MTSON KYANG
MTSON BYA MA YIN TE, ,'DI LA BSAL BYA CI YANG MED, ,STONG PA NYID
KYANG STONG PAS STONG, ,'DI LA SANGS RGYAS SEMS CAN MED, ,BDAG
GZHAN SNANG ZHING SRID PA'I CHOS, ,RNAM GROL RNAM PAR BCINGS PA
YANG, ,

MING TZAM MING YANG YOD MA YIN, ,THAMS CAD NAM MKHA' DANG 'DRA
STE, ,DE LTAR CHOS RNAMS MTHONG MED NA, ,MI MNGON MI SNANG 'JAM
DPAL MTHONG, ,SKYE DANG SRID PA'I 'CHI BA YI, ,'KHOR BA'I RGYA
MTSO PHA ROL 'GRO, ,DE LTA BAS NA YON TAN GYI SKABS NAS KYANG,
LTA BA NGAN PA'I

@16B TSANG TSING MA LUS PAR SEL BA'O ZHES PA DANG, CHOS THAMS CAD
BRJOD DU MED PA'I RANG BZHIN NYID DO ZHES PA DANG, CHOS KYI RGYAL
POR 'GYUR RO ZHES PAS BSTAN TO, ,BLO MCHOG SA GZHI LTA BU LA,
,DAM CHOS NYI LTAR KUN NAS GSAL, ,BLO DMAN KHANG BU LTA BU'I
PHYIR, ,RIN CHEN

SGRON MA TZAM 'DI BRIS, ,DON DAM PA BYANG CHUB KYI SEMS BSGOM
PA'I YI GE RIN PO CHE'I SGRON MA ZHES BYA BA SLOB DPON CHEN PO
RTA DBYANGS KYIS MDZAD PA RDZOGS SO,, ,,RGYA GAR GYI MKHAN PO
PADMA KA RA WARMA DANG, ZHU CHEN GYI LO TZ'A BA DGE SLONG RIN
CHEN BZANG POS BSGYUR CING ZHUS

TE GTAN LA PHAB PA'O, , 