@39B #, ,RGYA GAR SKAD DU, A'ARYA
MANYDZU SHR'I N'A MA SAm G'I TI SARBA P'A PAm BI SHI DHA NA BI
DHI MAndA LA N'A MA, BOD SKAD DU, 'PHAGS PA 'JAM

DPAL GYI MTSAN YANG DAG PAR BRJOD PA'I SDIG PA SBYOR BA'I DKYIL
'KHOR GYI CHO GA ZHES BYA BA, ,'JAM DPAL GZHON NUR GYUR PA LA
PHYAG 'TSAL LO, ,SRID PA'I DRA BA RNAM BCOM NAS, ,MA RIG SGO
NGA'I SBUBS 'BYED DE, ,SEMS CAN NGAN SONG RNAM SBYONG BA'I, ,'JAM
DBYANGS DE LA GUS BTUD

@40A *, ,NAS, ,MA RIG 'KHRUL PA'I SEMS CAN RNAMS, ,'KHOR BA'I
RGYA MTSO LAS BSGRAL BA'I, ,PHAN PA'I CHO GA BZANG PO ZHIG,
,GZHAN GYI DON DU BRI BAR BYA, ,DE LA SEMS CAN RNAMS NI GTI MUG
GI MUN KHUNG DU YE SHES KYI SNANG BA MA SHAR BA'I DBANG GIS NYID
SHA NYING GIS ZA ZHING NYID

SROG NYING GIS GCOD PA LAS DE'I RNAM PAR SMIN PA TSE 'PHO BA LTA
BU YANG NAS YANG DU 'BYUNG STE, NYON MONGS PA'I 'BRAS BU NGAN
SONG RNAMS SU SMIN PA RNAMS LA RE ZHIG PHAN PA'I SEMS KYIS MA RIG
PA'I RGYA DRAL TE, NYON MONGS PA'I MDUD PA LAS BKROL NAS YANG DAG
PA'I THAR PA DANG, THAMS CAD MKHYEN PA'I

LAM BSTAN TE, ,TSE 'PHOS PA LTA BU DE YANG DE'I GZUGS SAM DUS SMA
MING NGAM, STOD G-YOGS LA SOGS PA STA GON BYAS LA, DANG PO KHO
NAR ZHE SDANG GI GNYEN PO MI BSKYOD PA'I BSNYEN PA BYAS LA, RANG
NYID MI BSKYOD PA BYANG CHUB SEMS DPA'I 'KHOR GYI BSKOR BA'I
SNYING GA'I ZLA BA'I RDO RJE DANG PHRENG SANGS KYI 'OD

ZER GYIS BYIN RLABS DANG, RANG MI BSKYOD PA RDO RJE RIGS KYI LHA
TSOGS KYI MTSAN BRJOD PA'I BYIN RLABS LAS SANGS RGYAS KUN GYI
SPRUL PA'I SKU BYE BA DPAG TU MED PA SEMS CAN DMYAL BA'I GNAS SU
SKYE NA, SEMS CAN DMYAL BA DE RNAMS THAMS CAD KYIS KYANG SKAD CIG
GIS CHOS THAMS CAD MNGON PAR RTOGS NAS,

SEMS CAN DMYAL BA DE DAG GI LAS KYI KHAMS ZAD PAR BYAS NAS DMYAL
BA'I SDUG BSNGAL GYI RGYA MTSO DE LAS BTON TE, NYON MONGS PA DANG
NYE BA'I NYON MONGS PA'I BAG CHAGS DANG BCAS PA GTAN SPANGS NAS
SEMS CAN DE'I YID KYI YUL DANG SANGS RGYAS KYI THUGS RIG PA LAM
MTSON PA'I AA DKAR PO

THUNG DU LTA BUR BYAS TE, SEMS CAN DE'I GZUGS KYI PHUNG PO LA YID
GNAS PAR BYAS NAS, DE DAG GI SNGAR GYI GZUGS DE'I SEMS DANG MTHUN
PAR BCUG LA DE LA BDAG NYID GTZO BO DANG LHA RNAMS SKYI THUGS
KA'I SNGAGS KYI 'OD ZER GYIS DE'I BAG CHAGS DAG PAR BYA'O, ,DE'I
RJES LA BUM

PA'I CHUS KYANG DRI MA BKRU BA'I PHYIR YE SHES SEMS DPA'I PHRENG
SNGAGS DANG, RIG SNGAGS DANG, SARBA N'A RA DANG, SARBA P'A PAm,
SARBA KARMMA A'A PA RA nA BI SHO DHA NI BI SHO DHA NE SV'A H'A,
ZHES PAS BKRU'O, ,DE LTAR BSNYEN PA RDZOGS PA DANG MI BSKYOD PA'I
RIGS KYI DKYIL 'KHOR CHEN POR BCUG STE,

@40B SEMS CAN DMYAL BA LAS GROL BAR BYAS TE DBANG BSKUR BAR
BYA'O, ,DE DANG RJES SU MTHUN PA RIN PO CHE'I RIGS KYI LHA NYE
BAR BYAS LA, SER SNA'I GNYEN PO RIN CHEN 'BYUNG LDAN GYI DKYIL
'KHOR DU BCUG STE, YI DGAS KYI GNAS NANG LAS BSGRAL TE DBANG
BSKUR BAR BYA'O, ,DE NAS YANG DE DANG

RJES SU MTHUN PA'I RIGS KYI BU 'AM RIGS KYI BU MO SKAL PA DANG
LDAN PA DE BYOL SONG GI GNAS NAS THAR BAR BYA BA'I PHYIR GTI MUG
GI GNYEN POR RNAM PAR SNANG MDZAD KYIS SBYANG STE, DE BZHIN
GSHEGS PA'I RIGS KYI MTSAN BRJOD NAS RNAM SNANG GI DKYIL 'KHOR DU
BCUG STE DBANG BSKUR BAR BYA'O, ,DE NAS YANG DE

DANG RJES SU MTHUN PAR PHRAG DOG GI GNYEN POR DON THAMS CAD GRUB
PA'I DKYIL 'KHOR BRIS TE, LHA MA YIN GYI GNAS NAS THAR PAR BYAS
LA RIGS KYI BU DE LA DBANG BSKUR BAR BYA'O, ,DE'I RJES LA 'DOD
CHAGS KYI GNYEN PO SNANG BA MTHA' YAS KYIS SBYANG STE, LHA RNAMS
KYI GNAS LAS THAR PAR BYAS NAS TSE

'DAS PA RIGS KYI BU DE PADMA'I RIGS KYI DKYIL 'KHOR CHEN POR BCUG
NAS DBANG BSKUR BAR BYA'O, ,DE'I RJES LA DUG GSUM CHA MNYAM PA'I
GNYEN POS SBYANG STE, TSE LAS 'DAS PA MI'I GNAS SU BYANG CHUB
SEMS DPA' RDO RJE'I DKYIL 'KHOR DU BCUG STE DBANG BSKUR TE NYON
MONGS PA DE LAS THAR BAR BYA'O, ,

DE LTAR NYON MONGS PA LNGA DANG BRAL NAS KHAMS GSUM GYI 'GRO BA
RIGS DRUG GI GNAS NAS THAR PA DE RIGS THAMS CAD BSDUS PA'I DKYIL
'KHOR DU BCUG STE, DBANG RNAMS YANG DAG PAR BSKUR NAS RDZOGS PA'I
SANGS RGYAS KYI SA LA RIGS NGES PA CAN DU BYA'O, ,DE LTAR NA 'DI
GZHAN GYI DON DU

GSUNGS PA'I CHO GA YIN NO, ,SEMS CAN NGAN SONG RNAM SBYONG BA,
,CHO GA MYUR DU BYAS PA LAS, ,BSAGS PA'I DGE BAS 'GRO BA KUN,
,'KHOR BA'I RGYA MTSO LAS BRGAL NAS, ,SRID PA'I SDUG BSNGAL DANG
BRAL TE, ,DPAL LDAN SANGS RGYAS THOB PAR SHOG ,'PHAGS PA 'JAM
DPAL

GYI MTSAN YANG DAG PAR BRJOD PA'I TSE 'PHOS PA LA PHAN PA'I BDUN
TSIGS KYI CHO GA ,SLOB DPON 'JAM DPAL BSHES GNYEN GYIS MDZAD PA
RDZOGS SO,, ,,RGYA GAR GYI MKHAN PO SU BADZRA DANG, BOD KYI LO
TZ'A BA CHOS KYI SHES RAB KYIS BSGYUR BA'O,,