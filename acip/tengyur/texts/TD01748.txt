@118B #, ,RGYA GAR SKAD DU, MRi TYA TH'A
NYA NO PA DE SHA ,BOD SKAD DU, 'CHI BA BSLU BA'I MAN DAG ,BCOM
LDAN 'DAS 'PHAGS PA 'JAM DPAL LA PHYAG 'TSAL LO,,

@119A *, ,BCOM LDAN STUG PO BKOD PA NYID DU DON DAM THUGS CHUD
CING, ,DGA' LDAN SKYE BO'I DON MDZAD PHYIR NI DAM PA TOG DKAR
GYUR, ,DE NAS 'DIR NI 'GRO BA'I DON DU SH'AKYA'I TOG GYUR GANG,
,'CHI BDAG LAS RGYAL SGYU MA KUN STON DE NI RGYAL GYUR CIG ,RGA
DANG

'CHI BA MED PA BRNYES, ,RGA SHI MED PAR MDZAD PA LAS, ,RGA SHI
MED PA THOB PA'I PHYIR, ,RDZOGS SANGS RGYAS LA GUS PAR 'DUD, ,BLO
DMAN RNAMS KYIS RTOGS DKA' ZHING, ,G-YO BA'I SEMS LA DKA' BA YI,
,'CHI BDAG SLU BA 'CHI LTAS BCAS, ,BSTAN

BCOS DANG 'BREL BSHAD PAR BYA, ,'CHI BDAG RNAM KUN SLU BA NI,
,GROL BA NYID LA RIGS PA YIN, ,MA GROL BA NI THAMS CAD KYI, ,CUNG
ZAD DUS SU BSRING BA YIN, ,TSE DANG DBANG PO RNAMS DANG SEMS,
,'GAG PA 'CHI BA'I MTSAN NYID YIN, ,THABS KYIS

YUN RING 'TSO BA NI, 'CHI BA BSLU BA ZHES BSHAD DO, ,CHOS SPYOD
DBANG PO THUL BA NI, ,'KHOR BA RU NI JI SRID 'TSO, ,DE SRID BSOD
NAMS LA SOGS TSOGS, ,BYANG CHUB SGRUB BYED RAB TU SKYE, ,'KHOR
BAR SROG LAS GCES PA NI, ,CI YANG YOD PAR MA MTHONG STE, ,DE BAS
MYUR

DU THABS MANG POS, ,'CHI BA BSLU BA KUN DU SPYOD, ,GANG PHYIR
RIGS PAR THABS SBYAR BA, ,DKA' BA CUNG ZAD YOD MA YIN, ,NOR BU
SNGAGS DANG SMAN RNAMS KYI, ,MTHU NI THAMS CAD 'DOD PA YIN, ,'CHI
BA'I MTSAN NYID LAS RING NAS, ,SHES PAR BYAS NAS RIGS PAS BCOS

SPYI BOR THOG NI 'BAB PA LA, ,RAB TU MKHAS KYANG CI BYAR YOD,
,PHYI DANG NANG GI DBYE BA YI, ,'CHI BA'I MTSAN NYID RNAM PA
GNYIS, ,GANG GIS 'CHI BAR 'GYUR BA NI, ,SHES 'GYUR BRTZON PAS DE
SHES BYA, ,GAL TE 'GA' ZHIG 'CHI BA YI, ,MTSAN NYID SHES PAR 'DOD
GYUR NA, ,

DER NI BDER GNAS LUS LAS NI, ,SHES BYA GZHAN DU YID GNYIS 'GYUR,
,KHAMS MI SNYOMS DANG 'DOD CHAGS DANG, ,RAB RIB LA SOGS DBANG
GYUR DANG, ,'JIGS DANG MYA NGAN SOGS PA'I RGYUS, ,GANG PHYIR
GZHAN DU SO SOR SNANG, ,LHA DANG 'BYUNG BA GNYIS KA NI, ,

@119B 'KHRUGS PAS 'CHI BA'I MTSAN NYID GSUM, ,'THOB LAS 'CHI LTAS
BYUNG GYUR PA'I, ,DBYE BA DE BAS SHES PAR BYA, ,PHYI DANG NANG GI
DBYE BA YIS, ,LHA 'KHRUGS PA NI GNYIS SU 'DOD, ,DE BZHIN 'BYUNG
BA 'KHRUGS PA NI, ,RNAM PA GNYIS SU BRTAG PAR BYA, ,LHA RNAMS KUN

'KHRUGS LAS 'CHI BA, ,LHA LAS GYUR PA YIN PAR BSHAD, ,LHA 'KHRUGS
PA LAS MU GE SOGS, ,THOG BABS LA SOGS MTSAN NYID YIN, ,'BYUNG BA
'KHRUGS PAS 'CHI BA NI, ,'BYUNG BA LAS GYUR ZHES BYA BSHAD,
,'BYUNG BA 'KHRUGS PAS MKHRIS SOGS DANG, ,

ME DANG CHU SOGS 'TSE BA YIN, ,GNYI GA 'KHRUGS PAS 'CHI BA DANG,
,GNYI GA LAS GYUR PA ZHES BSHAD, ,GNYIS KA 'KHRUGS PAS THOG 'BAB
SOGS, ,MKHRIS PA BAD KAN SOGS GNOD PA'O, ,'CHI LTAS RNAMS NI
MTHA' YAS PHYIR, ,CIG CAR 'BYUNG BAR MI 'DOD

PA; ,KUN LA'ANG RIM GYIS MA YIN GYIS, ,'ON KYANG GCIG SOGS GRANGS
KYIS SO, ,GANG DU MTSAN NYID MTHONG GYUR KYANG, ,LA LAR 'CHI BAR
MI 'GYUR SNANG, ,'KHRUL MED DER NI CHOS LA SOGS, ,GNOD PA'I BAR
CHOD YIN PAR BRTAG ,GANG DU MTSAN NYID MA MTHONG

BAR; ,LA LAR 'CHI BA SNANG GYUR PA, ,DER NI NGES MED PAR NGES
KYI, ,MTSAN NYID MED PA NYID MA YIN, ,'CHI BA THAG RING NAS DES
BYED, ,GRAGS PA CHEN PO NYID DU GYUR, ,CI NUS PAR NI YONGS GTONG
DANG, ,GSO BA'I THABS LA'ANG 'JUG PAR BYED, ,RTAG TU MNYAM PAR
BZHAG GYUR

PAS; ,DE LTAR RTZE GCIG YID DU BYA, ,DANG PO RE ZHIG PHYI YI NI,
,MTSAN NYID NYE BAR BRTAG PAR BYA, ,MTSAN NYID KYIS NI YONGS NGES
PA'I, ,DUS NI RNAM PA GNYIS SU 'DOD, ,DE YANG NGES DANG MA NGES
PA, ,ZHES BYA 'BAD DE SHES PAR BYA, ,'PHO BA DANG NI BCO LNGA
SOGS, ,NAD PA LA SOGS

SKAD CIG BDAG ,DUS NI NGES PA ZHES BSHAD DE, ,GO BZLOG PA LAS MA
NGES PA'O, ,'GRAM PA'I MTSAMS NI RAB G-YON, ,'CHE BAR RAB TU STON
PA YIN, ,RLUNG DANG GRANG SOGS PHRAD PA LAS, ,MTSAN NYID 'DI LAS
GZHAN DU BRTAG ,DBYAR ZLA 'BRING PO KARKA'I

@120A *, ,KHYIM; ,DGUN ZLA 'BRING PO CHU SRIN 'DOD, ,KARKA tA
DANG CHU SRIN LA'ANG, ,'CHI BA'I MTSAN NYID 'BYUNG BA YIN, ,DBYAR
ZLA 'BRING PO 'PHO BA'I ZHAG ,NYI MA PHYED LA RKANG PA'I TSAD,
,BYANG DU BLTAS TE GNAS PA YI, ,GRIB MA RANG GI RANG BZHIN YIN,
,DGUN ZLA

'BRANG PO 'PHO BA'I ZHAG ,DE NYID RKANG TSAD BDUN DU 'GYUR,
,SPRIN MED NAM MKHAR NYIN PHYED NA, ,GRI BA MA DAG NI BRTAG PAR
BYA, ,ZLA BA RE RE RKANG RE 'PHEL, ,ZLA BA RE ZHING RKANG RE
'GRIB, ,'DI LAS GZHAN DU 'GYUR NA NI, ,'CHI BA'I DOGS PA RAB TU
BSKYED, ,DBYAR ZLA 'BRING NAS

CHU SRIN PAR, ,RKANG PA RE RE 'PHEL BA YIN, ,CHU SRIN NAS NI
KARKA'I BAR, ,RKANG PA RE RE 'GRIB PAR 'GYUR, ,DBYAR ZLA 'BRING
NAS RIM GYIS 'PHEL, ,DE BZHIN DGUN ZLA 'BRING RIM 'GRIB, ,GRIB
MA'I 'GYUR BA MTHONG NAS NI, ,ZLA BA GCIG NA 'CHI BAR NGES,
,'GRIB

PA'I DUS SU 'PHEL BA DANG, ,GAL TE 'PHEL BA'I DUS SU 'GRIB, ,DUS
DE NYID NAS BRTZAMS NAS NI, ,ZLA BA GCIG NA 'CHI BAR NGES, ,'PHEL
BA'I DUS SU RAB 'PHEL NA, ,SNA TSOGS NAD KYIS GTZES PAR 'GYUR,
,'GRIB PA'I DUS SU 'ANG RAB 'GRIB NA, ,'CHI BA

NYID DU THE TSOM MED, ,DBYAR ZLA DGUN ZLA 'BRING GI MTHAR, ,DANG
PO KARKA tA DANG NYA'I, ,NYI MA DRUG DRUG GANG YIN 'DIR, ,DUS
DANG DUS MIN NGES PAR BRTAG ,DBYAR ZLA 'BRING SOGS NYIN ZHAG DUS,
,DBYAR ZLA THA CHUNGS SOGS BZANG NGAN, ,DGUN ZLA 'BRING PO'I ZHAG
LHAG

LA'ANG, ,DGUN ZLA THA CHUNGS SOGS BZANG NGAN, ,RKANG MTHIL DAG TU
PHUG SNYAM DANG, ,GANG TSE LTE BA PHUG SNYAM GYUR, ,NYIN ZHAG
GSUM GYI 'OG TU NI, ,'CHI BA NYID DU 'GYUR BA YIN, ,RKANG PA DAG
NI MTHIL PHUG NAS, ,GAL TE MIG KYANG PHUG SNYAM NA, ,DE TSE ZLA
BA

GSUM GYI NI, ,RJES LA GSHIN RJE'I KHYIM DU 'GRO, ,GAL TE RKANG
MTHIL GNYIS PHUG NAS, ,SNA RTZE'I BAR DU PHUG SNYAM NA, ,DE TSE
NGES PAR ZHAG GSUM NAS, ,GCIG TU 'CHI BAR 'GYUR BA YIN, ,BSHAD
DANG GCI BA'I DUS DAG TU, ,DUS MTSUNGS SBRID PA BYUNG

@120B GYUR NA, ,DUS NI DE NYID NAS BZUNG STE, ,DE NI LO GCIG DAG
NA 'CHI, ,LTAG KHUNG DAG TU PHUG SNYAM NA, ,ZHAG LNGA NAS NI 'CHI
BAR 'GYUR, ,MIG GI SA LCE RTZE MA MTHONG NA, ,ZHAG GSUM NA NI
'CHI BAR 'GYUR, ,SNA RTZE RGYUN DU 'BIGS SNYAM NA, ,ZLA BA BZHIN
'CHI

BAR 'GYUR, ,MDZOD SPU'I GNAS SU PHUG SNYAM NA, ,NGES PAR 'PHRAL
DU 'CHI BAR 'GYUR, ,GANG TSE G-YAS DANG G-YON PAR NI, ,DUS
MTSUNGS PAR NI ZUG 'GYUR BA, ,DE TSE ZLA BA GCIG NA 'CHI, ,DE BAS
BSOD NAMS DAG NI BSAG ,MTSAN NI GNYI GA SBYOR BA NA, ,

BAR DANG THA MAR SBRID PA DANG, ,MNYAM PAR 'BYUNG 'GYUR DE YI
TSE, ,ZLA BA LNGA NA 'CHI BAR 'GYUR, ,LAG PA RKANG PA NYID DAG GI
,MTHE'U CHUNG DAG GI TSIGS RNAMS NI, ,BZHI PO DUS GCIG ZUG SNYAM
PA, ,DE NI ZLA BA GCIG NA 'CHI, ,GANG TSE SNYING GA LKOG MA YI,
,BAR

DU DUS MTSUNGS PAR ZUG 'GYUR, ,GAL TE CHOS LA MI BRTEN NA, ,ZLA
BA PHYED DANG GNYIS NA 'CHI, ,GAL TE MTHIL GSUM YANG DAG YANG,
,DUS MTSUNGS PAR NI ZUG 'GYUR NA, ,GAL TE BRGYA BYIN MTSUNGS PA
YANG, ,ZHAG GSUM NA NI 'CHI BAR 'GYUR, ,GANG GIS

MIG NI G-YON PA YI, ,GZUGS NI ME LONG LA MA MTHONG, ,GAL TE 'CHOS
PAR MI BYED NA, ,ZHAG BDUN NA NI NGES PAR 'CHI, ,'KHRIG SPYOD TSE
NA DRIL BU YI, ,SGRA NI RNA BA DAG GIS THOS, ,GAL TE TSANGS PA
DANG MNYAM PA'ANG, ,DE TSE ZLA BA GSUM GYIS 'CHI, ,YAR NGO

YI NI TSES GCIG LA, ,GAL TE KHU BA NAG POR MTHONG, ,DE TSE ZLA BA
DRUG NA 'CHI, ,DMAR POS NAD KYIS 'DEBS PAR STON, ,SNA RTZE DANG
NI SMIN MA'I BAR, ,SPYI BO'I RTZE MOR SO SOR NI, ,ZUG 'GYUR GAL
TE ZLOG MI BYED, ,DE TSE 'PHRAL DU 'CHI BAR 'GYUR, ,RKANG PA'I
MTHE'U

NAS BRTZAMS NAS, ,LTE BA YIN MTHAR THUG PAR, ,ZUG CING TSA BAR
BCAS 'GYUR TE, ,ZLA BA DRUG NA NGES PAR 'CHI, ,RKANG PA'I MTHE BO
NAS SNYING GA ,LKOG MA'AM YANG NA MGO MTHAR ZUG ,RIM BZHIN ZLA
PHYED ZLA BA GSUM, ,NYIN ZHAG GCIG GIS 'CHI BAR 'GYUR, ,SNA

@121A *, ,RTZE'I SHA NI LHOD GYUR NA, ,ZHAG BDUN NA NI 'CHI BAR
'GYUR, ,MKHUR TSOS SHA NI CHANG GYUR NA, ,ZLA BA LNGA NA 'CHI BAR
'GYUR, ,MIG DANG SNA GONG DAG GI BAR, ,MGUL PA MTHONG BAR MA GYUR
NA, ,ZHAG LNGA NAS NI 'CHI 'GYUR BAS, ,CHOS KYI RGYAGS NI BSKUR

BAR BYA, ,MIG GNYIS MIG 'BRAS DRI MA CHAGS, ,GAL TE 'PHRAL DU
'BYUNG 'GYUR NA, ,SLAR 'CHOS PAR NI MI BYED NA, ,ZLA BA DRUG GI
NANG DU 'CHI, ,GLO BUR DU NI SNA YO ZHING, ,RNA BA RANG GI GNAS
NAS BSKYOD, ,MIG KYANG ZLUM POR GYUR NA NI, ,ZHAG BDUN NAS NI
'CHI PAR

STON; ,GLO BUR DU NI SNYING GA DMA', ,DE CHE ZLA BA BYED NA 'CHI,
,MGRIN PA'I NGOS GNYIS RTZA DAG NI, ,CHAD PA DAG KYANG ZLA PHYED
NA'O, ,GAL TE LCE YI DBUS SU NI, ,RI MO NAG PO GLO BUR BYUNG, ,SO
DAG DAM DU 'THAMS PA NI, ,DE TSE NYIN ZHAG GNYIS NA 'CHI, ,RNA
BA'I

'KHOR NANG RGYAB KYI NI, ,RTZA NI CHAD PAR SNANG GYUR NA, ,NYIN
ZHAG DE'AM YANG NA NI, ,ZHAG LDAN NI 'CHI BAR 'GYUR, ,SEN MO'I
KHA DOG DMAR PO DAG ,'PHRAL DU MED PAR GYUR NA NI, ,GAL TE SNGAGS
SOGS LA MA SBYANGS, ,DE TSE ZLA BA DRUG NA 'CHI, ,GLO BUR DU NI

SBOM 'GYUR DANG, ,RDEG CING KHRO DANG 'JIGS PAS 'KHRUGS, ,GAL TE
CHOS NI MA BSTEN GANG, ,DE NI LO GCIG DAG NA 'CHI, ,DBANG PO
RNAMS NI RANG GI YUL, ,JI BZHIN 'DZIN PAR MI BYED DANG, ,TSIG NI
YANG YANG 'KHRUL PA DANG, ,BLO YANG YANG DANG YANG DU

'KHRUL, ,MIG LAS RTAG TU 'DZAG PA DANG, ,GZUGS MTHONG NA YANG
'KHRUL PA DANG, ,ME LONG DAM NI YANG NA CHUR, ,RANG GI GRIB MA MA
MTHONG DANG, ,MTSAN MO'I DUS SU GZHA' DANG NI, ,NYIN PAR SKAR
MA'I TSOGS MTHONG DANG, ,SPRIN MED PAR NI LHO PHYOGS NA,

GNAS PA'I GLOG 'GYUR MTHONG BA DANG, ,NYIN PAR GRIB MA'I LAM DANG
NI, ,DE BZHIN SKAR MA LHUNG BA MTHONG, ,DANG PA BYA ROG RMA BYA
NI, ,GCIG NI 'DRES PAR MTHONG BA DANG, ,ZLA BA GNYIS DANG NYI MA
GNYIS, ,DE BZHIN RANG GI MGO BOR 'BAR, ,SHING RTZE RI BO'I RTZA

@121B LA NI; ,DRI ZA'I GRONG KHYER MTHONG BA DANG, ,YI DAGS SHA
ZA 'JIGS RUNG BA'I, ,GZHAN DAG KYANG NI MTHONG 'GYUR DANG, ,SHIN
TU 'DAR BAR 'GYUR BA DANG, ,YANG DANG YANG DU BRGYAL BA DANG,
,SKYUGS PA BSHAD DANG GCI BA NA, ,GSER RAM DNGUL GYI MDOG TU
MTHONG, ,DE

YIS RE RE MTHONG 'GYUR NA'ANG, ,ZLA BA GCIG GIS 'CHI BAR 'GYUR,
,LKOG MA MCHU DANG RKAN DANG LCE, ,CHOD DANG BU GA DE BZHIN LUS,
,MTHONG NA DE BZHIN ZLA DRUG GI ,NANG DU NGES PAR 'CHI BAR 'GYUR,
,GRI BA MCHU DANG RKAN DANG LCE, ,RGYUN DU SO SOR SKAMS NA NI, ,

DE NI ZLA DRUG NANG DU NI, ,NGES PAR 'CHI BAR STON PA YIN, ,SKAR
MA'I TSOGS DANG DRANG SRONG BDUN, ,PHYOGS SU MTSAN MO MA MTHONG
NGAM, ,LUS NI GLO BUR 'BAR 'GYUR NA, ,ZHAG BDUN NA NI 'CHI BAR
'GYUR, ,SGRIB MED DANG NI SNAR MA DANG, ,BSTAN DANG DE BZHIN GRIB
PA'I

LAM; ,MTSAN MO GLO BUR DU BA MTHONG, ,ZLA BA DRUG LA 'CHI BAR
'GYUR, ,ZLA BA RA RI MED PA DANG, ,NYI MA 'OD DANG BRAL BA DANG,
,ME NI SNA TSOGS 'OD BCAS DANG, ,ZLA BA YANG NI 'OD ZER BCAS,
,MTSAN MO NYI MA NYIN PAR MTSAN, ,DE BZHIN RANG MIG 'BAR BA DANG,
,SKAR

MA RI RAB DAG GI TSAD, ,RGYA MTSO CHU BO LTA BU DANG, ,LTE BA'I
SKYIBS SU BSHAD SGO LA, ,SBRID PA BZHIN MDOG PADMA DANG, ,LKOG
MAR 'BRUM PA DMAR PO DANG, ,LUS LA KHA DOG SNA TSOGS DANG,
,SNYING GNAS SMRE MCHI MAR BCAS, ,YANG NA RKAN NI 'GUL BA DANG,
,ZLA

ZER ME LTAR 'TSER BA DANG, ,NYI ZER KHA BA LTA BUR BSIL, ,ZLA BA
NYI MA'I BU GA DANG, ,SA DANG GNAM GYI BU GA DANG, ,GANG ZHIG
BDAG NYID KHO NAS MTHONG, ,DE NI ZLA PHYED NAS 'CHI MTHONG, ,KHU
BA DANG NI BSHANG GCI RNAMS, ,DUS NI MTSUNGS PAR 'BAB 'GYUR NA,
,LO

GCIG NAS 'CHI DE LA NI, ,SMAN PA'I THABS KYIS GSO BAR BYA, ,GANG
GI LUS NI PHYED DAG NI, ,GRANG ZHING DE BZHIN PHYED DRON, ,ZHAG
BDUN NAS NI 'CHI 'GYUR GYIS, ,'JIG RTEN PA ROL RNAM BSAM BYA, ,HA
ZHES BYA BA GRANG BAR TSOR, ,PHU NI ME DANG 'DRA 'GYUR NA, ,GANG

@122A *, ,GIS NYAMS SU MYONG BA DE, ,ZHAG BCU NAS NI GSHIN RJE
MTHONG, ,SRIN LAG GI NI RTZA BA RU, ,RI MO NAG PO MTHONG 'GYUR
NA, ,ZHAG NI BCO BRGYAD 'OG TU NI, ,SNGON LAS NGES PAR 'CHI BAR
'GYUR, ,GANG GI MGO BOR RTZANGS PA NI, ,KHA DOG GSUM BA

'DZEGS NAS SU, ,MYUR DU 'GRO BAR BYED PA NA, ,ZLA BA LNGA LAS
NGES PAR 'CHI, ,LAG PA GNYIS KYIS MNYES PA YI, ,LUS KYI SGRA NI
MI THOS SHING, ,YAN LAG THAMS CAD GRANG GYUR PA, ,ZHAG BCU NA NI
'CHI BAR 'GYUR, ,GANG GI BYIN PA LAG PA NI, ,CIG CAR

BSKYOD CING 'GRO BA DANG, ,TSANGS PA'I SKUD PA MED GYUR NA, ,DE
NI LO GCIG DAG NAS 'CHI, ,'DAM MAM SA RDUL PHYOGS SU NI, ,RKANG
PA'I MDUN NAM YANG RGYAB NA, ,RKANG RJES DUM BU MA TSANG BA, ,ZLA
BA BZHI NAS 'CHI BAR 'GYUR, ,SKYES BU GNAG DANG DMAR SER

GYI; ,MDOG CAN GLO BUR DAG TU MTHONG, ,GAL TE 'KHRUL 'GYUR MA YIN
NA, ,LO GSUM 'DAS NAS 'CHI BAR 'GYUR, ,SNYING GA RKANG PA BKRUS
MA THAG, ,SKAMS NA ZLA BA GNYIS NA 'CHI, ,MI SDUG PAR SNANG DRI
NGA BA, ,BYUNG NA NYIN ZHAG GSUM NA 'CHI, ,NYI MA TSA

BAR CHU YIS NI, ,KHA YI NANG NI BKANG NAS KYANG, ,NYIN RE PHU NI
'DEBS PA NA, ,RIM GYIS DE DBUS GNAS PA YI, ,DBANG PO'I GZHU NI
SNA TSOGS MTHONG, ,SKYES BU RTAG TU TSE RING ZHING, ,ZLA DRUG TSE
YOD DE MI MTHONG, ,DE LTAR MTSAN MA SNA TSOGS NYID, ,MDUN GYI

NAM MKHA'I DBUS SU NI, ,MU TIG PHRENG BA CHAD PA 'DRA'I, ,MU TIG
RDOG MAS BRGYAN PA NI, ,NYI MA GSAL BA'I TSE NI MTHONG, ,MTHING
GA'I NOR BU MDOG 'DRA LA, ,SKRA SHAD 'DZENGS PA LTA BU NI,
,MTHONG BAR GYUR PA'I PHYOGS NAS NAm, ,PHYOGS GZHAN DU NI 'GRO BA

NGANG; ,GLU NI DU MAR GTZER BDAG ,RTAG TU MTHONG BAR 'GYUR BA
YIN, ,DE MA MTHONG NA ZLA DRUG GIS, ,'CHI BA RU NI NGES PAR
BSGRAGS, ,SNGA DRO'AM YANG NI PHYI DRO'AM, ,ZLA ZER DAG LA YUN
RING DU, ,DPUNG PA BRGYANGS PA'I GRIB MA LA, ,BLTAS TE RIM GYIS

@122B MKHA' LA BLTA, ,DER YANG GRIB MA MI GZUGS NI, ,GRIB MA SKYA
BO MTHONG 'GYUR LA, ,DE MI MGO BO MA MTHONG NA, ,LO GCIG GI NI
NANG DU 'CHI, ,LAG PA G-YON PA MA MTHONG NA, ,BU DANG CHUNG MA
BRLAG PAR 'GYUR, ,LAG G-YAS MA MTHONG BA YIS KYANG, ,PHA DANG
SPUN

ZLA SOGS CHEN 'CHI, ,LAG GNYIS PUS MO'I STENG BZHAG PA, ,BYAS NAS
SPYI BOR THAL SBYAR BA, ,DE GNYIS DBUS NA CHU SHING GE ,'BRAS BU
LTA BU'I GRIB MA MTHONG, ,GANG TSE DE LAS 'DAB MA GCIG ,YONGS SU
KHA BYE SNANG GYUR PA, ,NGES PAR CHOS NI DE NYID KYI, ,

ZLA BA DRUG NA 'CHI BAR 'GYUR, ,RLUNG NI NYI MA'I LAM 'GRO LAS,
,RNA BA MGO DANG MIG LAS NI, ,SGRA DANG DU BA DE BZHIN 'OD, ,GSUM
PO 'DI DAG BRTAG PAR BYA, ,RNA BA SHIN TU DAM POR DGAB, ,ZAB CING
'UR 'UR SGRA GRAG PA, ,NYIN ZHAG LNGA'AM BCU'AM NI, ,BCO

LNGA NYIN ZHAG NYI SHU'AM, ,NYI SHU RTZA LNGA NYID KYI NI, ,BAR
DU THOS PAR MA GYUR NA, ,MDA' DANG RGYA MTSO YON TAN MIG ,ZLA LOR
GO RIMS BZHIN DU 'CHI, ,'DI RNAMS KYI YANG BAR RNAMS SU, ,NYIN
ZHAG BCU DRUG DOR BAR BYA, ,LO NYID KYI NI CHA LNGA YI, ,GO RIMS
BZHIN DU

BSKYED PAS SO, SPYI BO'I STENG NAS BYUNG BA NI, ,DU BA'I PHRENG
BA ZHAG BDUN NI, ,GANG GIS MTHONG BAR MA GYUR DE, ,LO GSUM NAS NI
'CHI BAR 'GYUR, ,RANG MIG DAG GI PHYOGS BZHIR NI, ,SOR MOS MNAN
NA BYI LA YI, ,MIG DANG 'DRA BA'I SNANG BA NI, ,YUD KYI RIM PAS

MTHONG BAR 'GYUR, ,MA BTZIR BAR YANG DE MTHONG NA, ,ZHAG BRGYAD
NA NI 'CHI BAR 'GYUR, ,'DI DAG SPYIR NI SHES BYA STE, ,KHYAD PAR
'DI YANG BRJOD PAR BYA, ,ZLA BA'I 'OG DANG DE YI STENG, ,RNA BA
SNA DANG NYE BAR NI, ,SNANG BA MA MTHONG MDOR BSDU NA, ,DRUG GSUM
GNYIS

GCIG ZLA BAS 'CHI, ,NYI MA'ANG GAL TE ZLA BA YI, ,RIM 'GYUR DE
TSE SNGA MA BZHIN, ,PHYOGS MDA' YON TAN MIG GI NI, ,NYIN ZHAG
RNAMS SU 'CHI BAR 'GYUR, ,RANG GI RANG BZHIN 'GYUR BA LAS, ,ZLA
BA DRUG MA 'CHI BAR 'GYUR, ,SNA LI RTZE MO MA MTHONG NA, ,ZLA BA
LNGA

@123A *, ,NA 'CHI BAR 'GYUR, ,RNA BA GNYIS NI 'ON GYUR NA, ,ZLA
BA BZHI NI 'DAS NAS 'CHI, ,DBANG PO DAR GNAS PA LAS 'GYEL, ,ZLA
BA GSUM NA 'CHI BAR 'GYUR, ,SMIN MTSAMS BAR DU SNANG BA MTHONG,
,ZLA BA GNYIS NA GSHIN RJE MTHONG, ,'KHRIG PA'I

'BRAS BU ZAD 'GYUR NA, ,ZLA GCIG 'DAS NAS 'CHI BAR 'GYUR, ,GZHAN
GYI MIG LA GZUGS BRNYAN NI, ,MA MTHONG ZLA BA PHYED NA 'CHI, ,LCE
NI BSKYOD PAR MI NUS NA, ,ZHAG BCU NAS NI 'CHI BAR 'GYUR, ,LTO BA
LDOG GYUR ZHAG LNGA NAS, ,'CHI BDAG DANG NI PHRAD PAR

'GYUR, ,RTZIB LOGS GNYIS LAS DRANGS SNYAM NA, ,ZHAG GSUM NAS NI
'CHI BAR 'GYUR, ,LUS KUN RENGS PAR GYUR NA NI, ,ZHAG GCIG NA NI
'CHI BAR 'GYUR, ,DPRAL BAR GNAS PA'I RI MO GSUM, ,MED 'GYUR ZHAG
NI GSUM NAS 'CHI, ,BDE BAR GNAS PAR

LCE'U CHUNG NI, ,REG PA MI TSOR SKAMS PA NI, ,NYIN ZHAG LNGA YI
BAR 'GYUR TE, ,NYIN ZHAG LNGA BCU DAG NI 'CHI, ,RO SKYUR BA LA
SOGS PA DANG, ,KHA DOG LAS NI SNGO LA SOGS, ,KHU BA GCIG NI 'GYUR
BA LAS, ,ZLA BA DRUG NA 'CHI BAR 'GYUR, ,CIG CAR RGYUN NI LNGA

PA'AM, ,G-YON NAS 'KHOR ZHING DRI DA BAR, ,GANG GI GCIG NI 'BYUNG
'GYUR BA, ,DE NI ZLA BA DRUG NA 'CHI, ,ZLA BA YAR NGO 'AM MAR NGO
LA, ,GAL TE KHU BA NAG POR 'GYUR, ,'ON TE SLAR GSOR MA BYAS NA,
,ZLA BA DRUG NA 'CHI BAR 'GYUR, ,NAG PO'I CHA NI YONGS SPANGS TE,

DKAR PO'I CHA NAS BLANGS NAS SU, ,SNA BUG G-YON NAS RLUNG RGYU'I
TSE, ,BCUG NAS SLAR GSOR 'GYUR BA YIN, ,RANG GI LUS NI BRTAN
'GYUR KYANG, ,GAL TE GRIB MA YON NI, ,ZLA BA BZHIN 'CHI 'GYUR
ZHES, ,LUNG LA MKHAS PA RNAMS KYIS BSHAD, ,GRIB MA LHO PHYOGS
'GRO BAR NI, ,GAL TE BDAG

NYID KYIS MTHONG NA, ,BDAG NYID DE NYID 'CHI'O ZHES, ,DE LTAR MI
RTAG PA NYID MTHONG, ,DON MED PA DANG BSLU BA DANG, ,LOG PA LA
SOGS PAR BSHAD PAS, ,RMI LAM THAMS CAD BDEN MIN YANG, ,DE LA MA
DANG RIGS MA YIN, ,RMI LAM DAG TU LHAS BSTAN DANG, ,

@123B YANG NA RMI LAM BDEN MTHONG MIS, ,RMI LAM YID CHES BYAS NAS
SU, ,'CHI BA'I MTSAN MA BLTA BAR BYA, ,RGYA SKYEGS KO BI DA RA
DANG, ,KA RA B'I RA ME TOG RGYAS, ,RMI LAM MTHAR NI GANG ZHIG
'DZEG ,DE NI ZLA BA DRUG NA 'CHI, ,MI NI GANG ZHIG RMI LAM MTHAR,
,LHA GANG GI NI

MCHOD SDONG NGAM, ,BYE MA'AM THAL PHUNG LA 'DZEG PA, ,DE NI SNGA
MA BZHIN DU 'CHI, ,BONG BU LA NI ZHON NAS SU, ,LHO PHYOGS SU NI
RAB SONG NAS, ,SLAR YANG LDOG PAR MA GYUR PA, ,DE YI SROG KYANG
DE BZHIN NO, ,GANG YANG SPRE'U LA ZHON NAS, ,LHO PHYOGS SU NI
'GRO BYED

CING; ,DER GNAS BZHIN DU SAD NA NI, ,DE NI SNGA MA BZHIN DU 'CHI,
,SHING RINGS MCHOD RTEN SROG SHING NGAM, ,GROG MKHAR PHYAG DAR
KHROD PHUNG LA, ,MI NI GANG ZHIG 'DZEG 'GYUR BA, ,DE NI ZLA DRUG
LAS MI 'TSO, ,BU MO NAG MO RAB KHROS NAS, ,GANG ZHIG BCINGS PAS
'CHI

BA NI; ,DE NI DUS MTSAN YIN ZHES BYA, ,ZHAG BDUN NAS NI 'CHI BYED
YIN, ,BUD MED GANG ZHIG GOS GNAG CING, ,MDOG GNAG MI NI 'DOD
SPYOD LA, ,KA RA B'I RA'I PHRENG BA RMIS, ,DE NI GSHIN RJE'I GNAS
SU 'GRO, ,RMI LAM DU NI MUN PA'AM, ,G-YANG SA'AM DE

BZHIN BTZON RAR 'JUG ,RMI LAM DU NI SHING LAS LHUNG, ,DE NI 'CHI
BDAG GAN NA GNAS, ,GNYID LOG LUS DANG MGO BO LA, ,LJON SHING
RTZVA'AM SHING DAG NI, ,'BRAS BU MED PAR GANG GIS MTHONG, ,ZLA
DRUG LAS NI MI 'TSE'O, ,MI NI GANG ZHIG SPRE'U YI, ,BZHON PA LA

ZHON SHAR PHYOGS 'GRO, ,SAD PAR GYUR NA DE YI NI, ,MTSAN MO THA
MA YIN ZHES BYA, ,KHYI KHVA BYA RGOD CE SBYANG DANG, ,SRIN PO YI
DAGS SHA ZA YIS, ,ZOS DANG BONG BU PHAG RNGA MO, ,MA HE SPYON TE
KHYER BA NI, ,DE NI NGES PAR LO GCIG NAS, ,'CHI BA RU NI STON PA
YIN, ,RMI LAM

MTSAN MA MTHONG NA NI, ,SGYU MA LTA BU'I BLOS ZHI BYA, ,MI NI
LCAGS KYI DBYIG PA THOG ,GNAG CING GOS NI NAG PO GYON, ,GNYID LOG
PA YI MDUN NA MTHONG, ,ZLA BA GSUM NA 'CHI BAR 'GYUR, ,LUS NI DRI
DMAR GYIS BYUGS SHING, ,PHRENG BA DMAR POS RNAM PAR BRGYAN, ,

@124A *, ,TIL MAR GYIS BSKUS SHIN TU SKRAG ,SKRA BREGS GOS NI
DMAR PO GYON, ,BONG BU ZHON TE MGYOGS PAR NI, ,LHO YI PHYOGS SU
'GRO 'GYUR BAR, ,BDAG NYID 'DI 'DRAR RMI LAM NA, ,MTHONG NA ZLA
BA DRUG LA 'CHI, ,DRI DANG PHRENG BA DMAR PO'AM, ,YANG

NA GOS NI DMAR PO'AM, ,GANG GI RMI LAM DAG TU RNYED, ,DE NI ZLA
BA BRGYAD NA 'CHI, ,PHYI ROL GYI NI 'CHI BA YI, ,MTSAN MA GRANGS
LAS 'DAS PA NI, ,LO BRGYAD YANG NI KHA CIG GIS, ,SMRA BAR YANG NI
SU YIS NUS, ,'CHI BAR STON PAR BYED PA YI, ,PHYI YI RTAGS NI JI
LTAR

BSHAD, ,'DI DAG SHES BYAS SNGAGS SOGS KYIS, ,BSLU BA'I 'BAD PAR
MYUR DU BYA, ,SLOB DPON NGAG GI DBANG PHYUG GRAGS PAS SBYAR BA'I
'CHI BA BSLU BA BSTAN PA LAS LE'U DANG PO'O,, ,,DA NI NANG GI
'CHI BA YI, ,MTSAN NYID GSAL BAR BRJOD PAR BYA, ,DE NI

RLUNG BYUNG LAS SHES BYA, ,RLUNG NI KHA DANG SNA SPYOD YUL, ,JI
SRID NANG GI MTSAN NYID NI, ,LEGS PAR NGES PAR MA BYAS PAR, ,PHYI
YI MTSAN NYID TZAM GYIS NI, ,'CHI BA'I NGES PA LEGS MI RNYED,
,'CHI BA'I NGES PA GNYI GA NI, ,NGES BYAS YONGS SU GSAL BA YIN,
,PHYI ROL BLO NI

PHYIN CI LOG ,NAD LA SOGS PA'I DOGS PA SKYED, ,DGUN ZLA 'BRING
SOGS 'PHO BA YI, ,ZLA BA NYA SOGS THAMS CAD LA, ,'CHI BA'I MTSAN
NYID SPYI YI NI, ,NANG PAR THOG MAR BRTAG PAR BYA, ,MI NI RTOG
BYED NYIN ZHAG NI, ,GANG LA NGES PAR RTOG PAR BYED, ,NYIN ZHAG DE
NAS

BRTZAMS NAS NI, ,DUS 'DAS PA NI 'CHI BAR 'GYUR, ,RANG BZHIN THA
MAL DANG LDAN PA'I, ,SROG CHAGS KUN LA RTAG TU NI, ,SNA KHUNG
G-YAS DANG G-YON PA LA, ,SO SOR BRTEN PA'I RLUNG RGYU BA, ,NYI MA
ZLA BA ZHES BYA BA, ,RLUNG NI THUN PHYED DAG TU RGYU, ,DE LAS
BZLOG PAS 'CHI BA

SOGS, ,MKHAS PA RNAMS KYIS BRTAG PAR BYA, ,TSES GCIG NAS NI
BRTZAMS NAS SU, ,ZLA BAR GTOGS PA DKAR POR RGYU, ,RLUNG NI NYI MA
GSUM YIN TE, ,DE NAS ZHAG GSUM NYI MA YI, ,SLAR YANG ZLA BAS NYIN
GSUM STE, ,DE NAS NYI MAR ZHAG GSUM MO, ,

@124B YAR NGO'I ZLA BA NYA YI BAR, ,GO RIMS 'DIS NI NGES PA YIN,
,DE BZHIN MAR NGO NAS BRTZAMS TE, ,NYI MAR RLUNG NI RGYU BA YIN,
,CIG SHOS KYI NI BCO LNGA'I BAR, ,NYI MA GSUM GSUM SNGA MA BZHIN,
,GO RIMS 'DI LAS BZLOG PAR BLTA, ,ZLA BA PHYED DANG GNYIS PAR
NGES, ,

ZLA BA DRUG NAS 'CHI 'GYUR BA, ,DE PHYIR CHOS NI DRAN PAR BYA,
,ZLA BA GCIG NI GO BZLOG PAS, ,GNYEN DANG BSHES NI RGUD PAR
'GYUR, ,ZLA PHYED PHYIN CI LOG GYUR PAS, ,NAD NI MI BZAD 'BYUNG
BAR 'GYUR, ,NYIN GCIG NYIN GSUM BZHI DANG LNGA, ,ZHAG DRUG GO NI
BZLOG PA

RU; ,RLUNG NI GAL TE RGYU GYUR NA, ,DE TSE RTZOD DANG SKYE SOGS
'BYUNG, ,RANG BZHIN YONGS SU SPANGS NA NI, ,LAM GSUM RTOGS PAR
RLUNG RGYU NA, ,SLAR GSO BA NI NUS PA MIN, ,NYI MA PHYED NI 'DAS
NAS 'CHI, ,RLUNG NI 'PHO BA MED PA RU, ,LAM NI GNYIS PO DAG LAS
KYANG, ,ZHAG

BCU'I BAR DU RGYU GYUR NA, ,'PHO BA'I TSE NA DE 'CHI YI, ,NYIN
ZHAG MNYAM 'DRA SKAD CIG 'THOB, ,GANG GI MIG NI 'GUL GYUR PA, ,DE
YI SROG NI NYIN ZHAG NI, ,GCIG NA 'JIG PAR GDON MI ZA, ,THUN
PHYED KYI NI BAR DAG TU, ,PHAN TSUN DU NI LAM MANG ZHING, ,RLUNG
RGYU DE

LAS MCHOD PA DAG ,THOB PA NYID DU SHES PAR BYA, ,GANG GI 'PHO BA
LNGA PO NI, ,'DAS PAR KHA RU RGYU GYUR PA, ,RLUNG DE LAS NI NOR
BRLAG PA'AM, ,MI DGA' BA'AM 'JIGS SOGS 'BYUNG, ,SNA YI KHUNG BU
G-YON PA'I RLUNG, ,'PHO BA YANG NI BCU GSUM NI, ,'DAS PAR GANG

GI RGYU GYUR PA, ,DE LA NAD SOGS SKYE BAR 'GYUR, ,SNA KHUNG GNYI
GA'I YONGS SPANGS TE, ,GANG TSE KHAR NI RGYU GYUR NA, ,GAL TE RDO
RJE 'DRA NA'ANG 'DI, ,NYIN ZHAG DE LAS 'TSO MA YIN, ,DGUN ZLA RA
BA'I 'PHO BA YI, ,DUS NAS BRTZAMS TE RLUNG DAG NI, ,NYI MAR ZHAG
LNGA RGYU GYUR NA,,

LO NI BCO BRGYAD NYID NAS 'CHI, ,STON ZLA 'BRING PO'I 'PHO BA YI,
,DUS NAS BRTZAMS TE RLUNG DAG NI, ,ZHAG LNGA'I BAR DU RGYU GYUR
NA, ,LO NI BCO LNGA NYID NAS 'CHI, ,DBYAR ZLA THA CHUNGS YANG DE
BZHIN, ,LO NI BCU GNYIS NYID NAS 'CHI, ,DBYAR ZLA RA BA'ANG DE
BZHIN 'GYUR,,

@125A *, ,LO DGU NYID NAS 'CHI BAR 'GYUR, ,DPYID ZLA 'BRING PO'I
'PHO BA YI, ,DUS NAS BRTZAMS TE GAL TE NI, ,ZHAG LNGA'I BAR DU
RGYU GYUR NA, ,DE TSE LO DRUG NYID NAS 'CHI, ,DGUN ZLA 'BRING PO
'PHO BA YI, ,RLUNG NI ZHAG LNGA RGYU GYUR NA, ,LO GSUM 'DAS NAS

'CHI BAR NI, ,DE LTAR DUS LA MKHAS PAS BSHAD, ,THAMS CAD DU NI
ZHAG GNYIS GSUM, ,BZHI YI BAR DU RLUNG RGYU NA, ,GO RIMS DAG NI
JI BZHIN DU, ,LO YI CHA YIS DE DES BYA, ,ZLA BA RU NI DE BZHIN
DU, ,RLUNG RGYU NA NI 'CHI MA RTOGS, ,NAD DANG MU GE'I DGON PA

DANG; ,MYA NGAN BRGYAL SOGS 'TSE BA 'BYUNG, ,SPYI YI DUS NI LEGS
RTOGS PAS, ,GSAL BA 'DI NI BSTAN PA YIN, ,KHYAD PAR DU NI BRTAG
PA'I PHYIR, ,RGYU BA GZHAN DAG BSTAN PAR BYA, ,MNYAM PO MDUN DU
NYI MA SONG, ,GAL TE SKYE BA'I SKAR ZLA BA, ,DUS NI RGYAS PA

ZHES BYA STE, ,'CHI BA'I NGES PA BYED PA YIN, ,MI NI KHYIM GANG
LAS SKYES PAS, ,DE DANG GZHAN LA MDUN GANG YIN, ,MNYAM PO BDUN
ZHES BYA BAR BSHAD, ,DER NI NYI MA MNYAM BDUN RTOGS, ,KHYIM DE
NYID DU ZLA BA NI, ,SKYE BA'I SKAR MAR SONG 'GYUR BA, ,RGYAS PA'I

DUS ZHES BYA BA STE, ,DER NI 'CHI BAR BRTAG PAR BYA, ,RLUNG NI
NANG DU RTOGS PA DAG ,NYI MA'I LAM NI THAMS CAD DU, ,CIG SHOS
'DIR NI DUS MIN PAR, ,MKHAS PAS DUS NI BRTAG PAR BYA, ,RLUNG NI
SKAD CIG DUS GANG LA, ,BGROD PA GZHAN DU 'JUG 'GYUR NA, ,

DUS 'DIR SKAD CIG RDZOGS 'GYUR NA, ,'CHI 'GYUR 'DI LA THE TSOM
MED, ,GAL TE RLUNG NI NYI MAR RTOGS, ,RGYAS PA'I DUS SU NYIN
PHYED RGYU, ,DE TSE LO NI BCU BZHI NAS, ,'CHI BA NYID DU SHES PAR
BYA, ,NYIN GCIG TU NI NYIN MTSAN DANG, ,NYIN ZHAG GNYIS DANG GSUM
DANG

BZHIR, ,GAL TE RGYU NA NYI MA PHYOGS, ,RI BO LO DRUG RIG BYED
'CHI, ,ZHAG LNGA DE BZHIN ZHAG BCU DANG, ,NYIN ZHAG BCO LNGA'I
BAR DU NI, ,GAL TE RGYU NA GO RIMS BZHIN, ,LO GSUM GNYIS DANG
GCIG GIS 'CHI, ,DE BZHIN NYID SHU NYI SHU LNGA, ,GAL TE RLUNG NI
RGYU GYUR

@125B NA; ,GO RIMS BZHIN DU ZLA DRUG DANG, ,ZLA BA GSUM GYIS 'CHI
BAR 'GYUR, ,GAL TE NYI SHU DRUG BDUN BRGYAD, ,NYIN ZHAG NYID SHU
RTZA DGU RGYU, ,ZLA BA GNYIS GCIG ZLA PHYED DANG, ,ZHAG BCUS RIM
GYIS 'CHI PAR 'GYUR, ,GAL TE NYIN ZHAG SUM CU DANG, ,SUM CU GCIG
DANG

SUM CU GNYIS, ,DE TSE GO RIMS JI BZHIN DU, ,NYIN ZHUGS GSUM DANG
NYID NAS 'CHI, ,NYIN ZHAG SUM CU RTZA GSUM DANG, ,GAL TE NYI MAR
RLUNG RGYUN, ,NYIN ZHAG DE NYID LA 'CHI BAR, ,KHYAB 'JUG YIN YANG
THE TSOM MED, ,NYIN ZHAG LNGA NAS NYI SHU LNGAR, ,BAR BAR

GYI NI NYIN ZHAG LA, ,GRANGS NI BCU DRUG MA BSHAD PAR, ,DOR BA DE
RNAMS BRJOD PAR BYA, ,ZHAG GSUM RGYU NA LO GSUM NAS, ,NYI SHU
RTZA BZHIR DOR BAS SO, ,NYIN BDUN RGYU BAS LO GSUM NAS, ,SNGAR
BSHAD NYIS 'GYUR DBRI BAS SO, ,GAL TE ZHAG BRGYAD PAR RGYU NA, ,

GNYIS DANG ZHAG NI BCU GNYIS DBRI, ,ZHAG DGU RGYUN LO GSUM LAS,
,NYIN ZHAG DGU BCU RTZA DGU DOR, ,RLUNG NI NYI MA'I SPYOD YUL DU,
,GAL TE ZHAG NI BCU GCIG RGYU, ,LO GNYIS NYIN ZHAG NYI SHU BZHIS,
,MTSANG BA NA 'CHI BAR 'GYUR, ,ZHAG NI BCU GNYIS LO GNYIS

LAS, ,SNGA MA NYIS 'GYUR GYIS CHUD BAS, ,ZHAG NI BCU GSUM LO
GNYIS LAS, ,ZLA GNYIS ZHAG NI BCU GNYIS DBRI, ,ZHAG NI BCU GNYIS
LO GNYIS LAS, ,ZLA GSUM ZHAG NI DRUG GIS 'BRI, ,NYIN ZHAG BCU
DRUG RGYUN NI, ,LO GCIG ZHAG NI BCU GNYIS DBRI, ,RLUNG NI

NYI MA'I SPYOD YUL DU, ,NYIN ZHAG BCU BCUN RGYU GYUR NA, ,LO GCIG
ZHAG NI NYI SHU BZHIS, ,MA TSANG BA NI 'CHI BAR 'GYUR, ,ZHAG BCO
BRGYAD KYI LO GCIG NI, ,ZLA BA GCIG DRUG DOR BAS SO, ,BCU DGU
RGYUN LO GCIG LAS, ,BZHI BCU RTZA BRGYAD PHRI BAS SO, ,NYI SHU
GCIG

ZLA DRUG LAS NI, ,ZHAG DRUG MA TSANG BA YIS SO, ,NYI SHU RTZA
GNYIS ZLA DRUG LAS, ,ZHAG BCU GNYIS NI DOR BAS SO, ,NYIN ZHAG NYI
SHU RTZA GSUM RGYU, ,BCO BRGYAD RNAM PAR DOR BAS SO, ,ZHAG NI NYI
SHU RTZA BZHI RGYU, ,NYIN ZHAG NYI SHU RTZA BZHIS SO, ,NYIN ZHAG
SUM CU GSUM

@126A *, ,DE BZHIN, ,'CHI BA'I MTSAN NYID 'BYUNG BA YIN, ,RLUNG
'BYUNG DBANG LAS SHES BYA BA, ,DE YAN CHAD NI YOD MA YIN, ,'DIR
BSHAD PA, DANG PO NYI MA PHYED BYAS NYI MA RANGS PA YANG NI NYIN
MTSAN DAG GI BAR DU RGYU, ,DE LAS ZHAG GNYIS DANG NI ZHAG GSUM

'ON TE ZHAG BZHI KHYAB PA'I BAR DU NI, ,NYI MA LA NI G-YON PA MIN
LA RLUNG NI RNGUBS LA BRTEN TE GANG ZHIG RGYU GYUR NA, ,DE LAS
GNAS DANG NYI MA PHYOGS DANG BKRA SHIS DRUG DANG BZHI NI 'DI SHES
BYA, ,LNGA LAS NYI SHU RTZA LNGA NYIN ZHAG LNGA LNGAS 'DZEGS PAR
'GYUR LAS JI BZHIN 'PHEL, ,

DE LAS RE RE BSKYED PA'I CHU NI SUM 'GYUR BYAS PA GSUM GYIS LHAG
PA KHO NA'I BAR, ,RGYAS PA'I DUS SU DE LA LO NI GSUM MIG ZLA BA
DRUG GSUM ZUNG DANG ZLA BA RU, ,LHAG MA TSES DANG PHYOGS DANG ZLA
BA YON TAN ZUNG DANG ZLA BAR 'TSO BA YIN, ,'KHOR LO RIM GSUM BRIS
NAS NI,

RE MIG SUM CU RTZA GSUM BCAS, ,TSE DANG SROG GI RLUNG DAG DANG,
,NYIN ZHAG MTSAN MA RIM BZHIN BRI, ,DE LTAR BDAG GIS NANG GA'I
'CHI BA'I MTSAN MA NI, ,MING GZHAN 'CHI LTAS ZHES BYA 'DIR NI
BSHAD PA YIN, ,DE RNAMS SHES PAR BYAS LA MOD LA MYUR DU NI, ,BSAM

GTAN SOGS KYIS 'CHI BA BSLU NYID 'BAD DE BYA, ,SLOB DPON NGAG GI
DBANG PHYUG GRAGS PAS SBYAR BA'I 'CHI BA BSLU BA BSTAN PA LAS
LE'U GNYIS PA'O,, ,,PHYI DANG NANG GI BDAG NYID CAN, ,'CHI LTAS
TSOGS NI SHES BYAS LAS, ,PHYI DANG NANG GI BDAG NYID LA'ANG, ,

BSLU BA'I BSDUS BSHES PAR BYA, ,LUS DANG NGAG GI LAS KYI PHYIR,
,BSAM GTAN LAM KYIS NANG GI YIN, ,NOR BU SNGAGS SMAN PHYI YI STE,
,RNAL 'BYOR NUS PAS NANG YIN NO, ,'CHI BDAG BSLU BA 'BAD PA NI,
,DAD PA YIS NI BYED PAR NUS, ,DE BAS DAD PA BRTAN

PAR BYA, ,GZHAN DU NGAL BA DON MED 'GYUR, ,DAD DANG BRAL BA LHA
YIS KYANG, ,LUS KYIS SDUG BSNGAL SNA TSOGS DANG, ,NOR GYI PHUNG
PO RNAMS KYIS KYANG, ,CHOS NI PHRA MO THOB MI 'GYUR, ,DAD PA
MCHOG TU PHRA BA'I CHOS, ,DKA' THUB SBYIN SREG YE SHES LA, ,DANG

@126B PA MTHO RIS THAR PA YIN, ,'GRO BA 'DI KUN DAD PA YIN, ,GAL
TE NOR SROG THAMS CAD KYANG, ,DE BZHIN DAD PA MED LAS MIN, ,DE
BAS 'BRAS BU CUNG ZAD KYANG, ,DAD PA MED NA THOB MI 'GYUR, ,'CHI
BDAG BSLU BAR 'DOD PA YIS, ,DANG POR DAD PA MCHOG GZHOL

BYA; ,CHOS KYIS 'CHI LAS SKYOB BYED CING, ,'CHI BA BSLU BA YIN
PAR BSHAD, ,CHOS MIN DGA' ZHING BAG MED PAS, ,SKAD CIG KYANG NI
GNAS MA BYA, ,CHANGS PA YANG NI CHOS MIN PAR, ,'CHI BDAG BSLU BAR
DBANG MA YIN, ,DAM PA RNAMS KYI CHOS NI BDEN, ,

SBYIN DANG DKA' THUB BZOD LA DGA', ,GANG LA MCHOG TU BRTZE YOD
DE, ,CHOS GZHAN MANG POS CI ZHIG BYA, ,GANG ZHIG RTAG TU SEMS CAN
LA, ,SNYING RJES SNYING NI 'JAG GYUR PA, ,YE SHES THAR PA DE YIN
GYI, ,CHOS GZHAN MANG POS CI ZHIG BYA, ,MI TSE CHOS KYI

MCHOG YIN PAR, ,GRUB PA'I MTHA' NI KUN LAS 'DOD, ,RTAG TU DE NYID
LA BSLABS NA, ,'CHI BDAG RIM GYIS THAG BSRINGS YIN, ,BYA DANG NYA
DANG RI DAGS SBRUL, ,RKUN PO GSAD PA'I PHYOGS GTOGS RNAMS, SROG
SKYABS PA YI 'PHRAL DU NI, ,TSE THUNG BA

YANG TSE RING 'GYUR, ,RKUN MA NYA DANG RI DAGS SBRUL, ,BYA SOGS
SROG NI 'DOD PA RNAMS, ,'DI DAG BSAD NA 'PHRAL DU NI, ,TSE RING
PA YANG TSE THUNG 'GYUR, ,MI DGE BCU NI SPANGS PA DANG, ,DE BZHIN
GSUM LA SKYABS 'GRO DANG, ,BSLAB PA LA DANG BRGYAD BSRUNGS NA, ,

'CHI BDAG THAG NI BSRINGS PAR 'GYUR, ,BTZON RAR BCUG DANG NAD
CHEN GDUNGS, ,DE BZHIN 'JIGS PAS NYEN PA RNAMS, ,BSKYAB BYAS NA
NI NGES PA RU, ,TSE RING 'CHI BDAG SLU BYED 'GYUR, ,DMAN DANG
MGON MED NGO TSAR BCAS, ,TSUL KHRIMS LDAN LA GUS PAR NI, ,

'DOD PA'I DON NI RAB STER BAS, ,TSE NI NGES PAR 'PHEL PAR 'GYUR,
,PHA DANG MA DANG BLA MA RGAN, ,SHES PAS RGAN SOGS LA GUS SHING,
,MCHOD DANG BKUR STI BYIN NAS KYANG, ,'CHI BA DAG NI NYER MI
'GYUR, ,RANG GI 'DOD LHA DE LA GUS, ,DKA' THUB CAN LA

@127A *, ,GUS PA YIS, ,RTAG TU NANG PAR LHA DAD PHYAG ,BYAS PAS
TSE NI 'PHEL BAR 'GYUR, ,MCHOD RTEN GAS DANG 'JIG PA LA, ,SO PHAG
LA SOGS KYIS BCOS NA, ,TSE THUNG TSE NI RING 'GYUR LA, ,DGE SLONG
BSOD SNYOMS PA DANG MTSUNGS, ,LHA KHANG SKU

GZUGS MCHOD RTEN SOGS, ,BYED DANG KUN DGA' RA BA 'DZUGS, ,MCHOD
RTEN CHE BRGYAD MCHOD SOGS KYIS, ,RTAG TU TSE NI 'PHEL BAR 'GYUR,
,'DUN PAS SLONG BA LA RNYED PA, ,RDZAS KYIS DGE 'DUN MCHOD STON
GSOL, ,ZHAG BDUN TSE RING TSE THOB 'GYUR, ,

CHOS RGYAL MYA NGAN MED DANG MTSUNGS, ,BYE MA'I MCHOD RTEN BYED
PA DANG, ,DE BZHIN TSA TSA 'DEBS PA DANG, ,MCHOD RTEN LA SOGS
PHYAG BYAS PAS, ,TSE NI NGES PAR 'PHEL BAR 'GYUR, ,'DUS PA CHEN
PO'I MDO DANG NI, ,AA TA NA TI YA KA'I MDO, ,PHRA MOR BCAS DANG
SPRIN

CHEN DANG, ,SHIN TU BKRA SHIS TSIGS BCAD RNAMS, ,GUS PAS DGE
SLONG 'DON 'JUG PA'AM, ,RANG NYID KYIS NI RAB BTON NA, ,DE BZHIN
TSE RING 'THOB 'GYUR ZHING, ,'CHI BDAG BSLU BAR 'GYUR BA YIN,
,THEG PA CHEN PO STON BYED DANG, ,SDONG POS BRGYAN

SOGS MDO SDE RNAMS, ,RTAG TU RTZE GCIG PAS BKLAGS NA, ,'CHI BDAG
BSLU BAR 'GYUR BA YIN, ,SANGS RGYAS KYIS GSUNGS RNAL 'BYOR GYI,
,RGYUD SOGS MA LUS BKLAGS PA'AM, ,BSRUNG BA LNGA YI CHO GAS
KYANG, ,'CHI BDAG BSLU BAR 'GYUR BA YIN, ,

GTZUG TOR BTZUGS PA'I MCHOD RTEN SOGS, ,BSKOR BA DAG NI BYAS PA
DANG, ,GZUNGS NI BZLAS PAR BYAS PAS KYANG, ,'CHI BDAG GI NI
BRTZON PA 'JOMS, ,DE YI CHO GA SNGON 'GRO BAS, ,GZA' SOGS MA MO
BKLAGS PA DANG, ,GZUNGS SNGAGS STONG DU ZLOS PA DANG,,

DKON MCHOG SGRON MA BZLAS PA DANG, ,GZUNGS KYI TSOGS LAS GSUNGS
PA YI, ,GZUNGS ZLOS PA LA BRTZON PA YI, ,MKHAS PA RNAMS NI 'CHI
BA DANG, ,NYI MA'ANG RING DU GNAS PAR BYED, ,DKYIL 'KHOR 'DRI
DANG SBYIN SREG DANG, ,PHYAG RGYA 'CHING BAR BYED PA DANG, ,GTOR

@127B MA DANG NI TSOGS 'KHOR LO, ,RAB SBYIN 'CHI BDAG SLU BA YIN,
,PHYOGS BZHI'I 'PHAGS PA'I DGE 'DUN LA, ,MCHOD STON MAL CHA TSOGS
SBYIN DANG, ,CHOS GOS TZAM ZHIG 'CHANG BA LA, ,SBYIN PA 'CHI BDAG
SLU BYED 'GYUR, ,DE LA SOGS TE BYA BA RTZOM, ,CHOS DANG

BSOD NAMS MTSAN NYID 'GYUR, ,BSOD NAMS KYIS NI TSE 'PHEL ZHING,
,DE BZHIN 'CHI BDAG BSLU BA YIN, ,DE LTAR CHOS NI CUNG ZAD CIG
,STON GYI DE YI RGYAS PA NI, ,RANG NYID KYIS NI RJES DPAG PA'AM,
,'CHI BDAG BSLU MKHAS DE LAS BSLABS, ,DE LTAR CHOS

LA BRTZON BYAS NAS, ,GRUB PA'I SNGAGS DANG SMAN SOGS NI, ,'PHRAL
DU YID CHES BYED PA YIS, ,'CHI BDAG RNAM PAR BSAL BAR BYA, ,NOR
BU SNGAGS DANG SMAN GRUB DANG, ,BCUD LEN STOBS KYIS RANG NYID NI,
,'CHI BDAG PHA ROL GNON MTHONG STE, ,RIG 'DZIN GRUB

PA JI BZHIN NO, ,RIN CHEN BRTAG PA'I BSTAN BCOS GANG, ,RTOG LA
MKHAS PAS RDO RJE 'CHANG, ,TSE YI NOR BU 'CHANG BA'ANG RUNG, ,DE
BZHIN SNA TSOGS NOR BU 'CHANG, ,AINDRA N'I LA RIN CHEN SOGS, ,NOR
BU CHEN PO GZHAN DAG KYANG, ,'CHANG BAR BYED PAS 'CHI BDAG

KUN; ,BZLOG PAR 'GYUR BA THE TSOM MED, ,GANG PHYIR NOR BU'I MTHU
LAS NI, ,SOM NYI BYED PAR RIGS MIN TE, ,NOR BU BSAM GYIS MI KHYAB
PA'I, ,MTHU DANG LDAN PAR THAMS CAD 'DOD, ,DBEN PA'I GNAS SU RAS
RIS SOGS, ,MDUN DU MCHOD PA BYAS NAS NI, ,

SNGAGS RNAMS BZLAS PA TZAM GYIS KYANG, ,'CHI BA BSLU BA 'BYUNG
BAR 'GYUR, ,DANG POR YI GE A'A BRJOD LA, ,DE NAS RO LiKA CES GSAL
BA, ,RIG 'DZIN SDE SNOD LAS GSUNGS TE, ,'DI NI KHAMS GSUM RGYAL
ZHES BYA, ,SNGAGS 'DIS 'JIG RTEN DBANG PHYUG LA, ,

DAD PAS DE MDUN NGES PAR NI, ,YI GE'I GRANGS KYIS 'BUM BZLAS NA,
,'CHI BA BSLU BA THOB PAR 'GYUR, ,DANG PO RNAM PAR SNANG MDZAD
BRJOD, ,DE 'OG T'A RE LAN GSUM BRJOD, ,TUTT'A RE GNYIS TU RE
GNYIS, ,SV'AH'A MTHA' CAN 'CHI BA BSLU, ,SGROL MA 'BYUNG

@128A *, ,BA'I RGYUD LAS GSUNGS, ,SNGAGS NI YI GE'I 'BUM PA RU,
,SGROL MA'I SPYAN SNGAR BZLAS NAS NI, ,ZHO DANG SBRANG RTZI LAS
SNGAR BTAGS, ,D'UR BA'I MYU GU SHAR DANG NI, ,BYANG DU RTZE BSTAN
SBYIN SREG BYA, ,SNGON GYI LAS MTHA' LAS BYUNG BA'I, ,'CHI BA

NGES PAR ZLOG PAR BYED, ,SLOB DPON LA NI YON PHUL NAS, ,AOm YIG
DE LAS RU RU STE, ,DE NAS SPU RU'I TSIG GI RJES, ,DZVA LA TIshthA
SIDDHA DANG, ,LO TZA NA ZHES BYA TSIG GSUM, ,SARB'A RTHA S'A DHA
NI, SV'A H'A'I SNGAGS AA SHO KA 'DAB MAR, ,GTZANG MAR TZANDAN CHU
YIS NI, ,

'BUM MAM BYE BAR BRIS NAS KYANG, ,DAG CING DAD PA'I CHO GA YIS,
,CHU MED 'O MAS BKRU BA'AM, ,'DUR BA LA SOGS SBYIN SREG BYAS,
,'CHI BSLU BA MA LUS PA, ,NGES PA KHO NAR BYED PA YIN, ,NAD KYI
TSIGS NI MA LUS PA, ,ZHI BAR BYED PA'ANG 'BYUNG BAR 'GYUR, ,

DKYIL 'KHOR CHEN PO'I CHO GA BSHAD, ,'PHAGS PA YI GE BRGYA ZHES
BYA, ,SNGAGS KYI MTHU NI BSAM MI KHYAB, ,MTHU NI RNAM PA DU MA
MTHONG, ,BZANG SPYOD YI DAM BCAS PA YI, ,CHO GA YIS NI 'BUM BZLAS
NA, ,THAR PA'ANG NGES PAR SKYED BYED NA, ,'CHI BA BSLU BA SMOS

CI DGOS,, ,,NA MA: STREE YA DH'I K'A N'Am, ,DE NAS TA TH'A GA T'A
N'Am, ,SARBA TR'A PRA TI HA TA, ,BA BA TA DHARMA TA'I TSIG ,BA LI
N'Am ZHES TSIG GI MTHAR, ,DE NAS AA SA MA SAM, ,MANTA TO AANANDA,
,TA BA B'A TI 'OG SHES NI, ,HA RA HA RA SMA RA SMA RA, ,nA RA BI
GA TA R'A GA ,DE NAS

BUDDHA DHARMA TE, ,SA RA GNYIS MA MA BA LA, ,HA SA GNYIS DANG TRA
YA GNYIS, ,GA GA NA MA H'A BA RA, ,LA KshA nE DE BZHIN DZVA LA,
,DZA LA NA S'A GA RE'I MTHAR, ,SV'A H'A'I TSIG NI SBYAR BYA BA,
,GSANG SNGAGS YIG BRGYAR 'GYUR BA'O, ,DE BZHIN GSHEGS PA THAMS
CAD KYI, ,SNYING

PO YIN PAR RAB TU BSHAD, ,'PHAGS PA SO SOR 'BRANG MA'I SNGAGS,
,'BUM PHRAG GCIG NI LEGS BZLAS LA, ,D'UR BA'I SBYIN SREG BCU CHAS
NI, ,'CHI BDAG NGES PAR BSLU BA YIN, ,AOm SMRAS BI MA LE DZA YA,
,BA RE AA MRi TE H'Um H'Um, ,PHAt GNYIS DE NAS SV'A H'A YI, ,

@128B TSIG NI MTHA' RU BRJOD PAR BYA, ,RNAM PAR SNANG MDZAD BHA
RA GNYIS, ,SAm BHA RA GNYIS BRJOD BYA LA, ,AINDRI YA BA LA YI
SGRA, ,BI SHO DHO NI ZHES BRJOD DO, ,H'Um H'Um RU RU TZA LE DANG,
,SV'A H'A SNGAGS 'DIS 'CHI BDAG BSLU, ,'PHAGS PA SO SOR 'BRANG MA
YI, ,SNYING PO DNGOS GRUB

KUN STZOL YIN, ,'JIG RTEN DBANG PHYUG SPYAN SNGA RU, ,'CHI BA LAS
RGYAL ZHES BYA BA'I, ,GSANG SNGAGS YI GE BCU PA NI, ,'BUM PHRAG
BCU BZLAS DE 'OG TU, ,ME TOG DKAR PO MAR BTAGS PA'I, ,SBYIN SREG
GRANGS NI 'BUM BYA'O, ,SNGAGS MTHUS DE 'OG NGES PAR NI, ,

'CHI BDAG BSLU BA 'BYUNG BAR 'GYUR, ,THOG MAR AOm STE DE NAS AAm,
,DE 'OG AOm AAm ZHES BYA BA, ,AOm MRi TYU DZA YA DE NAS, ,AOm 'DI
SNGAGS 'DI YI GE BCU, ,BSKAL BA SOGS SU 'TSO BA'I PHYIR, ,DE
BZHIN GSHEGS PAS GANG GSUNGS PA, ,DE YIS TSE NI BSRINGS

BA 'GRUB, ,DE BSRINGS 'CHI BA BSLU BA YIN, ,SNGAGS GANG ZHI BA'I
LAS BYED PA, ,DE YIS TSE 'PHAL 'GYUR BA NI, ,DE NI 'CHI BA BSLU
BAR 'GYUR, ,SNGAGS RNAMS KYI NI MTHU LA YANG, ,THE TSOM BYA BAR
RIGS MA YIN, ,GANG PHYIR SNGAGS KYI MTHU DAG NI, ,BSAM MI

KHYAB PAR KUN NAS 'DOD, ,'JIG RTEN NA NI DNGOS GZHAN GANG,
,SNGAGS KYIS MI 'GRUB DE YOD MIN, ,YANG DAG DAD DANG MNGON BRTZON
LAS, ,SNGAGS RNAMS YID BZHIN NOR BUR MTSUNGS, ,RTOGS PA LAS BSHAD
CHOG 'AM, ,CI 'DOD PA YI SBYOR BA YIS, ,BKRES

SHAS CHE BA'I SA PHYOGS SU, ,SEL TRE SA RAB TU SPYOD PAR BYA,
,GCIG BU'AM YANG NA GZHAN PA YIS, ,SMAN DANG LHAN CIG RTAG TU
SPYAD, ,DE NAS LUS NI BRTAN 'GYUR LA, ,GSHIN RJE'I SGO NI MTHONG
MI 'GYUR, ,GRUB PA'I SMAN NI GZHAN DAG KYANG, ,NGES PAR BSTEN PAR

GYUR PA YIS, ,TSE 'PHEL NAD DANG RGAS PA NI, ,ZAD PAS 'CHI BA MA
MTHONG NGO, ,DNGUL DANG GSER SOGS LDAN PA YI, ,DNGUL CHU CHO GA
BZHIN ZOS NA, ,BCUD KYIS LEN GYI RANG BZHIN CAN, ,'CHI BA BSLU BA
'BYUNG BA YIN, ,TSES GCIG ZLA BA'I PHYOGS SOGS PAR, ,

@129A *, ,RANG GI KHAMS NI THOB PA NA, ,SNA SMAN GTANG BA'I CHO
GA YIS, ,'CHI BA BSLU BA 'BYUNG BAR 'GYUR, ,KHA SBYOR LA SOGS
RGYUD LAS GSUNGS, ,MI 'CHI LNGA DANG LDAN PA NI, ,MAN NGAG JI
BZHIN BSTEN PA YIS, ,'CHI BA BSLU BA 'BYUNG BAR 'GYUR, ,STENG

DANG 'OG DANG KHA SBYAR SBYOR BA NI, ,GANG ZHIG PHAN PA'I RNAL
'BYOR DAG TU BYED, ,DE LA GSHIN RJE'I RGYAL PO RTAG TU NI, ,KHROS
PAR GYUR KYANG CI'ANG BYED MI NUS, ,LA LAR THABS KYIS 'CHI BA
YANG, ,SLAR 'TSO BAR YANG 'GYUR BA MTHONG, ,LUS LDAN BU MO MI
DANG NI, ,

PHAN TSUN BSRUBS LAS 'GYUR BA MTHONG, ,KHRAG DANG LUS ZUNGS BSRES
PA NI, ,KHAMS NI SHIN TU DRANGS MIN PAS, ,GANG ZHIG 'PHRAL DU
'CHI NYID LA, ,THIGS PA GNYIS NI GTIG PAR BYA, ,MAR BSKUS PA YI
SBU GU LAS, ,DE NI BLUD PAS GZHUG PAR BYA, ,BDAG

NYID SNA KHUNG LAS BYUNG BA'I, ,SNA KHUNG RIM GYIS BSGRE GYUR PA,
,SLAR YANG 'TSO BAR 'GYUR MTHONG STE, ,'DIR NI 'GAG PAR BSNGAGS
PA YIN, ,NUS MTHU MNGON DU MTHONG BAS NA, ,SBYOR BA 'DI NI MANG
POR BSNGAGS, ,'BRAS BU GSUM NI SPYIR BSDUS PA'AM, ,

PO SO BHRiNG+GA DZAR BCAS, ,RNAL 'BYOR PA YIS RTAG SPYAD NA,
,PHAN ZHING BDUD RTZIR 'GYUR BA YIS, ,GNYER MA SKRA DKAR RNAMS
DANG BRAL, ,RDO RJE LUS NI GZUGS BZANG LDAN, ,BSKAL PA YI NI
GRANGS SNYED DU, ,'CHI BA NGES PAR BZLOG PA YIN, ,DRI CHU RNAM PA
MANG

ZHIG NI, ,LUS LA BSRUNG BA GRUB PA 'DIS, ,BZA' DANG BSKU BAS
'PHRAL DU NI, ,'CHI BA BZLOG PAR 'GYUR BA YIN, ,'DI DAG SBRANG
RTZI MAR LDAN PAS, ,RTAG TU GOMS PAR BYAS NA NI, ,DUS DANG DUS
MIN LAS BYUNG BA'I, ,'CHI BA ZLOG PAR BYED PA YIN, ,SMAN RNAMS

KYI NI MTHU LA YANG, ,SOM NYI BYA BAR RIGS MIN TE, ,GANG PHYIR
SMAN GYI NUS PA NI, ,BSAM MI KHYAB PAR KUN TU SNANG, ,DE LTAR
PHYI YI BYA BAS GUS BYAS PAS, ,JI BZHIN STOBS KYIS 'DIR NI 'CHI
BDAG BSLU, ,'CHI BA STOBS LDAN 'JIGS PA CHED DOGS LA, ,DE LTAR DE

@129B YI NANG GI BYA BA YIN, ,SLOB DPON NGAG GI DBANG PHYUG GRAGS
PAS SBYAR BA'I 'CHI BA BSLU BA BSTAN PA LAS LE'U GSUM PA'O,, ,,DA
NI 'CHI BA BSLU BA LA, ,MKHAS PA NANG GI BDAG NYID CAN, ,GANG GIS
BRTZON PAS 'CHI BA NI, ,NGES PAR BSLU BA BSHAD PAR BYA, ,

RGYAL PO RKUN PO BDUD CHEN PO, ,STAG LA SOGS PA'I 'JIGS DANG
BRAL, ,'DU 'DZI DANG BRAL RI BO SOGS, ,YID 'ONG LA LAR GNAS PAR
BYA, ,TSAD TZAM ZA ZHING SMRA NYUNG LA, ,SHIN TU 'CHAG PAR DGA'
MA YIN, ,GNYID CHUNG BSAM GTAN LA MANG GNAS, ,SNGAGS KYI

BZLAS PA LA RAB BRTZON, ,RANG GI 'DOD LHA MCHOD SOGS DANG, ,DAM
CHOS BKLAG PA'I BYA BA DANG, ,GTOR MA SBYIN SOGS BYAMS PA YI,
,SEMS LA SOGS PA DUS GSUM BRTZON, ,BSOD NAMS KYIS NI 'DOD PA
'GRUB, ,DE BAS 'DU 'DZI SPANG BAR BYA, ,DAD PAS

THAMS CAD YANG DAG 'GRUB, ,DE PHYIR DAD PA RNAM 'PHEL BYA,
,BRTZON 'GRUS KYIS NI BRTZAMS PA 'GRUB, ,DE BAS BRTZON 'GRUS
SNGON 'GRO BYA, ,BSAM GTAN GYIS 'DOD 'BRAS BRTAN PAS, ,BSAM GTAN
LA SEMS GCIG TU 'BAD, ,'DU 'DZI SPANGS PAS

NYAMS LEN 'GYUR, ,DE BAS 'DU 'DZI RNAM SPANG BYA, ,YANG DAG SHES
LDAN THAMS CAD 'GRUB, ,DE BAS SHES DANG KUN LDAN BYA, ,'CHI BA
LAS NI SDUG BSNGAL MTHONG, ,'TSO BA LAS NI CHOS 'GYUR MTHONG,
,SOM NYI MA LUS DANG BRAL BAS, ,'CHI BA BSLU BA KUN DU

SPYOD; ,DE LA DANG POR BSAM GTAN BCAS, ,BGEGS DGRA'I GSANG SNGAGS
'BUM NYID NI, ,LEGS BZLAS SBYIN SREG KHRI BYAS PAS, ,BGEGS NI
THAMS CAD BZLOG PAR BYA, ,NA MA: SA MANTA K'A YA, ,DE NAS B'A
KTZITT'I TSIG ,BADZRA nAm NA MO BADZRA, ,KRO DH'A YA ZHES

TSIG BRJOD LA, ,MAH'A DOshtROTKA tA'I RJES, ,BHI RA BA YA AA SI
BRJOD, ,MU SA LA PA RA SHU PA, ,GRi HI TA HA STA YA YIN, ,AOm AA
MRi TA KUndA LI, ,KHA KHA KH'A HI KH'A HI'I TSIG ,TIshthA TIshthA
TSIG DE NAS, ,BANDHA GNYIS DANG HA NA GNYIS, ,DA HA GNYIS DANG GA
RDZA GNYIS, ,DE NAS

@130A *, ,BI SPO tA GNYIS TE, ,SARBA BADZRA TSIG DANG NI, ,BIGHA
BI N'A YA K'AN BRJOD, ,MA H'A GA NA PA TI'I TSIG ,DZI BI T'ANTA
KA RA YA, ,H'Um H'Um PHAt PHAt SV'A H'A YI, ,SNGAGS 'DI BGEGS
RNAMS ZLOG BYED YIN, ,YANG NA 'DI YI SNYING PO YIS, ,BGEGS RNAMS
THAMS

CAD ZLOG PAR BYED, ,SNGON BZHIN BZLA DANG SBYIN SREG GIS, ,'DI YI
MTHU YANG DE 'DRA YIN, ,AOm SNGAR HU LU HU LU DANG, ,DE 'OG
TIshthA TIshth'I TSIG ,HA NA GNYIS DANG DA HA GNYIS, ,GA RDZA GA
RDZA DE 'OG TU, ,BI SPHO tA YA LAN GNYIS BRJOD ,SARBA BI GHA BI
N'A YA K'A NA, ,AOm AA

MRi TA H'Um H'Um H'Um PHAt PHAT MA MAR KshA KU RU SV'A H'A, DE
LTAR BDUD DANG BGEGS RNAMS NI, ,MA LUS RNAM BSAL 'KHRUG MED PAS,
,JI LTAR MNGON 'DOD RNAL 'BYOR NI, ,GCIG CIG NYIN MTSAN BSGOM PAR
BYA, ,STUG PO BKOD PA'I GNAS BZHUGS TE, ,ZHI PAS SANGS RGYAS

MDZAD PA MDZAD, ,PADMA ZLA BA'I GDAN STENGS SU, ,RDO RJE SKYIL
KRUNG BCAS NAS NI, ,BYANG CHUB MCHOG GI PHYAG RGYAR LDAN, ,'OD
ZER DKAR PO'I TSOGS 'PHRO BA, ,RNAM SNANG DKAR PO BSGOMS NA NI,
,'KHOR BA SRID DU 'CHIR 'OS MIN, ,MI BSKYOD LA SOGS DE BZHIN

GSHEGS, ,RANG MDOG PHYAG RGYA CHA LUGS LDAN, ,NGA RGYAL BRTAN PAS
BSGOMS NA NI, ,RDO RJE'I LUS SU NGES PAR 'GYUR, ,NYI ZLA KHA
SBYAR NANG NA BZHUGS, ,'JIG RTEN DBANG PHYUG MI 'JIGS PA, ,ZHI
ZHING ZLA BA DANG 'DRA LA, ,RGYAN RNAMS KUN GYIS YANG DAG
BRGYAN,,

'OD DPAG MED NI SKU MDOG DMAR, ,RDZOGS SANGS RGYAS KYI MTSAN RAB
'CHANG, ,RDO RJE SKYIL KRUNG BCAS PA YI, ,ZHABS KYI PADMA GNYIS
KYI STENG, ,PHYAG GNYIS DAG NI MI 'CHOL BAR, ,TING 'DZIN PHYAG
RGYAR LEGS GNAS PA, ,SEMS CAN KUN DON RDZOGS

MDZAD PA'I, ,SKU LAS THUGS RJE'I RGYUN 'DZAG PAS, ,BSAMS LA DE YI
THUGS KAR NI, ,'JIG RTEN DBANG PHYUG GZHAN DE BZHIN, ,SLAR YANG
DE YI THUGS KA RU, ,DE BZHIN RTZE GCIG YID KYIS NI, ,JI SRID
GRANGS NI BYE BAR 'GYUR, ,JI SRID BSAM GTAN 'DI

@130B 'DRA BYA; ,DE NAS PHRA ZHING RAB PHRA'I MTHA'I, ,'JIG RTEN
DBANG PHYUG LA GTAD SEMS, ,RNAL 'BYOR DBANG PHYUG GIS BSAM NA,
,'CHI BDAG RANG NYID 'CHI BAR 'GYUR, ,PHUNG PO LAS SKYES NAD
GZHAN YANG, ,RANG NYID 'JIG PAR GYUR PA YIN, ,PADMA DKAR PO'I
DBUS

GNAS PA'I, ,ZLA BA'I GZUGS KYI GDAN STENGS SU, ,RDO RJE'I SKYIL
KRUNG BCAS NAS NI, ,MCHOG SBYIN PA DANG AUTPALA BSNAMS, ,STON
KA'I ZLA BA'I MDANGS 'DRA BA'I, ,ZLA BA LA NI RGYAB BRTEN PA,
,RGYAN RNAMS THAMS CAD YONGS SU RDZOGS, ,BCU DRUG LO LON

LUS DANG LDAN, ,RDZOGS SANGS RGYAS KUN DE YI SRAS, ,MCHOG SBYIN
SKU NI 'CHANG BA'I YUM, ,'PHAGS MA SGROL MA'I SNYING GAR BSGOMS,
,DE YI 'KHOR LO'I 'OD ZER DKAR, ,RTZIBS BRGYAD LA NI YI GE NI,
,BRGYAD KYIS YONGS SU BSKOR BA LA, ,LTE BAR AOm DANG

HA'I YI GE ,DBUS NAS BSGRUB BYA'I MING DANG LDAN, ,ZLA DRUG BRTAN
CING NGES PAS NI, ,RTZE GCIG PA YI SEMS KYIS BSGOM, ,YI GE BCU
PA'I SNGAGS 'DI NI, ,SKYO BAR MA GYUR SEMS KYIS BZLA, DANG POR
AOm NI BZHAG NAS SU, ,DE 'OG T'A RE RAB TU SBYAR, ,DE 'OG

TUTT'A RE TU RE, ,SV'A H'A'I MTHA' CAN LAS KUN BYED, ,TSANGS
DBANG KHYAB 'JUG NYI ZLA DANG, ,DRAG PO PHYOGS SKYONG 'DOD LHAS
KYANG, ,SBU RTZE TZAM YANG MA NYAMS PAR, ,'CHI BDAG LTA BUR 'CHI
LAS RGYAL, ,SKRA DKAR GNYER MA NGAN PA DANG, ,NAD DANG DBUL BA
KUN ZAD BYED, ,SENG

GE LA SOGS 'JIGS CHEN BRGYAD, ,SDUG BSNGAL TSOGS NI 'JIG PAR
BYED, ,MA BSLANGS PAR NI ZAS SGOM SOGS, ,KHA ZAS GOS LA SOGS PA
RNYED, ,RAL GRI MIG SMAN RKANG BYUG PA, ,BUM BZANG SOGS DANG
DNGOS GRUB RNAMS, ,SNYAN DANG GAS SMRA MKHAS NYID KYI BLO, ,SHES

RAB GCIG BU DRI MA MED, ,'DOD PA'I DNGOS GRUB GZHAN DAG KYANG,
,'KHOR LO 'DI NAS 'BYUNG BAR 'GYUR, ,SPYAN DANG SKUL BYED M'A MA
K'I, ,LHA MO DKAR MO CHEN MO NI, ,RANG MDOG CHA LUGS PHYAG RGYA
YIS, ,BSGOMS NA 'CHI BAS MI TSUGS SO, ,RANG GI 'DOD

@131A *, ,LHA'I RNAL 'BYOR NYID, ,NGA RGYAL BRTAN PA DANG LDAN
PA, ,YID BZHIN NOR LTAR MA LUS PA'I, ,'DOD PA'I DON NI RAB SGRUB
BYED, ,DUNG DANG KUNDA ZLA BA 'DRA, ,BSDU BA'I RIM GYIS YANG DAG
GNAS, ,RGYUN MI 'CHAD PAR BSLABS NA DES, ,'CHI BA BSLU BAR

'GYUR BA YIN, ,'KHOR LO BDE MCHOG RGYUD LAS GSUNGS, ,HE RU KA YI
RNAM PAR BSGOM, ,BYAS NAS DE YONGS GYUR PA LAS, ,KA P'A LA YI
RNAM PAR BSGOM, ,KAm KA LA YI GZUGS BSAMS PA'AM, ,KHA tV'Am GAR
NI RNAM PAR BSGOM, ,GSAD PAR 'OS PA MA

YIN PHYIR, ,'CHI BA 'BYUNG BAR MI 'GYUR RO, ,SPYI BO RU NI ZLA
BA'I GZUGS, ,BDUD RTZI THIGS PA 'DZAGS PA YIS, ,BA SPU'I BU GA
KUN NAS NI, ,YAN LAG THAMS CAD TSIM PAR BYED, ,'DU 'DZI THAMS CAD
RNAM SPANGS PA, ,RNAL 'BYOR PA YIS ZLA DRUG BSGOM, ,

NAD KUN LAS NI RNAM RGYAL NAS, ,'CHI BDAG LTA BUR 'CHI LAS RGYAL,
,MGO BO PADMO 'DAB MA STONG, ,DKAR PO'I KHA NI THUR DU BLTAS,
,ZLA BA'I RIM BSAMS BSKAL SOGS PAR, ,'CHI BA 'JIG PAR BYED PA
YIN, ,DE NYID NAG PO'I GZUGS NYID PA, ,NAG

PO'I GZUGS KYI 'OD RNAMS KYIS, ,KUN DU KHYAB PAR BSAMS NA NI,
,SKRA DKAR LA SOGS 'JIG PAR BYED, ,LCE NI RKAN LA GZHAR BYA
ZHING, ,SO NI SO LAM REG PAR, ,RGYU YI NUS PA BSAM MI KHYAB, ,DAD
PAS BYAS PA 'DI BRTZAM BYA, ,LKOG MA'I BU GA'I STENG DANG

SBYAR; ,LCE CHUNG THUR DU BSTAN NAS NI, ,LCE YI RTZE MOR KUN REG
PAR, ,BDUD RTZI'I RO NI MYONG BAR BYED, ,DES NI 'PHRAL DU 'CHI BA
SEL, ,SKRA DKAR LA SOGS PA YANG 'JIG ,DE BYAS NAS NI RGUD PA
DANG, ,'JIGS PA KUN LAS BSRUNG 'GYUR BA, ,DBUGS

DBYUNG RNGUB PA DRAN PA YANG, ,RNAM PA GZHAN PA BRTZAM PAR BYA,
,GRANGS 'PHEL DE LAS NGES PA NI, ,RGA DANG 'CHI BA MED PAR 'GRO,
,SEMS CAN RNAMS KYI NYIN MTSAN DU, ,DBUGS NI NYI KHRI CHIG STONG
DANG, ,DRUG BRGYA DAG GIS LHAG PAR RGYU, ,GRANGS NI

@131B YONGS SU BSGRAGS PA YIN, ,GANG PHYIR BDUD RTZI SNGAGS YIN
PAS, ,RLUNG NI 'JUG PA SNGAGS YIN TE, ,BDUD RTZI GSON PA'I THABS
YIN PAS, ,DE YIS 'CHI BAS MI TSUGS SO, ,'JUG PA'I RLUNG NI BGRANG
BYA ZHING, ,RIM GYIS 'BUM SOGS GRANGS KYIS NI, ,RTZE

GCIG SEMS KYIS CHO GA BZHIN, ,SGRA MED PA YI BZLAS PAR BSHAD,
,SGRA MED BZLAS PA 'BUM DU NI, ,CHO GA BZHIN DU RDZOGS GYUR NA,
,MI NI TSE NYAMS GYUR PA YANG, ,LO LNGA'I BAR DU 'TSO BAR NGES,
,NYIS 'BUM LA SOGS ZLOS PA NYID, ,TSE 'PHEL BAR NI BSGRE

BAR BYA, ,THABS LA MKHAS PAR GYUR PA DANG, ,RLUNG GI BZLAS LA
BRTZON PAR BYA, ,NANG PAR LANGS NAS STONG PHRAG GCIG ,RTAG TU
LEGS PAR BGRANGS NAS NI, ,NAD KUN LAS NI RNAM GROL ZHING, ,NYI
ZLA GNAS KYI BAR DU 'TSO, ,BSLAB LA MI GNAS MI DGA'

ZHING; ,YUD TZAM YANG NI GNYID MA LOG ,'BAD DE GNYID LAS RGYAL
BYAS LA, ,BZA' DANG BTUNG YANG KHA ZAS SOGS, ,LUS SU 'BYUNG BA
RGYU BYAS PAS, ,RLUNG RGYU BA LA BRTZON PAR BYA, ,LUGS MTHUN LA
'BAD RNAL 'BYOR PA, ,NGES PAR 'CHI BA LAS RGYAL

'GYUR, ,RMONGS LA LONGS SPYOD LA GCIG GZHOL, ,LUGS MI MTHUN PAS
'CHI BAR 'GYUR, ,RANG GI NGO BO LUGS MTHUN 'GYUR, ,DE LAS BZLOG
PAS LUGS MI MTHUN, ,SENG GE RNAM ROL PHYAG RGYA NI, ,BCINGS PA
YIS NI RLUNG DGAG NYID, ,YANG NA

DGAG PAR SBYOR BAS RGYAL, ,DGAG PA'I 'CHI BA SLU BYED YIN, ,RKANG
MTHIL GYI NI MTHAR THUG PAR, ,RLUNG GIS RIM GYIS DGANG BAR BYA,
,DGAG PA KUMBA KA ZHES BYA, ,DE SHES RIM PA BRJOD BYA STE, ,STENG
GI DGAG PA'I SBYOR BAS NI, ,DGAG PAR BYED

PA RGYAL BAR 'GYUR, ,CHUNG DANG 'BRING SOGS DBYE BA YIS, ,STENG
DGAG RNAM PA GSUM DU 'DOD, ,STENG DGAG CES NI BYA BA 'DI, ,'OG
NAS BSHAD PAS DON STON BYED, ,CHUNG BA TSAD NI SUM CU DRUG
,'BRING NI DE BZHIN NYIS 'GYUR YIN, ,CHEN PO

@132A *, ,SUM 'GYUR YIN ZHES BYA, ,DGAG PAS DE NI RGYAL BAR
'GYUR, ,DGAG PA YIS NI TSANG BYAS LA, ,PHYI NANG RANG GI PUS LHA
NGAR, ,'DIR NI LAG PA NYUG BYAS LA, ,DE NAS SE GOL DRUG GDAB BO,
,MDO NI MKHAS PAS YONGS 'CHAD PA'I, ,DUS

KYI TSAD NI YIN PAR BSHAD, ,JI SRID SUM CU DRUG TSAD 'GYUR, ,DE
SRID DGAG PA'I BYA BA YIN, ,STENG DGAG 'DI NI DMAN PA STE, ,DE
NAS BAR MA NYIS 'GYUR NYID, ,STENG DGAG CHEN PO SUM 'GYUR TE,
,BRGYA RTZA BRGYAD NI TSAD YIN NO, ,'CHI BSLU BAR 'DOD PA YIS,
,'BAD

PAS DE NYID LAS RGYAL BYA, ,STENG DGAG CHEN PO'I MTSAN NYID NI,
,JI SRID DAG PAR BA 'JIGS PA'O, ,RGYUN DU DGAG PAR 'GYUR BA YANG,
,DE TSE LEGS PAR GNAS PA YIN, ,NYI MA DE LAS 'CHI SOGS NYID,
,DGAG PA LA NI GANG GNAS PA, ,DE TSE BSKAL PA STONG DU YANG,
,'CHI BDAG

NYE BAR MI 'GYUR RO, ,NAM MKHA' BA NI BZHOS PA LAS, ,BDUD RTZI
GSHER BA DAG GI TSOGS, ,BUM PAS MTSAN PAS CHU ZHES BYA'I, ,DKYIL
'KHOR LAS NI 'OD ZER 'PHROS, ,SNA RTZER BYUNG BA'I RLUNG GIS NI,
,BLANGS PA YANG YANG BRTAG PAR BYA, ,SNYING GAR PADMAR THIM PA
YIS, ,SEMS

KYI BUNG BA'I PHRU GU GSO, ,NAM MKHA' BZHO BA'I BSAM GTAN DAG
,'DI NI RTAG TU SPYAD PAR BYA, ,NAM MKHA' LTA BUR 'CHI BDAG GI
,MTHONG BAS MTHONG BA MA YIN NO, ,YANG NA RLUNG NI YONGS SPANGS
LA, ,DE BZHIN NYID LA RTAG TU SPYAD, ,DE BZHIN NYID KYI 'CHI DANG
'DUD, ,

DGRA RNAMS GZHAN LA RGYAL BYED NYID, ,NYES PA MA LUS RAB TU ZHI,
,YON TAN MA LUS 'BYUNG BAR 'GYUR, ,SKYES BU DE NYID KYIS RGYAL
ZHING, ,MNGON PAR 'DOD PA RNAMS KYANG 'GRUB, ,DE BZHIN NYID NI
STONG NYID BSHAD, ,RNAM PA KUN MCHOG BDAG NYID CAN, ,DE KHO NA
NYID

RTAG BSLABS NA, ,'CHI BA BSLU PAR 'GYUR BA YIN, ,CHOS DANG LONGS
SPYOD SKU SOGS DANG, ,SBYIN DANG TSUL KHRIMS SOGS DBYER MED,
,DMIGS PA KUN GYI SBYOR BA NI, ,DMIGS PA THAMS CAD RNAM PAR
SPANGS, ,RNAM PA KUN MCHOG LDAN PA YI, ,STONG BA RGYAL BA RNAMS
KYIS

@132B GSUNGS, ,BSAM BYA BSAM PAR MI BYA ZHING, ,BSAM PA MIN
PA'ANG MI BSAM MO, ,BSAM DANG BSAM MIN MA BSAMS NA, ,DE NAS STONG
NYID THOB PAR 'GYUR, ,MKHAS PAS DNGOS PO MI BSAM ZHING, ,DNGOS PO
MED PA'ANG MI BSAMS LA, ,DNGOS DANG DNGOS MED

RNAM PAR SPANGS, ,SGOM PA DE NI BSGOM DANG BRAL, ,RNAM PA KUN GYI
MCHOG LDAN PA, ,STONG NYID 'DZIN PA RNAM SPANGS BA'I, ,STONG PA
NYID NI RTAG BSGOMS NA, ,'CHI BDAG GIS NI MTHONG MI 'GYUR, ,KUN
RTOG TZAM LAS BYUNG BA YI, ,'CHI BA DE YANG MTHONG MI 'GYUR, ,

GZHAN YANG BDUD NI MANG PO DANG, ,'KHOR BA YANG NI MI MTHONG NGO,
,DE YANG, 'CHI BA ZHES BYA'I RNAM RTOG 'DI, ,DNGOS PO KUN LA YOD
MIN TE, ,SO SO'I SKYE BO'I RNAM 'PHRUL GYI, ,RNAM PAR RTOG PAS
BCOM PA YIN, ,RNAM RTOG SDUG BSNGAL THAMS CAD DE, ,RNAM

PAR RTOG PA BDUD CES BSHAD, ,DE BAS RNAM PAR RTOG GZHOM CING,
,RNAM PAR MI RTOG NYID DU BYA, ,ZHES GSUNGS SO, ,GUS PA LA SOGS
KHYAD PAR GYIS, ,RGYUN DU BSGOMS PA GANG GANG YIN, ,DE DANG DE NI
GSAL 'GYUR TE, ,'DOD DANG MYA NGAN BLO DANG MTSUNGS, ,

BSTAN BCOS RNAMS NI RNYED SLA YI, ,DE YI SBYOR BA RNYED PAR DKA',
,SBYOR BA SHES PA'I 'JIG RTEN LAS, ,SBYOR BA RNYED PAR DKA' MA
YIN, ,SBYOR BA RNAMS LA MKHAS SHING DANG, ,BZOD DANG BRTZON 'GRUS
LA RAB GNAS, ,BSGRUB LA BRTZON PA'I SHES RAB CAN, ,

'CHI BA BSLU BA'I SNOD YIN NO, ,NGAL DANG SMIN DANG BTUNG SOGS
KYIS, ,PHO BA'I ME NI 'BAR 'GYUR LA, ,ME NI RAB TU 'BAR BA'I ZAS,
,YONGS ZHU BAR YANG NUS PA YIN, ,YONGS SU ZHU BAS LUS RGYAS
SHING, ,RGYAS PAS STOBS NI RNAM PAR 'PHEL, ,STOBS LAS

TSE NI 'PHEL 'GYUR ZHING, ,DE 'PHEL BA YIS RING DU 'TSO, ,KUN
GYIS MNGON SUM NYID DU 'GRUB, ,'DI LA SOM NYI JI LTAR YOD, ,DE
BZHIN MAN NGAG GIS BSKAL SOGS, ,'TSO BAR YANG NI THE TSOM MED,
,MAR DANG SNYING PO ZAD SOGS KYIS, ,MAR ME LA SOGS

@133A *, ,'JIG PHYOGS LA, ,SLAR YANG 'BRU MAR LA SOGS LAS, ,BSKAL
PA'I BAR DU GNAS PA YIN, ,DE BZHIN DU NI LUS 'DI YANG, ,RGAS SOGS
KYIS NI 'CHI BZHIN PA, ,GRUB PA'I MAN NGAG LEGS RNYED NA, ,BSKAL
PA'I MTHAR YANG CIS MI GNAS, ,

DPER NA KHANG PA RNYING PA DAG ,BCOS PA YIS NI YUN RINGS GNAS,
,DE BZHIN RNYING PA'I LUS DAG KYANG, ,BCOS PAS GNAS PAR CIS MI
'GYUR, ,'BAD PAS DKA' BA CI YANG MED, ,DE BAS GCES LA STZOL BA
DOR MI BYA, ,RTAG TU 'BAB NA CHU RGYUN 'JAM POS KYANG, ,

DUS SU RDO LEB DAG KYANG RNAM PAR 'BIGS, ,GTZUBS NA SHING LAS ME
NI 'BYUNG 'GYUR ZHING, ,BRKOS PAR GYUR NA SA LAS CHU 'BYUNG
'GYUR, ,MIS NI RTZOL BA BYAS NA MI 'GRUB MED, ,'BAD PAS RIGS PAS
BRTZAMS KUN 'BRAS BCAS 'GYUR, ,'DI NA 'CHI BA BSLU BA

RNAMS, ,SHIN TU MANG PO SHES NAS KYANG, ,NYAMS MA BLANGS NA MAL
DU NI, ,BSHANG BAS GOS TE KHYOD 'CHI 'GYUR, ,GANG ZHIG SBYOR BA
LA MKHAS SHING, ,BSTAN BCOS LA BYAR MKHAS PA RNAMS, ,NYAMS MA
BLANGS PA'I NYES PA YIS, ,SO NI STON CING 'CHI BA

YIN; ,RNAL 'BYOR GYI NI BSTAN BCOS DANG, ,SBYOR BA DU MA SHES NA
YANG, ,DENG NGAM SANG NI BYA'O ZHES, ,DE LTAR SEMS NI 'CHI BAR
'GYUR, ,'DI BYA NANG PAR SLAR YANG 'DI, ,DE NAS GZHAN YANG 'DI
BYA ZHES, ,SRID PA G-YO BA'I RANG BZHIN MA SHES DON MED YID

RTON TSOL BAR BYED, ,SKYE DGU 'CHI BDAG KHAR NI CHU SRIN KHA RU
GRU NI ZHUGS PA LTAR, ,BYA BA MTHAR MA PHYIN PAR YUL GYI CHU YI
DPA' KLONG DAG TU LHUNG, ,DE LTAR 'CHI BDAG DGRA BO NI, ,SLU BA'I
THABS NI BSHAD PA YIN, ,RANG GZHAN GZHUNG LAS 'GRUB PA YI, ,BSAM
GTAN

LAS NI RAB BSGRUB BYA, ,BRTZE MED 'CHI BA'I 'JIGS PA LAS, ,THAR
PA'I THABS NI 'BAD DE BYA, ,GANG PHYIR 'DI NI YID 'ONG BA, ,SROG
LAS GZHAN PA YOD MA YIN, ,RDO RJE MKHA' 'GRO GDAN BZHI DANG,
,SANGS RGYAS BLA GAB LA SOGS DANG, ,DUS KYI PHYI MA DUS PHRENG
BA, ,DUS

@133B KYI LNGA BCU PA DANG NI, ,'TSO BA LNGA BCU PA LA SOGS,
,BSTAN BCOS 'BAD DE BRTAGS NAS NI, ,'CHI BDAG RNAM PAR BSLU BA
'DI, ,'GRO LA RJES SU BRTZE BAS BSHAD, ,NAM MKHA' YONGS DAG STON
KA'I ZLA 'DRA BAR, ,DAG CING NAM MKHA'I LAS KYANG MI SHONG BA'I,
,DGE

BA 'DI LAS MI 'CHI GANG THOB PA, ,DES NI 'GRO BA 'CHI BDAG LAS
THAR SHOG ,NYON MONGS YI GE PA RNAMS NI, ,BRTZI BA YIS NI NGAL
GYUR NA, ,GZHUNG 'DI'I TSAD DU GYUR PA NI, ,SUM BRGYA DRUG CU
THAM PA'O, ,SLOB DPON NGAG GI DBANG PHYUG GRAGS PAS MDZAD PA'I

'CHI BA BSLU BA BSTAN PA LAS LE'U BZHI PA'O,, ,,NGAG GI DBANG
PHYUG GRAGS PAS MDZAD PA 'CHI BA BSLU BA ZHES BYA BA RDZOGS SO, ,
,,RGYA GAR GYI MKHAN PO D'I PAm KA RA SHR'I DZNY'A NA DANG, LO
TZ'A BA DGE SLONG RIN CHEN BZANG POS BSGYUR BA'O, ,