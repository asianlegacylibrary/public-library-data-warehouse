@251B #, ,RGYA GAR SKAD DU, YO GA M'A L'A, ,BOD SKAD
DU, SBYOR BA'I PHRENG BA,

DPAL RDO RJE SEMS DPA' LA PHYAG 'TSAL LO, ,BDAG GI LHA LA
PHYAG 'TSAL LO, ,LHAN SKYES DRI MED DE DE BZHIN, ,YE SHES
'CHAR BA'I MAN NGAG NI, ,CUNG ZAD BDAG GIS PHRI BAR BYA, ,'GRO
BA NYON MONGS KYIS BCINGS PA, ,THAR LA NYON MONGS 'JIG BYED
PA'I, ,YANG DAG YE SHES SBYOR GOMS

PAS, ,DE NI 'JIG PAR 'GYUR BA YIN, ,'DIR NI RNAL 'BYOR RAB
KYIS NI, ,ZLA BA DRUG TU GOMS PA'AM, ,LO DANG RGYUN MI 'CHAD
PAS KYANG, ,YANG DAG DNGOS GRUB GCIG TU 'GYUR, ,SPROS PA THAMS
CAD BTANG NAS NI, ,RNAL 'BYOR 'DOD LA RAB 'BAD PAS, ,'CHAD PAR
'GYUR BA'I SBYOR RNAMS LA, ,

GCIG TU BZUNG STE RNAM BSGOM BYA, ,PHO MO MA NI NGA KHA DOG
DANG, ,'GRO 'ONG GNAS PA RNAM PA LTAS TE, ,DE MTHONG BA YI
'BRAS BU NI, ,MYUR DU SGRUB PA PO YIS THOB, ,GZHAN YANG YON
TAN SKYON RNAMS KYI, ,RGYU NI SKYES PA BUD MED DE, ,DE GSAD PA
YI RNAM PA YIS, ,MA NING 'DIR NI RGYAS PAR

BYA, ,MA NING DE NI RGYAS GYUR NA, ,GSER GYI RI BO RTZE LA
KHYER, ,YON TAN PHUN TSOGS MA LUS PA, ,DE LAS 'BYUNG BAR THE
TSOM MED, ,GZHAN YANG PHO MO MA NING NI, ,'BAD PA YIS NI GNAS
NAS 'BYUNG, ,GDON TE DE YIS GNAS RNAMS LAS, ,YON TAN RIN CHEN
PHUN TSOGS THOB, ,

@252A *, ,YANG NA PHO MO MA NING NI, ,GNAS 'DI NYID DU GZHUG
PAR BYA, ,DE GZHUG DE LA MYOS BYED BLUD, ,BLUD NAS SKYES PA
BUD MED NI, ,'BAD PAS MA NING KHAR GZHUG BYA, ,BCUD LA BRTEN
PA'I YUL RNAMS LA, ,MYOS PAR BYED PA BLUD PAR BYA, ,BLUD NAS
RAB TU 'BAD PA YIS, ,MA NING KHAR

NI GZHUG PAR BYA, ,DE BZHIN BYAS GYUR DPAG BSAM SHING, ,'DRA
BA 'DI LA THE TSOM MED, ,DE LTAR SBYOR BA 'DI RNAMS KYIS,
,RTEN NI 'DI RU BSHAD PAR BYA, ,GSUM PO DUS DANG DBYE BA YIS,
,DRUG DANG LNGA NI GO RIMS BZHIN, ,STENG 'OG RAB TU PHYE BA
YIS, ,DE YI SO SOR RNAM GNYIS 'DOD, ,

SHES BYA'I DNGOS PO 'DI RNAMS NI, ,DE PHYIR RNAL 'BYOR PAS
SHES BYA, ,YANG NA LCE CHUNG RNAL 'BYOR PAS, ,RDO RJE LCE NI
BSKYOD PAR BYA, ,DE BSKYOD PA LAS BDUD RTZI'I RGYUN, ,'BAB PAR
'DI LA THE TSOM MED, ,GANG YANG SA BON TSOGS KYIS SPRUL, ,YANG
NA GZUGS SKU MDZES PA'AM, ,LHAN CIG SKYES PA

DRI MA MED, ,LHA YI GZUGS NI BSGOMS PA YIS, ,MNGON PAR 'DOD
PAS BSGRUB PAR BYA, ,SBYOR BA RIN CHEN 'DI RNAMS LA, ,SBYIN
DANG TSUL KHRIMS SNYING RJE CHE, ,THOG MAR RAB TU 'BAD PA YIS,
,DE LA GOMS PA YANG YANG BYA, ,'DI NI RGYUD RNAMS THAMS CAD
DANG, ,MDO SDE DAG NI THAMS CAD LAS, ,

SANGS RGYAS RNAMS KYIS SNYING POR GSUNGS, ,DON DAM PA YI SGRUB
THABS SO, ,SBYOR BA'I SPROS PA 'DI RNAMS NI, ,YANG DAG PAR NI
SBYAR BAR BYA, ,SLOB MA BZANG PO DE LA NI, ,BLA MA RANG GIS
NYAMS MYONG BSTAN, ,SBYOR BA'I PHRENG BA 'DI RNAMS LA, ,DE
NYID RIN CHEN RAB SBYAR BYA, ,DE NYID RIN CHEN MA THOB NA, ,

DNGOS GRUB NYID NI JI LTAR THOB, ,DE BAS SLOB MA BZANG PO YIS,
,'DOD PAS BLA MA RTAG TU MCHOD, ,GANG PHYIR BLA MA MNYES PA
YIS, ,DE NYID RIN CHEN RAB TU BSTAN, ,RIN CHEN GANG ZAG SHES
BYAS LA, ,'BAD PAS DE NYID BRJOD PAR BYA, ,PADMA DKAR SOGS
SLOB MA LA, ,TSIG TZAM YANG NI BRJOD MI

BYA, ,BRJOD NA RAB TU 'BAD PA YIS, ,MAN NGAG 'KHRUL PAR GYUR
PHYIR RO, ,BLA MA SNA TSOGS MAN NGAG NI, ,MKHAS PA SANGS RGYAS
GRAGS PAS BSDEBS, ,SBYOR BA'I PHRENG BA PAndI TA SANGS RGYAS
GRAGS PAS MDZAD PA RDZOGS SO,, ,,LO TZ'A BA DGE TSUL SHES RAB
DPAL GYIS BSGYUR

@252B PA'O,, 