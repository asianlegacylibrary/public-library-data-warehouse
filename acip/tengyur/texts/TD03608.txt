@230B #, ,RGYA GAR SKAD DU, PRADZNY'A LO KA S'A DHA NAm BI DHI:, BOD
SKAD DU, SHES RAB KYI SNANG BA SGRUB PA'I CHO GA ,RDO RJE PHAG MO
LA PHYAG 'TSAL LO, ,BLO NGAN BSREG MKHAS SMRA BA NGAN PA'I PHYOGS
'JIG CING, ,DUG 'JOMS SKYE BO'I TSOGS RNAMS THAR LA BDE BAR
SKYONG, ,RAB ZHI BDE

BA 'PHEL MDZAD RDO RJE PHAG MO LA, ,KAm KAS BYIN NI PHYAG 'TSAL
LHA MO'I TSOGS PA BRE, ,DE LA MTSAN MO NAM PHYED KYI THUN GYI
LHAG MA LA CHO GA BZHIN DU LANGS NAS DUR KHROD LA SOGS PA YID
DANG MTHUN PA'I GNAS 'GA' ZHIG TU TZANDAN BZANG PO LA SOGS PAS
BYUGS TE ME TOG SNA

@231A *, ,TSOGS PAS GCAL DU BKRAM PAS NYE BAR MDZES PA LA, MNGON
SUM DU RO'I GDAN NAM, YANG NA JI LTA BA'I STAN BDE BA LA NYE BAR
'DUG STE, BYAMS PA LA SOGS PA BSGOM PA SNGON DU 'GRO BAS RANG GI
SNYING GAR AA YIG LAS SKYES PA'I NYI MA'I DKYIL 'KHOR LA HR'I:YIG

DKAR PO LAS SKYES PA'I 'OD ZER GYI DRA BAS RAB TU GSAL BAR MDZAD
NAS, RDO RJE PHAG MO LA SOGS PA'I BLA MA DANG RNAL 'BYOR MA RNAMS
DANG, BYANG CHUB SEMS DPA' DANG DE BZHIN GSHEGS PA RNAMS JI LTA
BA BZHIN DU MDUN DU MNGON SUM DU YANG DAG PAR BLTAS NAS SNYING
GA'I SA

BON LAS BYUNG BA'I RAB TU GTUM MO DANG, DRAG MIG MA DANG, 'OD
LDAN MA DANG, SNA CHEN MA DANG, DPA' BO'I BLO GROS MA DANG, MI'U
THUNG MA DANG, LANG KA'I DBANG PHYUG MA DANG, SHING GRIB MA STE,
THUGS KYI 'KHOR LO'I LHA MO BRGYAD PO RNAMS DANG, SA SRUNG MA
DANG, 'JIGS BYED

CHEN MO DANG, RLUNG SHUGS MA DANG, CHANG 'THUNG MA DANG, LHA MO
SNGO BSANGS MA DANG, SHIN TU BZANG MO DANG, RTA RNAM DANG, BYA
GDONG MA STE GSUNG GI 'KHOR LO'I LHA MO BRGYAD PO RNAMS DANG,
'KHOR LO'I SHUGS CAN MA DANG, DUM SKYES MA DANG, CHANG 'TSONG MA
DANG, 'KHOR LO'I GO

CHA MA DANG, SHIN TU DPA' MO DANG, STOBS CHEN MA DANG, 'KHOR LOS
SGYUR MA DANG, BRTZON 'GRUS CHEN MO STE, SKU'I 'KHOR LO'I LHA MO
BRGYAD PO RNAMS TE, NAG PO DANG DMAR PO DANG DKAR PO'I KHA DOG
RNAMS SO, ,MI BSKYOD PA DANG, 'OD DPAG MED DANG RNAM PAR SNANG
MDZAD RNAMS KYIS

DBU BRGYAN PA ZLA BA'I GDAN LA BZHUGS PA, SPYAN GSUM PA, PHYAG
RGYA LNGAS BRGYAN PA, RDO RJE DANG, PADMA DANG, 'KHOR LO DANG
THOD PA'I PHRENG BA DANG, ZUR PHUD GSUM GYIS DBU BRGYAN PA, GRI
GUG DANG THOD PA DANG KHA tV'Am GA DANG, LAG PA'I 'DAB MAS MCHOD
PA THOGS PA RNAMS KYIS

MCHOD YON LA SOGS PA SNGON DU 'GRO BAS MCHOD NAS PHYAG 'TSAL BA
DANG, SDIG PA BSHAGS PA DANG, PHYIN CHAD MI BYED PA'I SDOM PA
DANG, BSOD NAMS LA RJES SU YI RANG BA DANG, GSUM LA SKYABS SU
'GRO BA DANG, BYANG CHUB TU SEMS BSKYED PA DANG, LAM LA BRTEN PA
DANG, BDAG

@231B NYID DBUL BA DANG, BSKUL MA 'DEBS PA DANG, GSOL BA 'DEBS PA
RNAMS CHO GA BZHIN DU BSGRUBS NAS BSOD NAMS YONGS SU BSNGO BAR
BYA'O, ,STONG PA NYID KYI YE SHES BSGRUBS LA SPYI BOR THAL MO
YANG DAG PAR SBYAR NAS TSIGS SU BCAD PA BRJOD PA SNGON DU 'GRO
BAS DE BZHIN

GSHEGS PA RNAMS LA BSKUL MA GDAB PAR BYA'O, ,DE LA TSIGS SU BCAD
PA 'DI'O, ,AOm DE BZHIN GSHEGS PA KUN GYIS SNGAGS, ,SEMS CAN KUN
GYI DNGOS GRUB KUN, ,PHUN SUM TSOGS PA KUN 'BYUNG BAR, ,DE BZHIN
GSHEGS RNAMS BZHUGS SU GSOL, ,AOm SVA

BH'A WA SHUDDHA:SARBA DHARM'A:SVA BH'A WA SHUDDHO&HAm ZHES SO,
,DE'I RJES LA MCHOD PAR BYA BA DANG, MCHOD PA DANG MCHOD PAR BYED
PA PO'I CHOS THAMS CAD KYANG STONG PA NYID DANG MTSAN MA MED PA
DANG, SMON PA MED PA'I RNAM PAS RMI LAM GYI RKYEN BZHIN DU BDAG
NYID SO SOR RIG PAS LHAG PAR

GROL BAR BYA'O, ,SNYING GA'I SNGAGS KYI 'OD ZER GYI DRA BAS RANG
BZHIN MED PAR BYA'O, ,AOm SH'U N+YA T'A DZNY'A NA BADZRA SVA BH'A
WA A'ATMA KO&HAm ZHES PA'I NGA RGYAL BYA'O, ,DE NAS RANG GI SEMS
PAm YIG DMAR PO'I TSUL GYIS YONGS SU GYUR PA LAS PADMA DMAR PO'I
STENG DU AAm YIG LAS SKYES PA'I NYI

MA'I DKYIL 'KHOR LA H'Um YIG DKAR PO LAS NYI MA DANG, ZLA BA LA
GNAS PA'I HR'I:DKAR POS BYIN GYIS BRLABS PA'I RDO RJE RTZE LNGA
PA DMAR PO BSGOM PAR BYA'O, ,SPRO BA DANG BSDU BA SNGON DU 'GRO
ZHING DE YONGS SU GYUR PA LAS BDAG NYID RDO RJE PHAG MO BCU DRUG
GI RNAM PA STON KA'I ZLA

BA LTAR DKAR BA LA SPYAN GSUM DMAR ZHING ZLUM PA, CUNG ZAD MCHE
BA GTZIGS PA'I ZHAL MNGA' BA, SNA TSOGS PA'I ME TOG GIS RNAM PAR
MDZES PA, DBU SKRA GROL BA PHYED BCINGS BAS RNAM PAR MDZES PA,
RDO RJE NAG PO'I PHRENG BA GNYIS KYI DBUS SU THOD PA'I PHRENG BA
DANG ZUR PHUNG GSUM BCINGS

PA; 'KHOR LO DANG RNA RGYAN DANG MGUL RGYAN DANG LAG GDUB DANG
SKA RAGS KYIS BRGYAN PA, 'GYING BZHIN PA'I BA DAN GSUM 'BAR BA,
PHYAG G-YAS KYI 'DAB MA NA GNAS PA, SNGON DU GSUNGS PA'I RDO RJES
SKYES BU'I MI SHES PA'I 'JIGS PA RNAM PAR 'JOMS PA, PHYAG G-YON
PA NA DBYUG

@232A *, ,PA DKAR PO STENG GI RTZE MO NA RDO RJE RTZE MO LNGA PA,
'OG TU MI MGO SKAM PO DANG MGO BO RLON PA DANG SNA TSOGS RDO RJE
GSER GYI BUM PA'I RTZA BA LAS BYUNG BA SGRA DANG BCAS PA'I DRIL
BU G-YAR KA PHRA MOS BRGYAN PA BA DAN SNA TSOGS PAS RNAM PAR
MDZES PA'I DBYUG PA DPUNG PA LA REG PA'I

KHA tV'Am GA DANG BDUD BZHI'I KHRAG GIS GANG BA'I PADMA'I SNOD
BSNAMS PA, KHRAG 'DZAG BZHIN PA'I MGO BO RLON PA LNGA BCU'I
PHRENG BA MGUL DU 'PHYANG BA, PADMA DMAR PO'I STENG DU NYI MA LA
GNAS PA'I SHES PA MED PA'I SKYES BU ZHABS G-YAS BRKYANG GIS
BZHUGS PA, GCER BU RAB TU

GTUM PA NYI MA'I 'OD LTA BU RAB TU 'PHRO BA'I BA SPU'I PHRENG BA
CAN, GZUGS BRNYAN DANG MTSUNGS PA, SGEG PA LA SOGS PA'I NYAMS DGU
DANG LDAN PA, SPRUL PA SNA TSOGS PAS PHYOGS BCUR 'GRO BA'I DON
MDZAD PA, GZHAN NYI MA LA GNAS PA'I HR'I:YIG GIS BYIN GYIS BRLABS
PA, NYI MA LA

GNAS PA'I RDO RJE SNYING PO LA BDAG NYID RDO RJE PHAG MOR BSGOM
PAR BYA'O, ,DE LAS SNYING GA'I SA BON GYI 'OD KYI DRA BAS SEMS
CAN THAMS CAD DE'I GZUGS SU GYUR PAR BSKYED NAS BDAG LA RAB TU
ZHUGS TE, BDAG NYID BCOM LDAN 'DAS MA RDO RJE PHAG MO'O ZHES PA'I
NGA RGYAL BSKYED

PAR BYA'O, ,DE'I RJES LA RANG GI LTE BAR SNA TSOGS PADMA LA NYI
MA DKAR DMAR LA HR'I:YIG DKAR POR BLTAS LA, DE LA SNGAGS NI
PHRENG BA'I RNAM PA DKAR PO 'KHOR LO 'KHOR BZHIN PA BZHIN DU
SBYOR BAS ZHAL GYI SGO NAS 'THON TE, SANGS RGYAS KYI YON TAN GYI
TSOGS DANG, NOR BU DANG, SNGAGS

DANG, SMAN DANG, ZLA BA DANG, SKAR MA DANG, RI MO DANG, BSTAN
BCOS DANG, SGYU RTZAL LA SOGS PA'I MTHU RNAMS BKUG NAS LTE BA'I
BU GNAS RAB TU ZHUGS TE, RANG DANG GZHAN GYI MI SHES PA THAMS CAD
BSREG PAR BDAG NYID BSGOM PAR BYA'O, ,DE NAS SNYING GA'I SA BON
GYI 'OD ZER GYIS YANG

DAG PAR BSKUL NAS NAM MKHA' LA BZHUGS PA'I YE SHES PA'I LHA MO
MDUN DU BLTAS NAS, SNGON DU GSUNGS PA'I LHA MO'I TSOGS RNAMS KYIS
MCHOD YON LA SOGS PA SNGON DU 'GRO BAS MCHOD NAS PHEEm YIG GI
SNGAGS BRJOD PA SNGON DU 'GRO BAS 'BAR BA'I PHYAG RGYA DPRAL BAR
BCINGS TE,

@232B G-YON DU 'KHOR BZHIN PAS SPYAN DRANG BAR BYA'O, ,DE DAG
GCIG TU GYUR PAS BSGOM ZHING SNGAGS KYIS NGA RGYAL BYA'O, ,DE LA
SNGAGS NI 'DI'O, ,AOm YOG BUDDHA:SARBA DHARM'A YO GA SHUDDHO&HAm,
DE LA DE'I SA BON GYIS YANG DAG PAR BSKUL NAS NAM MKHA' LA BZHUGS
PA'I MI BSKYOD PA LA SOGS PA'I DE BZHIN

GSHEGS PA RNAMS GDAN DRANGS TE, DE RNAMS KYIS BDUD RTZI LNGAR
GYUR PA'I DE BZHIN GSHEGS PA LNGA'I BDAG NYID KYI BUM PA RNAMS
DANG, DER SPRUL PA SNA TSOGS PA'I ROL MO DANG RNGA DANG DUNG DANG
RDZA RNGA DANG 'KHAR RNGA DANG PI WANG DANG GLING BU DANG GLU
DBYANGS RNAMS DANG, LHA DANG LHA MA YIN RNAMS

KYANG CA CO'I DPUNG GNYEN RNAMS DANG, GUR GUM DANG GA BUR DANG
GLA RTZI DANG DRI BZANGS ME TOG GI CHAR 'BAB PA DANG, JI LTAR
BLTAMS PA TZAM GYIS NI, ,DE BZHIN GSHEGS RNAMS KHRUS GSOL BA,
,LHA YI CHU NI DAG PA YIS, ,DE BZHIN BDAG KYANG KHRUS BYA'O,
,ZHES PA'I TSIGS SU BCAD PA BRJOD

PAS BDAG NYID LA DBANG BSKUR BAR BYA'O, ,AOm SARBA TA TH'A GA TA
AA BHI shE KA TA SA MA YA SHRI YE H'Um ZHES PA 'DIS BYIN GYIS
BRLAB CING SNA TSOGS PADMA DANG NYI MA LA BZHUGS PA'I MI BSKYOD
PA DBU LA BZHUGS PAR BSAM PAR BYA'O, ,DE NAS DE'I SPRUL PA RAB TU
GTUM MO LA SOGS PA'I LHA MO RNAMS KYIS DE

LA SPRUL PA RNAM PA SNA TSOGS PA'I MCHOD PA RNAMS KYIS MNGON PAR
MCHOD NAS 'CHAD PAR 'GYUR BA'I RIM PAS BDUD RTZI MYANG BA LA SOGS
PA BYAS NAS JI SRID 'DOD KYI BAR DU BSAM GTAN BYAS NAS SPRO BA
DANG BSDU BA LA SOGS PA SNGON DU 'GRO BAS MYUR BA LA SOGS PA'I
NYES PA DANG BRAL BAS SNGAGS

BZLAS PAR BYA'O, ,DE LA SNGAGS NI 'DI'O, ,HRI'I:GANG GI TSE LDANG
BAR 'DOD NA DE'I SNGAGS KYI PHRENG BA LTE BA LA GNAS PA'I
HR'I:YIG LA BSGOM PAR BYA'O, ,MCHOD PA LA SOGS PA SNGON DU 'GRO
BAS SMON LAM BTAB STE YONGS SU BSNGO BA BYAS NAS YI GE BRGYA BA
LAN GSUM BRJOD DE LHA MO'I NGA

RGYAL GYIS BYA BA BYA'O, ,CHOS THAMS CAD KYANG DE LA GNYIS SU MED
PAR BLTA ZHING SPYOD LAM CI BDE BAR BYA'O, ,DE LA YI GE BRGYA
PA'I SNGAGS NI 'DI LTA STE, AOm A'A:, AOm BADZRA SATVA SA MA YA,
MA NU P'A LA YA BADZRA SATVA TVE NO PA TIshthA DRi dHO ME BHA WA
SU TO shYO ME BHA BA SU PO shYO ME BHA BA AA NU RAKTO ME BHA BA,
SARBA SIDDHIm ME

@233A *, ,PRA YATZTSA SARBA KARMA SU TZA ME TZITTAm SHRE YA:KU RU
H'Um HA HA HA HA HO:, BHA GA B'AN SARBA TA TH'A GA TA BADZRA M'A
ME MUNYTZA BADZR'I BHA WA MA H'A SA MA YA SATVA A'A:H'Um ZHES SO,
,THUN MTSAMS RNAMS SU YANG SKAD CIG GIS LHA MO'I RNAM PA MNGON DU
BYAS TE MCHOD PA LA SOGS PA SNGON DU 'GRO BAS JI SRID 'DOD KYI

BAR DU BSGOMS TE SNGON BZHIN DU SNGAGS BZLAS NAS SNGON MA BZHIN
DU THAMS CAD BYA'O, ,MTSAN PHYED KYI THUN MTSAMS SU YANG THAMS
CAD BYAS NAS NYAL BA'I DUS SU SPYI BOR BLA MA DANG SANGS RGYAS
DANG BYANG CHUB SEMS DPA' RNAMS BZHUGS PAR BLTAS NAS YANG DAG PAR
MCHOD PAR

BYA'O; ,YAN LAG BRGYAD KYIS PHYAG BYAS TE NYAL BA NA SENG GE'I
NYAL STABS KYIS NYAL BAR BYA'O, ,DE NAS SNGA DRO'I THUN LA LHA
MOS GNYID RAB TU BSLANG NAS SNGON BZHIN DU THAMS CAD BYA'O ZHES
SO, ,YANG NA GANG ZHIG RIM PA 'DIS SA PHYOGS 'GA' ZHIG TU RO'I
GDAN LA SKYIL KRUNG GIS

STAN BDE BA LA NYE BAR 'DUG STE, SEMS CAN THAMS CAD LA SNYING
RJES DMIGS NAS, SDIG PA BSHAGS PA NAS BRTZAMS TE JI SRID BYANG
CHUB TU SEMS BSKYED PA'I BAR DU SNGON DU 'GRO BAS A'A:YIG YONGS
SU GYUR PA LAS RANG GI LCE PADMA'I RNAM PA LA HR'I:YIG 'BAR ZHING
'OD GSAL BA JI

SRID 'DOD PAR BSGOMS SHING BRTAN PAR BYAS NAS BRGYA PHYED KYI
PHRENG BA'I RDOG PO SRAD BU LA BRGYUS NAS THUN GSUM MAM THUN
BZHIR RNAL 'BYOR PAS BZLAS PAR BYA'O, ,GNYID LOG PA NA SNGON GYI
CHO GA BZHIN DU NYAL BAR BYA'O, ,DE BZHIN DU BZLAS PA DANG BSGOM
PA CHO GA BZHIN DU RJES SU GNANG BAS 'JIG RTEN

PA'I CHOS BRGYAD LAS NGES PAR GROL NAS DAD PA DANG DAM TSIG DANG
SDOM PA LA GNAS SHING BRTZE BA DANG LDAN PAS DGE BA'I BSHES GNYEN
LA GUS PAR BYAS NAS, DE'I PHYI NAS RNAL 'BYOR PAS 'BUM PHRAG BDUN
BZLAS PAS BSTAN BCOS DANG SGYU RTZAL GYI CHOS THAMS CAD LA RANG
GIS MNGON PAR SHES PAR

'GYUR RO, ,SHES RAB DANG LDAN PA DANG DPA' BA DANG, 'JIGS PA MED
PA DANG, 'KHOR GYIS ZIL GYIS MI NON PAR 'GYUR RO, ,RGOL BA BOR
YANG 'GYUR RO, ,RIMS DANG NGAN THABS DANG, DUG DANG MKHA' 'GRO MA
LA SOGS BA RNAMS KYIS BAR DU GCOD PAR MI 'GYUR RO, ,GANG ZOS PA
DE THAMS

@233B CAD KYANG BDUD RTZIR 'GYUR RO, ,'DI'I SNGAGS BZLAS PAS
DNGOS GRUB TU 'GYUR RO, ,'DI'I SNGAGS KYIS THOD LE KOR LA MNGON
PAR BSNGAGS NAS GANG GI LAG TU BYIN NA BLUN PO YANG SNYAN NGAG
MKHAN DU 'GYUR RO, ,DE'I DRI TZAM GYIS KYANG SBRUL LA SOGS PA
RNAMS NYE NUS PA MA YIN NO, ,'DI RNAMS

KYI BAR DU GCOD PAS BAR CHAD BYED PA RNAMS DANG GZHAN RNAMS KYI
YANG THAMS CAD LA PHAN PAR BYED NUS PAR 'GYUR RO, ,BDAG GIS MANG
PO SMOS PAS CI ZHIG BYA STE, BEMS PO'I BLO YANG BSTAN BCOS LA
NYON MONGS PAR BYA MI DGOS TE, MI G-YO BA'I SEMS KYIS SO, ,SNGAGS
'DI

'BUM PHRAG GNYIS BZLAS NA 'DIS SHES RAB KYI SNANG BA SGRUB PAR
BYED DO, ,'DIR YANG GANG ZHIG RNAMS KYIS SEMS BRTAN PAR GYUR PAS
YON TAN MTHA' YAS PA GSUNGS PA DANG LDAN PAR 'GYUR RO, ,DE RNAMS
KYIS SHIN TU MCHOG GI DNGOS GRUB TU 'GYUR RO ZHES SO, ,SHES RAB
KYI SNANG BA SGRUB

PA'I CHO GA RDZOGS SO,,