@238B #, ,RGYA GAR
SKAD DU, KAm KA LA T'A RA NA S'A DHA NAm, BOD SKAD DU, KENG RUS
T'A RA NA'I SGRUB THABS, RDO RJE RNAL 'BYOR MA LA PHYAG 'TSAL LO,
,RDO RJE'I

@239A *, ,KHRUS NI BYAS NAS NI, ,LAG PAS LUS LA LHA RNAMS DGOD,
,GNAS DANG RNAL 'BYOR BDAG BSRUNG BYA, ,RTZE GCIG GI NI SEMS KYIS
BSGRUB, ,'KHOR LO 'DI NI NAM MKHA' 'DRA, ,BDE BA CHEN POS RAB TU
GANG, ,THUB PA GO MTSAMS MED PAR BZHUGS, ,BDE BA

BDAG GIS BRJOD MI NUS, ,DE DAG NA YI DON YIN NO, ,NAM MKHA' GNYIS
NI KHA SBYOR LAS, ,'KHOR LO DRUG PO 'OD ZER RDZOGS, ,'GRO DRUG
RGYU NI MED PAR BYED, ,DE NI YE SHES CHEN PO GNAS, ,DE NYID MA YI
DON DU BSHAD, ,SHR'I YIS 'KHOR LO SKYED PAR BYED, ,'DAB MA GSUM
LDAN

SKUD PA CAN, ,DE NYID GSUM GYI RANG BZHIN LDAN, ,GSUM GYI LAM DU
BSHAD PA YIN, ,SHR'I YI DON DU SHES PAR BYA, ,BA LAS SKYES PA
RGYAL MTSAN TE, ,DE NYID PHYAG RGYA BZHI YIS BRGYAN, ,BSAM GTAN
BZHI DANG LDAN PA'I MCHOG ,RNAM THAR BZHI YANG DE LAS GRUB, ,BA
YI DON DU SHES

PAR GYIS, ,DZA LAS BKRA SHIS 'BYUNG BA YIS, ,SHIN TU MYUR BAR
'KHOR BA LAS, ,DGA' BA MCHOG DGA'I RANG BZHIN CAN, ,LHAN CIG
SKYES PA STER BAR BYED, ,DZA YI RANG BZHIN DES SHES BYOS, ,DZO
LAS BYUNG BA'I DON MCHOG NI, ,SNYOMS 'JUG RDZOGS PA'I NGO BOR
'DOD, ,GNYIS

MED YE SHES MTHONG BAR BYED, ,PHYAG RGYA CHEN PO STER MDZAD PA,
,DZO YI NGO BO DE LTA BU, ,GZHAN YANG GI LAS BYUNG BA NI, ,NYI
MA'I GZUGS DANG ZLA BA YI, ,DE NI GAR YANG GNAS PA MED, ,CHOS KYI
SKU YI GNAS KYANG STER, ,GI YI DON DU SHES PAR GYIS, ,NI LAS
BYUNG BA'I RANG BZHIN

NI; ,BLA MA DAM PA'I MAN NGAG GIS, ,BRTAN G-YO THAMS CAD STONG
PAR SHES, ,DE YIS SANGS RGYAS MYUR DU THOB, ,NI YI RANG BZHIN
BSHAD PA'O, ,YI GE DE BRGYAD DKYIL 'KHOR NI, ,DNGOS GRUB 'DOD PAS
BRI BAR BYA, ,BDUD RTZI LNGA'AM CHANG YANG RUNG, ,YUNG 'BRAS YANG
NA 'O MAS BYAS, ,

STOBS LDAN BTZOS PA'I KHU BA'AM, ,DRI ZHIM RNAMS KYI CHU YANG
RUNG, ,KHU BA'I RNAM PA CI YOD PAS, ,GDAMS PAS GZABS TE BRI BAR
BYA, ,DE DAG GIS NI GUG PO BRI, ,DE LA KENG RUS T'A RA NA, ,DAM
CHOS BDUD RTZI DE NYID YIN, ,SGO YI MAN NGAG DE NYID YIN, ,DE YI
DBUS NA

@239B MKHA' 'GRO'I GTZO, ,YI GE NI LAS BYUNG BA YIN, ,RDO RJE
RNAL 'BYOR MA DANG BCAS, ,DE NI MA LAS BYUNG ZHES BRJOD, ,BDAG
NYID YIN PAR RTOGS KYIS LA, ,LHAN SKYES YE SHES BSGRUB PAR BYA,
,TSOGS GNYIS BSAGS PAS YE SHES SKYE, ,DE NYID DE YI THABS SU
BSHAD, ,RAB DGA' LA

SOGS SA BCU PO, ,SANGS RGYAS RNAMS KYIS LAM DU GSUNGS, ,SNYOMS
'JUG YONGS SU RDZOGS PA LAS, ,THIG LE GNYIS PO 'OD ZER 'PHRO,
,THIG LE LA NI THIG LE THIM, ,MKHAS PA YIS NI BSGOM PAR BYA, ,'DI
RNAMS BSGOM PA BYAS PA YIS, ,MTSAN DANG DPE BYAD THOB PAR

'GYUR, ,'DI LAS SKYES PA'I RNAL 'BYOR MA, ,RDO RJE RNAL 'BYOR MA
RU GYUR, ,LTE BA'I NANG LOGS PADMA BLTA, ,NYON MONGS THAMS CAD
BYANG BAR BYED, ,BA LAS SKYES PA SKU MDOG GNAG ,SNYING GAR YA MA
NI RU SHES, ,DZA LAS SKYES PA'I DKAR MO NI, ,NGAG LA MO HA NI RU
BSAM, ,YO LAS

BYUNG BA'I SER MO NI, ,SANYDZA LI ZHES MGO LA GNAS, ,GI LAS SKYES
PA SHIN TU SNGO, ,SANTRA SA NI SPYI GTZUG GNAS, ,NI LAS BYUNG
BA'I MI BZAD PA, ,TZA ndI SNA TSOGS KUN LA KHYAB, ,PHYAG 'TSAL YI
GE THAMS CAD LAS, ,LHA MCHOG TU NI BYIN GYIS BRLABS, ,BDE BA CHEN
PO LAS SKYES PA,,

ZAB MOR BYUNG BA'I MAN NGAG GO, ,DE DON YANG NI BSHAD PAR BYA,
,BSRUBS PA'I SBYOR BA'I NANG DU NI, ,NA LAS 'KHOR LO SDOM PA
'BYUNG, ,MA LAS RDO RJE RNAL 'BYOR MA, ,PADMAR YI GE BHA GA LAS,
,BDE BA CHEN PO LAS SKYES PA, ,DE NYID RNAL 'BYOR MA RU SHES,
,RDO RJE GNYIS KYI BAR GNAS PA'I,,

DAM PA DE NI SHIN TU BSTAN, ,RTZA BAR 'KHOR LO YOD PA LA, ,RTZIBS
BRGYAD 'OD DANG BCAS PA'O, ,DKAR PO PHYI ROL 'KHOR LOS BSKOR,
,STOBS DANG LDAN PA LA SOGS BRGYAD, ,G-YON PHYOGS SU NI RAB
BSKOR ZHING, ,DBUS NA YE SHES RGYA MTSO'O, ,'KHOR LO DMAR MO
RTZIBS BRGYAD PA, ,

PADMA'I PHRENG BAS BSKOR BA'O, ,'JIGS BYED LA SOGS BRGYAD PO NI,
,'KHOR LO RTZIBS BRGYAD LA GNAS SHING, ,G-YAS PHYOGS SU NI RAB TU
BSKOR, ,TSOGS KYI ZHAL NI DBUS GNAS PA'O, ,RDO RJE RIN CHEN 'KHOR
LO BSDUS, ,RTZIBS BRGYAD 'OD DANG BCAS PA'O, ,RDO RJE NAG PO'I
PHRENG BAS

@240A *, ,BSKOR, ,THOD PA'I DUM BU LA SOGS BRGYAD, ,DBUS NA
SNYOMS 'JUG RANG BZHIN BSTAN, ,BSKAL PA 'JIG PA'I ME LTA BU,
,SKUD CAN PADMA RDOR DRIL DBUS, ,MKHAS PA YIS NI BSGOM PAR BYA,
,AOm HA SKUD PA'I DBUS NA'O, ,ZLA BA ME TOG DKAR PO 'DRA, ,BOO
shA tA HE DANG

PO LA, ,NA MA: HI NAG PO G-YAS SKUD LA, ,SV'A H'A DMAR PO RGYAB
NA'O, ,PHAt PHAt HAm LJANG GU G-YON PHYOGS NI, ,H'Um H'Um HO SER
PO STENG NA'O, ,ME 'BAR BA YI 'OD MNGA' BA, ,SNGAR BSHAD PA YI
'KHOR LO NI, ,KA KO LA YI BAR DU'O, ,RGYUN MI 'CHAD PAR 'KHOR BAR
LTA, ,SGOM

PA 'DI LTAR BSGOM PAR BYA, ,GTOR MA DRUG CU RTZA BZHI SBYIN,
,NYON MONGS RNAMS NI BYANG 'GYUR ZHING, ,PHAN YON MNYAM MED THOB
PAR 'GYUR, ,ZAB MOR GYUR PA'I RIM PA'O, ,NA LAS N'A DA'I GZUGS
KYIS SO, ,THABS DANG RTZE BA DRI MA MED, ,DNGOS PO'I RANG BZHIN

DPYOD PAS STONG, ,BDE BA SKYED PA SBYIN PAR BYED, ,MA NI STONG
PA'I NGO BO LA, ,SHES RAB NGES PA'I RANG BZHIN YIN, ,BDE BA CHEN
POS RAB TU GANG, ,PHYAG RGYA CHEN PO DE NYID YIN, ,GNYIS PO GCIG
TU 'GYUR BA YIS, ,RTOG PA MED CING DRI MA BRAL, ,RANG BYUNG YE
SHES

MNYAM PA MED, ,'JIG RTEN GSUM GYI GTZO BO YIN, ,SEMS LAS SEMS
'BYUNG BA LTA BAR BYA, ,SEMS KYI DBUS SU BZHAG PA YIN, ,DE GNYIS
'DRES PAS DANG PA GNYIS, ,MI 'BYUNG BA NI BRTAN PA YIN, ,'DI
SGRUB RDO RJE TING 'DZIN GYIS, ,SKAD CIG GIS NI BDE BA RGYAS

LHAN SKYES DRI MED THIG LE GNYIS, ,DRI MED LDAN PAS DRI MED SPRO,
,SKYE BA DANG NI 'GAG PA'I GZUGS, ,DE GNYIS RTOGS PAS DRI MA
BRAL, ,'JIG RTEN SHES PA ME TOG DKAR, ,'JIG RTEN BLA MA BDE CHEN
GZUGS, ,MCHOG TU ZAB PA KENG RUS T'A RA NA'I RIM PA, ,RDO RJE
RNAL 'BYOR

MA'I SGRUB THABS BDAG BYIN GYIS BRLABS PA DPAL RDO RJE GDAN NA
BZHUGS PA, LHA 'DRE BRAN DU 'KHOR BA'I SLOB DPON CHEN PO D'A RI
KA PAS MDZAD PA RDZOGS SO,, 