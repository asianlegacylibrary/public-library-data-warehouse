@114B #, ,RGYA GAR SKAD DU, AA BHI BO DHI KRA MA AU PA DE SHA, BOD SKAD
DU, MNGON PAR BYANG CHUB PA'I RIM PA'I MAN NGAG ,'JAM DPAL GZHON
NUR GYUR PA LA PHYAG 'TSAL LO, ,RDO RJE SEMS DPA' PHYAG 'TSAL TE,
,MNGON PAR BYANG CHUB RIM BSHAD BYA, ,THUB PA CHEN POS CHOS

RNAMS NI, ,BRGYAD KHRI BZHI STONG GSUNGS PA LAS, ,MNGON PAR BYANG
CHUB MTSAN NYID NI, ,SNYING PO LAS KYANG SNYING POR GSUNGS,
,MNGON PAR BYANG CHUB RNAM GNYIS TE, ,PHYI DANG NANG GI ZHES SU
BSHAD, ,PHYI NI MDO SDE RNAL 'BYOR RGYUD, ,THUB PA MI G-YO LA
ZHUGS LA, ,RGYAL BA

KUN GYIS 'DI SKAD BSKUL, ,'DIS NI MTHAR THUG MI THOB STE, ,NAM
MKHA'I DKYIL LTAR MCHOG GYUR PA, ,'OD GSAL BA YI GNAS THOB NAS,
,RAB 'GA' GZUGS SU SKYE 'GYUR GSUNGS, ,DE LTAR THAMS CAD STONG
BSGOMS PAS, ,BYANG CHUB SNYING POR MNGON NA SANGS RGYAS, ,BYANG
CHUB SEMS

DPA' DON GRUB LA, ,RIGS BZHI'I BDE BAR GSHEGS PA YIS, ,MNGON PAR
BYANG CHUB LNGA BRTAGS PAS, ,DE BZHIN BYANG CHUB SEMS LNGA BSGOMS
PAS, ,'OG MIN GNAS DANG RI RAB RTZER, ,RNAM PAR SNANG MDZAD RDOR
DBYINGS SU, ,MNGON PAR SANGS

RGYAS PHYI YI TSUL, ,NANG NI GSANG SNGAGS NANG TSUL TE, ,SKYE BO
'DOD CHAGS CAN DON DU, ,BCOM LDAN RNAM PAR SNANG MDZAD KYIS,
,'DOD CHAGS CHEN PO'I TSUL NYID KYI, ,TING NGE 'DZIN LA SNYOMS
ZHUGS TE, ,NYID KYIS 'KHOR BSDUS GZUGS SPRUL TE, ,BDE BA'I RNAM
PA SNANG BA

GSUM, ,ZIL MNAN 'OD GSAL MI RTOG PAS, ,BDAG BYIN BRLAB PA'I GZHAL
YAS BSKYED, ,SNGAGS KYI BDAG POR BYIN BRLABS TE, ,ZHAL GSUM LTA
BUR DBUS SU BZHUGS, ,CHOS BSHAD 'KHOR RNAMS RIM PHYUNG BA, ,DE NI
NANG GI MNGON BYANG CHUB, ,YANG NA NANG GI PHYI

@115A *, ,NYID NI, ,PHYAG RGYA MO LA RAB BRTEN TE, ,SNANG GSUM
RIM MYONG LAS 'DAS PA'O, ,THAMS CAD STONG PA'I 'OD GSAL BA, ,BLA
MA'I MAN NGAG LAS RNYED PA, ,DE NI NANG GI PHYI ZHES BSHAD, ,NANG
GI NANG NI PHYAG RGYA BRAL, ,DANG PO SMIG RGYU 'OD LNGA'I TSUL,
,BDE

BA RTOG BRAL NYAMS MYONG GSUM, ,GSUM PO LAS 'DAS GSUM PO NYID,
,THAMS CAD STONG PA'I RANG BZHIN DAG ,BLA MA'I MAN NGAG LAS RNYED
PA'O, ,DE BZHIN RJES 'JUG RNAL 'BYOR PA'I, ,NYAMS SU BLANG BA'I
BSAM GTAN NI, ,STONG PA GSUM GYI RNAM DAG GANG, ,'OD GSAL

THAMS CAD STONG PA STE, ,RGYU BA DANG NI MI RGYU BA, ,LUNG DANG
RIGS PA'I GTAN TSIGS KYIS, ,GZHIGS TE 'OD GSAL BAR BYAS NAS,
,PHYI NAS RANG NYID DE BZHIN BYED, ,RJES GZHIG RIM GYIS THUN MONG
NGO, ,MNGON PAR BYANG CHUB LNGA BSGOMS PAS, ,DE YANG RJES 'JUG
BSAM GTAN NO, ,KHYAD PAR RJES

'JUG BSAM GTAN NI, ,GZUNG 'DZIN BRAL BA'I SNANG GSUM NYID, ,LHA
YI DE NYID SGYU MA'I SKU, ,BDAG BYIN BRLAB PA'I RIM DU BSHAD, ,DE
NYID RIL POR 'DZIN RNAMS KYIS, ,MGO PO NAS NI RKANG PA'I BAR, ,JI
SRID SNYING GAR PHYIN GYI BAR, ,DBUGS KYI RLUNG NI ME LONG LA,
,JI LTAR KUN DU THIM GYUR LTAR, ,RNAL

'BYOR YANG DAG MTHA' LA 'JUG ,THAMS CAD STONG PA GANG YANG MIN,
,RIL POR 'DZIN PA ZHES SU BSHAD, ,YANG NA YANG DAG SNANG GSUM
YIN, ,CHOS BDAG MED PA'I RIGS PA YIS, ,GZHIGS PA'I SGYU MA'I
SNANG BA GSUM, ,DE NYID RIGS PAS YANG GZHIGS PAS, ,'OD

GSAL THAMS CAD STONG PA NYID, ,DE NYID RJES GZHIG THUN MONG NGO,
,YANG NA KHYAD PAR SNANG BA GSUM, ,'BYUNG BA'I RIM GYIS SGYU MA'I
SKU, ,SMIG RGYU LTA BU'I YID KYI LUS, ,BDAG LA BYIN GYIS BRLABS
PA NYID, ,MGO BO NAS NI RKANG PA'I BAR, ,SNYING GA'I BAR LA SNANG
BA GSUM,

'DUS PA'I THIG LE'ANG JE CHUNG NAS, ,ME LONG GI NI RANG BZHIN DU,
,MI DMIGS 'OD GSAL THAMS CAD STONG, ,RIL POR 'DZIN PA ZHES SU
BSHAD, ,JI LTAR MAR ME BUM NANG GNAS, ,PHYI ROL DU NI SNANG MI
'GYUR, ,BUM PA DE NYID BCAG GYUR NA, ,DE 'OG MAR ME'I 'OD SNANG
'GYUR,,

@115B DE BZHIN BUM PA RANG LUS NYID, ,DE NYID MAR ME LTA BU YIN,
,BLA MA'I ZHAL GYIS LEGS BCAG NAS, ,SANGS RGYAS YE SHES GSAL BAR
'GYUR, ,SNANG BA GSAL TE MI DMIGS LA, ,CHAD PAR LTA BAR 'GYUR ZHE
NA, ,SNANG BA MI SNANG YOD MED SOGS, ,DE KUN LTOS PA'I RIGS

PA YIS, ,SNANG YOD LA SOGS BSGRUBS GYUR NA, ,MI SNANG MED SOGS
'GRUB PAR 'GYUR, ,SNANG YOD LA SOGS MA GRUB NA, ,MI SNANG MED
SOGS GA LA 'GRUB, ,MTHA' BRAL DBUS KYANG MI DMIGS TE, ,THAMS CAD
STONG PA 'OD GSAL BA, ,SPROS PA KUN BRAL GANG YANG MIN, ,

CHAD PAR LTA BA GA LA YIN, ,DE YI MTSAN NYID YOD MED DANG, ,SNANG
DANG MI SNANG RTAG CHAD SOGS, ,PHO MO MA MING KHA DOG DBYIBS,
,SKYED DANG SNGAGS DANG SEMS LA DMIGS, ,BDEN GNYIS 'KHOR 'DAS LA
SOGS DANG, ,BSOD NAMS GZUGS DANG SDIG GZUGS MIN, ,

SKU DANG YON TAN GANG YANG MIN, ,BRJOD PA'I THA SNYAD KUN DANG
BRAL, ,AE MA'O KUN DU BZANG PO YI, ,RDO RJE SKU DANG GSUNG THUGS
SOGS, ,SKYE BA MED PA'I TSUL GYIS NI, ,SKYE BA DAG TU RAB TU
BSGRAGS, ,SKYES PA NYID NA SKYE BA MED, ,SKYES DANG MA SKYES
GNYIS SU MED, ,DNGOS PO

MED PA BSGOM PA'I DNGOS, ,BSGOM PAR BYA BA BSGOM PA MIN, ,DE LTAR
DNGOS PO DNGOS MED PAS, ,BSGOM PA DMIGS SU MED PA'O, ,DNGOS PO
THAMS CAD DANG BRAL BA, ,PHUNG PO KHAMS DANG SKYE MCHED DANG,
,GZUNG DANG 'DZIN PA RNAM SPANGS PA, ,CHOS BDAG MED PA MNYAM

NYID PAS, ,RANG SEMS GDOD NAS MA SKYES PA, ,STONG PA NYID KYI
RANG BZHIN NO, ,DNGOS PO 'DI RNAMS MA SKYES PAS, ,CHOS DANG CHOS
NYID MED PA STE, ,NAM MKHA' LTA BUR BDAG MED PA, ,BYANG CHUB TSUL
NI BRTAN PA'O, ,CHOS RNAMS THAMS CAD DNGOS MED PAS, ,CHOS

KYI MTSAN NYID RNAM PAR SPANGS, ,BDAG MED CHOS LAS KUNG DU
'BYUNG, ,BYANG CHUB TSUL 'DI BRTAN PA'O, ,MA SKYES PA YI CHOS
RNAMS LA, ,NGO BO MED DE BSGOM PA'ANG MED, ,NAM MKHA'I TSUL DU
SBYOR BA YIS, ,DNGOS PO DAG TU RAB TU GRAGS, ,CHOS RNAMS RANG
BZHIN 'OD GSAL BA, ,GDOD NAS

@116A *, ,DAG BA NAM MKHA' BZHIN, ,BYANG CHUB MED CING RTOG PA
MED, ,BYANG CHUB TSUL 'DI BRTAN PA'O, ,MNGON PAR BYANG CHUB MNGON
SANGS RGYAS, ,BDAG GI DE NYID CHOS KYI DBYINGS, ,DE BZHIN NYID LA
SOGS PA'I TSIG ,THAMS CAD DE YI RNAM GRANGS SO, ,SUS KYANG MA
BYAS

MA BCOS PA, ,MA BSLAD MI 'GYUR DE BZHIN NYID, ,BYANG CHUB NAM
MKHA'I MTSAN NYID PAS, ,MNGON PAR BYANG CHUB CES BRJOD DO, ,DE
NYID RTOGS TE MTHONG SGOM TSE, ,GZHAN GYI DON DU LAN 'GA' ZHIG
,CHU LAS NYA LDANG JI BZHIN DU, ,BDAG BYIN BRLAB PA'I RIM GYIS
NI, ,RTZOL

BAS SKUR BZHENGS DON MDZAD DE, ,DA DUNG BDEN GNYIS PHRA MOR
SNANG, ,DE NAS ZUNG 'JUG YE SHES SKYE, ,CHOS RNAMS GANG LA'ANG MI
BZOD DANG, ,'JIGS SKRAG NYAM NGA'I RTOG PA MED, ,GNYIS PA THAMS
CAD RNAM SPANGS PA'I, ,DBYER MED ZUNG DU 'JUG PA NYID, ,DE LTAR

RTOGS PAS THAMS CAD DE, ,SPYOD PA'ANG DE BZHIN GNYIS MED PA'O,
,SNGAGS PAS SENG GE BZHIN DU SPYOD, ,ZUNG 'JUG TING NGE 'DZIN
BSLABS PAS, ,MI SLOB ZUNG 'JUG CHOS SKU THOB, ,YID BZHIN NOR BU
RIN CHEN LTAR, ,MI RTOG SMON LAM DBANG GIS NA, ,GZUGS SKU

LA SOGS YON TAN RNAMS, ,GDUL BYA DAG PA'I NGO LA SNANG, ,MA RUNGS
PHYI MA'I DUS SU NI, ,LUNG ZAB MAN NGAG MI BSTEN PAR, ,'THAD
SGRUB RIGS PA GTZOR BYED PAS, ,RANG RANG GRUB MTHA' DAM PAR
'DZIN, ,SBAS DON TZAM GYIS CHOG BYED CING, ,MTHAR THUG LTA

BA ZAB MO LA, ,MI MOS SLAR YANG SUN 'BYIN BYED, ,DES NI BDAG
GZHAN DON BRLAG 'GYUR, ,GLANG CHEN MYOS PA RANG YAN NI, ,GLANG
RDZI LCAGS KYU LDAN PA YIS, ,GLANG CHEN GZHAN YANG SUN 'BYIN RLAG
,GLANG RDZI LCAGS KYU NYID KYANG 'JOMS, ,DE NI RGYAL PO'I DKOR
MIN TE, ,RANG GZHAN

GNYIS KA'I DON RLAG BYED, ,DE BZHIN GNYIS DANG MI LDAN PA'I,
,RIGS PA'I GLANG PO RANG YAN GYIS, ,GNYIS LDAN RIGS PA'ANG SUN
'BYIN ZHING, ,GNYIS PA NYID KYANG 'JOMS PAR BYED, ,DE NI GSANG
SNGAGS LA MIN TE, ,BDAG GZHAN GSANG BA'I DON RLAG BYED, ,SENG
GE'I

@116B GZUGS CAN NGA RGYAL GYIS, ,WA YI TSIG GIS ZAB MO YI, ,MNYAM
NYID GANG YANG MA YIN PA, ,STONG NYID LTA BA SUN 'BYIN 'JOMS,
,RIN CHEN RDZAB TU BSNUBS GYUR KYANG, ,'OD DANG YON TAN RANG
SNANG BZHIN, ,MTHAR THUG LTA SMAN RDZAS BSNUBS KYANG, ,RTZAL CAN
BLO LA 'BAR ZHING

SNANG, ,'DUL 'DZIN DMAN DANG RTZOD DUS SU, ,'THAD SGRUB RIGS PA
GNYIS GTZO STE, ,'JIG RTEN GRAGS TE GTZOR BYED PAS, ,GONG MA'I
LUNG DAG MI TSAD KYANG, ,GSANG SNGAGS MTHAR THUG LTA DUS SU, ,YID
DANG DBANG PO MNGON SUM DANG, ,RJES SU DPAG PA MI TSAD DE, ,LUNG

ZAB MAN NGAG TSAD MAR BYA, ,GANG ZHIG NGA RGYAL GYIS SBAGS SHING,
,DE NYID CHOS LA BRNYAS BYAS TE, ,YANG DAG RIM PA SUN 'BYIN PA,
,MNAR MED SEMS CAN DMYAL BAR LTUNG, ,GANG ZHIG SLOB DPON SMOD PA
DANG, ,THEG PA CHEN PO SUN 'BYIN DANG, ,MI GANG GSANG SNGAGS
RGYUD

DAG GI ,SBYOR BA LA NI 'PHYA BYED PA, ,DES NI DNGOS GRUB THOB MI
'GYUR, ,DE NI RTAG TU GDON GYIS 'DZIN, ,KHAB LEN RDO LA LCAGS 'DU
LTAR, ,MI 'DOD YID DU MI 'ONG BA, ,TSE 'DIR MI 'DOD SNA TSOGS
'DU, ,PHYI MAR NGAN SONG GSUM MTHAR LTUNG, ,DNGOS PO DON DAM MI
SHES

PAR, ,PHYI ROL DNGOS LA MNGON ZHEN PAS, ,NGAN PAR RTOG PA'I RNAM
RTOG GIS, ,RIN CHEN SEMS NI DRI MAR BYAS, ,SGYU MAR 'DZIN LA
MNGON ZHEN CING, ,DON DAM PHYI ROL BYAS PA YI, ,LTA BA DMAN PA PA
RNAMS KYIS, ,BLA MED BYANG CHUB JI LTAR THOB, ,THA SNYAD TSIG GI
NGA RGYAL GYIS, ,

BLA MA MI BSTEN BSNYEN PA KUR MED, ,DMAN PA'I LTA BA LA MOS TE,
,SBAS GSUM LTA ZHEN MI GTONG ZHING, ,MTHAR THUG DON LA MI MOS TE,
,RIGS PA GTZOR BYED SHES RAB KYIS, ,MTHAR THUG ZAB MO SUN 'BYIN
PA, ,DE LA DE NYID BSTAN MI BYA, ,GANG ZHIG BLA MA BSNYEN BKUR
ZHING,,

THAMS CAD STONG PAS MI SKRAG BZOD, ,MTHAR THUG DON LA DAD MOS LA,
,DE LA BLA MA'I DRIN SBYIN BYA, ,'PHAGS PA KLU SGRUB MAN NGAG LA
BRTEN NAS, ,BDAG GIS MCHOG TU GSANG BA 'DI BSHAD PAS, ,KUN GYI
KUN RDZOB BDEN PA DAG GYUR NAS, ,MTHAR THUG DON RTOGS BYANG CHUB
MI

@117A *, ,DMIGS BSNGO, ,MNGON PAR BYANG CHUB PA'I RIM PA 'BRAS BU
DANG BCAS PA SLOB DPON 'PHAGS PA LHAS MDZAD PA'I MAN NGAG RDZOGS
SO,, ,,RGYA GAR GYI MKHAN PO SHRADDH'A KA RA BARMA DANG, LO TZ'A
BA DGE SLONG RIN CHEN BZANG POS BSGYUR NAS ZHUS TE GTAN LA

PHAB PA'O,,