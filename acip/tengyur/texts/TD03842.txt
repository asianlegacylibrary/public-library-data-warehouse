@158B #, ,RGYA GAR SKAD DU, BUDDHA P'A LI TA M'U LA MA DHYA MA KA
PRiTTI, BOD SKAD DU, DBU MA RTZA BA'I 'GREL PA BUDDHA P'A LI TA,
BAM PO DANG PO, DKON MCHOG GSUM LA PHYAG 'TSAL LO, ,'JAM DPAL
GZHON NUR GYUR PA LA PHYAG 'TSAL LO, ,SLOB DPON

'PHAGS PA KLU SGRUB LA PHYAG 'TSAL LO, ,SLOB DPON BTZUN PA BUD
DHA P'A LI TA LA PHYAG 'TSAL LO, ,'DI LTAR SLOB DPON RTEN CING
'BREL PAR 'BYUNG BA RJES SU STON PAR BZHED PAS, RTEN CING 'BREL
PAR 'BYUNG BA'I ZAB MO NYID YANG DAG PA JI LTA BA BZHIN DU GZIGS
PAS NGO MTSAR DU GYUR PA'I

THUGS DANG LDAN PA, DAD PA LAS BYUNG BA'I MCHI MA DKRUG CES MDZAD
PA'I SPYAN MNGA' BA, SKU'I SPU ZING ZHES MDZAD PA DANG LDAN PAS
THAL MO SBYAR BA DBUR BZHAG STE, DE BZHIN GSHEGS PA RNAMS NI CHOS
KYI SKU'O ZHES DON DAM PA STON PA'I TSIGS SU BCAD PA 'DI BRJOD
PAS MDUN DU 'DUG

PA DANG 'DRA BAR BZHAG NAS, DE BZHIN GSHEGS PA BLA MA DAM PA LA,
GANG GIS RTEN CING 'BREL PAR 'BYUNG, ,'GAG PA MED PA SKYE MED PA,
,CHAD PA MED PA RTAG MED PA, ,'ONG BA MED PA 'GRO MED PA, ,THA
DAD DON MIN DON GCIG MIN, ,SPROS PA NYER ZHI ZHI BSTAN PA,
,RDZOGS

PA'I SANGS RGYAS SMRA RNAMS KYI, ,DAM PA DE LA PHYAG 'TSAL LO,
,ZHES RGYU SNGA NA YOD PA'I PHYAG BZHES PA MDZAD DE, GANG GIS
DBANG PHYUG DANG DUS DANG RDUL PHRAN DANG RANG BZHIN DANG NGO BO
NYID LA SOGS PAR SMRA BA SPROS PA THIBS POR 'KHYAMS PA'I 'JIG
RTEN LA, RTEN CING 'BREL BAR

'BYUNG BA ZHES BYA BA DON DAM PA'I BDEN PA MCHOG TU ZAB PA, 'GAG
PA MED PA SKYE BA MED PA, CHAD PA MED PA RTAG PA MED PA, 'ONG BA
MED PA 'GRO BA MED PA DON THA DAD MA YIN PA, DON GCIG MA YIN PA,
SPROS PA THAMS CAD NYE BAR ZHI BA MYA NGAN LAS 'DAS PA'I GRONG
KHYER DU 'GRO

BA, ZHI BA LAM DRANG PO 'DI BSTAN PA, YANG DAG PAR RDZOGS PA'I
SANGS RGYAS SMRA BA RNAMS KYI DAM PA DE LA PHYAG 'TSAL LO, ,ZHES
BYA BA YIN NO, ,BCOM LDAN 'DAS KYIS PHYI ROL PA PHAS KYI RGOL BA
THAMS CAD BYIS BA BLA BA 'DRA BAR THUGS SU CHUD NAS 'GRO BA LONG
BA LAG NOM BYED PA LTA BU

@159A *, ,LA RTEN CING 'BREL PAR 'BYUNG BA BSTAN PAR SLOB DPON
GYIS YANG DAG PAR GZIGS PAS SMRA BA RNAMS KYI DAM PA ZHES GSUNGS
SO, ,'GAG PA MED PA ZHES BYA BA NI 'DI LA 'GAG PA YOD PA MA YIN
PA'O, ,TSIG LHAG MA RNAMS LA YANG DE BZHIN DU SBYAR BAR BYA'O,
,TSIGS

SU BCAD PA DE NI MDO LTA BU STE, BSTAN BCOS LHAG MAS DE RNAM PAR
BSHAD PA BYED PAR 'GYUR RO, ,DE YANG BRJOD PA LA MNGON PAR ZHEN
PA'I DBANG GIS SGO DE DANG DES BYED PAR 'GYUR GYI GO RIMS JI LTA
BA BZHIN DU NI MI BYED DO, ,CI STE RTEN CING 'BREL PAR 'BYUNG BA
RJES SU BSTAN PA LA DGOS PA CI

YOD CE NA, BSHAD PA, SLOB DPON THUGS RJE'I BDAG NYID CAN GYIS
SEMS CAN RNAMS SDUG BSNGAL SNA TSOGS KYIS NYEN PAR GZIGS NAS DE
DAG RNAM PAR GROL BAR BYA BA'I PHYIR DNGOS PO RNAMS KYI YANG DAG
PA JI LTA BA NYID RAB TU BSTAN PAR BZHED PAS RTEN CING 'BREL PAR
'BYUNG BA RJES SU BSTAN PA

BRTZAMS TE, ,YANG DAG MA YIN MTHONG BA 'CHING, ,YANG DAG MTHONG
BA RNAM PAR GROL, ,ZHES GSUNGS PA'I PHYIR RO, ,DNGOS PO RNAMS KYI
YANG DAG PA JI LTA BA BZHIN NYID GANG YIN, BSHAD PA, NGO BO NYID
MED PA NYID DE, MI MKHAS PA GTI MUG GI MUN PAS BLO GROS KYI MIG
BSGRIBS

PA NI DNGOS PO RNAMS LA NGO BO NYID DU RNAM PAR RTOG NA DE DAG LA
'DOD CHAGS DANG ZHE SDANG DAG SKYED PAR BYED DO, ,GANG GI TSE
RTEN CING 'BREL PAR 'BYUNG BA SHES PA'I SNANG BAS GTI MUG GI MUN
PA BSAL CING, SHES RAB KYI MIG GIS DNGOS PO RNAMS KYI NGO BO NYID
MED PA NYID MTHONG BA DE'I TSE

NA GNAS MED PA LA DE'I 'DOD CHAGS DANG ZHE SDANG DAG MI SKYE'O,
,'DI LTA STE DPER NA LA LA ZHIG GZUGS BRNYAN GYI BUD MED LA BUD
MED DO SNYAM PA'I BLO GROS SKYES NAS KUN TU 'DOD CHAGS SKYED DE
DE DANG 'BREL BA'I YID KYIS DE LA RNAM PAR RTOG PAR BYED DO,
,GANG GI TSE YANG DAG PA JI LTA BA BZHIN DU

RTOGS PA DE'I TSE NA BUD MED KYI BLO GROS MED PAR GYUR CING 'DOD
CHAGS DANG BRAL NAS SHIN TU NGO TSA BA SKYES TE, RANG BZHIN GYI
SEMS GNAS MED PA LA 'DOD CHAGS SKYE BA LA 'PHYA BA DE DANG 'DRA
STE DE LTAR BCOM LDAN 'DAS KYIS KYANG DGE SLONG DAG BUD MED LA
NANG GI BUD MED KYI DBANG PO YANG DAG PAR

@159B RJES SU MI MTHONG STE, DGE SLONG DAG GAL TE BUD MED YIN NA
NANG GI BUD MED KYI DBANG PO YANG DAG PAR RJES SU MI MTHONG NGO,
,ZHES RGYA CHER BKA' STZAL TO, ,DE'I PHYIR SLOB DPON 'PHAGS PA
LHAS KYANG, SRID PA'I SA BON RNAM SHES TE, ,YUL RNAMS DE YI SPYOD
YUL LO, ,YUL

LA BDAG MED MTHONG NA NI, ,SRID PA'I SA BON 'GAG PAR 'GYUR, ,ZHES
GSUNGS SO, ,DE LTA BAS NA SLOB DPON GYIS DNGOS PO RNAMS KYI NGO
BO NYID MED PA NYID RAB TU BSTAN PA'I PHYIR 'DI BRTZAM MO, ,'DIR
SMRAS PA, GANG GI TSE DE BZHIN GSHEGS PA THAMS CAD MKHYEN PA
THAMS CAD GZIGS

PA THUGS RJE CHEN PO MNGA' BA NYID KYIS RTEN CING 'BREL PAR
'BYUNG BA DE DANG DER DE LTA DE LTAR BSHAD CING RAB TU BSTAN ZIN
NA, YANG DE RJES SU RAB TU BSTAN PA LA DGOS PA CI YOD, BSHAD PA,
DE BZHIN GSHEGS PA NYID KYIS RTEN CING 'BREL PAR 'BYUNG BA BSHAD
CING RAB TU BSTAN PA BDEN MOD KYI,

'ON KYANG 'JIG RTEN GYI THA SNYAD KYI DBANG GIS SKYE BA LA SOGS
PA'I BRJOD PA DAG GIS BSHAD CING RAB TU BSTAN PAS, DE LA DA LTAR
NYID KYANG BRJOD PA TZAM LA MNGON PAR ZHEN PA'I BLO CAN KHA CIG
RTEN CING 'BREL PAR 'BYUNG BA MCHOG TU ZAB PA MA RTOGS PA NA,
DNGOS PO RNAMS NI YOD PA KHO NA YIN

TE, GANG GI PHYIR DE DAG GI SKYE BA DANG 'GAG PA DANG 'GRO BA
DANG 'ONG BA DAG BRJOD PA'I PHYIR RO, ,GANG ZHIG YOD PA LAS RTAG
PA DANG CHAD PA DANG DE NYID DANG GZHAN NYID DU SEMS PA DAG BYED
KYI, RI BONG GI RVA LA SOGS PA MED PA DAG LA DE DAG MI 'BYUNG NGO
SNYAM DU SEMS PA DE DAG LA RTEN CING 'BREL

PAR 'BYUNG BA'I NGO BO NYID RAB TU BSTAN PA'I PHYIR SLOB DPON
GYIS RIGS PA DANG LUNG SNGON DU BTANG BA 'DI BRTZAMS SO, ,GZHAN
YANG GANG KHO NA'I PHYIR DE BZHIN GSHEGS PAS RTEN CING 'BREL PAR
'BYUNG BA BSHAD CING RAB TU BSTAN PA DE KHO NA'I PHYIR SLOB DPON
GYIS RJES SU RAB TU BSTAN PAR 'THAD KYI,

MA BSHAD CING RAB TU MA BSTAN PAR RJES SU RAB TU STON PAR 'OS PA
DE GANG ZHIG YIN, 'DI LTAR 'JIG RTEN PA'I BSTAN BCOS DAG KYANG
SNGON GYI SLOB DPON RNAMS KYIS BSHAD CING RAB TU BSTAN PAS DA
LTAR NYID KYANG DE RNAMS KYI SLOB MA DAG RJES SU SMRA BAR BYED
DO, ,DE'I PHYIR SLOB DPON GYIS

@160A *, ,RJES SU RAB TU BSTAN PAR RIGS SO, ,'DIR SMRAS PA, CI'I
PHYIR 'GAG PA LA SOGS PA BRGYAD PO DE DAG 'GOG PAR BYED, 'GAG PA
MED PA SKYE MED PA, ,CHAD PA MED PA RTAG MED PA, ,ZHES BYA BA DE
TZAM ZHIG BYAS PAS MI CHOG GAM, BSHAD PA, DNGOS PO'I NGO BO NYID

SMRA BA DAG PHAL CHER THA SNYAD KYI DBANG GIS BSTAN PA 'GAG PA LA
SOGS PA BRJOD PA BRGYAD PO DE DAG GIS DNGOS PO YOD PA NYID DU
STON PAR BYED PAS DE'I PHYIR 'GAG PA LA SOGS PA BRGYAD PO DE DAG
NYID DGAG PA MDZAD DO, ,DE BZHIN DU DE KHO NA SEMS PAR BYED
PA'AM, 'GYED PA RTZOM PAR BYED PA GANG DAG

CI YANG RUNG BA DE DAG KYANG 'GAG PA LA SOGS PA'I DON DE DAG LA
BRTEN NAS SEMS PA DANG RTZOM PAR BYED DE, 'DI LTA STE, RE ZHIG
KHA CIG NA RE DNGOS PO THAMS CAD NI SKYE BA DANG 'GAG PA'I CHOS
CAN SKAD CIG MA STE RGYUN GYIS RGYUN DU 'BYUNG NGO, ,ZHES ZER RO,
,GZHAN DAG NA RE SA LA SOGS PA

RDZAS DGU PO DAG RTAG CES ZER RO, ,YANG GZHAN DAG NI CHOS DANG
CHOS MA YIN PA DANG, GANG ZAG NAM MKHA' DANG, DUS DANG GANG ZAG
DANG SROG CES BYA BA RDZAS DRUG PO DAG RTAG CES BRJOD DO, ,DE
BZHIN DU PHAL CHER SROG DANG LUS GNYIS, ME DANG BUD SHING GNYIS,
RGYU DANG 'BRAS BU

GNYIS, YON TAN DANG YON CAN GNYIS, YAN LAG DANG YAN LAG CAN GNYIS
NI DE NYID DANG GZHAN NYID CES BYA BA 'GYED PAR BYED DO, ,DE
BZHIN DU KHA CIG NA RE YON TAN BYA BA DANG LDAN PA RNAMS DANG
RTAG 'KHOR LO ZHES ZER RO, ,GZHAN DAG NA RE RDUL PHRAN DANG YID
GNYIS NI MI 'GRO'O ZHES ZER RO, ,

GZHAN DAG NI SROG DANG GANG ZAG GNYIS 'GRO BA DANG LDAN ZHES
BRJOD DO, ,GRUB NAS GANG DU 'GRO BAR YANG 'DOD DO, ,DE'I PHYIR DE
KHO NA SEMS PA DANG 'GYED PA RTZOM PA'I DBANG GIS 'GAG PA LA SOGS
PA BRGYAD PO DGAG PAR MDZAD DO, ,'DIR SMRAS PA, 'O NA CI'I PHYIR
'GAG PA SNGAR BKAG

PA, SKYE BA PHYIS BKAG ,SKYE BA MED PA SNGAR BRJOD PAR BYA BA'I
RIGS SNYAM NA, ,BSHAD PA, DE NI KLAN KAR MI RUNG STE, ,CI'I PHYIR
ZHE NA, YI GE LA MKHAS PA RNAMS NI BSDU BA LA SBYOR BA LTAG 'OG
NGES PA YOD KYI, GZHAN LA NI NGES PA MED PA'I PHYIR RO, ,'DIR
SMRAS PA, DE LTA NA YANG

@160B SKYE BA YOD NA 'GAG PAR 'GYUR GYI MED NA MI 'GYUR BA GO
RIMS BZHIN DU SNGAR SKYE BA MED PA ZHES BRJOD PAR BYA BA KHO NAR
'GYUR RO, ,BSHAD PA, GROGS PO 'DI LTAR SKYE BA SNGA LA 'GAG PA
'PHYI'O, ,ZHES BYA BAR GANG GIS KHO BO CAG YID CHES PAR 'GYUR
BA'I DPE 'GA' ZHIG JE GYIS SHIG

SMRAS PA THAMS CAD KYANG DPE YIN TE, JI LTAR ZHE NA, RE ZHIG SKYE
'DI DON MED GANG PHYIR SKYE BA YOD NA RGA SHI DANG, ,NAD DANG
SDUG BSNGAL BSANG DANG BCINGS LA SOGS PA'I DGRA DAG YOD, ,CES BYA
BA BZHIN NO, ,BSHAD PA, GANG LA 'CHI BA YOD PA'I SKYE BA GANG YIN
PA DE LA YANG 'CHI BA

SNGON DU 'GRO BA KHO NA YIN PA SNYAM, GAL TE DE 'CHI BA SNGON DU
'GRO BA MA YIN NA NI 'KHOR BA LA THOG MA YOD PAR THAL BAR 'GYUR
BAS, DE YANG MI 'DOD DE, DE'I PHYIR 'KHOR BA LA THOG MA DANG THA
MA MED PA'I PHYIR SKYE BA SNGA LA 'CHI BA 'PHYI BA 'AM 'CHI BA
SNGA LA SKYE BA 'PHYI'O ZHES BYA BAR BRJOD

PAR MI NUS SO, ,'OG NAS KYANG, ,GAL TE SKYE BA SNGA GYUR LA, ,RGA
SHI 'PHYI BA YIN NA NI, ,RGA SHI MED PAR SKYE BA DANG, ,MA SHI
BAR YANG SKYE BAR 'GYUR, ,ZHES 'BYUNG NGO, ,SMRAS PA 'O NA, GAL
TE 'JIG MED SKYE BA MED NA DON MED DE MI 'BYUNG, ,SHING SKYES MED
NA NAGS MED RLUNG GIS

SGYEL BAR MI 'GYUR BZHIN, ,ZHES BYA BA 'DIS NI DPE GZHAN YIN NA,
,BSHAD PA, 'DI LA KHYAD PAR CI YOD, SMRAS PA, KHYAD PAR NI 'DI
YIN TE, GANG GI PHYIR 'DI LA 'GAG PA SNGON DU 'GRO BA'I SKYE BA
MED DO, ,'DI LTAR SHING LON PA GZHAN DU 'GAGS LA 'DIR SKYES PA
MED PA'I PHYIR RO,,

BSHAD PA, ,'DI LA YANG SA BON 'GAG PA SNGON DU 'GRO BA LAS SKYE
BAS DE YANG 'GAG PA SNGON DU 'GRO BA KHO NA LAS SKYE BA YIN NO,
,'DIR SMRAS PA, DE NI MI 'DRA STE, CI'I PHYIR ZHE NA, GZHAN KHO
NA 'GAGS LA GZHAN KHO NA SKYE BA'I PHYIR TE, 'DI LTAR 'DI LA SA
BON 'GAGS LA MYU GU SKYE'I MYU GU

NYID 'GAGS LA MYU GU NYID MI SKYE BAS DE'I PHYIR DE NI MI 'DRA'O,
,BSHAD PA, DE NI 'DRA BA KHO NA STE, CI'I PHYIR ZHE NA, 'DI LTAR
SKYE BA DANG 'CHI BA GNYIS KYANG GANG KHO NA SHI BA DE NYID SKYE
BA MA YIN PA'I PHYIR TE, GAL TE GANG KHO NA 'CHI BA DE NYID SKYE
BAR 'GYUR NA NI DE LTA NA RTAG PA'I SKYON DU THAL BAR

@161A *, ,'GYUR TE, LHA GANG YIN PA DE YANG LHA KHO NAR 'GYUR LA,
DUD 'GRO GANG YIN PA DE YANG DUD 'GRO KHO NAR 'GYUR RO, ,DE LTA
YIN NA LAS DANG NYON MONGS PAS BYAS PA'I SKYE BA DANG 'GRO BA
'KHRUL PA MED PAR 'GYUR BAS DE YANG MI 'DOD DE, DE NAS GANG KHO
NA 'CHI BA DE NYID SKYE

BAR 'GYUR RO, ,ZHES BYA BA DE BRJOD PAR MI NUS PAS DE'I PHYIR
DE'I 'DRA BA KHO NA'O, ,'DI LA GZHAN KHO NA 'GAG , GZHAN KHO NA
SKYE'O ZHES PA GANG YIN PA DE YANG MI RIGS TE, GAL TE SA BON DANG
MYU GU GNYIS GZHAN NYID YIN PAR GYUR NA DE GNYIS LA RGYU DANG
'BRAS BU'I THA SNYAD KYANG MED PAR

'GYUR BA ZHIG NA THA SNYAD YOD PAS DE'I PHYIR DE GNYIS GZHAN NYID
MA YIN NO, ,GZHAN YANG 'DI NA SMRA BA PO DAG SA BON BTAB NAS BDAG
GIS SHING LJON PA 'DI BTZUGS, BDAG GIS BU 'DI BSKYED DE, SHING
LJON PA 'DI NI BDAG GI'O, ,BU 'DI NI BDAG GI'O ZHES ZER RO, ,DE
LA GAL TE SA BON DANG

SHING LJON PA DANG BU DAG GZHAN NYID YIN PAR GYUR NA 'JIG RTEN
GYI THA SNYAD DE DAG MI SRID PAR 'GYUR BA ZHIG NA SRID PAS DE'I
PHYIR SA BON DANG MYU GU GNYIS GZHAN NYID DU BRJOD PAR MI NUS TE,
'OG NAS KYANG, GZHAN NI GZHAN LAS BRTEN TE GZHAN, ,GZHAN MED
GZHAN LAS GZHAN MI 'GYUR, ,

GANG LAS BRTEN TE GANG YIN PA, ,DE NI DE LAS GZHAN MI 'THAD, ,CIS
'BYUNG NGO, ,'DIR SMRAS PA, DE LTA NA YANG SA BON YOD PA NYID YIN
NA 'GAG PAR 'GYUR GYIS MED NA MI 'GYUR BAS 'DI YANG SKYE BA SNGA
LA 'GAG PA 'PHYI BAR 'GYUR RO, ,BSHAD PA, 'DI LTAR SA BON DE LA
YANG

SA BON 'GAG PA SNGON DU 'GRO BA NYID YOD DE, CI'I PHYIR ZHE NA,
'DI LTAR MYU GU LAS KYANG SHING LJON PA GZHAN MA YIN LA SHING
LJON PA LAS KYANG SA BON GZHAN MA YIN PA'I PHYIR SA BON 'GAG PA
SNGON DU 'GRO BA LAS MYU GU SKYE LA, SA BON YANG SA BON 'GAG PA
SNGON DU 'GRO BA LAS SKYE

STE; DE LTAR SLOB DPON 'PHAGS PA LHAS KYANG, ,SA BON DPE NI JI
LTA BAR, ,DE LA THOG MA YOD MA YIN, ,DE LTAR RGYU DANG MI LDAN
LAS, ,SKYE BA'ANG SRID PAR MI 'GYUR RO, ,ZHES GSUNGS SO, ,DE'I
PHYIR SKYE BA DANG 'GAG PA GNYIS LA SNGA PHYI'I RNAM PAR BZHAG PA
MED PAS CI'I PHYIR

@161B 'GAG PA SNGAR BKAG LA SKYE BA PHYIS BKAG CES BYA BA DE KLAN
KAR MI RUNG NGO, ,DE GNYIS LA SNGA PHYI'I RNAM PAR BZHAG PA MED
PA DE NYID RAB TU BSTAN PA'I PHYIR SLOB DPON GYIS 'DIR 'GAG PA
SNGAR GZUNG BA MDZAD LA SKYE BA PHYIS BRTAGS SO, ,'DIR SMRAS PA,
RE ZHIG JI LTAR SKYE BAR BRJOD

PA THA SNYAD TZAM YIN PA DE LTAR RAB TU STON CIG , BSHAD PA TE
POR BSTAN PAR BYA'O, ,BDAG LAS MA YIN GZHAN LAS MIN, ,GNYIS LAS
MA YIN RGYU MED MIN, ,DNGOS PO GANG DAG GANG NA YANG, ,SKYE BA
NAM YANG YOD MA YIN, ,'DI LA GAL TE DNGOS PO 'GA' ZHIG SKYE BAR
GYUR NA, DNGOS

PO DE'I SKYE BA DE BDAG LAS SAM, GZHAN LAS SAM, BDAG DANG GZHAN
GNYIS LAS SAM, RGYU MED PA LAS 'GYUR GRANG NA, BRTAGS NAS RNAM PA
THAMS CAD LAS MI 'THAD DO, ,JI LTAR ZHE NA, BDAG LAS ZHES BYA BA
NI BDAG NYID LAS ZHES BYA BA'I THA TSIG GO , ,DE LA RE ZHIG

DNGOS PO RNAMS BDAG GI BDAG NYID LAS SKYE BA MED DE, DE DAG GI
SKYE BA DON MED PA NYID DU 'GYUR BA'I PHYIR DANG, SKYE BA THUG PA
MED PAR 'GYUR BA'I PHYIR RO, ,'DI LTAR DNGOS PO BDAG GI BDAG NYID
DU YOD PA RNAMS LA YANG SKYE BA DGOS PA MED DO, ,GAL TE YOD KYANG
YANG SKYE NA

NAM YANG MI SKYE BAR MI 'GYUR BAS DE YANG MI 'DOD DE, DE'I PHYIR
RE ZHIG DNGOS PO RNAMS BDAG LAS SKYE BA MED DO, ,GZHAN LAS KYANG
SKYE BA MED DE, CI'I PHYIR ZHE NA, THAMS CAD LAS THAMS CAD SKYE
BAR THAL BAR 'GYUR BA'I PHYIR RO, ,BDAG DANG GZHAN GNYIS LAS
KYANG SKYE BA MED

DE; GNYI GA'I SKYON DU THAL BAR 'GYUR BA'I PHYIR RO, ,RGYU MED PA
LAS KYANG SKYE BA MED DE, RTAG TU THAMS CAD LAS THAMS CAD SKYE
BAR THAL BAR 'GYUR BA'I PHYIR DANG, RTZOM PA THAMS CAD DON MED PA
NYID KYI SKYON DU 'GYUR BA'I PHYIR RO, ,DE LTAR GANG GI PHYIR
DNGOS PO SKYE BA RNAM PA THAMS CAD DU MI

'THAD PAS DE'I PHYIR SKYE BA MED PAS SKYE BAR BRJOD PA NI THA
SNYAD TZAM YIN NO, ,SMRAS PA, DNGOS PO RNAMS BDAG LAS SKYE BA MED
DE, 'DI LTAR MYU GU DE NYIS LAS JI LTAR SKYE ZHES BSHAD PA GANG
YIN PA DANG, BDAG LAS SKYE BA MED NA BDAG DANG GZHAN GNYIS LAS
SKYE BA DE YANG MI RIGS TE,

@162A *, ,PHYOGS GCIG NYAMS PA'I PHYIR RO ZHES BYA BA DANG, 'DI
LTAR RGYU MED PA LAS SKYE'O ZHES BYA BA'I PHYOGS DE NI THA CHAD
YIN PAS DE DAG NI RE ZHIG KHAS MI LEN TO, ,DNGOS PO RNAMS GZHAN
LAS SKYE BA MED PA KHO NA'O, ,ZHES BYA BA DE NGES PAR GZUNG STE
BSHAD PA GANG YIN

PA DE LA SMRA BAR BYA STE, RKYEN RNAMS BZHI STE RGYU DANG NI,
,DMIGS PA DANG NI DE MA THAG ,BDAG PO YANG NI DE BZHIN TE, ,RKYEN
LNGA PA NI YOD MA YIN, ,LNGA PA YOD PA MA YIN ZHES BYA BAS NI
SLOB DPON KHA CIG GIS RKYEN BZHI PO 'DI LAS GZHAN GANG DAG THA
SNYAD DU BRJOD PA DE DAG THAMS CAD

KYANG RKYEN BZHI PO 'DI DAG TU 'DUS SO, ,ZHES NGES PAR 'DZIN PAR
BYED DO, ,DE RAB TU BSTAN PA'I PHYIR RGYU LA SOGS PA RKYEN BZHI
PO DE DAG DNGOS PO RNAMS SKYED PA'I RKYEN DU BSTAN TE, RKYEN BZHI
PO DE DAG LAS DNGOS PO RNAMS SKYE BAR 'GYUR RO, ,GANG GI PHYIR
RKYEN BZHI PO GZHAN DU

GYUR PA DE DAG LAS DNGOS PO RNAMS SKYE BAR 'GYUR BA DE'I PHYIR
DNGOS PO RNAMS GZHAN LAS SKYE BA MED PA KHO NA'O, ,ZHES BYA BA DE
BZANG PO MA YIN NO, ,BSHAD PA, GAL TE KHYOD KYIS RGYU LA SOGS PA
RKYEN BZHI PO GANG DAG GZHAN YIN PAR THA SNYAD BTAGS PA DE DAG
DNGOS PO RNAMS

LAS GZHAN YIN PAR GYUR NA NI DNGOS PO RNAMS GZHAN LAS SKYE BAR
YANG 'GYUR BA ZHIG NA, DE DAG NI GZHAN YIN PAR MI 'THAD DO, ,JI
LTAR ZHE NA, DNGOS PO RNAMS KYI RANG BZHIN NI, ,RKYEN LA SOGS LA
YOD MA YIN, ,BDAG GI DNGOS PO YOD MIN NA, ,GZHAN GYI DNGOS PO YOD
MA YIN,

'DI LA DNGOS PO YOD PA RNAMS GCIG LA GCIG LTOS NAS GZHAN NYID DU
'GYUR BA NI DPER NA TZEE TRA LAS GUB TA GZHAN DU 'GYUR LA, GUB TA
LAS KYANG TZEE TRA GZHAN DU 'GYUR BA LTA BU YIN NA, GNAS SKABS
GANG NA SA BON LA SOGS RKYEN RNAMS YOD PA'I GNAS SKABS DE NA MYU
GU LA

SOGS PA DNGOS PO RNAMS YOD PA MA YIN TE, DE'I PHYIR RGYU LA SOGS
PA RKYEN RNAMS YOD PA NA MYU GU LA SOGS PA DNGOS PO RNAMS KYI
RANG BZHIN YOD PA MA YIN NO, ,DE RNAMS KYI BDAG GI DNGOS PO YOD
PA MA YIN NA RGYU LA SOGS PA DAG JI LTAR GZHAN DU 'GYUR, DE LTA
BAS NA RGYU LA SOGS

@162B PA RKYEN RNAMS MYU GU LA SOGS PA DNGOS PO RNAMS LAS GZHAN
NYID YIN PAR MI 'THAD DO, ,DE'I PHYIR GZHAN GYI DNGOS PO MED PA
KHO NA'I PHYIR DNGOS PO RNAMS GZHAN LAS SKYE'O, ,ZHES BYA BA DE
'THAD PA MA YIN NO, ,RKYEN LA SOGS LA, ZHES BYA BA LA SOGS PA
SMOS PA NI GZHAN GYI GZHUNG

LUGS KYANG NGES PAR GZUNG BA'I PHYIR TE, DES NA GZHAN GYI GZHUNG
LUGS DAG LA YANG DNGOS PO RNAMS SKYE BA MI 'THAD PAR RAB TU BSTAN
PA YIN NO, ,'DIR SMRAS PA, GZUGS LA SOGS PA RKYEN RNAMS YOD NA
RNAM PAR SHES PA SKYE BA MA YIN NAM BSHAD PA, MA YIN TE DNGOS PO

RNAMS KYI SKYE BA 'DI BRTAG PAR BYA'O, ,KHYOD RNAM PAR SHES PA MA
SKYES PA RKYEN GZHAN DU GYUR PA DAG LAS SKYE BAR 'DOD NA, RNAM
PAR SHES PA MA SKYES PA LA BDAG GI DNGOS PO GA LA YOD, BDAG GI
DNGOS PO MED NA GZHAN GYI DNGOS PO YANG GA LA YOD, GZHAN GYI
DNGOS

PO MED NA DE MYU GU LA SOGS PA DANG MTSUNGS PA YIN NO, ,YANG NA
'DI NI DON GZHAN YIN TE, DNGOS PO RNAMS KYI RANG BZHIN NI RKYEN
RNAMS LA YANG YOD PA MA YIN, RKYEN RNAMS LAS GZHAN PA LA YOD PA
MA YIN, GNYI GA LA YANG YOD PA MA YIN NO, ,CI'I PHYIR ZHE NA,
SKYE BA'I RKYEN DU

BRTAG PA DON MED PA NYID KYI SKYON DU 'GYUR BA'I PHYIR TE, 'DI
LTAR GAL TE DNGOS PO RNAMS KYI RANG BZHIN RKYEN RNAMS LA 'AM
RKYEN RNAMS LAS GZHAN PA LA 'AM, GNYI GA LA YOD PAR GYUR NA, YOD
PA LA SKYE BA CI ZHIG BYA STE, DNGOS PO RANG BZHIN GYIS YOD PA
RNAMS LA YANG SKYE BAR BRTAG

PA DON MED PA NYID DU 'GYUR RO, ,YOD PA LA RKYEN RNAMS KYIS KYANG
CI ZHIG BYA STE, RKYEN DU BRTAG PA YANG DON MED PA NYID DU 'GYUR
RO, ,DE LTA BAS NA, ,DNGOS PO RNAMS KYI RANG BZHIN NI, ,RKYEN LA
SOGS LA YOD MA YIN, ,GANG RKYEN LA SOGS PA LA YOD PA MA YIN PA DE
NI BDAG GI DNGOS

PO YOD PA MA YIN PA STE, DE DAG LAS GZHAN DU YONGS SU BRTAG TU
MED PA'I PHYIR RO, ,BDAG GI DNGOS PO YOD MIN NA, ,GZHAN GYI DNGOS
PO YOD MA YIN, ,GZHAN GYI DNGOS PO MED NA SU ZHIG DNGOS PO RNAMS
GZHAN LAS SKYE BA'O ZHES SMRA BAR RIGS, 'DIR SMRAS PA, DNGOS PO
RNAMS

@163A *, ,BDAG DANG GZHAN LA SOGS PA LAS SKYE'O ZHES BYA BA 'DIS
KHO BO CAG LA CI BYA STE, 'DI LTAR MIG LA SOGS PA NI RNAM PAR
SHES PA SKYE BAR BYA BA'I RKYEN YIN NO, ,DE YANG JI LTAR ZHE NA,
'DI LA SKYE BA'I BYA BA NI SKYED PA DANG SKYE BA DANG 'BYUNG BA
STE GTZO CHER RNAM PAR

SHES PA LA 'JUG GO , ,RNAM PAR SHES PA NI SKYE BA YIN NO, ,'DI
LTAR MIG LA SOGS PA NI RNAM PAR SHES PA SKYE BA'I BYA BA DE SGRUB
PAR BYED PA YIN TE, SGRUB PAR BYED PA YIN PA'I PHYIR RKYEN YIN
NO, ,DPER NA BTZO BA'I BYA BA NI 'TSED PA DANG BTZED [?] PA STE
GTZO CHER 'BRAS CHAN LA 'JUG

CING; 'BRAS CHAN NI BTZO BA YIN LA, MI DANG SNOD DANG CHU DANG ME
DANG THAB LA SOGS PA RANG RANG GI BYA BA BYED PA DAG NI BTZO BA'I
BYA BA DE SGRUB PAR BYED PA'I RKYEN DAG YIN PAR MTHONG BA BZHIN
NO, ,'DIR BSHAD PA, BYA BA RKYEN DANG LDAN MA YIN, 'DI LA KHYED
NA RE MIG LA SOGS PA NI

RNAM PAR SHES PA SKYE BA'I BYA BA SGRUB PAR BYED PA YIN PA'I
PHYIR RNAM PAR SHES PA'I RKYEN YIN LA, DE NYID KYANG RNAM PAR
SHES PA LA 'JUG GO ZHES ZER BA NI BYA BA BRTAGS NA MI 'THAD PAS
MIG LA SOGS PA DAG DE SGRUB PAR BYED PA YIN PAR GA LA 'GYUR, GAL
TE JI LTAR ZHE NA, DE'I

PHYIR BSHAD PA 'DI LA SKYE BA'I BYA BA NI RNAM PAR SHES PA MA
SKYES PA 'AM SKYES PA LA 'JUG PAR 'GYUR GRONG NA, DE LA RE ZHIG
MA SKYES PA LA NI MI 'JUG STE, GNAS PA MED PA'I PHYIR RO, ,'DI
LTAR SKYE BA'I BYA BA NI RNAM PAR SHES PA'I GNAS LA 'JUG GI ,GNAS
MED PA LA MI 'JUG PAS

RNAM PAR SHES PA MA SKYES PA DE YANG MED PA YIN LA, DE MED NA
SKYE BA'I BYA BA DE LA GNAS PA YOD PAR GA LA 'GYUR, RNAM PAR SHES
PA SKYES PA LA YANG SKYE BA'I BYA BA MI 'JUG STE, CI'I PHYIR ZHE
NA, RNAM PAR SHES PA SKYES ZIN PA'I PHYIR TE, 'DI LTAR SKYES ZIN
PA LA NI YANG SKYE BA

MED DO, ,DE LA 'DI SNYAM DU RNAM PAR SHES PA SKYE BZHIN PA LA
SKYE BA'I BYA BA YOD PAR SEMS NA, DE YANG MI RUNG STE, CI'I PHYIR
ZHE NA, SKYES PA DANG MA SKYES PA MA GTOGS PAR SKYE BZHIN PA MED
PA'I PHYIR RO, ,SKYE BA DANG MA SKYES PA GNYIS LA SKYE BA'I BYA
BA MI 'JUG PAR NI BSTAN

@163B ZIN PAS DE'I PHYIR SKYE BA'I BYA BA MED DO, ,'DIS BTZO BA'I
BYA BA YANG BSAL TE, DE LTA BAS NA BYA BA RKYEN DANG LDAN PA MI
'THAD DO, ,DE LA 'DI SNYAM DU RKYEN DANG MI LDAN PA'I BYA BA YOD
PAR SEMS NA, BSHAD PA, RKYEN DANG MI LDAN BYA BA MED, ,'DI LTAR
RKYEN DANG MI LDAN PA'I

BYA BA MED DO, ,GAL TE YOD PAR GYUR NA RTAG TU THAMS CAD LAS
THAMS CAD SKYE BAR 'GYUR RO, ,DE LTA YIN NA RTZOM PA THAMS CAD
DON MED PA NYID DU 'GYUR BAS DE YANG MI 'DOD DE, DE'I PHYIR RKYEN
DANG MI LDAN PA'I BYA BA YANG MI 'THAD DO, ,'DIR SMRAS PA, RE
ZHIG RKYEN

RNAMS NI YOD DO, ,DE DAG YOD PAS DNGOS PO 'GRUB BO, ,DE GRUB PAS
SKYE BA 'GRUB BO, ,BSHAD PA, BYA BA MI LDAN RKYEN MA YIN, ,GANG
DAG LA BYA BA MED PA DE DAG NI RKYEN MA YIN NO, ,JI LTAR ZHE NA,
MIG LA SOGS PA NI SKYE BA'I BYA BA SGRUB PAR BYED PAS RNAM PAR
SHES

PA'I RKYEN DU 'GYUR NA, SKYE BA'I BYA BA DE MI 'THAD PAR NI SNGAR
RAB TU BSTAN ZIN TO, ,DE MED PA'I PHYIR DE SGRUB PAR BYED PA YOD
PAR GAL 'GYUR, DE SGRUB PAR BYED PA MED PA'I PHYIR MIG LA SOGS PA
SKYE BAR BYA BA'I RKYEN MA YIN NO, ,SKYE BAR BYA BA'I RKYEN MA
YIN NA JI LTAR RKYEN DU 'GYUR,

CI STE 'GYUR NA NI THAMS CAD KYANG THAMS CAD KYI RKYEN DU 'GYUR
RO, ,DE LTA YIN NA THAMS CAD LAS THAMS CAD SKYE BAR 'GYUR BA ZHIG
NA, DE LTAR YANG MI 'GYUR TE, DE'I PHYIR BYA BA DANG MI LDAN PA
RNAMS RKYEN MA YIN NO, ,SMRAS PA, CI KHO BO RKYEN RNAMS BYA BA
DANG MI LDAN NO ZHES SMRA 'AM,

'DI LTAR RKYEN RNAMS NI BYA BA DANG LDAN PA KHO NA YIN NO, ,BSHAD
PA, BYA BA LDAN NAM 'ON TE NAM YIN ZHES BYA BA'I SKABS DE DANG
SBYAR TE RKYEN RNAMS BYA BA DANG LDAN PA MA YIN NO, ,BYA BA RKYEN
DANG LDAN PA MA YIN PA DANG RKYEN DANG MI LDAN PA MED PA DE NI
SNGAR RAB TU BSTAN PA KHO NA YIN NO, ,BYA BA

MED NA JI LTAR RKYEN RNAMS BYA BA DANG LDAN PAR 'GYUR, DE LTAR NA
GANG GI PHYIR BYA BA DANG MI LDAN PA'I RKYEN KYANG MI 'THAD LA,
BYA BA DANG LDAN PA YANG MED PAS DE'I PHYIR RKYEN DU RNAM PAR
BRTAG PA NI DON MED PA NYID DO, ,'DIR SMRAS PA, CI'I RKYEN RNAMS
BYA BA DANG MI LDAN NO ZHE 'AM, BYA BA DANG

@164A *, ,LDAN NO ZHES BYA BA MI DGOS PA BSAM PA 'DIS CI BYA,
GANG GI PHYIR RNAM PA THAMS CAD DU RGYU LA SOGS PA'I RKYEN BZHI
PO DE DAG LA BRTEN NAS DNGOS PO RNAMS SKYE BAS DE'I PHYIR DE DAG
DNGOS PO'I RKYEN YIN NO, ,BSHAD PA, CI KHYOD NAM MKHA' LA KHU
TSUR DAG GIS

BRDEG GAM, GANG GI TSE SKYE BA'I BYA BA MED PA KHO NA STE DE MED
PA'I PHYIR RKYEN RNAMS MI 'THAD DO ZHES SNGAR BSTAN PA'I TSE DE
DAG LA BRTEN NAS DNGOS PO RNAMS SKYE BA ZHES BYA BA DE JI LTAR
SMRA BAR 'THAD, YANG GZHAN YANG, 'DI DAG LA BRTEN SKYE BAS NA,
,DE PHYIR 'DI DAG RKYEN ZHES GRAGS, ,

JI SRID MI SKYE DE SRID DU, ,'DI DAG RKYEN MIN JI LTAR MIN, ,GAL
TE 'DI DAG LA BRTEN NAS SKYE BAS RKYEN YIN NO ZHES DE LTAR RTOG
NA, JI SRID DU MI SKYE BA DE SRID DU RKYEN MA YIN NO ZHES BYA BAR
YANG CI'I PHYIR MI BRTAG ,CI STE SNGAR RKYEN DU MA GYUR PA PHYIS
RKYEN DU 'GYUR BAR SEMS NA, DE YANG

MI 'THAD DE, CI'I PHYIR ZHE NA, THAMS CAD KYI RKYEN DU THAL BAR
'GYUR BA'I PHYIR DE YANG MI 'DOD DO, ,CI STE RKYEN MA YIN PA DAG
KYANG GZHAN 'GA' ZHIG LA LTOS NAS RKYEN DU 'GYUR TE, DES NA THAMS
CAD KYI RKYEN DU THAMS CAD THAL BAR MI 'GYUR BAR SEMS NA, DE LA
YANG DE NYID

DO; ,GANG YANG RUNG BA LA LTOS NAS RKYEN MA YIN PA YANG RKYEN
NYID DU 'GYUR NA, RKYEN NYID DE LA YANG RKYEN YOD PAR 'GYUR
ZHING, DE LA YANG DE LTAR BSAM DGOS SO, ,THUG PA MED PA'I SKYON
DU YANG 'GYUR TO, GAL TE GZHAN YANG GZHAN 'GA' ZHIG LA LTOS NAS
RKYEN NYID DU 'GYUR

NA; DE YANG GZHAN LA LTOS LA DE YANG GZHAN LA LTOS PAS THUG PA
MED PAR THAL BAR 'GYUR BAS DE YANG MI 'DOD DO, ,DE'I PHYIR RKYEN
RNAMS MI 'THAD PA KHO NA'O, ,YANG GZHAN YANG, MED DAM YOD PA'I
DON LA YANG, ,RKYEN NI RUNG BA MA YIN NO, ,MED NA GANG GI RKYEN
DU 'GYUR, ,

YOD NA RKYEN GYIS CI ZHIG BYA, ,'DI LA BRTEN NAS 'DI SKYE'O ZHES
PA'I 'BREL PA 'DI SA DON 'DI'I RKYEN 'DI'O ZHES ZER NA, 'DI'O
'DI'O ZHES BYA BA'I 'BREL PA DE YANG DON MED PA'AM YOD PA'I RKYEN
NYID DU BRTAG GRANG NA, DON MED PA DANG YOD PA'I RKYEN 'DI'O ZHES
BYA BAR MI RUNG NGO, ,

@164B JI LTAR ZHE NA, MED NA GANG GI RKYEN DU 'GYUR, ,YOD NA
RKYEN GYIS CI ZHIG BYA, ,DNGOS PO MED PA'I RKYEN DU BRTAGS NA
RKYEN 'DI GANG GI ZHES ZER BA LA JI SKAD BRJOD PAR BYA, 'DI LTAR
SNAM BU MED PA'I RKYEN RGYU SPUN DAG YIN NO ZHES BSTAN PAR MI
RIGS SO, ,SMRAS PA, RGYU SPUN

DAG LAS SNAM BU 'BYUNG BAS PHYIS 'BYUNG BA'I TSUL GYIS RGYU SPUN
DAG SNAM BU'I RKYEN YIN PAR BSTAN DU RUNG NGO, ,BSHAD PA, CI
KHYOD BUM 'BYUNG BA'I NOR GYIS BU'I MA KHA DRANGS PAR 'DOD DAM,
DNGOS PO MED PA'I RKYEN MI 'THAD DO ZHES SMRAS TE, RKYEN MI 'THAD
PAS DNGOS PO SKYE BA

BKAG BZHIN DU KHYOD MA 'ONGS PA'I DNGOS PO SKYE BAS RKYEN NYID
BSGRUB PAR 'DOD DO, ,GANG GI TSE GANG DU DUS LA LAR YANG, DNGOS
PO SKYE BA MED PA LA, ,MED NA GANG GI RKYEN DU 'GYUR, ,ZHES BYA
BA 'DI NYE BAR GNAS PA DE'I TSE DNGOS PO PHYIS SKYE BAR 'GYUR BA
DE LA LTOS NAS KHYED KYI RKYEN 'GRUB PAR

'GYUR BA GANG LA YOD, DE LTA BAS NA DE NI GYI NA'O, ,DE LA 'DI
SNYAM DU YOD PA'I RKYEN DU 'GYUR SEMS NA, BSHAD PA, YOD NA RKYEN
GYIS CI ZHIG BYA, ,DNGOS PO YOD PA LA RKYEN MI 'THAD DO, ,'DI
LTAR YOD PA LA YANG RKYEN GYIS CI ZHIG BYA STE, SNAM BU GRUB CING
YOD PA'I RKYEN RGYU

SPUN DAG YIN NO, ,ZHES BSTAN PAR MI RIGS SO, ,SMRAS PA, KHO BO
SKYES PA LA YANG RKYEN GYI BYA BA YOD DO ZHES MI SMRA STE 'ON
KYANG SNAM BU YOD PA'I RKYEN RGYU SPUN YIN PAR THA SNYAD 'DOGS
PAR BYED PAS SNAM BU DE'I RKYEN RGYU SPUN DAG YIN NO, ,BSHAD PA,
CI KHYOD RANG GI CHUNG MA MA

BLANGS PAR BU'I CHUNG MA BLANG BAR SEMS SAM, DNGOS PO YOD PA SKYE
BA'I RKYEN MI 'THAD PAS DNGOS PO SKYE BA BKAG BZHIN DU KHYOD SNAM
BU SKYES PA'I RKYEN STON PAR BYED 'DOD GO ,'O NA NI DNGOS PO SKYE
BA SGRUB PA'I PHYIR JE SGRIMS SHIG DANG DE'I 'OG TU 'DI'I RKYEN
'DI'O, ,ZHES BYA BA DE

'THAD PAR 'GYUR RO, ,DE LTA BAS NA DE YANG GYI NA'O, ,'DIR SMRAS
PA, 'DI LA DNGOS PO RNAMS NI MTSAN NYID LA 'GRUB LA, RGYU NI
SGRUB PAR BYED PA'O, ,ZHES RGYU'I MTSAN NYID KYANG BSTAN PAS DE
LTAR MTSAN NYID YOD PA'I RGYU YOD DE, BSHAD PA, GANG TSE CHOS NI
YOD PA DANG,,

@165A *, ,MED DANG YOD MED MI 'GRUB PAS, ,JI LTAR SGRUB BYED RGYU
ZHES BYA, ,DE LTAR YIN NA MI RIGS SO, ,'DI LA CHOS GANG RGYUS
SGRUB PAR GYUR NA DE YOD PA'AM MED PA'AM YOD MED CIG SGRUB PAR
'GYUR GRANG NA, RNAM PA THAMS CAD MI 'THAD DO, ,DE LA RE ZHIG YOD

PA NI SGRUB PAR MI BYED DE, SKYES ZIN PA'I PHYIR RO, ,'DI LTAR
SKYES PA LA YANG SKYE BAS CI BYA STE, CI STE YOD KYANG YANG SKYE
BA NI NAM YANG MI SKYE BAR MI 'GYUR BAS DE YANG MI 'DOD DO,
,RGYUR BSTAN DU YANG MI 'THAD DE, 'DI LTAR YOD PA LA RGYUS CI
BYA, 'DI LTAR RE ZHIG YOD PA NI

SGRUB PAR MI BYED DO, ,DA NI MED PA YANG SGRUB PAR MI BYED DE MED
PA'I PHYIR RO, ,CI STE MED KYANG SKYE NA NI RI BONG GI RVA YANG
SKYE BAR 'GYUR RO, ,GAL TE DNGOS PO NI RGYU LAS SKYE'O ZHE NA, MI
RUNG STE, RGYU MI 'THAD PA'I PHYIR RO, ,'DI LTAR DNGOS PO MED NA
GANG GI RGYUR CI 'GYUR, YANG NA CI ZHIG

BYAS NA RGYU'I RGYU NYID DU 'GYUR, 'DI LTAR THAMS CAD DU DNGOS PO
MED, DE LA 'DI NI RGYU'O, ,'DI NI MA YIN NO ZHES BYE BRAG BSTAN
PA DE YOD PAR GA LA 'GYUR, DE LTA BAS NA MED PA YANG SGRUB PAR MI
BYED DO, ,DA NI YOD MED KYANG SGRUB PAR MI BYED DE, YOD PA DANG
MED PA

GNYIS LHAN CIG 'BYUNG BA 'GAL BA'I PHYIR DANG, SKYON SNGA MAR
THAL BAR 'GYUR BA'I PHYIR RO, ,DE LTAR NA YOD MED KYANG SGRUB PAR
MI BYED DO, ,DE'I PHYIR DE LTAR BRTAGS NA GANG GI TSE DNGOS PO
GRUB PA JI LTAR YANG MI 'THAD PA DE'I TSE, JI LTAR SGRUB BYED
RGYU ZHES BYA, ,DE LTAR YIN

NA MI RIGS SO, ,DE LTAR YIN NA SGRUB PAR BYED RGYU ZHES BYA BA DE
MI RIGS SO, ,'DIR SMRAS PA, DMIGS PA NI YOD DE, RNAM PAR SHES PA
LA SOGS PA'I GNAS SU GYUR PA'I PHYIR RO, ,BSHAD PA, YIN PA'I CHOS
NI DMIGS PA NI, MED PA KHO NAR NYE BAR BSTAN, ,'DI

LA DMIGS PA DANG BCAS PAR ZHES BYA BA'I TSIG GI LHAG MA'O, ,YIN
PA'I CHOS 'DI DMIGS PA KHO NA LAS DMIGS PA DANG BCAS PAR NYE BAR
BSTAN TO, ,YIN PA'I CHOS 'DI DMIGS PA MED PA KHO NA LAS KHYOD
KYIS RANG GI BLO DMIGS PA DANG BCAS PA ZHES BRJOD DO, ,JI LTA ZHE

@165B NA 'DI LA DMIGS PA DANG BCAS PA ZHES BYA BA NI DMIGS PA YOD
PA ZHES BYA BA'I THA TSIG GO, ,CHOS YOD PA NI DMIGS PA DANG BCAS
PAR 'GYUR GYI MED PA NI MI 'GYUR RO, ,DMIGS PA DANG BCAS PA'I
SNGON ROL NA DMIGS PA MED PAS DE NI DMIGS PA MED PA YIN NO, ,'DI
LTA STE,

DPER NA NOR YOD PA NI NOR DANG BCAS PA STE NOR CAN ZHES BYA'O,
,'GA' ZHIG YOD NA NOR DANG BCAS PAR 'GYUR GYI, MED NA MI 'GYUR
RO, ,NOR DANG BCAS PA'I SNGON ROL NA NOR MED PAS DE NI NOR MED PA
YIN PA BZHIN NO, ,DE'I PHYIR DMIGS PA MED PA KHO NA YIN PA'I CHOS
'DI LA KHYED RANG GI RNAM

PAR RTOG PAS DMIGS PA DANG BCAS PAR RTOG PAR BYED DO, ,DE LA KHO
BOS BSHAD PAR BYA STE, DE LTAR CHOS NI DMIGS MED NA, ,DMIGS PA
YOD PAR GA LA 'GYUR, ,DE LTAR ZHES BYA BA'I SGRA NI DRI BA'O, ,GA
LA 'GYUR ZHES BYA BA GTAN TSIGS BSTAN PA STE, DE LTAR CHOS

DMIGS PA MED PAR GRUB NA CI'I PHYIR DON MED PA'I DMIGS PA LA RTOG
PAR BYED, SMRAS PA, KHYOD NYID GZHUNG LUGS KHONG DU MA CHUD PA
KHO NAS LOG PAR RTOG GI ,KHO BO NI DMIGS PA YOD PA NI DMIGS PA
DANG BCAS PA STE NOR DANG BCAS PA BZHIN NO ZHES MI SMRA'O, ,DE'I
DON NI

'DI YIN TE CHOS GRUB PA NI GZHI GANG GIS SGRUB PAR BYED PA DE NI
DE'I DMIGS PA YIN TE, DES NA DE DMIGS PA DANG BCAS PA ZHES NYE
BAR STON TE, ,BSHAD PA, DE MI 'THAD DE, DE LA YANG BSHAD PAR
BYA'O, ,DE LTAR CHOS NI DMIGS MED NA, ,DMIGS PA YOD PAR GA LA
'GYUR, ,

DE LTAR CHOS DMIGS PA MED DE YOD PA MA YIN ZHING MNGON PAR MA
GRUB NA DMIGS PA YOD PAR 'THAD PAR GA LA 'GYUR, CHOS KYI DMIGS PA
ZHES BYA BA DE YANG MNGON PAR MA GRUB PA KHO NA'O, ,MNGON PAR MA
GRUB CING MED PA DE LA DMIGS PA YOD PAR GA LA 'GYUR, DMIGS

PA MED NA JI LTAR DMIGS PAS CHOS SGRUB PAR BYED, DE'I PHYIR DMIGS
PA YANG YOD PA MA YIN LA, CHOS KYANG DMIGS PA DANG BCAS PA MA YIN
PA KHO NA'O, ,'DIR SMRAS PA, DNGOS PO GZHAN 'GAGS MA THAG PA NI
DNGOS PO GZHAN SKYE BA'I RKYEN YIN NO, ,DE NI DE MA THAG PA ZHES
BYA BA

@166A *, ,STE DE YOD DO, ,BSHAD PA, CHOS RNAMS SKYES PA MA YIN
NA, ,'GAG PA 'THAD PAR MI 'GYUR RO, ,DE PHYIR DE MA THAG MI RIGS,
,'GAGS NA RKYEN YANG GANG ZHIG YIN, ,DE LA RTZA BA 'OG MA GNYIS,
,'GAGS NA RKYEN YANG GANG ZHIG YIN, ,DE PHYIR DE MA THAG MI

RIGS, ,ZHES BA SNOR BAR BLTA BAR BYA'O, ,ZHES BYA BA'I SGRA NI
'DIR MA SKYES PA LA LTOS PAR BLTA BAR BYA'O, ,DE YANG MA SKYES
PA'I SGRA LA LTOS NAS, 'GAGS NA RKYEN YANG GANG ZHIG YIN, ,MA
SKYES PA'I RKYEN GANG ZHIG YIN, ,ZHES BYA BAR SBYAR RO, ,DE GNYIS
NI TSIGS SU BCAD PA

SBYAR BA'I PHYIR GO RIMS BZHIN MA BYAS SO, ,DNGOS PO GZHAN 'GAG
MA THAG PA NI DNGOS PO GZHAN SKYE BA'I RKYEN YIN NO ZHES SMRAS PA
GANG YIN PA DE MI 'THAD DO, ,CI'I PHYIR ZHE NA, 'DI LTAR, CHOS
RNAMS SKYES PA MA YIN NA, ,'GAG PA 'THAD PAR MI 'GYUR RO, ,'GAGS
NA RKYEN

YANG GANG ZHIG YIN, ,'GAG PA ZHES BYA BA NI MED PA STE, DE LA GAL
TE MYU GU SKYE BA'I SNGON ROL DU SA BON 'GAG PAR 'GYUR NA NI SA
BON 'GAGS TE MED NA MYU GU SKYE BAR 'GYUR BA GANG YIN PA DE'I
RKYEN YANG GANG ZHIG YIN, YANG NA SA BON 'GAG PA'I RKYEN YANG
GANG ZHIG YIN, SA BON

'GAGS TE MED PA YANG JI LTAR MYU GU SKYE BA'I RKYEN DU 'GYUR, MYU
GU MA SKYES PA'I RKYEN DU SA BON 'GAG PA JI LTAR 'GYUR, DE LTA
BAS NA SA BON 'GAGS NAS MYU GU SKYE BAR RTOG NA DE GNYI GA RGYU
MED PAR THAL BAR 'GYUR TE, RGYU MED PAR NI MI 'DOD DO, ,SMRAS PA,
GAL TE MYU GU SKYES MA

THAG TU SA BON 'GAG PAR 'GYUR NA, DE LTA NA YANG DE MA THAG 'GRUB
STE, 'DI LTAR MYU GU SKYES MA THAG TU SA BON 'GAG PA'I RKYEN DU
'GYUR BA'I PHYIR RO, ,BSHAD PA, DE YANG MI 'THAD DE, CI'I PHYIR
ZHE NA, SKYES NA'ANG RKYEN DU JI LTAR 'GYUR TE, GAL TE MYU GU
SKYE ZHING MYU GU SKYE BA'I BYA BA MTHAR

THUG PA'I TSE SA BON 'GAG PAR 'GYUR NA 'GAG PA DE'I RKYEN YANG
GANG ZHIG YIN PAR 'GYUR, MYU GU SKYE BA'I RKYEN YANG GANG ZHIG
YIN PAR 'GYUR TE, DE'I PHYIR DE LTA NA YANG DE GNYI GA SNGA MA
BZHIN DU RGYU MED PAR THAL BAR 'GYUR RO, ,CI STE SA BON 'GAG
BZHIN PA NA MYU GU SKYE BAS DES NA RGYU MED

@166B PA'I RKYEN DU MI 'GYUR BAR SEMS NA, DE YANG MI RIGS TE,
CI'I PHYIR ZHE NA, GANG 'GAG PA DANG GANG SKYE BA DE GNYI GA YANG
YOD PA MA YIN TE, MA 'GAG PA'I PHYIR DANG, SKYES ZIN PA'I PHYIR
RO, ,DNGOS PO GNYIS YOD NA, DE MA THAG PA'I RKYEN NYID DU JI LTAR
'GYUR, SKYE BA DANG 'GAG PA

GNYIS DUS GCIG TU RTOG NA YANG DE MA THAG PA MI 'THAD DE, DUS
MNYAM PA'I PHYIR RO, ,DE'I PHYIR DE MA THAG MI RIGS, DE LTAR GANG
GI PHYIR RNAM PA THAMS CAD DU BRTAGS NA DE MA THAG PA MI 'THAD
DE, DE'I PHYIR DE MA THAG PA'I RKYEN YOD DO ZHES SMRAS PA GANG
YIN PA DE MI 'THAD DO, ,

YANG NA 'DI NI DON GZHAN YIN TE, 'DI LA DNGOS PO RNAMS MA SKYES
PA ZHES BYA BA DE NI SNGAR BSGRUBS ZIN TE, DE'I PHYIR DNGOS PO
RNAMS SKYE BA MED PA DE GRUB PAR BYAS NAS, ,BSHAD PA, CHOS RNAMS
SKYES PA MA YIN NA, ,'GAG PA 'THAD PAR MI 'GYUR RO, ,DNGOS PO
RNAMS SKYES PA MA

YIN ZHING MED NA 'GAG PA 'THAD PAR MI 'GYUR TE, MED PA LA CI ZHIG
'GAG PAR 'GYUR, DE PHYIR DE MA THAG MI RIGS, ,DE LTAR GANG GI
PHYIR DNGOS PO 'GAG PA NYID MI 'THAD PA DE'I PHYIR DE MA THAG PA
MI RIGS SO, ,DE NI 'GAG PAR RTOG NA YANG DE MA THAG PA MI RIGS
TE, JI LTAR ZHE NA,

'GAGS NA RKYEN YANG GANG ZHIG YIN, SKYES NA'ANG RKYEN DU JI LTAR
'GYUR TE, DE'I DON NI SNGAR RNAM PAR BSHAD ZIN TO, ,'DIR SMRAS
PA, BDAG PO NYID NI YOD DO, ,BDAG PO'I DNGOS PO NI BDAG PO NYID
DE, DE YANG MDOR BSDU NA GANG YOD NA GANG 'BYUNG BA DANG, GANG
MED NA GANG MI 'BYUNG

BA DE NI DE'I BDAG PO NYID DO, ,BSHAD PA, DNGOS PO RANG BZHIN MED
RNAMS KYI, ,YOD PA GANG PHYIR YOD MI MAN, ,'DI YOD PAS NA 'DI
'BYUNG ZHES, ,BYA BA DE NI 'THAD MA YIN, 'DI LA DNGOS PO RNAMS
KYI RANG BZHIN MED PA NYID NI SNGAR YANG KUN TU BSTAN CING PHYIS
KYANG RGYA CHER STON

TO; ,DE'I PHYIR DE RAB TU GRUB PAR BYAS NAS DNGOS PO RANG BZHIN
MED PA RNAMS KYIS ZHES BYA BA GSUNGS SO, ,JI LTAR GANG GI PHYIR
DNGOS PO RANG BZHIN MED PA RNAMS KYIS YOD PA ZHES BYA BA YOD PA'I
DNGOS PO MI 'THAD PA DE'I PHYIR GANG YOD NA 'DI YOD PAS ZHES
BRJOD PAR NUS PA'I DNGOS

@167A *, ,PO DE NYID MED DO, ,'DI YOD PAS ZHES BYA BA 'DI LA MED
NA 'DI 'BYUNG ZHES BYA BA DE 'THAD PAR GA LA 'GYUR, 'DI YOD PAS
'DI 'BYUNG ZHES BYA BA 'DI LA MI 'THAD NA GANG GI BDAG PO NYID DU
JI ZHIG 'GYUR, DE'I PHYIR BDAG PO NYID KYANG MI 'THAD DO, ,'DIR

SMRAS PA, RKYEN GYI DNGOS PO RNAMS 'DI LTAR GRUB PAR BYED DO ZHES
BYA BA DE SMRA BAR MI NUS MOD KYI, 'ON KYANG RKYEN RNAMS NI YOD
PA KHO NA YIN NO, ,CI'I PHYIR ZHE NA, DE DAG LAS 'BRAS BU SKYE
BA'I PHYIR TE, 'DI NA SA BON LA SOGS PA RKYEN RNAMS LAS MYU GU LA
SOGS PA 'BRAS BU SKYE BAR

MTHONG STE, DE'I PHYIR DE DAG LAS 'BRAS BU SKYE BAR MTHONG NAS
'BRAS BU'I RKYEN NI 'DI DAG GO ZHES BYA BAR SHES SO, ,BSHAD PA,
RKYEN RNAMS SO SO 'DUS PA LAS, ,'BRAS BU DE NI MED PA NYID,
,RKYEN RNAMS LA NI GANG MED PA, ,DE NI RKYEN LAS JI LTAR SKYE,
,NYID CES BYA BA'I SGRA NI KHO NA ZHES

BYA BA'I DON TO, ,SO SO BDAG LA YANG MED PA KHO NA YIN LA, 'DUS
PA DAG LA YANG MED PA KHO NA'O ZHES BYA'O, ,KHYOD KYIS RKYEN RAB
TU BSGRUB PA'I PHYIR 'BRAS BU SKYE BAR BSTAN PA GANG YIN PA DE
NYID MI 'THAD NA, RKYEN 'GRUB PAR GA LA 'GYUR JI LTAR ZHE NA,
GANG GI PHYIR RKYEN RNAMS

SO SO BA DANG 'DUS PA LA 'BRAS BU DE MED PA NYID YIN PA'I PHYIR
TE, RKYEN RNAMS SO SO BA DANG 'DUS PA LA MED PA NYID GANG YIN PA
DE JI LTAR DE DAG LAS SKYE BAR 'GYUR, 'BRAS BU SKYE BA MED NA
KHYOD KYIS RKYEN 'GRUB PAR GA LA 'GYUR, DE LA 'DI SNYAM DU RKYEN
RNAMS LAS 'BRAS BU YOD

PA KHO NAR SEMS NA, DE LTA NA YANG RKYEN 'THAD PA MA YIN TE, 'DI
LTAR YOD PA LA RKYEN GYIS BYA BA MED DE SKYES ZIN PA YANG SKYED
MI DGOS PA'I PHYIR RO, ,YANG GZHAN YANG GAL TE RKYEN RNAMS LA
'BRAS BU DE YOD PAR GYUR NA, RKYEN DU MA'I 'BRAS BU GANG YIN PA
DE RKYEN RE RE LA YONGS SU

RDZOGS PAR YOD PA'AM, CHA SHAS CIG YOD PAR 'GYUR GRANG NA, DE LA
RE ZHIG GAL TE RE RE LA YONGS SU RDZOGS PA YOD PAR BRTAGS NA NI
RKYEN DU MAR MI 'GYUR TE, RE RE LA YANG YOD PA'I PHYIR MI LTOS
PAR RE RE LAS KYANG 'BRAS BU SKYE BAR THAL BAR 'GYUR RO, ,CI STE
RKYEN RNAMS LA

@167B 'BRAS BU'I CHA SHAS YOD PAR BRTAGS NA NI, DE LTA NA YANG MI
LTOS PAR RE RE LAS 'BRAS BU'I CHA SHAS SKYE BAR THAL BAR 'GYUR
BAS DE YANG MI 'DOD DE, DE'I PHYIR RKYEN RNAMS SO SO BA DANG 'DUS
PA LA 'BRAS BU DE YOD PAR MI 'THAD DO, ,CI STE RKYEN RNAMS LA
'BRAS BU MED KYANG RKYEN RNAMS

LAS SKYE STE, 'BRAS BU SKYE BA LA LTOS NAS KHO BO'I RKYEN RAB TU
'GRUB BO SNYAM DU SEMS NA, DE LA BSHAD PAR BYA STE, CI STE DE NI
MED PAR YANG, ,RKYEN DE DAG LAS SKYE 'GYUR NA, ,RKYEN MIN LAS
KYANG 'BRAS BU NI, ,CI'I PHYIR ZHE NA SKYE MI 'GYUR, ,'DI LA
'BRAS BU YOD PA LAS RKYEN DANG RKYEN

MA YIN PA'I BYE BRAG TU 'GYUR NA, 'BRAS BU DE YANG RKYEN DANG
RKYEN MA YIN PA DAG LA MED DO, ,DE DAG LA MED BZHIN DU GAL TE
RKYEN RNAMS LAS 'BRAS BU SKYE NA NI RKYEN MA YIN PA RNAMS LAS
KYANG CI'I PHYIR MI SKYE STE, 'DI LTAR RKYEN DANG RKYEN MA YIN PA
RNAMS LA 'BRAS BU MED PAR MTSUNGS

PA LAS, RKYEN RNAMS LAS NI 'BRAS BU SKYE LA RKYEN MA YIN PA RNAMS
LAS NI MI SKYE BA ZHES BYA BA DE NI YID LA BSAMS PA TZAM DU ZAD
DO, ,DE'I PHYIR 'BRAS BU SKYE BA MI 'THAD DE, 'BRAS BU SKYE BA
MED NA RKYEN 'GRUB PAR GA LA 'GYUR, 'DIR SMRAS PA, RKYEN RNAMS LA
'BRAS BU YOD PA DANG

MED PA'I RKYEN RNAMS LAS SKYE'O, ,ZHES NI MI SMRA'O, ,'BRAS BU NI
RKYEN RNAMS LAS GYUR PA'I RKYEN GYI BDAG NYID RKYEN LAS BYUNG BA
YIN NO, ,ZHES SMRA'O, ,DE LTA YIN NI SNAM BU NI RGYU SPUN GYI
BDAG NYID LAS BYUNG BA YIN PAS, RGYU SPUN DAG NI SNAM BU'I RKYEN
YIN NO, ,

BSHAD PA, 'BRAS BU RKYEN LAS BYUNG YIN NO, ,RKYEN RNAMS RANG LAS
BYUNG MA YIN, ,RANG BYUNG MIN LAS 'BRAS BU GANG, ,DE NI JI LTAR
RKYEN LAS BYUNG, ,'BRAS BU RKYEN LAS GYUR PA RKYEN GYI BDAG NYID
LAS BYUNG BA MA YIN PAR BRTAGS NA, RKYEN DE RNAMS NI RANG LAS
GYUR PA MA

YIN, RANG NYID RAB TU GRUB PA MA YIN, RANG NYID BDAG NYID MA YIN,
RANG LAS BYUNG BA MA YIN TE NGO BO NYID MED PA YIN NO, ,RKYEN
RANG LAS GYUR PA MA YIN PA, RANG NYID RAB TU GRUB PA MA YIN PA,
RANG GI BDAG NYID MA YIN PA, RANG LAS BYUNG BA MA YIN PA NGO BO
NYID MED PA DE DAG

@168A *, ,LAS 'BRAS BU BYUNG BAR RTOG NA JI LTAR RKYEN LAS BYUNG
BAR NYE BAR BRTAGS NA, 'DI LTAR GAL TE RGYU SPUN DAG RANG NYID
RAB TU GRUB NA NI RANG LAS BYUNG BAR YANG 'GYUR BAS, DES NA SNAM
BU RGYU SPUN DAG LAS BYUNG BA ZHES BYA BA DE YANG 'THAD PAR 'GYUR
BA ZHIG NA, GANG GI

TSE RGYU DAG RANG NYID RAB TU MA GRUB PA RANG LAS BYUNG BA MA YIN
PA NGO BO NYID MED PA STE, RGYU DAG LAS GYUR PA RGYU DAG GI BDAG
NYID RGYU LAS BYUNG BA YIN PA DE'I TSE, SNAM BU RGYU SPUN DAG LAS
BYUNG NGO, ,ZHES BYA BA DE JI LTAR 'THAD PAR 'GYUR, SLOB DPON
'PHAGS PA LHAS KYANG, ,SNAM BU

RGYU LAS GRUB YIN NA, ,RGYU YANG GZHAN LAS GRUB PA YIN, ,GANG LA
RANG LAS GRUB MED PA, ,DE YIS GZHAN NI JI LTAR BSKYED, ,CES
GSUNGS SO, ,DE LTAR GANG GI PHYIR RKYEN RNAMS RANG NYID RAB TU MA
GRUB RANG LAS BYUNG BA MA YIN ZHING NGO BO NYID MED PA, DE'I
PHYIR RKYEN BYUNG MA YIN,

'BRAS BU RKYEN LAS BYUNG BA MA YIN NO, ,DE LA 'DI SNYAM DU 'BRAS
BU RKYEN MA YIN PA LAS BYUNG BAR SEMS NA, BSHAD PA, RKYEN MIN LAS
BYUNG 'BRAS BU NI, ,YOD MIN, GANG GI TSE SNAM BU RGYU SPUN LAS
BYUNG BAR MI 'THAD PA DE'I TSE SNAM BU RTZI RKYANG LAS BYUNG NGO,
,ZHES BYA BA 'JIG RTEN

DANG 'GAL BA 'DI JI LTAR 'THAD PAR 'GYUR, DE'I PHYIR 'BRAS BU
RKYEN MA YIN PA LAS BYUNG BA YANG MED DO, ,SMRAS PA, RKYEN RNAMS
NI YOD PA KHO NA YIN TE, CI'I PHYIR ZHE NA, RKYEN DANG RKYEN MA
YIN PA NGES PA'I PHYIR RO, ,'DI NA RKYEN DANG RKYEN MA YIN PA
NGES PA MTHONG STE, 'BRU DAG

LAS 'BRU MAR KHO NA 'BYUNG GI MAR MI 'BYUNG NGO, ,ZHO LAS NI MAR
KHO NA 'BYUNG GI 'BRU MAR MI 'BYUNG NGO, ,BYE MA DAG LAS NI DE
GNYI GA MI 'BYUNG NGO, ,'DI LTAR GANG GI PHYIR 'DI DAG NI 'DI'I
RKYEN YIN NO, ,'DI DAG NI 'DI'I RKYEN MA YIN NO ZHES BYA BA DE
YOD PAS DE'I PHYIR RKYEN 'GRUB

PO; ,BSHAD PA, 'BRAS BU MED PAS NA, ,RKYAN MIN RKYEN DU GA LA
'GYUR, ,'DI LA KHYOD KYIS 'BRU MA RAL SOGS PA 'BRAS BU 'BYUNG BA
DANG, MI 'BYUNG BA RKYEN DANG RKYEN MA YIN PAR NGES PA'I RGYUR
SMRAS PA NI 'BRAS BU SKYE BA MI 'THAD DO ZHES SNGAR BSTAN ZIN TE,
'BRAS BU DE MED NA

@168B 'DI DAG NI 'DI'I RKYEN MA YIN NO, ,'DI DAG NI 'DI'I RKYEN
YIN NO, ,ZHES BYA BA DE 'THAD PAR GAL 'GYUR, 'BRAS BU LA LTOS NAS
DE GNYIS SU 'GYUR NA 'BRAS BU DE YANG MED DO, ,'BRAS BU MED PAS
NA RKYEN MA YIN PA DANG RKYEN DU GA LA 'GYUR, DE LTAR BAS NA
'BRAS BU YANG MI

'THAD LA RKYEN DANG RKYEN MA YIN PA DAG KYANG MED DO, ,'BRAS BU
DANG RKYEN DANG RKYEN MA YIN PA DAG MED PAS SKYE BAR BRJOD PA NI
THA SNYAD TZAM DU GRUB PO, ,RKYEN BRTAG PA ZHES BYA BA STE RAB TU
BYED PA DANG PO'O,, ,,SMRAS PA, KHYED KYIS SKYE BA MED PA'I RIGS
PA 'DI RJES SU RAB TU BSTAN PAS

KHO BO'I YID STONG PA NYID NYAN PA LA NGO MTSAR SNYING PO CAN DU
BYAS KYIS, JI LTAR 'JIG RTEN GYIS MNGON SUM GYI 'GRO BA DANG 'ONG
BA MI 'THAD PA DE JE SMROS SHIG ,BSHAD PA, RE ZHIG SONG LA 'GRO
MED DE, ,MA SONG BA LA'ANG 'GRO BA MED, ,'DI LA GAL TE 'GRO BA
ZHIG YOD PAR GYUR NA, DE SONG

BA LA 'AM, MA SONG PA LA YOD PAR 'GYUR GRANG NA, DE LA RE ZHIG
SONG BA LA NI 'GRO BA MED DO, ,'GRO BA'I BYA BA 'DAS ZIN PA'I
PHYIR RO, ,MA SONG BA LA YANG 'GRO BA MED DE, 'GRO BA'I BYA BA MA
BRTZAMS PA'I PHYIR RO, ,SMRAS PA, DE NI DE BZHIN TE, SONG BA DANG
MA SONG BA LA 'GRO BA

MED MOD KYI, 'ON KYANG BGOM PA LA 'GRO BA YOD DO, ,BSHAD PA,
,SONG DANG MA SONG MA GTOGS PAR, ,BGOM PA SHES PAR MI 'GYUR RO,
SONG BA DANG MA SONG BA MA GTOGS PAR BGOM PA CI ZHIG YOD DO,
,SHES PAR MI 'GYUR RO, ,JI LTAR ZHE NA, 'DI LTAR, SHES PAR MI

'GYUR RO, ,ZHES BYA BA NI, GZUNG DU MED PAS TE MI 'THAD DO ZHES
BYA BA'I THA TSIG GO , ,DE LTAR GANG GI PHYIR SONG BA DANG MA
SONG BA MA GTOGS PAR BSGOM GZUNG DU MED PA KHO NA STE MI 'THAD PA
DE'I PHYIR MED PA KHO NA YIN PAS 'GRO BA MED DO, ,SMRAS PA, BGOM
PA KHO NA YIN TE, DE LA

'GRO BA YOD DO, ,JI LTAR ZHE NA, GANG NA G-YO BA NGE [?] NA 'GRO,
,DE YANG GANG GI BGOM PA LA, ,G-YO BA SONG MIN MA SONG MIN, ,DE
PHYIR BGOM LA 'GRO BA YOD, 'DI LA KHYOD KYI 'GRO BA MED PA'I GTAN
TSIGS SU 'GRO BA'I BYA BA 'DAS ZIN PA DANG MA BRTZAMS PA BSTAN PA
DE'I PHYIR, ,GANG

@169A *, ,NA G-YO BA DE NA 'GRO, ,ZHES BYA BA 'DI 'BYUNG BAR
'GYUR TE, DE YANG GANG GI BGOM PA LA G-YO BA DE DMIGS PA NA'O,
,GANG GI ZHES BYA BA NI 'GRO BA PO'I ZHES BYA BA'I THA TSIG GO,
,DE LTAR GANG GI PHYIR G-YO BA NI SONG BA LA MED, MA SONG BA LA
YANG MED KYI BGOM PA LA

YOD PA DE'I PHYIR GANG NA G-YO BA YOD PA DE NA 'GRO BA YOD DO,
,DE LTAR 'GRO BA YOD PAS BGOM PA LA 'GRO BA YOD DO, ,BSHAD PA,
BGOM LA 'GRO BA YOD PAR NI, ,JI LTA BUR NA 'THAD PAR 'GYUR, GANG
TSE 'GRO BA MED PA YI, BGOM PA 'THAD PA MED PHYIR RO, ,'DI LA
KHYOD 'GRO BA

DANG LDAN PAS BGOM PAR 'DOD LA DE LA 'GRO BA YOD DO ZHES ZER NA
'DI LA 'GRO BA'I BYA BA NI GCIG TU ZAD LA, DE NI BGOM PA ZHES BYA
BA DE LA NYE BAR SBYAR BAS DE'I PHYIR 'GRO BA ZHES BYA BA DE NI
'GRO BA'I BYA BA DANG BRAL BAS 'GRO BA MED PAR THAL BAR 'GYUR RO,
,DE YANG MI 'THAD DE,

'DI LTAR 'GRO BA MED PAR JI LTAR 'GRO BAR 'GYUR, DE LA GANG GI
TSE 'GRO BA ZHES BYA BA DE 'GRO BA'I BYA BA DANG BRAL BAS MI
'THAD PAS DE'I TSE BGOM PA LA 'GRO BA YOD PAR JI LTAR 'THAD PAR
'GYUR, YANG GZHAN YANG, BSHAD PA, GANG GI BGOM LA 'GRO YOD PA,
,DE YI BGOM LA

'GRO MED PAR, ,THAL BAR 'GYUR TE GANG GI PHYIR, ,BGOM PA KHONG DU
CHUD PHYIR RO, ,GANG GI BLO LA SKYON DER GYUR NA MI RUNG NGO
SNYAM PAS 'GRO BA ZHES BYA BA DE 'GRO BA DANG LDAN PAS 'GRO BAR
SEMS PA DE'I YANG 'GRO BA 'GRO BA ZHES BYA BA DE LA NYE BAR SBYAR
BA BYAS PAS BGOM PA NI 'GRO BA MED PA 'GRO

BA DANG BRAL BA GRONG DANG GRONG KHYER LTA BUR THAL BAR 'GYUR TE,
DPER NA GRONG 'GRO ZHES BYA BA DE BZHIN DU BGOM PA YANG THAL BAR
'GYUR BAS DE YANG MI 'DOD DE, DE'I PHYIR BGOM PA LA 'GRO BA YOD
DO, ,ZHES BYA BA DE JI LTAR YANG MI 'THAD DO, ,CI STE SKYON DER
GYUR NA MI RUNG NGO SNYAM PAS 'GRO

ZHES BYA BA DE DANG BGOM PA ZHES BYA BA DE GNYIS KA YANG 'GRO BA
DANG LDAN PAR SEMS NA, DE LA SKYON 'DI YOD DE, BSHAD PA, ,BGOM LA
'GRO BA YOD NA NI, ,'GRO BA GNYIS SU THAL 'GYUR TE, ,GANG GIS
BGOM PA DE DANG NI, ,DE LA 'GRO BA GANG YIN PA'O, ,BGOM PA 'GRO
BA DANG LDAN

@169B PA LA 'GRO BAR BRTAGS NA, 'GRO BA GNYIS SU THAL BAR 'GYUR
TE, 'GRO BA DANG LDAN PAS BGOM PA ZHES BYA BAR 'GYUR BA DANG, DE
LA 'GRO BA ZHES BYA BA'I 'GRO BA GNYIS PAR BRTAG PA'O, ,'GRO BA
GNYIS SU NI MI 'DOD PAS DE'I PHYIR DE YANG MI 'THAD DO, ,DE LA
SKYON GZHAN

'DI YANG YOD DO, ,BSHAD PA, ,'GRO BA GNYIS SU THAL 'GYUR NA,
,'GRO BA PO YANG GNYIS SU 'GYUR, ,GANG PHYIR 'GRO PO MED PAR NI,
,'GRO BA 'THAD PAR MI 'GYUR PHYIR, ,'GRO BA GNYIS SU THAL BAR
'GYUR NA 'GRO BA PO YANG GNYIS SU THAL BAR 'GYUR TE, CI'I PHYIR
ZHE NA, GANG

PHYIR 'GRO PO MED PAR NI, ,'GRO BA 'THAD PAR MI 'GYUR PHYIR,
,GANG GI PHYIR 'GRO BA PO YOD NA 'GRO BA YANG YOD KYI, 'GRO BA PO
SPANGS NA 'GRO BA MED PA DE'I PHYIR 'GRO BA GNYIS SU THAL BAR
'GYUR NA 'GRO BA PO YANG GNYIS SU THAL BAR 'GYUR BAS DE YANG MI
'DOD DE, DE'I PHYIR DE LTAR

SKYON DU MA YOD PAS BGOM PA LA 'GRO BA MED PA NYID DO, ,GANG GI
PHYIR SONG BA DANG MA SONG BA DANG BGOM PA LA 'GRO BA MI 'THAD PA
DE'I PHYIR 'GRO BA MED PA KHO NA'O, ,'DIR SMRAS PA, SONG BA DANG
MA SONG BA DANG BGOM PA LA 'GRO BA MI 'THAD DU ZIN KYANG, 'GRO BA
PO LA BRTEN

PA'I 'GRO BA YOD PA NYID DE, 'DI LTAR 'GRO BA PO LA 'GRO BA DMIGS
PA'I PHYIR RO, ,BSHAD PA, GAL TE 'GRO PO MED GYUR NA, ,'GRO BA
'THAD PAR MI 'GYUR TE, ,'GRO PO MED PAR GYUR NA 'GRO BA 'THAD PAR
MI 'GYUR BAR NI SNGAR BSTAN ZIN TO, ,GAL TE 'GRO BA PO MED PAR
GYUR NA

'GRO BA 'THAD PAR MI 'GYUR NA GANG 'GRO BA PO LA BRTEN CING 'GRO
BA PO LA 'JUG PA'I 'GRO BA DE GANG YIN, SMRAS PA, GANG 'GRO BA PO
LA 'JUG PA'I 'GRO BA GZHAN 'GRO BA PO LAS THA DAD DU GYUR PA YOD
DO ZHES NI MI SMRA'O, ,'DI LTAR 'GRO BA GANG DANG LDAN PAS 'GRO
BA PO ZHES BYA BAR 'GYUR BA DE

YOD DO ZHES SMRA'O, ,'DIR BSHAD PA, ,'GRO BA MED NA 'GRO BA PO,
,YOD PA NYID DU GA LA 'GYUR, GAL TE RTEN CUNG ZAD KYANG MED PA'I
'GRO BA ZHIG RAB TU GRUB PAR GYUR NA NI DE DANG 'GRO BA PO'AM,
'GRO BA PO MA YIN PA LDAN PAR YANG 'GYUR GRANG NA, THA DAD PAR
GYUR BA RTEN MED PA'I

@170A *, ,'GRO BA NI 'GA' YANG MED DE, DES NA THA DAD PAR GRUB
PA'I 'GRO BA MED PAR KHYOD KYIS 'GRO BA LDAN PAS 'GRO BA POR
'GYUR BA YOD PA NYID DU GA LA 'GYUR 'GRO BA PO MED NA YANG SU YI
'GRO BAR 'GYUR TE, DE BAS NA 'GRO BA MED DO, ,SMRAS PA, SPROS PA
'DIS CI BYA, GANG

LA LTOS NAS 'GRO'O, ,ZHES BYA BA DE 'GRO BA YIN NO, ,'DIR BSHAD
PA, GAL TE 'GRO PO ZHES BYA BA DE NYID RAB TU GRUB PAR GYUR NA NI
DES NA 'GRO BA YANG RAB TU 'GRUB PAR 'GYUR GRANG NA, DE RAB TU MI
'GRUB PAS 'GRO BA RAB TU 'GRUB PAR GA LA 'GYUR, JI LTAR ZHE NA,
'DI LA 'GRO BA ZHIG YOD NA

'GRO BA PO 'AM, 'GRO BA PO MA YIN PA 'GRO GRANG NA, 'DIR BSHAD
PA, RE ZHIG 'GRO PO MI 'GRO STE, ,'GRO BA PO MIN 'GRO PO MIN,
,'GRO PO 'GRO PO MIN LAS GZHAN, ,GSUM PA GANG ZHIG 'GRO BAR
'GYUR, ,DE BAS NA 'GRO'O ZHES BYA BA NYID MI 'GRUB PO, ,CI'I
PHYIR ZHE NA, MI 'THAD PA'I PHYIR RO, ,JI LTAR ZHE

NA; RE ZHIG 'GRO PO 'GRO'O ZHES, ,JI LTAR 'THAD PA NYID DU 'GYUR,
,'GRO BA MED NA 'GRO BA PO, ,NAM YANG 'THAD PAR MI 'GYUR RO, ,'DI
LA 'GRO BA PO 'GRO'O, ,ZHES BYA BA LA, 'GRO BA'I BYA BA GCIG PU
ZHIG YOD PA DE NI 'GRO ZHES BYA BA DE LA NYE BAR SBYAR BAS DES NA
'GRO BA PO NI 'GRO BA

DANG BRAL TE, GUB TA DANG TZEE TRA BZHIN DU MING TZAM DU GYUR PAR
THAL BAR 'GYUR BAS DE YANG MI 'DOD DO, ,DE'I TSE GANG GI TSE 'GRO
BA MED NA 'GRO BA PO NAM YANG 'THAD PAR MI 'GYUR BA DE'I TSE 'GRO
BA PO 'GRO'I ZHES BYA BA DE JI LTAR 'THAD PA NYID DU 'GYUR, YANG
GZHAN YANG BSHAD PA, GANG GI

PHYOGS LA 'GRO BA PO, ,'GRO BA DE LA 'GRO MED PA'I, ,'GRO PO YIN
PAR THAL 'GYUR TE, ,'GRO PO 'GRO BAR 'DOD PHYIR RO, ,GANG GI
PHYOGS LA SKYON DER GYUR NA MI RUNG NGO SNYAM PAS 'GRO BA PO 'GRO
BA DANG LDAN PAS 'GRO PO SNYAM PA DE LA YANG 'GRO BA PO ZHES BYA
BA DE 'GRO BA'I BYA BA NYE BAR

SBYAR BA BYAS PAS 'GRO BA MED PA'I 'GRO BA PO YIN PAR THAL BAR
'GYUR BA STE, 'GRO BA PO 'GRO BAR 'DOD PA'I PHYIR 'GRO BA MED PAR
'GRO'O ZHES BYA BA DER THAL BAR 'GYUR RO, ,ZHES BYA BA'I THA TSIG
GO, ,DE NI MI 'THAD DE, 'GRO'O ZHES BYA BA DE, 'GRO BA MED PAR JI
LTAR 'GYUR RO, ,CI STE

@170B SKYON DER GYUR NA MI RUNG NGO SNYAM PAS 'GRO BA PO ZHES BYA
BA DANG, 'GRO BA PO ZHES BYA BA DE GNYI GA YANG 'GRO BA DANG LDAN
NO ZHE NA, DE LA YANG SKYON 'DI YOD DE, BSHAD PA, GAL TE 'GRO PO
'GRO 'GYUR NA, ,'GRO BA GNYIS SU THAL 'GYUR TE, ,GANG GIS 'GRO
POR MNGON PA DANG, ,'GRO POR

GYUR NAS GANG 'GRO BA'O, ,'GRO BA PO 'GRO BA DANG LDAN PA LA 'GRO
BAR BRTAGS NA 'GRO BA GNYIS SU THAL BAR 'GYUR TE, 'GRO BA GANG
DAG LDAN PAS 'GRO BA PO ZHES BYA BAR MNGON PA DANG, DE 'GRO BA
GANG LA LTOS NAS 'GRO'O ZHES BYA BAR 'GYUR BA'O, ,'GRO BA GNYIS
SU NI MI 'THAD DE, 'GRO BA

GNYIS SU THAL BAR GYUR NA SNGA MA BZHIN DU 'GRO BA PO YANG GNYIS
SU THAL BAR 'GYUR BAS DE YANG MI 'DOD DE DE LTA BAS 'GRO BA PO
'GRO'O ZHES BYA BA DE MI 'THAD DO, ,DA NI 'GRO BA PO MA YIN PA
YANG MI 'GRO STE, GANG GI TSE 'GRO BA PO 'GRO PO ZHES BYA BA DE
MI 'THAD PA DE TSE 'GRO BA PO MA YIN PA 'GRO

BA DANG BRAL BA'ANG 'GRO BA'O, ,ZHES BYA BA DE JI LTAR 'THAD PA
NYID DU 'GYUR, DE LTA BAS NA 'GRO BA PO MA YIN PA YANG MI 'GRO'O,
,DE LA 'DI SNYAM DU 'GRO BA PO YIN PA DANG 'GRO BA PO MA YIN PA
'GRO BAR SEMS NA, BSHAD PA, 'GRO PO 'GRO PO MIN LAS GZHAN, ,GSUM
PO GANG ZHIG

'GRO BAR 'GYUR, ,'GRO BA PO DANG 'GRO BA PO MA YIN PA LAS GZHAN
PA GSUM PA, 'GRO BA PO YIN PA DANG 'GRO BA PO MA YIN PA GANG
'GRO'O ZHES BYA BAR 'THAD PA ZHIG GANG ZHIG YIN, DE LTA BAS NA
MED PA'I KHO NA'I PHYIR 'GRO BA PO MA YIN PA DANG 'GRO BA PO MA
YIN PA YANG MI 'GRO'O, ,DE LTAR GANG

GI PHYIR 'GRO BA PO DANG, 'GRO BA PO MA YIN PA DANG, 'GRO BA PO
YIN PA DANG, 'GRO BA PO MA YIN PA 'GRO'O, ,ZHES BYA BA DE MI
'THAD PA DE'I PHYIR, 'GRO'O ZHES BYA BA DE RAB TU MI 'GRUB BO,
,'GRO'O ZHES BYA BA DE MED NA 'GRO BA RAB TU 'GRUB PAR GA LA
'GYUR, 'DIR SMRAS PA, 'GRO BA PO

DANG; 'GRO BA PO YIN PA DANG, 'GRO BA PO MA YIN PA 'GRO'O, ,ZHES
BYA BA MI 'THAD DU ZIN KYANG, GUB TA 'GRO'O, ,TZEE TRA 'GRO'O
ZHES BYA BA DE LA 'GRO'O ZHES BYA BA 'THAD DO, ,BSHAD PA, DES NI
CI YANG SMRAS PA MA YIN TE, GUB TA LA BRTEN NA CI GUB TA 'GRO BA
POR GYUR NAS 'GRO'AM,

@171A *, ,'ON TE 'GRO BA PO MA YIN 'GRO'AM, 'ON TE 'GRO BA PO YIN
PA DANG, 'GRO BA PO MA YIN PA ZHIG 'GRO ZHES BYA BA 'DI GSAL BA
MA BYAS SAM, DE LTA BAS NA 'DI NI GYI NA'O, ,'DIR SMRAS PA, 'GRO
BA NI YOD PA KHO NA'O, ,CI'I PHYIR ZHE NA, 'GRO BA'I BYA BA RTZOM
PA

YOD PA'I PHYIR RO, ,'DI LA SONG BA DANG MA SONG BA DANG BGOM PA
LA 'GRO BA YOD DO, ,ZHES BYA BA DE BRJOD PAR MI NUS SU ZIN KYANG,
GANG GI TSE SDOD PA LAS 'GRO BA DE'I TSE NA SDOD PA'I BYAS PA
'DAS MA THAG TU 'GRO BA'I BYA BA 'JUG PAR 'GYUR BAS DE LTA BAS NA
BYA BA RTZOM PA YOD PAS 'GRO BA YOD PA

KHO NA'O, ,BSHAD PA, CI KHYOD MING GZHAN DU BSGYUR BAS SEMS
RMONGS NAS RANG GI BU NGO MI SHES SAM, KHYOD DON DE NYID LA BLO
PHYI MAS BRJOD PA GZHAN GYIS BRJOD KO 'GRO BA'I BYA BA RTZOM PA
YOD PAR YONGS SU BRTAG PA GANG YIN PA DE YANG SONG BA 'AM MA SONG
BA 'AM, BGOM PA LA YOD

GRANG NA, DE LA GTAN TSIGS SNGAR BSTAN PA DAG NYID KYIS BSHAD PA,
SONG LA 'GRO BA'I RTZOM MED DE, ,CI'I PHYIR ZHE NA, 'GRO BA'I BYA
BA 'DAS ZIN PA'I PHYIR RO, ,MA SONG BA LA'ANG 'GRO RTZOM MED,
,CI'I PHYIR ZHE NA, 'GRO BA'I BYA BA MA BRTZAMS PA'I PHYIR RO,
,BGOM LA RTZOM PA YOD

MIN NA, ,CI'I PHYIR ZHE NA, BGOM PA MED PA'I PHYIR DANG, 'GRO BA
GNYIS SU THAL BAR 'GYUR BA'I PHYIR DANG, 'GRO BA PO GNYIS SU THAL
BAR 'GYUR BA'I PHYIR RO, ,GANG DU 'GRO BA RTZOM PAR BYED, ,CES
BYA BA'I LAN DE PA SMROS SHIG ,DE LTA BAS NA 'GRO BA'I RTZOM PA
MED DO, ,RTZOM

PA MED NA 'GRO BA YOD PAR GA LA 'GYUR, 'DIR SMRAS PA, 'GRO BA NI
YOD PA KHO NA'O, ,CI'I PHYIR ZHE NA, BGOM PA DANG SONG BA DANG MA
SONG BA YOD PA'I PHYIR TE, GANG GI PHYIR 'GRO BA DANG LDAN PA'I
PHYIR BGOM PA ZHES BYA BA YIN LA, 'GRO BA MTHAR PHYIN PA NI SONG
BA ZHES BYA BA YIN, 'GRO

BA'I BYA BA MA SONG BA LA LTOS NAS MA SONG BA ZHES BYA BA YIN PAS
NA DE LTA BAS NA BGOM PA DANG SONG BA DANG, MA SONG BA YOD PA'I
PHYIR 'GRO BA YOD DO, ,BSHAD PA, CI KHYED NAM MKHA' 'DI LA LDANG
BAR BSKYOD DAM, GANG GI TSE, ,'GRO BA RTZOM PA'I SNGA ROL NA,
,GANG DU 'GRO BA RTZOM 'GYUR BA, ,

@171B BGOM PA MED CING SOD BA MED, ,'DI LA 'GRO BA RTZOM PA'I
SNGA ROL SDOD PAR GYUR PA NA GANG DU 'GRO BA RTZOM PAR 'GYUR BA'I
BGOM PA YANG MED CING, SONG BA YANG MED DO, ,'GRO BA RTZOM PA MED
NA BGOM PA 'GRO BA DANG LDAN PAR GA LA 'GYUR, 'GRO BA DANG LDAN
PA MED NA 'GRO BA MTHAR PHYIN

PA YOD PAR YANG GA LA 'GYUR, 'DIR SMRAS PA, MA SONG BA NI YOD DE,
DER 'GRO BA RTZOM PAR 'GYUR RO, ,BSHAD PA, MA SONG 'GRO BA GA LA
YOD, ,'DI LA SDOD CING MI BSKYOD PA GANG YIN PA DE NI MA SONG BA
STE, DE LA NI RTZOM PA MED DO, ,GANG GI TSE SKYOD PAR BYED PA
DE'I TSE NA NI GO SKABS

GANG DU SKYOD PAR BYED PA DE MA SONG BA MA YIN NO, ,DE'I TSE MA
SONG BA'I GO SKABS GANG YIN PA DE LA NI BSKYOD PA MED DO, ,DE LTA
BAS NA MA SONG BA LA 'GRO BA'I RTZOM PA GANG LA YOD, ,DE LTAR
BRTAGS NA, 'GRO RTZOM RNAM PA THAMS CAD DU, ,SNANG BA MED PA NYID
YIN NA, ,SONG BA CI ZHIG BGOM PA

NI; ,MA SONG CI ZHES RNAM PAR BRTAG ,GANG GI TSE DE LTAR RNAM PA
THAMS CAD KYIS RNAM PAR BRTAG PA NA 'GRO BA'I RTZOM PA SNANG BA
MED PA NYID YIN PA DE'I TSE KHYOD KYI SONG BA YANG CI, BGOM PA
YANG CI, MA SONG BA DE YANG CI, ZHES RNAM PAR BRTAG ,SMRAS PA, RE
ZHIG MA SONG BA NI YOD DO, ,

BSHAD PA, CI KHYOD BU MA BTZAS PAR 'CHI BA'I MYA NGAN BYED DAM,
KHYOD SRONG BA MED PAR MA SONG BA LA RTOG GO, ,'DI LTAR SONG BA'I
GNYEN PO NI MA SONG BA YIN NA, DE LA GAL TE SONG BA NYID MED NA
KHYOD KYI MA SONG BA YOD PAR GA LA 'GYUR, SMRAS PA, GAL TE GNYEN
PO MED PAS SONG BA

MED NA 'O NA, 'GRO BA 'GRUB PO, ,CI'I PHYIR ZHE NA, MI MTHUN PA'I
YOD PA'I PHYIR TE, 'DI LTAR 'GRO BA'I MI MTHUN PA SDOD PA YOD DE,
DE BAS NA MI MTHUN PA YOD PA'I PHYIR 'GRO BA YOD PA KHO NA'O,
,BSHAD PA, GAL TE SDOD PA YOD NA NI 'GRO BA YANG YOD PAR 'GYUR
GRANG NA, SDOD PA MI

'THAD PAS 'GRO BA YOD PAR GA LA 'GYUR, JI LTAR ZHE NA, 'DI LA GAL
TE SDOD PA YOD PAR GYUR NA, 'GRO BA PO'I 'AM, 'GRO BA PO MA YIN
PA'I YIN GRANG NA, DE LA, RE ZHIG 'GRO PO MI SDOD DE, ,'GRO BA PO
MIN SDOD PA MIN, ,'GRO PO 'GRO PO MIN LAS GZHAN, ,GSUM PA GANG

@172A *, ,ZHIG SDOD PAR 'GYUR, DE LTA BAS NA SDOD PA NI MED PA
KHO NA'O, ,CI'I PHYIR ZHE NA, MI 'THAD PA'I PHYIR RO, ,JI LTAR
ZHE NA, BSHAD PA, RE ZHIG 'GRO PO SDOD DO ZHES, ,JI LTAR 'THAD PA
NYID DU 'GYUR, ,'GRO BA MED NA 'GRO BA PO, ,NAM YANG 'THAD PAR MI
'GYUR RO, ,

'DI LA 'GRO BA DANG LDAN PAS 'GRO BA POR 'GYUR BAS 'GRO BA MED
NA, 'GRO BA POR MI 'THAD PA NYID DO, ,'GRO BA LOG PA NI SDOD PA
ZHES BYA BA NA 'GRO BA DANG SDOD PA MI MTHUN PA DE GNYIS GCIG NA
LHAN CIG 'DUG PA MED DO, ,DE'I PHYIR DE LTAR RE ZHIG 'GRO BA PO
SDOD DO ZHES BYA BA DE JI LTAR 'THAD PA NYID

DU 'GYUR, DE NI 'GRO BA PO MA YIN PA YANG MI SDOD DE, CI'I PHYIR
ZHE NA, 'GRO BA MED PA'I PHYIR RO, ,'DI LA 'GRO BA LOG PA NI SDOD
PA ZHES BYA BA NA 'GRO BA PO MA YIN PA NI 'GRO BA DANG BRAL BA'I
PHYIR SDOD PA NYID YIN PAS DE LA YANG SDOD PAS CI ZHIG BYA, SDOD
PA DE LA YANG SDOD PAR BRTAG NA, SDOD

PA GNYIS SU THAL BAR 'GYUR BA DANG, SDOD PA PO YANG GNYIS SU THAL
BAR 'GYUR BAS DE'I PHYIR 'GRO BA PO MA YIN PA YANG MI SDOD DO,
,DE LA 'DI SNYAM DU 'GRO BA PO YIN PA DANG, 'GRO BA PO MA YIN PA
SDOD PAR SEMS NA, BSHAD PA, 'GRO PO 'GRO PO MIN LAS GZHAN, ,GSUM
PA GANG ZHIG

SDOD PAR 'GYUR, 'GRO BO DANG 'GRO BA PO MA YIN PA LAS GZHAN PA
GSUM PA 'GRO BA PO YIN PA DANG, 'GRO BA PO MA YIN PA GANG SDOD DO
ZHES BYA BAR BRTAGS PA DE GANG ZHIG YIN, DE LTA BAS NA MED PA KHO
NA'I PHYIR 'GRO BA PO YIN PA DANG, 'GRO BA PO MA YIN PA YANG MI
SDOD DO, ,YANG GZHAN YANG,

'GRO BA LOG PA NI SDOD PA ZHES BYA BA, LDOG PA DE YANG BGOM PA
LAS SAM, SONG BA LAS SAM MA SONG BA LAS LDOG PAR 'GYUR GRANG NA,
DE LA, BGOM LAS LDOG PAR MI 'GYUR TE, SONG DANG MA SONG LAS KYANG
MIN, BGOM PA LAS SDOD PA MI 'GYUR TE, CI'I PHYIR ZHE NA, 'DI LTAR
'GRO BA

DANG LDAN PA'I PHYIR BGOM PA YIN LA, 'GRO BA LOG PA NI SDOD PA
YIN PAS SDOD PA DANG 'GRO BA MI MTHUN PA DE GNYIS CIG NA MI SRID
PAS DE'I PHYIR RE ZHIG BGOM PA LAS LDOG PAR MI 'GYUR TE, DE NI
SONG BA DANG MA SONG BA LAS KYANG SDOD PAR MI 'GYUR TE, CI'I
PHYIR ZHE NA, 'GRO BA MED PA'I PHYIR

@172B RO; ,'DI LTAR 'GRO BA LOG PA NI SDOD PA YIN NA, 'GRO BA NI
SONG BA DANG MA SONG BA LA MED DE, 'GRO BA MED NA 'GRO BA LDOG PA
GA LA YOD, 'GRO BA LDOG PA MED NA SDOD PA GA LA YOD, DE LTA BAS
NA SONG BA DANG MA SONG BA LAS KYANG LDOG PAR MI 'GYUR RO, ,'GRO
BA DANG NI 'JUG PA DANG,

LDOG PA YANG NI 'GRO DANG MTSUNGS, JI LTAR 'GRO BA PO MI SDOD DE,
SDOD PA DANG, 'GRO BA GNYIS MI MTHUN PA'I PHYIR RO, ,ZHES BSHAD
PA DE BZHIN DU SDOD PA PO YANG MI 'GRO STE, SDOD PA DANG 'GRO BA
GNYIS MI MTHUN PA'I PHYIR RO, ,JI LTAR 'GRO BA PO MA YIN PA MI
SDOD DE, SDOD PA GNYIS

SU THAL BAR 'GYUR BA'I PHYIR RO ZHES BSHAD PA DE BZHIN DU SDOD PA
PO MA YIN PA YANG MI 'GRO STE, 'GRO BA GNYIS SU THAL BAR 'GYUR
BA'I PHYIR RO, ,JI LTAR 'GRO BA PO YIN PA DANG, JI LTAR 'GRO BA
PO MA YIN PA MI SDOD DE, MI SRID PA'I PHYIR RO ZHES BSHAD PA DE
BZHIN DU SDOD PA PO YIN PA

DANG; SDOD PA PO MA YIN PA YANG MI 'GRO STE, MI SRID PA'I PHYIR
RO, ,DE LTAR RE ZHIG 'GRO BA PO'I SDOD PA DANG, SDOD PA PO'I 'GRO
BA MTSUNGS PA YIN NO, ,DA NI JI LTAR 'GRO BA'I RTZOM PA SONG BA
DANG, MA SONG BA DANG, BGOM PA LA MI 'THAD DO ZHES BSHAD PA DE
BZHIN DU SDOD PA'I 'JUG PA YANG

BSDAD PA DANG MA BSDAD PA DANG, SDOD PA LA MI 'THAD DE, DE LTAR
NA 'GRO BA'I RTZOM PA DANG SDOD PA'I 'JUG PA MTSUNGS PA YIN NO,
,DA NI JI LTAR 'GRO BA'I LDOG PA SONG BA DANG, MA SONG BA DANG,
BGOM PA LAS LDOG PAR MI 'GYUR ZHES BSHAD PA DE BZHIN DU SDOD PA'I
LDOG PA YANG GANG

DU BSDAD PA DE NAS MI 'GRO STE, 'GRO BA MED PA'I PHYIR RO, ,GANG
DU MA BSDAD PA DE NAS KYANG MI 'GRO STE, 'GRO BA MED PA'I PHYIR
RO, ,GANG DU BSDAD PA DE NAS KYANG MI 'GRO STE, SDOD PA DANG 'GRO
BA GNYIS MI MTHUN PA'I PHYIR RO, ,DE LTAR NA 'GRO BA'I LDOG PA
DANG, SDOD PA'I LDOG PA MTSUNGS PA

YIN NO; ,'DIR SMRAS PA, 'GRO BA DANG 'JUG PA DANG, LDOG PA SONG
BA DANG MA SONG BA DANG, BGOM PA LA YOD DO ZHE'AM 'GRO BA PO
DANG, 'GRO BA PO MA YIN PA DANG, DE LAS GZHAN PA LA YOD DO ZHES
BYA BA DE LA BRJOD PAR MI NUS SU ZIN KYANG, TZEE TRA'I GOM PA
'DOR BA MTHONG NAS, TZEE TRA'I 'GRO

@173A *, ,BA PO ZHES BYA BAR 'GYUR BAS DE'I PHYIR 'GRO BA PO DANG
'GRO BA YOD DO, ,BSHAD PA, RE ZHIG BRJOD PAR MI NUS SU ZIN KYANG
ZHES BYA BA DE NI PHONGS PA'I TSIG YIN NO, ,'ON KYANG GANG MTHONG
NAS TZEE TRA 'GRO BA PO ZHES BYA BAR SEMS PA TZEE TRA'I GOM PA
'DOR BA GANG YIN PA 'DOR, GOM

PA 'DOR BA DE DANG TZEE TRA GCIG PA NYID DAM GZHAN PA NYID DU
'GYUR GRANG NA, DE LA, 'GRO BA DE DANG 'GRO BA PO, ,DE NYID CES
KYANG BYAR MI RUNG, ,'GRO BA DANG NI 'GRO BA PO, ,GZHAN NYID CES
KYANG BYAR MI RUNG, ,JI LTAR ZHE NA, GAL TE 'GRO BA GANG YIN PA,
,DE NYID 'GRO PO YIN GYUR NA, ,BYED PA PO DANG LAS NYID

KYANG; GCIG PA NYID DU THAL BAR 'GYUR, ,GAL TE 'GRO BA GANG YIN
PA DE NYID 'GRO BA PO YIN PAR GYUR NA, DE LTA NA BYED PA PO DANG
BYA BA YANG GCIG PA NYID DU THAL BAR 'GYUR RO, ,DE NI MI 'THAD
DO, BYED PA PO GANG YIN PA DE NYID BYA BA YIN PAR JI LTAR 'GYUR,
CI STE SKYON DER GYUR NA MI RUNG

NGO; ,SNYAM PAS BYED PA PO DANG BYA BA GNYIS GZHAN PA NYID YIN NO
ZHE NA, DE LA BSHAD PAR BYA STE, GAL TE 'GRO DANG 'GRO BA PO,
,GZHAN PA NYID DU RNAM BRTAGS NA, ,'GRO PO MED PA'I 'GRO BA DANG,
,'GRO BA MED PA'I 'GRO POR 'GYUR, ,GAL TE BYED PA PO DANG, BYA BA
GNYIS GCIG

PA NYID KYI SKYON MTHONG BAS 'GRO BA PO DANG, ,'GRO BA GZHAN PA
NYID DU RNAM PAR BRTAGS NA, DE LTA NA 'GRO BA PO LAS THA DAD PAR
GYUR PA'I 'GRO BA GZHI MED PA RANG LAS RAB TU GRUB PAR 'GYUR BA
DANG, 'GRO BA GZHI MED PA RANG LAS RAB TU GRUB PAR GYUR NA 'GRO
BA PO YANG 'GRO BA DANG BRAL

BA MI LTOS PA RANG LAS RAB TU GRUB PAR 'GYUR BA ZHIG NA, DE GNYIS
GANG YANG MI 'THAD DE 'GRO BA PO MED PAR 'GRO BA DANG, 'GRO BA
MED PAR 'GRO BA POR JI LTAR 'GYUR, 'DIR SMRAS PA, CI KHYED GSOD
PA PO NYID LA DPAR 'DZUGS SAM, KHO BO NI BYED PA PO DANG BYA BA
GNYIS THA DAD PAR

'GYUR GRUB PA MED PA'I PHYIR, GZHAN PA NYID DU YANG MI 'DOD LA,
BYED PA PO THA DAD PA'I PHYIR GCIG PA NYID DU YANG MI 'DOD PAS
DE'I PHYIR DE GNYI GA MED PAR YANG DE GNYIS GRUB PO, ,BSHAD PA,
KHO BO NI GSOD PA PO NYID LA DBANG MI 'DZUGS KYI, KHYOD NYID LAG
PA BRKYANG STE TSIGS

@173B CHEN POR G-YOB CING KHONG PA DBUGS KYIS BRDZANGS BZHIN DU
SMIG RGYU'I CHU LA RKYAL BAR BYED DAM, KHYOD DE NYID DANG GZHAN
MA GTOGS PA MED PA'I PHYOGS LA YOD PA'I BLOS GNAS PAR BYED KO,
,GANG DAG DNGOS PO GCIG PA DANG, ,DNGOS PO GZHAN PA NYID DU NI,
,GRUB PAR GYUR BA YOD MIN NA,,

DE GNYIS GRUB PA JI LTAR YOD, ,GAL TE BYED PA PO DANG BYA BA
GNYIS GCIG PA NYID DANG GZHAN PA NYID DU GRUB PA MED DE GNYIS MA
GTOGS PAR RNAM PA GZHAN GANG GIS DE GNYIS GRUB PA YOD PA DE JE
SMROS SHIG ,DE LTA BAS NA DE NI BRTAGS PA TZAM DU ZAD DO, ,'DIR
SMRAS PA, 'JIG RTEN MNGON SUM GYI

DON 'DI GAB GAB KYIS GNON PAR JI LTAR NUS, YONG NI GANG MED PAS
'GRO BA PO MA YIN NO, ,ZHES BYA BA DANG, GANG LA LTOS NAS 'DI
'GRO BA PO YIN NO ZHES BYA BA DE NI 'GRO BA YIN LA, DE YANG 'GRO
BA PO ZHES BYA'O, ,BSHAD PA, CI KHYOD BU 'DOD LA MA NING LA SPYOD
DAM, KHYOD 'GRO BA PO MED

PA LA 'GRO BA POR RTOG GO, ,'DI LTAR BGROD PAR BYA BA ZHIG YOD NA
NI 'GRO BA POR BRTAG TU YANG RUNG GRANG NA, GANG GI TSE 'GRO BA
POR BRTAGS KYANG BGROD PAR BYA BA MI 'THAD PA DE'I TSE CI YANG MI
PHAN PA YONGS SU BRTAGS PA 'DIS CI ZHIG BYA, BGROD PAR BYA BA JI
LTAR MI 'THAD CE NA, DE

NI SONG BA YANG MA YIN MA SONG BA YANG MA YIN LA, BGOM PA NI SHES
PAR MI 'GYUR RO ZHES BSTAN ZIN TE, ,DE DAG TZAM DU DE 'GRO BAS
'GRO BA PO YIN GRANG NA, DE NI MI 'GRO BAS DE'I PHYIR 'GRO BA POR
BRTAGS PA NI DON MED PA YIN NO, ,'DIR SMRAS PA, 'GRO BA PO YIN
PAS 'GRO BA NYID

'GRO STE, DPER NA SMRA PO DAG NA RE TSIG SMRA'O, ,BYA BA BYED DO
ZHES ZER BA BZHIN NO, ,BSHAD PA, 'GRO BA PO'I 'GRO BA LA BRTAG NA
YANG 'GRO BA GANG GIS DE'I 'GRO BA POR MNGON PA'I 'GRO BA DE NYID
DAM, DE LAS GZHAN PA ZHIG 'GRO GRANG NA, GNYI GA YANG MI MTHONG
NGO, ,JI LTAR ZHE NA, 'GRO BA

GANG GI 'GRO POR MNGON, ,'GRO BA DE NI DE 'GRO MIN, 'GRO BA GANG
DANG LDAN NA, TZEE TRA 'GRO BA PO ZHES BYA BAR MNGON PA'I 'GRO BA
DE NI 'GRO BA PO DE 'GRO BAR BYED PA MA YIN NO, ,CI'I PHYIR ZHE
NA, GANG PHYIR 'GRO BA'I SNGA ROL MED, ,GANG ZHIG GANG DU 'GRO
BAR 'GYUR, ,GANG GI PHYIR 'GRO BA

@174A *, ,GANG GIS 'GRO BA PO ZHES BYA BAR MNGON PA'I 'GRO BA 'DI
SNGA ROL NI 'GRO BA'I SNGA ROL TE DE'I SNGA ROL NA 'GRO BA PO MED
DO, ,DE DANG LDAN PA KHO NA'I PHYIR 'GRO BA PO ZHES BRJOD PA YIN
TE, GANG ZHIG GANG DU DPER NA GRANG DANG GRONG KHYER LTA BU THA
DAD PAR GYUR PAS 'GRO BAR 'GYUR BA

YIN NA 'GRO BA POR GYUR NAS GANG 'GRO BAR 'GYUR BA'I 'GRO BA DE
NI 'GRO BA PO LAS GRONG DANG GRONG KHYER LTA BUR THA DAD PAR GYUR
PA MED DO, ,DE LTAR RE ZHIG 'GRO BA GANG GIS 'GRO BA PO ZHES BYA
BAR MNGON PA'I 'GRO BA DE NI 'GRO BA PO 'GRO BAR BYED PA MA YIN
NO, ,DE LA 'DI SNYAM DU DE LAS GZHAN PA

ZHIG 'GRO BAR SEMS NA, BSHAD PA, 'GRO BA GANG GIS 'GRO POR MNGON,
,DE LAS GZHAN PA DE 'GRO MIN, ,'GRO BA GANG DANG LDAN NA TZEE TRA
'GRO BA PO ZHES BYA BAR MNGON PA DE LAS GZHAN PA'I 'GRO BA YANG
'GRO BA PO DE 'GRO BAR BYED PA MA YIN NO, ,CI'I PHYIR ZHE NA,
GANG PHYIR 'GRO

PO GCIG PU LA, ,'GRO BA GNYIS SU MI 'THAD DO, ,GANG GI PHYIR 'GRO
BA PO GCIG PU LA GANG GI 'GRO BA PO ZHES BYA BAR MNGON PA DANG
'GRO POR GYUR NAS GANG 'GRO BAR 'GYUR BA'I 'GRO BA GNYIS MI 'THAD
PA DE'I PHYIR DE LAS GZHAN PA'I 'GRO BA YANG 'GRO BA PO 'GRO BAR
BYED PA MA YIN NO,,

DES NA TSIG SMRA'O, ,BYA BA BYED DO ZHES BYA BA YANG LAN BTAB PA
YIN NO, ,'DIR SMRAS PA, 'GRO BA PO'I BGROD PAR BYA BA GRONG DANG
GRONG KHYER LA SOGS PA YOD PA MA YIN NAM, BSHAD PA, DE LA NI LAN
BTAB ZIN TE, GRONG DANG GRONG KHYER LA BRTEN NAS, CI DE GRONG DU
SONG BA LA 'GRO BA YOD DAM MA SONG

BA LA 'GRO BA YOD DAM BGOM PA LA 'GRO BA YOD CES BSAMS ZIN PAS
DE'I PHYIR DE NI GYI NA'O, ,YANG GZHAN YANG, 'GRO PO YIN PAR GYUR
PA NI, ,'GRO RNAM GSUM DU 'GRO MI BYED, ,MA YIN PAR NI GYUR DE
YANG, ,'GRO RNAM GSUM DU 'GRO MI BYED, ,YIN DANG MA YIN GYUR PA

YANG, ,'GRO RNAM GSUM DU 'GRO MI BYED, ,DE PHYIR 'GRO DANG 'GRO
PO DANG, ,BGROD PAR BYA BA'ANG YOD MA YIN, ,'GRO BA PO YIN PAR
GYUR BA ZHES BYA BA NI 'GRO BA PO GANG 'GRO BA DANG LDAN PA'O,
,DE MA YIN PAR GYUR PA YANG ZHES BYA BA NI 'GRO BA PO GANG 'GRO
BA DANG BRAL BA'O, ,YIN PA

@174B DANG MA YIN PAR GYUR PA YANG ZHES BYA BA NI 'GRO BA PO GANG
'GRO BA DANG LDAN PA YANG YIN LA 'GRO BA DANG BRAL BA YANG YIN
PA'O, ,'GRO ZHES BYA BA NI BGROD PAR BYA BA'I THA TSIG GO, ,RNAM
GSUM DU ZHES BYA BA NI SONG BA DANG MA SONG BA DANG BGOM PAR RO,
,DE'I PHYIR DE LTAR YANG DAG PA'I RJES

SU 'BRANG BA'I BLOS YONGS SU BRTAGS NA, 'GRO BA PO YIN PAR GYUR
PA NI BGROD PAR BYA BA RNAM PA GSUM DU 'GRO BAR MI BYED LA, 'GRO
BA PO MA YIN PAR GYUR PA YANG BGROD PAR BYA BA RNAM PA GSUM DU
'GRO BAR MI BYED CING, 'GRO BA PO YIN PA DANG MA YIN PAR GYUR BA
YANG BGROD PAR BYA

BA RNAM PA GSUM DU 'GRO BAR MI BYED PA DE'I PHYIR 'GRO BA DANG
'GRO BA PO DANG BGROD PAR BYA BA MED DO, ,BYA BA RNAMS KYI NANG
NA 'GRO BA'I BYA BA GTZO BO YIN PAS, 'GRO BA'I BYA BA YONGS SU
BRTAGS TE, JI LTAR 'GRO BA MI 'THAD PAR RAB TU SGRUB PA DE BZHIN
DU BYA BA THAMS CAD KYANG MI

'THAD PAR GRUB BO, ,SONG BA DANG MA SONG BA DANG BGOM PA BRTAG PA
ZHES BYA BA STE RAB TU BYED PA GNYIS PA'O,, ,,DBU MA RTZA BA'I
'GREL PA BUD DHA P'A LI TA, BAM PO GNYIS PA, 'DIR SMRAS PA, KHYED
KYIS 'GRO BA MI 'THAD PA DE RJES SU RAB TU BSTAN PAS KHO BO'I YID
STONG PA NYID NYAN

PA LA SPRO BAR BYAS KYIS, DE'I PHYIR DA NI RANG GI GZHUNG LUGS LA
BRTEN PA CHUNG ZHIG RJES SU RAB TU BSTAN PA'I RIGS SO, ,BSHAD PA,
DE LTAR BYA'O, ,SMRAS PA, LTA DANG NYAN DANG SNOM PA DANG, ,MYONG
BAR BYED DANG REG BYED YID, ,DBANG PO DRUG PO DE DAG GI, ,SPYOD
YUL BLTA BAR BYA

LA SOGS, ,LTA BA LA SOGS PA DE DAG NI DBANG PO DRUG TU BSTAN LA,
DE DAG GI SPYOD YUL NI GZUGS LA SOGS PA DRUG PO DAG NYID YIN PAR
BSTAN TO, ,DE LA GZUGS LA LTA BAR BYED PAS LTA BAR BSTAN LA, LHAG
MA RNAMS KYANG RANG RANG GI YUL 'DZIN PAR BYED PAS BSTAN TO,
,DNGOS

PO MED NA GZUGS LA LTA BAR BYED PAS LTA BA ZHES BRJOD PAR MI
'THAD DO, ,'DI LTAR MED PAS JI LTAR LTA BAR 'GYUR, CI STE LTA NA
NI RI BONG GI RVAS KYANG RUS SBAL GYI SPU SOGS PAR 'GYUR BA ZHIG
NA DE NI MI 'THAD PAS DE'I PHYIR SKYE MCHED RNAMS YOD DO, ,BSHAD
PA, GAL TE GZUGS LA

@175A *, ,LTA BAR BYED PAS LTA'O ZHES BYA BA DE 'THAD NA NI, SKYE
MCHED RNAMS YOD PA 'GYUR BA ZHIG NA DE NI 'THAD DO, ,CI'I PHYIR
ZHE NA, 'DI LTAR, LTA DE RANG GI BDAG NYID NA, ,DE NI DE LA MI
LTA NYID, ,GANG ZHIG BDAG LA MI LTA BA, ,DE GZHAN DAG LA JI LTAR
LTA, ,'DI LA

DNGOS PO RNAMS KYI NGO BO NYID NI RANG GI BDAG NYID LA MTHONG NA
DE DANG LDAN PAS GZHAN GYI BDAG NYID LA YANG DMIGS PAR 'GYUR TE,
DPER NA CHU LA RLAN MTHONG NA DE DANG LDAN PAS, SA LA YANG DMIGS
PA DANG, ME LA TSA BA MTHONG NA DE DANG LDAN PAS CHU LA YANG
DMIGS PA DANG, SNA MA'I ME

TOG LA DRI ZHIM PA NYID MTHONG NA DE DANG LDAN PAS GOS LA YANG
DMIGS PA LTA BU YIN NA DNGOS PO GANG RANG GI BDAG NYID LA MI
SNANG BA DE GZHAN GYI BDAG NYID LA JI LTAR DMIGS PAR 'GYUR TE,
'DI LTAR SNA MA'I ME TOG LA DRI NGA BA NYID MA MTHONG NA GOS LA
YANG DMIGS PAR MI 'GYUR BA LTA BU'O, ,

DE'I PHYIR GAL TE LTA BA RANG GI BDAG NYID LA LTA BAR BYED NA NI
DES NA GZUGS LA LTA BAR BYED PAS LTA BA'O ZHES BYA BA DE 'THAD
PAR 'GYUR BA ZHIG NA LTA BA NI RANG GI BDAG NYID LA LTA BAR MI
BYED DO, ,DE GANG RANG GI BDAG NYID LA LTA BAR MI BYED PA DE
GZHAN DAG LA JI LTAR LTA BAR BYED DE, DES

NA GZUGS LA LTA BAR BYED PAS LTA BA'O, ,ZHES BYA BA DE MI 'THAD
DO, ,SLOB DPON 'PHAGS PA LHAS KYANG, ,DNGOS PO KUN GYI RANG BZHIN
NO, ,THOG MAR BDAG LA SNANG GYUR NA, ,MIG NYID LA YANG MIG GIS
NI, ,CI YI PHYIR NA 'DZIN MI 'GYUR, ,ZHES GSUNGS SO, ,SMRAS PA,

ME BZHIN DU LTA BA LA SOGS PA 'GRUB STE, DPER NA ME NI SREG PAR
BYED PA YIN YANG GZHAN DAG SREG PAR BYED PA YIN GYI, RANG GI BDAG
NYID SREG PAR BYED PA NI MA YIN NO, ,DE BZHIN DU LTA BA YANG LTA
BAR BYED PA YIN YANG GZHAN DAG LA LTA BAR BYED PA NYID YIN GYI
RANG GI BDAG NYID

LA LTA BAR BYED PA NI MA YIN NO, ,BSHAD PA, LTA BA RAB TU BSGRUB
PA'I PHYIR, ,MI YI DPE NI NUS MA YIN, ,NUS MA YIN ZHES BYA BA NI
MI CHOG PA DANG, MI NUS SO ZHES BYA BA'I THA TSIG STE, KHYOD KYIS
LTA BA RAB TU BSGRUB PA'I PHYIR ME'I DPE BYAS PA GANG YIN PA DES
NI LTA BA RAB TU BSGRUB

@175B PAR MI NUS SO, ,CI'I PHYIR ZHE NA, 'DI LA BUD SHING BSREG
GO ZHES BYA MOD KYI, BUD SHING LAS ME GUD NA MED PA'I PHYIR TE,
DE BAS NA ME NI RANG GI BDAG NYID SREG PAR BYED PA NYID YIN GYI
GZHAN DAG SREG PAR BYED PA NI MA YIN NO, ,CI STE GZHAN PA NYID MA
YIN DU ZIN KYANG BUD SHING

NI BSREG PAR BYA BA'O, ,ME NI SREG PAR BYED PA'O ZHES RTOG NA,
KHO BOS KYANG BUD SHING NI SREG PAR BYED PA'O, ,ME NI BSREG PAR
BYA BA'O, ,ZHES SMRA LA RAG GO, ,YANG NA KHYAD PAR GYI GTAN TSIGS
BSTAN PA BRJOD DGOS SO, ,SLOB DPON 'PHAGS PA LHAS KYANG, MES NI

TSA BA NYID BSREG STE, ,TSA BA LA YIN JI LTAR BSREG ,DES NA BUD
SHING ZHES BYA MED, ,DE MA GTOGS PAR ME YANG MED, ,CES GSUNGS SO,
,DE LTA BAS NA ME'I DPES NUS PA MA YIN NO, ,'DI LA KHA CIG ME NI
RANG GZHAN GYI BDAG NYID DAG SNANG BAR BYED DO SNYAM DU SEMS PA

DES KYANG NUS PA MA YIN TE, ME NI JI LTAR RANG DANG GZHAN GYI
BDAG NYID DAG SNANG BAR BYED PA DE BZHIN DU RANG GZHAN GYI BDAG
NYID DAG SREG PAR YANG BYED PA'I RIGS SO, ,'ON KYANG GZHAN DAG
SREG PAR BYED PA NYID YIN GYI RANG GI BDAG NYID SREG PAR BYED PA
NI MA YIN NO ZHE NA, DE LTAR

NA YANG MES JI LTAR GZHAN DAG SREG PAR BYED KYI, RANG GI BDAG
NYID SREG PAR MI BYED PA DE BZHIN DU LTA BA YANG GZHAN DAG LA LTA
BAR BYED KYI, RANG GI BDAG NYID LA LTA BAR MI BYED DO ZHES BYA BA
DE JI LTAR RUNG STE, MI JI LTAR RANG DANG GZHAN GYI BDAG NYID DAG
SNANG BAR BYED PA DE BZHIN DU

LTA BA YANG NI GAL TE LTA BA YIN NA, RANG DANG GZHAN GYI BDAG
NYID DAG LA LTA BAR BYED DO, ,ZHES BYA BA DE LTA BUR YANG CI'I
PHYIR MI 'GYUR, BDAG NYID BDAG NYID LA LTA'O ZHES KYANG ZER LA,
DE BZHIN DU 'JIG RTEN NA SMRA BA PO DAG BDAG NYID KYIS BDAG NYID
'DZIN TO ZHES KYANG ZER BAS,

DE'I PHYIR RANG GI BDAG NYID LA 'JUG PA'I TSIG GIS NA, LTA BA RAB
TU BSGRUB PA'I PHYIR ME'I DPES NUS PA MA YIN NO, ,YANG GZHAN
YANG, SONG DANG MA SONG BGOM PA YIS, ,DE NI LTAR BCAS LAN BTAB
PO, ,LTAR BCAS ZHES BYA BA NI LTA BA DANG BCAS PA'O, ,GANG ZHE
NA, ME'I

@176A *, ,DPE STE, DPE DANG LTA BA DE GNYI GA MTSUNGS PAR LAN
BTAB ZIN TO ZHES BYA BA'I THA TSIG GO, ,GANG GIS LAN BTAB CE NA,
SONG BA DANG, MA SONG BA DANG, BGOM PA DAG GIS TE, JI LTAR SONG
BA DANG, BGOM PA BRTAG PAR SPONG BA LA YANG 'GRO

BA MED, MA SONG BA LA YANG MED, BGOM PA LA YANG 'GRO BA MED DO,
,ZHES BSHAD PA DE BZHIN DU MES KYANG BSREGS PA YANG SREG PAR MI
BYED, MA BSREGS PA YANG SREG PAR MI BYED, LTA BA YANG BLTAS PA LA
YANG LTA BAR MI BYED, MA BLTAS PA LA YANG LTA BAR MI BYED, LTA BA
LA YANG LTA

BAR MI BYED DO, ,DE LTAR ME YANG SREG PAR MI BYED LA, LTA BA YANG
LTA BAR MI BYED NA CI ZHIG GANG GI DPER 'GYUR, DE'I PHYIR YANG
LTA BA RAB TU BSGRUB PA'I PHYIR ME'I DPES NUS PA MA YIN NO, ,YANG
GZHAN YANG, GANG TSE CUNG ZAD MI LTA BA, ,LTA BAR BYED PA MA YIN
NO, ,LTA BAS

LTA BAR BYED CES BYAR, ,DE NI JI LTAR RIGS PAR 'GYUR, ,'DI LTAR
KHYOD KYIS GZUGS LA LTA BAR BYED PAS LTA BA'O ZHES SMRAS PA NI
BYED PA PO LA BYA BA'I RKYEN BRJOD NAS LTA BAR BYED PAS LTA BA
YIN NO, ,DE'I PHYIR LTA BA NYID NA LTA BA YIN GYI MI LTA BA NI MA
YIN NO, ,DE'I PHYIR GANG GI CHE

NA LTA BA NYID NA LTA BA YIN GYI MI LTA BA NA MA YIN PA DE'I TSE
LTA BAR BYED PAS LTA BA'O ZHES BYA BA DE SMRA BA JI LTAR RIGS PAR
'GYUR TE, 'DI LA GANG GIS LTA BAR BYED DO, ,ZHES BYA BA DE RIGS
PAR 'GYUR BA LTA BA'I BYA BA GNYIS PA DE GA LA YOD, CI STE 'DI LA
LTA BA'I BYA BA GNYIS PA MED BZHIN

DU YANG RAB TU RTOG NA, DE LTA BAS NA YANG LTA BA GNYIS SU THAL
BA DANG, LTA BA PO YANG GNYIS SU THAL BAR 'GYUR BAS DE NI MI 'DOD
DO, ,DE LTA BAS NA GZUGS LA LTA BAR BYED PAS LTA BA'O, ,ZHES BYA
BA DE MI 'THAD DO, ,CI STE THAL BA'I BYA BA GNYIS SU THAL BAR
'GYUR BA'I

SKYON DER GYUR NA MI RUNG NGO, ,SNYAM NAS LTA BA NYID LTA BA'I
BYA BA DANG LDAN PA'I PHYIR LTA BAR BYED PAS LTA BA'O ZHE NA, DE
LA BSHAD PA, LTA BA LTA NYID MA YIN TE, ,LTA BA LTA BAR BYED PA
NYID DO, ,ZHES DE LTAR RTOG NA DE YANG MI RIGS PA MA YIN TE LTA
BAR BYED DO, ,ZHES BYA BA DE LA

@176B LTA BA'I BYA BA MED PA'I PHYIR RO, ,DE DE LA 'DI SNYAM DU
SKYON DER GYUR NA MI RUNG BAS LTA BAR BYED DO, ,ZHES BYA BA DE
NYID LTA BA'I BYA BA DANG LDAN PAR SEMS NA, DE LTA BSHAD PA, LTA
BA MIN PA MI LTA NYID, ,DE LTA NA YANG LTA BA'I BYA BA DANG BRAL
BA'I LTA BA NI LTA BA MA YIN PAR 'GYUR RO, ,DE LA LTA

BA MA YIN PA JI LTAR LTA BAR BYED DO, ,ZHES BYAR NI MI RUNG STE,
'DI LTAR LTA BA MA YIN PA JI LTAR LTA BAR 'GYUR, CI STE LTA NA NI
SOR MO'I RTZE MO YANG LTA BAR 'GYUR BA ZHIG NA MI LTA STE, DE LTA
BAS NA LTA BA MA YIN PA LTA BAR BYED DO ZHES BYA BA DE YANG MI
RUNG NGO, ,SMRAS PA, BYA BA'I

RKYEN 'DI NI BYED PA LA BRJOD PA YIN GYI BYED PA PO LA MA YIN
PAS, 'DIS LTA BAR BYED PAS LTA BA STE, GANG ZHIG LTA BAR BYED CE
NA, LTA BA PO'O, ,BSHAD PA, LTA BA NYID KYIS LTA BA PO'ANG, ,RNAM
PAR BSHAD PAR SHES PAR BYA, ,'DI LA, LTA BA RANG GI BDAG NYID NI,
,DE NI DE

LA MI LTA NYID, ,GANG ZHIG BDAG LA MI LTA BAR, ,DE GZHAN DAG LA
JI LTAR LTA, ,ZHES BYA BA LA SOGS PA DAG GIS LTA BAS LTA BAR BYED
DO ZHES BYA BA DE BSAL ZIN TE, LTA BAS BSAL BA DE NYID KYIS LTA
BA PO YANG BSAL BA NYID DU SHES PAR BYA'O, ,CI'I PHYIR ZHE NA,
'DIR DON

GZHAN CUNG ZAD MA SMRAS PA STE, MIG LTA BA PO NYID YIN NO ZHES
BYA BA BTANG STE BDAG LTA BA PO YIN NO ZHES SMRAS PA 'BA' ZHIG TU
ZAD PA'I PHYIR RO, ,DE LA LTA BA LA LTA BA POR RTOG GAM BDAG LA
LTA BA POR RTOG KYANG RUNG STE BSAL BA'I GTAN TSIGS DAG NI
MTSUNGS SO, ,'DIR SKYON

GZHAN 'DI YANG YOD DE, LTA BA POS LTA BAS LTA BAR BYED NA LTA BA
GSUM DU THAL BAR 'GYUR RO, ,SMRAS PA, LTA BAS LTA BAR BYED ZHE'AM
LTA BA POS LTA BAR BYED DO ZHES BYA BA 'DIS KHO BO LA CI BYA,
YONG NI BLTA BAR BYA BA BUM PA DANG SNAM BU LA SOGS PA DAG YOD PA
LA GANG GIS LTA BAR

BYED PA'I LTA BA DE NI YOD DO, BSHAD PA, CI KHYOD SA MKHAN MED
PAR 'BROG DGON PAR 'THOM MAM, KHYOD LTA BA PO MED PAR BLTA BAR
BYA BA DANG LTA BA YOD PAR 'DOD KO, ,MA SPANGS LTA BO YOD MIN TE,
,LTA BA SPANGS PAR GYUR KYANG NGO, ,LTA BO MED NA BLTA BYA DANG,
,LTA BA DE DAG

@177A *, ,GA LA YOD, ,'DI LA LTA BA NYID NA LTA BA PO YIN GYI MI
LTA NA MA YIN NO, ,ZHES SNGAR BSTAN PA DES NA LTA BA DANG LDAN
PA'I PHYIR LTA BA PO YIN PAS LTA BA PO LTA BAR BYED DO, ,ZHES BYA
BA DE MI 'THAD DO, ,LTA BA'I BYA BA GNYIS LA MED PA'I PHYIR RO,
,DE LTAR RE ZHIG LTA BA MA

SPANGS NA LTA BA PO MA YIN PAS LTA BA PO MED DO, ,DA NI LTA BA PO
MA YIN PA YANG LTA BAR MI BYED PA NYID DE, LTA BA'I BYA BA DANG
BRAL BA'I PHYIR RO ZHES BSTAN PA DE BZHIN DU LTA BA SPANGS PAR
GYUR NA YANG LTA BA PO MED DO, ,DE LA LTA BA SPANGS KYANG RUNG MA
SPANGS KYANG RUNG STE LTA BA PO MED NA KHYOD KYI BLTA

BAR BYA BA DANG LTA BA YOD PAR GA LA 'GYUR, 'DI LTAR GANG GIS LTA
BAR BYED PAS BLTA BAR BYA BA YIN NA GANG GIS LTA BAR BYED PAS DE
NI MED DO, ,DE MED NA GANG GIS LTA BAR 'GYUR, MI LTA NA BLTA BAR
BYA BAR JI LTAR 'GYUR, 'GA' ZHIG GIS GANG GIS LTA BAR BYED PA DE
NI DE'I LTA BA YIN

NA GANG GIS LTA BAR BYED PA DE NI MED DO, ,DE MED NA GANG GIS LTA
BAR 'GYUR TE, DE LTA BAS NA LTA BA PO MED NA BLTA BAR BYA BA DANG
LTA BA MI 'THAD PA NYID DO, ,DE'I PHYIR SKYE MCHED RNAMS YOD PA
MA YIN NO, ,SMRAS PA, SKYE MCHED RNAMS NI YOD PA NYID YIN TE,
CI'I PHYIR ZHE NA, RNAM PAR

SHES PA YOD PA'I PHYIR RO, ,'DI LTAR RNAM PAR SHES PA DNGOS PO
RNAMS DMIGS PAR BYED PA NI YOD DO, ,DE YOD PA'I PHYIR SKYE MCHED
RNAMS KYANG YOD DO, ,BSHAD PA, BLTA BYA LTA BA MED PA'I PHYIR,
,RNAM PAR SHES LA SOGS PA BZHI, ,YOD MIN NYE BAR LEN LA SOGS, ,

JI LTA BUR NA YOD PAR 'GYUR, ,GANG GI TSE LTA BA PO MED NA BLTA
BAR BYA BA DANG LTA BA MI 'THAD DO, ,ZHES BSHAD PA DE'I TSE GNAS
MED PAR RNAM PAR SHES PA JI LTAR YOD PAR 'GYUR TE, 'DI LTAR BLTA
BAR BYA BA LAS GZHAN CI ZHIG RNAM PAR SHES PAR 'GYUR, LTA BA MED
NA RNAM PAR SHES

PA LTOS PA MED PAR JI LTAR YOD PAR 'GYUR, CI STE 'GYUR NA NI LONG
BA LA YOD PAR 'GYUR BA ZHIG NA MI 'GYUR RO, ,DE LTA BAS NA BLTA
BAR BYA BA DANG LTA BA MED NA GNAS MED PAR RNAM PAR SHES PA YOD
PAR MI 'THAD DO, ,RNAM PAR SHES PA MED NA REG PA GA LA YOD, ,REG
PA MED NA TSOR

@177B BA GA LA YOD, ,TSOR BA MED NA SRED PA GA LA YOD, ,DE BZHIN
DU NYE BAR LEN PA DANG SRID PA DANG, SKYE BA DANG RGA SHI DAG
KYANG YOD PAR GA LA 'GYUR TE, DE BAS NA SKYE MCHED RNAMS NI YOD
PA NYID MA YIN NO, ,DE SKAD DU, BCOM LDAN 'DAS KYIS KYANG, DE LA
'PHAGS PA

NYAN THOS NI MIG GI RNAM PAR SHES PAR BYA BA'I GZUGS GANG DAG
'DAS PA DANG, MA 'ONGS PA DANG DA LTAR BYUNG BA 'DI DAG LA RTAG
PA NYID DAM BRTAN PA NYID DAM, DE BZHIN NYID DAM GZHAN MA YIN PA
DE BZHIN NYID DAM, MA NOR BA DE BZHIN NYID NI 'GA' YANG MED KYI
SGYU MA DE NI YOD DO, ,SGYU MAR

BYAS PA DE NI YOD DO, ,SEMS RMONGS PAR BYED PA DE NI YOD DE, DE
NI GYI NA ZHIG YOD DO, ,SNYAM DU DE LTAR SO SOR RTOG PAR BYED DO,
,ZHES GSUNGS SO, ,SMRAS PA, KHYOD KYIS RE ZHIG LTA BA NI BKAG NA
NYAN PA LA SOGS PA NI MA BKAG PAS DES NA NYAN PA LA SOGS PA YOD
PA'I PHYIR

DNGOS PO RNAMS YOD DO, ,BSHAD PA, LTA BAS NYAN DANG SNOM PA DANG,
,MYONG BAR BYED DANG REG BYED YID, ,NYAN PA PO DANG MNYAN LA
SOGS, ,RNAM PAR BSHAD PAR SHES PAR BYA, ,NYAN PA LA SOGS PA DE
DAG NI RNAM PAR BSHAD PA NYID DU SHES PAR BYA'O, ,GANG GIS RNAM

PAR BSHAD CE NA, LTA BA NYID KYIS TE, JI LTAR LTA BA RNAM PA
THAMS CAD DU BRTAGS NA MI 'THAD PA DE BZHIN DU NYAN PA LA SOGS PA
DAG KYANG SHES PAR BYA'O, ,JI LTAR LTA BA PO MI 'THAD PA DE BZHIN
DU NYAN PA PO LA SOGS PA DAG KYANG SHES PAR BYA'O, ,JI LTAR BLTA
BAR BYA BA BSAL BA DE BZHIN DU

MNYAN PAR BYA BA LA SOGS PA DAG KYANG SHES PAR BYA'O, ,DE LTA
BYAS NA SKYE MCHED RNAMS KYANG STONG PA NYID DU GRUB PAR SHES PAR
BYA'O, ,SKYE MCHED BRTAG PA ZHES BYA BA STE RAB TU BYED PA GSUM
PA'O,, ,,'DIR SMRAS PA, 'DI LA GZUGS LA SOGS PA PHUNG PO LNGA PO
DAG BSTAN TO, ,DE DAG

SDUG BSNGAL LO ZHES GSUNGS TE, ,SDUG BSNGAL 'PHAGS PA'I BDEN PAR
GSUNGS SO, ,'PHAGS PA'I BDEN PA GANG YIN PA DE NI MED PAR JI LTAR
'GYUR TE, DE BAS NA PHUNG PO RNAMS NI YOD DO, ,BSHAD PA, GZUGS
KYI RGYU NI MA GTOGS PAR, ,GZUGS NI DMIGS PAR MI 'GYUR

@178A *, ,RO, ,'DI LA 'BYUNG BA CHEN PO BZHI PO DAG NI GZUGS KYI
RGYUR BSTAN, GZUGS NI DE DAG GI 'BRAS BUR BSTAN NA, 'BYUNG BA
CHEN PO BZHI PO DAG MA GTOGS PAR 'BYUNG BA CHEN PO BZHI PO DE DAG
LAS DON GZHAN DU GYUR PA GZUGS ZHES BYA BAR 'BRAS BU NI CI

YANG MED DE, DE LTA BAS NA GZUGS NI MI 'THAD DO, ,SMRAS PA, RE
ZHIG 'BYUNG BA DAG NI YOD DE, DE LA RGYU YOD PA'I PHYIR 'BRAS BU
YANG YOD PAS GZUGS KYANG RAB TU GRUB PA NYID DO, ,BSHAD PA, GZUGS
ZHES BYA BA MA GTOGS PAR, ,GZUGS KYI RGYU YANG MI SNANG NGO,
,GZUGS

MA GTOGS PAR YANG 'DI NI GZUGS KYI RGYU'O, ,ZHES BYA BA MI SNANG
BA NYID DO, ,GZUGS NI MI 'THAD PAR SMRAS ZIN TE, DE LTAR GZUGS MI
'THAD PA'I PHYIR GZUGS KYI RGYU YANG MI 'THAD DO, ,SMRAS PA, ,'DI
LA KHYOD RGYU LA BRTEN NAS 'BRAS BU SEL BAR BYED CING, 'BRAS BU
LA

BRTEN NAS RGYU SEL BAR BYED PAS DE LA GANG LA BRTEN NAS GZHAN
ZHIG SEL BAR BYED PA DE NI RE ZHIG YOD DO, ,DE YOD NA GZHAN YANG
RAB TU 'GRUB PAR 'GYUR RO, ,BSHAD PA, GZHAN YOD PA NYID DO, ,ZHES
BRJOD PAR MI NUS SO, ,CI'I PHYIR ZHE NA, 'DI LTAR, GZUGS KYI RGYU

NI MA GTOGS PAR, ,GZUGS NA GZUGS NI RGYU MED PAR, ,THAL BAR 'GYUR
TE DON GANG YANG, ,RGYU MED PA NI GANG NA'ANG MED, GAL TE RGYU
BAS KYANG 'BRAS BU YOD NA NI DE'I TSE RGYU MED PA CAN DU 'GYUR
TE, DON GANG YANG RGYU MED PA CAN NI, MA MTHONG ZHING GANG DU
YANG MA BSTAN TE,

RTAG TU THAMS CAD LAS THAMS CAD 'BYUNG BAR THAL BAR 'GYUR BA'I
PHYIR DANG, RTZOM PA THAMS CAD DON MED PA NYID KYI SKYON DU 'GYUR
BA'I PHYIR RO, ,DE BZHIN DU, GAL TE GZUGS NI MA GTOGS PAR, ,GZUGS
KYI RGYU ZHIG YOD NA NI, ,'BRAS BU MED PA'I RGYUR 'GYUR TE,
,'BRAS BU MED

PA'I RGYU MED DO, ,GAL TE 'BRAS BU BSAL KYANG RGYU YOD NA NI RGYU
DE 'BRAS BU MED PA CAN DU THAL BAR 'GYUR RO, ,'BRAS BU MED PA CAN
GYI RGYU NI MED DE, 'DI NI 'DI'I'O ZHES BYA BA'I THA SNYAD KYANG
MI 'THAD PA'I PHYIR DANG, THAMS CAD KYI RGYU THAMS CAD YIN PAR
THAL BAR 'GYUR BA'I PHYIR TE, DE LTA BAS

@178B NA GZUGS KYI RGYU DAG KYANG MI 'THAD PA NYID YIN LA, GZUGS
KYANG 'BRAS BUR MI 'THAD DO, ,YANG GZHAN YANG, GZUGS YOD NA YANG
GZUGS KYI NI, ,RGYU YANG 'THAD PAR MI 'GYUR NYID, ,GZUGS MED NA
YANG GZUGS KYI NI, ,RGYU YANG 'THAD PAR MI 'GYUR NYID, ,'DI LA
GZUGS KYI

RGYU CI ZHIG BRTAGS NA GZUGS YOD PA LA BRTAG GAM, 'ON TE GZUGS
MED PA LA BRTAG GRANG NA, GZUGS YOD PA LA NI GZUGS KYI RGYU MI
'THAD DE, MED PA LA YANG MI 'THAD DO, ,DE LA RE ZHIG YOD PA NI MI
'THAD DE, 'DI LTAR YOD PA LA RGYUS CI ZHIG BYA, CI STE YOD PA LA
YANG RGYU'I

BYA BA YOD PAR 'GYUR NA NI NAM YANG MI BYA BAR MI 'GYUR RO, ,DE
YANG MI 'DOD DE, DE LTA BAS NA GZUGS YOD PA LA GZUGS KYI RGYU MI
'THAD DO, ,GZUGS MED PA LA YANG GZUGS KYI RGYU MI 'THAD DE, 'DI
LTAR GZUGS MED NA DE GANG GI RGYUR 'GYUR, DE LTA BAS NA GZUGS MED
PA LA YANG GZUGS

KYI RGYU MI 'THAD DO, ,DE NI RKYEN DGAG PAR YANG MED DAM, YOD
PA'I DON LA YANG, RKYEN NI RUNG BA MA YIN TE, ,ZHES RAB TU BSTAN
ZIN MOD KYI, YANG 'DI YANG SKABS SU BAB PAS BSTAN TO, ,RGYU MED
PA YI GZUGS DAG NI, ,'THAD PAR MI RUNG RUNG MIN NYID, ,RGYU MA
BSTAN PA GLO BUR

GYI GZUGS NI 'THAD PAR MI RUNG BA NYID DE RUNG BA MA YIN PA NYID
DO, ,CI'I PHYIR ZHE NA, RTAG TU THAMS CAD 'BYUNG BAR THAL BAR
'GYUR BA'I PHYIR DANG, RTZOM PA THAMS CAD DON MED PA NYID KYI
SKYON DU 'GYUR BA'I PHYIR RO, ,DE BAS NA RGYU MED PA CAN GYI
PHYOGS NI THAMS CAD KHO NA YIN PA'I PHYIR 'THAD PAR

MI RUNG BA NYID DE RUNG BA MA YIN PA NYID DO, ,ZHES YANG DANG
YANG DU NGES PAR BZUNG STE BSHAD DO, ,DE PHYIR GZUGS KYI RNAM PAR
RTOG ,'GA' YANG RNAM PAR BRTAG MI BYA, ,GANG GI PHYIR GZUGS KYI
RGYU MA GTOGS PAR GZUGS DMIGS PAR MI 'GYUR BA DANG, GZUGS YOD PA

DANG MED PA LA YANG GZUGS KYI RGYU MI 'THAD PA DANG, RGYU MED
PA'I GZUGS NI 'THAD PAR MI RUNG BA NYID DE RUNG BA MA YIN PA NYID
YIN PA DE'I PHYIR KHYOD LTA BU MKHAS PA'I RANG BZHIN CAN DE KHO
NA RTOGS PAR 'DOD PAS GZUGS KYI RNAM PAR RTOG PA 'GA' YANG RNAM
PAR BRTAG PAR MI BYA BAR RIGS

@179A *, ,TE, 'DI LTAR GNAS MED PA LA BSAM PA JI LTAR RIGS PAR
'GYUR, YANG GZHAN YANG, 'BRAS BU RGYU DANG 'DRA BA ZHIS BYA BA
'THAD PA MA YIN TE, 'BRAS BU RGYU DANG MI 'DRA ZHES, ,BYA BA'ANG
'THAD PA MA YIN NO, ,'BRAS BU DANG RGYUR BRTAGS NA, ,'BRAS BU
RGYU DANG

'DRA BA'AM, MI 'DRA BAR BRTAG GRANG NA, DE LA 'BRAS BU RGYU DANG
'DRA BA ZHES BYA BA NI PHYOGS DE LA NI GZUGS 'BYUNG BA RNAMS KYI
'BRAS BUR MI 'THAD PA NYID DO, ,'BRAS BU RGYU DANG MI 'DRA BA
ZHES BYA BA'I PHYOGS DE LA YANG GZUGS 'BYUNG BA RNAMS KYI 'BRAS
BUR MI 'THAD PA NYID DO, ,JI

LTAR ZHE NA, 'DI LA 'BYUNG BA RNAMS NI SRA BA DANG, GSHER BA
DANG, TSA BA DANG G-YO BA'I NGO BO NYID DU BSTAN NA 'BYUNG BA'I
YON TAN DE DAG NI GZUGS LA DMIGS SU MED DE, 'DI LTAR SA NI SRA BA
NYID, CHU NI GSHER BA NYID, ME NI TSA BA NYID, RLUNG NI G-YO BA
NYID DU DMIGS PAS DE'I PHYIR DE

LTAR 'BRAS BU RGYU DANG 'DRA BA YANG MED LA, RGYU DANG MI 'DRA BA
YANG MED PA DE'I PHYIR GZUGS 'BRAS BU'O, ,ZHES BYA BAR MI 'THAD
PA NYID DO, ,TSOR BA 'DU SHES 'DU BYED DANG, ,SEMS DANG DNGOS PO
THAMS CAD KYANG, ,RNAM PA DAG NI THAMS CAD DU, ,GZUGS NYID KYIS
NI RIM PA

MTSUNGS, ,TSOR BA DANG, 'DU SHES DANG, 'DU BYED DANG, RNAM PAR
SHES PA DE DAG KYANG GZUGS MI 'THAD PA NYID KYIS MI 'THAD PAR RIM
PA MTSUNGS TE, JI LTAR 'BYUNG BA MA GTOGS PAR GZUGS MED PA DE
BZHIN DU REG PA MA GTOGS PAR TSOR BA MED LA, JI LTAR GZUGS

MA GTOGS PAR GZUGS KYI RGYU MED PA DE BZHIN DU TSOR BA MA GTOGS
PAR YANG REG PA MED DE, DE LTAR BCOM LDAN 'DAS KYIS KYANG, BDE BA
MYONG BAR 'GYUR BA'I REG PA LA BRTEN NAS BDE BA'I TSOR BA SKYE'O
ZHES GSUNGS SO, ,LHAG MA RNAMS LA YANG DE BZHIN DU SBYAR BAR

BYA STE DE LTA BAS NA PHUNG PO RNAMS YOD DO ZHES BYA BA DE MI
'THAD PA NYID DO, ,BCOM LDAN 'DAS KYIS KYANG SGYU MA 'DI NI BYIS
PA 'DRID PA'O, ,ZHES GSUNGS SO, ,DE LTAR YANG, GZUGS NI DBU BRDOS
PA 'DRA, ,TSOR BA CHU BUR DAG DANG MTSUNGS, ,'DU SHES SMIG RGYU
'DRA BA STE, ,'DU

@179B BYED RNAMS NI CHU SHING BZHIN, ,RNAM SHES SGYU MA LTA BU
ZHES, ,NYI MA'I GNYEN GYIS BKA' STZAL TO, ,ZHES KYANG GSUNGS SO,
,PHUNG PO RNAMS NYI TSE GZUGS MI 'THAD PA NYID KYIS MI 'THAD PAR
RIM PA MTSUNGS PAR MA ZAD KYI, CHOS THAMS CAD KYANG GZUGS MI
'THAD

PA NYID KYIS MI 'THAD PAR RIM PA MTSUNGS SO, ,DE LTAR GANG GI
PHYIR CHOS THAMS CAD GZUGS MI 'THAD PA NYID KYIS MI 'THAD PAR RIM
PA MTSUNGS PA DE'I PHYIR, STONG PA NYID KYIS BRTZAD BYAS TSE,
,GANG ZHIG LAN 'DEBS SMRA BYED PA, ,DE YIS THAMS CAD LAN BTAB
MIN, ,

BSGRUB PAR BYA DANG MTSUNGS PAR 'GYUR, ,STONG PA NYID KYIS BRTZAD
CING 'GYED PA BRTZAMS TE YONGS SU GLENG BA'I TSE GANG ZHIG STONG
PA NYID MA YIN PAS LAN 'DEBS SHING SMRA BAR BYED PA DE'I TSE DE
DAG THAMS CAD NI LAN BTAB PA MA YIN NO, ,CI'I PHYIR ZHE NA,
BSGRUB PAR BYA BA DANG

MTSUNGS PAR 'GYUR BA'I PHYIR DANG, 'DI LTA STE DPER NA DNGOS PO
THAMS CAD NGO BO NYID STONG PA'O, ,ZHES DAM BCAS NA DPE BSTAN
PA'I PHYIR SNAM BU NGO BO NYID STONG PAR SGRUB PAR BYED PA'I TSE
GANG ZHIG RE ZHIG RE ZHIG RGYU SPUN DAG NI YOD DO ZHES ZER BA'I
DE NI BSGRUB PAR BYA BA DANG MTSUNGS PA YIN

TE, GTAN TSIGS GANG DAG NYID KYIS SNAM BU NGO BO NYID STONG PAR
BSTAN PA DE DAG NYID RGYU SPUN DAG STONG PA NYID DU RAB TU SGRUB
PAR BYED PA YANG YIN PAS DE'I PHYIR RGYUR SPUN DAG STONG PA NYID
MA YIN PAR STON PA NI BSGRUB PAR BYA BA SNAM BU DANG MTSUNGS PA
YIN NO, ,DE BZHIN DU

SKYE BO CHOS KYI GNAS SKABS SHES PA DAG DGE BA'I CHOS RNAMS KYI
NGO BO NYID NI DGE BA'O SNYAM PA DANG, LHAG MA RNAMS KYANG DE
BZHIN DU RNAM PAR NGES SO SNYAM DU SEMS SHING DE DAG LA SOGS PA
SMRA NA DGE BA'I CHOS RNAMS KYANG RTEN CING 'BREL BAR 'BYUNG BA
YIN PA'I PHYIR NGO BO NYID

MED PAS NA DE YANG BSGRUB PAR BYA BA DANG MTSUNGS PA YIN TE,
BSGRUB PAR BYA BA DANG MTSUNGS PA'I PHYIR LAN BTAB PA MA YIN NO,
,SLOB DPON 'PHAGS PA LTAS KYANG, ,DNGOS PO GCIG LA GANG LTA BA,
,DE NI KUN LA'ANG LTA BAR 'DOD, ,GCIG GI STONG NYID GANG YIN PA,
,DE NYID

@180A *, ,KUN GYI STONG PA NYID, ,CES GSUNGS SO, ,STONG PA NYID
KYIS BSHAD BYAS TSE, ,GANG ZHIG SKYON 'DOGS SMRA BYED PA, ,DE YIS
THAMS CAD SKYON BTAGS MIN, ,BSGRUB PAR BYA DANG MTSUNGS PAR
'GYUR, ,STONG PA NYID KYI DNGOS PO NGO BO NYID MED PA NYID DU

RNAM PAR BSHAD PA'I TSE GANG ZHIG STONG PA NYID MA YIN PAS SKYON
'DOGS SHING SMRA BAR BYED PA DE'I DE DAG THAMS CAD KYANG SNGA MA
KHO NA BZHIN DU BSGRUB PAR BYA BA DANG MTSUNGS PA'I PHYIR SKYON
BTAGS PA MA YIN TE, DE NI DON GCIG PA KHO NA YIN MOD KYI, GNAS
SKABS GZHAN

GYI BYE BRAG GIS YANG BSTAN TO, ,TSIGS SU BCAD PA 'DI GNYIS NI
RAB TU BYED PA THAMS CAD KYI KHONGS SU GTOGS PAR BLTA BAR BYA
STE, THAMS CAD DU GRUB PA'I PHYIR RO, ,PHUNG PO BRTAG PA ZHES BYA
STE RAB TU BYED PA BZHI PA'O,, ,,'DIR SMRAS PA, 'DI

LA SOGS PA KHAMS DRUG PO DAG KYANG BSTAN, DE DAG GI SO SO'I MTSAN
NYID KYANG BSTAN TO, ,DE LA NAM MKHA'I MTSAN NYID NI MI SGRIB
PA'O, ,ZHES BSTAN TE, DNGOS PO MED NA NI MTSAN NYID BSTAN PAR MI
RIGS PAS DE LTA BAS NA MTSAN NYID YOD PA'I PHYIR NAM

MKHA' YOD DO, ,JI LTAR NAM MKHA' YOD PA DE BZHIN DU KHAMS LHAG MA
RNAMS KYANG RANG GI MTSAN NYID YOD PA'I PHYIR YOD DO, ,BSHAD PA,
NAM MKHA'I MTSAN NYID NI MI 'THAD DO, ,CI'I PHYIR ZHE NA, 'DI
LTAR, NAM MKHA'I MTSAN NYID SNGA ROL NA, ,NAM MKHA'

CUNG ZAD YOD MA YIN, ,GAL TE NAM MKHA'I MTSAN NYID KYI SNGA ROL
NA NAM MKHA' ZHES BYA BA CUNG ZAD CIG YOD NA NI DE LA NAM MKHA'
'DI'I MTSAN NYID NI 'DI YIN NO ZHES MTSAN NYID BSTAN PA YANG RIGS
PA ZHIG NA NAM MKHA'I MTSAN NYID KYI SNGA ROL NA NAM MKHA' MED
DO, ,NAM MKHA'

MED NA NAM MKHA'I MTSAN NYID CES BYA BA DE JI LTAR 'THAD PAR
'GYUR, CI STE NAM MKHA'I MTSAN NYID KYI SNGA ROL NA NAM MKHA' YOD
DO ZHES DE LTAR RTOG NA, DE LTA NA, GAL TE MTSAN LAS SNGA GYUR
NA, MTSAN NYID MED PAR THAL BAR 'GYUR, 'DIR SMRAS PA,

@180B MTSAN NYID MED PA YOD DO, ,ZHES BSHAD PA, MTSAN NYID MED
PA'I DNGOS PO NI, ,'GA' YANG GANG NA YOD MA YIN, ,YANG ZHES BYA
BA'I SGRA NI NYID CES BYA BA'I DON TE, MTSAN NYID MED PA'I DNGOS
PO NI 'GA' YANG YOD PA MA YIN PA NYID DE, GZHUNG LUGS GANG DU
YANG

MA BSTAN TO, ,'O NA DE, MTSAN NYID MED PA'I DNGOS MED NA, ,MTSAN
NYID GANG DU 'JUG PAR 'GYUR, ,DE BSTAN PAR RIGS SO, ,'DI LTAR,
MTSAN NYID MED LA MTSAN NYID NI, ,MI 'JUG DE LTAR GANG GI PHYIR
MTSAN NYID MED PA'I DNGOS PO 'GA' YANG YOD PA MA

YIN PA DE'I PHYIR MTSAN NYID MED PA'I DNGOS PO MED NA DE GZHI MED
PA LA MTSAN NYID 'JUG PAR MI 'THAD DO, ,'O NA MTSAN NYID DANG
BCAS PA'I DNGOS PO LA MTSAN NYID 'JUG PAR 'GYUR RO SNYAM NA,
BSHAD PA, MTSAN NYID BCAS LA MIN, MTSAN NYID DANG BCAS PA'I DNGOS

PO LA YANG MTSAN NYID 'JUG PAR MI 'THAD DE, DGOS PA MED PA'I
PHYIR RO, ,DNGOS PO RANG GI MTSAN NYID DANG BCAS PAR RAB TU GRUB
PA LA YANG MTSAN NYID KYIS CI ZHIG BYA, DE LTA NA THUG PA MED PAR
THAL BAR 'GYUR TE, DE NAM YANG MTSAN NYID DANG BCAS PA MA YIN

PAR MI 'GYUR ZHING, RTAG TU MTSAN NYID 'JUG PAR THAL BAR 'GYUR
RO, ,DE YANG MI 'DOD DE, ,DE LTA BAS NA MTSAN NYID DANG BCAS PA'I
DNGOS PO LA YANG MTSAN NYID 'JUG PAR MI 'THAD DO, ,DE LA 'DI
SNYAM DU MTSAN NYID DANG BCAS PA DANG MTSAN NYID MED PA DAG LAS

GZHAN PA LA 'JUG PAR SEMS NA, BSHAD PA, MTSAN BCAS MTSAN NYID MED
PA LAS, ,GZHAN LA'ANG 'JUG PAR MI 'GYUR RO, ,CI'I PHYIR ZHE NA,
MI SRID PA'I PHYIR TE, GAL TE MTSAN NYID DANG BCAS NA NI MTSAN
NYID MED PA MA YIN LA, CI STE MTSAN NYID MED

NA NI MTSAN NYID DANG BCAS PA MA YIN PAS DE'I PHYIR MTSAN NYID
DANG BCAS PA DANG MTSAN NYID MED PA ZHES BYA BA DE NI DGAG PAR MI
MTHUN PA YIN TE, DE LTA BAS NA MI SRID PA KHO NA'I PHYIR MTSAN
NYID DANG BCAS PA DANG MTSAN NYID MED PA GZHAN LA YANG MTSAN NYID
'JUG

@181A *, ,PAR MI 'THAD DO, ,MTSAN NYID 'JUG PA MA YIN NA, ,MTSAN
GZHI 'THAD PAR MI 'GYUR RO, ,MTSAN NYID 'JUG PA MA YIN NA MTSAN
NYID KYI GZHI YANG 'THAD PAR MI 'GYUR TE, 'DI LTAR KHYOD KYIS
MTSAN NYID DANG LDAN PA LAS KHAMS RAB TU 'GRUB

PAR BSTAN NA MTSAN NYID DANG LDAN PA DE YANG MTSAN NYID MI 'JUG
PA'I PHYIR MI 'THAD DO, ,DE MED NA KHYOD KYI MTSAN NYID KYI GZHI
GANG GIS 'GRUB PAR 'THAD, SMRAS PA, DE RE ZHIG MTSAN NYID NI YOD
DE, MTSAN NYID YOD PAS MTSAN NYID KYI GZHI YANG RAB TU 'GRUB PAR

'GYUR RO, ,BSHAD PA, MTSAN GZHI 'THAD PA MA YIN NA, ,MTSAN NYID
KYANG NI YOD MA YIN, ,'DI LA MTSAN NYID KYI GZHI LA BRTEN NAS
MTSAN NYID DU 'GYUR NA MTSAN NYID KYI GZHI DE YANG MI 'THAD DO,
,MTSAN NYID KYI GZHI MED NA GZHI MED PA'I MTSAN NYID JI LTAR

'THAD, DE LTA BAS NA MTSAN NYID KYANG YOD PA MA YIN PA NYID DO,
,DE PHYIR MTSAN GZHI YOD MIN TE, ,MTSAN NYID YOD PA NYID MA YIN,
,DE LTAR GANG GI PHYIR RNAM PA THAMS CAD DU BRTAGS NA MTSAN NYID
'JUG PAR MI 'THAD PA DE'I PHYIR MTSAN NYID KYI GZHI YOD PA MA YIN
NO, ,

GANG GI PHYIR MTSAN NYID KYI GZHI YOD PA MA YIN PA DE'I PHYIR
GANG ZHIG MED PA'I MTSAN NYID KYANG YOD PA NYID MA YIN NO, ,SMRAS
PA, 'DI NI MTSAN NYID KYI GZHI'O, ,'DI NI MTSAN NYID DO, ,ZHES
BYA BA DE BRJOD PAR MI NUS MOD KYI, 'ON KYANG RE ZHIG DNGOS PO NI
YOD DO, ,BSHAD

PA, MTSAN GZHI MTSAN NYID MA GTOGS PA'I, ,DNGOS PO YANG NI YOD MA
YIN, ,GAL TE DNGOS PO 'GA' ZHIG YOD PAR 'GYUR NA MTSAN NYID KYI
GZHI 'AM MTSAN NYID GCIG TU 'GYUR GRANG NA, GANG MTSAN NYID KYI
GZHI YANG MA YIN LA MTSAN NYID KYANG MA YIN PA DE NI

YOD PA NYID MA YIN PA DE'I PHYIR MTSAN NYID KYI GZHI DANG MTSAN
NYID MA GTOGS PA'I DNGOS PO 'GA' YANG YOD PA NYID MA YIN NO,
,SMRAS PA, DNGOS PO NI YOD PA NYID DE, CI'I PHYIR ZHE NA, DNGOS
PO MED PA YOD PA'I PHYIR RO, ,'DI LA KHYOD NA RE MTSAN NYID KYI
GZHI

@181B DANG MTSAN NYID DAG MED DO ZHES ZER BA DE NI DNGOS PO LA
LTOS PA YIN TE, DE'I PHYIR GANG GI DNGOS PO MED DO ZHES BRJOD
PA'I DNGOS PO DE NI 'GA' ZHIG YOD PAS DE LTA BAS NA DNGOS PO MED
PA YOD PA'I PHYIR DNGOS PO YOD PA NYID DO, ,BSHAD PA LEGS PAR
BRJOD DO, ,GAL TE

DNGOS PO MED PA YOD NA NI DNGOS PO YANG YOD PAR 'GYUR BA ZHIG NA,
DNGOS PO MED PA YOD PA MA YIN PAS DNGOS PO YOD PAR GA LA 'GYUR,
JI LTAR ZHE NA, DNGOS PO YOD PA MA YIN NA, ,DNGOS MED GANG GI YIN
PAR 'GYUR, ,SNGAR, MTSAN GZHI MTSAN NYID MA

GTOGS PA'I, ,DNGOS PO YANG NI YOD MA YIN, ,ZHES BSTAN PAS DNGOS
PO DE YOD PA MA YIN NA KHYOD KYI DNGOS PO MED PA DE GANG GI YIN
PAR BRTAG ,'DI LTAR DNGOS PO'I DNGOS PO MED PAR 'GYUR GRANG NA,
DNGOS PO DE YANG YOD PA MA YIN NA DNGOS PO MED PA DE GANG GI YIN

PAR 'GYUR, DE LTA BAS NA DNGOS PO MED PA'I PHYIR DNGOS PO MED PA
YANG MED DO, ,SMRAS PA, GANG GI DNGOS PO DANG DNGOS PO MED PA DE
DAG SHES PAR BYED CING DNGOS PO DANG DNGOS PO MED PA DAG RTOG PAR
BYED PA DE NI RE ZHIG YOD DO, ,DE YOD PAS DNGOS PO DANG DNGOS PO
MED

PA DAG KYANG RAB TU 'GRUB PA NYID DO, ,BSHAD PA, DNGOS DANG DNGOS
MED MI MTHUN CHOS, ,GANG GIS DNGOS DANG DNGOS MED SHES, ,MI MTHUN
PA'I CHOS NI DE DAG MI BZLOG PA'I CHOS TE, DNGOS PO DANG DNGOS PO
MED PA DAG GI MI MTHUN PA'I CHOS NI DNGOS PO DANG DNGOS

PO MED PA MI MTHUN PA'I CHOS SO, ,DNGOS PO DANG DNGOS PO MED PA
DAG GI MI MTHUN PA'I CHOS GANG YIN ZHE NA, DNGOS PO YANG MA YIN
LA DNGOS PO MED PA YANG MA YIN PA'O, ,DE LA GAL TE 'GA' ZHIG YOD
PAR 'GYUR NA DNGOS PO'I CHOS SAM, DNGOS PO MED PA'I

CHOS SHIN TU 'GYUR GRANG NA, GANG DNGOS PO'I CHOS KYANG MA YIN LA
DNGOS PO MED PA'I CHOS KYANG MA YIN PA DE NI YOD PA NYID MA YIN
NO, ,DNGOS PO DANG DNGOS PO MED PA DAG DANG MI MTHUN PA'I CHOS DE
MED NA GANG GIS DNGOS PO DANG DNGOS PO MED PA DE DAG SHES PAR
BRTAG ,DE LTA

@182A *, ,BAS NA DNGOS PO DANG DNGOS PO MED PAR SHES PA YANG MED
DO, ,DE PHYIR NAM MKHA' DNGOS PO MIN, ,DNGOS MED MA YIN MTSAN
GZHI MIN, ,MTSAN NYID MA YIN, ,DE LTAR GANG GI PHYIR BRTAGS NA
MTSAN NYID KYI GZHI DANG MTSAN NYID DAG MED CING,

MTSAN NYID KYI GZHI DANG MTSAN NYID DAG MA GTOGS PA'I DNGOS PO
GZHAN YANG MED DO, ,DNGOS PO MED NA DNGOS PO MED PA YANG MED PA
DE'I PHYIR NAM MKHA' NI DNGOS PO YANG MA YIN DNGOS PO MED PA YANG
MA YIN, MTSAN NYID KYI GZHI YANG MA YIN MTSAN NYID KYANG MA YIN
NO,,

'DI LTAR GAL TE NAM MKHA' ZHES BYA BA CUNG ZHIG YOD PAR GYUR NA
DE BZHI PO DE DAG LAS GANG YANG RUNG BA ZHIG TU 'GYUR GRANG NA,
BZHI PO DE DAG KYANG MED PAS DE'I PHYIR NAM MKHA' YOD PA MA YIN
NO, ,KHAMS LNGA PO, ,GZHAN GANG DAG KYANG NAM MKHA' MTSUNGS, ,NAM
MKHA'

MTSUNGS ZHES BYA BA NI, ,NAM MKHA' DANG MTSUNGS PA STE, JI LTAR
NAM MKHA' BRTAGS NA DNGOS PO YANG MA YIN, DNGOS PO MED PA YANG MA
YIN, MTSAN NYID KYI GZHI YANG MA YIN MTSAN NYID KYANG MA YIN TE,
NAM MKHA' ZHES BYA BA NI CI YANG MA YIN PA DE BZHIN DU

SA LA SOGS PA KHAMS LNGA PO GZHAN DAG GANG YIN PA DE DAG KYANG
DNGOS PO YANG MA YIN, DNGOS PO MED PA YANG MA YIN, MTSAN NYID KYI
GZHI YANG MA YIN, MTSAN NYID KYANG MA YIN TE, DNGOS PO 'GA' YANG
YOD PA MA YIN PAS DE'I PHYIR KHAMS RNAMS KYANG YOD

PA MA YIN NO, ,SMRAS PA, ,'DI LA SANGS RGYAS BCOM LDAN 'DAS RNAMS
KYIS CHOS BSTAN PA DAG NI PHAL CHER PHUNG PO DANG KHAMS DANG SKYE
MCHED DAG LA BRTEN PA YIN NA DE LA GAL TE PHUNG PO DANG KHAMS
DANG SKYE MCHED DAG MED PA NYID YIN PA DE DAG DON MED PA NYID DU
MI 'GYUR

RAM DE DAG DON MED PA NYID DU MI RIGS NA DE CI LTA BU ZHIG ,BSHAD
PA, KHO BOS PHUNG PO DANG KHAMS DANG SKYE MCHED DAG MED PA NYID
DU MI SMRA'I, DE DAG YOD PA NYID DU SMRA BA SEL BAR BYED DO, ,DE
GNYI GA YANG SKYON DU CHE STE, 'DI LTAR 'OG NAS KYANG, YOD CES
BYA

@182B BRTAG PAR 'DZIN, ,MED CES BYA BA CHAD PAR LTA, ,DE PHYIR
YOD DANG MED PA LA, ,MKHAS PAS GNAS PAR MI BYA'O, ,ZHES 'BYUNG
NGO, ,BCOM LDAN 'DAS KYIS KYANG KA TYA NA 'JIG RTEN 'DI NI GNYIS
LA GNAS TE, PHAL CHER YOD PA NYID DANG, MED PA NYID LA

GNAS SO ZHES BKA' STZAL TO, ,DE'I PHYIR KHO BO NI RTEN CING 'BREL
PAR 'BYUNG BAS YOD PA NYID DANG MED PA NYID KYI SKYON DANG BRAL
BA CHAD PA MA YIN RTAG PA MA YIN PA RJES SU RAB TU STON PA MED PA
NYID DU MI SMRA'O, ,DE LTA BAS NA KHO BO CAG LA PHUNG PO DANG,
KHAMS DANG SKYE MCHED DAG

LA BRTEN PA'I CHOS STON PA DAG DON MED PA NYID DU MI 'GYUR RO,
,BLO CHUNG GANG DAG DNGOS RNAMS LA, ,YOD PA NYID DANG MED NYID
DU, ,LTA BA DE NI BLTA BYA BA, ,NYE BAR ZHI BA ZHI MI MTHONG,
,BLO CHUNG NGU GANG DAG RTEN CING 'BREL PAR 'BYUNG BA MCHOG TU
ZAB PA MA RTOGS PA NA

DNGOS PO RNAMS LA YOD PA NYID DANG, MED PA NYID DU RJES SU LTA BA
CHAD PA DANG RTAG PAR LTA BAS BLO GROS KYI MIG BSGRIBS PA DE DAG
GIS NI MYA NGAN LAS 'DAS PA LTA BAR BYA BA NYE BAR ZHI ZHING ZHI
BA MI MTHONG NGO, ,DE'I PHYIR YANG DAG PA JI LTA BA BZHIN DU MA
MTHONG BA SPROS PA LA

MNGON PAR DGA' BA'I YID DANG LDAN PA DE DAG GI PHUNG PO DANG
KHAMS DANG SKYE MCHED DAG LA BRTEN PA'I CHOS STON PA DAG NI DON
MED PA NYID DU 'GYUR RO, ,DE LTA BAS NA 'DI NI DON DAM PA YIN
GYIS MI 'JIGS SHIG ,SMRAS PA, CI'I PHYIR NAM MKHA'I KHAMS GANG
YIN PA DE DANG

POR BRTAGS, KHAMS BSTAN PA LA DANG POR SA'I KHAMS BSTAN PAS SA'I
KHAMS NYID DANG PO BRTAG PAR BYA BA'I RIGS SO, ,BSHAD PA, GRAGS
PA'I DON GYIS MA GRAGS PA'I DON RAB TU BSGRUB PAR BYA STE, 'JIG
RTEN NI PHAL CHER NAM MKHA' LA CI YANG MA YIN PAR

MOS TE, 'DI LTAR SMRA BA PO DAG NA RE SPROS PA DE DAG THAMS CAD
NI NAM MKHA'O, ,ZHES ZER BAS DE DAG THAMS CAD NI CI YANG MA YIN
NO, ZHES BYA BAR BSAM MO, ,DE'I PHYIR KHAMS LHAG MA LNGA PO DAG
KYANG NAM MKHA' DANG MTSUNGS PAR BRJOD PAR BYA'O ZHES BYA BA'I
DPE BSTAN

@183A *, ,PA'I PHYIR NAM MKHA' STONG PA NYID DU GRUB PA DANG POR
BSTAN TO, ,KHAMS BRTAG PA ZHES BYA BA STE RAB TU BYED PA LNGA
PA'O,, ,,'DIR SMRAS PA, KHYOD KYIS PHUNG PO DANG KHAMS DANG SKYE
MCHED DAG GI STONG PA NYID RJES SU RAB TU BSTAN PAS KHO BO STONG
PA NYID NYAN

'DOD PAR GYUR GYIS, DE'I PHYIR DE NI 'DOD CHAGS DANG CHAGS PA
BRTAG PAR BYA BA'I RIGS SO, ,BSHAD PA DE LTAR BYA'O, ,SMRAS PA,
'DI LA DE DANG DER 'DOD CHAGS DANG CHAGS PA SPANGS PA BSTAN, 'DOD
CHAGS NYE BAR ZHI BAR BYA BA'I PHYIR RIGS PA YANG BSTAN TO, ,

MED NA NI NYE BAR ZHI BAR BYA BA'I RIGS PA YANG BSTAN PA'I MI
RIGS TE, 'DI LTAR SBRUL GYIS MA ZIN NA GSANG SNGAGS DANG SMAN GYI
BYA BA MED DO, ,DE LTA BAS NA 'DOD CHAGS DANG CHAGS PA DAG NI YOD
DO, ,BSHAD PA, 'DOD CHAGS DANG CHAGS PA DAG NI MI SRID DO, ,JI
LTAR ZHE

NA, ,GAL TE 'DOD CHAGS SNGA ROL NA, ,'DOD CHAGS MED PA'I CHAGS
YOD NA, ,DE LA BRTEN NAS 'DOD CHAGS YOD, ,CHAGS YOD 'DOD CHAGS
YOD PAR 'GYUR, ,GAL TE 'DOD CHAGS KYI SNGA ROL NA CHAGS PA 'DOD
CHAGS MED PA 'DOD CHAGS LAS GZHAN DU GYUR

PA 'GA' ZHIG YOD NA NI DE LA BRTEN NAS 'DOD CHAGS YOD PAR 'GYUR
RO, ,CI'I PHYIR ZHE NA, CHAGS YOD 'DOD CHAGS YOD PAR 'GYUR, ,'DI
LTAR CHAGS PA YOD NA 'DOD CHAGS KYANG 'DI'O ZHES 'THAD PAR 'GYUR
RO, ,CHAGS PA MED NA DE SU'I 'DOD CHAGS SU

'GYUR TE, 'DI LTAR GZHI MED PA LA 'DOD CHAGS MI 'THAD PAS DE'I
PHYIR CHAGS PA MED NA 'DOD CHAGS MI 'THAD DO, ,SMRAS PA, CHAGS PA
YOD NA 'DOD CHAGS YOD DO, ,'DIR BSHAD PA, CHAGS PA YOD PAR GYUR
NA YANG, ,'DOD CHAGS YOD PAR GA LA 'GYUR,,

KHYOD KYI CHAGS PA YOD PAR GYUR NA YANG, 'DOD CHAGS YOD PA NYID
DU GA LA 'GYUR TE, 'DI LTAR CHAGS PA LA 'DOD CHAGS KYI BYA BA CI
YANG MED DO, ,CHAGS PAR MI BYED NA NI JI LTAR 'DOD CHAGS YIN PAR
'GYUR, CI STE 'GYUR NA NI GANG YANG 'DOD CHAGS MA YIN PA NYID

@183B DU MI 'GYUR BAS DE NI MI 'DOD DE, DE'I PHYIR CHAGS PA YOD
PAR GYUR NA YANG 'DOD CHAGS MI 'THAD DO, ,SMRAS PA, RE ZHIG CHAGS
PA NI YOD DE, DE YANG 'DOD CHAGS MED NA MI 'BYUNG BAS 'DOD CHAGS
KYANG RAB TU GRUB PA NYID DO, ,BSHAD PA, CHAGS PA LA

YANG 'DOD CHAGS NI, ,YOD DAM MED KYANG RIM PA MTSUNGS, ,CHAGS PA
YOD PAR YONGS BRTAGS NA, ,'DOD CHAGS YOD DAM MED KYANG RUNG STE
CHAGS PA LA YANG 'DOD CHAGS MI 'THAD PA DE NYID DANG RIM PA
MTSUNGS SO, ,JI LTAR ZHE NA, GAL TE CHAGS PA'I SNGA ROL NA, ,

CHAGS MED 'DOD CHAGS YOD NA NI, ,DE LA BRTEN NAS CHAGS PA YOD,
,'DOD CHAGS YOD NA CHAGS YOD 'GYUR, ,GAL TE CHAGS PA'I SNGA ROL
NA 'DOD CHAGS CHAGS PA MED PA CHAGS PA LAS GZHAN DU 'GYUR BA 'GA'
ZHIG YOD NA NI, DE LA BRTEN NAS CHAGS PA YOD

PAR 'GYUR RO, ,CI'I PHYIR ZHE NA, 'DOD CHAGS YOD NA CHAGS YOD
'GYUR, ,'DI LTAR 'DOD CHAGS YOD NA CHAGS PA YANG 'DIS 'DI CHAGS
SO ZHES 'THAD PAR 'GYUR RO, ,'DOD CHAGS MED NA GANG GIS DE CHAGS
PAR 'GYUR, MA CHAGS PA NA NI JI LTAR CHAGS

PAR 'GYUR, CI STE 'GYUR NA NI GANG YANG CHAGS PA MA YIN PA NYID
DU MI 'GYUR BAS DE NI MI 'DOD DE, DE'I PHYIR 'DOD CHAGS MED NA
CHAGS PA MI 'THAD DO, ,DE LA 'DI SNYAM DU 'DOD CHAGS YOD NA CHAGS
PA YOD PAR SEMS NA, BSHAD PA, 'DOD CHAGS YOD

PAR GYUR NA YANG, ,CHAGS PA YOD PAR GA LA 'GYUR, ,KHYOD KYI 'DOD
CHAGS YOD PAR GYUR NA YANG CHAGS PA MED PA NYID DU GA LA 'GYUR
TE, 'DI LTAR GAL TE 'DOD CHAGS YOD NA CHAGS PAR 'GYUR NA, CHAGS
PA MED DE 'DOD CHAGS DES CHAGS PAR GYUR PA MA YIN

NO, ,CHAGS PA MA YIN NA NI JI LTAR CHAGS PAR 'GYUR, CI STE 'GYUR
NA NI NAM YANG CHAGS PA MA YIN PA NYID DU MI 'GYUR BAS DE NI MI
'DOD DE, ,'DOD CHAGS LA YANG CHAGS PA NI, ,YOD DAM MED KYANG RIM
PA MTSUNGS, ,DE'I PHYIR 'DOD CHAGS YOD PAR GYUR NA YANG

@184A *, ,CHAGS PA MI 'THAD DO, ,SMRAS PA, 'DOD CHAGS DANG CHAGS
PA GNYIS LA SNGA PHYI MED DE, 'DI LTAR DE GNYIS NI LHAN CIG NYID
DU SKYE BA YIN NO, ,BSHAD PA, 'DOD CHAGS DANG NI CHAGS PA DAG
,LHAN CIG NYID DU SKYE MI RIGS, ,'DOD CHAGS

DANG CHAGS PA DAG LHAN CIG NYID DU SKYE BAR MI 'THAD DO, ,CI'I
PHYIR ZHE NA, 'DI LTAR 'DOD CHAGS CHAGS PA DAG ,PHAN TSUN LTOS PA
MED PAR 'GYUR, ,'DI LTAR GAL TE, 'DOD CHAGS DANG CHAGS PA DAG
LHAN CIG NYID DU SKYE BAR GYUR NA 'DOD CHAGS DANG CHAGS

PA DAG PHAN TSUN LTOS PA MED PAR 'GYUR RO, ,DE LTAR GYUR NA 'DI'I
'DOD CHAGS NI 'DI'O, ,'DIS NI 'DI CHAGS SO ZHES BYA BA DE DAG MI
'THAD DO, ,DE DAG MED NA 'DOD CHAGS MI 'THAD PA NYID LA CHAGS PA
YANG MI 'THAD PA NYID DE, 'DI LTAR 'DOD CHAGS NI

CHAGS PAR BYED PA YIN LA CHAGS PA NI CHAGS PAR BYA BA YIN NA LHAN
CIG NYID DU SKYES PA PHAN TSUN LTOS MED PA DAG LA DE DAG MI 'THAD
PAS DE'I PHYIR 'DOD CHAGS DANG CHAGS PA DAG LHAN CIG NYID DU SKYE
BAR YANG MI RIGS SO, ,YANG GZHAN YANG, KHYOD NA RE GANG DAG LHAN
CIG NYID DO

ZHES ZER BA'I 'DOD CHAGS DANG, CHAGS PA DE DAG GCIG PA NYID DAM
THA DAD PA NYID DU 'GYUR GRANG NA, DE LA, GCIG NYID LHAN CIG NYID
MED DE, ,RE ZHIG GCIG PA NYID YIN NA LHAN CIG NYID MI 'THAD DO,
,CI'I PHYIR ZHE NA, DE NYID DE DANG LHAN CIG MIN, ,'DI NA BA LANG

GCIG PU ZHES PA NI GCIG PA NYID DE BA LANG GCIG LA SNYEGS SO, ,DE
LA BA LANG GCIG PU DE NYID BA LANG GCIG PU DE NYID DANG, JI LTAR
LHAN CIG TU 'GYUR TE, DE'I PHYIR GCIG PU NYID YIN NA LHAN CIG
NYID MI 'THAD DO, ,SMRAS PA, 'O NA THA DAD PA NYID YIN NA LHAN

CIG NYID DU 'GYUR RO, ,BSHAD PA, CI STE THA DAD NYID YIN NA,
,LHAN CIG NYID DU JI LTAR 'GYUR, ,GAL TE GCIG PA NYID YIN NA YANG
LHAN CIG NYID DU MI 'THAD NA THA DAD PA NYID YIN NA LHAN CIG NYID
DU JI LTAR 'GYUR, 'DI LTAR THA DAD PA NYID KYI MI MTHUN PA'I
PHYOGS NI LHAN

@184B CIG NYID YIN NA MI MTHUN PA DE GNYIS GCIG NA JI LTAR LHAN
CIG GNAS PAR 'GYUR TE, DE'I PHYIR THA DAD PA NYID YIN NA YANG
LHAN CIG NYID MI 'THAD DO, ,CI STE MI 'THAD PA BZHIN DU YANG 'DOD
CHAGS DANG CHAGS PA DAG LA LHAN CIG NYID YOD DO, ,ZHES RTOG NA,
DE LA

YANG BSHAD PAR BYA STE, GAL TE GCIG PU LHAN CIG NA, ,GROGS MED
PAR YANG DER 'GYUR RO, ,GAL TE THA DAD LHAN CIG NA, ,GROGS MED
PAR YANG DER 'GYUR RO, ,GAL TE RE ZHIG 'DOD CHAGS DANG CHAGS PA
DAG GCIG PA NYID YIN YANG LHAN CIG NYID DU 'GYUR NA NI DE

LTA NA GROGS MED PAR YANG LHAN CIG NYID DU 'GYUR RO, ,JI LTAR ZHE
NA, 'DI LA GCIG NI GCIG PU LA SNYEGS TE, DE NA BA LANG GCIG DANG
RTA GCIG CES BYA BA'I GCIG NYID NI BA LANG LA YANG SNYEGS RTA LA
YANG SNYEGS PAS GANG DANG GANG NA GCIG PA NYID YOD PA DE DANG

DE NA LHAN CIG NYID YOD CING, BA LANG GCIG PU NYID DANG, RTA GCIG
PU NYID LA GROGS MED PAR YANG LHAN CIG NYID YOD PAR THAL BAR
'GYUR TE, DE LTA NA LHAN CIG NYID DU BRTAG PA DON MED PAR 'GYUR
RO, ,CI STE YANG THA DAD PA NYID YIN YANG, LHAN CIG NYID DU 'GYUR
NA NI DE

LTA NA YANG GROGS MED PAR YANG LHAN CIG NYID DU 'GYUR RO, ,JI
LTAR ZHE NA, 'DI LA BA LANG LAS KYANG RTA THA DAD LA, RTA LAS
KYANG BA LANG THA DAD PAS GANG DANG GANG NA THA DAD PA NYID YOD
PA DE DANG DE NA LHAN CIG NYID YOD CING, BA LANG THA DAD PA NYID
DANG, RTA THA DAD PA NYID LA GROGS

MED PAR YANG LHAN CIG NYID YOD PAR THAL BAR 'GYUR TE, DE LTA NA
YANG LHAN CIG NYID DU BRTAG PA DON MED PAR 'GYUR RO, ,SMRAS PA,
THA DAD PA NYID NI BA LANG LA YOD PA YANG MA YIN LA, RTA LA YOD
PA YANG MA YIN GYI, DE GNYI GA LHAN CIG BYUNG BA LA YOD PAS DE NI

GNYI GA SPYI'I 'BRAS BU YIN TE PHRAD PA BZHIN NO, ,GAL TE THA DAD
PA NYID SO SO BA YOD PAR GYUR NA NI THA DAD PA NYID GNYIS SU
'GYUR BA DANG, DNGOS PO PHAN TSUN MI LTOS PAR RE RE LA YANG YOD
PAR 'GYUR BAS DON MI 'DOD DE, DE'I PHYIR THA DAD PA NYID NI GNYI
GA LHAN CIG BYUNG BA

@185A *, ,LA YOD DO, ,BSHAD PA, GAL TE THA DAD LHAN CIG NA, ,'DOD
CHAGS CHAGS PA CI ZHIG YIN, ,THA DAD NYID DU GRUB GYUR NA, ,DES
NA DE GNYIS LHAN CIG 'GYUR, ,THA DAD PA NYID GNYI GA LA YOD PAR
NI 'DOD LA RAG GO, ,GAL TE THA DAD PA NYID GNYI GA

LA YOD PA LA LHAN CIG NYID DU RTOG NA DE LTAR NA 'DOD CHAGS DANG
CHAGS PA DAG LA CI ZHIG RAB TU BSGRUB PA YIN, GANG GI TSE DE LTAR
YANG RTOG NA DE GNYIS THA DAD PA NYID DU GRUB PA KHO NAR 'GYUR
RO, ,DES NA THA DAD PA NYID DU RAB TU GRUB PA'I PHYIR DE GNYIS
LHAN CIG NYID DU RTOG PAR

'GYUR RO, ,GAL TE 'DOD CHAGS CHAGS PA DAG ,THA DAD NYID DU GRUB
'GYUR NA, ,DE GNYIS LHAN CIG NYID DU NI, ,CI YI PHYIR NA YONGS SU
RTOG ,NYID DU ZHES BYA BA'I SGRA NI KHO NAR ZHES BYA BA'I DON TO,
,GAL TE 'DI SNYAM DU 'DOD CHAGS DANG CHAGS PA DAG THA DAD PA'I
DNGOS POR

GRUB PA NYID DU SEMS NA, DE GNYIS LA LHAN CIG GI DNGOS PO THA DAD
PA'I DNGOS PO DANG MI MTHUN PA DE NI MED PAR CI'I PHYIR YONGS SU
RTOG PAR BYED GANG GI TSE THA DAD PA'I DNGOS POR GRUB NA LHAN CIG
GI DNGOS POR BRTAGS SU ZIN KYANG, 'DOD CHAGS DANG CHAGS PA DAG
LDOG PAR 'GYUR

BA'AM, 'JUG PAR 'GYUR BA CUNG ZAD TZAM YANG MED DO, ,'DI LTAR
CHAGS PA LA 'DOD CHAGS KYIS YANG CI ZHIG BYAR YOD DE, DE LTA BAS
NA LHAN CIG GI DNGOS POR BRTAGS SU ZIN KYANG THA DAD PA NYID KYI
SKYON CHAGS PA KHO NA'I PHYIR LHAN CIG GI DNGOS POR BRTAG PA DON
MED

PAR 'GYUR TE, TSIG ZIN PA LA CHUS 'DEBS PA BZHIN NO, ,THA DAD
GRUB PAR MA GYUR PAS, ,DE PHYIR LHAN CIG 'DOD BYED DAM, ,LHAN CIG
RAB TU BSGRUB PA'I PHYIR, ,THA DAD NYID DU YANG 'DOD DAM, ,'DOD
CHAGS DANG CHAGS PA DAG THA DAD PA NYID DU NI DGOS PA MED PA'I
PHYIR

GRUB PAR MA GYUR PAS DE RAB TU BSGRUB PA'I PHYIR LHAN CIG NYID DU
'DOD PAR BYED LA, LHAN CIG NYID DU YANG GCIG PA NYID KYI SKYON
CHAGS PA'I PHYIR MA GRUB PAS DE RAB TU BSGRUB PA'I PHYIR YANG THA
DAD PA NYID DU YANG 'DOD PAR BYED PA KHYOD NI GOS NGAN PA LHAGS
PA CHEN POS NYEN PA BSKUMS

@185B NAS BSKUMS PA YANG BRNAGS MI BZOD PAS YANG SKYONG BAR BYED
PA DANG 'DRA BA'O, ,THA DAD DNGOS PO MA GRUB PAS, ,LHAN CIG DNGOS
PO 'GRUB MI 'GYUR, ,THA DAD DNGOS PO GANG ZHIG LA, ,LHAN CIG
DNGOS POR 'DOD PAR BYED, ,'DI LA SO SO LA THA DAD PA'I DNGOS PO
YOD

DAM DE GNYIS LHAN CIG 'BYUNG BA LA YOD GRANG NA, 'DOD CHAGS DANG
CHAGS PA THA DAD DU GYUR PA DAG LA NI 'DI NI 'DOD CHAGS SO, ,'DI
NI 'DIS CHAGS SO ZHES BYA BA DE LTA BU RNAM PA THAMS CAD DU MI
SRID DO, ,THA DAD PA'I DNGOS POR RAB TU GRUB PA MED NA LHAN

CIG GI DNGOS PO 'GRUB PAR MI 'GYUR RO, ,'DI LTAR KHYOD NI THA DAD
PA'I DNGOS PO YOD NA DE GNYIS KYI LHAN CIG GI DNGOS PO YOD PAR
'DOD NA, THA DAD PA'I DNGOS PO DE YANG RNAM PA THAMS CAD DU MI
'GRUB PO, ,THA DAD PA'I DNGOS PO MED NA KHYOD KYI LHAN CIG GI
DNGOS PO YOD

PAR GA LA 'GYUR, 'O NA THA DAD PA'I DNGOS PO GANG ZHIG YOD NA
'DOD CHAGS DANG CHAGS PA DAG LHAN CIG GI DNGOS POR 'DOD PA CI RE
RE LA YOD DAM, 'ON TE GNYI GA LHAN CIG BYUNG BA LA YOD DAM 'ON TE
KHYOD KYIS RANG DGAR THA DAD PA'I DNGOS PO GZHAN ZHIG BRTAGS
KYANG RUNG STE,

THA DAD PA GANG YOD NA 'DOD CHAGS DANG CHAGS PA DAG LHAN CIG GI
DNGOS POR 'DOD PA DE SMROS SHIG ,DE LTAR 'DOD CHAGS CHAGS PA DAG
,LHAN CIG LHAN CIG MIN MI 'GRUB, ,'DOD CHAGS BZHIN DU CHOS RNAMS
KUN, ,LHAN CIG LHAN CIG MIN MI 'GRUB, ,GAL TE

'DOD CHAGS SNGA ROL NA, ,'DOD CHAGS MED PA'I CHAGS YOD NA, ,DE LA
BRTEN NAS 'DOD CHAGS YOD, ,CHAGS YOD 'DOD CHAGS YOD PAR 'GYUR,
,ZHES BYA BA LA SOGS PA GANG DAG SNGAR 'DAS PA'I RNAMS PA DE DAG
GIS DE LTAR 'DOD CHAGS RNAMS CHAGS PA

DANG LHAN CIG GAM CHAGS PA MED PAR YANG 'GRUB PA MED DO, ,JI LTAR
'DOD CHAGS CHAGS PA DANG LHAN CIG GAM CHAGS PA MED PA YANG 'GRUB
PA MED PA DE BZHIN DU CHOS THAMS CAD KYANG 'GA' ZHIG DANG LHAN
CIG GAM 'GA' YANG MED PAR YANG 'GRUB PA MED DO, ,'DOD

@186A *, ,CHAGS DANG CHAGS PA BRTAG PA ZHES BYA STE RAB TU BYED
PA DRUG PA'O,, ,,'DIR SMRAS PA, KHYOD KYIS 'DOD CHAGS DANG CHAGS
PA BRTAG PA DE BYAS PAS KHO BO'I YID STONG PA NYID NYAN PA LA
SPRO BAR BYAS KYI, DE'I PHYIR DE NI 'DUS BYAS

KYI MTSAN NYID BRTAG PAR BYA BA'I RIGS SO, ,BSHAD PA, DE LTAR
BYA'O, ,'DIR SMRAS PA, 'DI LA SKYE BA DANG, GNAS PA DANG 'JIG PA
DAG 'DUS BYAS KYI SPYI'I MTSAN NYID DU BSTAN TE, MED PA LA NI
MTSAN NYID BSTAN PAR MI RIGS PAS MTSAN NYID YOD PA'I PHYIR

'DUS BYAS YOD DO, ,BSHAD PA, 'DUS BYAS KYI MTSAN NYID MI 'THAD
PAS DE YOD PA'I PHYIR 'DUS BYAS YOD PAR GA LA 'GYUR, GAL TE JI
LTAR ZHE NA, SNGAR, MTSAN NYID MED LA MTSAN NYID NI, ,MI 'JUG
MTSAN NYID BCAS LA MIN, ,ZHES BSTAN PAS BKAG ZIN

PA'I PHYIR RO, ,YANG GZHAN YANG, GAL TE SKYE BA 'DUS BYAS NA, ,DE
LA MTSAN NYID GSUM LDAN 'GYUR, ,CI STE SKYE BA 'DUS MA BYAS, ,JI
LTAR 'DUS BYAS MTSAN NYID YIN, ,ZHES BYA BA 'DI NI, GAL TE SKYE
BA 'DUS BYAS NA, ,JI LTAR 'DUS BYAS MTSAN NYID YIN, ,ZHES PHYOGS

GONG MA DANG YANG SBYAR RO, ,SKYE BA 'DUS BYAS KYI MTSAN NYID
BSTAN PA GANG YIN PA DE YANG 'DUS BYAS SAM 'DUS MA BYAS SHIN TU
BRTAG GRANG NA, DE LA RE ZHIG 'DUS BYAS SU YONGS SU RTOG NA, SKYE
BA DE YANG SKYE BA DANG GNAS PA DANG 'JIG PA'I MTSAN NYID KYIS
MTSAN NYID GSUM

DANG LDAN PAR 'GYUR TE, 'DUS BYAS YIN PA'I PHYIR RO, MTSAN NYID
GSUM DANG LDAN PAR 'GYUR BA NI, MTSAN NYID GSUM PO DAG TSOGS PAR
'GYUR BA'O, ,SMRAS PA, DE YANG MTSAN NYID GSUM DANG LDAN NO, ,JI
LTAR 'DUS BYAS MTSAN NYID YIN, GAL TE SKYE BA

YANG SKYE BA DANG GNAS PA DANG 'JIG PA'I MTSAN NYID DANG LDAN,
GNAS PA YANG SKYE BA DANG GNAS PA DANG 'JIG PA'I MTSAN NYID DANG
LDAN, 'JIG PA YANG SKYE BA DANG GNAS PA DANG 'JIG PA'I MTSAN NYID
DANG LDAN NA MTSAN NYID MTSUNGS PA'I PHYIR MTSAN NYID RNAMS LA
KHYAD PAR YOD PAR 'GYUR RO, ,

@186B KHYAD PAR MED NA 'DI NI SKYE BA'O, ,'DI NI GNAS PA'O, ,'DI
NI 'JIG PA'O, ,ZHES BYA BA DE DAG YOD PAR GA LA 'GYUR, SMRAS PA,
DE NI NYES PAR MI 'GYUR TE, JI LTAR SPYIR 'DUS BYAS KYI MTSAN
NYID YIN DU ZIN KYANG KHYAD PAR GYI MTSAN NYID LA LTOS NAS 'DI NI
BUM PA'O, ,

'DI NI SNAM BU'O, ,ZHES BYA BA DE DAG YOD PA DE BZHIN DU 'DIR
YANG KHYAD PAR GYI MTSAN NYID LA LTOS NAS SKYE BA DANG GNAS PA
DANG 'JIG PA DAG RAB TU 'GRUB PAR 'GYUR RO, ,KHYAD PAR DE GANG
ZHE NA, SKYED PAR BYED PA DANG, GNAS PAR BYED PA DANG, 'JIG PAR
BYED PA DAG GO, ,

BSHAD PA, DE NI MI 'THAD DO, CI'I PHYIR ZHE NA, 'DI LTAR BUM PA
SKYED PAR BYED PA DANG, MNGON PAR 'GRUB PAR BYED PA GANG YIN PA
DES NI GZHAN CI YANG SKYED PAR MI BYED LA, BUM PA GNAS PAR BYED
PAS KYANG GZHAN CI YANG GNAS PAR MI BYED CING, BUM PA 'JIG PAR

BYED PAS KYANG GZHAN CI YANG 'JIG PAR MI BYED PA'I PHYIR RO,
,SMRAS PA, DE DAG GIS BUM PA NYID SKYE BA DANG GNAS PA DANG, 'JIG
PAR BYED PAS NYES PA MED DO, ,BSHAD PA, 'O NA NI DE DAG BUM PA'I
MTSAN NYID MA YIN TE, BYED PA PO YIN PA'I PHYIR RO, ,'DI LTA BU

SKYED PAR BYED PA'I PHA BU'I MTSAN NYID MA YIN LA GZHI DANG THO
BA YANG BUM PA'I MTSAN NYID MA YIN PA'I PHYIR TE, DE LTA BAS NA
SKYE BA LA SOGS PA DAG 'DUS BYAS YIN NA 'DUS BYAS KYI MTSAN NYID
DU MI 'THAD DO, ,CI STE SKYE BA 'DUS MA BYAS SU YONGS SU RTOG NA
DE LA YANG BSHAD PAR BYA STE,

'DI LTAR 'DUS BYAS MTSAN NYID YIN, ,'DUS MA BYAS YIN NA JI LTAR
'DUS BYAS KYI MTSAN NYID DU 'GYUR TE, 'DIS MTSON PAR BYED PAS
MTSAN NYID YIN NA GANG SKYE BA DANG GNAS PA DANG 'JIG PA DANG
BRAL BA DES NI RANG NYID LA YANG MTSAN PAR MI BYED DO, ,GANG RANG
NYID LA MTSAN PAR MI BYED

PA DES GZHAN JI LTAR MTSON PAR BYED, CI STE BYED NA NI MYA NGAN
LAS 'DAS PA 'DUS MA BYAS KYANG 'DUS BYAS KYI MTSAN NYID YIN PAR
THAL BAR 'GYUR BAS DE NI MI 'DOD DE, DE LTA BAS NA SKYE BA DANG
GNAS PA DANG 'JIG PA DAG 'DUS MA BYAS YIN NA YANG 'DUS BYAS KYI
MTSAN NYID DU MI 'THAD

@187A *, ,DE; ,MTSAN NYID DU BRTAGS NA YANG SKYE BA DANG, GNAS PA
DANG, 'JIG PA DAG SO SO BA'AM, 'DUS PA ZHIG 'DUS BYAS KYI MTSAN
NYID DU 'GYUR GRANG NA, DE LA, SKYE SOGS GSUM PO SO SO YIS, ,'DUS
BYAS MTSAN 'DRA BAR NI, ,NUS MIN 'DUS PA

YIN NA YANG, ,GCIG LA DUS GCIG JI LTAR RUNG, ,SKYE BA DANG GNAS
PA DANG, ,SKYE BA DANG GNAS PA DANG, 'JIG PA DAG RE RE LA YANG
'DUS BYAS KYI MTSAN NYID BYA BAR MI NUS TE, NUS MIN ZHES BYA BA
NI MI CHOG PA DANG, MI NUS SO ZHES BYA BA'I THA TSIG GO, ,JI LTAR
ZHE NA, 'DI LA RE ZHIG DNGOS PO MNGON PAR

MI GRUB CING, MED PA LA NI SKYE BA DANG GNAS PA DANG 'JIG PA DAG
MI 'THAD DO, ,'DI LTAR SKYE BA DANG GNAS PA DANG 'JIG PA DAG NI
DNGOS PO LA BRTEN PA YIN TE, BUM PA'I SKYE BA DANG, BUM PA'I GNAS
PA DANG BUM PA'I 'JIG PA ZHES BYA BA YIN NA BUM PA DE MNGON PAR
MA GRUB NA,

SKYE BA DANG GNAS PA DANG 'JIG PA DAG GANG GI MTSAN NYID DU
'GYUR, DE NI 'JIG PA ZHES BYA BA NI ZHIG PA DANG MED PA STE, DE
GANG LA YOD PA DE NI MED PA NYID DO, ,DE MED NA SKYE BA DANG GNAS
PA DANG 'JIG PA DAG GANG GI MTSAN NYID DU 'GYUR TE, DE LTAR RE
ZHIG SKYE BA DANG GNAS PA DANG

'JIG PA DAG SO SO'AM, 'DUS PA YANG DNGOS PO MNGON PAR MA GRUB PA
DANG, ZHIG PA'I MTSAN NYID MA YIN NO, ,DE LA 'DI SNYAM DU DE DAG
DNGOS PO MNGON PAR GRUB PA DANG MA ZHIG PA'I MTSAN NYID YIN PAR
SEMS NA, DE YANG MI 'THAD DE, JI LTAR ZHE NA, 'DI LA BUM PA ZHES
BYA BA'I

DNGOS PO YOD PA LA NI SKYE BA MED DE, 'DI LTAR YOD PA LA YANG
SKYE BA'I BYA BA MED DO, ,CI STE YOD KYANG SKYE BAR GYUR NA NI
NAM YANG MI SKYE BAR MI 'GYUR BAS DE NI MI 'DOD DO, ,DE LTAR BAS
NA YOD PA LA SKYE BA MED DE, ,MED PA GANG YIN PA DE JI LTAR MTSAN
NYID DU 'GYUR, SMRAS PA, RE ZHIG GNAS PA

NI YOD DO, ,BSHAD PA, GNAS PA YANG MI 'THAD DE, CI'I PHYIR ZHE
NA, 'JIG PA DANG RJES SU 'BREL PA'I PHYIR RO, ,'DI LTAR 'DUS BYAS
NI MI RTOG PA DANG KHOR ZUG TU RJES SU 'BREL PAS KHOR ZUG TU MI
RTAG NA JI LTAR GNAS PAR 'GYUR TE, GNAS PA DANG 'JIG PA GNYIS

@187B 'GAL BA'I PHYIR RO, ,'DI LTAR 'OG NAS KYANG, DNGOS PO 'GAG
PAR 'GYUR NA NI, ,GNAS PAR 'THAD PA MA YIN NO, ,GANG YANG 'GAG
PAR MI 'GYUR BA, ,DE NI DNGOS PO MI 'THAD DO, ,ZHES 'BYUNG NGO,
,SLOB DPON 'PHAGS PA LHAS KYANG, GNAS MED DNGOS PO GA LA YOD, ,

MI RTAG PAS NA GANG LA GNAS, ,GAL TE DANG PO GNAS GYUR NA, ,THA
MAR RNYINGS PAR MI 'GYUR RO, ,GAL TE KHOR ZUG MI RTAG YOD, ,KHOR
ZUG GNAS PAR MI 'GYUR RO, ,YANG NA RTAG PAR GYUR PA LAS, ,PHYIS
NA MI RTAG PAR YANG 'GYUR, ,GAL TE DNGOS PO MI RTAG DANG, ,LHAN
CIG

GNAS PA YOD GYUR NA, ,MI RTAG LOG PAR 'GYUR BA'AM, ,YANG NA GNAS
PA BRDZUN PAR 'GYUR, ,ZHES GSUNGS SO, ,DE LTA BAS NA GNAS PA YANG
MED DE, MED NA GANG YIN PA JI LTAR 'DUS BYAS KYI MTSAN NYID DU
'GYUR, SMRAS PA, 'O NA 'JIG PA YOD DO, ,BSHAD PA, GNAS PA

MED PAR 'JIG PA GA LA YOD DE, 'DI LTAR DNGOS PO GNAS PA YOD NA
'JIG PAR 'GYUR GYI GNAS PA MED NA 'JIG PAR GA LA 'GYUR, DE YANG
'JIG PA ZHES BYA BA NI ZHIG PA DANG MED PA STE DE GANG LA YOD PA
DE NI MED PA NYID DO, ,DE MED NA SKYE BA DANG GNAS PA DANG 'JIG
PA DAG GANG GI

MTSAN NYID DU 'GYUR ZHES BSTAN ZIN PAS DE'I PHYIR 'JIG PA YANG
'DUS BYAS KYI MTSAN NYID DU MI 'THAD DO, ,DE'I PHYIR DE LTAR SKYE
BA DANG GNAS PA DANG, 'JIG PA DAG SO SO BA YANG 'DUS BYAS MNGON
PAR GRUB PA'I MTSAN NYID DU MI 'THAD DO, ,LHAN CIG TU SKYE'O ZHES
GSUNGS

PA'I PHYIR CHOS KYI GNAS SKABS SHES PA DAG SKYE BA DANG GNAS PA
DANG 'JIG PA DAG LHAN CIG TU SKYE'O ZHES BRJOD PAS DE'I PHYIR
YANG SO SO BA DAG MTSAN NYID DU MI 'THAD DO, ,SMRAS PA, 'DUS PA
DAG NI MTSAN NYID YIN NO, ,BSHAD PA, 'DUS PA YIN NA YANG, GCIG LA
DUS

GCIG JI LTAR RUNG, SO SO BA GANG DAG MTSAN NYID MA YIN PA DE DAG
'DUS PA PHAN TSUN 'GAL BA DAG 'DUS BYAS KYI DNGOS PO GCIG LA DUS
GCIG TU JI LTAR RUNG, 'DI LTAR GANG GI TSE NA SKYE BA DE'I TSE NA
GNAS PA DANG 'JIG PA MED LA, GANG GI TSE GNAS PA DE'I TSE NA SKYE
BA DANG 'JIG

@188A *, ,PA MED CING, GANG GI TSE 'JIG PA DE'I TSE NA YANG SKYE
BA DANG GNAS PA MED PA DE'I PHYIR SKYE BA DANG GNAS PA DANG 'JIG
PA SO SO BA DANG 'DUS PA DAG KYANG 'DUS BYAS KYI MTSAN NYID DU MI
'THAD DO, ,MTSAN NYID MI 'THAD PA'I PHYIR 'DUS BYAS YOD PA MA YIN
NO, ,SMRAS

PA; LTAG CHOD DE LTA BU 'BA' ZHIG GIS CI BYA, YOD NI GANG GI SKYE
BA DANG, GNAS PA DANG, 'JIG PA DE 'DUS BYAS YIN NO, ,BSHAD PA,
KHO BO LTAG CHOD KYI PHYIR MI RTZOM GYIS KHO BO NI DE KHO NA SHES
PAR BYA BA'I PHYIR RTZOM MO, ,SKYE BA ZHES BYA BA DE GANG YIN PA
SMROS SHIG ,

SMRAS PA, BUM PA SKYE'O, ,BSHAD PA, RE ZHIG GNAS SKABS GANG LA
BUM PA ZHES BYA BAR 'GYUR BA LEGS PAR SOMS LA SMROS SHIG ,DE LA
GANG GI TSE MA SKYES PA LA NI BUM PA ZHES BYAR YANG MI RUNG STE,
SKYES PA NYID LA BUM PA ZHES BYA BAR 'GYUR ZHING BUM PA YANG 'DUS
BYAS YIN

PA'I PHYIR MTSAN NYID GSUM DANG LDAN PA NYID YIN PA DE'I TSE SKYE
BA BUM PA'I MTSAN NYID YIN NO, ,ZHES BYA BA DE JI LTAR 'THAD, ,JI
LTAR YOD PA LA YANG SKYE BAS CI BYA, MTSAN NYID DANG LDAN PA LA
YANG MTSAN NYID KYIS CI BYA, CI STE BUM PA MA YIN PA SKYE ZHING
SKYES ZIN NAS BUM PAR 'GYUR RO SNYAM NA, DE YANG

RIGS PA MA YIN TE, BUM PA MA YIN PA SKYE ZHING ZHES BYA BA DE RE
LDE'AM, SNAM BU'AM, 'ON TE BUM PA MA YIN PA ZHES BYA BA CI YANG
MED PA ZHIG GAM CI YIN, DE LA RE ZHIG GAL TE RE LDE'AM, SNAM BU
ZHIG SKYE NA NI DE SKYES ZIN NAS JI LTAR BUM PAR 'GYUR, CI STE
BUM PA MA YIN PA

ZHES BYA BA CI'ANG MED PA ZHIG YIN NA NI CI YANG MED PA GANG YIN
PA DE JI LTAR SKYE CI STE SKYE NA NI RI BONG GI RVA YANG CI'I
PHYIR MI SKYE, DE'I PHYIR SKYE BA ZHES BYA BA DE MI 'THAD DO,
,SKYE BA ZHES BYA BA DE 'DI LA MED NA GANG SKYE BA DE 'DUS BYAS
YIN NO, ,ZHES BYA BA DE JI LTAR 'THAD PAR 'GYUR, GANG SKYE BA MED

PA JI LTAR GNAS PA DANG 'JIG PAR 'GYUR, DE LTA NA SKYE BA DANG
GNAS PA DANG 'JIG PA ZHES BYA BA DAG NI, 'JIG RTEN GYI THA SNYAD
KHO NAR ZAD DO, ,YANG GZHAN YANG, SKYE DANG GNAS DANG 'JIG RNAMS
LA, ,'DUS BYAS MTSAN NYID GZHAN ZHIG NI, ,GAL TE YOD NA THUG PA
MED, ,MED NA DE

@188B DAG 'DUS BYAS MIN, ,SKYE BA DANG, GNAS PA DANG, 'JIG PA
GANG DAG 'DUS BYAS KYI MTSAN NYID DU BSTAN PA DE DAG LA 'DUS BYAS
KYI MTSAN NYID GZHAN ZHIG YOD DAM 'ON TE MED, DE LA RE ZHIG GAL
TE DE DAG LAS 'DUS BYAS KYI MTSAN NYID GZHAN ZHIG YOD NA NI DE
LTA NA THUG PA MED

PAR THAL BAR 'GYUR TE, SKYE BA LA YANG SKYE BA YOD LA DE LA YANG
GZHAN ZHIG YOD CING DE LA YANG GZHAN YOD DE, MTHA' MED PAR 'GYUR
BAS DE NI MI 'DOD DO, ,CI STE THUG PA MED PAR GYUR NA MI RUNG NGO
SNYAM PA DE DAG LA 'DUS BYAS KYI MTSAN NYID GZHAN MED PAR SEMS
NA, DE LTA NA YANG

DE DAG 'DUS BYAS MA YIN PAR 'GYUR TE, 'DUS BYAS MA YIN NA JI LTAR
'DUS BYAS KYI MTSAN NYID DU 'GYUR ZHE NA, SNGAR BSTAN ZIN TO,,
,,DBU MA RTZA BA'I 'GREL PA BUD DHA P'A LI TA, BAM PO GSUM PA,
SMRAS PA, SKYE BA DANG GNAS PA DANG 'JIG PA DAG 'DUS BYAS KYANG

YIN LA, THUG PA MED PAR YANG THAL BAR MI 'GYUR TE, JI LTAR ZHE
NA, SKYE BA'I SKYE BAS RTZA BA YI, ,SKYE BA 'BA' ZHIG SKYED PAR
BYED, ,RTZA BA'I SKYE BAS SKYE BA YI, ,SKYE BA'ANG SKYED PAR BYED
PA YIN, ,'DI LA RNAM PAR SHES PA LA SOGS PA CHOS RNAMS LAS CHOS
GANG YANG RUNG BA ZHIG

SKYE BA NA DE BDAG NYID DANG BCO LNGA STE, CHOS DE DANG, CHOS
DE'I SKYE BA DANG, CHOS DE'I GNAS PA DANG, CHOS DE'I 'JIG PA
DANG, CHOS DE'I LDAN PA DANG, CHOS DE'I RGA BA DANG, 'DIR GAL TE
CHOS DE DKAR PO YIN NA CHOS DE YANG DAG PA'I RNAM PAR GROL BA'AM,
CI STE CHOS DE

NAG PO YIN NA CHOS DE'I LOG PA'I RNAM PAR GROL BA DANG, DE BZHIN
DU GAL TE CHOS DE NGES PAR 'BYUNG BA YIN NA CHOS DE'I NGES PAR
'BYUNG BA NYID DAM, CI STE CHOS DE NGES PAR 'BYUNG BA MA YIN NA
CHOS DE'I NGES PAR 'BYUNG BA MA YIN PA NYID SKYE STE, DE DAG NI
RE ZHIG 'KHOR CES BYA'O, ,DE

NI SKYE BA'I SKYE BA DANG, GNAS PA'I GNAS PA DANG, 'JIG PA'I 'JIG
PA DANG, LDAN PA'I LDAN PA DANG, RGA BA'I RGA BA DANG, YANG DAG
PA'I RNAM PAR GROL BA'I YANG DAG PA'I RNAM PAR GROL BA'AM, LOG
PA'I RNAM PAR GROL BA'I LOG PA'I RNAM PAR GROL BA DANG, NGES PAR
'BYUNG

@189A *, ,PA NYID KYI NGES PAR 'BYUNG BA NYID DAM, NGES PAR
'BYUNG BA MA YIN PA NYID KYI NGES PAR 'BYUNG BA MA YIN PA NYID
KYANG SKYE STE, DE DAG NI 'KHOR GYI 'KHOR CES BYA STE, DE LTAR
CHOS SKYE BA BDAG NYID DANG BCO LNGA SKYE'O, ,DE LA RTZA BA'I
SKYE BA GANG YIN PA DES NI BDAG NYID MA

GTOGS PAR CHOS DE'I BDAG NYID DANG BCU BZHI PO JI SKAD BSTAN PA
DAG SKYED PAR BYED DO, ,SKYE BA'I SKYE BAS NI RTZA BA'I SKYE BA
DE 'BA' ZHIG SKYED PAR BYED DE, DE LTAR GCIG GIS GCIG SKYED PAR
BYED PAS THUG PA MED PAR MI 'GYUR RO, ,DE BZHIN DU RTZA BA'I GNAS
PAS KYANG GNAS PA'I GNAS,

PA GNAS PAR BYED LA, GNAS PA'I GNAS PAS KYANG RTZA BA'I GNAS PA
GNAS PAR BYED DO, ,RTZA BA'I 'JIG PAS KYANG 'JIG PA'I 'JIG PA
'JIG PAR BYED LA, 'JIG PA'I 'JIG PAS KYANG RTZA BA'I 'JIG PA 'JIG
PAR BYED PAS DE LTAR NA 'DI LA YANG THUG PA MED PAR THAL PAR MI
'GYUR RO, ,BSHAD

PA, GAL TE KHYOD KYI SKYE BA'I SKYES, ,RTZA BA'I SKYE BA SKYED
BYED NA, ,KHYOD KYI BU BAS MA SKYED DES, ,DE NI JI LTAR SKYED PAR
BYED, ,GAL TE KHYOD KYI SKYE BA'I SKYE BAS RTZA BA'I SKYE BA
SKYED PAR BYED NA KHYOD KYI RTZA BA'I SKYED PAS MA SKYES PA'I
SKYE BA DES RTZA BA'I SKYE BA DE JI LTAR SKYED PAR BYED DE, RANG
NYID

MA SKYES PA'I PHYIR RO, ,SMRAS PA, RTZA BA'I SKYE BAS BSKYED PA
KHO NA'I SKYE BA SKYE BAS RTZA BA'I SKYE BA SKYED PAR BYED KYI MA
SKYED PAS MI BYED DO, ,BSHAD PA, GAL TE KHYOD KYI RTZA BA YIS,
,BSKYED PA DE YIS RTZA SKYED NA, ,DES MA SKYED PA'I RTZA BA DES,
,DE NI JI LTAR SKYED PAR BYED, ,GAL TE

KHYOD KYI RTZA BA'I SKYE BAS BSKYED PA'I SKYE BA'I SKYE BA DES
RTZA BA'I SKYE BA DE SKYED BAR BYED NA SKYE BA'I SKYE BA DES MA
SKYED PA'I RTZA BA'I SKYE BA DES SKYE BA'I SKYE BA DE JI LTAR
SKYED PAR BYED, DE LTAR NA DE NI GCIG LA GCIG BRTEN PA YIN TE,
GCIG LA GCIG BRTEN PA DAG NI RAB TU RTAG TU MI RUNG NGO, ,SMRAS
PA,

SKYE BA NYID SKYE BZHIN PAS SKYE BA'I SKYE BA SKYED PAR BYED KYI
MA SKYES PAS NI MI BYED DO, ,BSHAD PA, ,KHYOD KYI DE NI SKYE
BZHIN PA, ,MA SKYES DE YIS GAL TE NI, ,DE NI SKYES PAR BYED NUS
NA, ,DE SKYED PAR NI 'DOD LA RAG ,KHYOD KYI RTZA BA'I SKYE BA DE
SKYE BZHIN PA RANG NYID MA SKYES PA DES GAL TE SKYE

@189B BA'I SKYE BA GZHAN DE SKYED PAR BYED NUS NA NI SKYE BA'I
SKYE BA DE SKYED PAR 'DOD LA RAG GO, ,YANG NA KHYOD KYI SKYE BA'I
SKYE BA DE SKYE BZHIN PA RANG NYID MA SKYES PA DES GAL TE RTZA
BA'I SKYE BA GZHAN DE SKYED PAR BYED NUS NA NI RTZA BA'I SKYE BA
DE SKYED PAR BYAD LA RAG NA MI NUS TE, 'DI LTAR RANG NYID MA
SKYES SHING MED

PAS GZHAN JI LTAR SKYED PAR BYED DE, DE'I PHYIR DE NI RTOG PA
TZAM DU ZAD DO, ,SMRAS PA, SKYE BA GZHAN GYIS SKYED PAR MI BYED
KYANG SKYE BA NYID KYIS RANG DANG GZHAN DAG BSKYED BAR BYA'O, ,JI
LTAR ZHE NA, JI LTAR MAR MI RANG DANG GZHAN, ,SNANG BAR BYED PA
DE BZHIN DU, ,SKYE BA'ANG RANG DANG GZHAN GYI

DNGOS, ,GNYI GA SKYED PAR BYED PA YIN, ,JI LTAR MAR MES RANG GI
BDAG NYID KYANG SNANG BAR BYED LA BUM PA DANG, SNAM BU LA SOGS PA
DNGOS PO GZHAN DAG KYANG SNANG BAR BYED PA DE BZHIN DU SKYE BAS
KYANG RANG GI BDAG NYID KYANG SKYED PAR BYED LA BUM PA DANG SNAM
BU LA SOGS PA DNGOS PO GZHAN DAG KYANG

SKYED PAR BYED DO, ,BSHAD PA, GAL TE MAR MES RANG DANG GZHAN GYI
BDAG NYID DAG SNANG BAR BYED NA NI SKYE BAS KYANG MAR ME BZHIN DU
RANG DANG GZHAN GYI BDAG NYID DAG SKYED PAR BYED LA RAG NA, MAR
MES NI RANG DANG GZHAN GYI BDAG NYID DAG SNANG BAR MI BYED DO,
,CI'I PHYIR ZHE NA, 'DI LTAR,

MAR ME DANG NI GANG DAG NA, ,DE 'DUG PA NA MUN PA MED, ,'DI NA
GANG MI SNANG BA DE SNANG BAR BYA BA YIN LA, MUN PAS BSGRIBS PAS
MI SNANG BA NYID YIN NA MAR ME LA NI MUN PAS DE'I PHYIR MAR ME LA
MI SNANG BA MED DO, ,GZHAN DAG SNANG BAR BYED DO ZHES GANG SMRAS
PA DE YANG RIGS PA MA YIN TE,

MAR ME GZHAN BDAG NYID DAG LA 'JUG PA DE YANG MUN PA MED DE, MUN
PA MED PA'I PHYIR DE DAG LA YANG MI SNANG BA MED DO, ,'O NA RANG
DANG GZHAN GYI BDAG NYID DAG LA MI SNANG BA MED NA, MAR MES CI
ZHIG SNANG BAR BYED, DE SMROS SHIG ,SMRAS PA, MUN PA SEL BAS
SNANG BYED YIN, 'DI NA MAR

ME SKYE BZHIN PAS MUN PA SEL CING SNANG BAR BYED PAS SNANG BAR
BYED PA YIN TE, DE LA MUN PA SEL BAR BYED BA GANG YIN MA DE MAR
ME RANG DANG GZHAN GYI BDAG NYID DAG SNANG BAR BYED LA YIN NO
ZHES SMRAS PA DE'I PHYIR, MAR ME DANG NI GANG DAG NA, ,'DU BYE PA
NA MUN PA MED, ,CES KYANG BSHAD PAS MAR

@190A *, ,ME SKYE BZHIN PAS MUN PA SEL BA'I PHYIR DES NA MAR ME
RANG DANG GZHAN GYI BDAG NYID DAG LA MUN PA MED DO, ,MUN PA MED
PA'I PHYIR SNANG BAR BYED PA NYID YIN NO, ,DE LTAR MUN PA SEL BAR
BYED PA'I PHYIR MAR MES NI RANG DANG GZHAN GYI BDAG NYID DAG
SNANG BAR BYED DO, ,

MAR ME JI LTA BA DE BZHIN DU SKYE BAS KYANG RANG DANG GZHAN GYI
BDAG NYID DE DAG SKYED PAR BYED DO ZHES BYA BA DE RIGS PA YIN NO,
,BSHAD PA, MAR ME SKYE BZHIN PAS MUN PA SEL BAR BYED DO, ,ZHES
ZER BA DE SMROS SHIG ,JI LTAR MAR ME SKYE BZHIN PAS, ,MUN PA SEL
PAR BYED PA YIN, ,GANG TSE

MAR ME SKYE BZHIN PA, ,MUN PA DANG NI PHRAD PA MED, ,GANG TSE MAR
ME DANG MUN PA DAG GCIG NI MI SRID PA'I PHYIR MAR ME SKYE BZHIN
PA MUN PA DANG PHRAD PA MED PA DE'I PHYIR JI LTAR MAR ME SKYE
BZHIN PA MUN PA DANG MA PHRAD PA DES MUN PA SEL BAR BYED, ,MAR ME
PHRAD PA MED PAR YANG, ,GAL TE MUN PA

SEL BYED NA, ,'JIG RTEN KUN NA GNAS PA'I MUN, ,'DI NA 'DUG PA
NGES SEL 'GYUR, ,CI STE MAR ME PHRAD PA NYID DU YANG MUN PA SEL
BAR BYED NA NI DE LTAR NA 'JIG RTEN KUN NA GNAS PA'I MUN PA DAG
KYANG MAR ME 'DI NA 'DUG PA DES BSAL BAR 'GYUR TE, MA PHRAD PA
'DRA BA LAS LA LA NI SEL BAR

BYED LA, LA LA NI SEL BAR MI BYED PA DE LA KHYAD PAR CI YOD,
,YANG GZHAN YANG, MAR ME RANG DANG GZHAN GYI DNGOS, ,GAL TE SNANG
BAR BYED GYUR NA, ,MUN PA'ANG RANG DANG GZHAN GYI DNGOS, ,SGRIB
PAR 'GYUR BAR THE TSOM MED, ,'DI NA MAR ME NI MUN PA'I GNYEN POR
GNAS PA YIN PAS DES NA GAL TE

MAR MES RANG DANG GZHAN GYI DNGOS PO DAG SNANG PAR BYED PAR GYUR
NA, MUN PAS KYANG RANG DANG GZHAN GYI DNGOS PO DAG SGRIB PAR THAL
BAR 'GYUR PA 'DI LA THE TSOM MED PA ZHIG NA MUN PAS NI RANG DANG
GZHAN GYI DNGOS PO DAG SGRIB PAR MI BYED DO, ,GAL TE SGRIB PAR
BYED NA NI GZHAN BZHIN DU MUN PA NYID KYANG MI

DMIGS PAR 'GYUR RO, ,MUN PA MI DMIGS NA NI DNGOS PO RNAMS RTAG TU
SNANG BAR 'GYUR BA ZHIG NA, DNGOS PO RNAMS RTAG TU MI SNANG BAS
DE'I PHYIR MUN PAS NI RANG DANG GZHAN GYI DNGOS PO DAG SGRIB PAR
MI BYED DO, ,DE LTA YIN NA MUN PA'I GNYEN POR MAR MES KYANG RANG
DANG GZHAN GYI DNGOS PO DAG SNANG

@190B BAR MI BYED PAS DE LA MAR ME BZHIN DU SKYE BAS KYANG RANG
DANG GZHAN GYI BDAG NYID DAG KYANG SKYED PAR BYED DO, ,ZHES GANG
SMRAS PA DE RIGS PAS MA YIN NO, ,YANG GZHAN YANG, GAL TE SKYE BAS
RANG GI BDAG NYID SKYED PAR BYED NA SKYES PAS SAM, MA SKYES PA
ZHIG GIS SKYED PAR SKYED GRANG NA,

GNYI GAS KYANG MI 'THAD DO, ,JI LTAR ZHE NA, SKYE BA 'DI NI MA
SKYES PAS, ,RANG GI BDAG NYID JI LTAR SKYED, ,SKYE BA 'DI MA
SKYES SHING MED PAS RANG GI BDAG NYID JI LTAR SKYED PAR BYED,
YANG NA 'DI MA SKYES SHING MED PA'I BDAG NYID SU ZHIG GIS SKYED
PAR BYED, CI STE MED PAS KYANG BDAG NYID MED PA

SKYES NA NI RI BONG GI RVAS KYANG BDAG NYID SKYED PAR BYED PA
ZHIG NA SKYED PAR MI BYED DO, DE LTA BAS NA SKYE BA MA SKYES PAS
BDAG NYID SKYED PAR MI BYED DO, ,DE LA 'DI SNYAM DU SKYE BA SKYES
PAS BDAG NYID SKYED PAR SEMS NA, DE LA BSHAD PAR BYA STE, CI STE
SKYES PAS SKYED BYED NA, ,SKYES NA CI ZHIG BSKYED

DU YOD, ,GAL TE SKYE BA SKYES PA NYID YIN NA SKYE BA SKYES PAS
BDAG NYID SKYED PAR BYED DO, ,ZHES BYA BA 'THAD PA'I DON MED PA
'DI CI'I PHYIR BYED DE, SKYES ZIN PA LA YANG SKYE BAS CI BYA, DE
LTAR NA RE ZHIG SKYES PAS BDAG NYID SKYED PAR MI BYED DO, ,SKYE
BAS GZHAN SKYED PAR BYED DO, ,ZHES GANG

SMRAS PA DE YANG MI 'THAD DE, 'DI LTAR GAL TE SKYE BAS GZHAN
SKYED PAR BYED NA SKYE BAS BSKYED PAR BYA BA GZHAN DE SKYES PA'AM
MA SKYES PA'AM, SKYE BZHIN PA ZHIG SKYED PAR BYED GRANG NA, DE
LA, SKYES DANG MA SKYES SKYE BZHIN PA, ,JI LTA BUR YANG SKYED MI
BYED, ,SKYE BA NI JI LTAR YANG SKYED PAR MI 'THAD

DO; ,MA SKYES PA YANG SKYED PAR MI BYED LA, SKYE BZHIN PA YANG
SKYED PAR MI BYED DO, ,JI LTAR ZHE NA, BSHAD PA, SONG DANG MA
SONG BGOM PA YIS, ,DE DAG RNAM PAR BSHAD PA YIN, ,JI LTAR SONG BA
LA 'GRO BA MED DE, 'GRO BA'I BYA BA 'DAS ZIN PA'I PHYIR RO, ,ZHES
BYA BA DE BZHIN DU SKYES

PA YANG SKYED PAR MI BYED DE SKYE BA'I BYA BA 'DAS ZIN PA'I PHYIR
RO, ,SKYES PA LA YANG SKYE BA'I BYA BA MED DE, CI STE YANG SKYES
PAR 'GYUR NA NI NAM YANG MI SKYED PAR MI 'GYUR BAS DE NI MI 'DOD
DE, DE'I PHYIR SKYES BA SKYED PAR MI BYED DO, ,MA SKYES PA YANG
SKYED PAR MI BYED DE, CI'I PHYIR ZHE NA, ,MED

@191A *, ,PA'I PHYIR RO, ,MA SKYES PA LA GANG SKYED PAR 'GYUR BA
CI ZHIG YOD, CI STE MED KYANG SKYED PAR 'GYUR NA NI RI BONG GI
RVA YANG SKYED PAR 'GYUR BA ZHIG NA SKYED PAR MI 'GYUR TE, DE LTA
BAS NA SKYES PA YANG SKYED PAR MI BYED DO, ,DE NI SKYE BZHIN PA
YANG SKYED PAR MI BYED DE, SKYES

PA DANG MA SKYES PA MA GTOGS PAR SKYE BZHIN PA MED PA'I PHYIR
DANG, SKYE BA GNYIS SU THAL BAR 'GYUR BA'I PHYIR TE, GANG DANG
LDAN PAS SKYE BZHIN PA ZHES BYA BAR 'GYUR BA DANG, GANG DANG LDAN
PAS SKYED PAR BYED DO, ,ZHES BRJOD PAR, YANG GZHAN YANG, 'DI LA
SKYE BZHIN PA ZHES BYA BA

NI GANG GI CUNG ZAD NI SKYES CUNG ZAD NI MA SKYES PA'AM, YANG NA
DE LAS GZHAN PA SKYES PA'AM, MA SKYES PA ZHIG YIN GANG NA, DE LA
GAL TE SKYES PA DANG MA SKYES PA DE SKYE BAS SKYED PAR BYED NA RE
ZHIG DE'I GANG CUNG ZAD SKYED PA DE NI SKYE BA DES BSKYED PA MA
YIN LA, SKYES PA DE SKYE BZHIN PA MA YIN TE

CI'I PHYIR ZHE NA, DE SKYES NA SKYE BZHIN PA MA YIN ZHING SKYE
BZHIN PA SKYED PAR BYED DO, ,ZHES KYANG BRJOD PA'I PHYIR RO, ,GAL
TE CUNG ZAD SKYES PA DE SKYE BA MED PA KHO NAR SKYES NA NI, DE'I
LHAG MA YANG DE BZHIN DU SKYE BA MED PA KHO NAR SKYE BAR 'GYUR
BAR NGES SO, ,YANG NA DE'I GANG CUNG ZAD NI SKYE BA

MED PA KHO NAR SKYES LA CUNG ZAD NI SKYE BAS SKYED PAR BYED PA LA
KHYAD PAR CI YOD PA BRJOD DGOS SO, ,CI STE DE'I GANG CUNG ZAD
SKYES PA DE YANG SKYE BA KHO NAS BSKYED NA NI DE LTA NA MA SKYES
PA SKYE BAS SKYED PAR BYED KYI, SKYE BZHIN PA SKYED PAR BYED PA
MA YIN NO, ,YANG GZHAN YANG, DE'I GANG CUNG ZAD SKYES

PA DE NI SKYE BAS SKYED PAR MI BYED DE, SKYES ZIN PA'I PHYIR RO,
,DES NA DE'I LHAG MA MA SKYES PA GANG ZHIG YIN PA DE SKYE BAS
SKYED PAR BYED DO, ,ZHES BYA BAR 'GYUR TE, DE LA SKYE BZHIN PA
SKYED PAR BYED DO ZHES GANG SMRAS PA DE NYAMS PAR GYUR TO, ,CI
STE DE'I CUNG ZAD SKYES PA DE YANG SKYED PAR BYED

NA NI DE LA SKYE BA GNYIS KYIS BYAS PA'I KHYAD PAR CAN DU 'GYUR
BA ZHIG NA MI 'GYUR TE, SKYES ZIN PA DE LA NI YANG SKYED PA'I
PHYIR BYA BA 'GA' YANG RTZOM PAR MI BYED PAS DE'I PHYIR DE NI
YANG SKYED PAR MI BYED DO, ,DE LTA BAS NA SKYE BZHIN PA SKYED PAR
BYED DO, ,ZHES BYA BA DE NI SNYING PO MED PA LA BLOS SNYING POR

@191B BZUNG PAR ZAD DE GYI NA'O, ,SMRAS PA, BUM PA LA SOGS PA
SKYE BA DAG KYANG DMIGS SHING, BUM PA LA SOGS PA'I DON DU BYA BA
DAG LA 'JUG PA YANG SNANG BAS DE'I PHYIR SKYE BA YOD NA SKYE BA
LA BRTEN CING SKYE BA LA LTOS NAS SKYE BZHIN PA SKYED DO ZHES
BRJOD PAR BYA'O, ,BSHAD PA,

GANG TSE SKYE BA YOD PAS NI, ,SKYE BZHIN 'DI 'BYUNG MED PA'I TSE,
,JI LTAR SKYE LA BRTEN NAS NI, ,SKYE BZHIN ZHES NI BRJOD PAR BYA,
,GANG GI TSE SKYE BA 'DI YOD PAS SKYE BZHIN PA 'DI 'BYUNG NGO
ZHES BYA BA DE MED CING MI SRID PA DE'I TSE JI LTAR SKYE BA LA
BRTEN NAS SKYE BZHIN PA SKYED DO, ,ZHES

BRJOD PAR BYA, SMRAS PA, JI LTAR MI SRID PA, BSHAD PA, RE ZHIG
SNAM BU SKYE BA LA BRTEN NAS CI ZHIG SKYE BZHIN PA YIN, SMRAS PA,
SNAM BU NYID SKYE BZHIN PA YIN NO, ,BSHAD PA, GAL TE SNAM BU SKYE
BZHIN PA'I GNAS SKABS NYID NA SNAM BU YIN NA, DE LA SKYE BA LA
BRTEN

NAS SKYE BZHIN PA SKYED DO ZHES GANG BRJOD PA'I SKYE BAS YANG CI
BYA, DE NI MI 'THAD DE, SKYES PA DANG SKYE BZHIN PA GNYIS LA
KHYAD PAR MED PA'I PHYIR RO, ,DE'I PHYIR SKYE BZHIN PA SNAM BU MA
YIN NO, ,SMRAS PA, RE ZHIG SKYES PA NI SNAM BU YIN TE, SKYES PA
DE LA BRTEN NAS JI SRID DU BRTAG PA'I

BYA BA MA ZIN PA DE SRID DU SKYE BZHIN PA YIN NO, ,BSHAD PA,
DRANG PO, ,GANG SKYE BZHIN PA NA SNAM BU MA YIN PA DE SKYES NA JI
LTAR SNAM BUR 'GYUR, 'DI LTAR GZHAN BYED BZHIN PA NA GZHAN DU MI
'GYUR RO, ,CI STE 'GYUR NA NI RE LDE BYED BZHIN PA NA SNAM BUR
'GYUR BA ZHIG NA MI 'GYUR BAS DE'I PHYIR

 SKYES PA YANG SNAM BU MA YIN NO, ,SNAM BU DE MED NA GANG GI SKYE
BA LA BRTEN NAS CI ZHIG SKYE BZHIN PAR 'GYUR, SMRAS PA, CI KHYOD
MTSON THABS LA MKHAS ZHES TE MA NYID LA 'DEBS PAR BYED DAM, KHYOD
'GYED PA LA CHAGS PAS RTEN CING 'BREL PAR 'BYUNG BA'I RIGS PA
NYID SUR 'BYIN KO, ,BSHAD

PA; DE NI RTEN CING 'BREL PAR 'BYUNG BA'I RIGS PA MA YIN TE, RTEN
CING 'BREL PAR 'BYUNG BA SMRA BA RNAMS LA NI DNGOS PO SKYE BZHIN
PA YANG YOD PA MA YIN LA, DNGOS PO SKYE BZHIN PA'I SKYE PA YANG
YOD PA MA YIN NO, ,RTEN CING 'BREL PAR 'BYUNG BA'I DON NI 'DI YIN
TE, RTEN CING 'BYUNG BA

@192A *, ,GANG YIN PA, ,DE NI NGO BO NYID KYIS ZHI, ,RTEN CING
ZHES BYA BA GANG YIN PA DANG, 'BYUNG BA ZHES BYA BA GANG YIN PA
DANG, GNYI GA NGO BO NYID KYIS ZHI BA NGO BO NYID DANG BRAL BA
NGO BO NYID STONG PA YIN NO, ,DE PHYIR SKYE BZHIN NYID DANG NI,
,SKYE BA YANG NI ZHI BA NYID, ,DE LTAR GANG GI PHYIR RTEN

CING ZHES BYA BA GANG YIN PA DANG 'BYUNG BA ZHES BYA BA GANG YIN
PA DE DANG DE GNYI GA NGO BO NYID KYIS ZHI BA NGO BO NYID DANG
BRAL BA NGO BO NYID STONG PA, DE'I PHYIR RTEN CING 'BREL PAR
'BYUNG BA SMRA BA RNAMS LA SKYE BZHIN PA DANG SKYE BA GNYI GA
YANG NGO BO NYID KYIS ZHI BA NGO BO NYID KYIS BRAL BA NGO BO NYID
STONG PA YIN NO, ,

DE GNYI GA NGO BO NYID STONG PA YIN PA SKYE BA 'DI LA BRTEN NAS
SKYE BZHIN PA 'DI SKYED DO, ,ZHES BYA BA DE JI LTA BUR SRID PAR
'GYUR, SMRAS PA, RGYU DANG RKYEN RNAMS LA BRTEN NAS JI SRID NA
SKYES PAR 'GYUR BA DE SRID DU DNGOS PO SKYED PA'I PHYIR BYA BA
RTZOM STE, DES NA DNGOS PO GANG KHO NA SKYE BA

DE NYID LA BRTEN NAS BYA BA RTZOM PAR YANG MI BYED LA, GZHI MED
PAR YANG BYA BA RTZOM PAR MI BYED PAS BYA BA DANG LDAN PA'I RGYU
DANG RKYEN DE DAG LA BRTEN NAS DNGOS PO SKYE ZHING DE'I SKYE BA
DE LA BRTEN NAS SKYE BAR 'GYUR RO, ,BSHAD PA, GANG GI RGYU DANG
RKYEN DAG LA BRTEN NAS BYA BA RTZOM PAR BYED, SMRAS

PA; SNAM BU'O, ,BSHAD PA, CI KHYOD NAM MKHA'I ME TOG SOGS PAR
BYED DAM, KHYOD SNAM BU MED PA'I RGYU DANG RKYEN DAG LA BRTEN NAS
BYA BA RTZOM PAR BYED KO, ,GAL TE DNGOS PO MA SKYES PA, ,'GA'
ZHIG GANG NA YOD GYUR NA, ,DE NI CI PHYIR DER SKYE 'GYUR, ,YOD NA
SKYE BAR MI 'GYUR RO, ,

GAL TE SKYE BA'I SNGA ROL NA DNGOS PO MA SKYES PA 'GA' ZHIG GSHED
NA YOD PAR 'GYUR BA DE LTA BU SRID NA NI DES NA DNGOS PO YOD PA
DE'I RGYU DANG RKYEN DANG DE LA BRTEN PA'I BYA BA DAG KYANG THA
SNYAD GDAGS SU RUNG GRANG NA, GANG GI TSE DNGOS PO MA SKYES PA JI
LTAR YANG MI 'THAD PA DE'I TSE DNGOS PO SKYE BA DANG BRAL

BA DE YOD PA DE MA YIN NA GANG GI RGYU DANG RKYEN DU 'GYUR, RGYU
DANG RKYEN GANG ZHIG LA BRTEN NAS BYA BA RTZOM PAR BYED CING GANG
ZHIG SKYED PAR BYED, GANG RTZOM PAR MI BYED SKYE BAR MI BYED PA
DE LA SKYE BA GA LA YOD, ,GANG LA SKYE BA MED PA JI LTAR SKYE BA
LA BRTEN NAS SKYE BAR 'GYUR, DE LTA BAS NA RTEN CING

@192B 'BREL PAR 'BYUNG BA SMRA [?] BA RNAMS KYI LTA BA NI SKYE
BZHIN PA DANG SKYE BA ZHI BA YIN NO, ,YANG GZHAN YANG, GAL TE
SKYE BA DE YIS NI, ,SKYE BZHIN PA NI SKYED BYED NA, ,SKYE BA DE
NI SKYED BYED PA, ,SKYE BA YANG NI GANG ZHIG YIN, ,GAL TE SKYE BA
DES SKYE BZHIN PA GZHAN PA SKYED PAR BYED NA, 'O NA

DE SKYE BA DE SKYED PAR BYED PA'I SKYE BA YANG GANG ZHIG YIN, DE
LA, 'DI SNYAM DU DE NI SKYE BA GZHAN ZHIG GIS SKYED PAR SEMS NA,
DE LA BSHAD PAR BYA STE, GAL TE SKYE BA GZHAN ZHIG GIS, ,DE SKYED
THUG PA MED PAR 'GYUR, ,GAL TE SKYE BA GZHAN ZHIG GIS SKYE BZHIN
PA GZHAN SKYED PAR

BYED NA DE LTA NA THUG PA MED PAR THAL BAR 'GYUR TE, DE YANG
GZHAN GYIS SKYED CING DE YANG GZHAN GYIS SKYED DE MTHA' MED PAR
'GYUR BAS DE NI MI 'DOD DO, ,CI STE GZHAN SKYED PA NI SKYE BA MED
PA KHO NAR SKYES SO SNYAM NA, DE LA BSHAD PAR BYA STE, CI STE
SKYE BA MED SKYE NA, ,THAMS CAD

DE BZHIN SKYE BAR 'GYUR, ,JI LTAR GZHAN SKYED PAR BYED PA DE
SKYED PA GZHAN MED PAR SKYES NA NI THAMS CAD KYANG DE BZHIN DU
SKYE BA GZHAN MED PAR SKYE BAR 'GYUR TE, SKYES PAS GZHAN SKYED
PAR BYED DO, ,ZHES BYA BA DON MED PA'I RTOG PA MED PA 'DIS CI
BYA, YANG NA 'DI LTAR SKYE BA NYID NI

SKYED PA GZHAN MED PAR SKYE LA DNGOS PO GZHAN DAG NI SKYED PA
GZHAN MED PAR MI SKYE'O, ,ZHES KHYAD PAR GYI GTAN TSIGS BSTAN PAR
BYA DGOS NA DE YANG MI BYED PAS DE'I SKYE BAS SKYE BZHIN PA GZHAN
SKYED DO, ,ZHES BYA BA DE GYI NA'O, ,YANG GZHAN YANG, 'DI LA
DNGOS PO 'GA' ZHIG SKYE

BAR 'GYUR NA DE YOD PA'AM MED PA ZHIG SKYE BAR 'GYUR GRANG NA, DE
LA, RE ZHIG YOD DANG MED PA YANG, ,SKYE BAR RIGS PA MA YIN NO,
,RE ZHIG YOD PA NI SKYE BAR RIGS PA MA YIN TE, SKYE BAR BRTAG PA
DON MED PA NYID YIN PA'I PHYIR RO, ,'DI LTAR YOD PA LA YANG SKYE
BAS CI ZHIG BYA, MED

PA YANG SKYE BAR RIGS PA MA YIN TE, CI'I PHYIR ZHE NA, MED PA
NYID KYI PHYIR TE, DE LA CI ZHIG SKYE BAR 'GYUR, CI STE MED PA
SKYE BAR 'GYUR NA NI RI BONG GI RVA YANG SKYE BAR 'GYUR LA, NYES
PA ZAD PA RNAMS LA YANG NYES PA SKYE BAR 'GYUR BAS DE NI MI 'DOD
DE, DE LTA BAS NA MED PA YANG SKYE BAR

@193A *, ,RIGS PA MA YIN NO, ,DE LA 'DI SNYAM DU YOD MED GCIG
SKYE BAR SEMS NA, BSHAD PA, YOD MED NYID KYANG MA YIN TE, YOD MED
KYANG SKYE BAR RIGS PA MA YIN NO, ,GAL TE JI LTAR ZHE NA, BSHAD
PA, GONG DU BSTAN PA NYID YIN NO, ,DE NI GONG DU, RE ZHIG YOD
DANG

MED PA YANG, ,SKYE BAR RIGS PA MA YIN NO, ,ZHES BSTAN PA YIN TE,
YOD MED NI GNYIS LA SNYEGS PAS DE GNYIS NI DGAG PA SNGA MAS BKAG
PA NYID YIN NO, ,YANG NA YOD PA DANG MED PA DANG YOD MED DAG JI
LTAR SKYE BAR RIGS PA MA YIN PA DE NI, ,DANG PO KHO NA BSTAN BRIN
TO, ,GANG DU

ZHE NA; GANG TSE CHOS NI YOD PA DANG, ,MED DANG YOD MED MI BSGRUB
PA, ,JI LTAR SGRUB BYED RGYU ZHES BYA, ,DE LTA YIN NA MI RIGS SO,
,ZHES BYA BA DER RO, ,YANG GZHAN YANG, DNGOS PO 'GAG BZHIN NYID
LA NI, ,SKYE BA 'THAD PAR MI 'GYUR RO, ,'DI LA KHYOD KYIS DNGOS

PO SKYE BZHIN PA SKYED PAR BYED DO ZHES SMRAS PAS DNGOS PO SKYE
BZHIN PA LA 'GAG PA YANG YOD PAR 'GYUR RO, ,CI'I PHYIR ZHE NA,
DNGOS PO NI 'JIG PA'I MTSAN NYID CAN YIN PA'I PHYIR RO, ,DNGOS PO
'GAG BZHIN PA LA NI, ,SKYE BA 'THAD PAR MI 'GYUR TE, 'DI LTAR
SKYE BZHIN PA MNGON PAR

'PHEL BA LA SKYE BA YIN LA, DE YANG 'JIG PA ZAD PAR 'GYUR BAS ZAD
PA NI SKYE BAR MI 'GYUR BA'I PHYIR RO, ,CI STE SKYE BZHIN PA'I
GNAS SKABS NA 'GAG PAR MI 'GYUR PA NYID DO SNYAM NA, DE LA BSHAD
PAR BYA STE, GANG ZHIG 'GAG BZHIN MA YIN PA, ,DE NI DNGOS POR MI
'THAD DO, ,

GAL TE DNGOS PO SKYE BZHIN PA NYID NA 'GAG PAR MI 'GYUR BA SKYE
BZHIN PA NYID DNGOS PO NYID MA YIN PAR 'GYUR TE, CI'I PHYIR ZHE
NA, DNGOS PO'I MTSAN NYID MED PA'I PHYIR RO, ,'DI LTAR 'JIG PA NI
DNGOS PO'I MTSAN NYID DU BSTAN PAS DE MED NA JI LTAR DNGOS PO YIN
PAR 'GYUR, DE LTAR YIN NA

DNGOS PO SKYE BZHIN PA SKYED PAR BYED DO ZHES GANG SMRAS PA DE
NYAMS PA DANG, DNGOS PO MED PA SKYE BZHIN PA SKYED PAR BYED DO
ZHES BYA BAR YANG THAL BAR 'GYUR TE, DE LTA BAS NA SKYE BAS GZHAN
SKYED PAR BYED DO ZHES BYA BA DE YANG MI 'THAD DO, ,GANG RANG GI
BDAG NYID KYANG SKYED BAR MI BYED LA, ,

@193B GZHAN GYI BDAG NYID KYANG SKYED PAR MI BYED PA DE SKYE PA
YIN PAR JI LTAR 'GYUR TE, DE LTA BAS NA SKYE BA NI YOD PA MA YIN
NO, ,'DIR SMRAS PA, GNAS PA NI YOD DE, DE YANG DNGOS PO MA SKYES
PA LA MI 'THAD PAS SKYE BA YANG RAB TU GRUB PA NYID DO, ,BSHAD
PA, 'DI LA DNGOS PO GANG ZHIG

GNAS PAR 'GYUR NA DE GNAS PA GNAS SAM, MA GNAS PA GNAS SAM, GNAS
BZHIN PA GNAS GRANG NA, DE LA, DNGOS PO GNAS PA MI GNAS TE,
,DNGOS PO MA GNAS GNAS PA MIN, ,GNAS BZHIN PA YANG MI GNAS TE,
,RE ZHIG DNGOS PO GNAS PA NI GNAS PAR MI BYED DE,

GNAS PA LA YANG GNAS PAS CI BYA, ,GNAS PA GNYIS SU THAL BAR 'GYUR
TE, GANG DANG LDAN PAS GNAS PAR BYED DO ZHES BYA BAR 'GYUR BA'O,
,DE LTAR GYUR NA GNAS PA PO YANG GNYIS SU THAL BAR 'GYUR BAS DE
NI MI 'DOD DO, ,DNGOS PO MA GNAS PA YANG GNAS PAR MI BYED DE,

CI'I PHYIR ZHE NA, GNAS PA DANG GNAS PA MA YIN PA GNYIS MI MTHUN
PA'I PHYIR RO, ,GNAS BZHIN YANG GNAS PAR MI BYED DE, CI'I PHYIR
ZHE NA, GNAS PA DANG MA GNAS PA MA GTOGS PAR GNAS BZHIN PA MI
SRID PA'I PHYIR DANG, GNAS PA GNYIS SU THAL BAR 'GYUR BA DANG,
GNAS PA PO

YANG GNYIS SU THAL BAR 'GYUR BA'I PHYIR RO, ,YANG GZHAN YANG, MA
SKYES GANG ZHIG GNAS PAR BYED, ,GANG GI TSE RIGS PA SNGON DU BTOD
BAS SKYE BA MED PA NYID DO ZHES BYA BA BSTAN ZIN PA DE'I TSE MA
SKYES BA GZHAN GANG ZHIG GNAS PAR BYED CES BYA BA, YANG GZHAN
YANG, DNGOS

PO 'GAG BZHIN NYID LA NI, GNAS PA 'THAD PAR MI 'GYUR RO, ,DNGOS
PO 'GAG BZHIN PA LA GNAS PA 'THAD PAR MI 'GYUR RO, ,CI'I PHYIR
ZHE NA, GNAS PA DANG 'GAG PA GNYIS SU MI MTHUN PA'I PHYIR RO, ,DE
LA 'DI SNYAM DU GNAS PA'I GNAS SKABS NA 'GAG PAR MI 'GYUR BA

NYID DU SEMS NA DE BSHAD PAR BYA STE, GANG ZHIG 'GAG BZHIN MA YIN
PA, ,DE NI DNGOS POR MI 'THAD DO, ,GANG GNAS PA'I GNAS SKABS NA
'GAG PAR MI 'GYUR BA DE NI GNAS PA'I GNAS SKABS NA DNGOS PO NYID
MA YIN PAR 'GYUR TE, CI'I PHYIR ZHE NA, DNGOS PO'I MTSAN

@194A *, ,NYID MED PA'I PHYIR RO, ,'DI LTAR 'JIG PA NI DNGOS PO'I
MTSAN NYID DU BSTAN PAS DE MED NA JI LTAR DNGOS PO YIN PAR 'GYUR,
DNGOS PO MED NA GANG GIS GNAS PAR 'GYUR, DE LTA BAS NA 'GAG BZHIN
PA NYID YIN PA'I PHYIR YANG DNGOS PO'I GNAS PA MI 'THAD DO, ,YANG
GZHAN YANG,

DNGOS PO THAMS CAD DUS KUN DU, ,RGA DANG 'CHI BA'I CHOS YIN NA,
,GANG DAG RGA DANG 'CHI MED PAR, ,GNAS PA'I DNGOS PO GANG ZHIG
YIN, ,GANG GI TSE DNGOS PO THAMS CAD MI RTAG PA DANG RJES SU
'BREL BA'I PHYIR, MI RTAG PA NYID KYIS RGA BA DANG 'CHI BA'I CHOS
CAN YIN PA DE KHAS BLANG BAR BYA BA

DE'I TSE GANG DAG LA LTOS NAS GNAS PA YOD PAR BRJOD PA GANG DAG
RGA BA DANG 'CHI BA MED PAR GNAS PA'I DNGOS PO DE DAG GANG ZHIG
YIN DE LTA BAS NA GNAS PA YANG MI 'THAD DO, ,GNAS PA'I GNAS PA
ZHES GANG SMRAS PA DE LA BSHAD PAR BYA STE, GNAS PA GNAS PA GZHAN
DANG NI, ,DE NYID KYIS

KYANG GNAS MI RIGS, ,GNAS PA NI GNAS PA GZHAN GYIS KYANG GNAS PAR
BYED PA MI RIGS PA NYID YIN LA, GNAS PA DE NYID GNAS PA DE NYID
KYIS KYANG GNAS PAR BYED PAR MI RIGS PA NYID DO, ,JI LTAR ZHE NA,
JI LTAR SKYE BA RANG DANG NI, ,GZHAN GYIS BSKYED PA MA YIN NYID,
,JI SKAD DU,

SKYE BA 'DI NI MA SKYES PAS, ,RANG GI BDAG NYID JI LTAR BSKYED,
,CI STE SKYES PAS SKYED BYED NA, ,SKYE NA CI ZHIG SKYED DU YOD,
,CES SMRAS PA DE BZHIN DU GNAS PA YANG MI GNAS PAS RANG GI BDAG
NYID GNAS PAR BYED DAM, GNAS PA RANG GI BDAG NYID GNAS PAR BYED
GRANG NA, DE LA

RE ZHIG MA GNAS PAS NI RANG GI BDAG NYID GNAS PAR MI BYED DO,
,CI'I PHYIR ZHE NA, MED PA'I PHYIR TE, 'DI LTAR MA GNAS PA LA NI
GNAS PA MI 'THAD RO, ,GANG MED PA DES RANG GI BDAG NYID GANG ZHIG
JI LTAR GNAS PAR BYED, CI STE GNAS PAR BYED NA NI RI BONG GI RVAS
KYANG RANG GI BDAG NYID

GNAS BAR BYED PA ZHIG NA DE NI MI BRJOD DE, DE LTA BAS NA GNAS PA
MA GNAS PAS RANG GI BDAG NYID GNAS PAR MI BYED DO, ,GNAS PA GNAS
PAS KYANG RANG GI BDAG NYID GNAS PAR MI BYED DE, CI'I PHYIR ZHE
NA, GNAS PA NYID KYI PHYIR TE, GNAS PA LA YANG GNAS PAS CI ZHIG
BYA, ,DE LTA

@194B BAS NA GNAS PA GNAS PAS KYANG RANG GI BDAG NYID GNAS PAR MI
BYED DE, GANG GNAS PAR MI BYED PA DE GNAS PA YIN PAR JI LTAR
'GYUR, DE LTAR RE ZHIG GNAS PA DE NYID GNAS PA DE NYID KYIS GNAS
PAR MI BYED DO, ,JI LTAR GNAS PA DA GNAS PA GZHAN GYIS GNAS PAR
BYED PAR MI

RIGS SHE NA, JI SKAD DU, GAL TE SKYE BA GZHAN ZHIG GIS, ,DE SKYED
THUG PA MED PAR 'GYUR, ,CI STE SKYE BA MED SKYE NA, ,THAMS CAD DE
BZHIN SKYE BAR 'GYUR, ,ZHES SMRAS PA DE BZHIN DU, GNAS PA YANG
GNAS PA GZHAN ZHIG GIS GNAS PAR BYED DAM, GNAS PA GZHAN MED PAR

GNAS PAR BYED GRANG NA, DE LA RE ZHIG GNAS PA NI GNAS PA GZHAN
GYIS GNAS PAR MI BYED DO, ,GAL TE GNAS PA GNAS PA GZHAN GYIS GNAS
PAR BYED NA, DE LTA NA THUG PA MED PAR THAL BAR 'GYUR TE, DE YANG
GZHAN GYIS GNAS PAR BYED CING, DE YANG GZHAN GYIS GNAS PAR BYED

PA DE MTHA' MED PAR 'GYUR BAS DE NI MI 'DOD DE, DE LTA BAS NA
GNAS PA NI GZHAN PA GZHAN GYIS GNAS PAR MI RIGS SO, ,CI STE GNAS
PA DE GNAS PA GZHAN MED PAR GNAS PAR BYED DO SNYAM NA DE LA BSHAD
PAR BYA STE, JI LTAR GZHAN GNAS PAR BYED PA DE GNAS PA GZHAN MED

PAR GNAS PA DE BZHIN DU THAMS CAD KYANG GNAS PA GZHAN MED PAR
GNAS PAR 'GYUR TE, GNAS PAS GZHAN GNAS PAR BYED DO ZHES BYA BA
DON MED PA'I RTOG PA 'DIS CI BYA, YANG NA 'DI LTAR GNAS PA NYID
NI GNAS PA GZHAN MED PAR GNAS PA LA DNGOS PO GZHAN DAG NI GNAS PA
GZHAN

MED PAR MI GNAS SO ZHES KHYAD PAR GYI GTAN TSIGS BSTAN PAR BYA
DGOS NA DE YANG MI BYED PAS DE'I PHYIR GNAS PA NI GNAS PA GZHAN
GYIS GNAS PAR MI BYED DO, ,GANG GNAS PAR MI BYED PA DE NI GNAS PA
NYID KYANG MA YIN PAS DE'I PHYIR GNAS PA YANG YOD PA MA YIN NO,
,'DIR SMRAS

PA; 'GAG PA NI YOD DE, DE YANG DNGOS PO MA SKYES PA DANG MI GNAS
PA DAG LA MI 'THAD PAS SKYE BA DANG GNAS PA DAG KYANG RAB TU GRUB
PA NYID DO, ,BSHAD PA, ,GAL TE 'GAG BZHIN PA YOD PAR GYUR NA, DE
DNGOS PO 'GAG PA'AM, MA 'GAG PA'AM, 'GAG BZHIN PA'I YIN

@195A *, ,GRANG NA, RNAM PA THAMS CAD MI 'THAD DO, ,CI'I PHYIR
ZHE NA, 'DI LTAR, 'GAGS PA 'GAG PAR MI BYED DE, ,MA 'GAGS PA YANG
'GAG MI BYED, ,'GAG BZHIN PA YANG DE BZHIN MIN, ,DE LA RE ZHIG
'GAGS PA NI 'GAG PAR MI BYED DE, CI'I PHYIR ZHE NA,

MED PA'I PHYIR TE, MED PA LA CI ZHIG 'GAG PAR 'GYUR, ,MA 'GAGS PA
YANG 'GAG PAR MI BYED DE, CI'I PHYIR ZHE NA, 'GAGS PA DANG MA
'GAGS PA GNYIS MI MTHUN PA'I PHYIR RO, ,'GAG BZHIN PA YANG DE
BZHIN DU 'GAG PAR MI BYED DE, JI LTAR ZHE NA, JI SKAD DU, SKYE
BZHIN PA

SKYED PAR MI BYED DO ZHES SMRAS PA DE BZHIN TE, DES NA 'GAGS PA
DANG, MA 'GAGS PA MA GTOGS PAR 'GAG BZHIN PA MI SRID PA'I PHYIR
DANG, 'GAG PA GNYIS SU THAL BAR 'GYUR BA DANG, 'GAG BZHIN PA
GNYIS SU THAL BAR YANG 'GYUR BA'I PHYIR 'GAG BZHIN PA

'GAG PAR MI BYED DO, ,YANG GZHAN YANG, 'DI LA 'GAG BZHIN PA ZHES
BYA BA NI GANG GI CUNG ZAD NI 'GAGS CUNG ZAD NI MA 'GAGS PA 'AM,
YANG NA DE LA GZHAN 'GAGS PA 'AM, MA 'GAGS PA ZHIG YIN GRANG NA,
DE LA GAL TE 'GAGS PA DANG MA 'GAGS PA DE 'GAG

PAS DE 'GOG PAR BYED NA NI RE ZHIG DE'I CUNG ZAD 'GAG PA DES NI
BKAG PA MA YIN LA, 'GAG PA DE 'GAG BZHIN PA MA YIN TE, CI'I PHYIR
ZHE NA, DE 'GAGS NA 'GAG BZHIN PA MA YIN ZHING 'GAG BZHIN PA 'GOG
PAR BYED DO ZHES KYANG BRJOD PA'I PHYIR RO, ,GAL TE CUNG ZAD

'GAGS PA DE 'GAG PA MED PA KHO NAR 'GAGS NA NI DE'I LHAG MA YANG
DE BZHIN DU 'GOG PA MED PA KHO NAR 'GAG PAR 'GYUR PAR NGES SO,
,YANG NA DE'I GANG CUNG ZAD NI 'GAG PA MED PA KHO NAR 'GAGS LA,
CUNG ZAD NI 'GAGS PAS 'GAG PAR BYED PA LA KHYAD PAR CI YOD PA
BRJOD DGOS

SO; ,CI STE DE'I GANG DU CUNG ZAD 'GAGS PA DE YANG 'GAG PA KHO
NAR BKAG PA NI DE LTA NA MA 'GAGS PA 'GAGS PAS 'GAG PAR BYED KYI
'GAG BZHIN PA 'GAG PAR BYED PA MA YIN NO, ,GZHAN YANG, DE'I PHYIR
CUNG ZAD 'GAGS PA DE NI 'GAGS PAS 'GAG PAR MI BYED DE, 'GAGS

@195B ZIN PA'I PHYIR RO, ,DES NA, DE'I LHAG MA MA 'GAGS PA GANG
YIN PA DE 'GAGS PAS 'GAG PAR BYED DO ZHES BYA BAR 'GYUR TE, DE LA
'GAG BZHIN PA 'GAG BAR BYED DO, ,ZHES GANG SMRAS PA DE NYAMS PAR
GYUR TO, ,CI STE DE'I GANG CUNG ZAD 'GAGS PAS 'GAG PAR BYED NA NI
DE

LA 'GAG PA GNYIS KYIS BYAS PA'I KHYAD PAR CAN DU 'GYUR BA ZHIG NA
MI 'GYUR TE, 'GAG PA ZIN PA DE LA NI YANG 'GAG PAR BYA BA'I PHYIR
BYA BA 'GA' YANG RTZOM PAR MI BYED PAR DE'I PHYIR DE NI YANG 'GAG
PAR MI BYED DO, ,DE LTA BAS NA 'GAG BZHIN PA 'GAG PAR BYED DO
ZHES BYA BA DE

YANG SNYING PO MED PA LA BLOS SNYING POR BZUNG BAR ZAD DE GYI
NA'O, ,YANG GZHAN YANG, MA SKYES GANG ZHIG 'GAG PAR BYED, ,GANG
GI TSE CUNG ZAD KYANG SKYE BA MED DO, ,ZHES BYA BA DE SNGAR BSTAN
ZIN PA DE'I PHYIR MA SKYES PA GZHAN GANG ZHIG 'GAG PAR BYED CES
BYA BA DANG, DE LTA BAS NA 'GAG

PA YANG YOD PA MA YIN NO, ,YANG GZHAN YANG, 'GAG PA NI GNAS PA
'AM, MA GNAS PA LA BRTAG GRANG NA, DE NI GNYI GA LA YANG MI RUNG
STE, DE LA, RE ZHIG DNGOS PO GNAS PA LA, ,'GAG PA 'THAD PAR MI
'GYUR RO, ,GNAS PA'I BYA BA SKYES PA LA GNAS PA DANG MI MTHUN
PA'I 'GAG

PA MI 'THAD DE, GNAS PA'I PHYIR DE NI GRAGS PA YIN NO, ,GAL TE MI
GNAS PA LA 'GAG PA YOD PAS NYES PA MED DO, ,ZHE NA, DNGOS PO MI
GNAS PA LA YANG, ,'GAG PA MI 'THAD PAR MI 'GYUR RO, ,MI GNAS PA'I
PHYIR DPER NA 'GAGS PA BZHIN NO ZHES BYA BAR

DGONGS SO, ,SMRAS PA, MNGON SUM LA GTAN TSIGS KYI TSIG DON MED PA
DE NI 'JIG RTEN LA GRAGS PA YIN TE, JI LTAR DNGOS PO MA 'GAGS PAR
GNAS PA RGYU 'GA' ZHIG KHO NAS 'JIG PAR 'GYUR BA DE NI GZHON NU
YAN CHAD KYI MNGON SUM DU YIN PAS, DE'I PHYIR 'GAG PA NI YOD PA
KHO

NA YIN NO, ,BSHAD PA, DE LTA BAS NA, 'DI YANG KHYOD KYI BLO'I
MNGON SUM DU BYA BA'I RIGS TE, GNAS SKABS DE YI GNAS PA NI, ,DE
YIS 'GAG PA NYID MI 'GYUR, ,GNAS SKABS GZHAN GYIS GNAS SKABS NI,
,GZHAN GYIS 'GAG PA NYID MI 'GYUR, ,DNGOS PO GNAS

@196A *, ,SKABS GANG DU 'JUG PAR RTAG PAR DE'I GNAS SKABS DE NI
GNAS SKABS DES 'GAG PA NYID DU MI 'GYUR TE, CI'I PHYIR ZHE NA,
GNAS SKABS DE YOD PA'I PHYIR RO, ,'DI LTAR 'O MA'I GNAS SKABS
NYID KYIS 'O MA 'GAG PAR MI 'GYUR TE, 'O MA'I GNAS SKABS

YOD PA'I PHYIR RO, ,GNAS SKABS GZHAN GYIS KYANG GNAS SKABS GZHAN
'GAG PA NYID DU MI 'GYUR TE, CI'I PHYIR ZHE NA, GZHAN NI GNAS
SKABS GZHAN NA MED PA'I PHYIR RO, ,'DI LTAR ZHO'I GNAS SKABS SU
'O MA'I GNAS SKABS 'GAG PAR MI 'GYUR TE, ZHO'I GNAS SKABS NA

'O MA'I GNAS SKABS MED PA'I PHYIR RO, ,CI STE YOD NA NI, 'O MA
DANG ZHO GNYIS LHAN CIG NA GNAS PA DANG, ZHO RGYU MED PA LAS
'BYUNG BAR YANG 'GYUR BAS DE NI MI 'DOD DE, DE LTA BAS NA 'GAG PA
MI 'THAD PA YANG BLO'I MNGON SUM YIN PA'I PHYIR 'GAG PA ZHES BYA
BA CI YANG MED PA DE

LTAR KHONG DU CHUD PAR BYA'O, ,SMRAS PA, 'GAG PA NI YOD PA KHO NA
YIN TE, CI'I PHYIR ZHE NA, SNGAR KHAS BLANGS PA'I PHYIR TE, 'DI
LTAR KHYOD KYIS SNGAR DNGOS PO 'GAG BZHIN PA LA SKYE BA MI 'THAD
DO ZHES SMRAS PA DE'I PHYIR 'GAG PA DE YOD DE, GANG GI RGYU LAS
BYUNG BA'I SKYE BA

DGAG PAR BYAS PA'I PHYIR RO, ,'DI LTAR MED PA NI RGYUR MI 'THAD
DO, ,BSHAD PA, CI KHYOD RI MO'I ME GSOD PAR BYED DAM, KHYOD SKYE
BA MED PA LA 'GAG PA 'DOD KO, ,GANG TSE CHOS RNAMS THAMS CAD KYI,
,SKYE BA 'THAD PAR MI 'GYUR BA, ,DE TSE CHOS RNAMS THAMS CAD
KYI,,

'GAG PA 'THAD PAR MI 'GYUR RO, ,GANG GI TSE KHO BOS DNGOS PO
THAMS CAD KYI SKYE BA MI 'THAD DO ZHES SMRAS PA DE'I TSE DNGOS PO
THAMS CAD KYI 'GAG PA YANG MI 'THAD DO ZHES SMRAS PA MA YIN NAM,
'DI LTAR DNGOS POR SKYES SHING MED PA LA 'GAG PA YOD PAR JI LTAR
'GYUR, DE LTA

BAS NA SKYE BA BKAG BA KHO NAS 'GAG PA MI 'THAD PAR YANG RAB TU
BSTEN PA YIN NO, ,YANG GZHAN YANG, 'DI LA GAL TA RE ZHIG 'GAG PA
ZHIG YOD PAR GYUR NA, DE DNGOS PO YOD PA'AM, MED PA BRTAG GRANG
NA, DE LA, RE ZHIG DNGOS PO YOD PA LA, ,'GAG PA 'THAD PAR MI

@196B 'GYUR RO, ,RE ZHIG DNGOS PO YOD PA GNAS PA LA NI 'GAG PA
'THAD PAR MI 'GYUR TE, CI'I PHYIR ZHE NA, 'DI LTAR, DNGOS DANG
DNGOS PO MED PA DAG ,GCIG NYID NA NI 'THAD PA MED, ,DNGOS PO YOD
PA'I YOD PA NYID GANG YIN PA NI DNGOS PO YOD PA'O, ,DNGOS PO
'GAGS PA'I

MED PA NYID GANG YIN PA NI DNGOS PO MED PA STE, DNGOS PO DANG
DNGOS PO MED PA PHAN TSUN MI MTHUN PA DE GNYIS JI LTAR GCIG PA
NYID NI 'THAD PAR 'GYUR TE, DE LTA BAS NA, DNGOS PO YOD PA LA
'GAG PA 'THAD PAR MI 'GYUR TE, DNGOS PO MED PAR GYUR PA LA'ANG,
,'GAG

PA 'THAD PAR MI 'GYUR RO, ,JI LTAR ZHE NA, MGO GNYIS PA LA JI
LTAR NI, ,BCAD DU MED PA DE BZHIN NO, ,MED PA LA CI ZHIG 'GAG PAR
'GYUR TE, 'DI LTAR MGO GNYIS PA MED PAR BCAD PAR MI NUS PA BZHIN
NO, ,'GAG PA'I 'GAG PA ZHES GANG SMRAS PA DE LA BSHAD PAR

BYA STE, 'GAG PA 'GAG PA GZHAN DANG NI, ,DE NYID KYIS KYANG 'GAG
MI RIGS, ,'DI LA GAL TE 'GAG PA LA 'GAG PA ZHIG YOD PAR GYUR NA
DE GZHAN GYI BDAG NYID DAM RANG GI BDAG NYID KYIS 'GAG PAR 'GYUR
GRANG NA, GNYI GAS KYANG 'GAG PAR MI RIGS SO, ,JI LTAR ZHE NA,

JI LTAR SKYE BA RANG DANG NI, ,GZHAN GYIS BSKYED PA MA YIN BZHIN,
,JI SKAD DU, SKYE BA 'DI NI MA SKYES PAS, ,RANG GI BDAG NYID JI
LTAR SKYED, ,CI STE SKYED PAS SKYED BYED NA, ,SKYES NA CI ZHIG BA
SKYED DU YOD, ,CES SMRAS PA DE BZHIN DU 'GAG PA YANG MA 'GAGS PAS
RANG GI BDAG NYID

'GAG PAR BYED DAM, 'GAGS PAS RANG GI BDAG NYID 'GAG PAR BYED
GRANG NA, DE LA GAL TE 'GAG PA MA 'GAGS PAS RANG GI BDAG NYID
'GAG PAR BYED PA RTOG NA, DE JI LTAR 'THAD PAR 'GYUR TE, GANG GI
TSE MA 'GAGS PA NI 'GAG PA NYID MA YIN PAS MED PAS BDAG NYID

MED PA JI LTAR 'GAG PAR BYED, CI STE 'GAG PA 'GAGS PAS RANG GI
BDAG NYID 'GAG PAR BYED PAR RTOG NA, DE YANG JI LTAR 'THAD PAR
GYUR TE, 'GAGS PA LA GANG 'GAG PA 'GAG PAR 'GYUR BA'I RANG GI
BDAG NYID YANG 'GAG PAR BYA BA DE CI YANG MED DO, ,DE LTAR ME
ZHIG 'GAG

@197A *, ,PA RANG GI BDAG NYID KYIS 'GAG PAR BYED PAR MI 'THAD
DE, ,GZHAN GYI BDAG NYID KYIS KYANG MI 'THAD DE, JI SKAD DU, GAL
TE SKYE BA GZHAN ZHIG GIS, ,DE SKYED THUG PA MED PAR 'GYUR, ,CI
STE SKYE BA MED SKYE NA, ,THAMS CAD DE BZHIN SKYE BAR 'GYUR,
,ZHES SMRAS

PA DE BZHIN DU 'GAG PA YANG 'GAG PA GZHAN ZHIG GIS 'GAG PAR BYED
DAM, 'GAG PA GZHAN MED PAR 'GAG PAR BYED GRANG NA, DE LA GAL TE
'GAG PA DE 'GAG PA GZHAN GYIS 'GAG PAR BYED NA DE LTA NA THUG PA
MED PAR THAL BAR 'GYUR TE, DE YANG GZHAN GYIS 'GAG PAR BYED

CING DE YANG GZHAN GYIS 'GAG PAR BYED DE MTHA' MED PAR 'GYUR BAS
DE NI MI 'DOD DE, DE LTA BAS NA 'GAG PA'I 'GAG PA MI 'THAD DO,
,CI STE 'GAG PA DE 'GAG PA GZHAN MED PAR 'GAG GO SNYAM NA, DE LA
BSHAD PAR BYA STE, CI STE 'GAG PA MED 'GAGS NA, ,THAMS

CAD DE BZHIN 'GAG PAR 'GYUR, ,JI LTAR 'GAG PA DE 'GAG PA GZHAN
MED PAR 'GAGS PA DE BZHIN DU 'DUS BYAS THAMS CAD KYANG 'GAG PA
GZHAN MED PAR 'GAG PAR 'GYUR TE, 'GAGS PAS GZHAN 'GAG PAR BYED
DO, ,ZHES BYA BA MED PA'I RTOG PA 'DIS CI BYA, YANG NA

'DI LTAR 'GAG PA NYID NI 'GAG PA GZHAN MED PAR 'GAG PA LA DNGOS
PO GZHAN DAG NI 'GAG PA MED PAR MI 'GAG GO, ,ZHES KHYAD PAR GYI
GTAN TSIGS BSTAN PAR BYA DGOS NA MI BYED PAS DE'I PHYIR 'GAG PA
NI 'GAG PA GZHAN GYIS 'GAG PAR MI 'THAD DO, ,DE'I PHYIR

DE LTAR BRTAGS NA SKYE BA DANG GNAS PA DANG 'JIG PA DAG JI LTAR
YANG MI 'THAD DE, MI 'THAD NA JI LTAR 'DUS BYAS KYI MTSAN NYID DU
'GYUR, DE LTA BAS NA, SKYE BA DANG, GNAS PA DANG, 'JIG PA DAG
'DUS BYAS KYI MTSAN NYID YIN NO, ,ZHES BYA BA DE NI RTOG PA TZAM
DU ZAD DO, ,

SMRAS PA, 'DUS BYAS KYI SPYI'I MTSAN NYID DE DAG MI RUNG DU ZIN
KYANG RANG RANG GI MTSAN NYID KHO NAS 'DUS BYAS YOD DE, DPER NA
LKOG SHAL DANG MJUG MA DANG RDOG DANG RMIG PA DANG RVA'I MTSAN
NYID KYIS BA LANG YOD PA LTA BU'O, ,BSHAD PA, CI KHYOD LA LOG
RTOG MA SKYES PAR LEGS

@197B SO ZHES SGROGS SAM, KHYOD SKYE BA DANG GNAS PA DANG 'JIG PA
MED PA LA 'DUS BYAS KYI MTSAN NYID STON PAR BYED KO, ,SKYES DANG
GNAS DANG 'JIG PA DAG ,MA GRUB PAR NA 'DUS BYAS MED, ,'DI LTAR
SKYES PA DAG DANG GNAS PA DANG 'JIG PA RAB TU GRUB NA NI 'DUS
BYAS KYANG

RAB TU GRUB PAR 'GYUR GRANG NA, DE DAG RAB TU MI 'GRUB PAS SKYE
BA DANG GNAS PA DANG 'JIG PA DAG MA GRUB PA'I PHYIR 'DUS BYAS MED
NA GANG GI MTSAN NYID DU 'GYUR, ,MTSAN NYID MED PA'I PHYIR 'DUS
BYAS MI 'THAD DO, ,SMRAS PA, DNGOS PO RNAMS MTSAN NYID KHO NA LAS
RAB TU

'GRUB PAR MA NGES KYI, DNGOS PO RNAMS NI GNYEN PO LAS KYANG RAB
TU 'GRUB PAR 'GYUR BAS 'DUS BYAS KYI GNYEN POR 'DUS MA BYAS YOD
PAS DE YOD PA'I PHYIR 'DUS BYAS KYANG RAB TU 'GRUB PA NYID DO,
,BSHAD PA, CI KHYOD SGRON MAS NYI MA TSOL LAM, KHYOD 'DUS MA BYAS
KYIS

'DUS BYAS 'GRUB PAR 'DOD KO, ,'DUS BYAS RAB TU MA GRUB PAS, ,'DUS
MA BYAS NI JI LTAR 'GRUB, ,GAL TE KHYOD GNYEN PO LAS 'GRUB PAR
SEMS NA 'DUS MA BYAS KYI GNYEN PO 'DUS BYAS TE, MA GRUB PAR BSTAN
ZIN PAS JI LTAR 'DUS BYAS RAB TU GRUB NA 'DUS MA

BYAS RAB TU GRUB PAR 'GYUR BA DANG, 'DUS MA BYAS LAS 'DUS BYAS
RAB TU 'GRUB PAR 'DOD PA GANG YIN PA DE JI SMROS SHIG ,SMRAS PA,
GAL TE KHYOD LA SKYE BA DANG, GNAS PA DANG 'JIG PA DAG MED PA YIN
NA NI 'DUS BYAS YOD PA MA YIN PAR 'GYUR BA ZHIG NA, KYE MA 'DU
BYED

MI RTAG STE, ,SKYE ZHING 'JIG PA'I CHOS CAN YIN, ,ZHES GSUNGS PA
DE JI LTA BU, ,BSHAD PA, RMI LAM JI BZHIN SGYU MA BZHIN, ,DRI
ZA'I GRONG KHYER JI BZHIN DU, ,DE BZHIN GYI DANG DE BZHIN GNAS,
,DE BZHIN DU NI 'JIG PA GSUNGS, ,JI LTAR RMI LAM MTHONG BA DANG,
SGYU MA BYAS PA DANG

DRI ZA'I GRONG KHYER DAG SKYES PA DANG GNAS PA DANG ZHIG PAR
BRJOD KYANG DE DAG LA SKYES PA DANG, GNAS PA DANG ZHIG PA CI YANG
MED PA DE BZHIN DU BCOM LDAN 'DAS KYIS 'DUS BYAS KYI SKYE BA DANG
GNAS PA DANG 'JIG PA DAG BKA' STZAL MOD KYI, 'ON KYANG DE DAG LA
SKYE BAR BYED PA DANG, GNAS PAR

@198A *, ,BYED PA DANG, 'JIG PAR BYED PA CI YANG MED DO, ,DE
BZHIN DU BCOM LDAN 'DAS KYIS 'DU BYED RNAMS BDAG MED PA'I DPER
SGYU MA DANG, BRAG CHA DANG, GZUGS BRNYAN DANG, SMIG RGYU DANG,
RMI LAM DANG, DBU BA RDOS PA DANG, CHU'I CHU BUR DANG, CHU SHING
GI SDONG PO

DAG BSTAN TE, 'DI LA DE BZHIN NYID DAM MA NOR BA DE BZHIN NYID NI
'GA' YANG MED KYI, 'DI DAG NI SPROS PA YANG MA YIN, 'DI DAG NI
BRDZUN PA'ANG YIN NO ZHES KYANG GSUNGS SO, ,CHOS THAMS CAD BDAG
MED DO ZHES GSUNGS PA DANG BDAG MED PA ZHES BYA BA NI NGO BO NYID
MED PA'I DON TE, BDAG

CES BYA BA'I SGRA NI NGO BO NYID KYI TSIG YIN PA'I PHYIR RO, ,DE
LTA BAS NA 'DUS BYAS KYI SKYE BA DANG GNAS PA DANG 'JIG PA'I TSIG
NI KUN RDZOB KYI BDEN PAR GRUB PO, ,SKYE BA DANG GNAS PA DANG
'JIG PA BRTAG PA ZHES BYA BA STE RAB TU BYED PA BDUN PA'O,,
,,SMRAS PA, KHYOD KYIS SKYE BA DANG, GNAS PA

DANG, 'JIG PA BRTAG PA DE BYAS PAS KHO BO'I YID STONG PA NYID
NYAN PA LA 'BAB PAR BYAS KYIS, DE'I PHYIR DA NI BYED PA PO DANG
LAS BRTAG PAR BYA BA'I RIGS SO, ,BSHAD PA, 'DUN PA BZHIN BYA'O,
,SMRAS PA, 'DI LA THAMS CAD DU LAS DGE BA DANG MI DGE BA YANG
BSTAN, DE'I 'BRAS BU

YID DU 'ONG BA DANG, MI 'ONG BA YANG BSTAN, DE BZHIN DU LAS DGE
BA DANG MI DGE BA'I BYED PA PO YANG BSTAN, DE NYID KYANG DE'I
'BRAS BU ZAB POR BSTAN TE, BYED PA PO MED NA YANG LAS MI 'THAD
LA, LAS MED NA YANG 'BRAS BU MI 'THAD DO, ,DE LTAR BYED PA PO
DANG LAS YOD PAS DE YOD PA'I PHYIR DNGOS

PO THAMS CAD KYANG RAB TU 'GRUB PA 'THAD DO, ,BSHAD PA, GAL TE
BYED PA PO ZHIG LAS BYED PAR GYUR NA DE YIN PAR 'GYUR BA'AM, MA
YIN PAR GYUR PA ZHIG BYED PAR 'GYUR ZHING, LAS KYANG YIN PAR
'GYUR PA'AM, MA YIN PAR GYUR PA ZHIG BYA BAR 'GYUR GRANG NA, DE
LA, BYED PO YIN PAR GYUR PA DE, ,

LAS SU GYUR PA MI BYED DO, ,BYED PO MA YIN GYUR BA YANG, ,LAS SU
MA GYUR MI BYED DO, ,BYED PA PO YIN PAR GYUR PA NI, ,LAS YIN PAR
GYUR PA MI BYED DO, ,BYED PA PO MA YIN PAR GYUR PA YANG LAS MA
YIN PAR GYUR PA MI BYED DO, ,CI'I PHYIR ZHE NA, 'DI LTAR, YIN PAR
GYUR LA BYA BA MED, ,LAS

@198B KYANG BYED PA MED PAR 'GYUR, ,YIN PAR GYUR LA BYA BA MED,
,BYED PA PO YANG LAS MED 'GYUR, ,'DI LA BYA BA DANG LDAN PA KHO
NAS BYED PA PO YIN PAR 'GYUR TE, 'DI LTAR BYED PA PO KHO NA NI
BYED PA PO YIN GYI, MI BYED PA NI MA YIN PA'I PHYIR RO, ,DE'I
PHYIR BYED PA PO GANG BYA BA DANG LDAN PA DE BYED PA PO YIN

PAR GYUR PA ZHES BYA STE, BYED PA PO YIN PAR GYUR PA DE LA NI
YANG GANG GIS LAS BYED DO, ,ZHES BYA BA'I BYA BA GZHAN MED DO,
,CI STE YOD NA NI BYA BA GNYIS SU 'GYUR TE, BYED PA PO GCIG LA
BYA BA GNYIS NI MED DO, ,YANG GZHAN YANG, LAS KYANG BYED PO MED
PAR 'GYUR, ,BYED PA PO GZHAN CI YANG MI

BYED PA DE LA LAS YOD PAR YONGS SU BRTAG PA GANG YIN PA DE LA
YANG BYED PA PO MED PAR 'GYUR RO, ,CI'I PHYIR ZHE NA, BYED PA PO
LAS BYED NA LAS DE'I BYED PA POR 'GYUR ZHING, BYED PA PO BYED PA
DES KYANG LAS DE BYED PA PO DANG BCAS PAR 'GYUR BA YIN NA BYA BA
DANG BRAL NA BYED PA PO LAS DE MI BYED PA'I

PHYIR TE, DE LTA BAS NA LAS DE BYED PA PO MED PAR THAL BAR 'GYUR
RO, ,DE BZHIN DU LAS YIN PAR GYUR PA LA BYA BA MED DE, 'DI LA
YANG BYA BA DANG LDAN PA KHO NA LAS YIN PAR 'GYUR TE, 'DI LTAR
BYA BA KHO NA LAS YIN GYI, MI BYA BA MA YIN PA'I PHYIR RO, ,DE'I
PHYIR LAS GANG BYA BA DANG LDAN PA DE LAS YIN

PAR 'GYUR ZHES BYA STE, LAS YIN PAR GYUR PA DE LA NI, GANG GIS
BYA BA YIN NO, ,ZHES BYA BA'I BYA BA GZHAN MED DO, ,CI STE YOD NA
NI, BYA BA GNYIS SU 'GYUR TE, LAS GCIG LA BYA BA GNYIS NI MED DO,
,YANG GZHAN YANG, BYED PA PO YANG LAS MED GYUR, ,LAS MI BYA BA DE
LA BYED PA PO YOD PAR

YONGS SU BRTAG PA GANG YIN PA DE LA YANG LAS MED PAR 'GYUR RO,
,CI'I PHYIR ZHE NA, BYED PA PO'I BYA BA YIN NA BYED PA PO DE'I
LAS SU 'GYUR ZHING, LAS BYA BA DES KYANG BYED PA PO DE LAS DANG
BCAS PAR 'GYUR BA YIN NA BYA BA DANG BRAL NA LAS DE BYED PA PO'I
BYA BA MA YIN PA'I PHYIR TE, DE LTA BAS NA BYED PA

PO DE LAS MED PAR THAL BAR 'GYUR RO, ,DE LTA BAS NA BYA BA MED
PA'I PHYIR LAS KYANG BYED PA PO MED PAR THAL BAR 'GYUR LA, BYED
PA PO YOD LAS MED PAR THAL BAR 'GYUR BAS BYED PA PO YIN PAR GYUR
PA LAS YIN PA MI BYED DO, ,BYED PA PO MA YIN PAR GYUR PA YANG LAS
MA YIN PAR GYUR PA MI BYED DO, ,

@199A *, ,JI LTAR ZHE NA, GAL TE BYED POR MA GYUR PA, ,LAS SU MA
GYUR BYED NA NI, ,LAS LA RGYU MED THAL BAR 'GYUR, ,BYED PA PO
YANG RGYU MED 'GYUR, ,BYED PA PO DANG LAS DAG MA YIN PAR GYUR BA
ZHES BYA BA NI GANG DAG BYA BA DANG BRAL BA DAG GO, ,DE LA GAL TE
BYED PA PO MA YIN PAR GYUR

PA BYA BA DANG BRAL BA LAS MA YIN PAR GYUR PA BYA BA DANG BRAL BA
BYED NA BYED PA PO DANG LAS RGYU MED PAR THAL BAR 'GYUR RO, ,CI'I
PHYIR ZHE NA, 'DI LTAR BYED PA PO BYA BA DANG LDAN PA'I RGYU LAS
BYUNG BA BYED PA PO NYID YIN LA, LAS KYANG LAS NYID YIN PA'I
PHYIR RO, ,DE LTA BAS NA BYED PA PO DANG LAS DAG

MA YIN PAR GYUR PA BYA BA DANG BRAL BA YONGS SU RTOG NA RGYU MED
PA NYID DU THAL BAR 'GYUR RO, ,DE LA 'GA' YANG BYED PA PO MA YIN
PAR MI 'GYUR LA GANG YANG LAS MA YIN PAR MI 'GYUR TE, DE LTA NA
'DI NI BYED PA PO YIN NO, ,'DI NI LAS YIN NO ZHES BYA BA DAG MI
SRID PAR 'GYUR RO, ,DE DAG MI SRID

NA 'DI NI BSOD NAMS BYED PA YIN NO, ,'DI NI MA YIN NO, ,'DI NI
SDIG PA BYED PA YIN NO, ,'DI NI MA YIN NO ZHES BYA BA DAG KYANG
MI 'THAD PAR 'GYUR RO, ,DE DAG MI 'THAD NA 'TSOL BA'I NYES PA
CHEN POR 'GYUR BAS DE'I BYED PA PO MA YIN PAR GYUR PA LAS MA YIN
PAR GYUR PA MI BYED DE, ,

YANG NA, RGYU MED NA NI 'BRAS BU DANG, ,RGYU YANG 'THAD PAR MI
'GYUR RO, ,RGYU MED NA 'BRAS BU CUNG ZAD KYANG 'THAD PAR MI 'GYUR
TE, RGYU MED PA LA 'BRAS BU JI LTAR 'THAD PAR 'GYUR, CI STE 'THAD
NA NI GLO BUR DU THAMS CAD 'BYUNG BAR 'GYUR ZHING, RTZOM PA THAMS
CAD DON MED PA NYID DU YANG 'GYUR

BAS DE NI MI 'DOD DE, DE LTA BAS NA RGYU MED NA 'BRAS BU CUNG ZAD
KYANG 'THAD PAR MI 'GYUR RO, ,RGYU YANG 'THAD PAR MI 'GYUR RO,
,ZHES BYA BA NI RGYU MED NA RKYEN KYANG 'THAD PAR MI 'GYUR RO
ZHES BYA BA'I THA TSIG GO, ,DE YANG JI LTAR 'THAD CE NA, DNGOS PO
RGYU LAS BYUNG BA RNAMS LA RKYEN KYANG PHAN 'DOGS PAR

BYED PA YIN NA RGYU MED CING DE NYID MI 'BYUNG NA RKYEN RNAMS
KYIS GANG LA PHAN 'DOGS PAR 'GYUR RO, ,PHAN 'DOGS PAR MI BYED NA
NI JI LTAR RKYEN RNAMS SU 'GYUR, DE LTA BAS NA RGYU MED NA 'BRAS
BU YANG 'THAD PAR MI 'GYUR LA, RGYU YANG 'THAD PAR MI 'GYUR RO,
,DE MED NA NI BYA BA DANG, ,BYED PA PO DANG BYED

@199B MI RIGS, ,DE MED NA NI ZHES BYA BA NI DE MED NA STE, 'BRAS
BU DE MED NA BYA BA DANG BYED PA PO DANG, BYED PA DAG KYANG MI
RIGS SO, ,JI LTAR ZHE NA, 'DI NA GCAD PAR BYA BA GCOD PA NA GCOD
PA POS GCAD PAS GCOD PAR BYED DE, DE LA GCAD PAR BYA BA 'BRAS BU
YOD NA GCAD PA'I BYA BA YOD CING GCAD

PA'I BYA BA'I BYED PA PO GCOD PA PO YANG YOD LA, GCOD PA PO DE
YANG GCAD PA'I BYED PAS GCOD PAR BYED DE, ,GCAD PAR BYA BA 'BRAS
BU MED NA GZHI MED PA LA GCAD PA'I BYA BA JI LTAR YOD PAR 'GYUR,
GCAD PA'I BYA BA MED NA DE'I BYED PA PO GCOD PA PO YOD PAR GA LA
'GYUR, GCOD PA PO MED NA

GCAD PA'I BYED PA GA LA YOD, ,BYA BA LA SOGS MI RIGS NA, ,CHOS
DANG CHOS MIN YOD MA YIN, ,BYA BA LA SOGS PA MI RIGS PAR THAL BAR
GYUR NA CHOS DANG CHOS MA YIN PA DAG KYANG YOD PA MA YIN NO,
,CI'I PHYIR ZHE NA, 'DI LA CHOS DANG CHOS MA YIN PA LUS DANG NGAG
DANG YID KYI BYA BA'I KHYAD PAR

CAN DAG NI BYED PA PO DANG BYA BA LA BRTEN PAR 'DOD PA'I PHYIR
TE, DE LTA BAS NA, BYA BA DANG BYED PA PO DANG BYED PA DAG MI
RIGS NA DE DAG LA BRTEN PA'I CHOS DANG CHOS MA YIN PA DAG YOD PA
MA YIN NO, ,CHOS DANG CHOS MIN MED NA NI, ,DE LAS BYUNG BA'I
'BRAS BU MED, ,DE LTAR CHOS DANG CHOS MA YIN

PA DAG MED NA CHOS DANG CHOS MA YIN PA DE DAG LAS BYUNG BA'I
'BRAS BU YANG MED PAR THAL BAR 'GYUR, CI'I PHYIR ZHE NA, SA BON
LA SOGS PA LAS LO TOG SKYE BA BZHIN DU CHOS DANG CHOS MA YIN PA
DAG LAS 'BRAS BU 'GRUB PAR 'GYUR PA'I PHYIR RO, ,BYA BA LA SOGS
PA MI RIGS PA'I PHYIR

RO; ,CHOS DANG CHOS MA YIN PA DE DAG MED DO, ,DE DAG MED PAS DE
LAS BYUNG BA'I 'BRAS BU YOD PAR GA LA 'GYUR, 'BRAS BU MED NA THAR
PA DANG, ,MTHO RIS 'GYUR BA'I LAM MI 'THAD, ,'BRAS BU MED PAR
THAL BAR GYUR NA, DE'I THABS SU 'GYUR BA DANG THAL BAR 'GYUR BA'I
LAM YANG

MI 'THAD PAR 'GYUR RO, ,CI'I PHYIR ZHE NA, MTHO RIS DANG BYANG
GROL DAG NI CHOS KYI 'BRAS BU YIN LA DE DAG 'THOB PA'I THABS NI
LAM YIN NA MTHO RIS DANG BYANG GROL ZHES BYA BA 'BRAS BU DE DAG
MED NA LAM DE GANG GIS 'THOB PA'I THABS SU GYUR, BYA BA DAG NI
THAMS CAD KYANG, ,DON MED NYID

@200A *, ,DU THAL BAR 'GYUR, 'BRAS BU MED PAS MTHO RIS DANG BYANG
GROL GYI LAM MI 'THAD PAR THAL BAR 'GYUR PA 'BA' ZHIG TU YANG MA
ZAD KYI, 'JIG RTEN NA ZHING LAS LA SOGS PA'I BYA BA GANG DAG YIN
PA DE DAG KYANG DON MED PA NYID DU THAL BAR 'GYUR TE, 'JIG RTEN
NI 'BRAS

BU'I DON DU BYA BA DE DANG DE DAG RTZOM PAR BYED PA YIN NA 'BRAS
BU DE DANG DE DAG MI 'THAD CING 'BRAS BU MED NA BYA BA SGRUB PA
DAG DUM PA'I SNOD DU ZAD PAS DON MED PA NYID DU THAL BAR 'GYUR
RO, ,DE'I PHYIR DE LTAR RGYU MED NA NYES PA MANG PO DANG CHEN PO
DAG TU THAL BAR 'GYUR BAS BYED PA PO MA YIN

PAR 'GYUR BAS LAS MA YIN PAR GYUR PA BYED DO, ,ZHES BYA BA DE NI
SHIN TU TSIG NGAN PA YIN NO, ,DE LA 'DI SNYAM DU BYED PA PO YIN
PA DANG MA YIN PAR GYUR PA LAS YIN PA DANG MA YIN PAR GYUR PA
BYED PAR SEMS NA, DE LA BSHAD PAR BYA STE, BYED PA POR GYUR MA
GYUR PA, ,GYUR MA GYUR DE MI BYED

DE; ,BYED PA PO YIN PA DANG MA YIN PAR GYUR PA NI BYA BA DANG
LDAN PA DANG BYA BA DANG MI LDAN PA'O, ,LAS YIN PA DANG MA YIN
PAR GYUR PA YANG BYA BA DANG LDAN PA DANG BYA BA DANG MI LDAN
PA'O, ,BYED PA PO YIN PA DANG MA YIN PAR GYUR PA LAS YIN PA DANG
MA YIN PAR GYUR PA MI BYED DO, ,CI'I PHYIR ZHE NA, YIN DANG

MA YIN GYUR PA NI, ,PHAN TSUN 'GAL BAS GA LA GCIG ,GAL TE BYED PA
PO DANG LAS DE LTA BU DAG SRID PAR GYUR NA NI BYED PA PO DE LAS
DE BYED PAR YANG 'GYUR GRANG NA, YIN PA DANG MA YIN PAR GYUR PA
NI PHAN TSUN 'GAL BA YIN PAS, GCIG NA YOD PAR GA LA 'GYUR TE, DE
LTA BAS NA MI SRID PA'I PHYIR DANG,

GNYI GA'I SKYON JI SKAD BSTAN PAR THAL BAR 'GYUR BA'I PHYIR BYED
PA PO YIN PA DANG, MA YIN PAR GYUR PA MI BYED DO, ,DE LTAR RE
ZHIG PHYOGS MTHUN PA GSUM GYIS BYED PA PO DANG LAS MI 'THAD DE,
BYED PA PO YIN PAR GYUR PA LAS YIN PAR GYUR PA MI BYED PA DANG,
BYED PA PO MA YIN PAR GYUR

PA LAS MA YIN PAR GYUR PA MI BYED PA DANG, BYED PA PO YIN PA
DANG, MA YIN PAR GYUR PA LAS YIN PAR GYUR PA LAS YIN PA DANG, MA
YIN PAR GYUR PA MI BYED DO, ,MI MTHUN PAS KYANG MI 'THAD DE, ,'DI
LTAR, BYED PA PO DANG LAS DAG NI, ,GYUR PA MA GYUR MI BYED DO,
,MA GYUR PA

@200B YANG GYUR MI BYED, ,RE ZHIG BYED PA PO YIN PAR GYUR PA LAS,
MA YIN PAR GYUR BA MI BYED DO, ,BYED PA PO MA YIN PAR GYUR PA LAS
YIN PAR GYUR BA MI BYED DO, ,CI'I PHYIR ZHE NA, 'DI LTAR, 'DIR
YANG SKYON DER THAL BAR 'GYUR, BYED PA PO DANG LAS RNAM PA DE LTA
BU DAG YONGS SU RTOG NA 'DIR YANG GANG GI

PHYIR SNGAR BSTAN PA'I SKYON BYED PA PO YIN PAR GYUR PA LA BYA BA
MED PA DANG, LAS LA BYED PA PO MED PA DANG, LAS YIN PAR GYUR PA
LA BYA BA MED PA DANG, BYED PA PO LAS MED PA DANG, BYED PA PO
DANG LAS MA YIN PAR GYUR PA DAG LA RGYU MED PAR 'GYUR BA DE'I
PHYIR BYED PA PO YIN PAR GYUR PA LAS MA YIN PAR

GYUR PA MI BYED LA, BYED PA PO MA YIN PAR GYUR PA LAS YIN PAR
GYUR PA MI BYED LA, ,BYED PA PO DANG LAS DAG NI, ,GYUR DANG BCAS
PA MA GYUR DANG, ,GYUR MA GYUR PA MI BYED DE, ,BYED PA PO YIN PAR
GYUR PA LAS MA YIN PAR GYUR PA DANG YIN PA DANG MA YIN PAR GYUR
PA MI BYED DO, ,CI'I PHYIR ZHE NA,

GTAN TSIGS GONG DU BSTAN PHYIR RO, ,BYED PA PO YIN PAR GYUR PA LA
BYA BA MED PA DANG, LAS MA YIN PAR GYUR PA LA RGYU MED PA DANG,
LAS YIN PA DANG MA YIN PAR GYUR PA PHAN TSUN 'GAL BAS GA LA GCIG
CES BSTAN PA'I PHYIR RO, ,BYED PA PO DANG LAS DAG NI, ,MA GYUR PA
NI GYUR BCAS DANG, ,

GYUR MA GYUR PA MI BYED DE, ,BYED PA PO MA YIN PAR GYUR PA LAS
YIN PAR GYUR PA DANG, YIN PA DANG MA YIN PAR GYUR PA MI BYED DO,
,CI'I PHYIR ZHE NA, GTAN TSIGS GONG DU BSTAN PHYIR RO, ,BYED PA
PO MA YIN PAR GYUR PA LAS RGYU MED PA BYED, LAS MA YIN PAR GYUR
PA LA BYA BA MED PA DANG, LAS

YIN PA DANG MA YIN PAR GYUR PA PHAN TSUN 'GAL BAS GA LA GCIG CES
BSTAN PA'I PHYIR RO, ,BYED PA POR GYUR MA GYUR NI, ,LAS SU GYUR
DANG MA GYUR PA, ,MI BYED, BYED PA PO YIN PA DANG MA YIN PAR GYUR
PA LAS YIN PAR GYUR PA DANG, MA YIN PAR GYUR PA MI BYED DO, ,CI'I
PHYIR ZHE NA,

'DIR YANG GTAN TSIGS NI, ,GONG DU BSTAN PAS SHES PAR BYA, ,BYED
PA PO YIN PA DANG MA YIN PAR GYUR PA LAS, PHAN TSUN 'GAL BAS GAL
GCIG CES BYA BA DANG, LAS YIN PAR GYUR PA LA BYA BA MED PA DANG,
LAS MA YIN PAR GYUR PA LA RGYU MED PAR 'GYUR RO ZHES BSTAN

@201A *, ,PA DAG GIS SHES PAR BYA'O, ,DE LTAR PHYOGS MI MTHUN PA
DRUG GIS KYANG BYED PA PO DANG LAS MI 'THAD DE, YIN PAR GYUR PA
MA YIN PAR GYUR PA DANG, MA YIN PAR GYUR PA YIN PAR GYUR PA MI
BYED PA DANG, YIN PAR GYUR PA MA YIN PAR GYUR PA DANG, YIN PA
DANG MA

YIN PAR GYUR PA MI BYED PA DANG, MA YIN PAR GYUR PAS YIN PAR GYUR
PA DANG, YIN PA DANG MA YIN PAR GYUR PA MI BYED PA DANG, YIN PA
DANG MA YIN PAR GYUR PA YIN PAR GYUR PA DANG, MA YIN PAR GYUR PA
MI BYED DE, DE LTA BAS NA BYED PA PO 'DI LAS 'DI BYED DO ZHES BYA
BA DE JI LTAR

YANG MI 'THAD DO, ,SMRAS PA, BYED PA PO 'DI LAS 'DI BYED DO
ZHE'AM, MI BYED DO ZHES BYA BA DES KHO BO LA CI BYA, YOD NA NI RE
ZHIG BYED PA PO DANG LAS YOD DO, ,BSHAD PA, CI KHYOD TIL MAR 'DOD
LA DGON PA'I TIL KA TSOL LAM, KHYOD BYED PA PO DANG LAS ZHES BYA
BA'I MING TZAM

GYIS DGA' ZHING CI YANG MI BYED PA BYED POR 'DOD LA MI BYA BA LAS
SU 'DOD KO, ,BYA BA GZHAN MI 'THAD PAS DE DAG YOD PAR BRTAG PA
DON MED PAR 'GYUR DU NGES TE, DE LTA BU'I RANG BZHIN CAN NI BYED
PA PO YANG MA YIN LA DE LTA BU'I RANG BZHIN CAN NI LAS KYANG MA
YIN PAS 'DIR GANG BDEN PAR

GYUR PA DE NYID GZUNG BAR BYA BA'I RIGS PA SNYAM, SMRAS PA, GAL
TE DE LTAR BYED PA PO YANG MED LA, LAS KYANG MED NA KHYOD KYIS
RGYU MED PA'I SKYON DU THAL BAR 'GYUR RO, ,ZHES GANG DAG BSTAN PA
DE DAG THAMS CAD KHYOD LA RJES SU 'BREL BAR MI 'GYUR RAM, BSHAD
PA, MI 'GYUR

TE, KHO BO NI BYED PA PO DANG LAS DAG MED PA NYID DU MI SMRA'I,
KHO BOS DE DAG GI BYA BA YIN PAR GYUR PA DANG, MA YIN PAR GYUR PA
YONGS SU RTOGS PA SPANGS PA DE BYAS TE, KHO BO NI BYED PA PO DANG
LAS DAG BRTEN NAS GDAGS PAR 'DOD DE, DE YANG JI LTAR ZHE NA, BYED
PO LAS LA BRTEN BYAS

SHING, ,LAS KYANG BYED PO DE NYID LA, ,BRTEN NAS 'BYUNG BA MA
GTOGS PAR, ,'GRUB PA'I RGYU NI MA MTHONG NGO, ,BYED PA PO NI LAS
LA BRTEN CING LAS LA GNAS, LAS LA LTOS NAS BYED PA PO ZHES GDAGS
SHING BRJOD DO, ,DE'I LAS KYANG BYED PA PO DE NYID LA BRTEN NAS
'BYUNG ZHING DE'I LAS

@201B ZHES GDAGS SHING BRJOD DO, ,DE'I PHYIR DE GNYIS NI LTOS PA
CAN DU GDAGS PA YIN GYI, NGO BO NYID DU GRUB PA DANG MA GRUB PA
MED DO, ,DE'I PHYIR DE LTAR DE GNYIS YOD PA NYID DANG MED PA NYID
DU KHAS MA BLANGS PAS DBU MA'I LAM DU GDAGS PA YIN NO, ,GDAGS PA
DE MA GTOGS PAR DE

GNYIS 'GRUB PA'I MTSAN NYID GZHAN MA MTHONG NGO, ,DE BZHIN NYER
LEN SHES PAR BYA, ,NYER LEN ZHES BYA BA NI DNGOS POR LTA STE,
GANG LA DNGOS PO YOD PA DE LA BYED PA PO DU MA YOD PAS 'DIR NYE
BAR BLANGS PA DANG NYE BAR LEN PA PO GZUNG BAR 'DOD PAR BYA'O,
,DE LA JI LTAR BYED PA PO LA BRTEN

NAS GDAGS PA DE BZHIN DU, NYE BAR LEN PA PO YANG NYE BAR BLANG BA
LA BRTEN NAS GDAGS SO, ,JI LTAR LAS BYED PA PO DE NYID LA BRTEN
NAS GDAGS PA DE BZHIN DU NYE BAR BLANG BA YANG NYE BAR LEN PA PO
DE NYID LA BRTEN NAS GDAGS TE, DE GNYIS LA YANG DE MA GTOGS PAR
'GRUB PA'I

MTSAN NYID MA MTHONG NGO, ,DE YANG, JI LTAR ZHE NA, LAS DANG BYED
PO BSAL PHYIR RO, ,BSAL ZHES BYA BA NI BKAG PA'O, ,PHYIR RO ZHES
BYA BA NI GTAN TSIGS KYI DON TE, BYED PA PO DANG LAS DE DAG SNGAR
RNAM PA DU MAR GSAL BAR BYAS PAS DE DAG GSAL BA KHO NAS NYE BAR
LEN PA PO DANG NYE

BAR BLANG BA DAG GIS 'GRUB PA'I MTSAN NYID GZHAN YANG BSAL BAR
SHES PAR BYA'O, ,DE LA JI LTAR BYED PA PO YIN PAR GYUR PA LAS YIN
PAR GYUR PA MI BYED LA, BYED PA PO MA YIN PAR GYUR PA LAS MA YIN
PAR GYUR PA MI BYED, BYED PA PO YIN PA DANG MA YIN PAR GYUR PA
LAS YIN PA DANG MA YIN

PAR GYUR PA MI BYED DE, SKYON DU MAR THAL BAR 'GYUR BA'I PHYIR RO
ZHES BYA BA DE BZHIN DU NYE BAR LEN PA PO YANG NYE BAR LEN PA PO
YIN PAR GYUR PA NYE BAR BLANG BA YIN PAR GYUR PA NYE BAR LEN PAR
MI BYED, NYE BAR LEN PA PO MA YIN PAR GYUR PA NYE BAR BLANG BA MA
YIN PA DANG MA YIN PAR GYUR PA NYE BAR

LEN PAR MI BYED DE, SKYON DU MAR THAL BAR 'GYUR BA'I PHYIR RO,
,PHYOGS MI MTHUN PA DAG LA YANG DE BZHIN DU SBYAR RO, ,BYED PA PO
DANG LAS DAG GIS, ,DNGOS PO LHAG MA SHES PAR BYA, ,BYED PA PO LAS
DAG DANG DNGOS PO LHAG MA RNAMS MTSUNGS PAR SHES PAR BYA'O, ,NYE
BAR LEN PA

@202A *, ,LOGS SHIG TU SMOS PA NI GTZO BO YIN PA'I PHYIR DANG,
DON 'OG MA DAG GI PHYIR TE, DE LA DNGOS PO LHAG MA RNAMS NI RGYU
DANG 'BRAS BU DANG YAN LAG DANG YAN LAG CAN DANG, ME DANG BUD
SHING DANG, YON TAN DANG YON TAN CAN DANG, MTSAN NYID DANG, MTSAN
NYID

KYI GZHI DANG, RNAM PA DE LTA BU DAG GO, ,DE RGYU YIN PAR GYUR PA
'BRAS BU YIN PAR GYUR PA MI SKYED, RGYU MA YIN PAR GYUR PA 'BRAS
BU MA YIN PAR GYUR PA MI SKYED, RGYU YIN PA DANG, MA YIN PAR GYUR
PA 'BRAS BU YIN PA DANG, MA YIN PAR GYUR PA MI SKYED DE, PHYOGS
THAMS CAD LA YANG

DE BZHIN DU SBYAR BAR BYA ZHING, SKYON DU THAL BAR 'GYUR BA JI
SKAD SMOS PA DAG KYANG BSTAN PAR BYA'O, ,RGYU YANG 'BRAS BU SKYED
PAR BYED PA NA YIN PAR GYUR PA ZHES BYA'O, ,DE LAS GZHAN PA NI MA
YIN PAR GYUR PA'O, ,'BRAS BU YANG SKYED PAR BYA BA NA YIN PAR
GYUR PA ZHES BYA'O, ,DE LAS GZHAN

PA NI MA YIN PAR GYUR PA'O, ,DE BZHIN DU YAN LAG DANG YAN LAG CAN
DAG LA YANG BLTA BAR BYA STE, YAN LAG YIN PAR GYUR PA YAN LAG CAN
YIN PAR GYUR PA DAG LA MI 'JUG ,MA YIN PAR GYUR PA YANG MA YIN
PAR GYUR PA DAG LA MI 'JUG ,YIN PA DANG MA YIN PAR GYUR PA YANG
YIN

PA DANG MA YIN PAR GYUR PA DAG LA MI 'JUG GO, ,ME YIN PAR GYUR PA
YANG BUD SHING YIN PAR GYUR PA MI SREG ,MA YIN PAR GYUR PA YANG
MA YIN PAR GYUR PA MI SREG ,YIN PA DANG MA YIN PAR GYUR PA YANG
YIN PA DANG MA YIN PAR GYUR PA MI SREG GO, ,YON TAN YIN PAR GYUR
PA YANG YON TAN

CAN YIN PAR GYUR PA LA MI 'JUG ,MA YIN PAR GYUR PA YANG MA YIN
PAR GYUR PA LA MI 'JUG ,YIN PA DANG MA YIN PAR GYUR PA YANG YIN
PA DANG MA YIN PAR GYUR PA LA MI 'JUG GO, MTSAN NYID YIN PAR GYUR
PA YANG MTSAN NYID KYI GZHI YIN PAR GYUR PA MTSON PAR MI BYED, MA
YIN

PAR GYUR PA YANG MA YIN PAR GYUR PA MTSON PAR MI BYED, YIN PA
DANG MA YIN PAR GYUR PA YANG YIN PA DANG, MA YIN PAR GYUR PA
MTSON PAR MI BYED DO, ,JI LTAR BYED PA PO LAS LA BRTEN NAS GDAGS
LA, LAS KYANG BYED PA PO NYID LA BRTEN NAS GDAGS PA DE BZHIN DU
'BRAS BU YANG RGYU

@202B LA BRTEN NAS GDAGS LA, RGYU YANG 'BRAS BU DE NYID LA BRTEN
NAS GDAGS SO, ,YAN LAG CAN YANG YAN LAG LA BRTEN NAS GDAGS LA,
YAN LAG KYANG YAN LAG CAN DE NYID LA BRTEN NAS GDAGS SO, ,ME YANG
BUD SHING LA BRTEN NAS GDAGS LA, ,BUD SHING YANG ME DE NYID LA

BRTEN NAS GDAGS SO, ,YON TAN CAN YANG YON TAN LA BRTEN NAS GDAGS
LA, YON TAN YANG YON TAN CAN DE NYID LA BRTEN NAS GDAGS SO,
,MTSAN NYID KYI GZHI YANG MTSAN NYID LA BRTEN NAS GDAGS LA, MTSAN
NYID KYANG MTSAN NYID KYI GZHI DE NYID LA BRTEN NAS GDAGS

SO, ,DE LTAR DE DAG LA LTOS TE GDAGS PA MA GTOGS PAR RNAM PA
GZHAN GANG GIS KYANG DE DAG 'GRUB PAR MI 'THAD DO, ,BYED PA PO
DANG LAS BRTAG PA ZHES BYA BA STE RAB TU BYED PA BRGYAD PA'O,,
,,DBU MA RTZA BA'I 'GREL PA BUD DHA P'A LI TA, BAM PO BZHI PA,
SMRAS PA, DE

BZHIN NYER LEN SHES PAR BYA, ,ZHES GANG BSHAD PA DE LA SMRA BAR
BYA STE, LTA DANG NYAN LA SOGS PA DANG, ,TSOR SOGS DANG YANG
DBANG BYAS PA, ,GANG GI YIN PA DE DAG GI, ,SNGA ROL DE YOD KHA
CIG SMRA, ,LTA DANG NYAN LA SOGS PA DANG, ,ZHES BYA BA NI LTA BA
DANG NYAN PA LA SOGS PA'O,,

LTA BA DANG NYAN PA LA SOGS PA DANG, TSOR BA LA SOGS PA DAG GANG
GI NYE BAR BLANG BA YIN PA'I DNGOS PO DE LTA BA DANG NYAN PA LA
SOGS PA DANG, TSOR BA LA SOGS PA DE DAG GI SNGA ROL NA YOD DO
ZHES KHA CIG DE SKAD CES SMRA'O, ,DE CI'I PHYIR ZHE NA, DNGOS PO
YOD PA MA YIN NA, ,LTA LA

SOGS PA JI LTAR 'GYUR, ,DE PHYIR DE DAG SNGA ROL NA, ,DNGOS PO
GNAS PA DE YOD DE, ,DNGOS PO YOD PA MA YIN NA, ,LTA BA LA SOGS PA
DAG JI LTAR NYE BAR BLANG BA YIN PAR 'GYUR, DE'I PHYIR MI 'THAD
PAS LTA BA LA SOGS PA DE DAG GI SNGA ROL NA LTA BA LA SOGS PA DAG
GANG GI NYE BAR BLANG

BA YIN PA'I DNGOS PO GNAS PA DE YOD DO, ,NYE BAR LEN PA PO DE YOD
NA NYE BAR BLANG BA YANG LTOS PAS GDAGS SU YOD PA YIN NA DE LA
KHYOD CI ZER, BSHAD PA, LTA DANG NYAN LA SOGS PA DANG, ,TSOR BA
LA SOGS NYID KYI NI, ,SNGA ROL DNGOS PO GANG GNAS PA, ,DE NI GANG
GIS GDAGS

@203A *, ,PAR BYA, ,'DI LA LTA BA DANG NYAN PA LA SOGS PA DANG,
TSOR BA LA SOGS PA DAG GIS LTA BA PO DANG, NYAN PA PO DANG, TSOR
BA PO ZHES DNGOS PO GDAGS PAR BYA BA YIN NA LTA BA LA SOGS PA
DANG, TSOR BA LA SOGS PA DAG GI SNGA ROL NA LTA BA LA SOGS PA DAG
GANG GI

NYE BAR BLANG BA ZHES BRJOD PA'I DNGOS PO YOD DO, ,ZHES BRTAG
PA'I DNGOS PO DE 'DI LTAR GNAS TE, YOD DO ZHES GANG GIS GDAGS PAR
BYA, SMRAS PA, DE NI LTA BA LA SOGS PA DAG MED PAR YANG RANG NYID
KYIS RAB TU GRUB PAR YOD DO, ,BSHAD PA, LTA LA SOGS PA MED PAR
YANG, ,GAL

TE DE NI GNAS GYUR NA, ,DE MED PAR YANG DE DAG NI, ,YOD PAR 'GYUR
BAR THE TSOM MED, ,LTA BA LA SOGS PA DAG MED PAR YANG GAL TE
DNGOS PO DE RANG NYID KYIS RAB TU GRUB CING GNAS PA YOD DO, ,ZHES
BRJOD NA, DNGOS PO DE MED PAR YANG LTA BA LA SOGS PA DE DAG RANG
NYID KYIS RAB TU GRUB

CING GNAS PA YOD PAR 'GYUR PAR THE TSOM MED DO, ,SMRAS PA, LTA BA
LA SOGS PA DAG KYANG DE MED PAR GNAS PAR GYUR NA SKYON CI YOD,
,BSHAD PA, THAMS CAD SKYON NYID DU 'GYUR TE, CI'I PHYIR ZHE NA,
LTA BA LA SOGS PA DAG MED PA'I DNGOS PO GSAL BAR BYED PA MED PAR
GNAS PA

MED PAR 'GYUR BA DANG, DE MED NA LTA BA LA SOGS PA DAG KYANG GSAL
BAR BYED PA MED PAR GNAS PAR 'GYUR BA'I PHYIR RO, ,GANG GI PHYIR
DE DAG NI, CI YIS GANG ZHIG GSAL BAR BYED, ,GANG GIS CI ZHIG GSAL
BAR BYED, ,LTA BA LA SOGS PA CI ZHIG PO DAG GIS DNGOS PO GANG
ZHIG

LTA BA PO DANG NYAN PA PO DANG TSOR BA PO DANG ZHES GSAL BAR BYED
DE, GSAL BAR BYED CES BYA BA NI, MNGON PAR BYED PA DANG, GZUNG
BAR BYED PA DANG, SHES PAR BYED CES BYA BA'I THA TSIG GO , ,DNGOS
PO GANG ZHIG POS KYANG LTA BA LA SOGS PA CI ZHIG PO DAG 'DI NI
LTA BA'O, ,'DI NI NYAN PA'O,,

'DI NI TSOR BA'O, ,ZHES GSAL BAR BYED DO, ,DE LTAR GANG GI PHYIR
LTA BA LA SOGS PA DAG GIS DNGOS PO GSAL BAR BYED PA, DNGOS POS
KYANG LTA BA LA SOGS PA DAG GSAL BAR BYED PA DE'I PHYIR, CI MED
GANG ZHIG GA LA YOD, ,GANG MED CI ZHIG GA LA YOD, ,LTA BA LA SOGS
PA

@203B CI ZHIG PO DAG MED NA GSAL BAR BYED PA MED PA'I DNGOS PO
GANG ZHIG PO GNAS PAS GNAS PAR 'GYUR BA GA LA YOD, DNGOS PO GANG
ZHIG PO MED NA YANG GSAL BAR BYED PA MED PA'I LTA BA LA SOGS PA
CI ZHIG PO DAG GNAS PAR 'GYUR BA GA LA YOD DE, DE LTA BAS NA, LTA
BA LA SOGS

PA CI ZHIG PO DAG GI SNGA ROL NA DNGOS PO GANG ZHIG PO GNAS PA
MED DO, ,SMRAS PA, LTA LA SOGS PA THAMS CAD KYI, ,SNGA ROL GANG
ZHIG YOD PA MIN, ,LTA BA LA SOGS PA CI ZHIG PO THAMS CAD KYI SNGA
ROL NA DNGOS PO GANG ZHIG PO YOD DO, ,ZHES NI MI SMRA'I, 'DI LTA
BA LA SOGS PA'I

CI ZHIG PO DAG RE RE'I SNGA ROL NA DNGOS PO GANG ZHIG PO YOD PAS
DE'I PHYIR DE NI, LTA LA SOGS PA GZHAN DAG GIS, ,GZHAN GYI TSE NA
GSAL BAR BYED, ,GANG GI PHYIR DE LTA BA LA SOGS PA THAMS CAD KYI
SNGA ROL NA YOD PA MA YIN GYI, LTA BA LA SOGS PA DAG RE RE'I SNGA
ROL NA YOD PA

DE'I PHYIR DE NI LTA BA LA SOGS PA GZHAN DANG GZHAN GYIS DUS
GZHAN GYI TSE NA LTA BA PO DANG NYAN PA PO DANG, TSOR BA PO ZHES
GSAL BAR BYED DO, ,DE LTA BAS NA DE NI LTA BA LA SOGS PA DAG GI
SNGA ROL NA MED PA YANG MA YIN LA, GSAL BAR BYED PA MED PA YANG
MA YIN NO, ,BSHAD PA, RANG

GI BLO GROS YANG BAR STON PAR ZAD DE GYI NA ZHIG SMRAS SO, ,LTA
LA SOGS PA THAMS CAD KYI, ,SNGA ROL GAL TE YOD MIN NA, ,LTA LA
SOGS PA RE RE YI, ,SNGA ROL DE NI JI LTAR YOD, ,LTA BA LA SOGS PA
THAMS CAD KYI SNGA ROL NA GAL TE YOD PA MA YIN NA, LTA BA LA SOGS
PA RE RE'I SNGA ROL NA

YANG DE YOD PA MA YIN PAR NGES SO, ,CI STE RE RE'I SNGA ROL NA
YOD NA NI THAMS CAD KYI SNGA ROL NA YANG DE YOD PAR GSAL LO, ,CI
STE DE GANG GI TSE LTA BA'I SNGA ROL NA YOD PA DE'I TSE NA NYAN
PA LA SOGS PA DAG GI SNGA ROL NA MED PA YIN NA DE DAG GI SNGA ROL
NA MED PA GANG YIN PA DE JI LTAR NYAN PA'I

SNGA ROL NA MED PA BZHIN DU LTA BA SPANGS TE, NYAN PA'I SNGA ROL
NA YOD PAR 'GYUR, DE LTA BAS NA RE RE'I SNGA ROL NA YOD KYI,
THAMS CAD KYI SNGA ROL NA MED DO ZHES BYA BA DE NI GYI NA'O,
,YANG GZHAN YANG, GAL TE RE RE'I SNGA ROL NA, ,LTA PO DE NYID
NYAN PO DE, ,TSOR BA PO YANG DE NYID 'GYUR,,

@204A *, ,DE NI DE LTAR MI RIGS SO, ,GAL TE DE LTA BA LA SOGS PA
RE RE'I SNGA ROL NA YOD PAR GYUR NA DE LTA BA PO YANG DE NYID YIN
LA, NYAN PA PO YANG DE NYID YIN, TSOR BA PO YANG DE NYID YIN PAR
'GYUR TE, DE DE LTAR NA MI RIGS SO, ,CI'I PHYIR ZHE NA, SKYES BU
SKAR KHUNG THA DAD PAR

'GRO BA BZHIN DU BDAG DBANG PO GZHAN DU 'GRO BAR THAL BAR 'GYUR
BA'I PHYIR TE, BDAG NI DBANG PO GZHAN GANG DU 'GRO BAR MI 'DOD
DO, ,CI STE BDAG DBANG PO GZHAN DU 'GRO BAR THAL BA DER GYUR NA
MI RUNG NGO SNYAM PAS LTA BA PO YANG GZHAN NYID YIN LA, NYAN PA
PO YANG GZHAN NYID YIN, ,TSOR BA PO

YANG GZHAN NYID YIN PAR RTOG NA, DE LA YANG BSHAD PAR BYA STE,
GAL TE LTA PO GZHAN NYID LA, ,NYAN PA PO GZHAN TSOR GZHAN NA,
,LTA PO'I TSE NA NYAN PO YOD, ,BDAG KYANG MANG PO NYID DU 'GYUR,
,GAL TE LTA BA PO YANG GZHAN NYID YIN LA, NYAN PA PO YANG GZHAN
NYID YIN, TSOR BA PO YANG GZHAN

NYID YIN PAR GYUR NA DE LTA NA LTA BA PO'I TSE NA NYAN PA PO DANG
TSOR BA PO YANG YOD PAR 'GYUR TE, JI LTAR ZHE NA, GANG GI TSE LTA
BA LA SOGS PA RE RE'I SNGA ROL NA DE DAG YOD PAR 'DOD PA'I PHYIR
RO, ,KHO BO'I LTA BA PO YANG GZHAN NYID YIN LA, NYAN PA PO YANG
GZHAN NYID YIN, ,TSOR BA PO YANG GZHAN

NYID YIN NO ZHES ZER BAS, DE LTA NA BDAG KYANG MANG PO NYID DU
THAL BAR 'GYUR RO, ,CI STE GZHAN NYID KYANG YIN LA, LTA BA PO'I
TSE NA NYAN PA PO DANG, TSOR BA PO MED NA DE LTA NA YANG BDAG MI
RTAG PA NYID DANG, BDAG MANG PO NYID DU YANG THAL BAR 'GYUR BAS
DE YANG MI 'DOD DO, ,DE LTA BAS

NA LTA BA LA SOGS PA RE RE'I SNGA ROL NA YOD PA DANG, LTA BA LA
SOGS PA GZHAN DANG GZHAN GYIS GSAL BAR BYED DO ZHES GANG SMRAS PA
DE NI RIGS PA MA YIN NO, ,SMRAS PA, LTA LA SOGS PA DAG GI SNGA
ROL NA BDAG YOD PA NYID DO, ,CI'I PHYIR ZHE NA, 'DI LA MING DANG
GZUGS KYI RKYEN GYIS SKYE MCHED

DRUG CES GSUNGS LA, GZUGS ZHES BYA BA NI 'BYUNG BA CHEN PO BZHI
PO DAG YIN PAS DE'I PHYIR 'BYUNG BA'I RKYEN GYIS SKYE MCHED DRUG
'BYUNG LA, 'BYUNG BA DE DAG KYANG BDAG GI NYE BAR BLANG BA YIN
NO, ,DE LTA BAS NA, 'BYUNG BA NYE BAR LEN PA PO 'BYUNG BAS GSAL
BAR BYAS PA'I BDAG GNAS PA YOD NA SKYE

@204B MCHED DRUG 'BYUNG ZHING RIM GYIS TSOR BA LA SOGS PA DAG
KYANG 'BYUNG BAS DES NA LTA BA LA SOGS PA DAG GI SNGA ROL NA
DNGOS PO GNAS PA YOD DO ZHES BYA BA DE 'THAD DO, ,BSHAD PA, LTA
DANG NYAN LA SOGS PA DANG, ,TSOR BA DAG LA SOGS PA YANG, ,GANG
LAS 'GYUR BA'I 'BYUNG DE

LA'ANG, ,DE NI YOD PA MA YIN NO, ,LTA DANG NYAN LA SOGS PA DANG,
,TSOR BA LA SOGS PA DAG RIM GYIS GANG DAG LAS 'GYUR PA'I 'BYUNG
BA DE DAG LA YANG KHYOD KYIS BRTAGS PA'I DNGOS PO DE NI YOD PA MA
YIN NO, ,CI'I PHYIR ZHE NA, 'BYUNG BA NYE BAR LEN PA PO YIN PA'I
PHYIR TE, 'BYUNG BA NYE BAR

LEN PA PO DE YANG 'BYUNG BA DAG GI SNGA ROL NA GSAL BAR BYED PA
MED PAS MI 'THAD DO, ,GANG 'BYUNG BA DAG GI SNGA ROL NA YOD PA MA
YIN PA DE JI LTAR 'BYUNG BA DAG GI NYE BAR LEN PA POR 'GYUR, DE
LTA BAS NA 'BYUNG BA DAG LA YANG DE YOD PA MA YIN NA LTA BA LA
SOGS PA DAG GI SNGA ROL NA YOD

PAR GA LA 'GYUR, SMRAS PA, LTA BA LA SOGS PA DAG GI SNGA ROL NA
DE YOD KYANG RUNG MED KYANG RUNG STE, YOD NI RE ZHIG LTA BA LA
SOGS PA DAG NI YOD DE, KHYOD KYIS SNGAR, CI MED GANG ZHIG GA LA
YOD, ,GANG MED CI ZHIG GA LA YOD, ,CES SMRAS PAS, DE'I PHYIR LTA
BA LA SOGS PA

CI ZHIG PO DAG YOD DO, ,GANG ZHIG MED NA CI ZHIG KYANG MED PAS
DE'I PHYIR LTA BA LA SOGS PA CI ZHIG PO DAG GANG GI YIN PA'I
DNGOS PO GANG ZHIG PO DE YANG YOD DO, ,BSHAD PA, GANG MED CI ZHIG
GA LA YOD, ,CES BYA BA DES DE'I LAN BTAB ZIN TO, ,JI LTAR ZHE NA,
,LTA DANG NYAN LA SOGS PA

DANG, ,TSOR BA DAG LA SOGS PA YANG, ,GANG GI YIN PA GAL TE MED,
,DE DAG KYANG NI YOD MA YIN, ,LTA BA LA SOGS PA CI ZHIG PO DAG GI
SNGA ROL NA DNGOS PO GANG ZHIG PO MED DO ZHES BYA BA DE NI SNGAR
BSTAN ZIN TO, ,GANG MED CI ZHIG GA LA YOD CES BYA BA DE YANG
BSTAN ZIN TE, DE'I PHYIR

GAL TE LTA BA LA SOGS PA CI ZHIG PO DAG RAB TU SGRUB PAR BYED
CING LTA BA LA SOGS PA DAG GANG GI YIN PAR 'GYUR BA GANG ZHIG PO
DE NYID MED NA, LTA BA LA SOGS PA DAG RAB TU 'GRUB PAR GA LA
'GYUR TE, GANG GI LTA BA LA SOGS PAR 'GYUR, DE LTA BAS NA DNGOS
PO GANG ZHIG PO MED PA'I PHYIR,

@205A *, ,LTA BA LA SOGS PA CI ZHIG PO DAG KYANG MED LA, LTA BA
LA SOGS PA CI ZHIG PO DAG MED NA KHYOD KYI DNGOS PO GANG ZHIG YOD
PAR GA LA 'GYUR, SMRAS PA, CI KHYOD KYI DNGOS PO GANG ZHIG PO MED
PA DE SHIN TU NGES PA YIN NAM, BSHAD PA, GANG ZHIG LTA LA SOGS PA
YI, ,SNGA

ROL DA LTAR PHYI NA MED, ,DE LA YOD DO MED DO ZHES, ,RTOG PA DAG
NI LDOG PAR 'GYUR, ,GANG ZHIG PO LTA BA LA SOGS PA DAG GI SNGA
ROL DANG LTA BA LA SOGS PA DAG DANG, DA LTAR LHAN CIG DANG, LTA
BA LA SOGS PA DAG GI PHYI DUS RNAM PA THAMS CAD DU BTZAL NA, DE
'DI'O ZHES RANG GIS

RAB TU GRUB PA MED PA DE LA LTA BA LA SOGS PA DAG GIS YOD DO MED
DO ZHES GDAGS PA'I RTOG PA DAG LDOG PAR 'GYUR TE, RE ZHIG RANG
NYID RAB TU MA GRUB PA'I PHYIR DE YOD DO ZHES JI SKAD BRJOD PAR
NUS, LTA BA LA SOGS PA DAG GIS GSAL BAR BYED PA'I PHYIR DE MED DO
ZHES KYANG JI SKAD BRJOD

PAR NUS TE, DE'I PHYIR DE LA YOD DO MED DO ZHES RTOG PA DAG MI
'THAD DO, ,DE LTA BAS NA BYED PA PO DANG LAS DAG BZHIN DU NYE BAR
LEN PA DE YANG GDAGS PAR ZAD KYI, DE MA GTOGS PAR 'GRUB PA GZHAN
MI 'THAD DO, ,NYE BAR LEN PA PO DANG NYE BAR BLANG BA BRTAG PA
ZHES BYA BA STE RAB TU BYED

PA DGU PA'O,, ,,SMRAS PA, ME DANG BUD SHING DAG BZHIN DU, NYE BAR
LEN PA PO DANG NYE BAR BLANG BA DAG RAB TU 'GRUB KYI, BYED PA PO
DANG LAS DAG BZHIN DU RAB TU MI 'GRUB PA NI MA YIN NO, ,BSHAD PA,
GAL TE ME BUD SHING RAB TU GRUB NA NI DE DAG KYANG RAB TU 'GRUB
PAR 'GYUR GRANG NA,

GANG GI TSE ME DANG BUD SHING DAG BYED PA PO DANG LAS DAG KHO NA
BZHIN DU RAB TU MI 'GRUB PA DE'I TSE NYE BAR LEN PA PO DANG, NYE
BAR BLANG BA DAG JI LTAR RAB TU 'GRUB PAR 'GYUR, GAL TE MED DANG
BUD SHING DAG NGO BO NYID KYIS RAB TU GRUB PAR GYUR NA, GCIG PA
NYID DAM GZHAN NYID DU RAB TU 'GRUB

PAR 'GYUR GRANG NA, GNYI GA LTAR YANG MI 'THAD DO, ,JI LTAR ZHE
NA, BUD SHING GANG DE ME YIN NA, ,BYED PA PO DANG LAS GCIG 'GYUR,
,GAL TE RE ZHIG BUD SHING GANG KHO NA YIN PA DE NYID ME YIN PAR
RAB TU RTOG NA, DE LTA NA BYED PA PO DANG LAS GCIG PA NYID DU
THAL BAR 'GYUR TE, DE LA ME NI

@205B SREG PAR BYED PA'O ZHES BYA BA DAG MI SRID PAR 'GYUR RO,
,CI STE GCIG PA NYID YIN YANG DE DAG SRID NA NI ME NI SREG PAR
BYED PA'O, ,BUD SHING NI BSREG PAR BYA BA'O ZHES BYA BA DAG KYANG
SRID PAR 'GYUR BA ZHIG NA MI SRID PAR 'GYUR BA ZHIG NA MI SRID
PAS DE LTA BAS NA DE GNYIS GCIG PA NYID MI 'THAD DO, ,DE LA BUD
SHING

LAS ME GZHAN NYID YIN PAR SEMS NA, DE LA BSHAD PAR BYA STE, GAL
TE SHING LAS ME GZHAN NA, ,SHING MED PAR YANG 'BYUNG BAR 'GYUR,
,GAL TE BUD SHING LAS ME GZHAN NYID YIN PAR GYUR NA, BUD SHING
MED CING BUD SHING MA GTOGS PAR KHO NAR YANG MI 'BYUNG BAR 'GYUR
BA ZHIG NA,

BUD SHING MED PAR ME 'BYUNG BAS DE LTA BAS NA DE NYID GZHAN NYID
DU YANG MI 'THAD DO, ,YANG GZHAN YANG, ,RTAG TU 'BAR BA NYID DU
'GYUR, ,'BAR BYED MED PA'I RGYU LAS BYUNG, ,RTZOM PA DON MED NYID
DU 'GYUR, ,DE LTAR YIN NA LAS KYANG MED, ,GAL TE BUD SHING LAS ME
GZHAN NYID YIN PAR

GYUR NA RTAG TU 'BAR NA NYID DU 'GYUR TE, 'DI LTAR 'BAR BYED MED
PA'I RGYU LAS BYUNG BA'I PHYIR RO, ,DE'I 'BAR BAR BYED PA'I RGYU
GANG YIN PA DE NI 'BAR BYED KYI RGYU'O, ,'BAR BAR BYED PA'I RGYU
MED PA NI 'BAR BYED MED PA'I RGYU LAS BYUNG BA STE, 'BAR BAR BYED
PA MED PA KHO NAR MI 'BYUNG BAR 'GYUR

RO ZHES BYA BA'I THA TSIG GO , ,RTZOM PA DON MED PA NYID DU YANG
'GYUR RO, ,DE LTA YIN NA LAS MED PA'I MER YANG 'GYUR TE, ME ZHES
BYA BA 'DI NI SREG PAR BYED PA'O ZHES BYA BA DE LTA BU'I LAS
BSTAN DU MED PAR YANG 'GYUR RO, ,SMRAS PA, ME 'BAR BYED MED PA'I
RGYU LAS BYUNG BAR

'GYUR RO ZHES GANG BSHAD PA DE JI LTA BU, BSHAD PA, GZHAN LA LTOS
PA MED PA'I PHYIR, ,'BAR BYED MED PA'I RGYU LAS BYUNG, ,GANG GI
PHYIR BUD SHING LAS ME GZHAN NYID YIN PAR GYUR NA BUD SHING MED
PAR YANG 'BYUNG BAR THAL BAR 'GYUR BA DE'I PHYIR GZHAN LA LTOS PA
MED PA YIN TE,

'DI LTAR ME BUD SHING LA LTOS NA NI GZHAN LA LTOS PA DANG BCAS
PAR GYUR NA DE YANG DE LA BUD SHING MED PAS GZHAN LA LTOS PA MED
PA YIN LA, GZHAN LA LTOS PA MED PA'I PHYIR 'BAR BYED MED PA'I
RGYU LAS BYUNG BAR 'GYUR RO, ,'BAR BYED MED PA'I RGYU LAS BYUNG
BAR 'GYUR NA RTAG TU 'BAR BA NYID DU

@206A *, ,THAL BAR 'GYUR TE, 'DI LTAR ME 'BAR BYED LA LTOS NA NI
'BAR BYED MED NA DE 'CHI BAR 'GYUR BA ZHIG NA, DE LA 'BAR BYED DE
YANG MED PAS RTAG TU 'BAR BA NYID DU YANG THAL BAR 'GYUR RO,
,RTAG TU 'BAR BA NYID YIN NA, ,RTZOM PA DON MED NYID DU 'GYUR,
,ME RTAG TU 'BAR BA

NYID YIN NA NI BYUNG BA DANG SPAR BA LA SOGS PA RTZOM PA DAG DON
MED PA NYID DU'ANG 'GYUR RO, ,DE LTA NA LAS MED PAR YANG THAL BAR
'GYUR ZHING, RNAM PA DE LTA BU NI MI 'THAD PAS ME MED PA NYID DU
YANG THAL BAR 'GYUR RO, ,DE LA GAL TE 'DI SNYAM DU, ,SREG SHING
BUD SHING YIN SEMS NA, ,DE LA

GAL TE LA LAS 'DI SNYAM DU GANG GI PHYIR MES KHYAB CING MES BSREG
BZHIN PA BUD SHING YIN PA DE'I PHYIR GZHAN NYID YIN YANG ME LA
BUD SHING MED PA MA YIN GYI, BUD SHING DANG BCAS PA NYID YIN PAS
DE LA BUD SHING MED PAR THAL BAR GYUR NA SKYON GANG DAG BSTAN PA
DE DAG TU MI 'GYUR BAR

SEMS NA, DE LA BSHAD PAR BYA STE, GANG TSE DE TZAM DE YIN NA,
,GANG GIS BUD SHING DE SREG BYED, ,GANG GI TSE BSREG BZHIN PA DE
TZAM NA DE NYID YIN ZHING GZHAN GANG DANG LDAN PAS KYANG BSREG
BZHIN PA MA YIN NA BUD SHING GI GNAS SKABS KYI SNGA ROL NA ME
ZHES BYA BA GANG GIS KHYAB CING GANG

GIS BSREG BZHIN PA NA BUD SHING YIN PAR 'GYUR BA GZHAN DE GANG
YIN, BSREG BZHIN PA'I GNAS SKABS NYID LA YANG CI BUD SHING GANG
KHO NA YIN PA DE NYID ME YIN NAM, 'ON TE ME YANG GZHAN LA BUD
SHING KYANG GZHAN ZHES BSAM PA 'DI 'BYUNG LA, KHYOD KYIS KYANG
BSREG BZHIN PA'I GNAS

SKABS NYID LA MES KHYAB CING MES BSREG BZHIN PA BUD SHING YIN NO
ZHES SMRAS PA DE'I TSE GANG GI PHYIR MES KHYAB CING MES BSREG
BZHIN PA BUD SHING YIN PA DE'I PHYIR ME LA BUD SHING MED PA MA
YIN NO ZHES BYA BA DE JI LTAR SMRA BA RIGS SO, ,DE LTA BAS NA
GZHAN NYID YIN NA YANG SKYON DU THAL BAR 'GYUR BA

DE DAG SON GNAS BZHIN NO, ,YANG GZHAN YANG, GZHAN NA MI PHRAD
PHRAD MED NA, ,SREG PAR MI 'GYUR MI SREG NA, ,'CHI BAR MI 'GYUR
MI 'CHI NA, ,RANG GI BRTAGS DANG LDAN PAR GNAS, ,ME GZHAN YIN NA
BUD SHING DANG MI PHRAD PAR 'GYUR RO, ,PHRAD PA MED NA DE SREG
PAR MI 'GYUR RO, ,CI STE PHRAD PA

@206B MED KYANG SREG PAR 'GYUR NA NI, PHYOGS GCIG NA 'DUG PAS
'GRO BA MTHA' DAG SREG PAR 'GYUR BAS DE'I PHYIR PHRAD PA DE MI
'THAD PAS GZHAN NYID YIN YANG BSREG BZHIN PA NA BUD SHING YIN NO
ZHES GANG SMRAS PA DE MI 'THAD DO, ,MI SREG NA 'CHI BAR MI 'GYUR
RO, ,CI'I PHYIR ZHE NA, 'DI LTAR MES BUD SHING

BSREGS NA NI BUD SHING ZAD PAS 'CHI BAR YANG 'GYUR BA ZHIG NA, MI
SREG PA LA 'CHI BA RGYU MED PA LAS BYUNG BA JI LTAR 'BYUNG BAR
'GYUR, MI 'CHI NA NI GZHAN LA MI LTOS PA 'BAR BYED MED PA'I RGYU
LAS BYUNG BA RTAG TU 'BAR BA DANG, GANG GI RTAGS DANG LDAN PA
THER ZUG TU GNAS NYID DU GNAS PAR

'GYUR RO, ,YANG NA NI DE BUD SHING LAS GZHAN MA YIN PAR 'GYUR RO,
,SMRAS PA, ME GZHAN YIN NA BUD SHING DANG MI PHRAD PAR 'GYUR RO
ZHES GANG BSHAD PA DE LA SMRA BAR BYA STE, GAL TE SHING LAS ME
GZHAN YANG, ,SHING DANG PHRAD DU RUNG BAR 'GYUR, ,GAL TE BUD
SHING LAS ME GZHAN YIN

NA YANG BUD SHING DANG PHRAD DU RUNG BAR 'GYUR RO, ,JI LTAR ZHE
NA, JI LTAR BUD MED SKYES PA DANG, ,SKYES PA'ANG BUD MED PHRAD PA
BZHIN, ,BSHAD PA, GAL TE MED DANG SHING DAG NI, ,GCIG GIS GCIG NI
BSAL GYUR NA, ,SHING LAS ME GZHAN NYID YIN YANG, ,SHING DANG
PHRAD PAR 'DOD LA RAG ,GAL

TE ME DANG BUD SHING DAG SKYES PA DANG BUD MED DAG BZHIN DU GCIG
GIS GCIG BSAL BAR GYUR NA NI BUD SHING LAS ME GZHAN NYID YIN YANG
KHYOD KYI YID LA BSAMS BA BZHIN DU, JI LTAR BUD MED SKYES PA DANG
PHRAD PA DANG, SKYES PA BUD MED DANG PHRAD PA BZHIN DU BUD SHING
DANG PHRAD PAR YANG 'DOD LA RAG NA

GANG GI TSE BSREG BZHIN PA'I GNAS SKABS NYID LA BSAM PA 'DI
'BYUNG BA DE'I TSE ME DANG BUD SHING PHRAD PAR 'GYUR RO ZHES BYA
BA DE 'THAD PAR GA LA 'GYUR, SMRAS PA, 'DIR DE GNYIS GCIG PA NYID
KYANG MA YIN LA, GZHAN NYID KYANG MA YIN PA DE NYID RIGS PAS DE
GNYIS GCIG PA NYID DAM,

GZHAN NYID DU MA GYUR KYANG GO SLA STE, RE ZHIG ME DANG BUD SHING
DAG NI RAB TU GRUB PA YIN NO, ,BSHAD PA, DE NI BZHAD GANG KHO NAR
'GYUR TE, ,GANG DAG DNGOS PO GCIG PA DANG, ,DNGOS PO GZHAN PA
NYID DU NI, ,GRUB PAR GYUR PA YOD MID PA, ,DE GNYIS GRUB PA HI
LTAR YOD, ,SMRAS PA, ,PHAN

@207A *, ,TSUN LTOS PA LAS BUD SHING LA LTOS NAS ME YIN LA, ME LA
LTOS NAS BUD SHING YIN NO, ,BSHAD PA, GAL TE SHING LTOS ME YIN
LA, ,GAL TE ME LTOS SHING YIN NA, ,GANG LA LTOS PA'I ME DANG
SHING, ,DANG POR GRUB PA GANG ZHIG YIN, ,GAL TE BUD SHING LA LTOS
NAS

ME YIN LA, ME LA LTOS NAS KYANG SHING YIN NA, ,GANG LA LTOS NAS
ME YIN PAR 'GYUR BA'AM, BUD SHING YIN PAR 'GYUR BA DE GNYIS LAS
DANG POR GRUB PA GANG YIN, DE LA 'DI SNYAM DU BUD SHING DANG POR
GRUB PA DE LA LTOS NAS ME YIN PAR SEMS NA, DE LA BSHAD PAR BYA
STE, GAL TE SHING

LTOS ME YIN NA, ,ME GRUB PA LA SGRUB PAR 'GYUR, ,GAL TE BUD SHING
DANG POR GRUB PA LA DE LTOS NAS ME YIN PAR 'GYUR NA DE LTAR NA ME
GRUB ZIN PA LA YANG SGRUB PAR 'GYUR BA YIN NO, ,CI'I PHYIR ZHE
NA, 'DI LTAR ME GRUB NA BUD SHING LA LTOS PAR 'THAD KYI, ME MA
GRUB CING MED NA JI LTAR BUD SHING LA

LTOS PAR BYED DO, ,DE'I PHYIR BUD SHING MED PAR YANG ME RANG GIS
GRUB PA LTOS PAR NUS PA LA KHYOD YANG BUD SHING LA LTOS NAS RAB
TU 'GRUB PAR 'GYUR BA DON MED PA YOD DAM, YANG GZHAN YANG, BUD
PAR BYA BA'I SHING LA YANG, ,ME MED PAR NI 'GYUR BA YIN, ,DE LTA
NA BUD SHING LA YANG ME

MED PAR 'GYUR BA YIN NO, ,'DI LTAR BUD SHING YANG GRUB PA NA ME
LA LTOS PAR 'THAD KYI, BUD SHING MA GRUB CING MED NA JI LTAR ME
LA LTOS PAR BYED DO, ,DE'I PHYIR BUD SHING DE NYID KYANG ME MED
PAR RANG GIS RAB TU GRUB PAR THAL BAR 'GYUR BA LA KHYOD YANG ME
LA LTOS NAS RAB TU 'GRUB PA DON

MED PA LA RTOG PAR BYED DAM, DE LTA BAS NA, DE GNYIS NI PHAN TSUN
LTOS TE 'GRUB PAR MI 'THAD DO, ,DE BZHIN DU ME SNGAR GRUB PA LA
LTOS NAS BUD SHING 'GRUB PAR RTOG NA YANG SKYON DANG LDAN PAR
'GYUR RO, ,SMRAS PA, CI MA SMRAS PA LA SKYON DE LTA BU 'DOGS PAR
BYED DAM, GANG GI TSE KHO BOS DE DAG

PHAN TSUN LTOS TE 'GRUB BO ZHES SMRAS PA DE'I TSE DE DAG LA DANG
POR GRUB PA GANG YIN ZHES BYA BA DANG, GAL TE DE DAG LAS GANG
YANG RUNG BA DANG POR GRUB PAR GYUR NA PHAN TSUN LTOS PA NYID MI
'GRUB BO ZHES BYA BA DE DAG GANG GI LAN YIN, BSHAD PA, PHAN TSUN
LTOS TE 'GRUB PAR RTOG NA GANG YANG RUNG BA DANG POR 'GRUB

@207B PAR MI 'DOD DU ZIN KYANG DE LTA NA PHAN TSUN LTOS PA 'GRUB
PAR MI 'THAD DO, ,JI LTAR ZHE NA, GAL TE DNGOS PO GANG LTOS
'GRUB, ,DE NYID LA YANG LTOS NAS NI, ,LTOS BYA GANG YIN DE 'GRUB
NA, ,GANG LA LTOS NAS GANG ZHIG 'GRUB, ,GAL TE BSGRUB PAR BYA
BA'I DNGOS PO GANG YIN PA NI DNGOS PO GZHAN

LA LTOS NAS 'GRUB CING BSGRUB PAR BYA BA'I DNGOS PO DE NYID LA
YANG LTOS NAS BSGRUB PAR BYA GRUB PAR BYA BA'I PHYIR LTOS PAR BYA
BA'I DNGOS PO GZHAN GANG YIN PA DE 'GRUB NA, 'O NA GRUB PAR 'DOD
PA GANG LA LTOS NAS GANG ZHIG 'GRUB PA DE SMROS SHIG ,CI KHYOD
KYI RNA LAM DU SKYE BO MKHAS PA'I KHA NAS

BRJOD PA'I TSIG DE DAG NI PHAN TSUN LTOS PA DAG YIN LA, PHAN TSUN
LTOS PA DAG NI MI 'GRUB BO ZHES BYA BA DE SNGON CHAD MA GRAGS
SAM, DPER NA GRU LA BSTOD PA GCIG GI SKYABS SU GCIG MI 'GYUR BA
BZHIN NO, ,GANG GI PHYIR DE LTA YIN NA KHYOD NGO TSA BOR TE DE
DAG PHAN TSUN LTOS TE 'GRUB BO ZHES GSANG

BSTOD DE SMRA 'AM, RE ZHIG MNYAM PAR GZHAG PA'I YID KYIS LEGS PAR
SOMS LA DE SMROS SHIG ,DNGOS PO LTOS 'GRUB GANG YIN PA, ,DE MA
GRUB NA JI LTAR LTOS, ,DNGOS PO GANG DNGOS PO GZHAN LA LTOS TE
'GRUB BO ZHES BRJOD PA'I DNGOS PO DE MA GRUB CING, MED NA JI LTAR
LTOS PAR BYED, ,

DE MA GRUB CING MED PA LA YANG JI LTAR LTOS PAR BYA, CI STE GRUB
PA LTOS SHE NA, ,CI STE YANG KHYOD GRUB PA NYID GZHAN LA LTOS
KYI, MA GRUB PA LA NI MI LTOS LA GRUB PA LA YANG CI ZHIG LTOS PAR
SEMS NA, DE LA BSHAD PAR BYA STE, DE NI LTOS PAR MI RIGS SO,
,DNGOS PO GRUB CING YOD PA YANG GRUB

PAR BYA BA'I PHYIR GZHAN LA LTOS PA NI DON MED PA'I PHYIR MI RIGS
SO, ,DNGOS PO GRUB CING YOD PA LA GZHAN LA LTOS PAS CI BYA, GRUB
CING YOD PA LA GZHAN LTOS PAS KYANG JI LTAR 'GYUR, DE LTA BAS NA
GRUB PA DANG MA GRUB PA DAG LTOS PAR MI 'THAD PA'I PHYIR MED BUD
SHING DAG LA LTOS TE 'GRUB PAR

MI 'THAD DO, ,ME DANG BUD SHING GI SKABS SU DNGOS PO'I TSIG SMROS
PA NI ME DANG BUD SHING DAG KYANG DNGOS PO YIN PA'I PHYIR TE, 'OG
NAS KYANG, BUM SNAM LA SOGS LHAN CIG TU, ,ZHES 'BYUNG NGO, ,DE'I
PHYIR 'DI NI DNGOS PO THAMS CAD BRTAG PA NYID YIN PA'I PHYIR
DNGOS PO ZHES SMROS SO, ,SHING MA LTOS PA'I

@208A *, ,ME MED DE, ,SHING LA MA LTOS ME YANG MED, ,ME LA LTOS
PA'I SHING MED DE, ,ME LA MA LTOS SHING YANG MED, ,DE'I PHYIR DE
LTAR RIGS PA SNGON DU BTANG STE YANG DAG PA JI LTA BA BZHIN DU
BRTAGS NA BUD SHING LA LTOS PA'I ME MED DE, ME DANG BUD SHING
GRUB PA DANG, ,MA GRUB PA DAG

LTOS PAR MI 'THAD PA'I PHYIR RO, ,BUD SHING LA MA LTOS PA'I ME
YANG MED DE, GZHAN LA LTOS PA MED PA DANG, 'BAR BYED MED PA'I
RGYU LAS BYUNG BA DANG, RTAG TU 'BAR BAR THAL BAR 'GYUR BA'I
PHYIR RO, ,DE NI ME LA LTOS PA'I BUD SHING YANG MED DE, ME DANG
BUD SHING GRUB PA DANG MA GRUB PA DAG LTOS

PAR MI 'THAD PA'I PHYIR RO, ,ME LA MA LTOS PA'I BUD SHING YANG
MED DE, 'DI LTAR ME MED CING BSREG BZHIN PA MA YIN PA BUD SHING
DU JI LTAR 'GYUR, CI STE 'GYUR NA NI BUD SHING MA YIN PAR 'GYUR
BA CI YANG MED DE, DE NI MI 'DOD PAS DE'I PHYIR ME LA MA LTOS
PA'I BUD SHING YANG MED DO, ,ME NI GZHAN LAS

MI 'ONG STE, ,SHING LA'ANG ME NI YOD MA YIN, ,ME NI GZHAN GANG
LAS KYANG MI 'ONG STE, CI'I PHYIR ZHE NA, 'DI LTAR DE GZHAN LAS
'ONG BAR RNAM PAR BRTAG PA GANG YIN PA DE YANG BUD SHING DANG
BCAS PAR RAM, BUD SHING MED PAR RO GRANG NA, ,DE LTA NA DE LA
YANG BSAM PA DANG SKYON DU THAL BA DE DAG

NYID DU 'GYUR BAS GZHAN LAS 'ONG BAR BRTAG PA DON MED PAR 'GYUR
RO, ,BUD SHING LA YANG ME YOD PA MA YIN TE, CI'I PHYIR ZHE NA, MI
DMIGS PA'I PHYIR DANG, RTZOM PA DON MED PA NYID DU 'GYUR BA'I
PHYIR RO, ,GSAL BA DANG CHEN PO NYID KYANG SNGA NA MED PA'I PHYIR
'BRAS BU SNGA NA MED PAR THAL BAR

'GYUR RO, ,GAL TE TIL DAG LA TIL BAR BZHIN NA ZHE NA, DE YANG MI
RUNG STE, TIL NI BRDUNG BA DANG SNUM PA DAG YIN PA'I PHYIR DANG,
TIL BAR NI GZHAN DU DMIGS PA'I PHYIR RO, ,SONG DANG MA SONG BGOS
PA YIS, ,DE BZHIN SHING LA LHAG MA BSTAN, ,RNAM PA DE DAG GIS DE
BZHIN DU BUD SHING LA

YANG BRJOD PA LTAG MA DAG BSTAN PAR KHONG DU CHUD PAR BYA'O,
,RNAM PA GANG GIS SHE NA, SONG BA DANG MA SONG BA DANG BGOM PA'I
RNAM PA DAG GIS TE, JI LTAR SONG BA LA 'GRO BA MED PA DANG, MA
SONG BA LA MED PA DANG, BGOS PA LA 'GRO BA MED PA DE BZHIN DU BUD
SHING BSREGS PA LA YANG SREG PA MED,

@208B MA BSREGS PA LA YANG MED BSREG BZHIN PA LA YANG SREG PA MED
DO, ,JI LTAR SONG BA LA 'GRO BA'I RTZOM PA DON MED PA DANG, MA
SONG BA LA MED PA DANG, BGOM PA LA 'GRO BA'I RTZOM PA MED PA DE
BZHIN DU BSREGS PA LA YANG SREG PA'I RTZOM PA MED, MA BSREGS PA
LA YANG MED, BSREG BZHIN PA LA YANG SREG

PA'I RTZOM PA MED DO, ,JI LTAR 'GRO BA PO 'GRO BAR MI BYED PA
DANG, 'GRO BA PO MA YIN PA MI BYED PA DANG, 'GRO BA PO YIN PA
DANG, 'GRO BA PO MA YIN PAR 'GRO BAR MI BYED DE, MED PA NYID KYI
PHYIR RO ZHES BYA BA DE BZHIN DU ME YANG SREG PA PO YANG SREG PAR
MI BYED, SREG PA PO MA YIN PA YANG MI BYED, SREG

PA PO YIN PA YANG SREG PAR MI BYED DE, MED PA NYID KYI PHYIR, DE
BZHIN DU LHAG MA RNAMS KYANG DRANG BAR BYA'O, ,SHING NYID ME NI
MA YIN TE, ,SHING LAS GZHAN LA ME YANG MED, ,ME NI SHING DANG
LDAN MA YIN, ,ME LA SHING MED DER DE MED, ,RE ZHIG BUD SHING GANG
KHO NA YIN PA DE NYID ME MA YIN TE, BYED PA

PO DANG LAS DAG GCIG PA NYID KYI SKYON DU THAL BAR 'GYUR BA'I
PHYIR RO, ,BUD SHING LAS GZHAN LA YANG MED DE, GZHAN LA MI LTOS
PA NYID LA SOGS PA'I SKYON DU THAL BAR 'GYUR BA'I PHYIR RO, ,ME
BUD SHING DANG LDAN PA YANG MA YIN TE, CI'I PHYIR ZHE NA, LDAN
PA'I RKYEN 'DI ME DANG BUD SHING DAG GCIG PA NYID

DAM; ,GZHAN NYID LA YOD GRANG NA, DE DAG GIS DE GNYI GA BSAL ZIN
PA'I PHYIR RO, ,SMRAS PA, MI RUNG STE, 'JIG RTEN NA MTHONG BA'I
PHYIR RO, ,'DI LTAR DE NI 'JIG RTEN NA ME 'DI NI BUD SHING DANG
LDAN NO, ,ME 'DI NI BUD SHING MED PA'O ZHES BYA BAR MTHONG, BSHAD
PA, 'DI NI DE KHO NA BSAM PA

YIN PAS 'DI LA 'JIG RTEN PA'I BRJOD PA GANG LA 'DI NI BDAG DANG
LDAN NO ZHES KYANG ZER BA DAG GIS CI BYA, ME LA BUD SHING DAG
RDZA BO NA RGYA SHUG LTAR YOD PA YANG MA YIN LA, BUD SHING DAG LA
ME CHU NA PAD MA DAG LTAR YOD PA YANG MA YIN TE, CI'I PHYIR MED
CE NA, GZHAN NYID KYI SKYON DU 'GYUR BA'I PHYIR RO, ,

ME DANG SHING GIS BDAG DANG NI, ,NYE BAR BLANG BA'I RIM PA KUN,
,BUM SNAM SOGS DANG LHAN CIG TU, ,MA LUS PAR NI RNAM PAR BSHAD,
,ME DANG BUD SHING DAG GIS BDAG DANG NYE BAR BLANG BA DAG GI GCIG
PA NYID DANG, GZHAN NYID DANG PHAN TSUN LTOS PAR MI 'THAD PA'I
RIM PA THAMS CAD BUM PA DANG SNAM

@209A *, ,BU LA SOGS PA DAG DANG LHAN CIG TU MA LUS PAR RNAM PAR
BSHAD PA KHONG DU CHUD PAR BYA STE, 'DI LTA STE, JI LTAR ME BUD
SHING DANG GCIG PA NYID KYANG MA YIN GZHAN NYID DU YANG MI 'THAD
PHAN TSUN LTOS TE GRUB PA YANG MI 'THAD PA DE BZHIN DU BDAG KYANG
NYE BAR BLANG BA DANG GCIG PA NYID

KYANG MA YIN, GZHAN NYID DU YANG MI 'THAD, PHAN TSUN LTOS TE
'GRUB PAR YANG MI 'THAD DO, ,JI LTAR ME GZHAN LAS KYANG MI 'ONG
BUD SHING LA YANG YOD PA MA YIN PA DE BZHIN DU BDAG KYANG GZHAN
LAS KYANG MI 'ONG, NYE BAR BLANG BA LA YANG YOD PA MA YIN NO, ,JI
LTAR BUD SHING NYID KYANG ME MA YIN, ,BUD

SHING LAS GZHAN LA YANG ME MED, ME BUD SHING DANG LDAN PA YANG MA
YIN, ME LA BUD SHING DAG YOD PA YANG MA YIN, BUD SHING DAG LA ME
YOD PA YANG MA YIN PA DE BZHIN DU NYE BAR BLANG BDAG KYANG BDAG
MA YIN, NYE BAR BLANG BA LAS GZHAN PA YANG BDAG MED, BDAG NYE BAR
BLANG BA DANG LDAN PA YANG MA YIN,

BDAG LA NYE BAR BLANG BA DAG YOD PA YANG MA YIN, NYE BAR BLANG
BDAG LA BDAG YOD PA'ANG MA YIN NO, ,JI LTAR MES BUD SHING BSREGS
PA LA YANG SREG PA MED MA BSREGS PA LA YANG MED, BSREG BZHIN PA
LA YANG SREG PA MED PA DANG, JI LTAR MES BSREG PA LA YANG SREG
PA'I RTZOM PA MED MA BSREGS

PA LA YANG MED, BSREG BZHIN PA LA YANG SREG PA'I RTZOM PA MED PA
DANG, JI LTAR MES SREG PA PO YANG SREG PAR MI BYED, SREG PA PO MA
YIN PA YANG MI BYED, SREG PA PO YIN PA DANG, SREG PA PO MA YIN PA
YANG SREG PAR MI BYED DE, MED PA NYID KYI PHYIR RO ZHES BYA BA DE
BZHIN DU BDAG GIS NYE BAR

BLANG BA LA YANG NYE BAR LEN PA MED, NYE BAR MA BLANGS PA LA YANG
MED, NYE BAR LEN BZHIN PA LA YANG NYE BAR LEN PA MED CING, DE
BZHIN DU BDAG GIS NYE BAR BLANGS PA LA YANG NYE BAR LEN PA'I
RTZOM PA MED, NYE BAR MA BLANGS PA LA YANG MED, NYE BAR LEN BZHIN
PA LA YANG NYE BAR LEN PA'I

RTZOM PA MED LA, DE BZHIN DU BDAG GIS NYE BAR LEN PA PO YANG NYE
BAR LEN PAR MI BYED, NYE BAR LEN PA PO MA YIN PA YANG MI BYED,
NYE BAR LEN PA PO YIN PA DANG, NYE BAR LEN PA PO MA YIN PA YANG
NYE BAR LEN PAR MI BYED DE, MED PA NYID KYI PHYIR RO, ,BUM SNAM
LA SOGS PA LHAN CIG

@209B TU ZHES BYA BA NI, ME DANG BUD SHING DAG GIS BDAG DANG NYE
BAR BLANG BA DAG GI RIM PA GANG DAG RNAM PAR BSHAD PA DE DAG BUM
PA DANG SNAM BU LA SOGS PA DAG DANG YANG LHAN CIG TU RNAM PAR
BSHAD DE, BDAG DANG NYE BAR BLANG BA DAG DANG BUM PA DANG, SNAM
BU LA SOGS PA DAG GI RIM PA THAMS CAD MA LUS

PAR RNAM PAR BSHAD DO ZHES BYA BA'I THA TSIG GO, ,DE LA BUM PA
DANG SNAM BU LA SOGS PA DAG NI, RGYU DANG 'BRAS BUR GYUR PA DANG,
YAN LAG DANG, YAN LAG CAN DU GYUR PA DANG, YON TAN DANG, YON TAN
CAN DU GYUR PA DANG, MTSAN NYID DANG, MTSAN NYID KYI GZHIR GYUR
PA RNAM PA DE LTA BU DAG TU SHES

PAR BYA'O, ,'DI LTA STE, 'JIM PA NYID BUM PA MA YIN TE, 'JIM PAS
'BRAS BU BUM PA BYED PA MED PAR 'GYUR BA'I PHYIR RO, ,'JIM PA LAS
BUM PA GZHAN NYID KYANG MA YIN TE, GZHAN LA LTOS PA MED PA RTAG
PA NYID DU THAL BAR 'GYUR BA'I PHYIR RO, ,DE DAG PHAN TSUN LTOS
PAR YANG MI 'GRUB STE, GRUB PA DANG MA

GRUB PA DAG LTOS PAR MI 'THAD PA'I PHYIR RO, ,LO MA NYID SHING
LJON PA MA YIN TE, LO MA LHAGS NA SHING LJON PA 'JIG PAR THAL BAR
'GYUR BA'I PHYIR RO, ,LO MA LAS SHING LJON PA GZHAN NYID KYANG MA
YIN TE, GZHAN LA LTOS PA MED PA RTAG PA NYID DU THAL BAR 'GYUR
BA'I PHYIR RO, ,DE DAG LA PHAN TSUN

LTOS PAR YANG MI 'GRUB STE, ,GRUB PA DANG MA GRUB PA DAG LTOS PAR
MI 'THAD PA'I PHYIR RO, ,SNGON PO NYID LO MA MA YIN TE, SNGON PO
YA LAN LO MA YIN PAR THAL BAR 'GYUR PA'I PHYIR RO, ,SNGON PO LAS
LO MA GZHAN NYID KYANG MA YIN TE, LO MA LHAGS KYANG SNGON PO GNAS
PAR THAL BAR 'GYUR BA'I PHYIR

RO; ,DE DAG PHAN TSUN LTOS PAR YANG MI 'GRUB STE, GRUB PA DANG MA
GRUB PA DAG LTOS PAR YANG MI 'THAD PA'I PHYIR RO, ,MTSAN NYID
MTSAN NYID KYI GZHI MA YIN TE, SGRUB PA DANG BSGRUB PAR BYA BA
THA DAD PA'I PHYIR DANG, GRANGS THA DAD PA'I PHYIR RO, ,MTSAN
NYID LAS MTSAN NYID KYI GZHI GZHAN NYID KYANG

MA YIN TE, DNGOS PO MTSON PAR BYA BA MA YIN PA RAB TU MI 'GRUB
PA'I PHYIR RO, ,DE DAG PHAN TSUN LTOS PAR YANG MI 'GRUB STE, GRUB
PA DANG MA GRUB PA DAG LTOS PAR MI 'THAD PA'I PHYIR RO, ,JI LTAR
ME GZHAN LAS MI 'ONG BA DANG, BUD SHING YANG MA YOD PA MA YIN PA
DANG, BUD SHING NYID ME MA YIN PA

@210A *, ,DANG, BUD SHING LAS GZHAN LA YANG ME MED PA DANG, ME
BUD SHING DANG LDAN PA YANG MA YIN PA DANG, ME LA BUD SHING DAG
MED PA DANG, BUD SHING DAG LA ME MED PAR BSTAN PA DE BZHIN DU
'BRAS BU YANG GZHAN LAS MI 'ONG BA DANG, RGYU LA YANG 'BRAS BU
YOD PA MA YIN PA DANG, RGYU NYID 'BRAS

BU MA YIN PA DANG, RGYU LAS GZHAN LA YANG 'BRAS BU MED PA DANG,
'BRAS BU RGYU DANG LDAN PA MA YIN PA DANG, 'BRAS BU LA RGYU DAG
MED PA DANG, RGYU DAG LA 'BRAS BU MED PA'O, ,DE BZHIN DU THAMS
CAD LA YANG JI LTAR JI SRID PA BZHIN DU SBYAR BAR BYA'O, ,DE'I
PHYIR DE LTAR NGO BO NYID KYIS BDAG DANG DNGOS PO

RNAMS RNAM PA DU MAR MI 'THAD PA NA RTOG PA'I RANG BZHIN CAN MA
YIN PA MKHAS PA'I NGA RGYAL CAN, GANG DAG BDAG DANG DNGOS PO
RNAMS, ,DE BCAS NYID DANG THA DAD PAR, ,STON PA DE DAG BSTAN DON
LA, ,MKHAS SO SNYAM DU MI SEMS SO, ,GANG DAG PA DE DANG BCAS PA
NYID DANG THA DAD PA DANG, DNGOS PO RNAMS

DE DANG BCAS PA NYID DANG, THA DAD PAR STON PA DE DAG BSTAN PA'I
DON LA MKHAS PA YIN PAR KHO BO MI SEMS SO, ,DE BCAS ZHES BYA BA
NI DE DANG BCAS PA'O, ,DE DANG BCAS PA'I DNGOS PO NI DE DANG BCAS
PA NYID DO, ,BDAG DE DANG BCAS PA'I DNGOS PO NI BDAG DE DANG BCAS
PA NYID DO, ,DNGOS PO

RNAMS DE DANG BCAS PA'I DNGOS PO YANG DNGOS PO RNAMS DE DANG BCAS
PA NYID DO, ,GANG GIS BDAG GAM DNGOS PO RNAMS SU GDAGS PA DE DANG
BCAS PA NYID DE NI BDAG NYID DAM DNGOS PO RNAMS YIN TE, THA DAD
PAR GYUR PA MA YIN ZHES BYA BA'I THA TSIG GO, ,'DI LTA STE NYE
BAR BLANG BA GANG GIS BDAG TU

GDAGS PA'I NYE BAR BLANG BA DE NYID DANG BCAS PA DE NI BDAG NYID
YIN GYI, 'BA' ZHIG NI MA YIN TE, GANG DAG BDAG NYI BAR BLANG BA
DANG BCAS PA'I DNGOS PO DE DE DANG BCAS PA NYID DU STON PAR BYED
PA DANG, GANG DAG BDAG THA DAD PAR GYUR PA LTA BA LA SOGS PA DAG
GI SNGA ROL NA DNGOS PO 'GA' ZHIG GNAS

PA YOD DO ZHES STON PAR BYED PA DANG, DE BZHIN DU DNGOS PO RNAMS
LA YANG BUD SHING GANG GIS MER GDAGS PA'I BUD SHING DE NYID DANG
BCAS PA DE NI ME NYID YIN GYI, 'BA' ZHIG NI MA YIN TE, GANG DAG
ME BUD SHING DANG BCAS PA'I DNGOS PO DE DE DANG BCAS PA NYID DU
STON PAR BYED PA DANG, DE BZHIN

@210B DU GANG DAG YON TAN CAN LO MA YANG YON TAN SNGON PO LA SOGS
PA DE DAG DANG BCAS PA NYID NA LO MA YIN GYI, 'BA' ZHIG NI MA YIN
NO ZHES STON PAR BYED PA DANG, DE BZHIN DU GANG DAG 'BRAS BU SNAM
BU YANG RGYU SPUN DE DAG DANG BCAS PA NYID NA 'BRAS BU YIN GYI,
'BA' ZHIG NI MA YIN NO ZHES STON PAR

BYED PA DANG, DE BZHIN DU GANG DAG YAN LAG CAN LUS KYANG YAN LAG
LAG PA LA SOGS PA DE DAG DANG BCAS PA NYID NA YAN LAG CAN YIN GYI
'BA' ZHIG NI MA YIN NO ZHES STON PAR BYED PA DANG, DE BZHIN DU
GANG DAG MTSAN NYID KYIS GZHI BA LANG YANG MTSAN NYID RVA LA SOGS
PA DE DAG DANG BCAS PA NYID NA MTSAN

NYID KYI GZHI YIN GYI, 'BA' ZHIG NI MA YIN NO ZHES STON PAR BYED
PA DANG, GANG DAG DNGOS PO RNAMS THA DAD PA NYID DU STON TE, ME
YANG GZHAN NYID LA BUD SHING YANG GZHAN NYID YIN, YON TAN CAN LO
MA YANG GZHAN NYID LA YON TAN SNGON PO LA SOGS PA DAG KYANG GZHAN
NYID YIN, 'BRAS BU SNAM BU

YANG GZHAN NYID LA RGYU SPUN DAG KYANG GZHAN NYID YIN, YAN LAG
CAN LUS KYANG GZHAN NYID LA YAN LAG LAG PA LA SOGS PA DAG KYANG
GZHAN NYID YIN, MTSAN NYID KYI GZHI BA LANG YANG GZHAN NYID LA
MTSAN NYID RVA LA SOGS PA DAG KYANG GZHAN NYID YIN NO ZHES STON
PAR BYED PA DE DAG NI BSTAN PA'I

DON LA MKHAS PA YIN NO SNYAM DU KHO BO MI SEMS SO, ,CI'I PHYIR
ZHE NA, DE DANG BCAS PA'I DNGOS PO NI DE DANG BCAS PA NYID DO
ZHES BYA BA GANG YIN PA DE YANG GCIG PA NYID DAM GZHAN NYID DANG
BCAS PA'I DNGOS PO ZHIG YIN GRANG NA, GNYI GA LTAR YANG MI 'THAD
DE TSIGS SU BCAD PA GONG MAR BSTAN

ZIN PA'I PHYIR DANG, 'DOD CHAGS DANG CHAGS PA BRTAG PA'I RAB TU
BYED PAR YANG GCIG N'A LHAN CIG YOD MIN TE ZHES RGYAS PAR BSTAN
PAS LHAN CIG NYID DGAG PA GRUB PA'I PHYIR RO, ,ME DANG BUD SHING
BRTAG PA ZHES BYA BA STE RAB TU BYED PA BCU PA'O,, ,,SMRAS PA,
BDAG NI YOD PA KHO NA YIN NO, ,

CI'I PHYIR ZHE NA, 'KHOR BA YOD PA'I PHYIR TE, 'DI LA BCOM LDAN
'DAS KYIS, ,DAM CHOS RNAM PAR MI SHES PA'I, ,BYIS PA LA NI 'KHOR
BA RING, ,ZHES GSUNGS SO, ,DE BZHIN DU DGE SLONG DAG DE LTA BAS
NA KHYOD KYIS 'KHOR BA ZAD PAR BYA BA'I PHYIR NAN TAN BYA ZHING
DE LTAR BSLAB PAR BYA'O ZHES KYANG

@211A *, ,BKA' STZAL TO, ,DE'I PHYIR, GANG RING BAR BSTAN PA
DANG, GANG ZAD PAR BYA BA'I PHYIR NAN TAN BYA BA BSTAN PA'I 'KHOR
BA DE YOD DO, ,MED DU ZIN KYANG JI LTA RING BA DANG ZAD PAR
'GYUR, DE LTA BAS NA, RING BA DANG ZAD PAR GSUNGS PAS 'KHOR BA
YOD DO, ,'KHOR BA NA YOD NA 'KHOR

BA PO YANG YOD PAR MNGON NO, ,CI'I PHYIR ZHE NA, 'ONGS SHING
'ONGS SHING YANG DANG YANG DER 'GRO BAS NA, 'KHOR BA ZHES BYA
BA'I PHYIR TE, GANG 'ONGS SHING 'ONGS SHING 'GRO BA DE NI BDAG
YIN NO, ,DE'I PHYIR BDAG NI YOD PA KHO NA YIN NO, ,BSHAD PA, CI
KHYOD KYIS SBRANG RTZI MTHONG LA G-YANG SA MA MTHONG

NGAM; KHYOD KYIS 'KHOR BA RING BA DANG ZAD PAR GSUNGS PA MTHONG
LA, GANG GI PHYIR BCOM LDAN 'DAS KYIS BKA' STZAL PA, GZHAN 'DI MA
MTHONG KO, ,SNGON MTHA' MNGON NAM ZHES ZHUS TSE, ,THUB PA CHEN
POS MIN ZHES GSUNGS, ,'KHOR BA THOG MA THA MED DE, ,DE LA SNGON
MED PHYI MA MED, ,BCOM LDAN 'DAS

THAMS CAD MKHYEN PA, THAMS CAD GZIGS PA, THUB PA CHEN POS DGE
SLONG DAG 'KHOR BA LA THOG MA DANG THA MA MED DO, ,SNGON GYI
MTHA' MI MNGON NO ZHES BKA' STZAL PAS DE'I PHYIR THOG MA DANG THA
MA MED PAR GSUNGS PAS BCOM LDAN 'DAS KYIS 'KHOR BA YANG NGO BO
NYID STONG PAR BSTAN TO, ,'DI LTAR GAL TE 'KHOR

BA PA ZHES BYA BA DNGOS PO 'GA' ZHIG YOD PAR GYUR PA NA DE LA
THOG MA YANG YOD, THA MA YANG YOD PAR 'GYUR BAR THE TSOM MED DO,
,'DI LTAR DNGOS PO YOD PA LA THOG MA MED PA DANG THA MA MED PAR
JI LTAR 'GYUR, DE LTA BAS NA 'JIG RTEN GYI THA SNYAD KYI DBANG
GIS 'KHOR BA RING BA DANG, ZAD PAR GSUNGS KYI

BCOM LDAN 'DAS KYIS DON DAM PA BSTAN PA'I DBANG GIS NI, DE LA
STON MED PHYI MA MED, ,CES GSUNGS SO, ,DE LTA BAS NA THOG MA DANG
THA MA MED PAR GSUNGS PAS 'KHOR BA ZHES BYA BA DNGOS PO 'GA' YANG
MI 'THAD DO, ,DE MED NA 'KHOR BA PO JI LTA BU ZHIG 'THAD PAR
'GYUR, SMRAS PA, DE LTAR 'KHOR

PA'I THOG MA DANG THA MA BKAG TU ZIN KYANG, DBUS MA BKAG PAS DE
YOD PA'I 'KHOR BA YOD PA KHO NA STE, 'DI LTAR DNGOS PO MED PA LA
DBUS YOD PAR JI LTAR 'GYUR, DE LTA BAS NA DBUS YOD PA'I PHYIR
'KHOR BA YOD PA KHO NA'O, ,'KHOR BA YOD PA'I PHYIR 'KHOR BA PO
YANG YOD PA KHO NA'O, ,BSHAD PA,

@211B GAL TE DBUS NYID YOD PAR GYUR NA NI DBUS YOD PA'I PHYIR
'KHOR BA YANG YOD PAR 'GYUR GRANG NA, DE'I DBUS NYID MI 'THAD PAS
DE YOD PA'I PHYIR 'KHOR BA YOD PAR GAL 'GYUR, GANG LA THOG MED
THA MED PA, ,DE LA DBUS NI GA LA YOD, ,GANG LA THOG MA DANG THA
MA MED PA DE LA DBUS YOD PAR JI

LTAR 'GYUR, 'DI LTAR THOG MA DANG THA MA LA LTOS NAS DBUS 'GRUB
PAR 'GYUR BA YIN NA DE LA THOG MA DANG THA MA DE YANG MED DE, DE
MED PA'I PHYIR DE'I DBUS YOD PAR GAL 'GYUR, SLOB DPON 'PHAGS PA
LHAS KYANG, THOG MA DBUS DANG THA MA MED, ,SKYE BA'I SNGA ROL MI
SRID DE, ,GNYIS GNYIS DAG NI MA

GTOGS PAR, ,RE RES RTZOM PAR JI LTAR 'GYUR, ,ZHES GSUNGS SO, ,DE
PHYIR DE LA SNGA PHYI DANG, ,LHAN CIG RIM PA MI 'THAD DO, ,DE'I
PHYIR DE LA SNGA PHYI DANG LHAN CIG GI GO RIMS DAG MI SRID DO,
,DE LTAR GANG GI PHYIR 'KHOR BA LA THOG MA DANG DBUS DANG THA MA
DAG MED PA DE'I PHYIR 'DIR 'KHOR BA PO'I SKYE

BA DANG RGA SHI DAG LA YANG SNGA PHYI LHAN CIG GI RIM PA DAG MED
DO, ,DE DAG JI LTAR ZHE NA, GAL TE SKYE BA SNGAR GYUR PA, ,RGA
SHI 'PHYI BA YIN NA NI, ,SKYE BA RGA SHI MED PA DANG, ,MA SHI BAR
YANG SKYE BAR 'GYUR, ,GAL TE SKYE BA SNGA BAR GYUR LA, ,DE'I 'OG
TU PHYIS RGA SHI DAG LA YANG SNGA PHYI 'BYUNG BA YIN NA DE LTA

NA SKYE BA DE LA RGA SHI MED PAR 'GYUR RO, ,DE LA RGA SHI MED PAR
GYUR NA PHYIS RGA SHI GA LAS 'ONG BAR 'GYUR, CI STE 'ONG NA NI
RGA SHI GZHI MED PAR THAL BAR 'GYUR RO, ,DE DANG PHRAD DU ZIN NA
YANG DE LA CING YANG MI 'GYUR TE, NGO BO NYID KYIS RGA SHI MED
PA'I PHYIR RO, ,YANG GZHAN YANG, MA SHI BA YANG SKYE

BAR 'GYUR TE, 'DI LTAR SKYE BA SNGA BAR BRTAGS NA DE SNGAR GZHAN
DU MA SHI BAR 'DIR SKYE BAR THAL BAR 'GYUR RO, ,DE LTA NA 'KHOR
BA THOG MA DANG LDAN PAR 'GYUR TE, ,DE YANG MI 'DOD PAS DE'I
PHYIR SKYE BA SNGA LA RGA SHI 'PHYI BAR MI 'THAD DO, ,CI STE
SKYON DE GYUR NA MI RUNG NGO SNYAM PAS RGA SHI SNGA MA KHO NA YIN
LA, SKYE

BA 'PHYI'O ZHE NA, DE LA BSHAD PAR BYA STE, GAL TE SKYE BA 'PHYI
GYUR PA, ,RGA SHI SNGA BA YIN NA NI, ,SKYE BA MED PA'I RGA SHI
NI, ,RGYU MED PAR NI JI LTAR 'GYUR, ,GAL TE DE'I RGA SHI SNGA BAR
GYUR LA, SKYE BA 'PHYI BAR GYUR NA DE LTA NA GZHI MED PA'I RGA
SHI RGYU MED PAR THAL BAR 'GYUR PAS DE YANG MI 'DOD DO, ,

@212A *, ,'DI LTAR MA SKYES SHING MED PA'I RGA SHI GZHI MED CING
RGYU MED PAR JI LTAR 'BYUNG BAR 'GYUR, SKYES SHING YOD PA LA RGA
SHI BSTAN PAR RIGS SO, ,DE LTA BAS NA SKYE BA 'PHYI LA RGA SHI
SNGA BAR YANG MI 'THAD DO, ,SMRAS PA, DE DAG LA SNGA PHYI MED DE,
DE NI RGA SHI DANG RJES SU 'BREL BZHIN PA

KHO NAR SKYE'O, ,BSHAD PA, SKYE BA DANG NI RGA SHI DAG ,LHAN CIG
RUNG BA MA YIN NO, ,SKYE BA DANG RGA SHI DAG LHAN CIG NYID DU
'GYUR BAR MI 'THAD DO, ,CI STE 'GYUR NA NI, SKYE BZHIN PA NA 'CHI
'GYUR ZHING, ,GNYI GA RGYU MED CAN DU 'GYUR, ,GAL TE SKYE BA DANG
RGA SHI DAG LHAN CIG NYID DU GYUR NA DE LTA NA SKYE

BZHIN PA NYID NA, 'CHI BAR 'GYUR BAS DE YANG MI 'THAD DE, 'DI
LTAR SKYE BA DANG 'GAG PA MI MTHUN PA GNYIS GNYIS GCIG LA DUS
GCIG TU JI LTAR 'BYUNG BAR 'GYUR, YANG GZHAN YANG, GNYI GA RGYU
MED PA CAN DU 'GYUR TE, GAL TE SKYE BA DANG RGA SHI DAG LHAN CIG
NYID DU 'BYUNG BAR GYUR NA DE'I SKYE

BA 'CHI BA SNGON DU 'GRO BA MA YIN CING, DE'I SKYE BA SNGA BAR
THAL BAR 'GYUR RO, ,SKYE BA SNGA BAR GYUR NA RGYU MED PA CAN DU
THAL BAR 'GYUR TE, SLOB DPON 'PHAGS PA 'JIGS MED KYIS KYANG, GAL
TE LAS LA LUS SKYE LA, ,LUS MA GTOGS PAR LAS MED NA, ,SNGON LUS
LAS LAS MA SKYES PA, ,GANG

GI RGYUS NI SKYES PAR GYUR, ,ZHES GSUNGS SO, ,DE LTAR LHAN CIG TU
SKYE NA DE'I RGA SHI SKYE BA LA MI LTOS PAR RANG LAS RAB TU GRUB
PA DANG, RGA SHI GZHI MED PA DANG, RGYU MED PA CAN DU THAL BAR
'GYUR BAS DE YANG MI 'DOD DE, SKYON DU MAR THAL BAR 'GYUR BA'I
PHYIR RO, ,DE LTA BAS NA, SKYE BA DANG RGA SHI DAG

LHAN CIG TU YANG MI 'THAD DO, ,DE'I PHYIR DE LTAR 'DIR KHYOD KYIS
BRTAGS PA'I 'KHOR BA LA SKYE BA DANG RGA SHI DAG GI SNGA PHYI
DANG LHAN CIG GI RIM PA DAG NI SRID DE, DE MED NA SKYE BA DANG
RGA SHI MED PA'I BDAG CES BYA BA GANG YANG 'KHOR BAR 'GYUR BA DE
GANG YIN, SMRAS PA, DE DAG LA SNGA PHYI DANG LHAN CIG GI RIM

PA DAG YOD KYANG RUNG MED KYANG RUNG STE, YOD NA SKYE BA DANG RGA
SHI DAG NI RE ZHIG YOD DO, ,DE DAG KYANG GZHI MED PA MA YIN PAS
'GA' ZHIG KHO NA'I YIN TE, 'GA' ZHIG YOD PA NYID DE NI BDAG YIN
PAS BDAG NI YOD PA KHO NA'O, ,BSHAD PA, GANG LA SNGA PHYI LHAN
CIG GI ,RIM PA DE DAG MI SRID PA'I, SKYE BA DE DANG

@212B RGA SHI DE, ,CI YI PHYIR NA SPROS PAR BYED, ,DE LTAR RIGS
PA SNGON DU BTANG STE BRTAGS NA SKYE BA GANG DANG RGA SHI GANG LA
SNGA PHYI DANG LHAN CIG GI RIM PA DAG MI SRID CING MED PA DE LA
KHYOD SKYE BA NI DE YIN NA SHI NI DE YIN ZHES CI'I PHYIR SPROS
PAR BYED CING RJOD PAR BYED, GAL TE SKYE BA 'AM, RGA SHI 'GA'
ZHIG YOD

PAR GYUR NA DE SNGA BA 'AM, 'PHYI BA 'AM, LHAN CIG TU 'GYUR BAR
NGES NA, SKYE BA DANG RGA SHI YOD DO ZHES BYA BA DE DAG LA SNGA
PHYI DANG LHAN CIG GI RIM PA DAG MED PA RANG BZHIN DU GNAS PA SU
ZHIG DE SKAD RJOD PAR BYED, SEMS PA DANG BCAS PA SU ZHIG 'DZIN
PAR BYED, DE LTA BAS NA SKYE BA DANG RGA SHI DAG MI 'THAD

DO; ,DE MED NA BDAG YOD PAR JI LTAR 'THAD PAR 'GYUR DE'I PHYIR
BDAG TU SMRA BAR RIGS PA DANG 'GAL BA DE THONG SHIG ,RGYU DANG
'BRAS BU NYID DANG NI, ,MTSAN NYID DANG NI MTSAN GZHI NYID, ,TSOR
DANG TSOR PO NYID DANG NI, ,DON YOD GANG DAG CI YANG RUNG, ,JI
LTAR BRTAGS NA SKYE BA DANG, ,RGA SHI DAG GI SNGA PHYI

DANG LHAN CIG GI RIM PA DAG MI 'THAD PA DE BZHIN DU RGYU DANG
'BRAS BU DANG MTSAN NYID DANG, ,MTSAN NYID KYI GZHI DANG, TSOR BA
DANG, TSOR BA PO DANG, DON GZHAN GANG DAG CI YANG RUNG BA RNAM
PAR GROL BA DANG, MYA NGAN LAS 'DAS PA DANG, SHES PA DANG, SHES
BYA DANG, TSAD MA DANG,

GZHAL BYA LA SOGS PA YOD PAR BRTAGS PA DE DAG THAMS CAD LA YANG
SNGA PHYI DANG LHAN CIG GI RIM PA DAG MI 'THAD DO, ,JI LTAR ZHE
NA, RE ZHIG GAL TE 'BRAS BU SNGA BAR GYUR LA, RGYU 'PHYI BAR GYUR
NA DE LTA NA 'BRAS BU RGYU MED PA CAN DU 'GYUR RO, ,'BRAS BU YOD
NA YANG RGYUS CI BYA STE RGYUR

BRTAGS PA DON MED PA NYID DU YANG THAL BAR 'GYUR RO, ,CI STE RGYU
SNGA BAR GYUR LA 'BRAS BU 'PHYI BAR GYUR NA YANG RGYU 'BRAS BU
MED PA CAN DU 'GYUR BAS DE YANG MI 'THAD DE, 'DI LTAR 'BRAS BU
MED NA JI LTAR RGYUR 'GYUR, CI STE 'GYUR NA NI DE LTA NA RGYU MA
YIN PAR GANG YANG MI 'GYUR RO, ,CI STE RGYU DANG 'BRAS

BU DAG LHAN CIG TU GYUR NA DE LTA NA YANG SKYON DE NYID DE, GNYI
GA RGYU MED PA CAN DU 'GYUR BA DANG, 'BRAS BU LA MI LTOS PA KHO
NAR RANG LAS RAB TU GRUB PAR 'GYUR BAS DE YANG MI 'THAD DO, ,DE
BZHIN DU GAL TE MTSAN NYID SNGA BAR GYUR LA, MTSAN NYID KYI GZHI
'PHYI BAR GYUR NA DE LTA NA YANG MTSAN NYID KYI GZHI

@213A *, ,MA SKYES NA DE GANG GI MTSAN NYID DU 'GYUR, 'DIS MTSON
PAR BYED PAS MTSAN NYID CES BYA NA, 'DIS GANG MTSON PAR BYA BA'I
MTSAN NYID KYI GZHI DE YANG MA SKYES PAS MED DE, DE MED NA MTSON
PAR MI BYED PA DE CI LTAR MTSAN NYID DU 'GYUR, CI STE YANG MTSAN
NYID KYI GZHI SNGA BAR GYUR LA

MTSAN NYID 'PHYI BAR GYUR NA DE LTA NA YANG MTSAN NYID KYI GZHI
MTSAN NYID MED PA CAN DU THAL BAR 'GYUR BAS DE YANG MI 'THAD DE,
'DI LTAR MTSAN NYID MED PA'I DNGOS PO JI LTAR YOD PAR 'GYUR, CI
STE 'GYUR NA NI RI BONG GI RVA LA SOGS PA YANG YOD PAR 'GYUR RO,
,MTSAN NYID DU BRTAG PA DON MED PA

NYID DU YANG 'GYUR TE, MTSAN NYID KYI GZHI RAB TU SGRUB PA'I
PHYIR MTSAN NYID DU 'DOD PA YIN NA DE GAL TE MTSAN NYID DE MED PA
NYID DU YANG MTSAN NYID KYI GZHI GRUB NA DE LA YANG MTSAN NYID
KYIS CI BYA, CI STE YANG MTSAN NYID DANG MTSAN NYID KYI GZHI DAG
LHAN CIG TU GYUR NA, DE LTA NA YANG SKYON DE NYID DE

GNYI GA RGYU MED PA CAN NYID DU 'GYUR BA DANG, MTSAN NYID KYI
GZHI YANG MTSAN NYID LA MI LTOS PA KHO NAR RANG LAS RAB TU GRUB
PAR 'GYUR BAS DE YANG MI 'THAD DO, ,DE BZHIN DU GAL TE TSOR BA PO
SNGA BAR GYUR LA TSOR BA 'PHYI BAR GYUR NA, DE LTA NA YANG TSOR
BA MED CING MA SKYES NA DE GANG GI

TSOR BA POR 'GYUR, TSOR BAR BYED PA NA TSOR BA PO YIN NA TSOR BA
DE NYID NI MA SKYES TE, DE MED NA DES CI ZHIG TSOR BAR BYED PA,
TSOR BAR MI BYED NA NI JI LTAR TSOR BA POR 'GYUR, CI STE 'GYUR NA
NI THAMS CAD KYANG BDE BA DANG SDUG BSNGAL THAMS CAD DANG MA
PHRAD PAR TSOR BA POR 'GYUR BAS DE YANG

MI 'THAD DO, ,CI STE YANG TSOR BA SNGA BAR GYUR LA TSOR BA PO
'PHYI BAR GYUR NA DE LTA NA YANG TSOR BAR MI BYED BZHIN DU TSOR
BAR 'GYUR BAS DE YANG MI 'THAD DE, 'DI LTAR TSOR BAR MI BYED PA
JI LTAR TSOR BAR 'GYUR, CI STE 'GYUR NA NI GANG YANG GANG GI TSE
GANG DU YANG TSOR BA DANG BRAL BAR MI 'GYUR BAS DE

YANG MI 'DOD DO, ,CI STE YANG TSOR BA DANG TSOR BA PO DAG LHAN
CIG NYID DU RTOG NA, DE LTA NA YANG SKYON DE NYID DE GNYI GA RGYU
MED PA CAN DU 'GYUR BA DANG, TSOR BA PO TSOR BA LA MI LTOS PA KHO
NA TSOR BAR MI BYED BZHIN DU RANG LAS RAB TU GRUB PAR 'GYUR BA
DANG, TSOR BA YANG TSOR BA PO LA MI LTOS PA KHO NA SUS KYANG

@213B TSOR BAR MI BYED BZHIN DU RANG LAS RAB TU GRUB PAR 'GYUR
BAS DE YANG MI 'THAD DO, DE BZHIN DU GAL TE RNAM PAR GROL BAS DE
YANG MI 'THAD MYA NGAN LAS 'DAS PA SNGA BAR GYUR NA KUN NAS NYON
MONGS PA DANG BCAS PA YANG MYA NGAN LAS 'DAS PAR 'GYUR TE, DE LTA
NA SU YANG MYA NGAN LAS MA 'DAS PAR MI

'GYUR BAS DE YANG MI 'THAD DO, ,CI STE RNAM PAR GROL BAS MYA NGAN
LAS 'DAS PA 'PHYI BAR GYUR NA NI MYA NGAN LAS 'DAS PA MA THOB PA
NYID DU YANG RNAM PAR GROL BAR 'GYUR TE, DE LTA NA YANG MYA NGAN
LAS 'DAS PA MA THOB PA THAMS CAD RNAM PAR GROL BAR 'GYUR ZHING,
RNAM PAR GROL NAS PHYIS MYA NGAN LAS 'DA' BA DON

MOD PA NYID DU YANG 'GYUR RO, ,MYA NGAN LAS 'DAS PA NI MA SKYES
PA MA BYUNG BA ZHES BYA NA, SNGON MA BYUNG LA PHYIS BYUNG BAR
GYUR NA SKYE BA CAN DANG MTSUNGS PAR YANG 'GYUR BAS DE YANG MI
'DOD DO, ,CI STE YANG RNAM PAR GROL BA DANG, MYA NGAN LAS 'DAS PA
GNYIS LHAN CIG NYID DU YANG GYUR NA DE LTA NA YANG SKYON DE NYID

DE GNYI GA RGYU MED PA CAN NYID DU 'GYUR BA DANG, RNAM PAR GROL
BA MYA NGAN LAS 'DAS PA LA MI LTOS PA KHO NAR RANG LAS RAB TU
GRUB PAR 'GYUR BA DANG, MYA NGAN LAS 'DAS PA YANG RNAM PAR GROL
BA LA MI LTOS PA KHO NAR RANG LAS RAB TU GRUB PAR 'GYUR BAS DE
YANG MI 'THAD DO, ,DE BZHIN DU SHES PA DANG,

SHES BYA DANG, TSAD MA DANG, GZHAL BYA LA SOGS PA DAG LA YANG
BLTA BAR BYA'O, ,'KHOR BA 'BA' ZHIG SNGON GYI MTHA', ,YOD MA YIN
PAR MA ZAD KYI, ,DNGOS RNAMS THAMS CAD NYID LA YANG, ,SNGON GYI
MTHA' NI YOD MA YIN, ,GANG GI PHYIR DE LTAR YANG DAG PA JI LTA BA
BZHIN DU BRTAGS NA

DNGOS PO THAMS CAD LA SNGA PHYI DANG, LHAN CIG GI RIM PA DAG MI
'THAD PA DE'I PHYIR 'KHOR BA 'BA' ZHIG LA SNGON GYI MTHA' YOD PA
MA YIN PAR MA ZAD KYI, DNGOS POR 'DOD PA THAMS CAD LA YANG SNGON
GYI MTHA' YOD PA MA YIN PAS DNGOS POR SNANG BA NI SGYU MA DANG,
SMIG RGYU DANG, DRI ZA'I

GRONG KHYER DANG, GZUGS BRNYAN BZHIN DU GRUB BO, ,'KHOR BA BRTAG
PA ZHES BYA BA STE RAB TU BYED PA BCU GCIG PA'O,, ,,DBU MA'I RTZA
BA'I 'GREL PA BUD DHA P'A LI TA, BAM PO LNGA PA, SMRAS PA, BDAG
NI YOD PA KHO NA YIN TE, CI'I PHYIR ZHE NA, SDUG BSNGAL YOD PA'I
PHYIR RO, ,

@214A *, ,'DI NA LUS DANG DBANG PO 'BYUNG BA NI SDUG BSNGAL YIN
NO ZHES BYA BAR THAMS CAD KYIS SHES LA, BCOM LDAN 'DAS KYIS
KYANG, MDOR NA NYE BAR LEN PA'I PHUNG PO LNGA SDUG BSNGAL LO ZHES
GSUNGS PAS DE'I PHYIR SDUG BSNGAL YOD DO, ,GZHI MED PAR SDUG
BSNGAL YOD PAR MI RIGS

PAS SDUG BSNGAL DE DAG GI YIN PA DE 'GA' ZHIG KYANG YOD DE, SDUG
BSNGAL DE DAG GI YIN PA DE NI BDAG YIN PAS DE'I PHYIR BDAG NI YOD
PA KHO NA YIN NO, ,BSHAD PA, GAL TE SDUG BSNGAL NYID 'THAD NA NI
BDAG KYANG YOD PA ZHIG NA, SDUG BSNGAL NYID MI 'THAD PAS BDAG YOD
PAR GA LA

'GYUR, JI LTAR ZHE NA, KHA CIG SDUG BSNGAL BDAG GIS BYAS, ,GZHAN
GYIS BYAS DANG GNYI GAS BYAS, ,RGYU MED PA LAS BYUNG BAR 'DOD,
,DE NI BYA BAR MI RUNG NGO, ,'DI LA SDUG BSNGAL DU SMRA BA RNAMS
LA KHA CIG NI SDUG BSNGAL BDAG GIS BYAS PAR 'DOD, ,KHA CIG NI
SDUG BSNGAL GZHAN GYIS

BYAS PAR 'DOD, ,KHA CIG NI SDUG BSNGAL BDAG DANG GZHAN GYIS BYAS
PAR 'DOD, ,KHA CIG NI SDUG BSNGAL RGYU MED PA LAS GLO BUR KHO NAR
BYUNG BAR 'DOD DO, ,DE LTAR SDUG BSNGAL BDAG DANG, GZHAN DANG,
GNYI GAS BYAS PAR SMRA BA RNAMS KYI SDUG BSNGAL DE NI BDAG DANG,
GZHAN DANG, GNYI GAS

BYAS PA'I PHYIR BDAG DANG GZHAN DANG GNYI GA'I BYA BA YIN PAR
THAL BAR 'GYUR TE, DE NI BYA BAR MI RUNG NGO, ,SDUG BSNGAL DE NI
DE DAG GI BYA BA YIN PAR MI RIGS SO, ,CI'I PHYIR ZHE NA, GAL TE
SDUG BSNGAL BDAG NYID KYIS BYED PAR GYUR NA YOD PA'AM, MED PA
ZHIG BYED PAR 'GYUR GRANG NA, DE LA RE ZHIG

GAL TE SDUG BSNGAL YOD PA BDAG NYID KYIS BYED DO ZHES RTOG NA, DE
NI MI RIGS TE, 'DI LTAR SDUG BSNGAL YOD PA YANG CI BYA DGOS, ,CI
STE BYED NA NI YOD PA MA YIN NO, ,SDUG BSNGAL YOD PA BDAG NYID
KYIS BYED PA GANG YIN PA DE NI RGYU MED PA LAS BYUNG BAR 'GYUR
BA'AM, DE YANG BDAG NYID KYIS BYAS

NA, DE LTA NA THUG PA MED PAR THAL BAR 'GYUR BAS DE NI MI 'DOD
DO, ,CI STE SDUG BSNGAL MED PA BDAG NYID KYIS BYED DO ZHES BYA
BAR RTOG NA, JI LTAR MED PA BDAG NYID KYIS BDAG NYID BYED PAR
'GYUR, CI STE BYED NA NI RI BONG GI RVAS KYANG BDAG NYID BYED PAR
'GYUR RO, ,

@214B DE LTAR RE ZHIG SDUG BSNGAL BDAG GIS BYAS PAR MI RIGS SO,
,SDUG BSNGAL MA BYAS SHING MED PA LA GZHAN YOD PAR GA LA 'GYUR
TE, GZHAN MED PA KHO NA'I PHYIR SDUG BSNGAL GZHAN GYIS BYAS PAR
MI RIGS SO, ,'DI NYID KYIS BDAG DANG GZHAN GYIS BYAS PAR MI RIGS
PA KHO NAR

YANG RNAM PAR BSHAD PA YIN NO, ,YANG GZHAN YANG, GAL TE BDAG GIS
BYAS GYUR NA, ,DE PHYIR BRTEN NAS 'BYUNG MI 'GYUR, ,GANG PHYIR
PHUNG PO 'DI DAG LA, ,BRTEN NAS PHUNG PO DE DAG 'BYUNG, ,GAL TE
SDUG BSNGAL BDAG GIS BYAS PAR GYUR NA DE LTA NA BRTEN NAS 'BYUNG
BAR MI 'GYUR BA

ZHIG NA, BRTEN NAS KYANG 'BYUNG STE, GANG GI PHYIR DA LTAR GYI
PHUNG PO 'DI DAG LA BRTEN NAS MA 'ONGS PA'I PHUNG PO DE DAG
'BYUNG BAR 'GYUR TE, BCOM LDAN 'DAS KYIS KYANG RNAM PAR SHES PA'I
RKYEN GYIS MING DANG GZUGS ZHES GSUNGS TE, SDUG BSNGAL BDAG GIS
BYAS PAR GYUR NA SDUG BSNGAL RGYU

DANG RKYEN GYI DBANG GIS 'BYUNG BAR MI 'GYUR BAS DE'I PHYIR SDUG
BSNGAL BDAG GIS BYAS PAR MI RIGS SO, ,SMRAS PA, DE DE BZHIN TE
SDUG BSNGAL BDAG GIS MA BYAS TE, 'DI LTAR SDUG BSNGAL GZHAN GYIS
BYAS SO, ,JI LTAR ZHE NA, GANG GI PHYIR PHUNG PO GZHAN DU GYUR BA
'DI DAG LA BRTEN NAS PHUNG PO DE DAG 'BYUNG

BA'I PHYIR RO, ,BSHAD PA, ,SDUG BSNGAL GZHAN GYIS BYAS PA MA YIN
PA NYID DE, CI'I PHYIR ZHE NA, GAL TE DE LAS 'DI GZHAN ZHING,
,GAL TE 'DI LAS DE GZHAN NA, ,GZHAN DE DAG GIS 'DI BYAS PAS,
,SDUG BSNGAL GZHAN GYIS BYAS PAR 'GYUR, GAL TE MA 'ONGS PA'I
PHUNG PO DE DAG LAS DA

LTAR GYI PHUNG PO GANG DAG YIN PA 'DI DAG GZHAN YIN PAR GYUR CING
DA LTAR GYI PHUNG PO 'DI LAS KYANG MA 'ONGS PA'I PHUNG PO GANG
DAG YIN PA DE DAG GZHAN YIN PAR GYUR NA NI DE LTA NA DA LTAR GYI
PHUNG PO GZHAN DE DAG GIS MA 'ONGS PA'I PHUNG PO GZHAN 'DI DAG
BYAS PAS SDUG BSNGAL GZHAN GYIS BYAS

PAR YANG 'GYUR BA ZHIG NA, DE DAG LAS KYANG 'DI DAG GZHAN MA YIN
LA, 'DI DAG LAS KYANG DE DAG GZHAN MA YIN NO, ,GZHAN NYID MED NA
JI LTAR SDUG BSNGAL GZHAN GYIS BYAS PAS 'THAD, DE LA 'DI SNYAM DU
JI LTAR DE DAG GZHAN NYID MA YIN SNYAM NA DE NI 'OG NAS, GANG LA
BRTEN

@215A *, ,TE GANG YIN PA, ,DE NI DE LAS GZHAN MI 'THAD, ,CES
'BYUNG BAS DE'I PHYIR SDUG BSNGAL GZHAN GYIS BYAS PAR YANG MI
'THAD DO, ,SMRAS PA, SDUG BSNGAL NYID KYIS SDUG BSNGAL BYAS PAS
DE'I PHYIR SDUG BSNGAL BDAG GIS BYAS SO ZHES KYANG MI SMRA'I,
SDUG BSNGAL RGYU DANG

RKYEN LAS BYUNG BAS DE'I PHYIR SDUG BSNGAL GZHAN GYIS BYAS SO
ZHES KYANG MI SMRA'O, ,SDUG BSNGAL GANG ZAG BDAG GIS BYAS PAS
DE'I PHYIR RE ZHIG SDUG BSNGAL BDAG GIS BYAS SO ZHES KYANG SMRA
LA, SDUG BSNGAL GANG ZAG BDAG GIS BYAS PAS DE'I PHYIR, RE ZHIG
SDUG BSNGAL BDAG GIS BYAS SO ZHES

KYANG SMRA LA, SDUG BSNGAL GANG ZAG GZHAN GYIS BYAS PAS DE'I
PHYIR SDUG BSNGAL GZHAN GYIS BYAS SO ZHES KYANG SMRA'O, ,BSHAD
PA, GAL TE GANG ZAG BDAG GIS NI, ,SDUG BSNGAL BYAS NA GANG BDAG
GIS, ,SDUG BSNGAL BYAS PA'I GANG ZAG NI, ,SDUG BSNGAL MED PA DE
DAG YIN, ,GAL

TE GANG ZAG BDAG GIS PHUNG PO SDUG BSNGAL BYAS SO ZHES ZER NA,
,KHYOD KYI GANG PHUNG PO SDUG BSNGAL MED PA GSAL BAR BYED PA MED
PAS BDAG GIS PHUNG PO SDUG BSNGAL DE BYAS PA'I GANG ZAG SDUG
BSNGAL MED PA DE GANG YIN PA DE JI SMROS SHIG ,'DI LTAR PHUNG PO
SDUG BSNGAL MED PA GSAL

BAR BYED PA MED PA'I GANG ZAG 'BA' ZHIG PA GANG YIN PA LA GDAGS
PA YANG MED NA DES JI LTAR SDUG BSNGAL BYED PAR 'GYUR TE, DE'I
PHYIR GANG ZAG BDAG GIS SDUG BSNGAL BYAS ZHES BYA BA YANG MI RIGS
SO, ,GANG ZAG GZHAN GYIS SDUG BSNGAL BYAS SO ZHES GANG SMRAS PA
DE LA'ANG

BSHAD PAR BYA STE, GAL TE GANG ZAG GZHAN LAS NI, ,SDUG BSNGAL
BYUNG NA GZHAN ZHIG GIS, ,SDUG BSNGAL DE BYAS GANG SBYIN DE,
,SDUG BSNGAL MED PAR JI LTAR RUNG, ,GAL TE GANG ZAG GZHAN GYIS
PHUNG PO 'DI SDUG BSNGAL BYAS SHING DES DE BYAS NAS GZHAN LA
SBYIN PAR BYED NA GZHAN GYIS DE

BYAS NAS GANG LA SBYIN PAR BYA BA DE SDUG BSNGAL MED CING, SDUG
BSNGAL DANG BRAL BA GSAL BAR BYED PA MED PA 'BA' ZHIG PAR JI LTAR
RUNG BAR 'GYUR BA DE JE SMROS SHIG ,'DI LTAR NYE BAR LEN PA MED
PA 'BA' ZHIG PA GANG LA GDAGS PA YANG MED NA GSAL BAR BYED PA MED
DE GZHAN YIN DU

@215B ZIN KYANG JI LTAR SDUG BSNGAL BYED PAR 'GYUR, NYE BAR LEN
PA MED PA 'BA' ZHIG PA DE NI, RNAM PA THAMS CAD DU MI SRID PA YIN
NA DE'I SDUG BSNGAL BYED PA GZHAN GA LA YOD NA SDUG BSNGAL GZHAN
GYIS BYAS SO ZHES BAG TSA BA MED PAR SMRA, YANG GZHAN YANG, BDAG
GIS BYAS PAR MA GRUB PAS, ,SDUG BSNGAL

GZHAN GYIS GA LA BYAS, ,'DI LA GAL TE SDUG BSNGAL BDAG GIS BYAS
SO ZHES BYA BA DE RAB TU GRUB PAR GYUR NA NI DES NA SDUG BSNGAL
GZHAN GYIS BYAS SO ZHES BYA BA DE YANG 'THAD PAR 'GYUR BA ZHIG
NA, SDUG BSNGAL BDAG GIS BYAS SO ZHES BYA BA DE NI RAB TU MA GRUB
STE, DE SDUG BSNGAL BDAG GIS BYAS

PAS RAB TU MA GRUB PAS SDUG BSNGAL GZHAN GYIS BYAS PAR GA LA
'GYUR, CI'I PHYIR ZHE NA, GZHAN GYIS SDUG BSNGAL GANG BYED PA,
,DE NI DE YI BDAG BYAS 'GYUR, ,GAL TE GZHAN GYIS SDUG BSNGAL GANG
BYED PA DE GZHAN DE'I BDAG GIS BYAS PA NYID DU GYUR NA GZHAN GYIS
BYAS PA MA YIN NO, ,

CI STE DE DES BDAG GIS BYAS PA MA YIN NA JI LTAR, CIG SHOS KYI DE
GZHAN GYIS BYAS PAR 'GYUR, DE'I PHYIR BDAG GIS BYAS PA DE GZHAN
GYI THAL BAR 'GYUR TE, SDUG BSNGAL GZHAN GYIS BYAS PAR MI 'THAD
PA DE NI BSTAN ZIN TO, ,DE'I PHYIR SDUG BSNGAL BDAG GIS BYAS PAR
RAB TU MA GRUB

PAS SDUG BSNGAL BDAG GIS BYAS PA MED NA SDUG BSNGAL GZHAN GYIS
BYAS PAR GA LA 'GYUR BAS SDUG BSNGAL GANG GZHAN GYIS BYAS PAR
'GYUR BA GANG YIN, DE'I PHYIR GANG ZAG GZHAN GYIS SDUG BSNGAL
BYAS SO ZHES BYA BAR YANG MI RIGS SO, ,SMRAS PA, CI KHYOD SMRA BA
PO'I BSAM PA MA

RTOGS PAR RANG GI BLO GROS KYI RTOGS PAS SBYAR BA'I DON LA TSIG
GIS SKYON 'DOGS PAR BYED DAM, 'DI LTAR KHO BO NI SDUG BSNGAL BDAG
GIS BYAS SO ZHE 'AM, GZHAN GYIS BYAS SO ZHES MI SMRA'I, 'DI LTAR
GANG GI PHYIR RE ZHIG GANG ZAG BDAG GIS DE BYAS PAS DE'I PHYIR
GANG ZAG BDAG

GIS BYAS SO ZHES SMRA STE, SDUG BSNGAL DE LAS GANG ZAG DANG GZHAN
MA YIN PAS SDUG BSNGAL GYIS SDUG BSNGAL DE BYAS PA'I PHYIR RNAM
GRANGS LAS SDUG BSNGAL BDAG GIS BYAS SO ZHES KYANG SMRA ZHING,
SDUG BSNGAL GANG YIN PA DE NYID GANG ZAG MA YIN PAS RNAM GRANGS
LAS SDUG BSNGAL GZHAN GYIS

@216A *, ,BYAS SO ZHES KYANG SMRA'O, ,BSHAD PA, ,CI KHYOD SHING
LJON PA RTZA BA RUL PA LA CHU LDUGS PAR BYED DAM, KHYOD GANG ZAG
NYE BAR LEN PA MED PA 'BA' ZHIG PA RNAM PA THAMS CAD DU MI 'THAD
PA LA SDUG BSNGAL GANG ZAG BDAG GIS BYAS SO SMRA'AM, 'DI LTAR GAL
TE GANG ZAG NYE BAR

LEN PA MED PA 'BA' ZHIG PA 'GA' ZHIG RAB TU GRUB PAR GYUR NA NI,
DES NA SDUG BSNGAL GANG ZAG BDAG GIS BYAS SO ZHES DE SKAD SMRA
BAR YANG RIGS PAR 'GYUR BA ZHIG NA, GANG ZAG NYE BAR LEN PA MED
PA 'BA' ZHIG PA NI JI LTAR YANG MI RIGS SO, ,DE MED NA, RE ZHIG
SDUG BSNGAL

BDAG BYAS MIN, ,GANG ZAG NYE BAR LEN PA MED PA 'BA' ZHIG PA DE
MED NA SDUG BSNGAL BDAG GIS BYAS PA MA YIN PAS RE ZHIG SDUG
BSNGAL GANG ZAG BDAG GIS MA BYAS SO, ,SDUG BSNGAL DE LAS GANG ZAG
DE GZHAN MA YIN PAS SDUG BSNGAL GYIS SDUG BSNGAL DE BYAS PA'I
PHYIR RNAM

GRANGS LAS SDUG BSNGAL BDAG GIS BYAS SO ZHES KYANG SMRA'O ZHES
GANG SMRAS PA DE LA BSHAD PAR BYA STE, DE NYID KYIS NI DE MA
BYAS, ,DE LTA NA SDUG BSNGAL DE NYID KYIS SDUG BSNGAL DE MA BYAS
SO, ,CI'I PHYIR ZHE NA, 'DI LTAR ZIN PA'I SDUG BSNGAL LAS DE
GZHAN MA YIN PAR BRJOD PA'I

PHYIR TE, NYE BAR LEN PA LAS GZHAN MA YIN PAR GYUR PA 'DIS CI
YANG MA BYAS TE, DES NYE BAR LEN PA'I SDUG BSNGAL DE NYID BYAS
GRANG NA, GANG GI PHYIR BYAS PA LAS DE GZHAN MA YIN NO ZHES BYA
BA DE'I PHYIR GANG ZAG NYE BAR LEN PA MED PA 'BA' ZHIG PA DES NI
MA BYAS PAS DE'I PHYIR SDUG BSNGAL

DE NYID KYIS SDUG BSNGAL DE BYAS SO ZHES GANG SMRAS PA DE RIGS PA
MA YIN NO, ,SDUG BSNGAL GANG YIN PA DE NYID GANG ZAG MA YIN PAS
RNAM GRANGS LAS SDUG BSNGAL GZHAN GYIS BYAS SO ZHES GANG SMRAS PA
DE LA YANG BSHAD PAR BYA STE, GAL TE GZHAN BDAG MA BYAS NA, ,SDUG
BSNGAL GZHAN

BYAS GA LA 'GYUR, ,GAL TE GANG ZAG DE BDAG NYID KYIS MA BYAS
SHING BDAG NYID RAB TU MA GRUB STE, SDUG BSNGAL MED PA 'BA' ZHIG
PA YOD PA NYID MA YIN NA RANG GI BDAG NYID RAB TU MA GRUB PA
GZHAN DU GYUR PA DE MED PAS SDUG BSNGAL DE GZHAN GYIS BYAS PAR GA
LA 'GYUR, NYE BAR LEN PA DE

@216B MA SKYES SHING, MED NA GANG ZAG DE YOD DU ZIN KYANG GZHAN
DU GA LA 'GYUR, DE LTA BAS NA DE DAG THAMS CAD SNGAR LAN BTAB ZIN
PA LA KHYOD TSIG GZHAN GYIS DON GZHAN DU BSAMS SHING DE DAG NYID
YANG SMRAS PAR GYUR TO, ,SMRAS PA, SDUG BSNGAL BDAG DANG GZHAN SO
SO BYAS PAR MI RIGS SU ZIN

KYANG; ,SDUG BSNGAL BDAG DANG GZHAN NYID GNYI GA 'DUS PAS BYAS PA
NI YOD DO, ,BSHAD PA, GAL TE RE RES BYAS GYUR NA, ,SDUG BSNGAL
GNYI GAS BYAS PAR 'GYUR, ,GAL TE RE RES BYAS PA YOD PAR GYUR NA
NI SDUG BSNGAL GNYI GAS BYAS PA DE NYID KYANG YOD PAR 'GYUR BA
ZHIG NA, SDUG

BSNGAL RE RES BYAS PAR MI RIGS PA DE NI BSTAN ZIN TE, SDUG BSNGAL
RE RES BYAS PA MED NA SDUG BSNGAL GNYI GAS BYAS PAS 'THAD PAR JI
LTAR 'GYUR, GANG GI TSE BDAG DANG GZHAN GNYI GA SDUG BSNGAL MED
PA 'BA' ZHIG PAR MI SRID PA DE'I TSE JI LTAR DE NYID KYIS SDUG
BSNGAL BYED PAR 'GYUR TE,

DE'I PHYIR BDAG DANG GZHAN GNYI GAS SDUG BSNGAL BYAS SO ZHES BYA
BA YANG MI 'THAD DO, ,SMRAS PA, GAL TE SDUG BSNGAL RE RES KYANG
MA BYAS LA GNYI GAS BYAS PAR YANG MI RIGS NA, 'O NA DE LTA NA
SDUG BSNGAL BDAG DANG GZHAN DANG GNYI GAS MA BYAS PAS RGYU MED PA
LAS BYUNG BA YIN NO ,BSHAD PA,

GZHAN GYIS MA BYAS BDAG MA BYAS, ,SDUG BSNGAL RGYU MED GA LA
'GYUR, ,GZHAN GYIS BYAS PA NI GZHAN GYIS DE BYAS PA STE, GZHAN
GYIS DE BYED CES BYA BA'I THA TSIG GO, ,GZHAN GYIS MA BYAS PA NI
GZHAN GYIS MI BYED PA'O, ,BDAG GIS BYAS PA NI BDAG GIS DE BYAS PA
STE BDAG GIS DE

BYED CES BYA BA'I THA TSIG GO, ,BDAG GIS MA BYAS PA NI BDAG GIS
MI BYED PA'O, ,GZHAN GYIS MA BYAS PA DANG BDAG GIS MA BYAS PA NI
GZHAN GYIS MI BYED PA DANG BDAG GIS MI BYED PA'O, ,DE LTAR GZHAN
GYIS KYANG MA BYAS NA SDUG BSNGAL GLO BUR BAR 'THAD PAR GA LA
'GYUR, CI STE

'GYUR NA NI RTAG TU THAMS CAD 'BYUNG BAR 'GYUR RO, ,DE LTA YIN NA
NI RTZOM PA THAMS CAD DON MED PA NYID DANG, 'DRES PA'I SKYON CHEN
POR YANG 'GYUR BAS DE NI MI 'DOD DO, ,DE BAS NA SDUG BSNGAL RGYU
MED PA LAS BYUNG BA ZHES BYA BA DE NI BZANG PO MA YIN PA NYID DO,
,SMRAS PA, GAL TE DE LTAR

@217A *, ,SDUG BSNGAL MED NA, BCOM LDAN 'DAS KYIS 'OD SRUNGS SDUG
BSNGAL YOD DE, NGAS SDUG BSNGAL SHES SO, ,MTHONG NGO ZHES GSUNGS
PA JI LTA BU, BSHAD PA, SDUG BSNGAL MED DO ZHES DE SKAD DU MA
ZER, KHO BOS, DE PHYIR BRTEN NAS 'BYUNG MI 'GYUR, ,ZHES MA SMRAS

SAM, DE'I PHYIR KHO BO NI SDUG BSNGAL BRTEN NAS 'BYUNG BAR
SMRA'I, BDAG GIS BYAS PA DANG, GZHAN GYIS BYAS PA DANG, GNYI GAS
BYAS PA DANG, RGYU MED PA LAS BYUNG ZHES NI MI SMRA'O, ,SDUG
BSNGAL 'BA' ZHIG RNAM PA BZHI, ,YOD MA YIN PA MA YIN GYI, ,PHYI
ROL DNGOS PO RNAMS LA

YANG; ,RNAM PA BZHI PO YOD MA YIN, ,PHUNG PO SDUG BSNGAL 'BA'
ZHIG LA BDAG GIS BYAS PA DANG, GZHAN GYIS BYAS PA DANG, GNYI GAS
BYAS PA DANG, RGYU MED PA LAS BYUNG BA RNAM PA BZHI PO DAG YOD PA
MA YIN PA DE LTAR GZUNG BAR MI BYA'I, ,PHYIR ROL GYI DNGOS PO
GZUGS LA

SOGS PA RNAMS LA YANG RNAM PA BZHI PO YOD PA MA YIN NO, ,DE YANG
JI LTAR ZHE NA, RE ZHIG GZUGS NYID KYIS GZUGS BDAG NYID MA BYAS
SO, ,GAL TE GZUGS KYIS BDAG NYID BYED NA YOD PA 'AM, MED PA ZHIG
BYED GRANG NA, DE LA RE ZHIG GAL TE GZUGS SU YOD PA NYID YIN NA
DE LA YANG BYA CI

DGOS, CI STE GZUGS MED NA NI JI LTAR MED PA DAG NYID KYIS BDAG
NYID BYED PAR 'GYUR, CI STE BYED NA NI DRI ZA'I GRONG KHYER GYIS
KYANG RANG GI RA BA RTZIG PAR BYED PAR 'GYUR RO, ,GZUGS BDAG GIS
BYAS PA YIN NA, GZUGS BRTEN NAS 'BYUNG NGO ZHES BYA BAR MI 'THAD
PAS DE YANG MI 'DOD DO,,

DE LA GZUGS DE 'BYUNG BA GZHAN DU GYUR PA DAG GIS BYAS SO SNYAM
NA, DE YANG MI RUNG STE, CI'I PHYIR ZHE NA, GZUGS KYI RGYU 'BYUNG
BA DAG LAS GZUGS GZHAN NYID MA YIN PA'I PHYIR TE, DE NI 'OG NAS
KYANG, GANG LA BRTEN TE GANG YIN PA, ,DE NI DE LAS GZHAN MI
'THAD, ,CES

'BYUNG STE, GZUGS MA BYAS PA MA SKYES BA MED PA LAS BYUNG BA
RNAMS JI LTAR GZHAN DU 'GYUR, GZUGS NI GNYI GAS BYAS PA YANG MA
YIN TE, RE RES BYAS PAR MI 'THAD PA'I PHYIR RO, ,GZUGS RGYU MED
PA LAS BYUNG BA YANG MA YIN TE, GZHAN GYIS MA BYAS PA DANG, BDAG
GIS

@217B MA BYAS BA RGYU MED PA LAS JI LTAR 'BYUNG BAR 'GYUR TE,
SKYON DU MAR THAL BAR 'GYUR BA'I PHYIR RO, ,DE BZHIN DU SGRA LA
SOGS PA DNGOS PO THAMS CAD LA YANG RNAM PA BZHI PO DAG MI 'THAD
PAS 'GRUB PAR BLTA BAR BYA'O, ,SDUG BSNGAL BRTAG PA ZHES BYA BA
STE RAB TU BYED PA BCU GNYIS

PA'O,, ,,SMRAS PA, SDUG BSNGAL YANG YOD PHYI ROL GYI DNGOS PO
RNAMS KYANG YOD DE, DE DAG YOD PA LA RNAM PA BZHI PO 'BA' ZHIG MI
'THAD DO, ,RNAM PA BZHI PO DAG MED DU ZIN KYANG RE ZHIG ,DNGOS PO
RNAMS NI RAB TU GRUB PO, ,BSHAD PA, CI KHYOD SGYU MA'I GLANG PO
CHES

'GRO BAR 'DOD DAM, KHYOD RNAM PA BZHI PO DAG GIS MA BYAS PA'I
DNGOS PO RNAMS YANG DAG PAR YOD PAR RTOG GO, ,'DIR YANG DAG PA
GANG YIN PA DE NYID GZUNG BAR BYA BA'I RIGS PA SNYAM, SMRAS PA,
'DIR YANG DAG PA GANG YIN, BSHAD PA, CHOS GANG SLU BDE BRDZUN
ZHES, ,

BCOM LDAN 'DAS KYIS DE SKAD GSUNGS, ,'DU BYED THAMS CAD SLU BA'I
CHOS, ,DES NA DE DAG BRDZUN PA YIN, ,'DI LA BCOM LDAN 'DAS KYIS
MDO SDE GZHAN LAS CHOS GANG SLU BA DE NI BRDZUN PA'O, ,DGE SLONG
DAG 'DI LTA STE, MI SLU BA'I CHOS MYA NGAN LAS 'DAS PA DE NI BDEN
PA'I

MCHOG GO ZHES GSUNGS SO, ,DE BZHIN DU BDEN PA GCIG STE, GNYIS PA
MED CES TSIGS SU BCAD PA YANG GSUNGS SO, ,DE BZHIN DU GZHAN NAS
KYANG 'DUS BYAS DE NI SLU BA'I CHOS KYANG YIN, DE NI RAB TU 'JIG
PA'I CHOS KYANG YIN NO ZHES 'DU BYED THAMS CAD SLU BA'I CHOS CAN
YIN

PAR GSUNGS SO, ,DE'I PHYIR 'DU BYED THAMS CAD SLU BA'I CHOS NYID
DES, THAMS CAD BRDZUN PA NYID YIN TE, GANG DAG BRDZUN PA DE DANG,
JI LTAR RAB TU 'GRUB PAR 'GYUR, KHYOD KYIS DNGOS PO RNAMS NI RAB
TU GRUB PO ZHES GANG SMRAS PA DE NI SRED PAS BSKYOD PAR ZAD DO,
,SMRAS PA, ,GAL

TE 'DU BYED THAMS CAD BRDZUN PA YIN NA 'DZIN BZHIN DU YANG DNGOS
PO THAMS CAD MED DO ZHES DE DAG MI GSAL BAR BYAS PAR MI 'GYUR
RAM, BSHAD PA MI 'GYUR TE, ,GAL TE SLU CHOS GANG YIN PA, ,DE
BRDZUN DE LA CI ZHIG SLU, ,BCOM LDAN 'DAS KYIS DE GSUNGS PA, ,

@218A *, ,STONG NYID YONGS SU BSTAN PA YIN, ,GAL TE SLU BA'I CHOS
ZHES GSUNGS PA GANG YIN PA DE BRDZUN PA YIN NA, SLU BA'I CHOS NI
MED PA NYID DO ZHES SMRA BA YIN PAS SLU BA'I CHOS MED PA DE LA CI
ZHIG SLU BAR 'GYUR BA DE JI SMROS SHIG ,'DI LTAR MED PA LA CI

ZHIG SLU BAR 'GYUR, CI STE SLU BAR 'GYUR NA NI, ,PHYUGS BDAG PA
DANG GCER BU BA'I NOR LA YANG CHOS RKUN PA DAG 'TSE BAR 'GYUR RO,
,DE LTA BAS NA BRDZUN PA ZHES GSUNGS PAS DNGOS PO RNAMS MED PAR
BSTAN PA MA YIN NO, ,BCOM LDAN 'DAS SGRIB PA MI MNGA' BA'I MKHYEN

PA DANG RNAM PAR THAR PA BRNYES PA YANG DAG PA JI LTA BA BZHIN DU
GZIGS PAS SLU BA'I CHOS GANG YIN PA DE NI BRDZUN PA'O ZHES BYA BA
DE GSUNGS PAS NI DNGOS PO RNAMS KYI NGO BO NYID STONG PA NYID MU
STEGS BYED THAMS CAD KYIS MI RTOGS PA YOD PA NYID DANG MED PA
NYID KYI SKYON DANG BRAL BA YONGS SU

BSTAN PA YIN NO, ,SMRAS PA, BRDZUN PA ZHES GSUNGS PA NI, DNGOS PO
RNAMS KYI NGO BO NYID STONG PA NYID YONGS SU STON PA YIN PAR MA
GSUNGS KYI, BCOM LDAN 'DAS KYIS DE SKAD GSUNGS PA NI, DNGOS RNAMS
NGO BO NYID MED DE, ,GZHAN DU 'GYUR BA SNANG PHYIR RO, ,BRDZUN PA
ZHES

GSUNGS PA NYID GANG YIN PA DES NI DNGOS PO RNAMS LA NGO BO NYID
MED PA KHO NAR YONGS SU BSTAN PA MA YIN GYI, DE NI DNGOS PO RNAMS
GZHAN DU 'GYUR BA SNANG BA'I PHYIR DANG, RNAM PAR 'GYUR BA SNANG
BA'I PHYIR DANG, NGES PAR MI GNAS PA'I NGO BO NYID DU SNANG BA'I
PHYIR YONGS SU BSTAN PA YIN

NO; ,GAL TE JI LTAR ZHE NA, NGO BO NYID MED DNGOS MED DE, ,GANG
PHYIR DNGOS RNAMS STONG PA NYID, ,GANG GI PHYIR NGO BO NYID MED
PA'I DNGOS, ,MED LA DNGOS PO RNAMS KYI STONG PA NYID KYANG BSTAN
PA, DE'I PHYIR DNGOS PO RNAMS KYI NGO BO NYID NGES PAR MI GNAS
PA'I PHYIR DANG, GZHAN DU 'GYUR

BA SNANG BA'I PHYIR, DNGOS PO RNAMS NGO BO NYID MED PA NYID CES
GSUNGS PAR KHONG DU CHUD PAR BYA'O, ,DE NI NGES PA KHO NAR DE
LTAR KHONG DU CHUD PAR BYA'O, ,GZHAN DU NA, GAL TE NGO BO NYID
MED NA, ,GZHAN DU 'GYUR BA GANG GI YIN, ,GAL TE DNGOS PO RNAMS LA
NGO BO NYID

@218B MED PA KHO NA YIN NA, GZHAN DU 'GYUR BA DE GANG GI YIN PAR
'GYUR, GZHAN DU 'GYUR BA ZHES BYA BA NI NGO BO NYID LAS BZLOG BA
YIN NA, DE LA GAL TE NGO BO NYID MED PA KHO NA YIN NA GZHAN DU
'GYUR BA YANG MED PAR 'GYUR BAR THE TSOM MED PA ZHIG NA, GZHAN DU
'GYUR BA NI YOD BAS DE'I

PHYIR NGO BO NYID KYANG YOD PA KHO NA'O, ,BSHAD PA, GAL TE NGO BO
NYID YOD NA, ,GZHAN DU 'GYUR BA GANG GI YIN, ,ZHES GANG SMRAS PA
DE LA BSHAD PAR BYA STE, GAL TE NGO BO NYID YOD NA, ,JI LTA BUR
NA GZHAN DU 'GYUR, ,GAL TE DNGOS PO RNAMS LA NGO BO NYID YOD NA,
GZHAN LA MI LTOS PAR RANG LAS RAB

TU GRUB PA RTAG PA MI 'GYUR BA YOD PA DE LA JI LTAR GZHAN DU YANG
'GYUR BA YOD PAR 'GYUR TE, GZHAN DU 'GYUR BA NI GZHAN LA RAG LAS
PA'I PHYIR 'GYUR BA YIN GYI NGO BO NYID NI MA YIN PAS, DE'I PHYIR
NGO BO NYID LA GZHAN DU 'GYUR BA MI 'THAD PA'O, ,SMRAS PA, GAL TE
NGO BO NYID LA GZHAN DU

'GYUR BA MI 'THAD NA, 'O NA NGO BO NYID LAS GZHAN PA DE JI LTAR
GZHAN DU 'GYUR, BSHAD PA, DE NYID LA NI GZHAN 'GYUR MED, ,GZHAN
NYID LA YANG YOD MA YIN, ,DNGOS POR YONGS SU BRTAG PA GANG YIN PA
DE NYID LA YANG GZHAN DU 'GYUR BA YOD PAR MI 'THAD LA, DE LAS
GZHAN

PA NYID GANG YIN PA DE LA YANG GZHAN DU 'GYUR BA YOD PAR MI 'THAD
DO, ,CI'I PHYIR ZHE NA, GANG PHYIR GZHON NU MI RGA STE, ,GANG
PHYIR RGAS PA'ANG MI RGA'O, ,'DI LAS GZHAN DU 'GYUR BA ZHES BYA
BA NI RGA BA STE, RGA BA DE YANG GANG GI PHYIR GZHON NU'I GNAS
SKABS NYID DU RGA BAR BAB PA LA

YANG MED LA, GZHON NU LAS GZHAN PA RGAS PA'I GNAS SKABS LA BAB PA
LA YANG MED PAS, DE'I PHYIR DE NYID LA YANG GZHAN DU 'GYUR BA MED
LA GZHAN NYID LA YANG YOD PA MA YIN NO, ,GAL TE GZHON NU GZHON
NU'I GNAS SKABS NYID DU RGA BAR 'GYUR NA, DE LTA NA RGAS PA DANG
GZHON PA

GNYIS GCIG LA LHAN CIG GNAS PAR YANG 'GYUR RO, ,DE YANG MI 'THAD
DE, 'DI LTAR MI MTHUN PA GNYIS GCIG LA LHAN CIG JI LTAR GNAS PAR
'GYUR, CI STE YANG RGAS PA RGAS PA'I GNAS SKABS NA RGA BAR 'GYUR
NA, DE LTA NA YANG RGA BAR BRTAG PA DON MED PAR 'GYUR TE,

@219A *, ,'DI LTAR RGAS PA LA RGA BAR BYA BAR CI DGOS, RGA BA
GANG ZHIG RGAS PA DE YANG RGA BAR 'GYUR NA, DE'I DE GNAS SKABS JI
LTA BUR 'GYUR ZHES DE LA YANG BSAM PA DE NYID DANG RJES SU 'BREL
PAR 'GYUR RO, ,SMRAS PA, DE NYID GZHAN DU 'GYUR GYI

GZHAN NI MI 'GYUR TE, DPER NA 'O MA GZHAN DU GYUR PA'I DNGOS PO
ZHO NYID YIN PA LTA BU'O, ,BSHAD PA, GAL TE DE NYID GZHAN 'GYUR
NA, ,'O MA NYID NI ZHOR 'GYUR RO, ,GAL TE DE NYID GZHAN DU 'GYUR
BAR SEMS NA, DE LTAR NA KHYOD KYI 'O MA NYID ZHO YIN PAR THAL BAR

'GYUR RO, ,CI'I PHYIR ZHE NA, DE NYID KYI YIN GYI, GZHAN GYI MA
YIN PA'I PHYIR TE, KHYOD KYIS 'O MA'I GNAS SKABS NYID DU GYUR PA
ZHO'I DNGOS POR BRJOD PAS, DES NA 'O MA DE NYID ZHO DE NYID YIN
PAR THAL BAR 'GYUR RO, ,SMRAS PA, 'O MA NYID KYI DNGOS PO ZHO YIN
PAS

'O MA NYID ZHO YIN NO ZHES NI MI SMRA'O, ,BSHAD PA, 'O MA LAS
GZHAN GANG GI NI, ,DNGOS PO ZHE NI YIN PAR 'GYUR, ,GAL TE 'O MA
NYID KYI DNGOS PO ZHO YIN PAS 'O MA NYID ZHO YIN NO ZHES MI SMRA
NA, 'O NA 'O MA LAS GZHAN GANG GI DNGOS PO ZHO YIN PAR 'GYUR, CI
ZHO NYID KYI DNGOS PO

ZHOR 'GYUR ZHING ZHO NYID YIN NAM, 'ON TE CHU'I DNGOS PO ZHOR
'GYUR ZHING CHU ZHO YIN NO ZHES SMRAS, DE LTA BAS NA DE NYID DANG
GZHAN YANG GZHAN DU 'GYUR BAR MI 'THAD DO, ,GANG GI PHYIR DE NYID
DANG, GZHAN YANG GZHAN DU 'GYUR BA MI 'THAD PA DE'I PHYIR GZHAN
DU 'GYUR BA NYID YOD PA MA

YIN NO, ,DE'I PHYIR BRDZUN PA ZHES GSUNGS PA NI DNGOS PO RNAMS
KYI NGO BO NYID STONG PA NYID YONGS SU STON PAR BYED PA YIN GYI,
NGO BO NYID NGES PAR MI GNAS PA STON PAR BYED PA NI MA YIN NO,
,SMRAS PA, YANG RE ZHIG STONG PA NYID NI YOD DE, GNYEN PO MED PAS
CUNG ZAD KYANG YOD PA MA YIN

PAS STONG PA NYID YOD PA'I PHYIR STONG PA NYID MA YIN PA YANG YOD
PAR 'GYUR RO, ,BSHAD PA, GNYEN PO LAS DNGOS PO RAB TU YANG 'GRUB
PAR 'DOD NA YANG STONG PA YIN PA MI 'THAD DE, CI'I PHYIR ZHE NA,
STONG PA MED PA'I PHYIR RO, ,GAL TE STONG MIN CUNG ZAD YOD,
,STONG PA'ANG

@219B CUNG ZAD YOD PAR 'GYUR, ,MI STONG CUNG ZAD YOD MIN NA,
,STONG PA'ANG YOD PAR GAL 'GYUR, ,GAL TE MI STONG PA CUNG ZAD CIG
RAB TU 'GRUB PAR GYUR NA NI, DE'I GNYEN PO STONG PA YANG CUNG ZAD
YOD PAR 'GYUR BA ZHIG NA, GANG GI TSE RNAM PA THAMS CAD DU BRTAGS
NA MI STONG

PA CUNG ZAD KYANG YOD PAR MI 'THAD PA DE'I TSE MI GTONG PA MED NA
STONG PA YOD PAR GA LA 'GYUR, DE STONG PA YOD PA MA YIN NA DE'I
GNYEN PO STONG PA MA YIN PA YOD PAR JI LTAR BRTAG ,SMRAS PA,
KHYOD GANG SMRA BA DE NYID YANG MI 'DOD DE SNGAR, BCOM LDAN 'DAS
KYIS DE

GSUNGS PA, ,STONG NYID YONGS SU BSTAN PA YIN, ,ZHES SMRAS LA, DE
NI GAL TE STONG MIN YOD, ,STONG PA'ANG CUNG ZAD YOD PAR 'GYUR,
,ZHES SMRA'AM, BSHAD PA, 'DI LA MA KHRO BAR RIGS PA ZUNG SHIG
,RGYAL BA RNAMS KYIS STONG NYID NI, ,LTA KUN NGES PAR 'BYIN

PAR GSUNGS, ,GANG DAG STONG PA NYID LTA PA, ,DE DAG BSGRUB TU MED
PAR GSUNGS, ,RGYAL BA YANG DAG JI LTA BA BZHIN DU GZIGS PA, THUGS
RJE'I DAM PA DANG LDAN PA RNAMS KYIS 'GRO BA RNAMS LA PHAN GDAGS
PA'I PHYIR, STONG PA NYID CES BYA BA NI STONG PA NYID LTA BA KUN
GYI CHU SRIN

'DZIN KHRI THAMS CAD LAS NGES PAR 'BYIN PA YIN PAR GSUNGS TE, DE
NI LTA BA'I CHU SRIN 'DZIN KHRI THAMS CAD BZLOG PAR GSUNGS PAS,
LTA BA'I CHU SRIN 'DZIN KHRI BZLOG PA DE NI DNGOS POR MI 'THAD
DO, ,DPER NA SEMS RMONGS PA 'GA' ZHIG DRI ZA'I GRONG KHYER LA
GRONG KHYER RO SNYAM PA'I BLO GROS

BYUNG BA LAS KUN TU RMONGS PA DANG BRAL NAS YANG DAG PA JI LTA BA
BZHIN DU MTHONG BA'I TSE, GRONG KHYER GYI BLO LOG PA NA GRONG
KHYER GYI BLO LOG PA ZHES BYA BA'I DNGOS PO 'GA' YANG MED DE, YOD
PA MA YIN PA LA RNAM PAR RTOG PA DANG BRAL BA 'BA' ZHIG TU ZAD
PA, DE BZHIN DU YANG DAG PA JI LTA BA BZHIN DU

MTHONG BA DNGOS POR LTA BA'I CHU SRIN 'DZIN KHRI GANG YIN PA LAS
LOG PA'I STONG PA NYID CES BYA BA DE NI STONG PA NYID CES BYA BA
DNGOS PO 'GA' YANG MED DO, ,GANG DAG STONG PA NYID CES BRJOD PA
TZAM MA GTOGS PA'I PHYIR, STONG PA NYID LA DNGOS POR LTA BA DE
DAG NI MA RIG PA'I MUN

@220A *, ,PA CHEN POS BLO GROS KYI MIG BSGRIBS PAS BSGRUB TU RUNG
BA DANG, BSGRUB TU MI RUNG BA'I DPYAD PA SMAN PA CHEN PO RGYAL BA
RNAMS KYIS DE DAG NI BSGRUB TU MI RUNG BA NYID YIN NO ZHES GSUNGS
SO, ,CI'I PHYIR ZHE NA, GANG DAG DNGOS PO RNAMS RANG GI NGO BO
NYID

KYIS YOD PA MA YIN NO ZHES MNGON PAR ZHEN PA DE DAG LA STONG PA
NYID CES BRJOD PA RTEN CING 'BREL PAR 'BYUNG BA 'DIS RGYU DANG
RKYEN GYI DBANG GIS DNGOS POR BRTAGS PA YIN GYI, DNGOS PO RNAMS
NGO BO NYID KYIS YOD PA MA YIN NO ZHES DNGOS PO RNAMS KYI NGO BO
NYID DU RAB TU BSTAN PA NA MNGON

PAR ZHEN PA DE BZLOG PAR NUS KYI, GANG DAG STONG PA NYID LA DNGOS
PO NYID DU MNGON PAR ZHEN PA DE DAG LA NI, GZHAN GANG GIS KYANG
MNGON PAR ZHEN PA DE BZLOG PAR MI NUS TE, DPER NA CI YANG MED DO
ZHES SMRAS PA NA CI YANG MED PA DE NYID BYIN CIG CES ZER BA GANG
YIN PA DE LA

MED PA NYID 'DZIN DU GZHUG PAR JI LTAR NUS PA BZHIN TE, DE LTA
BAS NA DE BAS NI RGYAL BA STOBS BCU DANG LDAN PAR GYUR PA, THUGS
RJE CHEN PO MNGA' BAS KYANG BSGRUB TU MI RUNG BA NYID DU GSUNGS
SO, ,GANG DAG GIS STONG PA NYID KYANG STONG PAR MTHONG BA DE KHO
NA MTHONG

PA DE DAG LA NI STONG PA NYID DU GRUB PO, ,DE KHO NA NYID BRTAG
PA ZHES BYA BA STE RAB TU BYED PA BCU GSUM PA'O,, ,,SMRAS PA,
DNGOS PO RNAMS NGO BO NYID STONG PA NYID MA YIN GYI, DNGOS PO
RNAMS NGO BO NYID YOD PA KHO NA YIN TE, CI'I PHYIR ZHE NA, PHRAD

PA BSTAN PA'I PHYIR RO, ,'DI LA BCOM LDAN 'DAS DE DANG DER GZUGS
DANG RNAM PAR SHES PA DANG MIG GSUM PHRAD PA NI REG PA'O, ,SGRA
DANG, RNAM PAR SHES PA DANG RNA BA LA SOGS PA DAG KYANG DE BZHIN
NO ZHES GSUNGS SO, ,DE BZHIN DU RJES SU CHAGS PA DANG, KHONG KHRO

PA DANG MA RIG PA'I KUN TU SBYOR BA DAG GIS KUN TU SBYAR TO ZHES
GSUNGS SO, ,DNGOS PO RNAMS LA NGO BO NYID MED NA PHRAD PAR MI
'THAD DE, ,'DI LTAR DNGOS PO NGO BO NYID MED PA RNAMS JI LTAR
PHRAD PAR 'GYUR TE, DE LTA BAS NA DNGOS PO RNAMS NGO BO NYID YOD
PA KHO NA YIN NO, ,

@220B BSHAD PA, GAL TE DNGOS PO RNAMS KYIS PHRAD PA NYID 'THAD NA
NI, DNGOS PO RNAMS NGO BO NYID YOD PAR 'GYUR BA ZHIG NA, DNGOS PO
RNAMS KYI PHRAD PA NYID MI 'THAD PAS NGO BO NYID YOD PAR GA LA
'GYUR, JI LTAR ZHE NA, BLTA BYA LTA BA LTA BA PO, ,GSUM

PO DE DAG GNYIS GNYIS DANG, ,THAMS CAD KYANG NI PHAN TSUN DU,
,PHRAD PAR 'GYUR BA YOD MA YIN, ,BLTA BAR BYA BA DANG, LTA BA
DANG, LTA BA PO GSUM PO DE DAG NI GNYIS GNYIS DANG, THAMS CAD
KYANG PHAN TSUN DU PHRAD PAR MI 'GYUR TE, BLTA BAR BYA BA DANG

LTA BA YANG PHRAD PAR MI 'GYUR LA, BLTA BAR BYA BA DANG LTA BA PO
YANG PHRAD PAR MI 'GYUR, LTA BA DANG LTA BA PO YANG PHRAD PAR MI
'GYUR, BLTA BAR BYA BA DANG LTA BA DANG LTA BA PO YANG PHRAD PAR
MI 'GYUR RO, ,DE BZHIN 'DOD CHAGS CHAGS PA DANG, ,CHAGS PAR 'GYUR
DANG NYON MONGS

PA; ,LHAG MA RNAMS DANG SKYE MCHED KYI, ,LHAG MA'ANG RNAM PA GSUM
GYIS LTA, ,JI LTAR BLTA BAR BYA BA DANG, LTA BA DANG, LTA BA PO
DAG GNYIS GNYIS DANG PHAN TSUN LHAN CIG TU PHRAD PAR MI 'GYUR BA
DE BZHIN DU 'DOD CHAGS DANG CHAGS PA DANG, CHAGS PAR

'GYUR BA DAG KYANG GNYIS GNYIS DANG THAMS CAD KYANG PHAN TSUN
LHAN CIG TU PHRAD PAR MI 'GYUR TE, 'DOD CHAGS DANG CHAGS PA DANG
PHRAD PAR MI 'GYUR LA, 'DOD CHAGS DANG CHAGS PAR 'GYUR BA YANG
PHRAD PAR MI 'GYUR, CHAGS PA DANG CHAGS PAR 'GYUR BA YANG

PHRAD PAR MI 'GYUR, 'DOD CHAGS DANG CHAGS PA DANG CHAGS PAR 'GYUR
BA YANG PHRAD PAR MI 'GYUR RO, ,DE BZHIN DU NYON MONGS PA LHAG MA
ZHE SDANG LA SOGS PA RNAMS DANG, SKYE MCHED KYI LHAG MA SGRA DANG
RNA BA DANG, NYAN PA PO LA SOGS PA DAG KYANG GNYIS GNYIS

DANG; THAMS CAD DAG KYANG PHAN TSUN LHAN CIG TU PHRAD PAR MI
'GYUR RO, ,SMRAS PA, CI'I PHYIR BLTA BAR BYA BA LA SOGS PA DE DAG
PHAN TSUN LHAN CIG PHRAD PAR MI 'GYUR, BSHAD PA, GZHAN NI GZHAN
DANG PHRAD GYUR NA, ,GANG PHYIR BLTA BYA LA SOGS PA, ,GZHAN DE

@221A *, ,YOD PA MA YIN PA, ,DE PHYIR PHRAD PAR MI 'GYUR RO, ,'DI
LA GAL TE PHRAD PA ZHES BYA BA 'GA' ZHIG YOD PAR GYUR NA DE NGES
PAR GZHAN DANG GZHAN LHAN CIG LAS 'GYUR GRANG NA, GANG GI PHYIR
BLTA BAR BYA BA LA SOGS PA DAG LA GZHAN DE YOD PAR MI RIGS SHING,
DE DAG LA PHAN

TSUN GZHAN NYID YOD PA MA YIN PA DE'I PHYIR PHAN TSUN LHAN CIG
PHRAD PAR MI 'GYUR RO, ,BLTA BYA LA SOGS 'BA' ZHIG LA, ,GZHAN
NYID MED PAR MA ZAD KYI, ,GANG YANG GANG DANG LHAN CIG TU, ,GZHAN
PA NYID DU MI 'THAD DO, ,BLTA BAR BYA BA LA SOGS PA DE DAG 'BA'
ZHIG LA PHAN TSUN

GZHAN NYID MI 'THAD PAR MA ZAD KYI, 'DI LTAR DNGOS PO GANG YANG
DNGOS PO GANG DANG YANG LHAN CIG TU GZHAN NYID DU MI 'THAD DO,
,GZHAN NYID MED NA GANG YANG GANG DANG YANG LHAN CIG PHRAD PAR MI
'THAD DO, ,SMRAS PA, DNGOS PO RNAMS KYI GZHAN NYID MNGON SUM DU
DMIGS BZHIN DU MED DO

ZHES SU ZHIG SMRA BAR RIGS, BSHAD PA, KHYOD KYIS GANG KHO NA'I
PHYIR DNGOS PO RNAMS KYI GZHAN NYID MNGON SUM DU DMIGS PA DE KHO
NA'I PHYIR KHO BOS KHYOD KYIS DNGOS PO RNAMS KYI GZHAN NYID MA
DMIGS PAR LEGS PAR KHONG DU CHUD DE, 'DI LTAR DNGOS PO RNAMS KYI
GZHAN NYID MED PA NI

LHA'I MIG GIS KYANG DMIGS PAR MI NUS NA KHYOD LTA BU'I SHA'I MIG
GIS LTA SMOS KYANG CI DGOS, CI'I PHYIR ZHE NA, GZHAN NI GZHAN LA
BRTEN TE GZHAN, ,GZHAN MED GZHAN LAS GZHAN MI 'GYUR, ,GZHAN ZHES
BYA BA GANG YIN PA DE NI DE LAS GZHAN PA 'GA' ZHIG LA BRTEN TE
GZHAN DU

'GYUR BA MA YIN NA, GZHAN MED NA GZHAN NI RANG LAS GZHAN DU MI
'GYUR RO, ,GZHAN GANG YIN PA NI GZHAN LA LTOS NAS GZHAN ZHES BYA
BA'I RANG LAS GZHAN DU MI 'GYUR BAS DE MNGON SUM DU DMIGS SO ZHES
SU ZHIG SMRA BAR RIGS, SMRAS PA, DE LTA NA YANG GZHAN NYID MED
PAR MI 'GYUR TE,

GZHAN NYID RAB TU 'GRUB PAR 'GYUR RO, ,BSHAD PA, MI MKHAS PA LA
NI DE LTAR 'GYUR GYI MKHAS PA LA NI MI 'GYUR TE, GANG LA BRTEN TE
GANG YIN PA, ,DE NI DE LAS GZHAN MI 'THAD, ,'DI LTAR GANG LA
BRTEN TE GANG 'BYUNG BA DE DE LAS GZHAN NO ZHES DE SKAD SMRA BAR
MI RIGS PA MA YIN NAM,

@221B CI'I PHYIR ZHE NA, GAL TE GZHAN NI GZHAN LAS GZHAN, ,GZHAN
MED PAR YANG RUNG BAR 'GYUR, ,GAL TE GANG LA BRTEN NAS GZHAN DU
'GYUR BA DE DE LAS GZHAN YIN PAR GYUR NA NI, DE MED PAR YANG DE
GZHAN DU 'GYUR BA NYID DE, DE LTAR NA RE LDE LA MA LTOS PA KHO
NAR BUM PA GZHAN NYID DU

'GYUR BA ZHIG NA, RE LDE LA MA LTOS PAR BUM PA GZHAN DU YANG MI
'GYUR TE, DE LTA BAS NA RE LDE LAS BUM PA GZHAN MA YIN NO, ,SMRAS
PA, DE LAS GZHAN DU MA GYUR DU ZIN GYIS KYANG RE ZHIG GZHAN NI
YOD DO, ,BSHAD PA, CI KHYOD SKROD PAR BYED PA NYID KYI RJES SU
'GRO'AM, KHYOD

GZHAN NYID ZLOG PAR BYED PA'I GTAN TSIGS KYIS GZHAN NYID SGRUB
PAR SEMS KO, ,GAL TE GANG LA BRTEN TE GZHAN, ,ZHES BYA BAR 'GYUR
BA DE LAS DE GZHAN MA YIN NA, 'O NA CI DE RANG GI BDAG NYID KHO
NA LAS GZHAN DU 'GYUR BAR SEMS SAM, GZHAN LAS GZHAN PA'I GZHAN

PA STE, ,MED NA MED PAS DE PHYIR MED, ,GANG GI PHYIR GZHAN GANG
LAS GZHAN PA'I GZHAN PA DE MED NA, GZHAN MED PAS RANG NYID LAS
GZHAN DU MI 'GYUR BA'I PHYIR GZHAN MED PA KHO NAR SHES PAR GYIS
SHIG ,SMRAS PA, GANG KHO NA'I PHYIR GZHAN NI GZHAN LA BRTEN TE
GZHAN DU 'GYUR

RO ZHES BYA BA DE KHO NA'I PHYIR GZHAN YOD PA MA YIN NAM, CI STE
BRTEN NAS KYANG GZHAN DU YANG MI 'GYUR NA GZHAN YIN NO ZHES JI
SKAD DU BYA, BSHAD PA, RTEN CING 'BREL PAR 'BYUNG BA NI BDAG NYID
'DI LTA BU YIN TE, GANG GI PHYIR RE ZHIG GZHAN LA BRTEN NAS GZHAN
ZHES BYA BA DE'I PHYIR

'JIG RTEN GYI THA SNYAD KYI DBANG GIS GZHAN YIN NO ZHES SMRA'O,
,GANG GI PHYIR YANG DAG PA JI LTA BA BZHIN DU BRTAGS NA, GZHAN
NYID GZHAN LA YOD MA YIN, ,GZHAN MA YIN LA'ANG YOD PA MIN, ,GANG
GI PHYIR RE LDE LA LTOS TE BUM PA GZHAN ZHES BYA BA NI RE LDE LA
LTOS PA'I PHYIR DANG, RE LDE LA

RAG LUS PA'I PHYIR DANG, RANG LAS RAB TU MA GRUB PA'I PHYIR BUM
PA LA GZHAN NYID YOD PA MA YIN NO, ,GANG GI PHYIR RE LDE LA MI
LTOS PA BUM PA GZHAN MA YIN PA ZHES BYA BA 'BA' ZHIG LA YANG,
GZHAN MA YIN PA DANG MI MTHUN PA GZHAN NYID MED PA DE'I PHYIR DON
DAM PA'I DBANG GIS GZHAN MED DO ZHES

@222A *, ,SMRA'O, ,DE'I PHYIR BCOM LDAN 'DAS KYIS KYANG CHU SHING
GI PHUNG PO BSTAN TE, CHU SHING GI PHUNG PO NI KHONG STONG ZHING
SNYING PO RTOGS PAR MI 'GYUR BA'I PHYIR, CI YANG MED DO ZHES
KYANG BSTAN TO, ,SMRAS PA, GAL TE DE LTAR BUM PA GZHAN MA YIN NA,
DE LTA NA BUM PA DE NYID GZHAN

MA YIN PAR 'GYUR TE, GZHAN MED PAR GZHAN MA YIN PAR YANG MED PAS
GZHAN YANG YOD PAR 'GYUR RO, ,BSHAD PA, GNYEN PO LAS KYANG GZHAN
NYID MI 'THAD DO, ,CI'I PHYIR ZHE NA, GZHAN MA YIN PA MI 'THAD
PA'I PHYIR TE, 'DI LTAR GZHAN LA LTOS NAS GZHAN MA YIN PAR 'GYUR
NA GZHAN

NYID DE YANG BRTAGS NA MI 'THAD DO, ,GZHAN NYID YOD PA MA YIN NO,
,GZHAN NAM DE NYID YOD MA YIN, ,DE GZHAN NYID DE YOD PA MA YIN NA
DE'I GNYEN PO GZHAN MA YIN NA DE NYID KYANG MED LA, GZHAN MA YIN
PA MED NA DE'I GNYEN PO GZHAN MED DO ZHES DE SKAD BSTAN PAR MI
'GYUR RAM, GZHAN

YANG SMRAS PA, GZHAN LA LTOS NAS GZHAN DU 'GYUR BA MA YIN GYI,
GZHAN NYID CES BYA BA NI SPYI YIN TE, DE DANG LDAN PAS GZHAN DU
'GYUR RO, ,BSHAD PA, GAL TE GZHAN NYID DANG LDAN PAS GZHAN DU
'GYUR NA RANG LAS RAB TU MA GRUB PA'I PHYIR, GZHAN LA LTOS PA KHO
NAS GZHAN DU

'GYUR BA MA YIN NAM, SMRAS PA, GZHAN NYID NI GZHAN LA NGES PAR
GNAS PA KHO NA YIN PAS DE LA YANG LTOS CI DGOS BSHAD PA, GZHAN
NYID GZHAN LA YOD MA YIN, GZHAN NYID NI GZHAN LAS NGES PAR GNAS
PA KHO NA YIN PAS ZHES GANG SMRAS PA, DE NI MI RIGS TE, GZHAN

NYID NI GZHAN LA MED DO, ,CI'I PHYIR ZHE NA, GANG GI PHYIR, GZHAN
MA YIN LA'ANG YOD PA MIN, ,'DI LA BUM PA NI RANG GI BDAG NYID LAS
GZHAN MA YIN PAS DE LA GZHAN MA YIN PA NYID DANG MI MTHUN PA'I
GZHAN NYID YOD PA MA YIN NO, ,GAL TE GZHAN NYID DE GZHAN LA NGES
PAR GNAS

PA NYID DU GYUR NA NI BUM PA RANG GI BDAG NYID LAS KYANG GZHAN
NYID DU 'GYUR ZHING GZHAN MA YIN PAR MI BSDUS TE, BUM PA RANG GI
BDAG NYID LAS GZHAN NYID DU GYUR PA GANG YIN PA DE NI MI 'DOD DE,
,DE LTAR NA GANG GI PHYIR BUM PA GZHAN MA YIN PA LA MED PA DE'I
PHYIR GZHAN LA YANG YOD PA MA YIN

@222B NO; ,GAL TE YOD PAR GYUR NA NI GNAS SKABS THAMS CAD NA YOD
PAR 'GYUR RO, ,CI STE GANG GI PHYIR BUM PA SNAM BU LA LTOS NA
GZHAN YIN PA DE'I TSE BUM PA DE LA GZHAN NYID DE YOD PA SEMS NA,
DE LTA NA GZHAN NYID NGES PAR MI GNAS PAR BSTEN PA YIN TE, DE'I
PHYIR DNGOS PO LTOS NAS YOD PA'I PHYIR RO, ,

GZHAN NYID LA BZHAG PA DANG, BTZAL BAR YOD PA YANG DAM BCAS PAR
YANG 'GYUR BAS DE YANG MI 'THAD DE, RANG GI GZHUNG LUGS DANG 'GAL
BA'I PHYIR RO, ,YANG GZHAN YANG, DNGOS PO GNYIS YOD NA PHRAD PAR
'GYUR GYI MED PA NI MI 'GYUR BAS DE LA GAL TE RE ZHIG PA NGO BO
NYID KYIS

GZHAN MA YIN PA DE GZHAN NYID DANG LDAN PAS JI LTAR GZHAN DU
'GYUR TE, 'O MA DANG 'DRES PA'I CHU YANG 'O MAR MI 'GYUR LA 'O MA
YANG CHUR MI 'GYUR BA BZHIN NO, ,CI STE BUM PA NGO BO NYID KYIS
GZHAN YIN NA NI GZHAN LA GZHAN NYID DANG LDAN PA BTZAL CI DGOS,
DE LTA BAS NA DE GZHAN NYID DANG

LDAN PAS GZHAN DU 'GYUR ZHES BYA BA DANG, GZHAN NYID GZHAN LA
NGES PAR GNAS SO ZHES BYA BA DE NI GYI NA'O, ,SMRAS PA, GZHAN
NYID GZHAN LA NGES PAR GNAS KYANG RUNG MI GNAS KYANG RUNG STE,
DON GANG LA GZHAN NYID DU 'DOD PA'I GZHAN DE NI RE ZHIG YOD DO,
,BSHAD PA, CI

KHYOD 'JIG RTEN RGYUG PAR RTZOM MAM, ,KHYOD GZHAN NYID MED PAS
GZHAN BSGRUB PAR RTZOM KO, ,GZHAN NYID YOD PA MA YIN NO, ,GZHAN
NAM DE NYID YOD MA YIN, ,GZHAN GYI DNGOS PO GZHAN NYID YOD PA MA
YIN NA GZHAN NAM DE NYID MED DO ZHES BSTAN PA KHO NA MA YIN NAM,
CI STE

GZHAN GYI DNGOS PO MED PAR YANG GZHAN DU 'GYUR NA NI KHYOD LA
GLEN PA'I DNGOS PO MED PAR YANG GLEN PAR 'GYUR RO, ,CI STE DE MI
'DOD NA, 'O NA NI GZHAN GYI DNGOS PO MED PAR GZHAN DU MI 'GYUR
RO, ,DE'I PHYIR DE LTAR BRTAGS NA DNGOS PO THAMS CAD LA GZHAN
NYID JI LTAR YANG MI

'THAD DO, ,GZHAN NYID MED NA BLTA BAR BYA BA LA SOGS PA DANG,
'DOD CHAGS LA SOGS PA DAG JI LTAR PHAN TSUN LHAN CIG TU PHRAD PAR
GYUR, PHRAD PA MED NA KHYOD KYI PHRAD PA'I GTAN TSIGS LAS BYUNG
BA'I DNGOS PO'I NGO BO NYID 'THAD PAR GA LA 'GYUR, CI STE YANG
KHYOD KYI

@223A *, ,YID LA BSAM PAS GZHAN YANG YIN LA, DE NYID KYANG YIN NO
SNYAM DU SEMS NA DE LTA NA YANG PHRAD PA MI 'THAD PA NYID DO,
,CI'I PHYIR ZHE NA, GANG GI PHYIR, DE NI DE DANG PHRAD PA MED,
,GZHAN DANG GZHAN YANG PHRAD MI 'GYUR, ,DE LA RE ZHIG DE NYID NI
DE DANG PHRAD PAR MI 'THAD DE,

CI'I PHYIR ZHE NA, DE TZAM DU ZAD PA'I PHYIR DANG, LHAN CIG GI
DON DU MI 'THAD PA'I PHYIR RO, ,CI STE DE LTA NA YANG 'GYUR NA NI
CI YANG MI PHRAD PAR MI 'GYUR BAS DE YANG MI 'DOD DE, DE LTA BAS
NA DE NYID DANG PHRAD PAR MI 'THAD DO, ,DE NI GANG LA 'DI NI
GZHAN NO 'DI YANG GZHAN NO ZHES BYA BA STE YOD

PA DE LA YANG PHRAD PAR MI 'THAD DO, ,CI'I PHYIR ZHE NA, GZHAN
NYID YIN PA KHO NA'I PHYIR RO, ,CI STE GZHAN NYID YIN PA YANG
PHRAD NA NI DE LTA NA CI YANG MI PHRAD PAR MI 'GYUR BAS DE YANG
MI 'THAD DE, DE LTA BAS NA GZHAN NYID YIN NA YANG PHRAD PAR MI
'THAD DO, ,SMRAS PA, GZHAN DU GYUR PA GNYIS GCIG

TU 'GYUR BA GANG YIN PA DE NI, DPER NA 'O MA DANG CHU GNYIS PHRAD
PA DE BZHIN DU GZHAN DANG GZHAN YANG PHRAD PAR MI 'GYUR RO,
,BSHAD PA, DE LA YANG DE NYID GNAS BZHIN TE, ,GANG GI TSE RE ZHIG
'O MA DANG CHU THA DAD PAR GYUR NA DE'I TSE NA PHRAD PA MED DO,
,CI'I PHYIR ZHE NA, THA DAD PAR GYUR

PA NYID KYI PHYIR RO, ,GANG GI TSE GCIG NYID DU GYUR PA DE'I TSE
NA YANG, PHRAD PA MED DE, CI'I PHYIR ZHE NA, GCIG PA NYID KYI
PHYIR RO, ,SMRAS PA, GANG GI TSE GCIG NYID DU GYUR PA NYID PHRAD
PA YIN NO, ,BSHAD PA, GAL TE GCIG PA NYID YIN YANG PHRAD PAR
'GYUR

NA NI CI YANG MI PHRAD PAR MI 'GYUR RO ZHES MA BSHAD DAM, DE LTA
BAS NA DE YANG BZANG PO MA YIN NO, ,SMRAS PA, GZHAN DU GYUR PA
DAG PHRAD BZHIN PA NI PHRAD PA YIN NO, ,BSHAD PA, DE LA YANG DE
NYID GNAS BZHIN TE, GAL TE PHRAD BZHIN PA ZHES BYA BA'I DNGOS PO

DAG GCIG YOD PAR GYUR NA DE LA YANG 'DI NI GZHAN NO, ,'DI YANG
GZHAN NO ZHES GZHAN YIN PA'I PHYIR PHRAD PAR MI 'THAD DO, ,CI STE
PHRAD BZHIN PA ZHES BYA BA DE GCIG PA NYID DU BRJOD PA YIN NA NI
PHRAD BZHIN PA ZHES BYA BA'I TSIG MI 'THAD DO, ,GCIG PA NYID NI
JI

@223B LTAR PHRAD PAR 'GYUR, SMRAS PA, PHYED PHRAD PA'I DNGOS PO
DAG PHRAD BZHIN PA ZHES BYA BA DE DAG LA PHRAD PA YOD DO, ,BSHAD
PA, DE LA YANG DE NYID YOD DO, ,GAL TE RE ZHIG DE DAG PHYED PHRAD
PA NA PHYOGS GCIG PHRAD PAS BDAG NYID THAMS CAD PHRAD DO ZHES BYA
BAR

BRTAGS NA NI GCIG PA NYID YIN PA'I PHYIR PHRAD PAR MI 'THAD DO,
,CI STE PHYOGS GCIG PHRAD KYANG BDAG NYID THA DAD PA NYID DU
'GYUR NA NI THA DAD PA'I PHYIR PHRAD PAR GA LA 'GYUR, GAL TE DE
DAG CUNG ZAD CIG NI PHRAD CUNG ZAD, CIG NI MA PHRAD PA YIN NA NI
BDAG NYID GNYIS SU 'GYUR

TE; DE DAG GI PHRAD PA GANG YIN PA DE LA NI GCIG PA NYID MA YIN
PA'I PHYIR PHRAD PA MED PA'O, ,DE DAG GI MA PHRAD PA GANG YIN PA
DE LA YANG GZHAN PA'I PHYIR PHRAD PA MED DO, ,SMRAS PA, PHRAD
BZHIN PA MED KYANG SLA STE, RE ZHIG PHRAD PA GANG YIN PA DE NI
YOD DO, ,PHRAD PA YOD NA PHRAD PA

YOD PAS PHRAD PA YANG RAB TU GRUB PO, ,BSHAD PA, KYE MA RE BA KO
RE CHE, ,GANG LA PHRAD BZHIN PA YANG MI 'THAD DE, PHRAD PAR RTZOM
PA YANG MI 'THAD PA DE LA PHRAD PA 'THAD BAR 'GYUR RE SKAN, GANG
GI TSE GCIG TU 'GYUR RO ZHES SMRAS PA DE'I TSE GCIG YIN NA PHRAD
PAR GA LA 'GYUR, CI STE PHRAD KYANG GCIG MA

YIN NA NI DE LTA NA YANG GZHAN MA YIN PA'I PHYIR MA PHRAD PA NYID
MA YIN NO, ,SMRAS PA, PHRAD PA MED KYANG SLA STE RE ZHIG GCIG PA
NYID KYI SNGA ROL NA GZHAN DU 'GYUR BA'I DNGOS PO GANG YIN BA YOD
PA DE NI PHRAD PA PO STE RE ZHIG YOD DO, ,BSHAD PA, CI KHYOD MA
NING LA PHRAG DOG ZA'AM, KHYOD PHRAD PA MED PAR PHRAD PA

PO YOD PA NYID DU 'DOD KO, ,'DI LA PHRAD PAR BYED PAS PHRAD PA'I
RGYU LAS BYUNG BA NI PHRAD PA PO YIN NA PHRAD PA DE YANG RNAM PA
THAMS CAD DU MI 'THAD DO, ,DE MED NA PHRAD PAR BYED BA MED PA
PHRAD PA PO YOD PAR JI LTAR 'GYUR, DE'I PHYIR DE LTAR RIGS PA
SNGON DU BTANG STE YANG DAG PA JI LTA BA BZHIN DU BRTAGS NA,

PHRAD BZHIN PA DANG PHRAD PA DANG, ,PHRAD PA PO YANG YOD MA YIN,
,DE DAG MED NA KHYOD KYI PHRAD PA BSTAN PA'I GTAN TSIGS LAS BYUNG
BA'I DNGOS PO'I NGO BO NYID 'GRUB PAR GA LA 'GYUR PHRAD PA BRTAGS
PA ZHES BYA BA STE, RAB TU BYED PA BCU BZHI PA'O,, ,,

@224A *, ,SMRAS PA, KHYOD DNGOS PO YOD PA MI DMIGS PA'I PHYIR
DNGOS PO 'DI DAG NGO BO NYID MED PA YIN PAR SEMS SHING, DNGOS PO
RNAMS RTEN CING 'BREL BAR 'BYUNG BA ZHES BYA BAR YANG YOD LA
DNGOS PO RNAMS NGO BO NYID MED PAR YANG SMRA NA, JI LTAR DNGOS PO
BYUNG BA YANG

YIN LA; NGO BO NYID MED PA YANG YIN PAR 'GYUR, GAL TE RGYU DANG
RKYEN RNAMS LAS DNGOS PO RNAMS KYI NGO BO NYID KHO NA MI 'BYUNG
NA, DE LAS GZHAN CI ZHIG 'BYUNG BAR 'GYUR, GAL TE RGYU SPUN DAG
LAS SNAM BU'I NGO BO NYID KHO NA MI 'BYUNG NA CI RGYU SPUN GYI
NGO BO NYID DAG KHO NA 'BYUNG NGAM,

CI STE CI YANG MI 'BYUNG NA NI 'BYUNG ZHES KYANG JI SKAD DU
BRJOD, ,BSHAD PA, CI KHYOD RTA LA ZHON BZHIN NYID DU RTA MA
MTHONG NGAM, KHYOD DNGOS PO RNAMS RTEN CING 'BREL PAR 'BYUNG BA
ZHES KYANG SMRA LA, DE DAG GANG GI NGO BO NYID MED PA NYID KYANG
MA MTHONG KO, ,DE NI RE ZHIG BLO RTZING BA RNAMS KYIS KYANG

BDE BLAG TU SHES PAR 'GYUR TE, NGO BO NYID NI RGYU RKYEN LAS,
,'BYUNG BAR RIGS PA MA YIN NO, ,'DI LA BDAG GI DNGOS PO NI NGO BO
NYID CES BYA BA STE, BDAG GI DNGOS PO YOD PA NI YANG RGYU DANG
RKYEN RNAMS LAS 'BYUNG BAR MI RIGS TE, 'DI LTAR YOD PA LA YANG
BYA BA CI YOD BYA BA MED NA

RGYU DANG RKYEN RNAMS KYIS CI BYA, CI STE DE RGYU DANG RKYEN
RNAMS LAS 'BYUNG NA, DE LTA NA, RGYU DANG RKYEN LAS BYUNG BA YI,
,NGO BO NYID NI BYAS PAR 'GYUR, ,DE YANG MI 'THAD DO, ,SMRAS PA,
NGO BO NYID NI BYAS PA KHO NA YIN NO, ,CI'I PHYIR ZHE NA, 'DI
LTAR SNAM BU'I DNGOS PO SNGON MA BYUNG BA

PHYIS BYED PA'I PHYIR RO, ,BSHAD PA, ,NGO BO NYID NI BYAS PA
ZHES, ,JI LTA BUR NA RUNG BAR 'GYUR, ,NGO BO NYID BYAS PA ZHES
BYA BAR JI LTAR RUNG BAR 'GYUR TE, ,SMRAS PA, GANG GI TSE DON DE
DAG DGAG PA MI MTHUN PA YIN TE, GAL TE NGO BO NYID YIN NA NI BYAS
PA MA YIN LA CI STE BYAS PA

YIN NA NI, ,NGO BO NYID MA YIN PA DE'I TSE NGO BO NYID KYANG YIN
LA BYAS PA YANG YIN NO, ,ZHES SEMS DANG BCAS PA SU ZHIG DE LTAR
'DZIN PAR 'GYUR, ,SMRAS PA, KHYOD NGO BO NYID RIGS PA GANG DANG
LDAN PAR SEMS, ,BSHAD PA, NGO BO NYID NI BCOS MIN DANG, ,GZHAN LA
LTOS PA MED PA YIN,

@224B GANG BYA BAS BSGRUB PAR MI 'GYUR BA DANG, RGYU DANG RKYEN
LA YANG LTOS PAR MI 'GYUR BA RANG NYID KYI NGO BO NYID MI 'GYUR
BAR 'JUG PA DE NI NGO BO NYID KYIS RIGS PA YIN NO, ,GANG BYAS PAS
BSGRUB PAR 'GYUR BA DANG RGYU DANG RKYEN LA YANG LTOS PAR 'GYUR
BA DE NI GZHAN LA RAG LAS BAS GZHAN LA LTOS

PA RANG GI BDAG NYID KYIS RAB TU MA GRUB PA YIN PAS NGO BO NYID
CES BYA BAR JI LTAR 'THAD PAR 'GYUR, ,SMRAS PA, GANG LA LTOS NAS
DE DNGOS POR 'GYUR BA'I GZHAN GYI DNGOS PO NI RE ZHIG YOD DO,
,GZHAN GYI DNGOS PO RAB TU GRUB NA, NGO BO NYID KYANG RAB TU
'GRUB PAR 'GYUR RO, ,BSHAD

PA; GNYEN PO LA BRTEN NAS KYANG NGO BO NYID MI 'THAD DO, ,CI'I
PHYIR ZHE NA, GZHAN GYI DNGOS PO MI 'THAD PA'I PHYIR TE, ,NGO BO
NYID NI YOD MIN NA, ,GZHAN GYI DNGOS PO GA LA YOD, ,GAL TE NGO BO
NYID RAB TU GRUB PAR GYUR NA NI DES NA DE'I GNYEN PO GZHAN GYI
DNGOS PO YANG YOD PAR 'GYUR PA

ZHIG NA; ,NGO BO NYID MI 'THAD DE NGO BO NYID YOD PA MA YIN NA
GZHAN GYI DNGOS PO GA LA YOD, ,DE GZHAN GYI DNGOS PO MED NA DE'I
GNYEN PO NGO BO NYID 'THAD PAR GA LA 'GYUR, YANG GZHAN YANG, ,NGO
BO NYID KYANG GZHAN LA GZHAN GYI DNGOS PO YANG GZHAN NI MA YIN
TE, CI'I PHYIR ZHE NA, 'DI LTAR,

GZHAN GYI DNGOS PO'I NGO BO NYID, ,GZHAN GYI DNGOS PO YIN ZHES
BRJOD, ,'DI LTAR GZHAN GYI DNGOS PO'I NGO BO NYID GANG YIN PA DE
GZHAN GYI DNGOS PO ZHES BRJOD PA YIN PAS, DE'I PHYIR GAL TE GZHAN
GYI DNGOS PO DE'I NGO BO NYID MED PA KHO NA YIN NA GANG GIS DE
YOD PAR 'GYUR, DE'I

PHYIR NGO BO NYID KYANG GZHAN LA GZHAN GYI DNGOS PO YANG GZHAN
ZHES BYA BAR MI 'THAD DO, ,DE LTA NA GNYEN PO NYID MED DE, GCIG
PA NYID YIN PA'I PHYIR RO, ,GNYEN PO MED NA JI LTAR GNYEN PO LA
BRTEN NAS 'GRUB PAR 'GYUR, SMRAS PA, DNGOS PO'I NGO BO NYID YOD
DO, ,MED DO, ,ZHES BYA BA

'DIS; KHO BO LA CI BYAR YOD RE ZHIG DNGOS PO YOD DO, ,BSHAD PA,
NGO BO NYID DANG GZHAN DNGOS DAG ,MA GTOGS DNGOS PO GA LA YOD,
,NGO BO NYID DANG GZHAN DNGOS DAG ,YOD NA DNGOS PO 'GRUB PAR
'GYUR, ,GAL TE DNGOS PO 'GA' ZHIG YOD PAR 'GYUR NA, NGO BO NYID
DANG

@225A *, ,GZHAN GYI DNGOS PO ZHIG YIN GRANG STE, DE'I PHYIR NGO
BO NYID DANG GZHAN GYI DNGOS PO DAG YOD NA DNGOS PO 'GRUB PAR
'GYUR NA, GANG GI TSE NGO BO NYID KYANG MED LA, GZHAN GYI DNGOS
PO YANG MED PA DE'I TSE NGO BO NYID DANG GZHAN GYI DNGOS PO DAG
MA GTOGS PA'I DNGOS

PO BRJOD PAR BYA BA MA YIN PA RANG DANG GZHAN DU MA GYUR PA 'BA'
ZHIG PA DE YOD PAR GAL 'GYUR, SMRAS PA, DE LTA NA DNGOS PO RNAMS
KYI DNGOS PO MED PA YOD DE, DNGOS PO MED PA YANG MA LTOS PAR BYED
PAS GANG GI PHYIR DNGOS PO MED PAR 'GYUR BA'I DNGOS PO YANG YOD
DE, BSHAD PA,

DE LTA NA YANG DNGOS PO RAB TU 'GRUB PAR MI 'THAD DO, ,CI'I PHYIR
ZHE NA, DNGOS PO MED PA RAB TU MA GRUB PA'I PHYIR TE, NGO BO NYID
DANG GZHAN DNGOS DAG ,MA GTOGS DNGOS PO GA LA YOD, ,CES SMRAS ZIN
TO, ,DE'I PHYIR, GAL TE DNGOS PO MA GRUB NA, ,DNGOS MED 'GRUB PAR
MI 'GYUR

RO, ,GAL TE DNGOS PO NYID 'GA' YANG RAB TU MA GRUB NA DNGOS PO
MED PA 'GRUB PAR MI 'GYUR BA NYID DO ZHES SMRAS PA NYID MA YIN
NAM, CI'I PHYIR ZHE NA, DNGOS PO GZHAN DU 'GYUR BA NI, ,DNGOS MED
YIN PAR SKYE BO SMRA, ,'DI LTAR DNGOS PO GZHAN DU 'GYUR BA GANG
YIN PA DE DNGOS

PO MED PA YIN NO, ,ZHES SKYE BO DAG SMRA NA, DNGOS PO DE YANG MED
DE, DE MED NA DNGOS PO MED PA DE GANG GI YIN PAR 'GYUR, DNGOS PO
MED PA NA KHYOD KYI DE'I GNYEN PO DNGOS PO 'THAD PAR GA LA 'GYUR,
SMRAS PA, 'DI LA DE KHO NA MTHONG BAS THAR PAR 'GYUR RO, ,ZHES
BYA ZHING, DE

KHO NA ZHES BYA BA YANG DE'I DNGOS PO NI DE KHO NA STE, DNGOS
PO'I NGO BO NYID CES BYA BA'I THA TSIG GO, ,DE LA GAL TE DNGOS
PO'I NGO BO NYID MED PA NYID YIN NA DE LTA NA KHYOD LA DE KHO NA
MTHONG BA MI 'THAD PAR MI 'GYUR RAM, DE KHO NA MTHONG BA MED NA
THAR PA 'THAD PAR JI LTAR 'GYUR, DE LTA BAS NA

DNGOS PO RNAMS NGO BO NYID MED PA ZHES BYA BAR LTA BA DE NI BZANG
PO MA YIN NO, ,BSHAD PA, LOG PAR MA 'DZIN CIG ,GANG DAG DNGOS
NYID GZHAN DNGOS DANG, ,DNGOS DANG DNGOS MED NYID LTA BA, ,DE DAG
SANGS RGYAS BSTAN PA LA, ,DE NYID MTHONG BA MA YIN NO, ,GANG DAG
DE LTAR

@225B NGO BO NYID DANG GZHAN GYI DNGOS PO DANG DNGOS PO MED PA
NYID LTA BA DE DAG NI 'DI LTAR YANG SANGS RGYAS KYI BSTAN PA
MCHOG TU ZAB PA LA DE KHO NA MTHONG BA MA YIN NO, ,KHO BO CAG NI
RTEN CING 'BREL PAR 'BYUNG BA'I NYI MA SHAR BAS SNANG BAR GYUR
PA'I DNGOS PO RNAMS KYI NGO BO NYID MED PA NYID YANG

DAG PA JI LTA BA BZHIN DU MTHONG BAS DE'I PHYIR KHO BO CAG NYID
LA DE KHO NA MTHONG BA YOD PAS KHO BO CAG KHO NA LA THAR PA YANG
'THAD DO, ,GAL TE DE CI'I PHYIR ZHE NA, 'DI LTAR, BCOM LDAN DNGOS
DANG DNGOS MED PA, ,STON PAS KA TA YA NA YI, ,GDAMS NGAG LAS NI
YOD PA

DANG, ,MED PA GNYI GA 'ANG DGAG PA MDZAD, ,GANG GI PHYIR BCOM
LDAN 'DAS DON DAM PA'I DE KHO NA LA MKHAS PA DNGOS PO DANG DNGOS
PO MED PAR RAB TU STON PAS KA TA YA NA'I GDAMS NGAG CES BYA BA'I
MDO LAS YOD PA ZHES BYA BA DANG MED PA ZHES BYA BA GNYI GA YANG

DGAG PA MDZAD PA DE'I PHYIR, GANG DAG DNGOS PO RNAMS LA YOD PA
NYID DANG MED PA NYID DU RJES SU LTA BA DE DAG GIS DE KHO NA MI
MTHONG BAS DE DAG NYID LA YANG THAR PA MI 'THAD DO, ,KHO BO CAG
YOD PA NYID MED PA NYID LA MNGON PAR ZHEN PA MED PAR THA SNYAD
BYED PA DAG LA NI MI 'THAD PA MED

DO, ,GAL TE DNGOS PO DANG DNGOS PO MED PAR MTHONG BA DE KHO NA
MTHONG BA YIN NA NI DE KHO NA LA MA MTHONG BA 'GA' YANG MED PAR
'GYUR BAS DE NI KHO NA MA YIN NO, ,DE LTA BAS NA DNGOS PO RNAMS
KYI NGO BO NYID MED PA NYID NI DE KHO NA YIN LA DE MTHONG BA KHO
NAS THAR BAR 'GYUR TE, SLOB DPON

'PHAGS PA LHAS KYANG, SRID PA'I SA BON RNAM SHES TE, ,YUL RNAMS
DE YI SPYOD YUL LO, ,YUL LA BDAG MED MTHONG NA NI, ,SRID PA'I SA
BON 'GAG PAR 'GYUR, ,ZHES GSUNGS SO, ,DE NI DE LTAR NGES PA KHO
NAR SHES PAR BYA'O, ,GZHAN DU NA, GAL TE RANG BZHIN

YOD NYID NA, DE NI MED NYID MI 'GYUR RO, ,GAL TE DNGOS PO RNAMS
RANG BZHIN GYIS YOD PA NYID YIN PAR GYUR NA YOD PA NYID RANG
BZHIN GYIS YOD PA DE NI PHYIS MED PA NYID DU MI 'GYUR RO, ,CI'I
PHYIR ZHE NA, 'DI LTAR, RANG BZHIN GZHAN DU 'GYUR BA NI, ,NAM
YANG 'THAD PAR MI

@226A *, ,'GYUR RO, ,'DI LTAR 'GYUR BA'I GNYEN PO NI RANG BZHIN
YIN PAS DE'I PHYIR RANG BZHIN NI MI 'GYUR RTAG PA YIN PA'I RIGS
NA, DNGOS PO RNAMS LA NI GZHAN DU 'GYUR BA SNANG BAS DE'I PHYIR
DE DAG LA NGO BO NYID KYIS YOD PA NYID MI 'THAD DO, ,'DIR SMRAS
PA, GAL TE DNGOS

PO MED PAR MTHONG BA LAS DNGOS PO RNAMS KYI NGO BO NYID YOD PA MA
YIN PAR KHONG DU CHUD PAS NA RE ZHIG DNGOS PO RNAMS KYI DNGOS PO
MED PAR GYUR PA YIN NO, ,BSHAD PA, RANG BZHIN YOD PA MA YIN NA,
,GZHAN DU 'GYUR BA GANG GI YIN, ,GANG GI TSE DNGOS PO RNAMS LA
YOD PA NYID RANG

BZHIN GYIS MED DO ZHES SMRAS PA DE'I TSE, DNGOS PO RNAMS KYI YOD
PA NYID RANG BZHIN YOD PA MA YIN NA GZHAN DU 'GYUR BA DE NYID DE
GANG GI YIN PAR 'GYUR, SMRAS PA, GAL TE DNGOS PO RNAMS KYI DNGOS
PO MED PA SNANG LA RANG BZHIN YANG YOD PA MA YIN NA DNGOS PO MED
PA MI 'THAD DE

GANG GI DNGOS PO MED PAR 'GYUR BA'I DNGOS PO'I RANG BZHIN GDON MI
ZA BAR YOD PA NYID DO, ,BSHAD PA, RANG BZHIN YOD PA YIN NA YANG,
,GZHAN DU 'GYUR BA JI LTAR RUNG, ,SNGAR YANG RANG BZHIN GZHAN DU
'GYUR BA NI, NAM YANG 'THAD PAR MI 'GYUR RO, ,'DI LTAR 'GYUR BA'I
GNYEN

PO NI RANG BZHIN YIN PAS DE'I PHYIR RANG BZHIN NI MI 'GYUR BAR
RTAG PAR 'GYUR BA'I RIGS NA, ZHES MA BSHAD DAM, DE'I PHYIR DNGOS
PO RNAMS KYI MED PA NYID KYANG MI 'THAD DO, ,DNGOS PO RNAMS LA
YOD PA DANG MED PA NYID DU LTA BA LA SKYON GZHAN 'DIR YANG THAL
BAR 'GYUR TE, YOD CES

BYA BA RTAG PAR 'DZIN, ,MED CES BYA BA CHAD PAR LTA, ,DE PHYIR
YOD DANG MED PA LA, ,MKHAS PAS GNAS PAR MI BYA'O, ,DNGOS PO YOD
DO ZHES DNGOS POR LTA BA DE LA NI RTAG PAR 'DZIN PAR THAL BAR
'GYUR LA, DNGOS PO MED DO ZHES MED PAR LTA BA DE LA NI CHAD PAR
LTA BAR THAL BAR

'GYUR BAS, DE GNYI GA YANG DON MED PA DANG GNOD PAR 'GYUR BA YIN
NO, ,DE'I PHYIR YOD PA DANG MED PA NYID DU LTA NA RTAG PA DANG
CHAD PAR LTA BAR THAL BAR 'GYUR BAS, DE YANG DON MED PA DANG GNOD
PAR 'GYUR BAS, DE'I PHYIR MKHAS PA DE KHO NA RTOGS PAR 'DOD PA
'KHOR BA'I DGON PA

@226B LAS RGAL BAR 'DOD PAS YOD PA NYID DANG MED PA GNAS PAR MI
BYA'O, ,SMRAS PA, YOD PA NYID DANG MED PA NYID DU LTA NA JI LTAR
RTAG PA DANG CHAD PAR LTA BA'I SKYON DU THAL BAR 'GYUR, BSHAD PA,
GANG ZHIG NGO BO NYID YOD PA, ,DE NI MED PA MIN PAS RTAG ,SNGON
BYUNG DA LTAR MED CES PA, ,DES NA

CHAD PAR THAL BAR 'GYUR, ,'DI LTAR GANG ZHIG NGO BO NYID KYIS YOD
PA DE NI PHYIS MED PA NYID DU MI 'THAD DE, RANG BZHIN NI MI 'GYUR
BAS DE'I PHYIR YOD PA NYID DU LTA BA LAS RTAG PAR LTA BAR 'GYUR
RO, ,DNGOS PO DE SNGON DU BYUNG BA LA DA LTAR MED DO ZHES DNGOS
PO YOD PA LA 'JIG PAR LTA BA DES NA CHAD PAR

LTA BAR 'GYUR RO, ,DE LTAR GANG GI PHYIR DNGOS PO RNAMS LA YOD PA
NYID DANG MED PA NYID DU LTA BA SKYON DU MAR 'GYUR BA DE'I PHYIR
DNGOS PO RNAMS NGO BO NYID MED PA ZHES BYA BA DE NI DE KHO NA
MTHONG BA STE DBU MA'I LAM YIN LA DE NYID DON DAM PA 'GRUB PA YIN
NO, ,DNGOS PO DANG DNGOS PO MED PA BRTAG PA

ZHES BYA BA STE RAB TU BYED PA BCO LNGA PA'O,, ,,DBU MA RTZA BA'I
'GREL PA BUD DHA P'A LI TA, BAM PO DRUG PA, 'DIR SMRAS PA, DNGOS
PO DANG DNGOS PO MED PAR MTHONG BA MED PA GANG LA 'GA' YANG 'KHOR
BA DANG MYA NGAN LAS 'DAS PA DANG BCING BA DANG THAR PAR MI 'THAD
PAR DE JI

LTAR DE KHO NA YIN, DNGOS PO DANG DNGOS PO MED PAR MTHONG BA YOD
NA, DE DAG THAMS CAD 'THAD PAS DNGOS PO DANG DNGOS PO MED PAR
MTHONG BA NYID DE KHO NA MTHONG BA YIN NO, ,BSHAD PA, GANG LA
DNGOS PO DANG DNGOS PO MED PAR MTHONG BA DE LA DE DAG THAMS CAD
MI 'THAD DO, ,GAL TE JI LTAR

ZHE NA, 'DI LA DNGOS POR SMRA BA DAG DNGOS PO DAG TU YONGS SU
RTOG PA NA 'DU BYED RNAMS DANG SEMS CAN LA DNGOS POR YONGS SU
RTOG GRANG NA, DE DAG LA DNGOS POR YONGS SU RTOG PA NA RTAG
PA'AM, MI RTAG PAR THAL BAR 'GYUR RO, ,DE LA, GAL TE 'DU BYED
'KHOR ZHE NA, ,DE DAG RTAG NA

MI 'KHOR TE, ,MI RTAG NA YANG 'KHOR MI 'GYUR, ,SEMS CAN LA YANG
RIM 'DI MTSUNGS, ,DE LA GAL TE RE ZHIG 'DU BYED RNAMS 'KHOR BAR
YONGS SU RTOG NA DE MI 'THAD DE, CI'I PHYIR ZHE NA, 'DI LTAR, DE
DAG RTAG NA MI 'KHOR TE, ,MI RTAG NA YANG 'KHOR MI 'GYUR, ,RE
ZHIG 'DU

@227A *, ,BYED RNAMS RTAG NA MI 'KHOR TE, CI'I PHYIR ZHE NA, RTAG
PA DAG NI MI 'GYUR BA'I PHYIR RO, ,'DI LA GANG RGYUD KYI RGYUN
GYIS DE DANG DER SKYE BA DANG 'GAG PA DE NI 'KHOR BA ZHES BYA BA
NA, 'DU BYED RTAG PA MI 'GYUR BA RNAMS NI 'BYUNG BA DANG 'JIG
PA'I CHOS CAN NYID DU MI 'THAD

PAS, DE'I PHYIR 'DU BYED RNAMS MI RTAG NA MI 'KHOR RO, ,'DU BYED
RNAMS MI RTAG PA NA YANG MI 'KHOR TE, 'DI LTAR 'DI NA 'DU BYED
GANG KHO NA DAG 'GAG PA DE DAG KHO NA YANG GZHAN DU MI SKYE BAS,
DE'I PHYIR GTAN DU 'GAGS PA RNAMS LA 'KHOR BA MI 'THAD PAS DE'I
PHYIR 'DU BYED RNAMS

MI RTAG NA YANG MI 'KHOR TE, DE LTAR RE ZHIG 'DU BYED KYI MING
CAN GYI DNGOS PO RTAG PA DANG, MI RTAG PA RNAMS 'KHOR BAR MI
'THAD DO, ,DE LA 'DI SNYAM DU 'DU BYED RNAMS NI MI 'KHOR GYI SEMS
CAN NI 'KHOR BAR SEMS NA, DE LA BSHAD PAR BYA STE, SEMS CAN LA
YANG RIM 'DI

MTSUNGS, ,'DU BYED RNAMS LA'ANG 'KHOR BA MI 'THAD PAR BSTAN PA'I
RIM PA GANG YIN PA DE NYID SEMS CAN LA YANG MTSUNGS TE, 'DI LTAR
SEMS CAN YANG RTAG PA'AM MI RTAG PA ZHIG 'KHOR BAR 'GYUR GRANG
NA, DE'I PHYIR DE LA YANG RTAG PA LA NI 'KHOR BA MI 'THAD DE, MI
'GYUR

BA'I PHYIR RO, ,MI RTAG PA LA YANG 'KHOR BA MI 'THAD DE BSGRIM MI
DGOS PAR GTAN DU 'GAGS PA'I PHIR RO, ,'DIR SMRAS PA, RIM PA DE NI
SEMS CAN 'KHOR BA LA MTSUNGS PA MA YIN TE, 'DI LTAR SEMS CAN NI
PHUNG PO DANG SKYE MCHED DANG KHAMS RNAMS LAS DE NYID DANG, GZHAN

NYID DU BRJOD PAR BYA BA MA YIN ZHING RTAG PA DANG MI RTAG PA
NYID DU YANG BRJOD PAR BYA BA MA YIN PAS, DE'I PHYIR SEMS CAN
RTAG PA DANG MI RTAG PA'I SKYON DANG BRAL BA 'KHOR RO, ,BSHAD PA,
GAL TE GANG ZAG 'KHOR ZHE NA, ,PHUNG PO SKYE MCHED KHAMS RNAMS
LA, ,DE NI RNAM PA LNGAS BTZAL NA, ,

MED NA GANG ZHIG 'KHOR BAR 'GYUR, ,GAL TE 'DI LTAR GANG ZAG 'KHOR
BAR SEMS NA, DE NI CHES SHIN TU MI 'THAD DE, CI'I PHYIR ZHE NA,
GANG GI PHYIR PHUNG PO DANG SKYE MCHED DANG KHAMS LA DE RNAM PA
LNGAS BTZAL NA MED PA'I PHYIR TE, ,KHYOD KYI RANG DGA' GANG ZAG
DGOS PA MED PA RI DVAGS

@227B BCOS MA LTA BU YONGS SU BRTAGS PA GANG YIN PA DE NI PHUNG
PO DANG SKYE MCHED DANG KHAMS LA RNAMS PA LNGAS BTZAL NA DMIGS SU
MED DE, GANG RNAM PA LNGAS BTZAL NA DMIGS SU MED PA DE RNAMS
GZHAN GANG GIS YOD PAR BZUNG STE, DE'I PHYIR DE NI MED PA KHO NA
YIN NO, ,DE MED

NA GANG ZHIG 'KHOR BAR 'KHOR BA DE SMROS SHIG , YANG GZHAN YANG,
NYE BAR LEN NAS NYER LEN PAR, ,'KHOR NA SRID PA MED PAR 'GYUR,
,SRID MED NYE BAR LEN MED NA, ,DE GANG CI ZHIG 'KHOR BAR 'GYUR,
,GAL TE GANG ZAG 'KHOR RO ZHES BRTAGS NA, DE LTA NA DE NYE BAR
LEN PA

NAS, NYE BAR LEN PA GZHAN DU 'KHOR BA NA SRID PA MED PAR 'GYUR
RO, ,CI'I PHYIR ZHE NA, 'DI LTAR NYE BAR LEN PA'I DBANG GIS SRID
PAR GDAGS PA YIN NA, DE'I NYE BAR LEN PA DE YANG NYE BAR LEN PA'I
BAR SKABS SU 'JUG PA LA DE MED NA GANG GIS SRID PAR GDAGS PAR
'GYUR TE, DE'I

PHYIR DE LA NYE BAR LEN PA MED PA'I PHYIR, SRID PA MED PAR THAL
BAR 'GYUR RO, ,GANG SRID PA MED PA NYE BAR LEN PA MED PA GSAL BAR
BYED PA MED PA THA SNYAD GDAGS PA MED PA DE GANG YIN ZHING NYE
BAR LEN PA GANG DU 'KHOR BAR 'GYUR TE, GANG GI TSE MA BLANGS PA
LA NYE BAR LEN PA NYID

KYANG MED DO, ,SMRAS PA, DE NI BAR MA DO'I SRID PAS NYE BAR LEN
PA DANG BCAS PA KHO NA YIN PAS, DE'I PHYIR NYE BAR LEN PA DANG
BCAS PA KHO NAS SRID PA GZHAN LEN PAS SRID PA MED PAR MI 'GYUR
RO, ,BSHAD PA, GANG NYE BAR LEN PA 'DI BOR NAS BAR MDO'I SRID
PA'I NYE BAR LEN

PAS 'PHO BA DANG BAR MDO'I SRID PA'I NYE BAR LEN PA YANG BOR NAS
DE LAS GZHAN PA'I NYE BAR LEN PAR 'PHO BA DE LA YANG DE'I BAR
SKABS NA SRID PA MED PA DANG, NYE BAR LEN PA MED PAR 'GYUR BA DE
NYID SO NA GNAS BZHIN NAS, DE'I PHYIR SEMS CAN YANG 'KHOR BAR MI
'THAD DO, ,DE NI,

'DU BYED MYA NGAN 'DA' BAR NI, ,JI LTA BUR YANG MI 'THAD DO, ,'DU
BYED RNAMS MYA NGAN LAS 'DA' BAR NI JI LTA BUR YANG MI 'THAD DE,
CI'I PHYIR ZHE NA, RTAG PA DANG MI RTAG PAR THAL BAR 'GYUR BA'I
PHYIR RO, ,DE LA RE ZHIG GAL TE 'DU BYED RNAMS RTAG PAR YONGS SU
BRTAGS NA 'DU BYED

@228A *, ,RNAMS RTAG PAR MI 'GYUR BA RNAMS LA MYA NGAN LAS 'DAS
PA THOB PAS CI ZHIG KHYAD PAR DU BYED PAR 'GYUR, CI STE BYED NA
NI 'GYUR PA'I PHYIR MI RTAG PAR 'GYUR RO, ,CI STE 'DU BYED RNAMS
MI RTAG NA NI DE LTA NA YANG 'JIG PA'I CHOS CAN YIN PA'I PHYIR
'GAGS SHING MED

PA RNAMS LA MYA NGAN LAS 'DA' BAR GANG GI YIN PAR 'GYUR TE, DE
LTA BAS NA 'DU BYED RNAMS MYA NGAN LAS 'DA' BAR YANG MI 'THAD DO,
,DE LA 'DI SNYAM DU SEMS CAN MYA NGAN LAS 'DA'O SNYAM NA, DE LA
BSHAD PAR BYA STE, SEMS CAN MYA NGAN LAS 'DA' BAR, ,JI LTA BUR
YANG 'THAD

MI 'GYUR, ,SEMS CAN MYA NGAN LAS 'DA' BAR YANG JI LTA BUR YANG
'THAD PAR MI 'GYUR TE, CI'I PHYIR ZHE NA, RTAG PA DANG MI RTAG
PAR THAL BAR 'GYUR BA NYID KYI PHYIR RO, ,DE LA RE ZHIG GAL TE
SEMS CAN RTAG PAR 'GYUR NA, RTAG PAR MI 'GYUR BA RNAMS LA MYA
NGAN LAS

'DAS PA THOB PAS CI YANG BYAR MED PA DANG, SKYON DU MAR THAL BAR
YANG 'GYUR RO, ,CI STE SEMS CAN MI RTAG PAR 'GYUR NA, DE LTA NA
YANG MI RTAG PA BSGRIM MI DGOS PAR 'GAGS PA LA MYA NGAN LAS 'DAS
PAS YANG CI ZHIG BYA ZHING MYA NGAN LAS 'DA' BA GANG GIS YIN PAR
'GYUR,

DE LA 'DI SNYAM DU SEMS CAN RTAG PA DANG MI RTAG PA NYID DU BRJOD
PAR BYA BA MA YIN PA MYA NGAN LAS 'DAS PAR 'THAD PAR SEMS NA DE
YANG MI RUNG STE, CI'I PHYIR ZHE NA, RTAG PA DANG MI RTAG PA NYID
DU BRJOD PAR BYA BA MA YIN PA DE NI NYE BAR LEN PA DANG BCAS PA
NYID LA 'THAD KYI NYE BAR LEN PA MED

PA LA NI MI 'THAD DO, ,SEMS CAN NYE BAR LEN PA MED PA MYA NGAN
LAS 'DA' BAR BYA BA YIN NA NYE BAR LEN PA MED PA 'BA' ZHIG PA
CI'I PHYIR RTAG PA DANG MI RTAG PA NYID DU BRJOD PAR BYA BA MA
YIN PAR 'GYUR, DE LA 'DI SNYAM DU NYE BAR LEN PA MED PA NI YOD PA
NYID DANG MED PA NYID DU BRJOD PAR

BYA BA MA YIN NO SNYAM NA DE LA BSHAD PAR BYA STE, ,GANG YOD PA
NYID DANG MED PA NYID DU BRJOD PAR BYA BA MA YIN PA DE LA JI LTAR
MYA NGAN LAS 'DA'O ZHES BRJOD PAR BYA, SMRAS PA, NYE BAR LEN PA
MED PA GANG YIN PA DE YOD PA NYID DANG MED PA NYID DU BRJOD PAR
BYA BA MA YIN PAR

@228B 'GYUR TE, JI LTAR NYE BAR LEN PA DANG BCAS PA YOD NA DE
NYID DANG GZHAN NYID DU BRJOD PAR BYA BA MA YIN PA BZHIN NO,
,BSHAD PA, GANG NYE BAR LEN PA MED PA GSAL BAR BYED PA MED PA DE
LA YOD PA NYID DU GANG GIS SHES PAR BYA, CI STE YOD NA NI GANG
GIS DE YOD CES SHES PAR BYA

BA DE NYID DE'I NYE BAR LEN PA YIN PAS, NYE BAR LEN PA DANG BCAS
PA DE LA NI THAR PA MI 'THAD PA NYID DO, ,DE LA 'DI SNYAM DU GANG
GI TSE NYE BAR LEN PA MED PA NI YOD PA NYID DU BRJOD PAR BYA BA
MA YIN NO, ,ZHES PA DE'I TSE GANG GIS DE YOD PAR SHES PAR BYA,
ZHES RGOL BA DE JI LTAR RUNG SNYAM NA,

BSHAD PA, BRJOD PAR BYA BA YANG GZHAN LA RNAM PAR SHES PAR BYA BA
YANG GZHAN YIN PAS DE'I PHYIR JI LTAR SHES PAR BYA ZHES SMRAS
KYI, JI SKAD BRJOD PAR BYA ZHES NI MA SMRAS TE, RI BONG GI RVA
MED PA LA NI KHYOD KYI BRJOD PAR BYA BA DANG BRJOD PAR BYA BA MA
YIN PA'I BSAM PA MED PAS,

DE'I PHYIR BLOS DE YOD PAR BZUNG NAS TSIG GI SKYON SPANG BA'I
PHYIR BRJOD PAR BYA BA MA YIN NO ZHES SMRA GRANG, CI STE KHYOD
KYI BLOS KYANG DE YOD PA NYID DANG MED PA NYID DU MA NGES NA NI,
CI'I PHYIR BRJOD PAR BYA BA MA YIN NO ZHES SMRA, DRANG PO KHO NAR
RNAM PAR SHES PAR BYA BA MA YIN NO, ,ZHES

BRJOD PAR BYA BA'I RIGS TE, SLOB DPON 'PHAGS PA LHAS KYANG, THAR
LA GAL TE BDAG YOD RTAG ,GAL TE MED NA MI RTAG 'GYUR, ,SKYES BU
BRJOD PAR BYA MIN YANG, ,MKHAS PAS SHES PAR BYA MIN MIN, ,ZHES
GSUNGS SO, ,DE LTA BAS NA SEMS CAN YANG JI LTAR YANG

MYA NGAN LAS 'DA' BAR MI 'THAD DO, ,SKYE 'JIG CHOS CAN 'DU BYED
RNAMS, ,MI 'CHING GROL BAR MI 'GYUR TE, 'DU BYED RNAMS NI 'CHING
BAR YANG MI 'THAD LA THAR PA YANG MI 'THAD DO, ,CI'I PHYIR ZHE
NA, 'DI LTAR 'DU BYED SKYE BA DANG 'JIG PA'I CHOS CAN SKAD CIG MA
RE RE LA SKYE ZHING RANG GI

DANG GIS 'GAG PA NGES PAR MI GNAS PA RNAMS JI LTAR YANG 'CHING PA
DANG THAR PAR MI 'THAD PA'I PHYIR RO, ,SMRAS PA, ,'DU BYED RGYUN
LA 'CHING BA DANG THAR PA YOD DO, ,BSHAD PA, GAL TE 'DU BYED KYI
RGYUN ZHES BYA BA'I DNGOS PO 'GA' ZHIG YOD PAR GYUR NA NI KHYOD
'DOD PA LTAR 'CHING BA

@229A *, ,'AM; THAR PAR YANG 'GYUR GRANG NA, GANG GI TSE 'DU BYED
SKYE BA DANG 'GAG PA'I RGYU NYID LA RGYUN ZHES BYA BA DE'I TSE DE
LA CI ZHIG 'CHING ZHING CI ZHIG THAR PAR 'GYUR, CI STE RGYUN GYI
DNGOS PO ZHIG YOD PAR GYUR NA YANG, DE LTA NA YANG 'DU BYED YIN
PA'I PHYIR DANG, SKYE BA DANG 'JIG

PA'I CHOS CAN YIN PA'I PHYIR DANG, NGES PAR MI GNAS PA'I PHYIR DE
LA BCINGS PA DANG THAR PA 'THAD PAR GA LA 'GYUR, DE LA 'DI SNYAM
DU 'DU BYED RNAMS NI 'CHING BAR YANG MI 'GYUR THAR PAR YANG MI
'GYUR GYI, SEMS CAN NI 'CHING BA DANG THAR PAR 'GYUR RO SNYAM NA,
DE LA BSHAD PAR BYA

STE; SNGA MA BZHIN DU SEMS CAN YANG, ,MI 'CHING GROL BAR MI 'GYUR
RO, ,SEMS CAN YANG 'CHING BAR MI 'GYUR, THAR PAR MI 'GYUR RO,
,GAL TE JI LTAR ZHE NA, SNGA MA BZHIN DU STE, JI LTAR SNGAR SEMS
CAN RTAG PA LA YANG 'KHOR BA DANG MYA NGAN LAS 'DA' BA MI 'THAD
LA, MI RTAG

PA LA YANG MI 'THAD PAR BSTAN PA DE BZHIN DU 'DIR YANG SEMS CAN
RTAG PAR MI 'GYUR BA YIN NA YANG 'CHING BA MI 'THAD CING THAR PA
YANG MI 'THAD DO, ,CI STE 'CHING BA DANG THAR BAR GYUR NA NI
'GYUR BA'I PHYIR MI RTAG PAR 'GYUR RO, ,SEMS CAN MI RTAG PA LA
'GOG PA'I CHOS CAN NGES

PAR MI GNAS PA YANG BCING BA DANG THAR BAR BYAR MI NUS TE, 'DI
LTAR 'GAGS SHING MED PA LA CI ZHIG BCING ZHING THAR BAR BYAR YOD
DO, ,'DIR SMRAS PA, SEMS CAN GYI NYE BAR LEN PA GANG YIN PA DE NI
'CHING BA ZHES BYA LA NYE BAR LEN PA GTAN DU NYE BAR ZHI BA GANG
YIN PA DE NI THAR

BA ZHES BYA ZHING, SEMS CAN YANG RTAG PA DANG MI RTAG PA NYID DU
BRJOD PAR BYA BA MA YIN PAS DE'I PHYIR SEMS CAN RTAG PA DANG MI
RTAG PA'I SKYON DANG BRAL BA LA BCINGS PA DANG THAR PA 'THAD DO,
,BSHAD PA, GAL TE NYE BAR LEN 'CHING NA, ,NYE BAR LEN BCAS 'CHING
MI 'GYUR, ,GAL TE

NYE BAR LEN PA 'CHING BA YIN NA DE LTA NA MI ZHIG SEMS CAN NYE
BAR LEN PA DANG BCAS PA NI 'CHING BAR MI 'GYUR RO, ,CI'I PHYIR
ZHE NA, BCINGS ZIN PA KHO NA'I PHYIR TE, 'DI LTAR BCINGS ZIN NA
YANG BCING BAR BYA CI DGOS, DE YANG 'DI SNYAM DU NYE BAR LEN PA
MED PA KHO NA 'CHING BAR 'GYUR

@229B RO SNYAM NA, DE LA BSHAD PAR BYA STE, NYE BAR LEN MED MI
'CHING STE, NYE BAR LEN PA MED NA YANG DE LA 'CHING BA MI 'THAD
DE, ,'DI LTAR YANG NYE BAR LEN PA MED PA GANG GDAGS SU MED PA THA
SNYAD GDAGS SU MED PA GSAL BAR BYED PA MED PA DE JI LTAR YOD PAR
'GYUR, GANG MED PA DE

JI LTAR NYE BAR LEN PAS 'CHING BAR 'GYUR TE, DE'I PHYIR SEMS CAN
NYE BAR LEN PA MED PA YANG NYE BAR LEN PAS 'CHING BAR MI 'THAD
DO, ,'O NA DA KHYOD KYI SEMS CAN GNAS SKABS GANG ZHIG 'CHING BAR
'GYUR BA DE DA SMROS SHIG ,'DIR SMRAS PA, NYE BAR LEN PA 'CHING
BA NI RE ZHIG

GSAL BAR YOD DE, 'DIS 'CHING BAR BYED PAS NA 'CHING BA ZHES
BYA'O, ,DE LTAR 'CHING BA YOD PA'I PHYIR GANG DES BCING BAR BYA
BA YANG YOD PA KHO NA YIN NO, ,BSHAD PA, GAL TE BCINGS BA'I SNGA
ROL NA, ,'CHING BA YOD NA 'CHING LA RAG ,DE YANG MED DE, GAL TE
BCINGS PA DE

BAS SNGA ROL NA NYE BAR LEN PA 'CHING BA DE YOD PAR GYUR NA NI
KHYOD 'DOD PA LTAR NYE BAR LEN PAS 'CHING BAS 'CHING BAR 'GYUR LA
RAG NA, BCINGS PA'I SNGA ROL NA DE YANG MED DE, 'DI LTAR NYE BAR
MA BLANGS PA JI LTAR NYE BAR LEN PA YIN PAR 'GYUR, BCINGS PA'I
SNGA ROL NA MED PA GANG

YIN PA DES JI LTAR 'CHING BAR 'GYUR TE, DE LTA BAS NA NYE BAR LEN
PA YANG 'CHING BA MA YIN NO, ,LHAG MA NI, SONG DANG MA SONG BGOM
PAS BSTAN, 'CHING BA MI 'THAD PA'I LHAG MA GANG DAG YIN PA DE DAG
NI SONG BA DANG MA SONG BA DANG BGOM PA DAG GIS BSTAN PAR KHONG
DU CHUD

PAR BYA STE, JI LTAR SONG BA LA 'GRO BA MED PA DANG MA SONG BA LA
YANG MED BGOM PA LA YANG MED PA DE BZHIN DU, BCINGS PA YANG MI
'CHING MA BCINGS PA YANG MI 'CHING, 'CHING BZHIN PA YANG MI
'CHING NGO, ,JI LTAR SONG BA LA YANG 'GRO BA'I RTZOM PA MI 'THAD
MA SONG BA LA YANG MI 'THAD

BGOM PA LA YANG MI 'THAD PA DE BZHIN DU, BCINGS PA LA 'CHING BA'I
RTZOM PA MI 'THAD MA BCINGS PA LA YANG MI 'THAD, 'CHING BA ZHIG
PA LA YANG MI 'THAD DO, ,'DIR SMRAS PA, RE ZHIG THAR PA NI BCOM
LDAN 'DAS KYIS BSTAN PA'I DBANG DU BYAS PA STE 'GRO BA RNAM PAR
THAR PAR BYA

@230A *, ,BA'I PHYIR DE BZHIN GSHEGS PA 'JIG RTEN DU 'BYUNG BAS,
DE'I PHYIR RE ZHIG THAR PA NI YOD DO, ,MA BCINGS PA LA YANG THAR
PA MED PAS BCINGS PA YANG YOD PA KHO NA YIN NO, ,BSHAD PA GAL TE,
THAR PA NYID 'THAD NA NI BCINGS PA YANG YOD PAR 'GYUR GRANG NA,

THAR PA MI 'THAD PAS BCINGS PA 'THAD PAR GA LA 'GYUR, JI LTAR ZHE
NA, GANG GI PHYIR, RE ZHIG BCINGS PA MI 'GROL TE, ,'DI LA RE ZHIG
BCINGS PA GANG YIN PA DE NI MI 'GROL LO, ,CI'I PHYIR ZHE NA, 'DI
LTAR BCINGS PA GANG BCINGS PA'I GNAS NYID LA 'DUG PA DE JI

LTAR GROL BAR 'THAD PAR 'GYUR, CI STE BCINGS PA NYID 'GROL BAR
'GYUR NA NI DE LTA NA 'GA' YANG MA GROL BAR MI 'GYUR BAS DE NI MI
'DOD DE, DE LTA BAS NA RE ZHIG BCINGS PA MI 'GROL LO, ,SMRAS PA,
BCINGS PA 'CHING BA DANG BRAL BA GANG YIN PA DE GROL BA YIN NO,
,BSHAD PA, DE

LA YANG DE NYID DE BCINGS PA LA NI 'CHING BA DANG BRAL BA MI
'THAD DE BCINGS PA KHO NA'I PHYIR RO, ,SMRAS PA, 'O NA 'CHING BA
DANG BRAL BA NI GROL BA ZHES BYA'O, ,BSHAD PA, MA BCINGS PA YANG
'GROL MI 'GYUR, ,'DI LTAR 'CHING BA DANG BRAL BA GANG YIN PA DE
NI MA BCINGS PA KHO NA YIN TE,

GRANG MA BCINGS PA DE NI GROL BA NYID YIN PAS DE LA YANG GROL BAR
'GYUR BAS CI BYA STE, DE BAS NA MA BCINGS PA YANG GROL BAR MI
'GYUR RO, ,SMRAS PA, BCINGS PA NI 'GROL TE 'DI LTAR BCINGS PA
GROL BAR 'GYUR RO, ,ZHES BYA BA DE NI 'JIG RTEN NA GRAGS PA YIN
NO, ,BSHAD PA,

DE NA 'JIG RTEN NA GRAGS PA YIN NO, ,ZHES GANG SMRAS PA DE NI
LEGS PAR SMRAS PA YIN TE, 'DI LTAR GANG GI PHYIR 'JIG RTEN NA
GRAGS PA YIN PA DE'I PHYIR DON DAM PA BSAM PA LA 'JUG PAR MI
'GYUR RO, ,JI LTAR ZHE NA, GANG GI PHYIR, BCINGS PA GROL BZHIN
YIN GYUR NA, ,BCINGS

DANG GROL BA DUS GCIG 'GYUR, ,GAL TE BCINGS PA 'GROL BAR 'GYUR
NA, DE LTAR 'CHING BA GANG DANG LDAN PAS BCINGS PA ZHES BYA BA
DANG THAR PA GANG DANG LDAN PAS GROL BA ZHES BYA BA'I BCINGS PA
DANG GROL BA GNYIS DUS GCIG PAR THAL BAR 'GYUR TE, BCINGS PA DANG
GROL BA MI

@230B MTHUN PA GNYIS GCIG LA GNAS PAR MI 'THAD PAS DE'I PHYIR
BCINGS PA GROL LO, ,ZHES BYA BA DE NI 'BREL BA MED PA YIN NO,
,'DIR SMRAS PA, GAL TE DE LTAR THAR PA NYID MI 'THAD PA YIN NA
'KHOR BAS 'JIGS PA RNAMS KYI MA YIN LA BSAM PA NAM ZHIG NA BDAG
NYE BAR LEN PA MED PAR

YONGS SU MYA NGAN LAS 'DAS PAR 'GYUR ZHIG GU, NAM ZHIG NA YONGS
SU MYA NGAN LAS 'DAS PA BDAG GIR 'GYUR ZHIG GU SNYAM PA GANG YIN
PA DANG, MYA NGAN LAS 'DAS PA THOB PA'I GDAMS NGAG GANG YIN PA
DANG, MYA NGAN LAS 'DAS PA THOB PAR BYA BA'I PHYIR YONGS SU
BSKYOD PA

GANG YIN PA DE DAG THAMS CAD DON MED PA NYID DU MI 'GYUR RAM,
BSHAD PA, THABS MA YIN PAS DON DU GNYER BA DANG, GDAMS NGAG STON
PA DANG RTZOM PA DAG DON MED PA NYID DU 'GYUR BAR THE TSOM MED
DE, 'DI LTAR BDAG NYE BAR LEN PA MED PAR YONGS SU MYA NGAN LAS
'DA' BAR BYA'O SNYAM

PA DANG, MYA NGAN LAS 'DAS PA BDAG GIR 'GYUR RO SNYAM DU SEMS PA
DAG JI LTAR MYA NGAN LAS 'DAS PA YIN PAR 'GYUR, GANG GI TSE, BDAG
NI LEN MED MYA NGAN 'DA', ,MYANG 'DAS BDAG GIR GYUR CIG CES,
,GANG DAG 'DZIN PA DE DAG GI , ,NYER LEN LEGS PAR ZIN MA YIN,
,'DI LA

NYE BAR LEN PA GTAN DU NYE BAR ZHI BA GANG YIN PA DE MYA NGAN LAS
'DAS PA ZHES BYA NA, NYE BAR LEN PA THAMS CAD KYI RTZA BA NI BDAG
DANG BDAG GIR 'DZIN PA YIN PAS, GANG DAG BDAG NYE BAR LEN PA MED
PAR YONGS SU MYA NGAN LAS 'DA' BAR BYA'O, ,NYE BAR LEN PA MED
PA'I YONGS SU MYA NGAN LAS

'DAS PA BDAG GIR GYUR CIG SNYAM DU RLOM SEMS SU BYED PA DE DAG NI
BDAG DANG BDAG GIR 'DZIN PA YONGS SU BZUNG STE NGES PAR GNAS PA
YIN PAS, DE'I PHYIR DE DAG GI BDAG DANG BDAG GIR 'DZIN PA DE NYID
NYE BAR LEN PA LEGS PAR MA ZIN PA YIN NO, ,NYE BAR LEN PA DANG

BCAS PA LA THAR PA 'THAD PAR GA LA 'GYUR TE, NYE BAR LEN PA MED
PAR YONGS SU MYA NGAN LAS 'DA' BAR 'GYUR BA DE GANG YIN ZHING
YONGS SU MYA NGAN LAS 'DA' BA GANG GI YIN PAR 'GYUR TE, DE DAG
THAMS CAD NI DE'I SRID PA DANG MA RIG PAS BSKYED PA YIN NO, 'DIR
SMRAS PA, RE ZHIG

@231A *, ,'KHOR BA DANG MYA NGAN LAS 'DAS PA DAG NI YANG YOD PA
YIN TE, DE DAG KYANG 'GA' ZHIG KHO NA'I YIN GYI CI YANG MED PA'I
MA YIN PAS, 'KHOR BA PO DANG MYA NGAN LAS 'DA' BA PO YANG YOD DE
KHO BO LA NI DE TZAM GYIS CHOG GO, ,BSHAD PA, CI KHYOD SNOD STONG
PA SRUNG BAR BYED DAM,

KHYOD BCINGS PA DANG THAR PA MI 'THAD PA DAG LA, 'KHOR BA DANG
MYA NGAN LAS 'DA' BA YOD PA 'DOD KO, ,GANG LA MYA NGAN 'DAS
BSKYED MED, ,'KHOR BA BSAL BA'ANG YOD MIN PA, ,DE LA 'KHOR BA CI
ZHIG YIN, ,MYA NGAN 'DAS PA'ANG CI ZHIG BRTAG ,'DI LTAR 'KHOR BA
GANG LA SEMS CAN DANG

'DU BYED BCINGS PA RNAMS 'KHOR BA LAS BSAL CING SPANG BAR BYA
STE, MYA NGAN LAS 'DA' BA LA BSKYED CING 'DZUD PAR MI BYED PA DE
LA 'KHOR BA ZHES BYA BA CI ZHIG YIN PAR BRTAG ,GANG LAS 'GA' YANG
BSAL BA MA BYAS LA, GANG LA 'GA' YANG BSKYED PA MA BYAS PA DE LA
MYA NGAN LAS

'DAS PA DE YANG CI ZHIG YIN PAR BRTAG ,YANG NA 'DI NI DON GZHAN
YIN TE, 'DI LTAR GANG LA 'KHOR BA YONGS SU ZAD PAR BYA BA'I PHYIR
DANG MYA NGAN LAS 'DAS PA 'GA' THOB PAR BYA BA'I PHYIR 'BAD PA
DANG LDAN PAS KYANG 'KHOR BA BSAL ZHING SPANG BAR MI BYED LA, MYA
NGAN LAS 'DAS PA YANG

BSKYED CING 'PHEL BAR MI BYED PA YANG DAG PA MA YIN PA'I PHYIR
RNAM PAR RTOG PA DANG BRAL BA NYID KHO NAR 'GYUR BA DE LA 'KHOR
BA ZHES CI ZHIG RNAM PAR BRTAG CING MYA NGAN LAS 'DAS PA ZHES
KYANG CI ZHIG RNAM PAR BSHAD, DE LTA BAS NA DNGOS PO DANG DNGOS
PO MED PAR MTHONG BA DAG NI RTAG

PA DANG CHAD PAR LTA BAR THAL BAR 'GYUR BA'I PHYIR DE DAG LA
'KHOR BA DANG MYA NGAN LAS 'DAS PA DANG BCINGS PA DANG THAR PA
DAG MI 'THAD KYI, RTEN CING 'BREL PAR 'BYUNG BA SMRA BA NYID LA
NI 'KHOR BA DANG MYA NGAN LAS 'DAS PA BCINGS PA DANG THAR PA ZHES
BYA BA DAG 'GRUB BO, ,BCINGS PA DANG THAR PA BRTAG

PA BZHES BYA BA STE, RAB TU BYED PA BCU DRUG PA'O,, ,,'DIR SMRAS
PA, DNGOS PO DANG DNGOS PO MED PAR LTA NA 'KHOR BA MI 'THAD DE,
RTAG PA DANG CHAD PA'I SKYON DU THAL BAR 'GYUR BA'I PHYIR RO,
,ZHES GANG BSHAD PA DE MI RUNG STE, CI'I PHYIR ZHE NA, LAS DANG
'BRAS BUR 'BREL BA'I PHYIR RO,

@231B LAS GANG ZHE NA, BDAG NYID LEGS PAR SDOM PA DANG, ,GZHAN LA
PHAN 'DOGS BYAMS SEMS GANG, ,DE CHOS DE NI 'DI GZHAN DU, ,'BRAS
BU DAG GI SA BON YIN, ,BDAG NYID LEGS PAR SDOM PA NI, ,BDAG NYID
LEGS PAR SDOM PAR BYED PA'O, ,GZHAN LA PHAN 'DOGS PA NI

GZHAN DAG LA PHAN 'DOGS PAR BYED PA'O, ,BYAMS PA NI MDZA' BSHES
LA 'BYUNG BA STE GCUGS PA LAS BYUNG BA ZHES BYA BA'I THA TSIG GO,
,YANG NA BYAMS PA NI BYAMS PA NYID DE SEMS SNUM PA ZHES BYA BA'I
THA TSIG STE, DE NI BDAG GI DON GYI RKYEN YIN NO, ,BDAG NYID LEGS
PAR

SDOM PAR BYED PA DANG, GZHAN LA PHAN 'DOGS PAR BYED PA DANG,
BYAMS PA'I SEMS GANG YIN PA DE NI CHOS YIN NO, ,DE NYID 'BRAS BU
DAG GI SA BON TE 'DI DANG GZHAN DAG TU 'BRAS BU DAG GI RGYU YIN
NO, ,'DI LTAR BCOM LDAN 'DAS KYIS KYANG BYAMS PA BSGOMS PA NA
PHAN YON BRGYAD YOD

DE; MI RNAMS DGA' BAR 'GYUR RO, ,ZHES RGYA CHER BKA' STZAL TO,
,LAS RNAM PA GSUM CAR YANG CHOS KYI PHYIR RO, ,SEMS PA NI SA BON
DU BSTAN TE LUS DANG NGAG GNYIS DE LA RAG LAS PA'I PHYIR RO, ,'DI
LTAR BCOM LDAN 'DAS KYIS KYANG, ,YID NI CHOS KYI SNGON DU 'GRO,
,ZHES TSIGS SU

BCAD PA BKA' STZAL TO, ,DRANG SRONG MCHOG GI LAS RNAMS NI, ,SEMS
PA DANG NI BSAM PAR GSUNGS, ,LAS DE DAG GI BYE BRAG NI, ,RNAM PA
DU MAR YONGS SU BSGRAGS, DRANG SRONG MCHOG SANGS RGYAS BCOM LDAN
'DAS KYIS LAS RNAMS NI 'DI LTAR MDOR BSDU BA LAS RNAM PA GNYIS SU

GSUNGS TE, ,SEMS PA SA BON DU GYUR PA DANG, BSAM PA DUS PHYI MA
LA RTZOM PAR BYED PA GANG YIN PA'O, ,LAS RNAM PA GNYIS PO DE DAG
GI BYE BRAG KYANG RNAM PA DU MA YOD PAR BCOM LDAN 'DAS KYIS DE
DANG DER DE LTAR RNAM PA MANG POR YONGS SU BSGRAGS SHING BSTAN
NO, ,DE LA LAS GANG

SEMS PA ZHES, ,GSUNGS PA DE NI YID KYIR 'DOD, BSAM PA ZHES NI
GANG GSUNGS PA, ,DE NI LUS DANG NGAG GI YIN, ,DE LA LAS GANG SEMS
PA ZHES GSUNGS PA DE NI YID KYI YIN PAR 'DOD DO, ,LAS GANG BSAMS
PA ZHES GSUNGS PA BLOS 'DI BYA'O SNYAM DU GSUNGS

@232A *, ,NAS LUS SAM NGAG GI BYED PA DE NI LUS DANG NGAG GI YIN
TE GANG MA BSAMS PAR BYAS PA NI MA YIN NO, ,NGAG DANG BSKYOD DANG
MI SPONG BA'I, ,RNAM RIG BYED MIN ZHES BYA GANG, ,SPONG BA'I RNAM
RIG BYED MIN PA, ,GZHAN DAG KYANG NI DE BZHIN 'DOD, ,LONGS SPYOD
LAS

BYUNG BSOD NAMS DANG, ,BSOD NAMS MA YIN TSUL DE BZHIN, ,SEMS PA
DANG NI CHOS DE BDUN, ,LAS SU MNGON PAR 'DOD PA YIN, ,DE LA NGAG
CES BYA BA NI YI GE GSAL BAR BRJOD PA'O, ,BSKYOD PA NI LUS G-YO
BA STE, DE GNYI GA YANG LAS KYI DBANG DU BYAS PA'I PHYIR LAS

KYI LAM DU GTOGS PA STE, 'DIR YANG LAS SU BGRANG BA YIN PAR GZUNG
BAR BYA'O, ,MI SPANG BA'I RNAM PAR RIG BYED MA YIN PA ZHES BYA BA
NI MI DGE BA'I LAS 'DI ZHES BYA BA LUS SAM NGAG GIS BYA'O SNYAM
DU MI DGE BA'I SEMS YANG DAG PAR BLANGS PA DE TSUN CHAD NAS MI
DGE

BA DE LUS SAM NGAG GANG DAG GIS MI BYED DU ZIN KYANG MI DGE BA'I
SEMS YANG DAG PAR BLANGS BA'I RGYU LAS BYUNG BA KHO NA'I MI DGE
BA DAG SKYE BAR 'GYUR BA GANG DAG YIN PA STE, DE DAG NI MI SPONG
BA'I RNAM PAR RIG BYED MA YIN PA ZHES BYA BA'I MING 'THOB BO,
,SPONG BA'I RNAM PAR

RIG BYED MA YIN PA GZHAN DAG KYANG DE BZHIN DU 'DOD DE, DGE BA'I
LAS 'DI ZHES BYA BA LUS SAM NGAG GIS BYA'O, ,SNYAM DU DGE BA'I
SEMS YANG DAG PAR BLANGS BA DE TSUN CHAD NAS, DGE BA DE LUS SAM
NGAG GANG DAG GIS MI BYED DU ZIN KYANG DGE BA'I SEMS YANG DAG PAR
BLANGS PA'I

RGYU LAS BYUNG BA KHO NA'I DGE BA DAG SKYE BAR 'GYUR BA GANG DAG
YIN PA STE, DE DAG NI SPONG BA'I RNAM PAR RIG BYED MA YIN PA ZHES
BYA BA'I MING 'THOB BO, ,LONGS SPYOD PA LAS BYUNG BA'I BSOD NAMS
NI YONGS SU LONGS SPYOD PA'I RGYU LAS BSOD NAMS BYUNG BA STE,
RGYU LAS BYUNG BA ZHES BYA BA NI, RJES

SU 'GRO BA DANG RJES SU 'BREL BA DANG RGYUN 'PHEL BA STE BSOD
NAMS NYID DO, ,LONGS SPYOD PA LAS BYUNG BA'I BSOD NAMS MA YIN PA
YANG TSUL DE BZHIN NO, ,SEMS PA ZHES BYA BA NI SEMS MNGON PAR 'DU
BYED PA'O, ,DE LTAR LAS RNAM PA DU MA DE DAG KYANG DAG LA SOGS
PA'I CHOS RNAMS

@232B SU 'DUS PAS DE NYID KYI PHYIR NGAG LA SOGS PA CHOS BDUN PO
DE DAG NI LAS SU MNGON PA DANG LAS KYI MING CAN DANG, LAS KYI
MTSAN NYID DAG TU 'DOD PA YIN NO, ,DE LTAR LAS RNAM PA BDUN PO DE
DAG 'BRAS BU DANG 'BREL BA'I PHYIR 'KHOR BA YANG 'THAD LA, RTAG
PA DANG CHAD PA'I SKYON DU YANG MI

'GYUR RO, ,BSHAD PA, GAL TE LAS NYID RTAG PA DANG CHAD PA'I SKYON
DU THAL BAR MI 'GYUR NA NI DE YANG SKYON DU MI 'GYUR BA ZHIG NA,
SKYON DU NI 'GYUR BAS DE'I PHYIR LAS RNAMS NYID KYANG MI 'THAD PA
LAS DANG 'BRAS BUR 'BREL PA YANG MI 'THAD DO, ,DE JI LTAR ZHE NA,
GAL TE SMIN PA'I DUS BAR DU, GNAS

NA LAS DE RTAG PAR 'GYUR, ,RE ZHIG GAL TE LAS SMIN PA'I DUS KYI
BAR DU GNAS PA DE BZHIN DU DUS GZHAN DU YANG GNAS PAR 'GYUR BAS
RTAG PAR 'GYUR TE, RTAG PA NI 'THAD PA DE JI LTAR RNAM PAR SMIN
PAR 'GYUR, CI STE SKYON DER GYUR NA MI RUNG NGO SNYAM NAS LAS NI
SKAD CIG MA STE, SKAD

CIG MA'I PHYIR 'GAGS PA'O SNYAM NA, DE LA BSHAD PAR BYA STE, GAL
TE 'GAGS NA 'GAGS GYUR PA, ,JI LTAR 'BRAS BU BSKYED PAR 'GYUR,
,GAL TE LAS SKAD CIG MA'I PHYIR 'GAGS SHING ZHIG PA YIN NA DES JI
LTAR 'BRAS BU SKYED PAR 'GYUR, CI STE LAS MED PAS KYANG 'BRAS

BU SKYED PAR 'GYUR NA NI SHING PA tA'I ME TOG GIS KYANG GOS LA
DRI BSUNG BSGO BAR 'GYUR BA ZHIG NA MED PA'I PHYIR BSGO BAR MI
BYED PAS, DE LTA NA LAS 'GAGS PA DAG GIS KYANG 'BRAS BU SKYED PAR
MI 'GYUR RO, ,DE LTA BAS NA LAS RNAMS RTAG PA DANG CHAD PA'I
SKYON DU THAL BAR 'GYUR BA'I

PHYIR; LAS RNAMS NYID KYANG MI 'THAD NA, LAS DANG 'BRAS BUR 'BREL
PA LTAR 'THAD PAR GA LA 'GYUR, 'DIR SMRAS PA, LAS DANG 'BRAS BUR
'BREL PA NI 'THAD PA KHO NA YIN TE, CI'I PHYIR ZHE NA, RGYUD KYI
RGYUN LA 'BRAS BU 'GRUB PA'I PHYIR TE, 'DI LTA STE DPER NA, MYU
GU LA SOGS

RGYUN GANG NI, ,SA BON LAS NI MNGON PAR 'BYUNG, ,DE LAS 'BRAS BU
SA BON NI, ,MED NA DE YANG 'BYUNG MI 'GYUR, ,GANG PHYIR SA BON
LAS RGYUN DANG, ,RGYUN LAS 'BRAS BU 'BYUNG 'GYUR ZHING, ,SA BON
'BRAS BU'I SNGON 'GRO BA, ,DE PHYIR CHAD MIN RTAG MA YIN, ,'DI LA
SA BON NI MYU

@233A *, ,GU'I RGYU BSKYED NAS 'GAG GO, ,MYU GU LA SOGS PA'I
RGYUN GANG YIN PA DE NI SA BON LAS MNGON PAR 'BYUNG ZHING, RGYUN
DE LAS 'BRAS BU MNGON PAR 'BYUNG NGO, ,SA BON MED NA MYU GU LA
SOGS PA'I RGYUN DE YANG MNGON PAR 'BYUNG BAR MI 'GYUR RO, ,GANG
GI PHYIR SA BON

LAS RGYUN MNGON PAR 'BYUNG LA RGYU LAS 'BRAS BU MNGON PAR 'BYUNG
BAR 'GYUR ZHING, SA BON 'BRAS BU'I SNGON DU 'GRO BA DE'I PHYIR
CHAD PA DANG RTAG PA MA YIN TE, GANG GI PHYIR SA BON RNAM PA
THAMS CAD DU CHAD NAS RGYUN DU 'BYUNG BA MA YIN GYI RGYUN RJES SU
'JUG PA DE'I PHYIR CHAD PA MA YIN LA, GANG GI

PHYIR SA BON 'GAG CING NGES PAR MI GNAS PA DE'I PHYIR RTAG PA
YANG MA YIN NO, ,DE JI LTA BA DE BZHIN DU, ,SEMS KYI RGYUN NI
GANG YIN PA, ,SEMS PA LAS NI MNGON PAR 'BYUNG, ,DE LAS 'BRAS BU
SEMS PA NI, ,MED NA DE YANG 'BYUNG MI 'GYUR, ,GANG PHYIR SEMS PA
LAS RGYUN DANG, ,RGYUN LAS

'BRAS BU 'BYUNG 'GYUR ZHING, ,LAS NI 'BRAS BU'I SNGON 'GRO BA,
,DE PHYIR CHAD MIN RTAG MA YIN, ,SEMS KYI RGYUN GANG YIN PA DE NI
SEMS PA LAS BRJOD PA GANG YIN PA 'GAG BZHIN PA DE LAS MNGON PAR
'BYUNG ZHING RGYU DE LAS 'BRAS BU MNGON PAR 'BYUNG NGO, ,SEMS PA
MED NA SEMS

KYI RGYUN DE LA YANG MNGON PAR 'BYUNG BAR MI 'GYUR RO, ,GANG GI
PHYIR SEMS PA LAS SU BRJOD PA LAS SEMS KYI RGYUN MNGON PAR 'BYUNG
LA, SEMS KYI RGYUN LAS 'BRAS BU MNGON PAR 'BYUNG BAR 'GYUR ZHING
LAS DE NI 'BRAS BU'I SNGON DU 'GRO BA DE'I PHYIR CHAD PA DANG
RTAG PA MA YIN TE,

GANG GI PHYIR SEMS PA 'GAG BZHIN PA LAS SEMS KYI RGYUN 'BYUNG GI
SEMS PA RNAM PA THAMS CAD DU 'GAG PAR MI 'GYUR BA DE'I PHYIR CHAD
PA MA YIN LA, GANG GI PHYIR SEMS PA 'GAG CING NGES PAR MI GNAS PA
DE'I PHYIR RTAG PA YANG MA YIN NO, ,DE'I PHYIR DE LTAR RGYUN GYIS
'BRAS

BU 'GRUB PAS NA, 'KHOR BA YANG 'THAD LA RTAG PA DANG CHAD PA'I
SKYON DU YANG THAL PAR MI 'GYUR RO, ,YANG GZHAN YANG, CHOS SGRUB
PA YI THABS RNAMS NI, ,DKAR PO'I PHYOGS KYI LAM BCU STE, ,CHOS
KYI 'BRAS BU 'DI GZHAN DU, ,'DOD PA'I YON TAN RNAM LNGA'O, ,'DI
LA

@233B BCOM LDAN 'DAS KYIS CHOS SGRUB PA'I THABS NI DGE BA BCU'I
LAS KYI LAM RNAMS YIN PAR BSTAN LA, DE'I 'BRAS BU YANG 'DI DANG
GZHAN DU 'DOD PA'I YON TAN LNGA PO DAG YIN PAR BSTAN TO, ,DE LA
GAL TE LAS RNAMS DANG 'BRAS BUR 'BREL BA MED PAR GYUR NA CHOS
SGRUB PA'I

THABS BSTAN PAR YANG MI 'THAD LA, CHOS KYI 'BRAS BU BSTAN PAR
YANG MI 'THAD PA ZHIG NA, BCOM LDAN 'DAS KYIS DE GNYI GA YANG
BSTAN PAS DE'I PHYIR LAS DANG 'BRAS BUR 'BREL PA NI YOD PA KHO NA
YIN NO, ,GZHAN DAG GIS SMRAS PA, GAL TE RTAG PA DER GYUR NA,
,NYES PA

CHEN PO MANG POR 'GYUR, ,DE LTA BAS NA RTAG PA DE, ,'DIR NI 'THAD
PA MA YIN NO, ,GAL TE SA BON DANG MYU GU'I RGYUN 'BREL BA BZHIN
DU LAS DANG 'BRAS BUR 'BREL BAR 'GYUR RO, ,ZHES KHYOD KYIS RTAG
PA DE LTAR GYUR NA, DE LTA NA NYES PA'I SKYON CHEN PO MANG DU
'BYUNG BAR 'GYUR RO, ,DE

LA JI SNYED CIG KYANG SMRA BAR NUS MOD KYI, DPE TZAM ZHIG BRJOD
PAR BYA STE, 'DI LA SA BON DANG RIGS MTHUN PA'I MYU GU'I RGYUN
'BYUNG BAR 'GYUR BAS, DE LTA NA SHING AA MRA'I SA BON LAS AA MRA
NYID SKYE'I SHING NIM PA MI SKYE LA, SHING NIM PA'I SA BON LAS
KYANG NIM PA NYID SKYE'I SHING

AA MRA MI SKYE STE, DE'I PHYIR SHING AA MRA LAS KYANG, AA MRA'I
'BRAS BU NYID SKYE ZHING SHING NIM PA'I 'BRAS BU MI SKYE LA,
SHING NIM PA LAS KYANG NIM PA'I 'BRAS BU NYID SKYE ZHING, SHING
AA MRA'I 'BRAS BU MI SKYE BAS DE LTA NA SA BON DANG 'DRA BA'I
RGYUN 'BYUNG GI MI 'DRA BA MI 'BYUNG

NGO; ,GAL TE SEMS KYI RGYUN 'BREL PA LAS 'BRAS BU 'BYUNG BA YANG
DE DANG 'DRA BAR 'GYUR NA NI, MI'I SEMS LAS KYANG MI'I RGYUN KHO
NA 'BYUNG LA, LHA'I SEMS LAS KYANG LHA'I RGYU NA KHO NA 'BYUNG,
DUD 'GRO'I SEMS LAS KYANG DUD 'GRO'I RGYUN KHO NA 'BYUNG BAR
'GYUR RO, ,DE LTAR

GYUR NA 'GRO BA 'KHRUG PA MED PAS RTZOM PA THAMS CAD DON MED PA
NYID DU 'GYUR TE, DE LA NYES PA'I SKYON CHEN PO MANG DU 'BYUNG
BAR 'GYUR BAS DE NI MI 'DOD DO, ,DGE BA DANG, MI DGE BA DANG,
BSGRIBS PA DANG MA BSGRIBS PA'I LUNG DU MA BSTAN PA'I BYE BRAG
LAS SEMS SNA TSOGS

@234A *, ,NYID DU 'GYUR ZHING, SEMS SNA TSOGS NYID LAS RGYUN SNA
TSOGS NYID DU 'GYUR, RGYUN SNA TSOGS NYID LAS LAS SNA TSOGS NYID
DANG, LAS SNA TSOGS NYID LAS 'GRO BA DANG RIGS DANG RUS DANG YUL
DANG LUS DANG DBANG PO DANG KHA DOG DANG DBYIBS DANG

STOBS DANG BLO LA SOGS PA THA DAD PAR 'GYUR BA YIN NA, DE YANG
RTAG PA 'DIS MI 'THAD PAS, DE'I PHYIR SKYON CHEN PO MANG PO DU
MAR THAL BAR 'GYUR BAS RTAG PA DE NI 'DIR 'THAD PA MA YIN NO, ,'O
NA JI LTA BUR 'THAD CE NA, SANGS RGYAS RNAMS DANG RANG RGYAL
DANG, ,NYAN THOS

RNAMS KYIS GSUNGS PA YI, ,RTAG PA GANG ZHIG 'DIR 'THAD PA, ,DE NI
RAB TU BRJOD PAR BYA, ,DE YANG GANG ZHE NA, JI LTAR BU LON DPANG
RGYA LTAR, ,DE LTAR LAS DANG CHUD MI ZA, ,'DI LA LAS NI SKAD CIG
MA STE, LAS SKAD CIG MA DE'I CHUD MI ZA BA ZHES BYA BA SKAD CIG
MA MA YIN

PA'I CHOS SKYE STE, BU LON JI LTA BA DE LTAR NI LAS BLTA BAR BYA
LA, DPANG RGYA JI LTA BA DE LTAR NI CHUD MI ZA BA DE BLTA BAR
BYA'O, ,DE LA DPER NA BU LON GYI NOR DE SPYAD KYANG DPANG RGYA
YOD PAS NOR BDAG DE'I NOR CHUD MI ZA ZHING NOR SKYED DANG BCAS TE
'ONG BAR 'GYUR BA DE BZHIN DU, LAS SKAD

CIG MA 'GAGS SU ZIN KYANG, DE'I RGYU LAS BYUNG BA CHUD MI ZA'I
CHOS SKYE BA DE YOD PAS BYED PA PO'I LAS KYI 'BRAS BU CHUD MI ZA
ZHING 'ONG BAR 'GYUR RO, ,JI LTAR NOR BDAG GIS NOR PHYIR BKUG
STE, 'BRAS BU SPYAD ZIN NA DPANG RGYA YOD KYANG YANG DANG YANG DU
NOR 'DA' BAR MI NUS PA

DE LTAR, BYED PA POS 'BRAS BU MYONG ZIN NA CHUD MI ZA BAS KYANG
YANG DANG YANG 'BRAS BU BSKYED PAR MI NUS TE, DE NI KHAMS LAS
RNAM PA BZHI, CHUR MI ZA BA'I CHOS DE NI KHAMS LAS RNAM PA BZHIR
'GYUR TE, 'DOD PA GTOGS PA DANG, GZUGS SU GTOGS PA DANG, GZUGS
MED

PAR GTOGS PA DANG, ZAG PA MED PA'O, ,DE YANG RANG BZHIN LUNG MA
BSTAN, ,DE YANG RANG BZHIN GYIS DGE BA DANG MI DGE BAR LUNG DU MA
BSTAN PA YIN NO, ,SPONG BAS SPANG PA MA YIN NO, ,BSGOM PAS SPANG
PA NYID KYANG YIN, ,DE NI SDUG BSNGAL DANG KUN 'BYUNG BA DANG
'GOG PA DANG LAM

@234B MTHONG BAS SPANG BAR BYA BA SPONG BAS SPANG BA MA YIN TE,
DE NI 'BRAS BU GZHAN DU 'PHO BA NA BSGOM PAS SPANG PAR BYA BA MA
YIN NO, ,DE PHYIR CHUD MI ZA BA YIS, ,LAS KYI 'BRAS BU BSKYED PAR
'GYUR, ,DE LTAR GANG GI PHYIR DE SDUG BSNGAL LA SOGS PA MTHONG
BAS SPANG BAR BYA BA DANG SPONG

PAS SPANG BA MA YIN PA DE'I PHYIR 'BRAS BU THOB ZIN NA YANG CHUD
MI ZA BAS LAS RNAMS KYI 'BRAS BU BSKYED PA KHO NAR 'GYUR RO, ,GAL
TE SPONG BAS SPANG BA DANG, ,LAS 'PHO BA DANG MTHUN GYUR NA, ,DE
LA LAS 'JIG LA SOGS PA'I, ,SKYON RNAMS SU NI THAL BAR 'GYUR, ,

GAL TE DE SDUG BSNGAL LA SOGS PA MTHONG BAS SPANG BAR BYA BA
SPONG BA DANG LAS 'PHO BA DANG RIS MTHUN PA YIN PAR GYUR NA, DE
LTA NA SDUG BSNGAL LA SOGS PA MTHONG BAS SPANG BAR BYA BA BZHIN
NAM LAS BZHIN DU DE YANG SPONG BAR 'GYUR BAS, DE LAS 'JIG PA LA
SOGS

PA'I SKYON RNAMS SU THAL BAR 'GYUR RO, ,'DI LTAR SO SO'I SKYE BOS
SDUG BSNGAL LA SOGS PA MTHONG BAS SPANG BAR BYA BA'I PHRA RGYAS
DAG SPANGS PA NA SO SO'I SKYE BO'I LAS GZHAN GANG DAG YIN PA DE
DAG KYANG SPANGS PAR 'GYUR RO, ,GZHAN DU NA MTHONG BA THOB PA
YANG SO SO'I SKYE BO'I LAS DANG LDAN

PAR 'GYUR TE, MTHONG BA THOB PA SO SO'I SKYE BO'I LAS DANG LDAN
PAR GYUR PA GANG YIN PA DE NI MI 'DOD DE, DE LA DA NI LAS DE DAG
SPANGS SU ZIN KYANG CHUD MI ZA BAS LAS DE DAG GI RNAM PAR SMIN PA
YONGS SU BZUNG STE GNAS PAS DE'I PHYIR MTHONG BA THOB PA SO SO'I
SKYE BO'I LAS DANG LDAN PA

YANG MA YIN LA, LAS RNAMS CHUD ZA BA DE NYID DU YANG MI 'GYUR TE
RNAM PAR SMIN PAR YOD PA'I PHYIR RO, ,DE LTA BAS NA DE'I SDUG
BSNGAL LA SOGS PA MTHONG BAS SPANG BAR BYA BA SPONG BA LAS BZHIN
DU SPANG BAR BYA BA MA YIN TE, 'BRAS BU GZHAN DU 'PHOS NA NI
SPONG BAR 'GYUR RO,,

'DOD PAR GTOGS PA'I CHUD MI ZA BA NI, 'DOD PA'I KHAMS LAS YANG
DAG PAR 'DAS PAS SPONG LA, GZUGS DANG GZUGS MED PAR GTOGS PA DAG
KYANG GZUGS DANG GZUGS MED PA'I KHAMS LAS YANG DAG PAR 'DAS PAS
SPONG NGO, ,KHAMS MTSUNGS LAS

@235A *, ,NI CHA MTSUNGS DANG, ,CHA MI MTSUNGS PA THAMS CAD KYI,
,DE NI NYID MTSAMS SBYOR BA'I TSE, ,GCIG PU KHO NA SKYE BAR
'GYUR, ,KHAMS MTSUNGS PA'I LAS CHA MTSUNGS PA DANG CHA MI MTSUNGS
PA THAMS CAD KYI CHUD MI ZA BA DE'I TSE 'DI LA RE RE LAS SKYES PA
DAG NI

NYID MTSAMS SBYOR BA'I TSE DE DAG THAMS CAD 'GAG PA NA YANG GCIG
PU KHO NA SKYE BAR 'GYUR RO, ,TSE 'DI LA NI LAS DANG LAS, ,RNAM
PA GNYIS PO THAMS CAD KYI, ,DE NI THA DAD SKYE 'GYUR ZHING, ,RNAM
PAR SMIN KYANG GNAS PA YIN, ,TSE 'DI LA NI LAS DANG LAS SO

SO BA SEMS PA DANG BSAMS PA DANG DGE BA DANG MI DGE BA RNAM PA
GNYIS PO THAMS CAD KYI CHUD MI ZA BA GANG YIN PA DE NI THA DAD
PAR SKYE BAR 'GYUR RO, ,RNAM PAR SMIN NA YANG GNAS PA YIN TE, DE
NI LAS RNAM PAR SMIN PA'I RGYUS 'GAG PA LTAR NGES PA NYID MA YIN
NO, ,LAS

RNAM PAR SMIN KYANG BRGYA LA JI SRID DU 'KHRUGS PAR MA GYUR PA DE
SRID KYI BAR DU GNAS TE, 'KHRUGS PAR GYUR NA NI 'GAG GO DE GNAS
SU ZIN KYANG YANG 'BRAS BU SKYED PAR NI MI NUS TE NGES PAR SPYAD
BZHIN PA'I DPANG RGYA BZHIN NO, ,DE NI 'BRAS BU 'PHOS PA DANG,
,SHI BAR GYUR

NA 'GAG PAR 'GYUR, ,DE YI RNAM DBYE ZAG MED DANG, ,ZAG DANG BCAS
PAR SHES PAR BYA, ,LAS DE'I CHUD MI ZA BA DE'I 'GAG PA NI RNAM PA
GNYIS SU NGES PA YIN TE, 'BRAS BU 'PHOS PAR GYUR PA DANG, SHI BAR
GYUR PA'O, ,DE LA 'BRAS BU 'PHOS PAR GYUR PA NI

BSGOM PAS SPANG BA ZHES BSTAN PA YIN NO, ,SHI BAR GYUR PA NI 'GAG
PA DAG NA NYID MTSAMS SBYOR BA'I TSE GCIG PU KHO NA SKYE BAR
'GYUR RO, ,ZHES BSTAN PA YIN NO, ,DE'I DE YANG RNAM PAR DBYE NA
RNAM PA GNYIS SU SHES PAR BYA STE, ZAG PA MED PA DANG ZAG PA DANG
BCAS

PA'I LAS KYI BYE BRAG GIS SO, ,DE'I PHYIR DE LTAR LAS RNAMS SKAD
CIG MA NYID YIN YANG CHUD MI ZA BA'I CHOS KYIS YONGS SU 'DZIN PAS
'BRAS BU DANG 'BREL PAR 'GYUR RO, ,'BRAS BU DANG 'BREL BA DE YANG
LAS KYI BYE BRAG LAS 'GRO BA DANG RIGS DANG, RUS DANG YUL DANG
DUS

@235B THA DAD PA DAG TU LUS DANG DBANG PO DANG KHA DOG DANG
DBYIBS DANG STOBS DANG BLO LA SOGS PA THA DAD RNAMS KYIS YUL SNA
TSOGS KYI BDE BA DANG, SDUG BSNGAL NYAMS SU MYONG BAR 'GYUR RO,
,DE'I PHYIR, STONG PA NYID DANG CHAD MIN DANG, ,'KHOR BA DANG NI
RTAG PA MIN, ,LAS

RNAMS CHUD MI ZA BA'I CHOS, ,SANGS RGYAS KYIS NI BSTAN PA YIN,
,DE LTAR GANG GI PHYIR LAS DANG 'BRAS BUR 'BREL PA DE YOD PA LA
SOGS PA THA DAD PAS GNAS SKABS SNA TSOGS YIN LA, GNAS SKABS SNA
TSOGS YIN YANG DE NYID DANG GZHAN NYID DU BRJOD PAR BYA BA MA

YIN PA DE'I PHYIR NGO BO NYID NGES PAR MI GNAS PA DANG BRJOD PAR
BYA BA MA YIN PAS, STONG PA NYID KYANG 'THAD PA YIN NO, ,STONG PA
NYID YIN YANG CHAD PA'I SKYON DU YANG THAL BAR MI 'GYUR RO,
,'KHOR BA YANG 'THAD PA YIN NO, ,'KHOR BA YOD KYANG RTAG PA'I
SKYON DU YANG THAL BAR

MI 'GYUR RO, ,SANGS RGYAS BCOM LDAN 'DAS SEMS CAN RNAMS KYI LAS
DANG RNAM PAR SMIN PA MNGON SUM DU GYUR PA LAS RNAMS KYI CHUD MI
ZA BA'I CHOS BSTAN PA GANG YIN PA DE YANG 'THAD PA YIN NO, ,DE
LTA BAS NA RTAG PA DE NYID 'DIR 'THAD KYI, MYU GU'I RGYU

LAS 'BRAS BU 'GRUB PA BZHIN DU LAS KYI 'BRAS BU 'GRUB PAR RTOGS
PA DE NI MI 'THAD DO, ,BSHAD PA, CI KHYOD DRI ZA'I GRONG KHYER
GYI RA BA 'CHOS PAS G-YEN SPYO 'AM, KHYOD LAS MI 'THAD BZHIN DU
LAS KYI 'BRAS BU'I PHYIR RTZOD KO, ,'DI LTAR GAL TE KHYED KYIS
LAS NGO BO

NYID KYIS CUNG ZAD CIG RAB TU BSGRUBS PAR GYUR NA NI DES NA LAS
YOD PA DE RGYUN 'BREL PAS SAM CHUD MI ZA BAS 'BRAS BU DANG 'BREL
PAR BSAM PA YANG RIGS PAR 'GYUR GRANG NA, GANG GI TSE LAS DE NYID
NGO BO NYID KYIS MI 'THAD PA DE'I TSE GZHI MED PA'I BSAM PA 'DIS
CI ZHIG

BYA; DE'I PHYIR STONG PA NYID DANG, SMRAS PA, LAS JI LTAR MI
'THAD, BSHAD PA, 'DI LTAR, GANG PHYIR LAS NI SKYE MED PA, ,GANG
GI PHYIR LAS LA SKYE BA MED PA NYID YIN PA DE'I PHYIR MI 'THAD
DE, 'DI LTAR MA SKYES NA JI LTAR 'THAD PAR 'GYUR RO, ,SMRAS PA,
CI'I PHYIR LAS SKYE BA MED

@236A *, ,BSHAD PA, GANG PHYIR DNGOS NYID MED DE'I PHYIR, ,GANG
GI PHYIR LAS NGO BO NYID MED PA DE'I PHYIR SKYE BA MED DE, 'DI
LTAR LAS KYI NGO BO NYID YOD NA NI LAS KYI SKYE BA 'DI YIN NO,
,ZHES SKYE BA YANG 'THAD PAR 'GYUR NA, LAS KYI NGO BO NYID MED NA
CI ZHIG SKYE BAR 'GYUR,

CI STE SKYE NA YANG NGO BO NYID DU NI SKYE BAR MI 'GYUR RO, ,GANG
NGO BO NYID DU SKYE BAR MI 'GYUR BA DE NI LAS NYID MA YIN TE, LAS
KYI NGO BO NYID MED PA'I PHYIR RO, ,DE'I LAS MI 'THAD DO, ,SMRAS
PA, LAS NI SKYE BA YOD PA NYID DO, ,CI'I PHYIR ZHE NA, LAS RNAMS
CHUD MI ZA BA'I PHYIR TE, 'DI LTAR

BCOM LDAN 'DAS KYIS KYANG LAS RNAMS CHUD ZA BA MED DO, ,ZHES
GSUNGS PAS, GAL TE LAS LA SKYE BA MED NA CHUD MI ZA BA DE GANG
YIN PAR 'GYUR, DE LTA BAS NA LAS NI SKYE BA YOD PA KHO NA YIN NO,
,BSHAD PA, SKYE BA YOD NA CHUD MI ZA BA MI 'THAD DE, GANG PHYIR
DE NI MA SKYES PA,

DE NI CHUD ZAR MI 'GYUR RO, ,BCOM LDAN 'DAS KYIS GANG KHO NA'I
PHYIR LAS DE MA SKYES PA DE KHO NA'I PHYIR CHUD ZA BAR MI 'GYUR
RO ZHES GSUNGS SO, ,GZHAN DU SKYE NA JI LTAR CHUD MI ZA BAR
'GYUR, CI STE 'GYUR NA NI SKYES PA YANG MI 'CHI BAR 'GYUR BA ZHIG
NA SKYES PA MI 'CHI BAR NI MI

'GYUR RO, ,DE LTA BAS NA LAS KYANG SKYES NAS CHUD MI ZA BAR MI
'GYUR RO, ,SMRAS PA, GANG GI TSE KHO BOS LAS SKAD CIG MA NYID YIN
PA'I PHYIR 'GAGS KYANG CHUD MI ZA BA'I CHOS KYIS 'BRAS BU 'GRUB
PAR 'GYUR RO, ,ZHES SMRAS PA DE'I TSE, LAS SKYES NA JI LTAR CHUD
MI ZA BAR 'GYUR

ZHES BYA BA 'DI GANG GI LAN YIN, BSHAD PA, DE NI 'DI NYID KYI LAN
YIN TE, GAL TE KHYOD KYIS LAS DE SKAD CIG MA YIN PA'I PHYIR 'GAGS
NA CHUD MI ZA BA DE GANG GI YIN TE, GZHI MED NA CHUD MI ZA BAR MI
'THAD DO, ,'DI LTAR LAS KYI CHUD MI ZA BA YIN NA, LAS DE YANG

'GAGS TE MED NA, DE MED PA'I PHYIR CHUD MI ZA BA YANG MED DE, DE
LTA BAS NA 'GAG PA'I CHUD MI ZA BA ZHES BYA BA DE NI 'GAL LO,
,SMRAS PA, LAS 'GAGS NA YANG RNAM PAR SMIN PA CHUD MI ZA BAS
SKYON MED DO, ,BSHAD PA, DE YANG MI 'THAD DO, ,CI'I PHYIR ZHE NA,
'DI

@236B LA LAS 'DOD PA DANG MI 'DOD PA DAG GI 'BRAS BU 'DOD PA DANG
MI 'DOD PA DAG BYED PA POS 'THOB PA NI RNAM PAR SMIN PA ZHES BYA
STE, DE YANG TSE 'DI 'AM SKYES PA 'AM LAN GRANGS GZHAN LA RKYEN
GYI BYE BRAG DE DAG GIS MYONG BAR 'GYUR BA YIN NA, MA SKYES PA
RKYEN LA LTOS PA

RKYEN LA RAG LAS PA DE CHUD MI ZA BAS JI LTAR 'DZIN PAR BYED CI
STE DE SKYES PA NYID YIN NA NI DES BYED PA PO LA 'BRAS BU BDE BA
DANG SDUG BSNGAL DAG MYONG BAR BYA DGOS TE, DE LTA YIN NA NI DE
LA CHUD MI ZA BAS YANG BYAR CI YOD, CI STE SKYES KYANG RE ZHIG
DES BYED PA PO LA BDE BA DANG SDUG BSNGAL

DAG MYONG BAR MI BYED NA NI GANG GIS DE SKYES SO, ,ZHES BYA BAR
SHES PAR 'GYUR BA DE'I SKYES PA'I MTSAN NYID GANG YIN, GAL TE DE
SKYES KYANG BYED PA PO LA BDE BA DANG SDUG BSNGAL DAG MYONG BAR
MI BYED NA NI PHYIS KYANG DES DE LA CI YANG BYED PAR MI 'GYUR
ZHING, PHYIS BYED PA PO LA DE 'BUL BAR 'GYUR

BA YANG SU ZHIG YIN PAR 'GYUR, DE LTA BAS NA DE KHO NA'I DON RNAM
PAR MA SHES NAS CHUD MI ZA BA'I TSIG TZAM LA DNGOS POR MNGON PAR
ZHI BAR BYAS NAS MANG PO DANG SNA TSOGS PA DANG SNYING PO MED PA
DE SNYED CIG SMRAS SO, ,'DI LTAR LAS NI NGO BO NYID MED PA KHO NA
YIN TE, GANG GI PHYIR NGO BO NYID MED

PA DE'I PHYIR MA SKYES PA YIN LA, GANG GI PHYIR MA SKYES PA DE'I
PHYIR CHUD ZA BAR MI 'GYUR TE, DE NI DE LTAR NGES PAR BLTA BAR
BYA'O, ,GZHAN DU NA, GAL TE LAS LA DNGOS NYID YOD, ,RTAG PAR
'GYUR PAR THE TSOM MED, ,GAL TE LAS LA NGO BO NYID YOD PAR 'GYUR
NA, RTAG PAR 'GYUR BAR THE TSOM

MED DE, 'DI LTAR RANG BZHIN NI MI 'GYUR BA'I PHYIR GZHAN DU 'GYUR
BAR MI 'THAD DO, ,DE'I PHYIR, LAS NI BYAS PA MA YIN 'GYUR, ,RTAG
LA BYA BA MED PHYIR RO, ,LAS RTAG PA NYID MIN NA MA BYAS PA NYID
DU THAL BAR 'GYUR RO, ,CI'I PHYIR ZHE NA, RTAG PA LA BYA BA MED
PA'I PHYIR TE,

'DI LTAR RTAG PA MI 'GYUR BA'I CHOS CAN LA NI YANG BYA BA MI
'THAD DO, ,LAS MA BYAS PA RTAG PA'I 'BRAS BUR JI LTAR RNAM PAR
SMIN PAR 'GYUR TE, 'DI LTAR RTAG PA LA 'GYUR BA MI 'THAD DO, ,CI
STE LAS RTAG PA MI 'GYUR BA YIN YANG DE'I RGYU LAS BYUNG BA'I
'BRAS BU DANG PHRAD PAR

@237A *, ,RTOG NA, DE LTA NA YANG, CI STE LAS NI MA BYAS NA, ,MA
BYAS PA DANG PHRAD 'JIGS 'GYUR, ,CI STE LAS MA BYAS PA YIN YANG
'BRAS BU SKYED PAR 'GYUR NA, DE LTA NA MA BYAS PA DANG PHRAD PAS
'JIGS PAR 'GYUR TE, 'DI LTAR DE LAS MI DGE BA MA BYAS SU ZIN
KYANG DE LA

YOD PA KHO NA YIN PAS DES NA 'BRAS BU MI 'DOD PA 'ONG BAR 'GYUR
BAS DE LA 'JIGS PA CHEN PO 'BYUNG BAR 'GYUR RO, ,GZHAN YANG,
TSANGS SPYOD GNAS PA MA YIN PA'ANG, ,DE LA SKYON DU THAL BAR
'GYUR, ,LAS MA BYAS PA YIN NA DE LA SKYON CHEN PO GZHAN 'DIR YANG
THAL BAR

'GYUR TE, GANG GIS TSANGS PAR SPYOD PA MA YIN PA MA BYAS KYANG
YOD PA'I PHYIR 'GA' YANG TSANGS PAR SPYOD PAR SPYOD PA LA GNAS
PAR MI 'THAD PA DANG, GANG GIS TSANGS PAR SPYOD PA MA YIN PA DE
MA SPYAD KYANG DE LA TSANGS PAR SPYOD PA YOD PA KHO NA'I PHYIR
YANG TSANGS PAR

SPYOD PA LA GNAS PA DON MED PAR 'GYUR BAS DE'I PHYIR YANG TSANGS
PAR SPYOD PA LA GNAS PA MA YIN PAR THAL BAR 'GYUR RO, ,DE BZHIN
DU, THA SNYAD THAMS CAD NYID DANG YANG, ,'GAL BAR 'GYUR BAR THE
TZOM MED, ,DE LTAR LAS BYAS PA MA YIN NA 'JIG RTEN PA

'BRAS BU'I DON DU THA SNYAD RTZOM PAR BYED PA ZHING LAS DANG NYO
TSONG DANG PHYUGS BTZAL BA DANG, RGYAL PO LA BRTEN PA LA SOGS PA
DANG, DE BZHIN DU RIGS PA DANG, BZO DANG, SGYU RTZAL GOMS PAR
BYED PA DANG, DE DAG GI LUNG 'BOGS PA GANG DAG YIN PA DE DAG
THAMS CAD

NYID DANG YANG 'GAL BAR 'GYUR RO, ,CI'I PHYIR ZHE NA, BYED PA
DANG MI BYED PA DAG LA DE DAG GI 'BRAS BU 'ONG BAR THAL BAR 'GYUR
BA'I PHYIR RO, ,GZHAN YANG, BSOD NAMS DANG NI SDIG BYED PA'I,
,RNAM PAR DBYE BA'ANG 'THAD MI 'GYUR, ,LAS MA BYAS PA YIN NA 'DI
NI

BSOD NAMS BYED PA'O, ,'DI NI SDIG PA BYED PA'O, ,ZHES BYA BA'I
RNAM PAR DBYE BA DE DAG KYANG 'THAD PA NYID DU MI 'GYUR RO, ,CI'I
PHYIR ZHE NA, DGE BA DANG MI DGE BA'I LAS MA BYAS PA THAMS CAD
KYANG YOD PAR THAL BAR 'GYUR BA DANG, DE DAG GI 'BRAS BU YANG
'THOB

@237B PAR THAL BAR 'GYUR BA'I PHYIR RO, ,YANG GZHAN YANG, DE YI
RNAM SMIN SMIN PAR 'GYUR, ,YANG DANG YANG DU RNAM SMIN 'GYUR,
,GAL TE GANG PHYIR LAS GNAS PA, ,DE PHYIR NGO BO NYID YOD PHYIR,
,GAL TE LAS DE NGO BO NYID YOD PA YANG YIN LA 'BRAS BU SKYES PAR
'GYUR

BA YANG YIN NA, DE LTA NA DE'I RNAM PAR SMIN PA SMIN ZIN PAR GYUR
KYANG YANG DANG YANG DU RNAM PAR SMIN PAR 'GYUR RO, ,CI'I PHYIR
ZHE NA, GANG GI PHYIR LAS NGES PAR GNAS PA YIN NA DE'I PHYIR NGO
BO NYID YOD PAS, JI LTAR DE SNGON NGO BO NYID NGES PAR GNAS PA
NA, 'BRAS BU BSKYED

PAR GYUR PA DE BZHIN DU, DA LTAR YANG NGES PAR GNAS PAS, DE'I
PHYIR DES NA YANG 'DI NA GZHAN DU 'BRAS BU BSKYED PAR BYA DGOS
SO, ,YANG NA NI NGES PAR GNAS PAR 'DRA YANG GANG GIS SNGON NI
'BRAS BU BSKYED PAR GYUR PA LA DE NI YANG DANG YANG DU SKYED PAR
MI BYED DO, ,ZHES BYA

BA'I KHYAD PAR GYI GTAN TSIGS BSTAN PAR BYA DGOS SO, ,SMRAS PA,
KHYOD NI LAS NGO BO NYID YOD PA'I SKYON YANG DAG PAR RDZOGS PA
'BA' ZHIG BYED PAR ZAD KYI, 'DI LTAR NA LAS NGO BO NYID MED DO,
,ZHES BYA BA NI CUNG ZAD KYANG MI STON NA, DE'I PHYIR GAL TE GANG
GIS LAS DE NGO BO

NYID MED DO ZHES KHO BO YID CHES PAR 'GYUR BA LAS NGO BO NYID MED
DU STON PA'I RIGS PA 'GA' ZHIG YOD PA LTA NA DE STON CIG ,BSHAD
PA NYON CIG ,LAS 'DI NYON MONGS BDAG NYID NA, ,NYON MONGS DE DAG
YANG DAG MIN, ,GAL TE NYON MONGS YANG DAG MIN, ,LAS

NI DE YI JI LTAR BYAS, ,LAS ZHES BYA BA GANG YIN PA 'DI NI NYON
MONGS PA'I RGYU LAS BYUNG BA STE, 'DI LTAR NYON MONGS PA CAN GYI
SEMS DANG LDAN PA'I LUS DANG NGAG DANG YID KYIS BYED PA NI LAS
ZHES BYA'O, ,DE LTA NA NYON MONGS PA'I RGYU LAS BYUNG BA NYON
MONGS

PA'I RANG BZHIN CAN NYON MONGS PA'I BDAG NYID CAN YIN PAS NGO BO
NYID KYIS YOD PA MA YIN NO, ,NYON MONGS DE DAG YANG DAG MIN,
,ZHES BYA BA'I LAS GANG GI BDAG NYID YIN PA'I NYON MONGS PA DE
DAG KYANG YANG DAG PAR YOD PA MA YIN NO, ,DE'I DNGOS PO

@238A *, ,NI YANG DAG PA STE NYON MONGS PA'I DNGOS PO NYID DU YOD
PA MA YIN PAS NGO BO NYID KYIS YOD PA MA YIN NO, ,ZHES BYA BA'I
THA TSIG STE, 'OG NAS KYANG, GANG DAG SDUG DANG MI SDUG PA'I,
,PHYIN CI LOG LA RTEN 'BYUNG BA, ,DE DAG NGO BO NYID LAS MED, ,DE
PHYIR NYON

MONGS YANG DAG MED, ,CES 'BYUNG BA'I PHYIR RO, ,GAL TE LAS GANG
GI BDAG NYID YIN PA'I NYON MONGS PA DE DAG YANG DAG PA MA YIN
ZHING, NGO BO NYID KYIS YOD PA MA YIN NA, ,'O NA DA LAS CI ZHIG
GI BDAG NYID DU 'GYUR TE, GANG GI PHYIR LAS NI NYON MONGS PA'I
RGYU LAS

BYUNG BA YIN LA, NYON MONGS PA RNAMS NI PHYIN CI LOG GI RGYU LAS
BYUNG BA YIN PA DE'I PHYIR LAS DANG NYON MONGS ZHES SMRA'O,
,SMRAS PA, LAS DANG NYON MONGS PA DAG NI NGO BO NYID YOD PA KHO
NA YIN TE, CI'I PHYIR ZHE NA, DE DAG GI 'BRAS BU NGO BO NYID YOD
PA NYID YIN

PA'I PHYIR RO, ,'DI LA LAS DANG NYON MONGS PA DAG NI LUS RNAMS
KYI RKYEN DU BSTAN LA LUS RNAMS NI NGO BO NYID YOD PA YIN PAS DE
PHYIR 'BRAS BU NGO BO NYID YOD PA YIN PA'I PHYIR LAS DANG NYON
MONGS PA DAG NGO BO NYID YOD PA KHO NA YIN NO, ,BSHAD PA, LAS
DANG NYON

MONGS PA DAG NI, ,LUS RNAMS KYI NI RKYEN DU BSTAN, ,GAL TE LAS
DANG NYON MONGS PA, ,DE STONG LUS LA JI LTAR BRJOD, ,'DI LA KHYOD
KYI LAS DANG NYON MONGS PA DAG NI LUS RNAMS KYI RKYEN DU BSTAN
LA, ZHES SMRAS PA, 'BRAS BU GRUB PAS RGYU 'GRUB PAR 'DOD

LA RGYU 'GRUB PA'I RIGS PA GZHAN NI CUNG ZAD KYANG MI STON TE,
KHO BO CIG GIS LUS KYI RGYU LAS DE DANG NYON MONGS PA DE DAG RTEN
CING 'BREL PAR 'BYUNG BA'I PHYIR, NGO BO NYID STONG NGO, ,ZHES
BSTAN PAS, 'BRAS BU NI RGYU'I YON TAN GYI BDAG NYID CAN DU 'DOD
PAR BYA

BA YIN PAS DE'I PHYIR GAL TE LUS KYI RGYU LAS DANG NYON MONGS PA
DAG NYID STONG ZHING DE DAG STONG NA LUS NGO BO NYID YOD DO,
,ZHES BYA BA DE JI LTAR BRJOD DE, LUS NGO BO NYID YOD PA NYID DO,
,ZHES BYA BA'I TSIG DE NI GTZIGS PA MA YIN PA NYID DU NGES SO,
,SMRAS PA,

@238B LAS NI YOD PA KHO NA YIN TE, CI'I PHYIR ZHE NA, LAS KYI
'BRAS BU LA LONGS SPYOD PA'I ZA BA PO YOD PA'I PHYIR RO, ,'DI LA
BCOM LDAN 'DAS KYIS DE DANG DE DAG TU, MA RIG BSGRIBS PA'I SEMS
CAN DAG, ,SRED PA'I KUN TU SBYOR DANG LDAN, ,ZHES KYANG GSUNGS
LA, GZHAN

YANG CI STE KHYOD RANG NYID KYIS SDIG PA'I LAS 'DI BYAS NA, KHYOD
RANG NYID KYIS DE'I RNAM PAR SMIN PA NYAMS SU MYONG BAR BYA DGOS
SO, ,ZHES KYANG GSUNGS PA, DE'I PHYIR, MA RIG BSGRIBS PA'I SKYE
BO GANG, ,SRED LDAN DE NI ZA BA PO, ,MA RIG PAS BSGRIBS PA'I

SEMS CAN SRED PA'I KUN TU SBYOR BA DANG LDAN PA DANG ZHES GANG
GSUNGS PA DANG, KHYOD RANG NYID KYIS DE'I RNAM PAR SMIN PA NYAMS
SU MYONG BAR BYA DGOS SO ZHES GANG GSUNGS PA DE NI LAS KYI 'BRAS
BU LA LONGS SPYOD PA'I ZA BA PO YIN TE, DE'I PHYIR RE ZHIG LAS
KYI

'BRAS BU LA LONGS SPYOD PA'I ZA BA PO 'THAD PAS MED PA'I 'BRAS BU
YANG MED LA BYED PA PO MED PA'I LAS KYANG MI 'THAD PAS, ZA BA PO
YOD PA'I PHYIR BYED PA PO DANG LAS DAG KYANG RAB TU GRUB PA YIN
NO, ,DE YANG BYED LAS GZHAN MIN ZHING, ,DE NYID DE YANG MA

YIN NO, ,DA NI LAS KYI 'BRAS BU LA LONGS SPYOD PA'I ZA BA PO DE
YANG LAS DE'I BYED PA PO LAS GZHAN MA YIN TE, RANG GI RNAM PAR
SMIN PA NYAMS SU MYONG BAR 'GYUR RO, ,ZHES GSUNGS PA'I PHYIR RO,
,GZHAN MA YIN PA YANG MA YIN TE, NYE BAR LEN PA GZHAN

YIN PA'I PHYIR RO, ,DE LTA NA 'KHOR BA YANG 'THAD LA RTAG PA DANG
CHAD PA'I SKYON DU YANG THAL BAR MI 'GYUR RO, ,BSHAD PA, CI KHYOD
RTZIG RMANG MA BRES PAR PU SHU 'DOGS PAR BYED DAM, KHYOD BYED PA
PO DANG LAS DANG 'BRAS BU DAG RAB TU MA GRUB BZHIN DU LAS KYI

'BRAS BU LA LONGS SPYOD PA'I ZA BA PO SGRUB PAR BYED KO, ,'DI
LTAR BYED PA PO DANG LAS DANG 'BRAS BU DAG NYID MI 'THAD NA ZA BA
PO 'THAD PAR GA LA 'GYUR, JI LTAR ZHE NA, GANG GI PHYIR NA LAS
'DI NI, ,RKYEN LAS BYUNG BA MA YIN ZHING, ,RKYEN MIN LAS BYUNG

@239A *, ,YOD MIN PA, ,DE PHYIR BYED PA PO YANG MED, GANG GI
PHYIR RTEN CING 'BREL PAR 'BYUNG BA SMRA BA RNAMS LA LAS 'DI ZHES
BYA BA DE RKYEN LAS BYUNG NGO ZHES BYA BA MI SRID LA, RGYU MED PA
LAS BYUNG BAR SMRA BA RNAMS LA YANG LAS 'DI ZHES BYA BA DE RGYU
MED PA LAS

BYUNG NGO, ,ZHES BYA BA MI SRID PA DE'I PHYIR, LAS NI RE ZHIG
RKYEN LAS BYUNG BA YANG YOD PA MA YIN ZHING, RKYEN MA YIN PA LAS
BYUNG BA YANG YOD PA MA YIN NO, ,GANG GI PHYIR LAS YOD PA MA YIN
PA DE'I PHYIR LAS MED PA'I BYED PA PO YANG MED DO, ,GAL TE LAS

DANG BYED MED NA, ,LAS SKYES 'BRAS BU GA LA YOD, ,CI STE 'BRAS BU
YOD MIN NA, ,ZA BA PO LTA GA LA YOD, ,GAL TE BRTAGS NA LAS KYANG
MED LA BYED PA PO YANG MED DE, DE DAG MED NA LAS LAS SKYES PA'I
'BRAS BU LTA YOD PAR GA LA 'GYUR, CI STE

'GYUR NA NI LAS LAS SKYES PA'I 'BRAS BU MA YIN PA DANG, RGYU MED
PA LAS BYUNG BA'I 'BRAS BUR 'GYUR BAS DE NI MI 'DOD DE SKYON DU
MAR THAL BAR 'GYUR BA'I PHYIR RO, ,DA CI STE 'BRAS BU MED NA ZA
BA PO YOD PAR GA LA 'GYUR TE, 'DI LTAR 'BRAS BU'I ZA BA POR 'GYUR

BA YIN NA 'BRAS BU DE YANG MI 'THAD DE, DE MED NA DE GANG GI ZA
BA POR 'GYUR, DE LTA BAS NA BYED PA PO DANG LAS DANG 'BRAS BU
DANG ZA BA PO YOD DO, ,ZHES BYA BA DE NI SLU BA'I TSIG TZAM DU
ZAD DO, ,BYED PA PO DANG LAS DANG 'BRAS BU DANG ZA BA PO DAG MI

'THAD NA, 'KHOR BA JI LTAR 'THAD PAR 'GYUR, ,SMRAS PA, CI BYED PA
PO DANG LAS DANG 'BRAS BU DANG ZA BA PO DANG NYON MONGS PA DAG
MED DO, ,ZHES BYA BA DE SHIN TU NGES PA YIN NAM, BSHAD PA, GANG
LA RTEN CING 'BREL PAR 'BYUNG BA DE LA YOD DO ZHE 'AM, MED DO

ZHES SMRA PAR GA LA RIGS, SMRAS PA, DE 'DIR DNGOS PO YOD PA GANG
YIN, BSHAD PA, DNGOS PO YOD PA GA LA YIN TE, DNGOS PO YOD PAR
'DZIN PA BZLOG PA'I PHYIR DES ZUNG SHIG ,JI LTAR SPRUL PA SNYON
BYED PA, ,RDZU 'PHRUL PHUN SUM TSOGS PA YIS, ,SPRUL ZHING SPRUL
PA'ANG

@239B GZHAN SPRUL BYED, ,SPRUL PA DES KYANG GZHAN DAG LTAR, ,DE
BZHIN BYED POS LAS GANG BYAS, ,DE YANG SPRUL PA'I RNAM PA BZHIN,
,DPER NA SPRUL PAS SPRUL GZHAN ZHIG ,SPRUL PA MDZAD PA DE BZHIN
NO, ,NYON MONGS LAS DANG LUS RNAMS DANG, ,BYED PA PO DANG

'BRAS BU DAG ,DRI ZA'I GRONG KHYER LTA BU DANG, ,SMIG RGYU RMI
LAM 'DRA BA YIN, ,DE'I PHYIR DE LTAR SPRUL PA BYED PA DANG, SPRUL
PA DANG, DRI ZA'I GRONG KHYER DANG, SGYU MA DANG, SMIG RGYU DANG,
RMI LAM LTA BU'I LAS DANG, NYON MONGS PA DANG LUS DANG BYED PA PO
DANG 'BRAS

BU DANG ZA BA PO DAG LA, YONGS SU RTOG PA DANG LDAN PA YANG DAG
PAR SMRAS PA YOD DO, ,ZHE 'AM MED DO ZHES JI LTAR SMRA BAR NUS
TE, 'DI LTAR DNGOS PO DANG DNGOS PO MED PAR RTOG PA THAMS CAD NI
RTAG PA DANG CHAD PA'I SKYON DANG RJES SU 'BREL PA YIN LA, RTEN

CING 'BREL PAR 'BYUNG BA NI DNGOS PO DANG DNGOS PO MED PAR LTA BA
DAG LAS PHYI ROL DU GYUR PA YIN PAS, DE'I PHYIR RTAG PA DANG CHAD
PAR LTA BA'I SKYON LAS RNAM PAR GROL BA YIN NO, ,DE LTA BAS NA
KHO BOS DNGOS PO BRTEN NAS GDAGS PA YIN NO, ,ZHES SHIN

TU NGES PAR BYAS PA DE GZUNG BAR BYA'O, ,DE LTA NA BYED PA PO
DANG LAS DANG 'BRAS BU DANG ZA BA PO DANG NYON MONGS PA DANG LUS
BSTAN PA DAG KYANG 'THAD LA, RTAG PA DANG CHAD PA'I SKYON DU YANG
THAL BAR MI 'GYUR ZHING 'KHOR BA YANG 'GRUB PO, ,LAS DANG 'BRAS
BU BRTAG

PA ZHES BYA BA STE, RAB TU BYED PA BCU BDUN PA'O,, ,,DBU MA RTZA
BA'I 'GREL PA BUD DHA P'A LI TA, BAM PO BDUN PA, SMRAS PA, GAL TE
DNGOS PO DANG DNGOS PO MED PAR LTA BA RTAG PA DANG CHAD PA'I
SKYON DU THAL BAR 'GYUR BAS DE KHO NA MA YIN NA, KHYOD KYI DE KHO
NA

GANG YIN PA DANG JI LTAR DE KHO NA RTOGS PAR 'GYUR BA DE SMROS
SHIG ,BSHAD PA, DANG PO BRTZAMS TSUN CHAD NAS DE KHO NA RAB TU
BSTAN PAR BYAS SO, ,MDOR NA PHYI DANG NANG LA BDAG MED PA BDAG GI
MED PA NYID DU LTA BA GANG YIN PA DE NI DE KHO NA'I DAM PA YIN
LA, DE KHO

@240A *, ,NA'I LTA BA BSGOMS PAS NI DE KHO NA RTOGS PAR 'GYUR RO,
,SMRAS PA, JI LTAR PHYI DANG NANG LA BDAG MED PA DANG, BDAG GI
MED PA NYID DU LTA BAR 'GYUR, BSHAD PA, 'DI LA DE KHO NA MTHONG
BAR 'DOD PA YONGS SU RTOG PA DANG LDAN PAS

'DI LTAR SO SOR YANG DAG PAR BRTAG PAR BYA STE, BDAG CES BYA BA
GANG YIN PA DE CI PHUNG PO RNAMS NYID DAM, 'ON TE PHUNG PO RNAMS
LAS GZHAN ZHIG MIN, BDAG DE NI PHUNG PO RNAMS NYID DAM, PHUNG PO
RNAMS LAS GZHAN ZHIG TU 'GYUR BA DE TZAM DU ZAD DE, 'DIR

RNAM PA GZHAN DU SMRA BA GANG DAG YIN PA DE DAG THAMS CAD KYANG
GZHAN DANG GZHAN MA YIN PA NYID DU SMRA BA KHO NAR 'DUS TE, GNYI
GA LTAR YANG MI 'THAD DO, ,CI'I PHYIR ZHE NA, GAL TE PHUNG PO
BDAG YIN NA, ,SKYE DANG 'JIG PA CAN DU 'GYUR, ,GAL TE PHUNG PO

RNAMS LAS GZHAN, ,PHUNG PO'I MTSAN NYID MED PAR 'GYUR, ,RE ZHIG
GAL TE PHUNG PO RNAMS NYID BDAG NYID YIN PAR GYUR NA, DE LTA NA
SKYE BA DANG 'JIG PA'I CHOS CAN DU 'GYUR TE, PHUNG PO RNAMS SKYE
BA DANG 'JIG PA'I CHOS CAN YIN PA'I PHYIR RO, ,DE LA BDAG

MANG PO NYID DU YANG THAL BAR 'GYUR LA, BDAG TU SMRA BA DON MED
PA NYID DU YANG 'GYUR TE, BDAG CES BYA BA NI PHUNG PO'I RNAM
GRANGS TZAM DU ZAD PA'I PHYIR RO, ,DE LTA BAS NA RE ZHIG PHUNG PO
RNAMS NYID BDAG YIN NO, ,ZHES BYA BA MI 'THAD DO, ,CI STE YANG
PHUNG

PO RNAMS LAS GZHAN YIN PAR GYUR NA, DE LTA NA PHUNG PO'I MTSAN
NYID MA YIN PAR 'GYUR TE, PHUNG PO RNAMS NI SKYE BA DANG 'JIG
PA'I MTSAN NYID YIN PAS, DE BAS NA BDAG PHUNG PO RNAMS LAS GZHAN
PA'I PHYIR SKYE BA DANG 'JIG PA'I MTSAN NYID MA YIN PAR

'GYUR RO, ,DE LTA BAS NA RTAG PAR 'GYUR TE, BDAG RTAG PA YIN NA
RTZOM PA THAMS CAD DON MED PA NYID DU 'GYUR TE, 'DI LTAR RTAG PA
NI 'GYUR BA LA CI ZHIG BYAR YOD, DE LTA NA YANG BDAG YOD PAR RTOG
PA DON MED PA NYID DU 'GYUR TE, DE LA CUNG ZAD KYANG 'JUG

@240B PA'AM; LDEG PAR MI 'GYUR RO, ,DE LTA BAS NA BDAG PHUNG PO
RNAMS LAS GZHAN PAR YANG MI 'THAD DO, ,DE DE LTAR BLO GROS NGES
NAS KYANG SO SO YANG DAG PAR RTOG PAR BYED DE, BDAG NYID YOD PA
MA YIN NA, ,BDAG GI YOD PAR GA LA 'GYUR, ,BRTAGS

NA GAL TE BDAG NYID RNAM PA THAMS CAD DU MI 'THAD NA BDAG GI YOD
PAR GA LA 'GYUR, 'DI LTAR BDAG CES BYA BA'I GANG YIN PA DE BDAG
GI ZHES BYA NA, BDAG DE YANG MED DE DE MED NA DE'I 'DI YIN NO
ZHES BYA BAR JI LTAR 'THAD PAR 'GYUR, DE LTA BAS NA BDAG

GI YANG MI 'THAD DO, ,DE LTAR PHYI DANG NANG LA BDAG DANG BDAG
GIR MI LTA BA DE NI DE KHO NA MTHONG BA YIN TE, DE DE SGOM PAR
BYED CING BRTAN PAR BYED DO, ,DE SGOM PAR BYED CING BRTAN PAR
BYED PA DE'I BDAG DANG BDAG GIR MNGON PAR ZHEN PA NYE BAR ZHI BAR
'GYUR BAS, BDAG DANG

BDAG GI ZHI BA'I PHYIR, ,NGAR 'DZIN NGA YIR 'DZIN MED 'GYUR, ,DE
LTAR BDAG DANG BDAG GIR MNGON PAR ZHEN PA NYE BAR ZHI BA'I PHYIR
DE LA NGAR 'DZIN PA DANG, NGA YIR 'DZIN PA MED PAR 'GYUR RO,
,SMRAS PA, GANG GIS DE LTAR YANG DAG PA JI LTA BA BZHIN DU MTHONG
BA NA NGAR 'DZIN PA DANG

NGA YIR 'DZIN PA MED PAR 'GYUR RO, ,ZHES BYA BA STE, DE NYID BDAG
YIN PAS DE YOD PA'I PHYIR BDAG DANG BDAG GI YANG NGES PA KHO NAR
YOD PA YIN NO, ,BSHAD PA, NGAR 'DZIN NGA YIR 'DZIN MED GANG, ,DE
YANG YOD PA MA YIN TE, ,NGAR 'DZIN NGA YIR 'DZIN MED PAR, ,

GANG GIS MTHONG BAS MI MTHONG NGO, ,DE LTAR NGAR 'DZIN PA MED PA
DANG, ,NGA YIR 'DZIN PA MED PA ZHES BYA BA GANG YIN PA DE YANG
YOD PA MA YIN TE, DE NI NYE BAR LEN PA LA BRTEN NAS GDAGS PA YIN
PAR STON TE, 'DI LTAR BCOM LDAN 'DAS KYIS KYANG TSE DANG LDAN PA

'DI'I MING NI 'DI ZHES RUS NI 'DI ZHES BYA ZHES BYA BA GANG YIN
PA DE NI NYE BAR LEN PA MA GTOGS PAR GANG ZAG GI MING DANG RUS
DAG MED DO ZHES GSUNGS SO, ,DE LTA BAS NA NYE BAR LEN PA'I DBANG
KHO NAS BRJOD PAR ZAD KYI, GANG NGAR 'DZIN PA MED PA DANG NGA YIR

@241A *, ,'DZIN PA MED PAR 'GYUR BA GZHAN DE NI 'GA' YANG MED DO,
,CI STE YOD NA NI DE YOD NA JI LTAR NGAR 'DZIN PA MED PA DANG NGA
YIR 'DZIN PA MED PAR 'GYUR, CI STE DE DAG YOD KYANG 'GYUR NA NI
DE LTA NA DE'I DE DAG LOG PAR LTA BA KHO NAR 'GYUR GYI DE KHO NA
MTHONG BA MA

YIN TE, SLOB DPON 'PHAGS PA LHAS KYANG, GAL TE BDAG CES BYA BA
YOD, ,BDAG MED CES BYA DE MI RIGS, ,YANG NA DE NYID RTOGS PA 'AM,
,MYA NGAN 'DA' BA DES BRDZUN 'GYUR, ,ZHES GSUNGS SO, ,DE LTA BAS
NA NGAR 'DZIN PA MED PA DANG, NGA YIR 'DZIN PA MED

PAR GANG GIS MTHONG BA LOG PAR LTA BA BLO GROS KYI MIG NYAMS PA
DES NI DE KHO NA MI MTHONG BA NYID DO, ,NANG DANG PHYI ROL NYID
DAG LA, ,BDAG DANG BDAG GI ZAD GYUR NA, ,NYE BAR LEN PA 'GAG
'GYUR ZHING, ,DE ZAD PAS NA SKYE BA ZAD, ,DE NANG DANG PHYI ROL
NYID DAG LA DE'I

BDAG CES BYA BA DANG, BDAG GI ZHES BYA BAR DE DAG LA LOG PAR
'DZIN PA ZAD PAR GYUR NA NYE BAR LEN PAR BYED PA GANG YIN PA DE
MED CING NYE BAR BLANG BAR BYA BA GANG YIN PA DE YANG MED PAS,
NYE BAR LEN PA RNAM PA BZHI YANG 'GAG PAR 'GYUR ZHING, NYE BAR
LEN PA 'GAGS

PAS SRED PA 'GAG ,SRID PA 'GAGS PAS SKYE BA ZAD PAR 'GYUR BA DE
NI THAR BA ZHES BYA'O, ,DE LTAR YANG DAG PA JI LTA BA BZHIN DU
MTHONG BA DES DE KHO NA RTOGS PA YIN LA, DE KHO NA RTOGS PAS THAR
BAR 'GYUR RO, ,LAS DANG NYON MONGS ZAD PAS THAR, ,LAS

DANG NYON MONGS RNAM RTOG LAS, ,DE DAG SPROS LAS SPROS PA NI,
,STONG PA NYID KYIS 'GAG PAR 'GYUR, ,'DI LA LAS DANG NYON MONGS
BDAG NI SKYE BA'I RGYU YIN PA'I PHYIR LAS DANG NYON MONGS PA ZAD
PAS THAR BA ZHES BYA'O, ,LAS DANG NYON MONGS PA DE DAG KYANG YANG

DAG PA MA YIN PA'I RNAM PAR RTOG PA LAS BYUNG BA YIN GYI NGO BO
NYID KYIS YOD PA NI MA YIN NO, ,NYON MONGS PA NI TSUL BZHIN MA
YIN PAR RNAM PAR RTOG PA LAS BYUNG BA YIN TE, JI LTAR YUL GCIG
KHO NA LA YANG LA LA NI CHAGS PAR 'GYUR, LA LA NI SDANG BAR
'GYUR, LA LA NI

@241B RMONGS PAR 'GYUR BAS, DE'I PHYIR NYON MONGS PA RNAMS NI
RNAM PAR RTOG PA LAS BYUNG NGO, ,NYON MONGS PA CAN GYI SEMS DANG
LDAN PA'I LUS DANG NGAG DANG YID KYIS MNGON PAR 'DU BYED PA DAG
NI LAS ZHES BYA STE, 'DI LTAR BCOM LDAN 'DAS KYIS KYANG GANG ZAG
MI RIGS PA DANG

LDAN PA 'DI NI BSOD NAMS LAS BYUNG BA'I MNGON PAR 'DU BYA BA DAG
KYANG MNGON PAR 'DU BYED DO, ,ZHES RGYA CHER BKA' STZAL TO, ,DE
LTA BAS NA LAS DANG NYON MONGS PA DAG NI YANG DAG PA MA YIN PA'I
RNAM PAR RTOG PA'I RGYU LAS BYUNG BA YIN NO, ,DE YANG DAG

PA MA YIN PA'I RNAM PAR RTOG PA DE DAG NI SPROS PA LAS BYUNG BA
YIN TE 'JIG RTEN PA'I SPROS PA LAS BYUNG NGO, ,'JIG RTEN PA'I
RNYED PA DANG, MA RNYED PA LA SOGS PA'I CHOS RNAMS LA 'DI BDEN NO
SNYAM DU MNGON PAR ZHEN PA'I BLO CAN DAG DE DANG DE LA RNAM PAR
RTOG PAR BYED PAS

DE'I PHYIR RNAM PAR RTOG PA DAG NI SPROS PA LAS BYUNG NGO, ,SPROS
PA NI STONG PA NYID KYIS 'GAG PAR 'GYUR TE, DE'I RNYED PA DANG MA
RNYED PA LA SOGS PA 'JIG RTEN PA'I SPROS PA NI STONG PA NYID KYIS
'GAG PAR 'GYUR RO, ,DNGOS PO'I NGO BO NYID STONG PA NYID DU RTOGS
PAR 'GAGS

TE, STONG PA NYID RTOGS NAS 'GAG GO, ,DE LTA BAS NA STONG PA NYID
NI DE KHO NA YIN LA STONG PA NYID BSGOMS PA KHO NAS NI DE KHO NA
RTOGS PAR 'GYUR ZHING, DE KHO NA RTOGS PA NYID NI THAR BA ZHES
BYA STE, SLOB DPON 'PHAGS PA LHAS KYANG, MDOR NA CHOS NI MI 'TSE
STE, ,MYA

NGAN 'DAS PA STONG PA NYID, ,'DI LA DE GNYIS 'BA' ZHIG CES, ,DE
BZHIN GSHEGS PA RNAMS KYIS GSUNGS, ,ZHES GSUNGS SO, ,SMRAS PA,
GAL TE DE LTAR BDAG DANG BDAG GI MED NA JI LTAR SANGS RGYAS BCOM
LDAN 'DAS RNAMS KYIS DE DANG DER BDAG BSTAN PA

MDZAD, BSHAD PA, BDAG MED PA KHO NA'O, ,ZHES BYA BA DE YANG MI
SMRA STE, 'OG NAS KYANG, DE LTAR LEN LAS GZHAN MA YIN, ,DE NI
NYER LEN NYID KYANG MIN, ,BDAG NI NYE BAR LEN MED MIN, ,MED PA
NYID DU 'ANG DE MA NGES, ,ZHES 'BYUNG NGO, ,'ON KYANG SANGS

@242A *, ,RGYAS BCOM LDAN 'DAS SEMS CAN RNAMS KYI BSAM PA DANG
BAG LA NYAL MKHYEN PA LA MKHAS PA RNAMS KYIS GDUL BYA RNAMS KYI
MNGON PAR ZHEN PA BZLOG PA'I PHYIR, BDAG GO ZHES KYANG BTAGS GYUR
CING, ,BDAG MED CES KYANG BSTAN PAR

GYUR, ,SANGS RGYAS RNAMS KYIS BDAG DANG NI, ,BDAG MED 'GA' YANG
MED PAR BSTAN, ,DE LA GDUL BYA GANG DAG LA 'JIG RTEN 'DI MED DO,
,'JIG RTEN PHA ROL MED DO, ,SEMS CAN RDZUS TE SKYE BA MED DO
SNYAM PA'I LTA BA DE LTA BU BYUNG BAR GYUR PA, LOG PAR

'DZIN PA LA MNGON PAR ZHEN PAS SEMS RMONGS PA, 'JIG RTEN PHA ROL
LA MI LTOS PA, 'JIG RTEN GYI TSUL LAS 'DA' BAS MI 'DZEM PA, SEMS
CAN DMYAL BA'I G-YANG SA CHEN PO LA MNGON PAR PHYOGS PA DE DAG GI
BDAG MED PAR LTA BA BZLOG PA'I PHYIR BDAG GO ZHES KYANG

BTAGS SO, ,GDUL BYA GANG DAG LA LAS DGE BA DANG MI DGE BA RNAMS
KYI BYED PA PO DANG DE DAG GI 'BRAS BU 'DOD PA DANG MI 'DOD PA
DAG ZA BA GANG YIN PA DANG, GANG GIS BCINGS PA DANG THAR PA DAG
STON PAR BYED PA'I BDAG CES BYA BA DE NI 'GA' ZHIG YOD DO, ,

GZHAN DU NA BDAG MED NA DE DAG THAMS CAD DON MED PA NYID DU 'GYUR
RO SNYAM PA'I LTA BA DE LTA BU BYUNG BAR GYUR PA, 'KHOR BA'I RGYA
MTSO CHEN POR LTUNG BA, NGAR 'DZIN PA DANG NGA YIR 'DZIN PA'I CHU
SRIN 'DZIN KHRIS ZIN PA, LTA BA'I CHU BOS SEMS G-YENGS PA, SRID
PA'I BDE

BA LA CHAGS PA DE DAG GI BDAG TU LTA BA BZLOG PA'I PHYIR BDAG MED
DO, ,ZHES KYANG BSTAN TO, ,GDUL BA BZANG PO GANG DAG DGE BA'I
TSOGS YONGS SU SMIN PA, SRID PA'I CHU BO LAS BRGAL BAR NUS PA,
DON DAM PA'I GTAM GYI SNOD DU GYUR PA DE DAG LA, SANGS

RGYAS BCOM LDAN 'DAS DON DAM PA'I DE KHO NA STON PA RNAM PAR
'DREN PA CHEN PO RNAMS KYIS SGYU MA 'DI NI BYIS PA 'DRID PA STE,
'DI LA BDAG DANG BDAG MED PA 'GA' YANG MED DO, ,ZHES STON TE,
SLOB DPON 'PHAGS PA LHAS KYANG, MED DANG YOD DANG GNYI GA

@242B DANG, ,GNYI GA MIN PA'ANG STON MDZAD DE, ,NAD KYI DBANG GIS
NGES PAR NI, ,SMAN NI 'PHROD PAR 'GYUR BA BZHIN, ,ZHES GSUNGS SO,
,YANG NA 'DI NI GZHAN TE DE KHO NA MTHONG BA LA RGYAB KYIS PHYOGS
PA, THAMS CAD SHES PA MA YIN PAR THAMS CAD MKHYEN PAR MNGON PA'I

NGA RGYAL CAN, RANG GI RTOG GE'I RJES SU 'BRANG BA BDAG MED NA
'DI DAG THAMS CAD MI 'THAD DO, ,ZHES SKRAG PA KHA CIG GIS BDAG GO
ZHES KYANG BTAGS SO, ,DE BZHIN DU BLO GROS RNAM PAR RMONGS PA MED
PA DAG GIS 'JIG RTEN NA PHUNG POR BYED PA, LAS DANG 'GRO BA LKOG

TU GYUR PA GZHAN DAG GIS BDAG MED DO ZHES KYANG BSTAN TO, ,SANGS
RGYAS BCOM LDAN 'DAS SGRIB PA MED PA'I RNAM PAR THAR PA'I MKHYEN
PA BRNYES PA THAMS CAD MKHYEN PA THAMS CAD GZIGS PA RNAMS KYIS
NI, 'GRO BA LA PHAN GDAGS PAR BZHED PAS DE GNYI

GA YANG MED DO, ,ZHES NGES PAR GSAL TE, DBU MA'I LAM BDAG DANG
BDAG MED PA MA YIN PA 'DI YOD PAS 'DI 'BYUNG LA, 'DI MED NA 'DI
MI 'BYUNG NGO, ,ZHES BYA BA NYID BSTAN TO, ,'DIR SMRAS PA, SPROS
PA NI STONG PA NYID KYIS 'GAG PAR 'GYUR RO, ,

ZHES GANG SMRAS PA DE LA RIGS PA GANG YIN, 'DIR BSHAD PA, BRJOD
PAR BYA BA LDOG PA STE, GANG GI PHYIR DNGOS PO RNAMS STONG PAR
MTHONG NA, BRJOD PAR BYA BA NYID LDOG PAR 'GYUR BA DE'I PHYIR
SPROS PA NI STONG PA NYID KYIS 'GAG PAR 'GYUR TE, 'DI LTAR BRJOD
PAR BYA BA

YOD NA DE LA BRTEN NAS SPROS PA YOD PAR 'GYUR GYI, ,BRJOD PAR BYA
BA MED NA GZHI MED PA'I SPROS PA JI LTAR YOD PAR 'GYUR, SMRAS PA,
DE'I BRJOD PAR BYA BA JI LTAR LDOG PAR 'GYUR, BSHAD PA, SEMS KYI
SPYOD YUL LDOG PAS SO, ,SEMS KYI YUL NI GZUGS LA

SOGS PA YUL RNAMS TE, GANG GI PHYIR DE'I SEMS KYI SPYOD YUL GZUGS
LA SOGS PA DAG LOG PAR GYUR PA DE'I PHYIR BRJOD PAR BYA BA LDOG
PAR 'GYUR TE, 'DI LTAR BRJOD PAR BYA BA NI GZUGS LA SOGS PA DAG
YIN NA DE LTA NA NI CI ZHIG BRJOD PAR BYA, SMRAS PA,

@243A *, ,DE'I SEMS KYI SPYOD YUL GZUGS LA SOGS PA DAG JI LTAR
LDOG PAR 'GYUR, BSHAD PA, MA SKYES PA DANG MA 'GAGS PA, ,CHOS
NYID MYA NGAN 'DAS DANG MTSUNGS, ,GANG GI PHYIR DES YANG DAG PA
JI LTA BA BZHIN DU MTHONG BA MA SKYES PA DANG MA 'GAGS

PA'I CHOS NYID MYA NGAN LAS 'DAS PA DANG MTSUNGS PAR RAB TU SHES
PA DE'I PHYIR DE'I SEMS KYI SPYOD YUL LDOG PAR 'GYUR RO, ,DE LTA
BAS NA SPROS PA NI STONG PA NYID KYIS 'GAG PAR 'GYUR TE, SLOB
DPON 'PHAGS PA LHAS KYANG, SRID PA'I SA BON RNAM SHES TE, ,YUL

RNAMS DE YI SPYOD YUL LO, ,YUL LA BDAG MED MTHONG NA NI, ,SRID
PA'I SA BON 'GAG PAR 'GYUR, ,ZHES GSUNGS SO, ,SMRAS PA, GANG 'JIG
RTEN 'DI MED DO, ,'JIG RTEN PHA ROL MED DO, ,SEMS CAN RDZUS TE
SKYE BA MED DO, ,ZHES BYA BA LA SOGS PAR

LTA BA DE DANG, GANG DNGOS PO THAMS CAD MA SKYES PA DANG MA 'GAGS
PA ZHES BYA BAR LTA BA DE GNYIS LA KHYAD PAR CI YOD, BSHAD PA, DE
GNYIS LA KHYAD PAR SHIN TU CHE NA, KHYOD NI STONG PA NYID KYI DON
RNAM PAR MI SHES NAS DE GNYIS 'DRA'O SNYAM DU SEMS SO, ,'DI

LA SO SOR MA BRTAGS PAR BTANG SNYOMS BYED PA GANG YIN PA DANG, SO
SOR BRTAGS NAS BTANG SNYOMS BYED PA GANG YIN PA DE GNYIS BTANG
SNYOMS BYED PAR NI 'DRA MOD KYI SO SOR MA BRTAGS PAR BTANG SNYOMS
BYED PA NI MA RIG PA'I KUN TU SBYOR BA DANG LDAN PAR BSTAN LA,
BTANG SNYOMS

BYED PA CIG SHOS NI SANGS RGYAS BCOM LDAN 'DAS RNAMS KYIS KUN TU
BSTAN PA YIN PAS, DE GNYIS LA KHYAD PAR SHIN TU CHE BA DE BZHIN
DU, 'DI LA YANG 'JIG RTEN 'DI MED DO ZHES BYA BA LA SOGS PA DE
LTAR MTHONG BA NI MA RIG PAS KUN TU RMONGS PA'I SEMS DANG LDAN PA

YIN GYI, DNGOS PO THAMS CAD NGO BO NYID KYIS STONG PA'I PHYIR MA
SKYES PA DANG MA 'GAGS PAR MTHONG BA CIG SHOS NI SHES PA SNGON DU
BTANG BA YIN PAS, DE GNYIS LA KHYAD PAR SHIN TU CHE'O, ,GZHAN
YANG MED PA DE NYID MA MTHONG BA BZHIN DU 'JIG RTEN 'DI MED DO, ,

@243B ZHES TSIG 'BA' ZHIG BRJOD PA DE LA NI, DPER NA DMUS LONG
PHYOGS 'DI LA BDE'O, ,ZHES BRJOD KYANG MIG MED PA'I PHYIR MI
MTHONG BAS DER 'KHRUL PA DANG, BRDEG 'CHA' BAR 'GYUR BA DE BZHIN
DU, DE YANG 'JIG RTEN 'DI MED DO, ,ZHES BRJOD KYANG SHES PA'I

MIG MED PA'I PHYIR MI MTHONG BAS, SKYON DE DAG GIS GOS PAR 'GYUR
RO, ,GZHAN YANG DPER NA KHA CIG RTZOD PA NA DON BDEN PAR 'GYUR BA
KHO NA LA CHE BZHI GNYIS STON PAR GYUR LA, DE NA GCIG NI DON DE
MNGON SUM DU MTHONG BA YIN LA GNYIS PA NI DON DE MNGON SUM DU
MTHONG

BAR GYUR PA MA YIN ZHING NOR NGO'AM MDZA' NGOS GNYER BA ZHIG YIN
TE, DE GNYI GA YANG DON DE LA SMRAR BCUG PA NA, DE LA GCIG GIS
DON DE JI LTAR BDEN PA DE LTAR SMRAS SU ZIN KYANG DON DE MNGON
SUM DU YANG MA GYUR PA'I PHYIR BRDZUN DU YANG 'GYUR LA CHOS MA
YIN PA DANG MI SNYAN

PA DANG YANG LDAN PAR 'GYUR RO, ,CIG SHOS KYIS NI DON DE SMRAS PA
NA DON DE MNGON SUM DU GYUR PA'I PHYIR BDEN PAR SMRA BA YANG YIN
LA CHOS DANG SNYAN PA DAG DANG YANG LDAN PAR 'GYUR BA DE BZHIN
DU, DNGOS PO THAMS CAD STONG PA YIN ZHING STONG PA'I PHYIR MA
SKYES PA DANG

MA 'GAGS PA DE YIN DU ZIN KYANG, DE GANG LA MNGON SUM GYI SHES PA
YOD PA DE NYID LEGS PA DANG LDAN CING BSNGAGS PA MA YIN GYI, CIG
SHOS NI STONG PA NYID MNGON SUM DU MA GYUR PA'I PHYIR LTA BA'I
SKYON GYIS KYANG GO SA LA MKHAS PA RNAMS KYIS SMAD PAR YANG 'GYUR
BAS,

DE'I PHYIR DE GNYIS NI KHYAD PAR SHIN TU CHE STE, SLOB DPON SGRA
GCAN ZIN BZANG POS SHES RAB KYI PHA ROL TU PHYIN PA LA BSTOD PA
LAS KYANG, KHYOD NYID MTHONG NA 'CHING 'GYUR TE, ,MA MTHONG NA
YANG 'CHING BAR 'GYUR, ,KHYOD NYID MTHONG NA GROL 'GYUR TE, ,MA
MTHONG NA YANG GROL

BAR 'GYUR, ,ZHES GSUNGS SO, ,DE LTA NA 'DI NI DE KHO NA NYID SHES
PA'I BLO GROS KYI MIG DRI MA MED PA DANG LDAN PA'I YUL YIN GYI,
'DI MA RIG PA'I MUN PA CHEN POS BLO GROS KYI MIG BSGRIBS PA DANG
LDAN PA'I YUL NI MA YIN NO, ,GZHAN YANG KHYOD MKHAS PAR RLOM PA
NYID

@244A *, ,KYI BLO SNGON DU BTANG STE LTA BA SEMS PAR MTSUNGS
SHING KHO BO LA RGOL BAR BYED KYI, YOD PA NYID DANG MED PA NYID
DU SMRA BA RNAMS LA NI MI BYED PA DE LA YANG KHYAD PAR YOD PAR
BSHAD PAR BYA STE, JI LTAR ZHE NA, YOD PA DANG MED PA NYID DU
BRJOD PA NI LTA BA'I DBANG GIS

TE, KHO BO NI DNGOS PO RNAMS RI BONG GI RVA BZHIN DU MED PA NYID
DU MTHONG LA TSIG GI SKYON RNAMS YONGS SU SPANG BA'I PHYIR YOD PA
NYID KYANG MA YIN LA MED PA NYID KYANG MA YIN NO ZHES MI SMRA'I,
'DI LTAR DE DAG RTEN CING 'BREL PAR 'BYUNG BA'I PHYIR JI LTAR YOD
PA NYID DANG, MED PA

NYID DAG GZUGS BRNYAN DAG BZHIN DU MTHONG BA DE LTAR SMRA BAS,
KHYOD NI NOR BU DO ZAN AAN DA RNYIL GYI RIN THANG DU 'TSONG BA
NA, YID LA BSAMS PA DANG MTHUN PA'I 'BRAS BU YANG MTHO BA LA RANG
GI BLO YANG BAR YANG BSTAN PA BZHIN DU GYUR TO, ,SMRAS PA, GAL TE
DE LTAR DNGOS PO THAMS

CAD MYA NGAN LAS 'DAS PA DANG MTSUNGS PA YIN NA CHOS DANG CHOS MA
YIN PA DAG LA KHYAD PAR MED PA'I PHYIR RTZOM PA THAMS CAD DON MED
PA NYID DU MI 'GYUR RAM, BSHAD PA, CI KHYOD YANG DAG PA JI LTA BA
BZHIN DU MTHONG BA LA YANG RTZOM PA YOD PAR LTA 'AM, GANG GI TSE,
SNGAR BRJOD PAR

BYA BA LDOG PA STE, ,SEMS KYI SPYOD YUL LDOG PAS SO, ,ZHES BSTAN
ZIN PAS, DE'I PHYIR RNAM PAR RMONGS PA'I SEMS DANG LDAN PA LA
RTZOM PA YOD KYI, DE KHO NA MTHONG BA LA NI BYA BA CI YANG MED
DO, ,JI SKAD DU BYA BA BYAS SO, ,'DI LAS GZHAN MED DO ZHES GSUNGS
PA DANG,

DE BZHIN DU GANG ZAG MA RIG PA DANG LDAN PA 'DI NI BSOD NAMS LAS
BYUNG BA'I MNGON PAR 'DU BYA BA DAG KYANG MNGON PAR 'DU BYED DO,
,ZHES GSUNGS PA LTA BU'O, ,SLOB DPON 'PHAGS PA LHAS KYANG, KUN
MED CI ZHIG BYAR YOD CES, ,KHYOD NI 'JIGS PA SKYE BAR 'GYUR, ,

GAL TE BYA BA YOD NA NI, ,CHOS 'DI LDOG PA MA YIN NO, ,ZHES
GSUNGS TE, DE LTA BAS NA, CHOS NYID MYA NGAN 'DAS DANG MTSUNGS,
,ZHES PA 'DI NI DON DAM PA'I PHYIR GSUNGS PA YIN NO, ,'JIG RTEN
GYI THA SNYAD KYI PHYIR, THAMS CAD YANG DAG YANG DAG MIN

@244B YANG DAG YANG DAG MA YIN NYID, ,'DI LTAR BCOM LDAN 'DAS
KYIS KYANG GANG 'JIG RTEN LA YOD PAR GRAGS PA DE NGA YANG YOD PAR
SMRA'O, ,GANG 'JIG RTEN LA MED PAR GRAGS PA DE NGA YANG MED PAR
SMRA'O, ,ZHES GSUNGS PAS, DE'I PHYIR GANG GI TSE 'JIG RTEN GYI
THA SNYAD BYA BA

DE'I TSE NA GANG 'JIG RTEN LA YANG DAG PA NYID DU GRAGS PA, DE
BCOM LDAN 'DAS KYIS KYANG YANG DAG PA NYID DO, ,ZHES GSUNGS SO,
,GANG 'JIG RTEN LA YANG DAG PA NYID MA YIN PAR GRAGS PA DE BCOM
LDAN 'DAS KYIS KYANG YANG DAG PA MA YIN NO, ,ZHES GSUNGS SO,
,GANG

'JIG RTEN LA YANG DAG PA NYID DANG, YANG DAG PA NYID MA YIN PA
NYID DU GRAGS PA DE BCOM LDAN 'DAS KYIS KYANG YANG DAG PA NYID
DANG, YANG DAG PA NYID MA YIN PA NYID DO, ,ZHES GSUNGS SO, ,'DI
LTA STE DPER NA, GRONG MI GNYIS ZHIG BYA BA 'GA' ZHIG LA GRONG
KHYER

DU DONG BA NA LTAD MO'I PHYIR LHA KHANG DU ZHUGS NAS RI MO LTA
BAR BRTZAMS PA DANG DE NA GCIG GIS SMRAS PA, LAG NA MDUNG RTZE
GSUM PA THOGS PA GANG YIN PA 'DI NI SRED MED KYI BU'O, ,LAG NA
'KHOR LO THOGS PA GANG YIN PA 'DI NI DBANG PHYUG CHEN PO'O, ,CIG
SHOS

KYIS SMRAS PA KHYOD KYIS LOG PAR BZUNG STE, LAG NA MDUNG RTZE
GSUM PA THOGS PA NI DBANG PHYUG CHEN PO'O, ,LAG NA 'KHOR LO THOGS
PA NI SRED MED KYI BU'O, ,ZHES DE GNYIS RTZOD PA NA NYE 'KHOR NA
KUN TU RGYU ZHIG 'DUG PA'I GAN DU DONG STE PHYAG 'TSAL NAS DE

LA RANG RANG GI BSAM PA SMRAS PA DANG, DES GCIG LA NI KHYOD ZER
BA BDEN NO, ,ZHES SMRAS PA DANG, CIG SHOS LA NI MI BDEN NO, ,ZHES
GANG SMRAS NA, DE LA KUN TU RGYU DES JI LTAR 'DI NA DBANG PHYUG
CHEN PO YANG 'GA' YANG MED LA, SRED MED KYI BU YANG MED DE, 'DI
DAG NI RTZIG PA

LA BRTEN PA'I RI MO BRIS PA'O, ,ZHES BYA BA DE LTAR SHES MOD KYI,
'JIG RTEN GYI THA SNYAD KYI DBANG GIS 'DI NI MI BDEN NO, ,'DI NI
MI BDEN NO, ,ZHES SMRAS PA LA BRDZUN GYI TSIG GI SKYON CAN DU MA
GYUR PA DE BZHIN DU BCOM LDAN 'DAS KYIS KYANG DNGOS PO RNAMS NGO
BO NYID STONG PAR GZIGS KYANG,

@245A *, ,'JIG RTEN GYI THA SNYAD KYI DBANG GIS 'DI NI YANG DAG
PA NYID DO, ,'DI NI YANG DAG PA NYID MA YIN NO, ,'DI NI YANG DAG
PA NYID DANG, ,YANG DAG PA NYID MA YIN NO, ,ZHES GSUNGS SO, ,DON
DAM PAR NI, YANG DAG MIN MIN YANG DAG MIN, ,DE NI SANGS RGYAS
RJES BSTAN PA'O, ,

DNGOS PO NGO BO NYID STONG PA SGYU MA DANG, RMI LAM DANG, SMIG
RGYU DANG, GZUGS BRNYAN DANG, BRAG CHA LTA BU DAG LA JI LTAR YANG
DAG PA NYID DANG, YANG DAG PA NYID MA YIN PAR BRJOD DO, ,DE'I
PHYIR DE NI SANGS RGYAS BCOM LDAN 'DAS RNAMS KYI BSTAN PA YOD PA
DANG, MED PA NYID KYI SKYON DANG BRAL

BA; MU STEGS BYED THAMS CAD DANG THUN MONG MA YIN PA DON DAM PA
GSAL BAR BYED PA YIN NO, ,YANG NA 'DI NI DON GZHAN TE KHA CIG NA
RE THAMS CAD YOD PA NYID LAS SKYE'O, ,ZHES ZER RO, ,GZHAN DAG NA
RE RGYU LA 'BRAS BU SNGA NA MED PA DAG LAS SKYE'O, ,ZHES ZER RO,
,KHA CIG NA RE

YOD PA DANG MED PA LAS SKYE'O, ,ZHES ZER RO, ,SANGS RGYAS BCOM
LDAN 'DAS RNAMS KYI BSTAN PA NI DNGOS PO RGYU DANG RKYEN LAS
GDAGS PAR ZAD KYI YOD PA DANG MED PA NI MA YIN NO, ,DE LTAR YANG
K'A TY'A YA NA 'JIG RTEN 'DI NI GNYIS LA GNAS TE, PHAL CHER YOD
PA NYID LA GNAS PA DANG, MED

PA NYID LA GNAS SO, ,ZHES GSUNGS SO, ,DE LTA BAS NA SANGS RGYAS
BCOM LDAN 'DAS RNAMS KYIS 'JIG RTEN GYI THA SNYAD KYI DBANG GIS
KYANG DE DANG DE DAG GSUNGS PAS, DE'I PHYIR DE KHO NA MTHONG BAR
'DOD PA RNAMS KYIS 'JIG RTEN GYI THA SNYAD KYI DBANG GIS GSUNGS
PA DAG LA MNGON PAR MA

ZHEN PAR BYA STE, DE KHO NA GANG YIN PA DE NYID GZUNG BAR BYA'O,
,SMRAS PA, DE KHO NA'I MTSAN NYID GANG YIN, BSHAD PA, GZHAN LAS
SHES MIN ZHI BA DANG, ,SPROS PA RNAMS KYIS MA SPROS PA, ,RNAM
RTOG MED DON THA DAD MIN, ,DE NI DE NYID MTSAN NYID DO, ,GZHAN
LAS SHES MIN ZHES

BYA BA NI, 'DI LA GZHAN LAS SHES PA MED PA STE, LUNG MED PAR BDAG
GI MNGON SUM DU 'GYUR ZHING, BDAG NYID KYI MNGON SUM ZHES BYA
BA'I THA TSIG GO, ,ZHI BA ZHES BYA BA NI NGO BO NYID STONG PA
ZHES BYA BA'I THA TSIG GO, ,SPROS PA RNAMS KYIS MA SPROS PA,
,ZHES BYA BA NI 'JIG RTEN GYI

@245B CHOS RNAMS DANG BRAL BA ZHES BYA BA'I THA TSIG GO, ,RNAM
PAR RTOG PA MED PA ZHES BYA BA NI 'DI ZHES BYA BA DANG 'DI'O ZHES
RNAM PAR MA BRTAGS PA'O, ,DON THA DAD PA MA YIN, ZHES BYA BA NI
'DI YANG YIN LA, 'DI YANG YIN NO, ,ZHES DON DBYER MED PA'O, ,DE
LA GANG GI PHYIR

RNAM PAR RTOG PA MED PA DE'I PHYIR SPROS PA RNAMS KYIS MA SPROS
PA'O, ,GANG GI PHYIR 'JIG RTEN PA'I CHOS RNAMS KYIS MA SPROS PA
DE'I PHYIR ZHI BA'O, ,GANG GI PHYIR ZHI BA DE'I PHYIR DON THA DAD
PA MA YIN PA STE, DE'I PHYIR DE LTA BU'I RANG BZHIN SHES PA RANG
RIG PA GZHAN LAS SHES PA MA YIN PA GANG YIN

PA DE NI DE KHO NA'I MTSAN NYID YIN PAR SHES PAR BYA'O, ,'DI YANG
DE KHO NA'I MTSAN NYID GZHAN YIN TE, GANG LA BRTEN TE GANG 'BYUNG
BA, ,DE NI RE ZHIG DE NYID MIN, ,DE LAS GZHAN PA'ANG MA YIN
PHYIR, ,DE PHYIR CHAD MIN RTAG MA YIN, ,'DI LTAR GANG LA BRTEN TE
GANG BYUNG BA DE NI

RE ZHIG DE NYID MA YIN NO, ,DE LAS GZHAN PA'ANG MA YIN TE, GAL TE
DE DE LAS GZHAN YIN PAR GYUR NA DE MED PAR YANG 'BYUNG BAR 'GYUR
BA'I RIGS NA, MI 'BYUNG BAS DE'I PHYIR DE LAS GZHAN PA'ANG MA YIN
NO, ,DPER NA SA BON LA BRTEN TE MYU GU BYUNG BA NI SA BON GANG
KHO NA YIN

PA DE MYU GU KHO NA MA YIN LA SA BON LAS GZHAN PA MYU GU'I NGO BO
NYID MED PA'I PHYIR SA BON LAS MYU GU GZHAN PA'ANG MA YIN PA
BZHIN TE, DE LTAR GANG GI PHYIR GANG LA BRTEN TE GANG BYUNG BA DE
DE NYID KYANG MA YIN LA DE LAS GZHAN PA'ANG MA YIN PA DE'I PHYIR
CHAD PA YANG MA YIN LA

RTAG PA YANG MA YIN NO, ,'DI LTAR SA BON NYID MYU GU YIN PAR GYUR
NA, SA BON RTAG PAR 'GYUR RO, ,GANG GI PHYIR SA BON NYID MYU GU
MA YIN PA DE'I PHYIR SA BON RTAG PA MA YIN NO, ,GAL TE SA BON
YANG GZHAN NYID LA MYU GU YANG GZHAN YIN PAR GYUR NA DE LTA NA SA
BON RNAM PA

THAMS CAD DU RGYUN CHAD PAS CHAD PAR 'GYUR RO, ,GANG GI PHYIR SA
BON LA MYU GU GZHAN MA YIN PA DE'I PHYIR SA BON CHAD PA MA YIN
TE, SLOB DPON 'PHAGS PA LHAS KYANG, GANG PHYIR DNGOS PO 'JUG
'GYUR BA, ,DES NA CHAD PAR MI 'GYUR RO, ,GANG PHYIR DNGOS PO LDOG
'GYUR BA, ,

@246A *, ,DES NA RTAG PAR MI 'GYUR RO, ,ZHES GSUNGS SO, ,DE LTA
BAS NA, DE YANG DE NYID DANG GZHAN NYID DU BRJOD PAR BYA BA MA
YIN PA'I PHYIR, RTAG PA YANG MA YIN LA CHAD PA YANG MA YIN PAS DE
KHO NA'I MTSAN NYID YIN NO, ,DON GCIG MIN DON THA DAD MIN, ,CHAD
PA MA

YIN RTAG MIN PA, ,DE NI SANGS RGYAS 'JIG RTEN GYI, ,MGON POS
BSTAN PA BDUD RTZI YIN, ,DE LTAR MTHO RIS DANG BYANG GROL GYI LAM
RNAM PAR 'BYED PA DON GCIG PA NYID MA YIN NA DON THA DAD PA MA
YIN PA, CHAD PA MA YIN PA RTAG PA MA YIN PA, GCIG PA DANG THA DAD
PA

DANG CHAD PA DANG RTAG PA'I SKYON LAS PHYI ROL DU GYUR PA, MCHOG
TU ZAB PA, DON DAM PA'I DE KHO NA GSAL BAR BYED PA DE NI 'JIG
RTEN DANG 'JIG RTEN LAS 'DAS PA'I BDE BA THOB PAR BYA BA'I PHYIR,
SANGS RGYAS BCOM LDAN 'DAS THAMS CAD MKHYEN PA THAMS CAD

GZIGS PA, STOBS BCU'I STOBS DANG LDAN PA, RGYU MED PAR BYAMS PA
RNAMS KYIS BSTAN PA BDUD RTZI YIN TE, DE BSGRUB PAR BYA'O, ,'DI
LTAR DER ZHUGS PA RNAMS KYI BDAG NYID KYI MNGON SUM DU GYUR PA
'PHRAL KHO NA LA 'GRUB PAR 'GYUR RO, ,GANG DAG

TSOGS MA BYAS PA NYID KYIS 'PHRAL LA MA GRUB PA DE DAG LA YANG
TSE RABS GZHAN DAG LA NGES PAR 'GRUB PAR 'GYUR TE, SLOB DPON
'PHAGS PA LHAS KYANG, DE NYID SHES PAS 'DI LA NI, ,'DOD CHAGS
BRAL BA MA THOB KYANG, ,TSE RABS GZHAN LA 'BAD MED PAR, ,

NGES PAR THOB DE LAS BZHIN NO, ,ZHES GSUNGS SO, ,RDZOGS SANGS
RGYAS RNAMS MA BYUNG ZHING, ,NYAN THOS RNAMS NI ZAD GYUR KYANG,
,RANG SANGS RGYAS KYI YE SHES NI, ,BSTEN PA MED LAS RAB TU SKYE,
,CI STE YANG 'DI LA CUNG ZAD GOMS PAR BYAS PA RNAMS LA

BRGYAL RDZOGS PA'I SANGS RGYAS RNAMS MA BYUNG NGAM, NYAN THOS
RNAMS ZAD PAR GYUR TE, RKYEN DANG MI LDAN PAR GYUR DU ZIN NA
YANG, DE DAG GI SNGON GOMS PA'I RGYU LAS BYUNG BA RANG SANGS
RGYAS KYI YE SHES GZHAN LAS SHES PA MA YIN PA BSTEN PA MED PA
TZAM GYIS RKYEN

@246B LAS RAB TU SKYE BAR 'GYUR RO, ,DE'I DE LTAR BSTAN PA BDUD
RTZI 'DI BSGRUB PA LA 'BRAS BU YOD PAR 'GYUR BAS, DE LTA BAS NA
YONGS SU RTOG PA DANG LDAN PA 'KHOR BA'I DGON PA SPONG BAR 'DOD
PA, BDUD RTZI'I GO 'PHANG THOB PAR 'DOD PA RNAMS KYIS 'DI NYID
'BAD PAS BSGRUB

PAR BYA STE, 'DI KHO NA LAS DON DAM PA NGES PAR 'GRUB PO, ,BDAG
DANG CHOS BRTAG PA ZHES BYA BA STE RAB TU BYED PA BCO BRGYAD
PA'O,, ,,SMRAS PA, 'DI LA KHYOD KYIS BYED PA PO LAS BRTAG PA'I
ZHAR LA 'ONGS PA DE GA'I RIGS PA RDZES SU BSTAN PAS KHO BO'I YID
KYIS

DAG LA DNGOS PO YOD PA DANG MED PAR LTA BA'I SHING BRTAN PO CHEN
PO YUN RING PO NAS RAB TU GNAS PA'I RTZA BA YANG LEGS PAR 'GUL
GYI, DE'I PHYIR DE YANG KHO BO LA PHAN GDAGS PAR 'DOD PAS DUS
BRTAG PAR BYA BA'I RIGS SO, ,BSHAD PA LEGS SO, ,SMRAS PA, 'DI

LA BCOM LDAN 'DAS KYIS DE DANG DER DUS GSUM BSTAN PA MDZAD DE,
MED NA NI BSTAN PAR MI RIGS PAS DUS GSUM NI YOD PA KHO NA YIN NO,
,BSHAD PA, BCOM LDAN 'DAS KYIS 'JIG RTEN GYI THA SNYAD KYI DBANG
GIS DUS GSUM BSTAN PA MDZAD KYI, DE KHO NAR NI DUS

GSUM MI 'THAD DO, ,DE JI LTAR ZHE NA, 'DI LA RE ZHIG GAL TE MA
'ONGS PA'I DUS SU GYUR NAS RIM GYIS DA LTAR DU 'GYUR ZHING, DA
LTAR DU GYUR NAS KYANG RIM GYIS 'DAS PAR 'GYUR BA NI, ,DE LTA NA
DUS GCIG TU 'GYUR TE, DPER NA TZEE TRA GRONG DU PHYIN NA YANG
TZEE TRA NYID YIN LA

GRONG NAS THAL NA YANG TZEE TRA NYID YIN TE, DE LA MA PHYIN PA
DANG, PHYIN PA DANG THAL BA GSUM NYID DU DBYER MED PA BZHIN NO,
,CI STE YANG MA 'ONGS PA YANG GZHAN NYID LA DA LTAR YANG GZHAN
'DAS PA YANG GZHAN YIN PAR GYUR NA NI, DE LTA NA YANG GSUM CAR
YANG RTAG PA NYID DU 'GYUR

RO; ,RTAG PA NYID YIN NA DUS SU BRTAG PA DON MED PA NYID DU 'GYUR
TE DGOS PA MED PA'I PHYIR RO, ,YANG GZHAN YANG, 'DI LA GAL TE DUS
ZHES BYA BA DNGOS PO 'GA' ZHIG YOD PAR GYUR NA, DE RANG LAS SAM,
LTOS NAS RAB TU 'GRUB PAR 'GYUR GRANG NA, DE LA RE ZHIG GAL TE
DUS

@247A *, ,GSUM DU LTOS NAS RAB TU 'GRUB PAR SEMS NA, DE LA BSHAD
PAR BYA STE, DA LTAR BYUNG DANG MA 'ONGS PA, ,GAL TE 'DAS LA LTOS
GYUR NA, ,DA LTAR BYUNG DANG MA 'ONGS PA, ,'DAS PA'I DUS NA YOD
PAR 'GYUR, ,DE LTAR BYUNG BA DANG, MA 'ONGS PA'I DUS

DAG GAL TE 'DAS PA'I DUS LA LTOS NAS YOD PAR GYUR NA, DE LTA NA
DA LTAR BA DANG MA 'ONGS PA'I DUS DAG 'DAS PA'I DUS NA YOD PAR
'GYUR RO, ,'DAS PA NA YOD PAR GYUR NA DE GNYIS KYANG 'DAS PA YIN
PAR 'GYUR RO, ,DE LTA NA DUS GCIG KHO NAR 'GYUR RO, ,DUS GCIG KHO
NA

YIN NA LTOS PA MI 'THAD DE 'DI LTAR DE NYID DE NYID LA JI LTAR
LTOS PAR 'GYUR, LTOS PA MI 'THAD PA'I PHYIR DUS KYANG MI 'THAD PA
KHO NA YIN NO, ,CI STE 'DAS PA'I DUS ZHIG CING 'GAGS TE MED PA
KHO NA YIN NA NI, DE NA 'DI GNYIS JI LTAR YOD PAR 'GYUR, CI STE
'DAS PA YANG YOD PA

KHO NA YIN PAR SEMS NA NI YOD PA'I PHYIR DA LTAR YIN PAR 'GYUR
GYI 'DAS PA MA YIN PAS DE NI MI 'DOD DO, ,SMRAS PA, GANG GI TSE
DA LTAR BYUNG BA DANG MA 'ONGS PA DAG 'DAS PA LA LTOS NAS 'GRUB
PO ZHES SMRAS PA DE'I TSE JI LTAR DE GNYIS 'DAS PA NA YOD PAR
'GYUR, BSHAD PA, GANG GI

PHYIR DE LA LTOS NAS 'GRUB PO ZHES SMRAS PA DE KHO NA'I PHYIR DE
GNYIS DE NA YOD PAR THAL BAR 'GYUR RO, ,GZHAN DU NA, DA LTAR
BYUNG DANG MA 'ONGS PA, ,GAL TE DE NA MED GYUR NA, ,DA LTAR BYUNG
DANG MA 'ONGS PA, ,JI LTAR DE LA LTOS PAR 'GYUR, ,DA LTAR BYUNG
BA DANG MA 'ONGS PA'I DUS

DAG GAL TE 'DAS PA'I DUS DE NA MED PAR GYUR NA, DA LTAR BYUNG BA
DANG MA 'ONGS PA'I DUS DE NA MED PA DE DAG JI LTAR DE LA LTOS PAR
'GYUR TE, 'DI LTAR GSUM CHAR YANG TSOGS PAR GYUR NA LTOS PAR
'THAD PA'I PHYIR RO, ,CI STE YANG DE NA YOD PAR GYUR NA NI DE
GNYIS YOD PA

LA YANG LTOS PAS CI ZHIG BYA, DE LTA BAS NA RE ZHIG DA LTAR BYUNG
BA DANG MA 'ONGS PA DAG 'DAS PA LA LTOS NAS RAB TU 'GRUB PAR MI
'THAD DO, ,DE LA 'DI SNYAM DU DA LTAR BYUNG BA DANG MA 'ONGS PA
DAG GI 'DAS PA LA MA LTOS PA KHO NAR 'GRUB PAR SEMS NA, DE LA
BSHAD PAR BYA STE, 'DAS

@247B PA LA NI MA LTOS PAR, ,DE GNYIS 'GRUB PA YOD MA YIN, ,'DAS
PA'I DUS LA MA LTOS PAR YANG DE LTAR BYUNG BA DANG, MA 'ONGS PA'I
DUS DE GNYIS RANG LAS RAB TU 'GRUB PA YOD PA MA YIN NO, ,DE PHYIR
DA LTAR BYUNG BA DANG, ,MA 'ONGS DUS KYANG YOD MA YIN, ,DE LTAR
GANG GI PHYIR DA LTAR BYUNG BA

DANG MA 'ONGS PA GNYIS 'DAS PA'I DUS NA YOD PA MA YIN PAS LTOS
PAR MI 'THAD LA, 'DAS PA LA MA LTOS PAR YANG DE GNYIS 'GRUB PA
YOD PA MA YIN PA DE'I PHYIR DA LTAR BYUNG BA DANG MA 'ONGS PA'I
DUS KYANG YOD PA MA YIN NO, ,RIM PA'I TSUL NI 'DI NYID KYIS,
,LHAG MA GNYIS PO BSNOR

BA DANG, ,MCHOG DANG THA MA 'BRING LA SOGS, ,GCIG LA SOGS PA'ANG
SHES PAR BYA, ,RIM PA'I TSUL 'DI NYID KYIS DUS LHAG MA GNYIS PO
BSNOR BA DANG, MCHOG DANG THA MA DANG 'BRING DANG GCIG LA SOGS PA
DAG KYANG SHES PAR BYA'O, ,DA LTAR BYUNG BA DANG 'DAS PA DAG GAL

TE MA 'ONGS PA LA LTOS NAS YOD PAR GYUR NA DE LTA NA DE GNYIS
KYANG YOD PAR 'GYUR RO, ,DE LTA NA DA LTAR BYUNG BA DANG 'DAS PA
DAG KYANG MA 'ONGS PA YIN PAR 'GYUR TE DE NA YOD PA'I PHYIR RO,
,DE LTA NA DUS GCIG KHO NAR 'GYUR BAS DE LA LTOS PAR MI 'THAD DO,
,LTOS PA MED PA'I

PHYIR DE DAG KYANG MED DO, ,MA 'ONGS PA MA BYUNG BA MED PA KHO NA
GANG YIN PA DE LA YANG DE GNYIS JI LTAR YOD PAR 'GYUR, CI STE MA
'ONGS PA YANG YOD PA KHO NA YIN NA NI YOD PA'I PHYIR DA LTAR NYID
YIN PAR 'GYUR GYI MA 'ONGS PA MA YIN PAS DE YANG MI 'DOD DO, ,CI
STE DE GNYIS DE NA MED PAR

GYUR NA NI DE LA JI LTAR LTOS PAR 'GYUR, 'ON KYANG LTOS PAR GYUR
NA NI DE LTA NA YOD PA'I PHYIR LTOS PAR BRTAG PA DON MED PA NYID
DU 'GYUR RO, ,MA 'ONGS PA LA MA LTOS PAR YANG DE GNYIS 'GRUB PA
YOD PA MA YIN NO, ,DE BZHIN DU 'DAS PA DANG MA 'ONGS PA DAG GAL
TE DA LTAR LA LTOS NAS

YOD PAR GYUR NA DE LTA NA DE GNYIS KYANG DE NA YOD PAR 'GYUR RO,
,DE LTA NA 'DAS PA DANG MA 'ONGS PA DAG KYANG DA LTAR YIN PAR
'GYUR TE DE NA YOD PA'I PHYIR RO, ,DE LTA NA DUS GCIG KHO NAR
'GYUR BAS DE LA DE LTOS PA MI 'THAD DO, ,LTOS PA MED PA'I PHYIR
DE DAG KYANG MED DO, ,'DAS PA DANG

@248A *, ,MA 'ONGS PA ZHIG PA'I PHYIR DANG MA BYUNG BA'I PHYIR
MED PA KHO NA GANG DAG YIN PA DE DAG KYANG DA LTAR GYI DUS NA JI
LTAR YOD PAR 'GYUR, CI STE YANG YOD PA YIN NA NI GRUB PA'I PHYIR
DE GNYIS LA YANG LTOS PAS CI ZHIG BYA, MA LTOS PAR YANG DE GNYIS
'GRUB PA YOD PA MA YIN NO, ,

DE LTA BAS NA 'DAS PA YANG YOD PA MA YIN LA MA 'ONGS PA LA YANG
YOD PA MA YIN NO, ,DA LTAR YANG YOD PA MA YIN NO, ,MCHOG DANG THA
MA DAG KYANG GAL TE 'BRING LA LTOS NAS NI 'GRUB NA, DE LTA NA
MCHOG DANG THA MA DAG KYANG 'BRING YOD NA YOD PAR 'GYUR GYI RANG
LAS MA YIN NO, ,

CI STE 'BRING MED NA NI JI LTAR DE LA LTOS NAS MCHOG DANG THA MA
DAG YOD PAR 'GYUR, 'BRING LA MA LTOS PAR YANG DE GNYIS 'GRUB PA
YOD PA MA YIN NO, ,DE LA 'DI SNYAM DU 'BRING YOD NA MCHOG DANG,
THA MA DE DAG YOD PAR SEMS NA DE LA BSHAD PAR BYA STE, GSUM CHAR
YANG YOD PAR

GYUR NA YANG LTOS CI DGOS, LTOS PA MED PAR YANG DE DAG LAS GANG
YANG RUNG BA RANG LAS RAB TU 'GRUB PA YOD PA MA YIN NO, ,DE LTA
BAS NA MCHOG DANG THA MA DANG 'BRING DAG NGO BO NYID LAS YOD PA
MA YIN NO, ,DE BZHIN DU MCHOG DANG 'BRING DAG LA GAL TE THA MA LA
LTOS NAS YOD

PAR GYUR TAM, 'BRING DANG THA MA DAG GAL TE MCHOG LA LTOS NAS YOD
PAR GYUR TAM, THOG MA DANG THA MA DAG GAL TE DBUS LA LTOS NAS
SAM, THOG MA DANG DBUS DAG GAL TE MTHA' LA LTOS NAS SAM, MTHA'
DANG DBUS DAG GAL TE THOG MA LA LTOS NAS SAM, THAG

NYE BA GAL TE THAG RING BA LA LTOS NAS SAM, THAG RING BA GAL TE
THAG NYE BA LA LTOS NAS SAM, DE BZHIN DU SNGON DANG PHYI MA DANG
GCIG PA NYID DANG THA DAD PA NYID DANG, DE NYID DANG, GZHAN NYID
DANG, 'BRAS BU DANG, RGYU DANG, THUNG DU DANG, RING PO DANG,
CHUNG DU NYID DANG,

CHEN PO NYID DANG, BDAG DANG BDAG MED PA DANG, 'DUS BYAS DANG
'DUS MA BYAS DANG, GCIG DANG GNYIS DAG GAL TE MANG PO LA LTOS NAS
SAM, GCIG DANG MANG PO DAG GAL TE GNYIS LA LTOS NAS SAM, GNYIS
DANG MANG PO DAG GAL TE GCIG LA LTOS NAS, DE DAG LA SOGS PA GANG

@248B CUNG ZAD LTOS NAS 'GRUB PAR 'GYUR, BRJOD PA DE DAG THAMS
CAD DE DAG LA YOD PAR 'GYUR BAR 'GYUR TE, MED NA LTOS PAR MI
'THAD PA'I PHYIR RO, ,DE LTA BAS NA DE DAG THAMS CAD KYANG DE KHO
NAR RANG LAS RAB TU 'GRUB PA YOD PA MA YIN NO, ,'JIG RTEN GYI THA
SNYAD KYI DBANG GIS

NI BRJOD PAR BYA'O, ,SMRAS PA, MA LTOS PAR YANG DE DAG 'GRUB PA
YOD PA MA YIN NO ZHES GANG SMRAS PA, DE RIGS PA MA YIN TE, 'DI NA
DUS NI SKAD CIG DANG THAD CIG DANG YUD TZAM DANG, MTSAN MO DANG
NYIN MO DANG ZLA BA PHYED DANG, ZLA BA DANG DUS TSIGS DANG NU RAB
DANG LO LA

SOGS PA DAG GI TSAD DANG LDAN PAR RAB TU GRUB PAS DE LA LTOS PAS
CI ZHIG BYA, BSHAD PA, MI GNAS DUS SU 'DZIN MI BYED, ,GANG ZHIG
GZUNG BAR BYA BA'I DUS, ,GNAS PA YOD PA MA YIN PAS, ,MA BZUNG DUS
SU JI LTAR GDAGS, ,'DI LA DNGOS PO DES PAR GNAS PA

RNAMS NI, TSAD LAS GZUNG DU RUNG STE, DPER NA SHING 'DI NI MTHO
BA, 'DI NI CHU RING NGO, ,'DI NI THUNG NGO, ,GLANG PO CHE 'DI NI
CHE'O ZHES BYA BA LTA BU YIN NO, ,DUS LA NI GANG GI TSAD LAS
GZUNG BAR BYA BA RIL PO NGES PAR GNAS PA 'GA' YANG YOD PA MA YIN
NO, ,'DI LTAR YUD TZAM

YANG CUNG ZAD 'DAS PA'AM CUNG ZAD MA 'ONGS PA LA YUD TZAM ZHES
GDAGS PA YIN GYI YUD TZAM ZHES BYA BA RIL POR NGES PAR GNAS PA NI
'GA' YANG YOD PA MA YIN NA, NYIN MO LA SOGS PA DAG LTA SMOS KYANG
CI DGOS, DE LA 'DI SNYAM DU 'DI NA SKAD CIG NGES PAR GNAS PA

YOD PAR SEMS PA NA, DE LA BSHAD PAR BYA STE, SKAD CIG NGES PAR
GNAS PA ZHES BYA BA GANG YIN PA DE NI 'DAS PA YANG MA YIN MA
'ONGS PA YANG MA YIN TE, CI'I PHYIR ZHE NA, NGES PAR GNAS PA'I
PHYIR RO, NGES PAR MI GNAS PA KHO NA'I PHYIR DE NI DE LTAR YANG
MA YIN TE, 'JUG PA'I PHYIR

DE LTAR ZHES BRJOD PA YIN NA, GAL TE DE NGES PAR GNAS PA YIN NA
DE GRUB PA YIN GYI 'JUG PA MA YIN PAS 'JUG PA MA YIN PA JI LTAR
DA LTAR YIN PAR 'GYUR, DE LTA BAS NA DUS NGES PAR GNAS PA YOD MA
YIN PA NYID DE, GANG YOD PA MA YIN PA DE JI LTAR GZUNG BAR BYA,
GANG

@249A *, ,GZUNG DU MED PA DE DAG SKAD CIG DANG THANG CIG DANG YUD
TZAM LA SOGS PA DAG TU JI LTAR GDAGS, DE LTA BAS NA DUS ZHES BYA
BA LA DNGOS PO 'GA' YANG MI 'THAD DO, ,'DIR SMRAS PA, DUS NI YOD
PA KHO NA YIN NO, ,CI'I PHYIR ZHE NA, RTAGS YOD PA'I PHYIR TE,
SNGA

MA DANG PHYI MA DANG CIG CAR DANG CIG CAR MA YIN PA DANG, YUN
RING PO DANG MYUR BA ZHES BYA BA DAG NI DUS KYI RTAGS YIN PAS DE
LTAR RTAGS YOD PA'I PHYIR DUS YOD DO, ,BSHAD PA, GAL TE DUS NI
SNGON BRTEN NA, ,GAL TE SNGA MA DANG PHYI MA LA SOGS PA DE DAG
DUS KYI RTAGS YIN NA, DE LTAN

DUS NI DNGOS PO KHO NA LA BRTEN NAS GDAGS PA YIN GYI RANG LAS RAB
TU GRUB PA MA YIN NO, ,SMRAS PA, MA YIN TE DUS NI RANG KHO NA LAS
RAB TU GRUB PO, ,DUS ZHES BYA BA NI SNGA MA DANG PHYI MA LA SOGS
PA DAG NI RGYU YIN TE, GANG LAS DE DAG TU 'GYUR BA DE NI DUS YIN
NO, ,BSHAD PA, DNGOS

MED DUS NI GA LA YOD, ,DNGOS PO MA GTOGS PAR KHYOD KYI DUS RANG
LAS RAB TU GRUB CING NGES PAR GNAS PA 'THAD PAR GA LA 'GYUR, RGYU
DUS MI 'GYUR BRTAG PA NGES PAR GNAS PA YIN NA, 'BRAS BU THA DAD
PAR JI LTAR 'GYUR, GAL TE TZEE TRA SNGA MAR GYUR PA DANG, GUB TA
PHYI MAR GYUR PA

DAG LA DE RANG BZHIN THA MI DAD PAR GNAS NA DE GNYIS THA DAD PA
DAG DES JI LTAR BYAS BAR 'GYUR, TZEE TRA DANG GUB TA GNYIS RANG
GIS SNGA MA DANG PHYI MAR THA DAD PA MA YIN PA LAS DUS SNGA PHYI
LAS SNGA MA DANG PHYI MA NYID DU GYUR LA, DUS DE NYID NI THA DAD
PA MA YIN NA DE GNYIS THA DAD PA DUS KYIS JI LTAR

BYAS PAR 'GYUR, SLOB DPON 'PHAGS PA LHAS KYANG, 'BRAS BU RGYU NI
THA DAD PAS, ,DES NA BRTAG PA YOD MA YIN, ,YANG NA GANG NA RGYU
YOD PA, ,DE NA 'BRAS BU YOD MA YIN, ,ZHES GSUNGS SO, ,CI STE DE
GNYIS THA MI DAD KYANG DUS KYI THA DAD PA MA YIN NA NI, DE LTA NA
THA DAD PA'I TSIG MED PA'I

PHYIR THAMS CAD THA DAD PA'AM, THAMS CAD THA DAD PA MA YIN PAR
'GYUR RO, ,DE LTA BAS NA DNGOS PO KHO NA LA BRTEN NAS DUS GDAGS
PAR 'THAD KYI, DNGOS PO MA GTOGS PAR DUS NGES PAR GNAS TE GZHAN
YOD PAR MI 'THAD DO, ,SMRAS PA, DUS NI DNGOS PO LA BRTEN NAS
GDAGS PA KHO NA

@249B YIN TE, YUD TZAM ZHIG 'DUG PAR GYUR TO, ,NYIN GCIG 'DUG GO,
,ZLA BA GCIG 'DUG PAR 'GYUR RO ZHES BYA BAS DE'I PHYIR DUS NI YOD
PA KHO NA YIN NO, ,BSHAD PA, GAL TE DNGOS PO NYID YOD PAR GYUR NA
NI, DUS DNGOS PO LA BRTEN PAR YANG 'GYUR GRANG NA, DNGOS PO 'GA'

YANG YOD MIN NA, ,DUS LTA YOD PAR GA LA 'GYUR, ,DNGOS PO 'GA'
YANG MI 'THAD DO, ,ZHES BYA BA DE NYID SNGAR RAB TU BSGRUBS ZIN
PAS, DE'I PHYIR GAL TE DUS DNGOS PO LA BRTEN NAS RAB TU 'GRUB PAR
SEMS NA DNGOS PO DE NI 'GA' YANG YOD PA MA YIN PAS KHYOD KYI DUS
LTA YOD PAR

GA LA 'GYUR, SMRAS PA, GAL TE DUS YOD PA MA YIN NA DE LTA NA
KHYAD PAR MED PA'I PHYIR BYAS PAR GYUR TO, ,BYED DO BYED PAR
'GYUR RO ZHES BYA BA DE DAG LA SOGS PA'I BRJOD PA DAG MI 'THAD PA
KHO NAR 'GYUR BA ZHIG NA 'THAD PA YANG YOD PAS DE'I PHYIR DUS NI
YOD PA KHO NA YIN NO, ,BSHAD PA, GANG GI

TSE SNGAR, BRJOD PAR BYA BA LDOG PAS TE, ,ZHES BSTAN PA DE'I TSE,
DE DAG LA SOGS PA BRJOD PA DAG MI 'THAD DO ZHES BYA BA DE NI
KHYOD KYIS CUNG ZAD CIG SMRAS SU ZAD KYI, DE DAG LA SOGS PA 'BA'
ZHIG TU MA ZAD DE BRJOD PA THAMS CAD KYANG MI 'THAD DO, ,'JIG
RTEN GYI THA SNYAD KYI DBANG GIS

NI DE DAG THAMS CAD KYANG 'THAD DE, DER YANG, THAMS CAD YANG DAG
YANG DAG MIN, ,ZHES BSTAN PA YIN NO, ,DE LTA BAS NA DUS ZHES BYA
BA DNGOS PO 'GA' YANG MED PAR SHES PAR BYA STE, BRTEN NAS BRTAGS
PAR NI 'GRUB PO, ,DUS BRTAG PA ZHES BYA BA STE RAB TU BYED PA BCU
DGU PA'O,, ,,

SMRAS PA, DUS NI YOD PA KHO NA YIN NO, ,CI'I PHYIR ZHE NA, DUS
DANG TSOGS PA NYID LAS 'BRAS BU 'GRUB PA'I PHYIR TE, 'DI NA SA
DANG SA BON DANG CHU DAG YOD DU ZIN KYANG, MYU GU 'BYUNG BAR MI
'GYUR GYI, GANG GI TSE DE DAG DUS TSOGS DANG TSOGS PA NYID DU
GYUR PA DE'I TSE NA MYU GU 'BYUNG

PAR 'GYUR PAS DE LTAR GANG GI PHYIR DUS DANG TSOGS PA NYID MED NA
MYU GU 'BYUNG BAR MI 'GYUR LA YOD NA 'BYUNG BA DE'I PHYIR DUS NI
YOD PA KHO NA YIN NO, ,BSHAD PA, GAL TE 'BRAS BU SKYE BA NYID
'THAD PAR 'GYUR NA NI 'BRAS BU SKYE BAS DUS KYANG YOD PAR 'GYUR
GRANG NA, 'BRAS BU SKYE BA

@250A *, ,NYID MI 'THAD PAS 'BRAS BU'I RGYU CAN GYI DUS YOD PAR
GA LA 'GYUR, 'DI LTAR GAL TE TSOGS PA NYID LAS 'BRAS BU SKYE BAR
'GYUR NA, 'BRAS BU'I DE TSOGS PA NYID DE LA YOD PA'AM, MED PA LAS
SKYE BAR 'GYUR GRANG NA, GNYI GA LAS KYANG DE'I SKYE BA MI 'THAD

DO; ,JI LTAR ZHE NA, GAL TE RGYU DANG RKYEN RNAMS KYI, ,TSOGS PA
NYID LAS SKYE 'GYUR NA, ,TSOGS LA 'BRAS BU YOD NA NI, ,JI LTAR
TSOGS PA NYID LAS SKYE, ,TSOGS PA'I DNGOS PO NI TSOGS PA NYID DO,
,GAL TE RGYU DANG RKYEN RNAMS KYI TSOGS PA NYID LAS 'BRAS BU SKYE
BAR GYUR NA,

TSOGS PA NYID DE LA 'BRAS BU DE YOD PA NYID YIN NA NI 'BRAS BU
YOD PA DE JI LTAR TSOGS PA NYID LAS SKYE BAR 'GYUR, CI STE DE YOD
KYANG YANG SKYE BAR 'GYUR NA NI DE LTA NA DE'I SKYE BAR RTAG PA
DON MED PA NYID DU 'GYUR TE, 'DI LTAR YOD PA LA YANG SKYE BAS CI
BYA, THUG PA MED PAR THAL BAR YANG

'GYUR TE, 'DI LTAR NAM YANG MI SKYE BAR MI 'GYUR BA'I PHYIR RO,
,CI STE YANG 'DI SNYAM DU RGYU DANG RKYEN RNAMS KYI TSOGS PA NYID
LA 'BRAS BU MED DE RGYU DANG RKYEN RNAMS KYI TSOGS PA NYID LA
'BRAS BU MED PA SKYE BAR 'GYUR BAR SEMS NA, DE LA BSHAD PAR BYA
STE, GAL TE RGYU DANG RKYEN RNAMS KYI, ,

TSOGS PA NYID LAS SKYE GYUR NA, ,TSOGS LA 'BRAS BU MED NA NI, ,JI
LTAR TSOGS PA NYID LAS SKYE, ,GAL TE RGYU DANG RKYEN RNAMS KYI
TSOGS PA NYID LAS 'BRAS BU SKYE BAR 'GYUR NA, TSOGS PA NYID DE
LAS 'BRAS BU DE MED PA NYID YIN NA NI 'BRAS BU MED PA DE JI LTAR
TSOGS PA NYID DE LAS

SKYE BAR 'GYUR NA, CI STE MED KYANG SKYE BAR 'GYUR NA NI, DE LTA
NA RE SKYES NA YANG MED PA NYID DU 'GYUR TE, SKYE BA NA MED PA
SKYES NA JI LTAR YOD PAR 'GYUR, 'DI LTAR BA LANG SKYE BA LTAR MI
'GYUR RO, ,YANG GZHAN YANG, GAL TE RGYU DANG RKYEN RNAMS KYI,
,TSOGS LA 'BRAS BU YOD NA NI, ,TSOGS LA

GZUNG DU YOD RIGS NA, ,TSOGS PA NYID LA GZUNG DU MED, ,GAL TE
RGYU DANG RKYEN RNAMS KYI TSOGS PA NYID LA 'BRAS BU DE YOD PA
NYID YIN PAR GYUR NA TSOGS PA NYID DE LAS NGES PAR GNAS PA DE
SHING LA BYA BZHIN DU GZUNG DU YOD PA'I RIGS NA DE LA DE YANG YOD
KYANG GZUNG DU MED DE, GZUNG DU MED PA DE JI LTAR YOD CES

@250B BYA; DE LTA BAS NA TSOGS PA NYID LA 'BRAS BU YOD PAR MI
'THAD DO, ,GAL TE RGYU DANG RKYEN RNAMS KYI, ,TSOGS LA 'BRAS BU
MED NA NI, ,RGYU RNAMS DANG NI RKYEN DAG KYANG, ,RGYU RKYEN MA
YIN MTSUNGS PAR 'GYUR, ,GAL TE RGYU DANG RKYEN RNAMS KYI TSOGS PA
NYID LA 'BRAS BU DE MED PA NYID

YIN PAR GYUR NA, RGYU RNAMS DANG RKYEN DAG KYANG RGYU DANG RKYEN
MA YIN PA RNAMS DANG MTSUNGS PAR 'GYUR, DE LTA NA THAMS CAD LAS
THAMS CAD 'BYUNG BAR 'GYUR BAS DE YANG MI 'DOD DE, DE LTA BAS NA
TSOGS PA LA 'BRAS BU MED PA'I SKYE BA MI 'THAD DO, ,SMRA BA, MA
YIN TE RGYU DANG RKYEN

DES PA'I PHYIR RO, ,GAL TE THAMS CAD THAMS CAD KYI RGYU DANG
RKYEN DAG YIN PAR GYUR NA NI, DE LTA NA THAMS CAD LAS THAMS CAD
'BYUNG BAR 'GYUR RO ZHES SMRA BAR RIGS PA ZHIG NA, THAMS CAD
THAMS CAD KYI RGYU DANG RKYEN DAG MA YIN TE, 'DI LTAR RGYU DANG
RKYEN NGES PA DAG

MTHONG STE, NAS KYI SA BON LAS KYANG NAS KYI MYU GU NYID SKYE'I,
'BRAS KYI MYU GU MI SKYE LA, RGYU SPUN DAG LAS KYANG SNAM BU NYID
'BYUNG GI ,BUM PA MI 'BYUNG BAS, DE LTAR GANG GI PHYIR RGYU DANG
RKYEN NGES PA DE'I PHYIR THAMS CAD LAS THAMS CAD 'BYUNG BAR MI
'GYUR RO, ,BSHAD PA, MI RUNG

STE NGES PA'I GTAN TSIGS MA BSTAN PA'I PHYIR RO, ,KHYOD KYIS 'DI
LTAR RGYU DANG RKYEN DAG NGES SO ZHES BYA BAR NGES PA'I GTAN
TSIGS MA BSTAN TO, ,GAL TE MED NA NI DE NGES PAR GNAS PA'I GTAN
TSIGS MED PA JI LTAR RUNG BAR 'GYUR, DE LTA BAS NA NGES PA'I GTAN
TSIGS MED PAS RGYU

DANG RKYEN DAG RGYU DANG RKYEN MA YIN PA RNAMS DANG MTSUNGS PAR
THAL BAR 'GYUR RO, ,DE LTAR THAMS CAD LAS THAMS CAD 'BYUNG NA,
NAS KYI SA BON LA YANG NAS KYI MYU GU YANG MED LA 'BRAS KYI SA
BON LA YANG 'BRAS KYI MYU GU MED DE, DE LA GNYI GA YANG MED NA
NAS KYI SA BON NI NAS KYI MYU GU KHO

NA'I RGYU YIN GYI, 'BRAS KYI MYU GU'I RGYU MA YIN NO ZHES NGES
PAR GYUR PA 'DI CI LAS GYUR, RGYU DANG RKYEN RNAMS LA 'BRAS BU
YOD NA NI 'BRAS BU YOD PAS NGES PAR GYUR BAR YANG 'THAD NA DE
YANG MED DE, DE MED NA NGES PA'I GTAN TSIGS MED PA DE JI LTAR
RUNG BAR 'GYUR, DE LTA BAS NA

@251A *, ,NGES PA'I GTAN TSIGS MED PAS RGYU DANG RKYEN DAG RGYU
DANG RKYEN MA YIN PA RNAMS DANG MTSUNGS PAR THAL BAR 'GYUR BA
NYID DO, SMRAS PA, MNGON SUM LA GTAN TSIGS KYI TSIG GI DON MED
DE, GANG GI TSE MNGON SUM NYID DU NAS KYI SA BON LAS NAS KYI MYU
GU NYID SKYE'I 'BRAS

KYI MYU GU MI SKYE BA DE'I TSE GTAN TSIGS GZHAN BTZAL CI DGOS,
BSHAD PA, GANG NGES PAR SNANG BA DE YANG RGYU DANG RKYEN RNAMS LA
'BRAS BU YOD NA 'THAD KYI MED NA MI 'THAD PAS, DE'I PHYIR MED PA
MI SKYE'O ZHES SMRA'O, ,DE LTA BAS NA MED PA SKYE BA'I GTAN TSIGS
GZHAN 'GA' ZHIG

BSTAN PAR BYA DGOS TE, DES NA GTAN TSIGS GZHAN DES MED PA SKYE
BAR RAB TU GRUB NA DES PAR MTHONG BAS THAMS CAD LAS THAMS CAD
'BYUNG BAR MI 'GYUR BA ZHIG NA, MED PA SKYE BA'I GTAN TSIGS MED
PAS GZHAN YANG MI STON PAS, DE'I PHYIR NGES PAR MTHONG BA NI
TSOGS PA NYID LA

'BRAS BU YOD PA STON PA YIN NO, ,SMRAS PA, 'DI LA RGYUS 'BRAS BU
LA RGYU BYIN NAS 'GAGS PAS DE'I PHYIR RGYUS 'BRAS BU 'GRUB PAR
'GYUR ZHING RKYEN RNAMS NI DE LA PHAN 'DOGS PAR BYED PA YIN PAS,
DE LA TSOGS PA NYID LA 'BRAS BU YOD DAM MED CES BSAM PA DES CI
BYA, BSHAD PA, GAL

TE RGYUS NI 'BRAS BU LA, ,RGYU BYIN NAS NI 'GAG 'GYUR NA, ,GANG
BYIN PA DANG GANG 'GAGS PA'I, ,RGYU YI BDAG NYID GNYIS SU 'GYUR,
,GAL TE RGYUS 'BRAS BU LA RGYU BYIN NAS 'GAG PAR 'GYUR NA, DE LTA
NA GANG BYIN PA DANG GANG 'GAGS PA DES RGYU'I BDAG NYID GNYIS SU
'GYUR RO, ,RGYU'I

BDAG NYID GNYIS SU NI MI 'THAD DE, 'GAGS PA GANG YIN PA DE NI
BSKYED PA MA YIN PA'I PHYIR RO, ,RGYU BYIN PA YANG MI 'THAD DE,
'BRAS BU YOD PA DANG MED PA LA RGYU SBYIN PAR MI 'THAD PA'I PHYIR
RO, ,'DI LTAR 'BRAS BU YOD PA LA NI YANG RGYU BYIN PAS CI BYA,
MED PA LA NI SU LA SBYIN PAR BYA,

SMRAS PA, RGYUS 'BRAS BU RGYU BYIN NAS 'GAG PA MA YIN GYI, 'DI
LTAR RGYU 'GAGS MA THAG TU 'BRAS BU SKYE'O, ,BSHAD PA, GAL TE
RGYUS NI 'BRAS BU LA, ,RGYU MA BYIN PAR 'GAGS GYUR NA, ,RGYU
'GAGS NAS NI SKYES PA YI, ,'BRAS BU DE NI RGYU MED 'GYUR, ,GAL TE
RGYUS 'BRAS

@251B BU LA RGYU MA BYIN PAR 'GAGS PAR GYUR NA, RGYU 'GAGS SHING
ZHIG NAS SKYES PA'I 'BRAS BU DE RGYU MED PA LAS BYUNG BAR MI
'GYUR RAM, RGYU MED PA LAS BYUNG BAR NI MI 'DOD DE SKYON DU MAR
THAL BAR 'GYUR BA'I PHYIR RO, ,SMRAS PA, 'BRAS BU NI RGYU DANG
TSOGS PA DAG DANG LHAN CIG SKYE STE MAR ME DANG

'OD BZHIN PA, DE'I PHYIR TSOGS PA DANG 'BRAS BU DUS GCIG KHO NAR
'BYUNG ZHING MAR ME DANG 'OD BZHIN PAS, DE LA CI TSOGS PA NYID LA
'BRAS BU YOD DAM, MED CES BSAM PA DE MI 'THAD DO, ,BSHAD PA, GAL
TE TSOGS DANG LHAN CIG TU, ,'BRAS BU YANG NI SKYE 'GYUR NA,
,SKYED PA DANG

NI GANG BSKYED PA, ,DUS GCIG PAR NI THAL BAR 'GYUR, ,GAL TE TSOGS
PA DANG 'BRAS BU LHAN CIG KHO NAR SKYE BAR 'GYUR NA, DE LTA NA
SKYED PA RGYU GANG YIN PA DANG BSKYED PA DON GANG YIN PA DE DAG
DUS GCIG TU 'BYUNG BAR THAL BAR 'GYUR BAS DE YANG MI 'THAD DE,
'DI LTAR PHA DANG BU DAG DUS

GCIG TU JI LTAR SKYE BAR 'GYUR, CI STE YANG SKYE BAR 'GYUR NA NI
DA LA 'DI NI 'DI'I RGYU'O, ,'DI NI 'DI'I 'BRAS BU'O ZHES RNAM PAR
GZHAG PA 'DI JI LTAR YOD PAR 'GYUR, DE LTA BAS NA TSOGS PA NYID
DANG 'BRAS BU LHAN CIG TU 'ONG MA 'THAD DO, ,SMRAS PA, 'BRAS BU
NI TSOGS PA NYID

KYI SNGA ROL NYID NA YANG DE DE NA PHYIS TSOGS PA NYID SKYES PAS
GSAL BAR BYED DE, MAR MES BUM PA BZHIN NO, ,BSHAD PA, GAL TE
TSOGS PA'I SNGA ROL NA, ,'BRAS BU SKYES PAR GYUR NA NI, ,RGYU
DANG RKYEN RNAMS MED PA YI, ,'BRAS BU RGYU MED 'BYUNG BAR 'GYUR,
,GAL TE 'BRAS BU SNGA NA YOD

PA NYID YIN LA TSOGS PA BYIS 'BYUNG BAR 'GYUR NA, DE LTA NA RGYU
DANG RKYEN RNAMS MED PA DANG RGYU DANG RKYEN RNAMS MA GTOGS PA'I
'BRAS BU RGYU MED PA LAS BYUNG BAR 'GYUR RO, ,'BRAS BU SKYES PA
LA YANG RGYU DANG RKYEN TSOGS PA LA YANG SKYE BAR BRTAGS PAS CI
BYA, 'DI LTAR 'BRAS BU'I DON DU RGYU

DANG RKYEN TSOGS PAR 'DOD NA, 'BRAS BU DE YANG SKYES ZIN PA NYID
DO, ,DE LTA BAS NA DE YANG GYI NA'O, ,SMRAS PA, RGYU YONGS SU
'GYUR BA LAS 'BRAS BUR 'GRUB STE, DE'I PHYIR GNAS SKABS SNGA MA
'GAG PA LAS RGYU 'GAGS NA 'BRAS BUR 'GYUR RO, ,DE LTA NA RGYU MA
'GAGS PAR

@252A *, ,YANG 'BRAS BUR MI 'GYUR LA, 'BRAS BU DE RGYU MED PA LAS
BYUNG BAR YANG MI 'GYUR RO, ,BSHAD PA, GAL TE RGYU 'GAGS 'BRAS BU
NA, ,RGYU NI KUN TU 'PHO BAR 'GYUR, ,SNGON SKYES PA YI RGYU YANG
NI, ,YANG SKYE BAR NI THAL BAR 'GYUR, ,GAL TE RGYU'I DNGOS PO
SNGAR

'GAGS PA NA GNAS SKABS GZHAN THOB PA 'BRAS BU ZHES BYA NA, DE LTA
NA RGYU KUN TU 'PHO BAR 'GYUR GYI SKYE BA MA YIN TE, DPER NA BRO
GAR MKHAN GYIS CHA LUGS GZHAN BOR NAS CHA LUGS GZHAN DU ZHUGS PA
SKYE BA MA YIN PA BZHIN NO, ,CI STE YANG GNAS SKABS GZHAN DU KUN
TU 'PHO BA

NYID SKYE BA YIN NA NI, DE LTA NA YANG SNGON SKYES PA'I RGYU NYID
KYANG SKYE BAR THAL BAR 'GYUR RO, ,DE LTA NA YANG DNGOS PO YONGS
SU 'GYUR BA'I CHOS CAN RNAMS NGES PAR MI GNAS PA'I PHYIR NAM YANG
MI SKYE BAR MI 'GYUR RO, ,SMRAS PA GANG GI TSE RGYU 'GAGS PA NA
'BRAS BUR 'GYUR RO ZHES

BRJOD PA DE'I TSE CI'I PHYIR KUN TU 'PHO BAR 'GYUR BA DANG YANG
SKYE BAR THAL BAR 'GYUR RO ZHES BRJOD, BSHAD PA, CI KHYOD LAM DU
ZHUGS BZHIN DU LAM 'DRI'AM, KHYOD DNGOS PO YONGS SU 'GYUR BA
'BRAS BU ZHES BYA'O ZHES ZER BZHIN DU RANG GI TSIG GI DON KHONG
DU MA CHUD DO, ,DE'I PHYIR KHYOD

TSOGS CHE BAS CHOG GI 'DUG SHIG DANG, DA KHO BO NYID KYIS KHYOD
KYIS BSTAN PA'I LTA BRGYU DANG 'BRAS BUR 'BREL PAR RNAM PAR RTOG
PA DAG TU BSTAN PAR BYAS, KHYOD YID BSDUS LA DE DAG NYON CIG ,'DI
LA GAL TE RGYUS 'BRAS BU SKYED PAR GYUR NA 'GAGS PAS SAM GNAS PAS
SKYED PAR BYED

GRANG; 'BRAS BU YANG SKYED PA NYID DAM MA SKYES PA SKYED PAR BYED
GRANG NA, RNAM PA THAMS CAD KYANG MI 'THAD DO, ,JI LTAR ZHE NA,
'GAGS PA NUB PAR GYUR PA YIS, ,'BRAS BU SKYES PA JI LTAR SKYED,
,'BRAS BU DANG NI 'BREL BA'I RGYU, ,GNAS PAS KYANG NI JI LTAR
SKYED, ,GAL TE RE ZHIG RGYU

RNAM PA THAMS CAD DU 'GAGS PA NUB PAR GYUR PAS 'BRAS BU SKYES PA
SKYED PAR BYED PAR RTOG NA, DE NI RIGS PA MA YIN TE, 'DI LTAR
RGYU 'GAGS PA NUB PAR GYUR PAS 'BRAS BU SKYES PA YOD PA NYID JI
LTAR SKYED PAR BYED, RGYU MED PA GANG GIS SKYED PAR BYED PAR
BRTAG PA DE YANG GANG YIN,

@252B SKYES PA NYID YANG CI ZHIG BSKYED PAR BYA DGOS, CI STE YANG
'DI SNYAM DU 'BRAS BU DANG 'BREL PA'I RGYU 'BRAS BU DANG LDAN PA
GNAS PA NYID KYIS 'BRAS BU SKYED PAR BYED PAR SEMS NA, DE YANG MI
'THAD DE, 'DI LTAR RGYU GNAS PAS 'BRAS BU YOD PA NYID JI LTAR
SKYED PAR BYED, DE'I PHYIR GANG GI TSE

'BRAS BU SKYES PA NYID DANG RGYUR 'BREL PA YIN GYI MA SKYES PA
DANG NI MA YIN NO, ,SKYES PA LA NI YANG SKYES PA'I RGYUS CI BYA,
DE LTA BAS NA DE'ANG MI 'THAD PA'O, ,CI STE RGYU 'BRAS MI 'BREL
NA, ,'BRAS BU GANG ZHIG SKYED PAR BYED, ,CI STE RGYU DE 'BRAS BU
DANG MA 'BREL BA 'BRAS BU DANG MI LDAN PAS

'BRAS BUR SKYED PAR BYED PAR SEMS NA, KHYOD KYI 'BRAS BU GANG
ZHIG RGYUS SKYED PAR BYED PA DE SMROS SHIG ,GANG GI TSE 'BRAS BU
MA SKYES PA'I PHYIR MED PA LA 'BRAS BU ZHES BYA BA NYID KYANG MED
PA DE'I TSE RGYUS 'BRAS BU SKYED PAR BYED DO ZHES BYA BA DE JI
LTAR 'THAD BAR 'GYUR, CI STE YANG

MED KYANG DE LA DE SKAD CES SKYED PAR BYED PA'I MTHU NYID YOD PAR
GYUR NA NI DES RI BONG GI RVA YANG BSKYED PAR 'GYUR BAR THE TSOM
MED DO, ,YANG GZHAN YANG, RGYUS NI MTHONG DANG MA MTHONG BAR,
,'BRAS BU SKYED PAR MI BYED DO, ,'DI LA GAL TE RGYUS 'BRAS BU
BSKYED PAR GYUR NA MTHONG NAS SAM

MA MTHONG BAR SKYED PAR 'GYUR GRANG NA, GNYI GA LTAR YANG MI
'THAD DO, ,JI LTAR ZHE NA, GAL TE RE ZHIG MTHONG BAS SKYED PAR
'GYUR NA, DE LTAR NA SKYES PA SKYED PAR BYED PAR 'GYUR TE, 'DI
LTAR MA SKYES PA NI MTHONG BAR MI 'GYUR LA, SKYES PA LA NI YANG
BSKYED PAR BYA MI DGOS SO, ,

CI STE YANG RGYUS MA MTHONG BAR 'BRAS BU SKYED PAR BYED PAR RTOG
NA, DE LTA NA YANG RGYUS GANG DANG GANG MA MTHONG BA DE DANG DE
SKYED PAR 'GYUR BA ZHIG NA SKYED PAR YANG MI BYED DE, DE LTA BAS
NA RGYUS MA MTHONG BAR YANG 'BRAS BU SKYED PAR MI BYED DO, ,YANG
GZHAN YANG, 'DI LA GAL TE RGYUS 'BRAS BU

BSKYED PAR GYUR NA, PHRANG NAS SKYED PAR 'GYUR GRANG NA, 'BRAS BU
DANG RGYU DAG PHRAD PA NI JI LTAR YANG MI 'THAD DO, ,JI LTAR ZHE
NA, 'BRAS BU 'DAS PA RGYU 'DAS DANG, ,MA SKYES PA DANG SKYES PA
DANG, ,LHAN CIG PHRAD PAR 'GYUR BA NI, ,NAM YANG YOD PA MA YIN
NO, ,'BRAS BU 'DAS PA NI RGYU

@253A *, ,'DAS PA DANG MA SKYES PA DANG LHAN CIG PHRAD PAR 'GYUR
BA NAM YANG YOD PA MA YIN TE, 'DAS PA DANG MA 'ONGS PA DAG GI
'BRAS BU DANG RGYU DAG MED PA'I PHYIR RO, ,'BRAS BU 'DAS PA DANG
RGYU SKYES PA YANG LHAN CIG PHRAD PAR 'GYUR BA NAM YANG YOD PA MA
YIN TE, 'BRAS

BU MED PA'I PHYIR RO, ,'BRAS BU MA SKYES RGYU MA SKYES, ,'DAS PA
DANG NI SKYES PA DANG, ,LHAN CIG PHRAD PAR 'GYUR BA NI, ,NAM YANG
YOD PA MA YIN NO, ,'BRAS BU MA SKYES PA NI RGYU MA SKYES PA DANG
'DAS PA DANG LHAN CIG PHRAD PAR 'GYUR BA NAM YANG YOD PA MA YIN
TE, 'DAS PA DANG MA

'ONGS PA DAG GI 'BRAS BU DANG RGYU DAG MED PA'I PHYIR RO, ,'BRAS
BU MA SKYES PA DANG RGYU SKYES PA YANG LHAN CIG PHRAD PAR 'GYUR
BA NAM YANG YOD PA MA YIN TE, 'BRAS BU MED PA'I PHYIR RO, ,'BRAS
BU SKYES PA RGYU SKYES DANG, ,MA SKYES PA DANG 'DAS PA DANG,
,LHAN CIG PHRAD PAR 'GYUR

BA NI; ,NAM YANG YOD PA MA YIN NO, ,'BRAS BU SKYES PA NI RGYU
SKYES PA DANG LHAN CIG PHRAD PAR 'GYUR BA NAM YANG YOD PA MA YIN
TE, 'DI NI 'DI'I RGYU'O 'DI NI 'DI'I 'BRAS BU'O ZHES BYA BA DE
LTAR RGYU DANG 'BRAS BU DAG TU MI 'THAD PA'I PHYIR DANG, DE LTAR
GYUR PA DAG LA PHRAD PA YANG

MI 'THAD PA'I PHYIR RO, ,'BRAS BU SKYES PA DANG RGYU MA SKYES PA
DANG 'DAS PA DANG YANG LHAN CIG PHRAD PAR 'GYUR BA NAM YANG YOD
PA MA YIN TE, 'DAS PA DANG MA 'ONGS PA DAG GI RGYU DAG MED PA'I
PHYIR RO, ,PHRAD PA YOD PA MA YIN NA, ,RGYUS NI 'BRAS BU JI LTAR
SKYED, ,DE'I PHYIR DE LTAR

'BRAS BU 'DAS PA DANG MA 'ONGS PA DANG DA LTAR DANG RGYU 'DAS PA
DANG MA 'ONGS PA DANG DA LTAR DU LHAN CIG PHRAD PAR 'GYUR BA RNAM
PA THAMS CAD DU YANG MI 'THAD NA, RGYUS 'BRAS BU SKYED PAR BYED
DO ZHES BYA BA JI LTAR 'THAD PAR 'GYUR NA, PHRAD PA YOD PA YIN NA
YANG, ,RGYUS NI 'BRAS BU JI LTAR

SKYED; ,CI STE MI 'THAD BZHIN DU YANG RGYU DANG 'BRAS BU PHRAD
PAR RTOG NA, DE LTA NA YANG RGYU YOD PA NYID KYIS 'BRAS BU DE JI
LTAR SKYED PAR 'GYUR, 'DI LTAR YOD PA LA NI YANG BSKYED PAR BYA
BA MED DE RGYU'I BYA BA YANG MED DO, ,YANG GZHAN YANG, GAL TE
'BRAS BUS STONG PA'I RGYUS, ,JI LTAR

@253B 'BRAS BU SKYED PAR BYED, ,'DI LA GAL TE RGYUS 'BRAS BU
SKYED PAR BYED NA, DE 'BRAS BU'I BDAG NYID KYIS STONG PA 'AM, MI
STONG PAS 'BRAS BU DE SKYED PAR BYED GRANG NA, DE LA RE ZHIG GAL
TE 'BRAS BU'I BDAG NYID KYIS STONG PA'I RGYUS 'BRAS BU SKYED PAR
BYED PAR RTOG NA DE NI DE JI LTAR

YANG MI 'THAD DO, ,CI STE 'THAD NA NI BYE MAS KYANG TIL MAR DANG,
CHUS KYANG MAR SKYED PAR 'GYUR RO, ,YANG NA BYE MA DANG TIL DAG
LA YANG TIL MAR MED LA, CHU DANG ZHO DAG LA YANG MAR MED PAR 'DRA
NA, TIL NYID LAS TIL MAR 'BYUNG LA, BYE MA LAS MI 'BYUNG BA DANG,
ZHO NYID LAS MAR

'BYUNG LA, CHU LAS MI 'BYUNG BA LA KHYAD PAR CI YOD, DE LTA BAS
NA 'BRAS BU'I BDAG NYID KYIS STONG PA'I RGYUS 'BRAS BU SKYED PAR
BYED DO ZHES BYA BA DE MI 'THAD DO, ,DE LA 'DI SNYAM DU 'BRAS
BU'I BDAG NYID KYIS MI STONG PA'I 'BRAS BU SKYED PAR SEMS NA, DE
LA BSHAD PAR BYA STE,

GAL TE 'BRAS BU MI STONG RGYUS, ,JI LTAR 'BRAS BU SKYED PAR BYED,
,GAL TE 'BRAS BU'I BDAG NYID KYIS MI STONG PA'I RGYU NYID YIN NA,
DES JI LTAR 'BRAS BU DE SKYED PAR 'THAD, GANG GI TSE 'BRAS BU YOD
PA NYID YIN NA DE NGO BO NYID KYIS STONG PA MA YIN PA, SKYES ZIN
PA LA NI YANG BSKYED PAR

BYA BA MED DE, DE LTA BAS NA 'BRAS BU'I BDAG NYID KYIS MI STONG
PA'I RGYUS 'BRAS BU SKYED PAR BYED DO ZHES BYA BA DE YANG SKYE BO
NGO BZLOG MI PHOD PAS GZUNG BAR BYA BA YIN NO,, ,,DBU MA'I RTZA
BA'I 'GREL PA BUD DHA P'A LI TA, BAM PO BRGYAD PA, YANG GZHAN
YANG, 'DI LA

RGYUS 'BRAS BU SKYED DO ZHES BYA BA GANG YIN PA DE YANG, NGO BO
NYID KYIS MI STONG PA'AM STONG PA ZHIG SKYE BA DANG 'GAG PAR
'GYUR GRANG NA, DE LA KHO BOS BSHAD PAR BYA STE, 'BRAS BU MI
STONG SKYE MI 'GYUR, ,MI STONG 'GAG PAR MI 'GYUR RO, ,MI STONG DE
NI MA 'GAGS DANG, ,MA

SKYES PAR YANG 'GYUR BA YIN, ,'BRAS BU NGO BO NYID KYIS MI STONG
BA RANG GI BDAG NYID KYIS NGES PAR GNAS PA GANG YIN PA DE NI SKYE
BAR MI 'GYUR 'GAG PAR YANG MI 'GYUR TE, CI'I PHYIR ZHE NA, RANG
GI BDAG NYID KYIS NGES PAR GNAS PA'I PHYIR RO, ,'DI LTAR RANG
BZHIN LA NI 'GYUR BA MI 'THAD

@254A *, ,PAS; DE'I PHYIR 'BRAS BU DE MI STONG PAR YONGS SU RTOG
NA, RTAG PA'I PHYIR KHYOD KYI DE NI MA 'GAGS PA DANG MA SKYES PAR
YANG 'GYUR RO, ,DE LTA BAS NA 'BRAS BU MI STONG PA NI SKYE BAR MI
'GYUR ZHING 'GAG PAR YANG MI 'GYUR RO, ,DE LA 'DI SNYAM DU 'BRAS
BU STONG PA SKYE BA DANG 'GAG PAR

'GYUR BAR SEMS NA, DE LA BSHAD PAR BYA STE, STONG PA JI LTAR SKYE
'GYUR ZHING, ,STONG PA JI LTAR 'GAG PAR 'GYUR, ,STONG PA DE YANG
MA 'GAGS DANG, ,MA SKYES PA YANG THAL BAR 'GYUR, ,'BRAS BU NGO BO
NYID KYIS STONG PA BDAG NYID KYIS RAB TU MA GRUB PA GANG YIN PA
DES JI LTAR SKYE BAR

'GYUR ZHING, JI LTAR 'GAG PAR 'GYUR, CI STE 'BRAS BU DE NGO BO
NYID MED KYANG SKYE BA DANG 'GAG PAR RNAM PAR RTOG NA DE LA SMRA
BAR BYA DGOS TE, CI STE 'BRAS BU'I NGO BO MA GTOGS PA GZHAN ZHIG
SKYE BA DANG 'GAG PAR 'GYUR RAM, CI STE 'BRAS BU'I DNGOS PO MA
GTOGS PA GZHAN ZHIG SKYE BAR

'GYUR NA NI DES, 'BRAS BU LA CIR 'GYUR TE, 'DI LTAR 'BRAS BUR YIN
PA SKYE BA 'BRAS BUR MI 'GYUR, DE LTA BAS NA 'BRAS BU DE STONG
PAR YONGS SU RTOGS NA YANG MED PA'I PHYIR MA 'GAGS PA DANG MA
SKYES PAR YANG THAL BAR 'GYUR BAS, DE YANG MI 'DOD DO, ,DE LTA
BAS NA 'BRAS BU

STONG PA YANG SKYE BAR MI 'GYUR ZHING 'GAG PAR YANG MI 'GYUR RO,
,YANG GZHAN YANG, GAL TE RGYU DANG 'BRAS BU DAG TU 'GYUR NA, GCIG
PA NYID DAM GZHAN NYID DU 'GYUR GRANG NA, DE YANG YONGS SU BRTAGS
NA, RGYU DANG 'BRAS BU GCIG NYID DU, ,NAM YANG 'THAD PAR MI 'GYUR
RO, ,RGYU

DANG 'BRAS BU GZHAN NYID DU, ,NAM YANG 'THAD PAR MI 'GYUR RO,
,CI'I PHYIR ZHE NA, 'DI LTAR, RGYU DANG 'BRAS BU GCIG NYID NA,
,SKYED DANG BSKYED PA GCIG TU 'GYUR, ,RGYU DANG 'BRAS BU GZHAN
NYID NA, ,RGYU DANG RGYU MIN MTSUNGS PAR 'GYUR, ,'DI LTAR GAL TE
RGYU DANG 'BRAS BU DAG GCIG

PA NYID YIN PAR GYUR NA, DE LTA NA SKYED PA DANG BSKYED PA DON
DAG GCIG PA NYID DU 'GYUR BAS DE YANG MI 'THAD DE, 'DI LTAR PHA
DANG BU DAG JI LTAR GCIG PA NYID DU 'GYUR, SA BON DANG MYU GU DAG
KYANG GCIG PA NYID DU MI 'GYUR RO, ,CI STE YANG RGYU DANG 'BRAS
BU DAG 'DI NI RGYU'O, ,'DI NI 'BRAS BU'O

@254B ZHES GZHAN NYID DU GYUR NA, DE LTA NA YANG RGYU DANG RGYU
MA YIN PA DAG MTSUNGS PAR 'GYUR RO, ,JI LTAR NAS KYI MYU GU LAS
'BRAS KYI SA BON GZHAN YIN PA DE BZHIN DU 'BRAS KYI MYU GU LAS
KYANG NAS KYI SA BON GZHAN YIN NA, DE LA NAS KYI SA BON NI NAS
KYI MYU GU'I RGYU YIN GYI 'BRAS KYI SA BON

NI MA YIN NO ZHES BYA BA DE CI'I PHYIR DE LTAR 'GYUR, DE LTA BAS
NA RGYU DANG 'BRAS BU DAG GCIG PA NYID KYANG MA YIN LA GZHAN NYID
DU YANG MI 'THAD DO, ,GANG DAG LA GCIG PA NYID DANG GZHAN NYID DU
GRUB PA YOD PA MA YIN PA DE DAG LA GRUB PA MED DE, DE DAG LAS
GZHAN DU 'GRUB LA MI

'THAD PA'I PHYIR RO, ,YANG GZHAN YANG, GAL TE RGYUS 'BRAS BU
SKYED PAR BYED NA DE NGO BO NYID KYIS YOD PAR 'GYUR BA ZHIG SKYED
PAR BYED DAM, MED PAR GYUR PA ZHIG SKYED PAR BYED GRANG NA, DE LA
KHO BOS BSHAD PAR BYA STE, 'BRAS BU NGO BO NYID YOD NA, ,RGYUS NI
CI ZHIG SKYED PAR BYED, ,

'BRAS BU NGO BO NYID MED NA, ,RGYUS NI CI ZHIG BSKYED PAR 'GYUR,
,GAL TE 'BRAS BU NGO BO NYID KYIS YOD PAR GYUR NA MA BYAS KYANG
RDZOGS PAR YOD PA NYID YIN PAS DE YOD NA, RGYUS DE LA GZHAN CI
ZHIG SKYED PAR 'GYUR, CI STE DE NYID SKYED PAR BYED DO ZHES RTOG
NA DE NI MI RIGS TE, SKYES PA

LA YANG SKYE BA'I BYA BA MED DO, ,CI STE 'BRAS BU DE NGO BO NYID
KYIS MED PAR GYUR PA YIN NA DE RGYUS JI LTAR SKYED PAR 'GYUR, CI
STE 'BRAS BU NGO BO NYID KYIS MED KYANG RGYUS BSKYED PAR 'GYUR NA
NI, SHING BA tA'I ME TOG GIS KYANG PHRENG BA 'CHING BAR THE TSOM
MED DO, ,DE LTA BAS NA 'BRAS BU YOD

PAR 'GYUR BA DANG 'BRAS BU MED PAR 'GYUR BA YANG RGYUS BSKYED PAR
MI 'THAD DO, ,SKYED PAR BYED PA MA YIN NO, ,RGYU NYID 'THAD PAR
MI 'GYUR RO, ,RGYU GANG GIS KYANG 'BRAS BU SKYED PAR MI BYED NA,
DE RGYU NYID DU 'THAD PAR MI 'GYUR RO, ,'DI LTAR SKYED PAR BYED
PA'I RGYU ZHES BYA BA NA CI STE SKYED PAR BYED

PA MA YIN YANG RGYUR 'GYUR NA NI, DE LTA NA 'GAR YANG RGYU MA YIN
PAR MI 'GYUR BAS THAMS CAD RGYU NYID DU 'GYUR RO ZHES BYA BA GANG
YIN PA DE YANG MI 'DOD DO, ,DE LTA BAS NA RGYU NYID 'THAD PAR MI
'GYUR RO, ,RGYU NYID 'THAD PA YOD MIN NA, ,'BRAS BU GANG GI YIN
PAR 'GYUR, ,GAL TE 'BRAS

@255A *, ,BU BSKYED PA'I RGYU NYID YOD PA MA YIN NA, RGYU MED NA
'BRAS BU DE GANG GI YIN PAR 'GYUR, 'DI LTAR RGYU'I 'BRAS BU YIN
PAR 'DOD NA DE YANG MED DE, DE MED NA 'BRAS BU ZHES BYA BAR MI
'THAD DO, ,CI STE 'THAD NA NI PHA MED PAR YANG BU YOD PAR 'GYUR
BAS DE YANG MI 'DOD

DO; ,DE LTA BAS NA, RGYU YOD PA MA YIN NA 'BRAS BU YOD PA YANG MA
YIN NO, ,RGYU RNAMS DANG NI RKYEN DAG GI ,TSOGS PA GANG YIN DE
YIS NI, ,BDAG GIS BDAG NYID MI SKYED NA, ,'BRAS BU JI LTAR SKYED
PAR BYED, ,RGYU DANG RKYEN RNAMS KYI TSOGS PA 'BRAS BU SKYED PAR
BYED PA ZHES

BYA BAR BRTAG PA GANG YIN PA DES RE ZHIG BDAG GIS BDAG NYID SKYED
PAR MI BYED DE, CI'I PHYIR ZHE NA, TSOGS PA NI DU MA YIN PAR SHES
PA'I PHYIR TE, SLOB DPON 'PHAGS PA LHAS KYANG, TSOGS PA GCIG PU
MA YIN TE, ,DE BZHIN DNGOS PO 'GA' YANG MED, ,GAL TE DE

YANG DE LAS GZHAN, ,DE YANG GCIG PU 'GA' ZHIG YOD, ,CES GSUNGS
SO, ,DA TSOGS PA GANG YIN PA BDAG NYID MA SKYES PA BDAG NYID RAB
TU MA GRUB PA DES 'BRAS BU JI LTAR SKYED PAR BRTAG ,CI STE TSOGS
PA BDAG NYID MA SKYES PAS KYANG 'BRAS BU SKYED PAR BYED NA NI MA
MA SKYES

PAS KYANG BU SKYED PAR MNGON PAR 'GYUR RO, ,DE PHYIR TSOGS PAS
BYAS PA DANG, ,TSOGS MIN BYAS PA'I 'BRAS BU MED, ,'BRAS BU YOD PA
MA YIN NA, ,RKYEN GYI TSOGS PA GA LA YOD, ,DE LTAR GANG GI PHYIR
TSOGS PA DE BDAG NYID MA SKYES SHING RAB TU MA GRUB PA DE'I PHYIR
TSOGS PAS BYAS PA'I 'BRAS BU MED DO, ,DE LA

'DI SNYAM DU TSOGS PA MA YIN PAS BYAS PA'I 'BRAS BU YOD PAR SEMS
NA, DE LA BSHAD PAR BYA STE, TSOGS MIN BYAS PA'I 'BRAS BU MED,
,GANG GI TSE TSOGS PAS BYAS PA'I 'BRAS BU NYID MI 'THAD PA DE'I
TSOGS PA MA YIN PAS BYAS PA'I 'BRAS BU RGYU MED PA LAS BYUNG BA
JI LTAR 'THAD

PAR 'GYUR, CI STE 'GYUR NA NI PHA DANG MA DAG MED PAR YANG BU
SKYE BAR 'GYUR BA ZHIG NA SKYE BAR YANG MI 'GYUR TE, DE LTA BAS
NA TSOGS PA MA YIN PAS BYAS PA'I 'BRAS BU YANG MED DO, ,SMRAS PA,
'JIG RTEN PA DANG 'GAL BA SHIN TU MANG PO ZHIG BSHAD PA 'DIS CI
BYA, YOD NA RE ZHIG RGYU DANG

@255B RKYEN RNAMS KYI TSOGS PA YOD DE DE YOD PAS 'BRAS BU YANG
YOD PAR 'GYUR RO, ,BSHAD PA, CI KHYOD GRONG STONG DU MKHAR LDAN
'BEBS SAM, KHYOD 'BRAS BU YOD PA MA YIN NA TSOGS PA YOD PAR 'DOD
KO ,'BRAS BU SKYED PA NYID TSOGS PA ZHES BYA NA 'BRAS BU DE NYID
KYANG GANG GI TSE JI LTAR YANG MI 'THAD PA DE'I TSE

'BRAS BU YOD PA MA YIN NA RKYEN GYI TSOGS PA YOD PAR GA LA 'GYUR,
SLOB DPON 'PHAGS PA LHAS KYANG, GANG PHYIR 'JIG RTEN JI SNYED
MING, ,TSOGS PA NYID LA SNANG 'GYUR BA, ,DE PHYIR DNGOS PO YOD
MIN TE, ,DNGOS MED TSOGS PA'ANG YOD MA YIN, ,ZHES GSUNGS SO, ,DE
LTA BAS NA

'BRAS BU YOD PA MA YIN PA'I PHYIR TSOGS PA YANG YOD PA MA YIN
PAS, DE LA DUS DANG TSOGS PA NYID KYI 'BRAS BU 'GRUB PA'I PHYIR
DUS NI YOD PA KHO NA YIN NO ZHES GANG SMRAS PA, DE MI 'THAD DO,
,SMRAS PA, GAL TE DUS KYANG MED RGYU DANG 'BRAS BU DANG TSOGS PA
YANG MED NA GZHAN CI ZHIG YOD DE,

DE LTA BAS NA DE NI MED PAR SMRA BA NYID YIN NO, ,BSHAD PA, MA
YIN TE JI LTAR KHYOD DUS LA SOGS PA DAG NGO BO NYID LAS YOD PAR
YONGS SU RTOG PAR BYED PA DE LTAR MI 'THAD PAR ZAD KYI, DE DAG
BRTEN NAS GDAGS PAR NI 'GRUB BO, ,RGYU DANG 'BRAS BU BRTAG PA
ZHES BYA BA STE RAB TU BYED PA NYI SHU

PA'O,, ,,SMRAS PA, DUS LA SOGS PA DAG NI YOD PA KHO NA YIN TE,
CI'I PHYIR ZHE NA, GANG GI TSE GANG NA 'GA' ZHIG 'BYUNG BA DANG,
'JIG PA DAG DANG LDAN PA'I PHYIR RO, ,'DI LTAR GAL TE DUS LA SOGS
PA DAG MED PAR 'GYUR NA, 'O NA DE LTA NA KHYAD PAR MED PAS DUS
THAMS CAD DU

THAMS CAD NAS THAMS CAD KYANG, 'BYUNG BA DANG 'JIG PA DAG TU
'GYUR BA ZHIG NA DE LTAR YANG MI 'GYUR BAS, DE'I PHYIR DUS LA
SOGS PA DAG NI YOD PA KHO NA YIN NO, ,BSHAD PA, GAL TE 'GA' ZHIG
LA 'BYUNG BA DANG 'JIG PA DAG NYID YOD PAR GYUR NA NI, DUS LA
SOGS PA DAG

KYANG YOD PAR 'GYUR BA ZHIG NA, GANG GI TSE, 'JIG PA 'BYUNG BA
MED PAR RAM, ,LHAN CIG YOD PA NYID MA YIN, ,'BYUNG BA 'JIG PA MED
PAR RAM, ,LHAN CIG YOD PA NYID MA YIN, ,DE'I TSE GAL TE 'BYUNG BA
DANG 'JIG PA DAG YOD PAR GYUR NA, PHAN TSUN MED PAR RAM LHAN CIG
TU 'GYUR GRANG

@256A *, ,NA; GANG GI TSE GNYI GA LTAR YANG MI 'THAD PA DE'I TSE
DE DAG GI RGYU CAN GYI DUS LA SOGS PA DAG JI LTAR YOD PAR GYUR,
DE JI LTAR ZHE NA, MI 'THAD PA'I PHYIR TE, 'JIG PA 'BYUNG BA MED
PAR NI, ,JI LTA BUR NA YOD PAR 'GYUR, ,'CHI BA SKYE BA MED PA
LTAR, ,'JIG PA 'BYUNG BA MED PAR MED, ,

'DI LTAR 'JIG PA 'BYUNG BA MED PAR JI LTAR YOD PAR 'GYUR TE, GANG
GI TSE 'GA' ZHIG BYUNG NA 'JIG PAR 'GYUR GYI GZHI MED PAR 'JIG
PAR MI 'GYUR TE, DPER NA SKYE BA YOD NA 'CHI BAR 'GYUR GYI MA
SKYES PA LA 'CHI BA MED PA DE BZHIN DU, 'BYUNG BA YOD NA 'JIG PAR
'GYUR GYI, 'BYUNG BA MED PAR

'JIG PAR MI 'GYUR RO, ,DE LA 'DI SNYAM DU 'JIG PA NI 'BYUNG BA
DANG LHAN CIG YOD PA NYID YIN GYI 'BYUNG BA MED PAR NI MA YIN PAR
SEMS NA, DE LA BSHAD PAR BYA STE, 'JIG PA 'BYUNG DANG LHAN CIG
TU, ,JI LTAR YOD PA NYID DU 'GYUR, ,'CHI BA SKYE DANG DUS GCIG
TU, ,YOD PA NYID

NI MA YIN BZHIN, ,'DI LTAR 'JIG PA 'BYUNG BA DANG LHAN CIG JI
LTAR YOD PAR 'GYUR TE, GANG GI TSE NA DE NI DE GNYIS PHAN TSUN MI
MTHUN PA DAG YIN PA DE'I TSE DE GNYIS GCIG LA LHAN CIG YOD PAR MI
'THAD DE, DPER NA 'CHI BA NI SKYE BA DANG PHAN TSUN MI MTHUN PA
DE'I PHYIR DUS GCIG NA YOD PA

NYID MA YIN PA DE BZHIN DU, 'JIG PA YANG 'BYUNG BA DANG MI MTHUN
PA'I PHYIR LHAN CIG YOD PA NYID MA YIN NO, ,SMRAS PA, GAL TE 'JIG
PA BYUNG BA MED PAR YANG MI 'THAD LA LHAN CIG TU YANG MI 'THAD
PAS 'JIG PA MED DU ZIN KYANG, RE ZHIG 'BYUNG BA NI YOD DE, DE YOD
PA'I PHYIR DUS LA SOGS PA DAG

KYANG YOD DO, ,BSHAD PA, 'BYUNG BA 'JIG PA MED PAR NI, ,JI LTAR
YOD PA NYID DU 'GYUR, ,DNGOS PO RNAMS LA MI RTAG NYID, ,NAM YANG
MED PA MA YIN NO, ,'DI LTAR 'BYUNG BA 'JIG PA MED PAR JI LTAR YOD
PA NYID DU 'GYUR TE, DNGOS PO RNAMS LA MI RTAG PA NYID NAM YANG
MED PA MA YIN PAS,

'DI LTAR 'BYUNG BA 'JIG PA MED PAR JI LTAR YOD PA NYID DU 'GYUR,
GANG GI TSE DNGOS PO THAMS CAD MI RTAG PA NYID KYIS MI RTAG PA
DANG RJES SU 'BREL PA DE'I TSE DNGOS PO RNAMS LA MI RTAG PA NYID
NAM YANG MED PA MA YIN PA NYID DO, ,'DI LTAR GAL TE DNGOS PO SKAD
CIG TZAM ZHIG MI RTAG PA

@256B NYID DANG BRAL BAR 'GYUR NA NI DE LTAR NA YUN RING DU BRAL
BAR 'GYUR TE, DE LTAR NA YANG RTAG PA NYID DU THAL BAR 'GYUR BAS
DE YANG MI 'DOD DO, ,DE LTA BAS NA DNGOS PO RNAMS NI RTAG TU MI
RTAG PA NYID DANG RJES SU 'BREL PAS, 'BYUNG BA 'JIG PA MED PAR
YOD PA NYID MA YIN NO, ,DE LA 'DI SNYAM DU 'BYUNG

BA NI 'JIG PA DANG LHAN CIG YOD PA NYID YIN GYI 'JIG PA MED PAR
NI MA YIN PAR SEMS NA, DE LA BSHAD PAR BYA STE, 'BYUNG BA 'JIG
DANG LHAN CIG TU, ,JI LTAR YOD PA NYID DU 'GYUR, ,SKYE BA 'CHI
CANG DUS GCIG TU, ,YOD PA NYID DU MI RIGS BZHIN, ,'DI LTAR 'BYUNG
BA DANG 'JIG PA DANG LHAN CIG JI

LTAR YOD PAR 'GYUR TE, GANG GI TSE DON DE GNYIS PHAN TSUN MI
MTHUN PA DAG YIN PA DE'I TSE DE GNYIS GCIG LA LHAN CIG YOD PA MI
'THAD DE, DPER NA SKYE BA NI 'CHI BA DANG PHAN TSUN MI MTHUN PA'I
PHYIR DUS GCIG NA YOD PA MA YIN PA DE BZHIN DU, 'BYUNG BA YANG
'JIG PA DANG MI MTHUN PA'I PHYIR LHAN CIG

YOD PA MA YIN NO, ,DE'I PHYIR DE LTAR YONGS SU BRTAGS NA 'BYUNG
BA DANG 'JIG PA DAG PHAN TSUN MED PAR RAM, PHAN TSUN LHAN CIG TU
'GRUB PAR MI 'THAD PAS, GANG DAG PHAN TSUN LHAN CIG GAM, ,PHAN
TSUN LHAN CIG MA YIN PAR, ,GRUB PA YOD PA MA YIN PA, ,DE DAG
'GRUB PA JI LTAR

YOD; ,'BYUNG BA DANG 'JIG PA GANG DAG PHAN TSUN LHAN CIG GAM,
PHAN TSUN LHAN CIG MA YIN PAR GRUB PA YOD PA MA YIN PA DE DAG
DANG RNAM PA GZHAN GANG GIS 'GRUB PA YOD PAR SEMS, DE LTA BAS NA
'BYUNG BA DANG 'JIG PA DAG YOD PA MA YIN NO, ,DE DAG MED NA DUS
LA SOGS PA DAG YOD

PAR GA LA 'GYUR, SMRAS PA, GNAS PA YOD PAS SKYON MED DE, 'DI LA
'BYUNG BA DANG 'JIG PA DAG GI BAR NA GNAS PA YOD DE, GNAS PA YOD
PAS 'BYUNG BA DANG 'JIG PA DAG GANG YANG RUNG BA MED PAR YANG YOD
PA MA YIN LA, 'BYUNG BA DANG 'JIG PA DAG DUS GCIG TU YANG MI
'GYUR BAS DE'I PHYIR

SKYON MED DO, ,BSHAD PA, DE YANG MI 'THAD DE, CI'I PHYIR ZHE NA,
DNGOS PO RNAMS NI MI RTAG PA NYID DANG, RJES SU 'BREL PA YIN PAS
DNGOS PO 'GA' YANG RANG GI GNAS NA SKAD CIG TZAM YANG MI SDOD
PA'I PHYIR RO, ,DE'I PHYIR, ZAD LA 'BYUNG BA YOD MA YIN, GANG GI
PHYIR DNGOS PO RNAMS MI

@257A *, ,RTAG PA NYID DANG NAM YANG MA 'BREL TE RTAG TU MI RTAG
PA NYID DANG RJES SU 'BREL PA DE'I PHYIR DNGOS PO ZAD PAR 'GYUR
BA LA 'BYUNG BA YOD PA MA YIN PA NYID DE, 'BYUNG BA MED NA GNAS
PA YOD PAR GA LA 'GYUR, SMRAS PA, 'BYUNG BA'I DUS NA ZAD PAR MI
'GYUR BAS DE'I PHYIR 'BYUNG BA YOD

DO; ,'BYUNG BA GNAS PAR 'GYUR ZHING GNAS PA PHYIS 'JIG PAR 'GYUR
RO, ,BSHAD PA, MA ZAD PA LA'ANG 'BYUNG BA MED, ,GANG ZAD PA'I
MTSAN NYID DANG BRAL BA DE LA YANG 'BYUNG BA MED DE, CI'I PHYIR
ZHE NA, DNGOS PO MA YIN PA'I PHYIR RO, ,'DI LTAR DNGOS PO NI ZAD
PA'I MTSAN NYID CAN YIN PAS

DE'I PHYIR GANG ZAD PA'I MTSAN NYID DANG BRAL BA DE DNGOS PO NYID
MA YIN NO, ,GANG DNGOS PO MA YIN PA DE LA JI LTAR 'BYUNG BAR
'GYUR TE, DE LA DE LTAR 'BYUNG BAR 'GYUR RO ZHES BYA BA'I THA
SNYAD NYID KYANG MED PAS, DE'I PHYIR MA ZAD PA LA'ANG 'BYUNG BA
MED DO, ,ZAD LA 'JIG PA YOD MA YIN, ,MA ZAD PA LA

'ANG 'JIG PA MED, ,DE LTAR GANG GI PHYIR ZAD PA LA 'BYUNG BA MI
'THAD LA 'BYUNG BA MED NA GNAS PA NYID KYANG MED PA DE'I PHYIR MA
BYUNG BA DANG MI GNAS PA 'DI ZAD PA LA 'JIG PA YOD PA MA YIN LA,
MA ZAD PA LA YOD PA MA YIN NO, ,'BYUNG BA DANG 'JIG PA GANG DAG
ZAD PA LA YOD PA MA YIN LA, MA ZAD PA

LA YANG YOD PA MA YIN PA DE DAG GZHAN GANG ZHIG LA YOD PAR 'GYUR
TE, DE LTA BAS NA 'BYUNG BA YANG YOD PA MA YIN LA, 'JIG PA YANG
YOD PA MA YIN NO, ,SMRAS PA, RE ZHIG DNGOS PO RNAMS NI YOD DE MA
BYUNG BA NI DNGOS POR MI 'THAD PAS 'BYUNG BA YANG RAB TU GRUB PA
NYID DO, ,GANG LAS BYUNG BA YOD

PA DE LA 'JIG PA YANG NGES PAR YOD PAS 'JIG PA YANG RAB TU GRUB
PA NYID DO, ,BSHAD PA, CI KHYOD SHING BI DU LA'I SHING TOG DAG
'DOD DAM, KHYOD 'BYUNG BA DANG 'JIG PA DAG YOD PA MA YIN PAR
DNGOS PO YOD PAR 'DOD KO ,'BYUNG BA DANG 'JIG PA DAG BSAL BAS
DNGOS PO YANG

BSAL BA NYID MA YIN NAM, DE JI LTAR ZHE NA, GANG GI PHYIR, 'BYUNG
DANG 'JIG PA MED PAR NI, ,DNGOS PO YOD PA MA YIN NO, ,'DI LTAR
GAL TE DNGOS PO 'GA' ZHIG YOD PAR GYUR NA DE 'BYUNG BA'I CHOS CAN
NAM, 'JIG PA'I CHOS CAN ZHIG YIN GRANG NA, GANG GI TSE 'BYUNG BA
DANG 'JIG PA DAG

@257B MI 'THAD PA YIN PA DE'I TSE, DNGOS PO YOD DO ZHES BYA BA DE
JI LTAR 'THAD PAR 'GYUR, DNGOS PO YOD PA MA YIN PAR, ,'BYUNG DANG
'JIG PA YOD MA YIN, ,DE LTAR GANG GI PHYIR YONGS SU BRTAGS NA
DNGOS PO NYID MI 'THAD PA DE'I PHYIR DNGOS PO YOD PA MA YIN PAR
GZHI MED PA'I 'BYUNG BA DANG 'JIG PA DAG

YOD PA MA YIN PAS, DE LA DNGOS PO YOD NA 'BYUNG BA DANG 'JIG PA
DAG KYANG RAB TU GRUB PA NYID DO ZHES GANG SMRAS PA DE RIGS PA MA
YIN NO, ,YANG GZHAN YANG, 'DI LA GAL TE 'BYUNG BA DANG 'JIG PA
DAG YOD PAR GYUR NA, DE DAG DNGOS PO NGO BO NYID STONG PA'AM MI
STONG BA LA YOD PAR 'GYUR GRANG NA, DE LA

STONG LA 'BYUNG DANG 'JIG PA DAG ,'THAD PA NYID NI MA YIN NO, ,RE
ZHIG DNGOS PO NGO BO NYID STONG PA LA 'BYUNG BA DANG 'JIG PA DAG
YOD PAR MI 'THAD DE, CI'I PHYIR ZHE NA, YOD PA MA YIN PA'I PHYIR
RO, ,'DI LTAR NGO BO NYID YOD PA MA YIN PA LA DE DAG GANG GIS YOD
PAR 'GYUR, NGO BO NYID YOD PA MA YIN

PA'I PHYIR GANG GI 'DI'O ZHES THA SNYAD GDAGS PA NYID KYANG YOD
PA MA YIN PA DE LA CI ZHIG 'BYUNG NGO ZHE'AM, CI ZHIG 'JIG GO
ZHES JI SKAD DU BRJOD PAR BYA, DE LTA BAS NA STONG BA LA 'BYUNG
BA DANG 'JIG PA DAG 'THAD PA NYID MA YIN NO, ,DE LA 'DI SNYAM DU
DNGOS PO NGO BO NYID MI STONG BA LA

'BYUNG BA DANG 'JIG PA DAG YOD PAR SEMS NA, DE LA BSHAD PAR BYA
STE, MI STONG PA LA 'ANG 'BYUNG 'JIG DAG ,'THAD PA NYID NI MA YIN
NO, ,DNGOS PO RANG GI BDAG NYID KYIS YOD PAR 'GYUR BA MED PA LA
'BYUNG BA DANG 'JIG PA DAG YOD PAR 'THAD PA NYID MA YIN TE, 'DI
LTAR RANG BZHIN NI GZHAN DU

MI 'GYUR BA'I PHYIR RO, ,DE LTA BAS NA MI STONG PA LA YANG 'BYUNG
BA DANG 'JIG PA DAG 'THAD PA NYID MA YIN NO, ,YANG GZHAN YANG,
'DI LA GAL TE 'BYUNG BA DANG 'JIG PA DAG YOD PAR GYUR NA, GCIG PA
NYID DAM GZHAN NYID DU 'GYUR GRANG NA, DE LA; 'BYUNG BA DANG NI
'JIG PA DAG ,GCIG PA NYID DU

MI 'THAD DO, ,'BYUNG BA DANG NI 'JIG PA DAG ,GZHAN NYID DU YANG
MI 'THAD DO, ,RE ZHIG 'BYUNG BA DANG 'JIG PA DAG GCIG PA NYID DU
MI 'THAD DE, CI'I PHYIR ZHE NA, 'DI LTAR 'BYUNG BA NI SKYE BA YIN
LA 'JIG PA NI 'GA' PA STE, DON THA DAD PA'I PHYIR MI MTHUN PA DE
GNYIS JI LTAR GCIG PA NYID DU

@258A *, ,'GYUR, 'BYUNG BA DANG 'JIG PA DAG GZHAN NYID DU YANG MI
'THAD DE, CI'I PHYIR ZHE NA, DNGOS PO THAMS CAD NI ZAD PA'I BDAG
NYID CAN YIN PA'I PHYIR TE, 'DI LTAR DNGOS PO 'GA' YANG SKAD CIG
TZAM YANG MI RTAG PA NYID DANG BRAL BA MED PA DE'I PHYIR DNGOS PO
THAMS CAD ZAD PA'I BDAG

NYID CAN YIN NO, ,DNGOS PO NI NGO BO NYID LAS GZHAN NYID DU MI
'THAD PAS 'BYUNG BA DANG 'JIG PA DAG GZHAN NYID DU MI 'THAD DO,
,DE LTAR GANG GI PHYIR 'BYUNG BA DANG 'JIG PA DAG GCIG PA NYID
DANG GZHAN NYID DU MI 'THAD PA'I PHYIR 'BYUNG BA DANG, 'JIG PA
DAG MI 'THAD PA NYID DO, ,'BYUNG BA DANG NI 'JIG PA

DAG ,MTHONG NGO SNYAM DU KHYOD SEMS NA, ,KHYOD 'DI SNYAM DU DNGOS
PO RNAMS KYI 'BYUNG BA DANG 'JIG PA DAG MNGON SUM NYID DU MTHONG
BAS DE LA 'THAD PA GZHAN CI DGOS SNYAM DU SEMS NA'O, ,DE NI RIGS
PA MA YIN TE, CI'I PHYIR ZHE NA, 'DI LTAR, 'BYUNG BA DANG NI 'JIG
PA DAG ,GTI MUG NYID

KYIS MTHONG BA YIN, ,GTI MUG GIS SEMS BSGRIBS PA MI MKHAS PA DAG
'BYUNG BA DANG 'JIG PA DAG MTHONG NGO SNYAM DU DE LTAR SEMS KYI
'BYUNG BA DANG 'JIG PA DAG MTHONG BAR MI 'THAD DO, ,CI'I PHYIR
ZHE NA, 'DI LTAR GAL TE 'BYUNG BA DANG 'JIG PA DAG YOD PAR 'GYUR
NA DNGOS PO 'AM DNGOS PO MED PA LA

BRTEN GRANG NA, DNGOS PO DANG DNGOS PO MED PA DE DAG NI YOD PA MA
YIN TE, DE DAG MED NA GZHI MED PA'I 'BYUNG BA DANG, 'JIG PA DAG
MTHONG BAR GA LA RIGS, SMRAS PA, DNGOS PO DANG DNGOS PO MED PA
DAG JI LTAR YOD PA MA YIN, BSHAD PA, 'DI LA GAL TE DNGOS PO DANG
DNGOS PO MED PA DAG YOD PAR GYUR

NA; DE DAG DNGOS PO LAS SAM, DNGOS PO MED PA LAS SKYE GRANG NA,
DE LA; DNGOS PO DNGOS LAS MI SKYE STE, ,DNGOS MED DNGOS LAS MI
SKYE'O, ,DNGOS PO DNGOS YOD MI SKYE STE, ,DNGOS MED DNGOS MED MI
SKYE'O, ,DE LA RE ZHIG DNGOS PO DNGOS PO LAS SKYE BA MED DE, 'DI
LTAR BUM PA NI 'JIM PA NGES PAR GNAS PA LAS

MI SKYE'O, ,CI STE BUM PA NI 'JIM PA BCOS PA LAS SKYE BAR SEMS
NA, DE LTAR NA YANG 'JIM PA BCAS SHING 'GAGS PA NA, BUM PA SKYE
BAS DNGOS PO DNGOS PO LAS SKYE BA MA YIN TE, 'DI LTAR 'GAGS SHING
MED PA NI DNGOS PO MA YIN TE, DNGOS PO DANG DNGOS PO MED PA DAG
DON THA DAD PA'I PHYIR RO, ,CI STE

@258B YANG 'DI SNYAM DU 'JIM PA'I DNGOS PO NYID BUM PA YIN PAR
SEMS NA, DE LTA NA YANG DNGOS PO DNGOS PO LAS SKYE BA MA YIN TE,
'JIM PA LAS GZHAN PA'I DNGOS PO GZHAN MI SKYE BA'I PHYIR TE, 'JIM
PA NYID BUM PAR BRJOD PA'I PHYIR RO, ,DE LA 'DI SNYAM DU SHING
TOG GI DNGOS PO SHING LJON PA'I DNGOS PO LAS

SKYE BAR SEMS NA, DE YANG MI RUNG STE, CI'I PHYIR ZHE NA, SHING
TOG LAS SHING LJON PA GZHAN YIN PAR MI 'THAD PA'I PHYIR RO, ,DE
LTAR RE ZHIG DNGOS PO DNGOS PO LAS SKYE BA MED DO, ,DNGOS PO MED
PA YANG DNGOS PO LAS SKYE BA MED DE, 'DI LTAR BUM PA CHAG PA NI
BUM PA NGES PAR GNAS PA LAS MI SKYE STE,

NGES PAR GNAS PA LA CHAG PA MED PA'I PHYIR RO, ,BUM PA CHAG PA
BUM PA'I DNGOS PO LAS KYANG MI SKYE STE, CHAG CING MED PA NI
DNGOS PO MED PA'I PHYIR RO, ,DE LA 'DI SNYAM DU BUM PA DNGOS PO
MED PA THO BA'I DNGOS PO LAS SKYE BAR SEMS NA DE YANG MI RUNG
STE, 'DI LTAR GAL TE DNGOS PO MED PA THO BA LAS SKYE BAR

'GYUR NA BUM PA MED PAR YANG SKYE BAR 'GYUR RO, ,GAL TE DNGOS PO
MED PA SKYE NA DNGOS PO MED PA NYID DU MI 'GYUR TE, SKYE BA YOD
PA'I PHYIR RO, ,SKYE BA ZHES BYA BA CI YANG MED NA NI SKYE'O,
,ZHES BYA BA DE LA SU ZHIG YID CHES PAR RIGS, DE LTA BAS NA DNGOS
PO MED PA YANG DNGOS PO LAS SKYE BA MED DO, ,

DNGOS PO YANG DNGOS PO MED PA LAS SKYE BA MED DE, 'DI LTAR BUM PA
NI 'JIM PA 'GAGS PA LAS MI SKYE STE, 'GAGS PA NI MED PA'I PHYIR
RO, ,CI STE DNGOS PO 'GAGS SHING MED PA LAS SKYE BAR GYUR NA, DE
LTA NA DNGOS PO SKYE BA RGYU MED PA CAN DU 'GYUR PAS DE MI 'DOD
DE, DUS THAMS CAD DU THAMS CAD LAS

THAMS CAD SKYE BA DANG RTZOM PA THAMS CAD DON MED PA NYID DU
'GYUR BA'I PHYIR RO, ,DE LTA BAS NA DNGOS PO YANG DNGOS PO MED PA
LAS SKYE BA MED DE, DNGOS PO MED PA YANG DNGOS PO MED PA LAS SKYE
BA MED DO, ,'DI LTAR DNGOS PO MED PA BUM PA'I DNGOS PO MED PA LAS
MI SKYE STE, BUM PA'I DNGOS PO MED PA NI

BUM PA LOG PA TZAM STE, CI YANG MED PA'I PHYIR DANG BSKYED PAR
BYA BA'I DON NI CI ZHIG GANG YIN PA'I PHYIR RO, ,CI STE CI YANG
MED PA CI YANG MED PA LAS SKYE BAR 'GYUR NA NI DE LTA NA RI BONG
GI RVA YANG RTA'I RVA LAS SKYE BAR 'GYUR RO, ,CI STE DNGOS PO MED
PA CI ZHIG YIN NA NI CI ZHIG YIN PA'I PHYIR DNGOS PO NYID

@259A *, ,YIN GYI DNGOS PO MED PA MA YIN NO, ,DE LTA BAS NA DNGOS
PO MED PA YANG DNGOS MED PA LAS SKYE BA MED DO, ,YANG GZHAN YANG,
'DI LTAR GAL TE DNGOS PO SKYE BAR 'GYUR NA DE BDAG LAS SAM GZHAN
LAS SAM GNYI GA LAS SKYE BAR 'GYUR GRANG NA, DE LA DNGOS PO BDAG
LAS MI SKYE STE, ,

GZHAN LAS SKYE BA NYID MA YIN, ,BDAG DANG GZHAN LAS SKYE BA NI,
,YOD MIN JI LTAR SKYE BAR 'GYUR, ,RE ZHIG DNGOS PO NI BDAG LAS
SKYE BA MED DE, RANG GI BDAG NYID KYIS YOD PA LA NI YANG SKYE BAR
BRTAG PA DON MED PA NYID DU 'GYUR BA'I PHYIR DANG, THUG PA MED
PAR THAL BA'I SKYON DU 'GYUR BA'I

PHYIR RO, ,RANG GI BDAG NYID KYIS MED PA LA NI BDAG LAS ZHES BYA
BA'I TSIG KYANG MI 'THAD PA'I PHYIR TE, DE LTA BAS NA DNGOS PO NI
BDAG LAS SKYE BA MED DO, ,DNGOS PO NI GNAS LAS KYANG SKYE BA MED
DE, DNGOS PO MA SKYES SHING MED PA LA GZHAN MI 'THAD PA'I PHYIR
RO, ,'DI LTAR 'GA' ZHIG YOD NA GZHAN

YANG YOD PAR 'GYUR NA DE YANG MED DE, DE MED NA GZHAN YOD PAR GA
LA 'GYUR, CI STE 'GYUR NA NI DE NYID DNGOS PO YIN PAS YOD PA DE
LA YANG SKYE BAR CI BYA STE, SKYE BAR BRTAGS PA DON MED PA NYID
DU 'GYUR BA'I PHYIR RO, ,DE LTA BAS NA MA SKYES PAS GZHAN MED PA
KHO NA'I PHYIR, DNGOS PO NI BDAG DANG GZHAN

LAS KYANG SKYE BA MED DE, JI SKAD BSTAN PA'I SKYON GNYI GAR THAL
BAR 'GYUR BA'I PHYIR RO, ,DE LTA BAS NA DNGOS PO NI GNYI GA LAS
KYANG SKYE BA MED DO, ,DNGOS PO GANG BDAG DANG GZHAN DANG GNYI GA
LAS SKYE BA MED PA DE DAG GZHAN GANG LAS SKYE BAR SEMS, DE LTA
BAS NA DNGOS PO MI 'THAD DO, ,DNGOS

PO YOD PA MA YIN NA GANG GI DNGOS PO MED PAR 'GYUR, DNGOS PO DANG
DNGOS PO MED PA DAG YOD PA MA YIN NA GZHI MED PAR 'BYUNG BA DANG
'JIG PA DAG JI LTAR YOD PAR GYUR NA, YANG GZHAN YANG, DNGOS PO
YOD PAR KHAS BLANGS NA, ,RTAG DANG CHAD PAR LTA BAR NI, ,THAL BAR
'GYUR TE DNGOS DE NI, ,RTAG

DANG MI RTAG 'GYUR PHYIR RO, ,DNGOS PO LTA BA YOD NA SKYON CHEN
PO GZHAN 'DIR YANG 'GYUR TE, GANG GI PHYIR DNGOS PO DE YOD PAR
KHAS BLANGS NA RTAG PA DANG CHAD PAR LTA BAR THAL BAR 'GYUR RO,
,JI LTAR ZHE NA, 'DI LTAR YOD PA DE NI RTAG PA DANG MI RTAG PA'I
PHYIR TE, DNGOS PO GANG YIN PA DE YOD PAR KHAS LEN NA DE

@259B RTAG PA 'AM, MI RTAG PAR 'GYUR TE, DE LAS GZHAN DU MI 'THAD
PA'I PHYIR RO, ,DE LTAR RE ZHIG GAL TE DNGOS PO DE RTAG NA NI
RTAG PA'I SKYON DU THAL BAR 'GYUR LA, 'ON TE MI RTAG NA NI CHAD
PA'I SKYON DU THAL BAR 'GYUR BAS DE YANG MI 'DOD DE SKYON CHE
BA'I PHYIR RO, ,SMRAS PA, DNGOS PO YOD PAR KHAS BLANGS KYANG, ,

CHAD PAR MI 'GYUR RTAG MI 'GYUR, ,'DI LTAR DNGOS PO YOD PAR KHAS
BLANGS KYANG, ,RTAG PAR LTA BAR THAL BAR YANG MI 'GYUR LA, CHAD
PAR LTA BAR THAL BAR YANG MI 'GYUR TE, KHYOD GZHUNG LUGS GSAL BAR
MI SHES PAS DE LTAR SEMS PAR ZAD DO, ,'DI LTAR GAL TE DNGOS PO
YOD PAR KHAS BLANGS

NA; RTAG PA DANG CHAD PA'I SKYON DU THAL BAR 'GYUR NA, DE LTA NA
SRID PA MI 'THAD PAR 'GYUR TE, CI'I PHYIR ZHE NA, RTAG PA NI DES
PAR GNAS PA'I PHYIR DANG, CHAD PA NI MI 'JUG PA'I PHYIR RO,
,DNGOS POR LTA BA YOD NA YANG SRID PA 'THAD PAS DE'I PHYIR RTAG
PA DANG CHAD PAR LTA BA'I SKYON DU THAL BAR MI

'GYUR RO, ,DE JI LTAR ZHE NA, 'BRAS BU RGYU YI 'BYUNG 'JIG GI
,RGYUN DE SRID PA YIN PHYIR RO, ,'DI LTAR 'BRAS BU DANG RGYU'I
'BYUNG BA DANG 'JIG PA'I RGYUN GANG YIN PA DE NI SRID PA YIN TE,
DE LA GANG GI PHYIR RGYU 'JIG PAR 'GYUR BA DE'I PHYIR RTAG PA'I
SKYON DU THAL BAR MI 'GYUR LA, GANG GI PHYIR RGYU 'GAG

BZHIN PA LAS 'BRAS BU 'BYUNG BAR 'GYUR BA DE'I PHYIR CHAD PA'I
SKYON DU THAL BAR MI 'GYUR TE, DE'I PHYIR DE LTAR DNGOS PO YOD
PAR KHAS BLANGS KYANG SRID PA YOD PA'I PHYIR RTAG PA DANG CHAD
PA'I SKYON DU THAL BAR MI 'GYUR RO, ,BSHAD PA, GAL TE 'BRAS BU'I
'BYUNG 'JIG GI ,RGYUN DE SRID PA YIN GYUR NA, ,

'JIG LA YANG SKYE MED PA'I PHYIR, ,RGYU NI CHAD PAR THAL BAR
'GYUR, ,GAL TE 'BRAS BU DANG RGYU'I 'BYUNG BA DANG 'JIG PA'I
RGYUN GANG YIN PA DE SRID PA YIN PAR GYUR NA, DE LTA NA YANG
KHYOD LA CHAD PA KHO NAR THAL BAR 'GYUR TE, CI'I PHYIR ZHE NA,
'JIG PA LA YANG SKYE BA MED PA'I PHYIR TE, 'DI LTAR RGYU 'GAGS PA
LA

YANG SKYE BA MED PA'I PHYIR RO, ,DE LTAR RGYU 'GAGS PA LA YANG
SKYE BA MED PA'I PHYIR, RGYU CHAD PA KHO NAR THAL BAR 'GYUR RO,
,SMRAS PA, MI 'GYUR TE RGYU LAM 'BRAS BU GZHAN NYID MA YIN PA'I
PHYIR RO, ,'DI LTAR RGYU LAS 'BRAS BU GZHAN NYID YIN PAR MI 'THAD
DO, ,KHYOD KYIS KYANG, GANG LA BRTEN TE

@260A *, ,GANG 'BYUNG BA, ,DE NI RE ZHIG DE NYID MIN, ,DE LAS
GZHAN BA'ANG MA YIN PHYIR, ,DE PHYIR CHAD MIN RTAG MA YIN, ,ZHES
SMRAS PAS, DES NA RGYU LAS 'BRAS BU GZHAN NYID MA YIN PA'I PHYIR
RGYU CHAD PAR MI 'GYUR RO, ,BSHAD PA, KHO BOS DE SKAD SMRA MOD
KYI KHYOD KYIS DE'I RTEN GYI DE

KHO NA KHONG DU MA CHUD DO, 'DI LTAR GAL TE DNGOS PO 'GAG CING
DNGOS PO NYID SKYE BAR 'GYUR NA, DE GNYIS DE NYID DAM GZHAN NYID
DU JI LTAR MI 'GYUR, 'DI LTAR GAL TE RE ZHIG RGYUS RGYU'I GNAS
SKABS SPANGS TE 'BRAS BU'I GNAS SKABS SU 'PHO BAR GYUR NA NI, DE
LTA NA DE NYID RGYU YIN TE, DE'I GNAS

SKABS GZHAN DANG GZHAN DU GYUR PA 'BA' ZHIG TU ZAD DO, ,DPER NA
BRO GAR MKHAN GYIS CHA LUGS GZHAN SPANGS TE, CHA LUGS GZHAN LAN
PAR BYED PA DE LA CHA LUGS THA DAD PA NYID DU 'GYUR BA 'BA' ZHIG
TU ZAD KYI BRO GAR MKHAN LA THA DAD PA MED PA DE CHA LUGS THA DAD
PAR GYUR KYANG, DE NYID BRO GAR

MKHAN YIN PA DE BZHIN DU, GNAS SKABS GZHAN DU 'PHOS SU ZIN KYANG,
DE NYID RGYU YIN NA JI LTAR DE NYID YIN PAR MI 'GYUR, CI STE YANG
'DI SNYAM DU RGYU NI GNAS SKABS GZHAN DU MI 'PHO BAR RGYU 'GAG
PAR 'GYUR TE, RGYU 'GAGS PA NA 'BRAS BU SKYE BAR 'GYUR BAR SEMS
NA, DE LTA NA YANG GANG GI TSE

GZHAN 'GAGS PA LA GZHAN SKYES PA DE'I TSE JI LTAR GZHAN NYID DU
MI 'GYUR, KHO BO CAG LA NI DNGOS PO LA BRTEN NAS GDAGS PA NGO BO
NYID STONG PA SGYU MA DANG SMIG RGYU DANG GZUGS BRNYAN LTA BU
RNAMS LA DNGOS PO DE GANG GIR 'GYUR TE DNGOS PO DE GANG LAS GZHAN
DU 'GYUR TE DE NYID DANG GZHAN NYID DU

'GYUR BA MED DO, ,DE LTA BAS NA DNGOS POR LTA BA YOD NA RGYU
'GAGS PA YANG SKYE BA MED PA'I PHYIR RGYUN CHAD PA KHO NAR THAL
BAR 'GYUR RO, ,YANG GZHAN YANG, DNGOS PO NGO BO NYID YOD NA,
,DNGOS MED 'GYUR BAR MI RIGS SO, ,DNGOS PO NGO BO NYID KYIS YOD
NA NGO BO NYID YOD PA NI DNGOS PO MED PAR 'GYUR

BAR MI RIGS TE, CI'I PHYIR ZHE NA, RANG BZHIN NI GZHAN DU MI
'GYUR BA'I PHYIR RO, ,DE'I PHYIR DNGOS POR LTA BA YOD NA RGYU
YANG 'GAG PAR MI 'THAD LA 'BRAS BU YANG SKYE BAR MI 'THAD DE SKYE
BA DANG 'GAG PA DAG NI BKAG PAR GYUR PA YIN PA'I PHYIR, DE LA
RTAG PA KHO NA'I SKYON DU THAL BAR 'GYUR RO, ,YANG GZHAN

@260B YANG; MYA NGAN 'DAS PA'I DUS NA CHAD, ,SRID RGYUN RAB TU
ZHI PHYIR RO, ,MYA NGAN LAS 'DAS PA'I DUS NA DGRA BCOM PA'I SRID
PA'I RGYUN RAB TU ZHI BA'I PHYIR CHAD PA KHO NA'I SKYON DU YANG
THAL BAR 'GYUR RO, ,DE LTA BAS NA SRID PA'I RGYUN DE YOD PAR RTOG
NA YANG RTAG PA DANG CHAD PA KHO NA'I SKYON DU THAL BAR 'GYUR
RO,,

SMRAS PA, RE ZHIG SRID PA'I RGYUN NI RAB TU GRUB PO, ,MYA NGAN
LAS 'DAS PA'I DUS NA DGRA BCOM PA'I SRID PA'I RGYUN LDOG PA NI
KHO BO CAG LA MI GNOD PAS MYA NGAN LAS 'DAS PA'I DUS NA DE CHAD
PAR 'GYUR KYANG SLA'O, ,BSHAD PA, KHYOD KYI SRID PA'I RGYUN YOD
NA RTAG PA DANG CHAD PA'I SKYON DU

THAL BAR MI 'GYUR RO ZHES GANG SMRAS PA DE NYID KYANG KHO BOS
SRID PA'I RGYUN YOD KYANG RTAG PA DANG CHAD PA KHO NA'I SKYON DU
THAL BAR 'GYUR RO ZHES RAB TU BSTAN ZIN TO, ,RE ZHIG SRID PA'I
RGYUN NI RAB TU GRUB PO ZHES GANG SMRAS PA DE YANG RIGS PA MA YIN
TE, SRID PA'I RGYUN NI JI LTAR YANG MI 'THAD PA KHO NA'O, ,CI'I

PHYIR ZHE NA, 'DI LTAR; THA MA 'GAGS PAR GYUR PA NI, ,SRID PA
DANG POR SBYOR MI 'GYUR, ,DA LTAR GYI SRID PA'I MJUG GI SEMS NI
SRID PA THA MA'O, ,MA 'ONGS PA'I SRID PA'I SEMS SKYE PA'I DANG PO
NI SRID PA DANG PO'O, ,DE LA RE ZHIG SRID PA THA MA 'GAGS PA NI
SRID PA DANG PO DANG NYID MTSAMS SBYOR BA MED

DE; SRID PA THA MA 'GAGS PA YOD PA MA YIN PA'I PHYIR RO, ,'DI
LTAR DNGOS PO 'GAGS SHING MED PA LAS JI LTAR DNGOS PO SKYE BAR
'GYUR, CI STE SRID PA THA MA 'GAGS KYANG SRID PA DANG PO SKYE BAR
'GYUR NA NI, DE LTA NA SRID PA DANG PO RGYU MED PA LAS 'BYUNG BAR
'GYUR BAS, DE NI MI 'DOD DE SKYON DU

MAR THAL BAR 'GYUR BA'I PHYIR RO, ,DE LA 'DI SNYAM DU SRID PA THA
MA MA 'GAGS PA SRID PA DANG PO DANG NYID MTSAMS SBYOR BAR SEMS
NA, DE LA BSHAD PAR BYA STE, THA MA 'GAGS PAR MA GYUR PA, ,SRID
PA DANG POR SBYOR MI 'GYUR, ,SRID PA THA MA MA 'GAGS PA YANG SRID
PA DANG PO DANG NYID MTSAMS

SBYOR BA MED DE, CI'I PHYIR ZHE NA, SRID PA GNYIS SU THAL BAR
'GYUR BA'I PHYIR DANG, RGYU MED PA LAS BYUNG BA'I SKYON DU THAL
BAR 'GYUR BA'I PHYIR RO, ,SMRAS PA, SRID PA THA MA 'GAG PA DANG
MA 'GAGS PA SRID PA DANG PO DANG NYID MTSAMS SBYOR BA MED MOD KYI
'ON KYANG 'GAG BZHIN PA NYID MTSAMS

@261A *, ,SBYOR RO, ,BSHAD PA, GAL TE THA MA 'GAG BZHIN PA, ,DANG
PO SKYE BAR 'GYUR NA NI, ,'GAG BZHIN PA NI GCIG 'GYUR ZHING,
,SKYE BZHIN PA YANG GZHAN DU 'GYUR, ,GAL TE SRID PA THA MA 'GAG
BZHIN PA SRID PA DANG PO DANG NYID MTSAMS SBYOR BAR GYUR NA, 'GAG
BZHIN PA NI PHYED 'GAGS PA'I

PHYIR DANG, SKYE BZHIN PA YANG BYED SKYES PA'I PHYIR DE GNYIS
SRID PA GNYIS SU THAL BA'I SKYON DU 'GYUR TE, 'GAG BZHIN PA DANG
SKYE BZHIN PA DAG YOD PA'I PHYIR RO, ,SMRAS PA, SRID PA THA MA
'GAGS PA DANG 'GAG BZHIN PA SRID PA DANG PO DANG NYID MTSAMS
SBYOR BA MED DO ZHES BYA BA DES KHO BO LA CI BYA, YOD

NA RE ZHIG SRID PA DANG PO'I SKYE BA NI YOD DE, DE YOD PAS SRID
PA'I RGYUN YANG 'THAD DO, ,BSHAD PA, GAL TE 'GAG BZHIN SKYE BZHIN
DAG ,LHAN CIG SBYOR BA'ANG YOD MIN NA, ,PHUNG PO GANG LA 'CHI
'GYUR BA, ,DER NI SKYE BA'ANG 'BYUNG BAR 'GYUR, ,LHAN CIG SBYOR
BA'ANG ZHES BYA BA'I 'ANG GI SGRA NI

SRID PA THA MA 'GAGS PA DANG MA 'GAGS PA YANG BSDU BA'I DON TO,
,GAL TE SRID PA THA MA 'GAG BZHIN PA SRID PA DANG PO SKYE BZHIN
PA DANG LHAN CIG NYID MTSAMS SBYOR BA'ANG YOD PA MA YIN ZHING
SRID PA THA MA 'GAGS PA YANG SRID PA DANG PO DANG NYID MTSAMS
SBYOR BA YOD PA MA YIN LA, SRID PA THA

MA 'GAGS PA YANG SRID PA DANG PO DANG NYID MTSAMS SBYOR BA YOD PA
MA YIN PA BZHIN DU, SRID PA DANG PO'I SKYE BA NI YOD DO ZHES ZER
NA, DE LTA NA, PHUNG PO GANG DAG KHO NA LA 'CHI BAR 'GYUR BA DE
DAG KHO NA LA SKYE BA YANG 'BYUNG BAR THAL BAR 'GYUR TE, SKYE BA
GZHAN MI 'THAD PA'I PHYIR RO, ,DE YANG MI 'DOD DE DE LTA

BAS NA DE GSUM MA GTOGS PAR SRID PA 'BYUNG BAR MI 'THAD DO, ,DE
LTAR DUS GSUM DAG TU YANG, ,SRID PA'I RGYUN NI MI RIGS NA, ,DUS
GSUM DAG TU GANG MED PA, ,DE NI JI LTAR SRID PA'I RGYUN, ,DE'I
PHYIR DE LTAR YONGS SU BRTAGS NA SRID PA THA MA 'GAGS PA DANG MA
'GAGS PA DANG 'GAG BZHIN PA

SRID PA DANG PO DANG NYID MTSAMS SBYOR BAR MI 'THAD PA'I PHYIR
DUS GSUM DAG TU YANG SRID PA'I RGYUN MI RIGS SO, ,DUS GSUM DAG TU
SRID PA'I RGYUN GANG MED PA DE DANG JI LTAR SRID PA'I RGYUN DU
'THAD, SRID PA'I RGYUN YOD PA MA YIN NA, 'BYUNG BA DANG 'JIG PA
DAG YOD PAR GA LA 'GYUR, 'BYUNG BA DANG

@261B 'JIG PA DAG YOD PA MA YIN NA KHYOD KYI DUS LA SOGS PA DAG
'GRUB PAR GA LA 'GYUR, 'BYUNG BA DANG 'JIG PA BRTAG PA ZHES BYA
BA STE RAB TU BYED PA NYI SHU GCIG PA'O,, ,,SMRAS PA, SRID PA'I
RGYUN NI YOD PA KHO NA STE, CI'I PHYIR ZHE NA, DE BZHIN GSHEGS PA
YOD PA'I PHYIR RO, ,DE BZHIN

GSHEGS PA NI BCOM LDAN 'DAS DGRA BCOM PA YANG DAG PAR RDZOGS PA'I
SANGS RGYAS YOD DO, ,DES BSKAL PA GRANGS MED PA DAG GIS BYANG
CHUB YANG DAG PAR BSGRUBS TE, DE LTAR YANG MDO SDE GZHAN DAG LAS
DE'I TSE DE'I DUS NA NGA BRAM ZE'I KHYE'U MIG BZANG ZHES BYA BAR
GYUR TO, ,DE'I TSE DE'I DUS NA NGA

RGYAL PO NGA LAS NU ZHES BYA BAR GYUR TO ZHES GSUNGS TE, SRID
PA'I RGYUN MED NA DE MI 'THAD PAS DE'I PHYIR SRID PA'I RGYUN NI
YOD PA KHO NA'O, ,BSHAD PA, GAL TE DE BZHIN GSHEGS PA NYID 'THAD
NA NI, SRID PA'I RGYUN YANG YOD PAR 'GYUR GRANG NA, DE BZHIN
GSHEGS PA NYID MI 'THAD PAS DE'I SRID PA'I RGYUN

YOD PAR GA LA 'GYUR, JI LTAR ZHE NA, 'DI LA GAL TE DE BZHIN
GSHEGS PA ZHES BYA BA 'GA' ZHIG YOD PAR GYUR NA, DE PHUNG PO
RNAMS NYID DAM, PHUNG PO RNAMS LAS GZHAN ZHIG YIN GRANG NA, DE
LA; SKU MIN SKU LAS GZHAN MA YIN, ,DE LA SKU MED DE DER MED, ,DE
BZHIN GSHEGS PA SKU LDAN

MIN; ,DE BZHIN GSHEGS PA GANG ZHIG YIN, ,RE ZHIG PHUNG PO RNAMS
NYID DE BZHIN GSHEGS PA MA YIN TE, CI'I PHYIR ZHE NA, PHUNG PO
RNAMS 'BYUNG BA DANG 'JIG PA'I CHOS CAN YIN PA'I PHYIR DE BZHIN
GSHEGS PA MI RTAG PA NYID DU THAL BAR 'GYUR BA'I PHYIR DANG, NYE
BAR LEN PA PO DANG, NYE BAR LEN PA

DAG GCIG PA NYID DU MI 'THAD PA'I PHYIR RO, ,PHUNG PO RNAMS LAS
DE BZHIN GSHEGS PA GZHAN PA PHUNG PO MED PA'I CHOS LOGS SHIG NA
YANG MED DE, CI'I PHYIR ZHE NA, PHUNG PO MI RTAG PA RNAMS LAS
CHOS MI MTHUN PA'I PHYIR RTAG PA NYID DU THAL BAR 'GYUR PA'I
PHYIR DANG, GZHAN NYID YIN NA

GZUNG DU YOD PAR THAL BAR 'GYUR PA'I PHYIR TE, GZUNG NGU YANG MED
PAS DE'I PHYIR PHUNG PO RNAMS LAS DE BZHIN GSHEGS PA GZHAN YANG
MA YIN NO, ,DE BZHIN GSHEGS PA LA PHUNG PO RNAMS GANGS LA SHING
LJON PA'I NAGS TSAL BZHIN DU MED DE, CI'I PHYIR ZHE NA, RTEN DANG
BRTEN PA GZHAN MA YIN PA'I

@262A *, ,PHYIR MI RTAG PA NYID DU THAL BAR 'GYUR PA'I PHYIR RO,
,PHUNG PO RNAMS LA YANG DE BZHIN GSHEGS PA SHING LJON PA'I NAGS
TSAL NA SENG GE BZHIN DU MED DE, CI'I PHYIR ZHE NA, SKYON BSTAN
MA THAG PA NYID DU 'GYUR PA'I PHYIR RO, ,DE BZHIN GSHEGS PA PHUNG
PO RNAMS DANG SHING LJON PA'I SNYING PO DANG LDAN PA

BZHIN DU LDAN PA MA YIN TE, CI'I PHYIR ZHE NA, PHUNG PO RNAMS LAS
GZHAN MA YIN PA'I PHYIR MI RTAG PA NYID KYI SKYON DU 'GYUR PA'I
PHYIR RO, ,DE LTAR RNAM PA LNGAS BTZAL NA DE BZHIN GSHEGS PA NYE
BAR LEN PA LA MI SRID NA, KHYOD KYIS GANG GIS SRID PA'I RGYUN YOD
PAR YONGS SU BRTAGS PA'I DE BZHIN GSHEGS PA

DE GANG ZHIG YIN PA SMROS SHIG ,SMRAS PA, CI KHO BO PHUNG PO
RNAMS NYID DE BZHIN GSHEGS PA'AM, PHUNG PO RNAMS LAS DE BZHIN
GSHEGS PA GZHAN NO ZHES SMRA'AM, CI'I PHYIR KHYOD KHO BO LA RTAG
PA'AM MI RTAG PAR THAL BAR 'GYUR BA'I SKYON 'DOGS PAR BYED, KHO
BO NI PHUNG PO RNAMS LA BRTEN NAS DE

BZHIN GSHEGS PA GDAGS PAR BYA BA YIN PAR SMRA BAS, BRTEN NAS
GDAGS PAR BYA BA NI, ,NYE BAR LEN PA LAS DE NYID DAM GZHAN NYID
DU MI SMRA'O, ,DE'I PHYIR DE NYID DU BRJOD PAR BYA BA MA YIN PA'I
PHYIR MI RTAG PA NYID KYI SKYON DU MI 'GYUR LA GZHAN NYID DU
BRJOD PAR BYA BA MA YIN PA'I PHYIR RTAG PA NYID KYI SKYON

DU MI 'GYUR RO, ,BSHAD PA, CI KHYOD LEGS PAR SBYAR BA'I PHYED
KYIS GAR BYED DAM, KHYOD BRTEN NAS DE BZHIN GSHEGS PA GDAGS PAR
YANG SMRA LA, DE BZHIN GSHEGS PA NGO BO NYID LAS YANG 'GRUB PAR
YANG 'DOD KO, ,'O NA, GAL TE SANGS RGYAS PHUNG PO LA, ,BRTEN NAS
NGO BO NYID LAS MED,

GAL TE SANGS RGYAS PHUNG PO RNAMS LA BRTEN NAS GDAGS PAR BYA BA
YIN NA, DE'I DON NI SANGS RGYAS NGO BO NYID LAS MED PA MA YIN
NAM, 'DI LTAR NGO BO NYID LAS YOD PA LA NI YANG BRTEN NAS GDAGS
PAS CI BYA STE, DE'I NGO BO NYID GANG KHO NA YIN PA DE KHO NAS
GDAGS PAR BYA BAR 'GYUR RO, ,GANG GI PHYIR

DE NGO BO NYID MED PA DE'I PHYIR NYE BAR LEN PAS GANG GDAGS PAR
BYA BA STE, DE LTA BAS NA DE BZHIN GSHEGS PA NGO BO NYID LAS YOD
PA MA YIN NO, ,NGO BO NYID LAS GANG MED PA, ,DE GZHAN DNGOS LAS
GA LA YOD, ,DE BZHIN GSHEGS PA GANG NGO BO NYID LAS MED PA DE DAG
GZHAN GANG LAS YOD PAR SEMS NA,

@262B SMRAS PA, GZHAN GYI DNGOS PO LAS TE, DE BZHIN GSHEGS PA NI
NYE BAR LEN PA GZHAN DU GYUR LA BRTEN NAS GDAGS PAR BYA BA YIN
PAS DE'I PHYIR DE BZHIN GSHEGS PA GZHAN GYI DNGOS PO LAS YOD DO,
,BSHAD PA, GANG ZHIG GZHAN GYI DNGOS BRTEN NAS, ,DE DAG NYID DU
MI 'THAD DO, ,GANG ZHIG GZHAN

GYI DNGOS PO LA BRTEN NAS GDAGS PAR BYA BA DE NI BDAG NYID YOD DO
ZHES BRJOD PAR MI 'THAD DE, CI'I PHYIR ZHE NA, RANG LAS MA GRUB
PA'I PHYIR RO, ,GANG ZHIG BDAG NYID MED PA DE, ,JI LTAR DE BZHIN
GSHEGS PAR 'GYUR, ,DE BZHIN GSHEGS PA GANG ZHIG RANG GI BDAG NYID
MED PA DE NYID NYE

BAR LEN PA GZHAN DU GYUR PAS GDAGS PAR BYA NA JI LTAR DE BZHIN
GSHEGS PAR 'GYUR, GAL TE DE RANG GI BDAG NYID MED PAR NYE BAR LEN
PA LA BRTEN NAS BDAG NYID YOD PAR 'GYUR NA NI, DE LTA NA NYE BAR
LEN PA LA BRTEN TE SKYES PAR 'GYUR BAS DE YANG MI 'DOD DE, MI
RTAG PA NYID LA SOGS PA'I SKYON

DU THAL BAR 'GYUR BA'I PHYIR RO, ,YANG GZHAN YANG, GAL TE NGO BO
NYID MED NA, ,GZHAN DNGOS YOD PAR JI LTAR 'GYUR, ,NGO BO NYID
DANG GZHAN DNGOS DAG ,MA GTOGS DE BZHIN GSHEGS DE GANG, ,GAL TE
DE BZHIN GSHEGS PA NGO BO NYID MED DE, NGO BO NYID YOD PA MA YIN
NA, ,GZHAN GYI DNGOS PO YOD PAR GA

LA 'GYUR, 'DI LTAR GANG NGO BO NYID LAS GZHAN YIN PA DE GZHAN GYI
DNGOS PO ZHES BYA NA, NGO BO NYID MED PA DE GANG LAS GZHAN GYI
DNGOS POR 'GYUR, DE LTA BAS NA GZHAN GYI DNGOS PO YANG YOD PA MA
YIN PA NYID DO, ,'O NA NGO BO NYID DANG GZHAN GYI DNGOS PO DAG MA
GTOGS PAR DE BZHIN GSHEGS PA DE GANG

YIN PA DANG GANG GIS GDAGS PAR BYA BA DE SMROS SHIG ,SMRAS PA,
KHYOD BRTEN NAS GDAGS PAR BYA BA'I DON RNAM PAR MI SHES PAR MI
RIGS PA MANG PO DE SNYED CIG SMRA STE, GZHAN GYI TSIG LA CO 'DRI
BA TZAM GYIS NI DE KHO NA'I DON YONGS SU SHES PAR MI NUS SO, ,DE
BZHIN GSHEGS PA RNAMS LA BRTEN

NAS GDAGS PAR BYA BA GANG YIN PA DE LA CI DE BZHIN GSHEGS PA NGO
BO NYID LAS YOD DAM 'ON TE GZHAN GYI DNGOS PO LAS YOD CES BYA
BA'I TSIG DE'I GLAN KAR MI 'GYUR RO, ,BSHAD PA, 'JIG RTEN NA,
'DRE YIS BYA BA GANG YIN PA, ,DE NI BYIS PA DAG BYED DO, ,ZHES
BRJOD PA DE NI BDEN PA

@263A *, ,KHO NA STE, KHO BA NI BRTEN NAS GDAGS PAR BYA BA'I DON
RNAM PAR MI SHES PA YIN LA, KHYOD NI MA YIN PA LTA ZHIG ,KHYOD
KYIS GANG DAG LA DE BZHIN GSHEGS PA YOD PA NYID DU YONGS SU
BRTAGS PA'I PHUNG PO RNAMS NI NYE BAR LEN PA NYID DU MI 'THAD DO,
,DE JI LTAR ZHE NA, GAL

TE PHUNG PO MA BRTEN PAR, ,DE BZHIN GSHEGS PA 'GA' YOD NA, ,DE NI
DAG DOD RTEN 'GYUR ZHING, ,BRTEN NAS DE LAS 'GYUR LA RAG YANG
SKYES PAR GYUR LA PHUNG PO RNAMS KYIS DE GSAL BA TZAM BZHIN
GSHEGS PA ZHES BYA BA 'GA' ZHIG YOD CING, DE PHUNG PO RNAMS NYE
BAR LEN PAR 'GYUR NA NI, DE LTA NA NI

DE BZHIN GSHEGS PA BRTEN NAS YOD PAR 'GYUR LA RAG GO, ,DE YANG
SKYES PAR GYUR LA PHUNG PO RNAMS KYIS DE GSAL BA TZAM ZHIG BYED
PAR 'GYUR DU NI, PHUNG PO RNAMS LA MA BRTEN PAR, ,DE BZHIN GSHEGS
PA 'GA' YANG MED, ,GANG ZHIG MA BRTEN YOD MIN PA, ,DES NI JI LTAR
NYER LEN 'GYUR, ,

PHUNG PO RNAMS LA MA BRTEN PAR DE BZHIN GSHEGS PA 'GA' YANG MI
'THAD DE, GANG PHUNG PO RNAMS LA MA BRTEN PAR MED NA, MED PA DES
JI LTAR PHUNG PO RNAMS NYE BAR LEN PAR 'GYUR, SMRAS PA, GZHUNG
LUGS DANG 'GAL BA DE BSHAD DE CI RUNG, 'DI LTAR BCOM LDAN 'DAS
KYIS 'KHOR BA LA THOG

MA DANG THA MA MED DO ZHES GSUNGS PAS, DE LA NYE BAR LEN PA PO
DANG NYE BAR BLANGS PA DAG SNGA PHYI YOD PAR 'THAD PAR GA LA
'GYUR TE, DE NI RTAG TU NYE BAR LEN PA DANG BCAS PAS GDAGS PAR
BYA BA YIN NO, ,BSHAD PA, GAL TE 'KHOR BA LA THOG MA DANG THA MA
MED PAS NYE BAR LEN PA PO DANG

NYE BAR BLANGS PA DAG SNGA PHYI YOD PAR MI 'THAD NA NI, DE BZHIN
GSHEGS PA NI NYE BAR LEN PA PO YIN LA PHUNG PO RNAMS NI NYE BAR
BLANG BA YIN NO ZHES BYA BA 'DI YANG MI 'THAD PA MA YIN NAM, CI'I
PHYIR ZHE NA, 'DI LTAR, NYE BAR BLANGS PA MA YIN PA, ,NYE BAR LEN
PAR CIS MI 'GYUR, ,NYE BAR LEN

PA MED PA YI, ,DE BZHIN GSHEGS PA CI YANG MED, ,'DI LA NYE BAR
BLANGS PA YIN PAS NYE BAR LEN PA ZHES BYA LA, NYE BAR LEN PAR
BYED PAS NYE BAR LEN PA PO ZHES BYA BAS, DE'I PHYIR NYE BAR LEN
PA POS NYE BAR BLANGS PA MA YIN PA NI NYE BAR LEN PA MA YIN LA,
NYE BAR BLANGS PA NYE BAR LEN PAR MI BYED PA

@263B YANG NYE BAR LEN PA PO MA YIN NO, ,'KHOR BA LA THOG MA DANG
THA MA MED NA 'DI NI NYE BAR BLANGS PA'O, ,'DI NI NYE BAR LEN PAR
BYED PA'O ZHES BYA BA DE MI 'THAD DO, ,DE LTAR SNGA PHYI MED NA
KHYOD KYI PHUNG PO RNAMS JI LTAR NYE BAR BLANG BA YIN PA DANG,
KHYOD KYIS YONGS SU BRTAGS PA'I DE BZHIN GSHEGS PA DE JI LTAR NYE
BAR LEN

PA PO YIN PA DE SMROS SHIG ,DE LTA BAS NA SNGA PHYI MED NA NYE
BAR LEN PA PO YANG MI 'THAD PA NYID YIN LA, NYE BAR BLANG BA YANG
MI 'THAD PA NYID DO, ,SMRAS PA, DE NI 'THAD DE, CI'I PHYIR ZHE
NA, DE NYID DANG GZHAN NYID DU BRJOD PAR BYA BA MA YIN PA'I PHYIR
TE, NYE BAR LEN PA PO DANG NYE BAR BLANG BA NI DE NYID DANG GZHAN
NYID DU

MI BRJOD DO, ,RE ZHIG DE NYID DU MI BRJOD DE BYED PA PO'I TSIG
THA DAD PA'I PHYIR RO, ,GZHAN NYID DU YANG MI BRJOD DAM SO SOR
'GRUB PA MED PA'I PHYIR RO, ,DE LTA BAS NA DE GNYI GA YANG YOD DE
DE NYID DANG GZHAN NYID DU NI BRJOD PAR MI NUS SO, ,BSHAD PA, CI
KHYOD MDZA' BSHES KYI BLOS DGRA BO DPANG DU LEN TAM,

KHYOD GANG KHO NAS NYE BAR LEN PA PO DANG NYE BAR BLANGS BA DAG
RAB TU 'GRUB PAR MI 'THAD PA DE KHO NAS DE DAG RAB TU BSGRUB PA'I
PHYIR RTZOM PAR BYED KO, ,'DI LTAR GAL TE NYE BAR BLANG BA DANG
NYE BAR LEN PA PO ZHIG YOD PAR GYUR NA GCIG PA NYID DAM, GZHAN
NYID DU 'GYUR BAR THE TSOM MED DO, ,GANG DAG

GCIG PA NYID DU YANG YOD PA MA YIN LA GZHAN NYID DU YANG YOD PA
MA YIN PA DE DAG GZHAN DU JI LTAR YOD PAR 'GYUR, DE LTA BAS NA
NYE BAR BLANG BA YANG YOD PA MA YIN PA NYID LA NYE BAR LEN PA PO
YANG YOD PA MA YIN PA NYID DO, ,THA SNYAD KYI DBANG GIS NYE BAR
LEN PA PO DANG NYE BAR BLANGS PA DAG RJOD

PAR BYED NA YANG DE NYID KYI MA YIN PA GZHAN NYID KYANG MA YIN
PAR BRJOD DGOS TE DE NI NGES PA KHO NAR DE LTAR BLTA'O, ,GZHAN DU
NA DE BZHIN GSHEGS PA BDAG DANG NYE BAR LEN PA BDAG MED PA DAG JI
LTAR GZHAN NYID DU MI 'GYUR, SLOB DPON 'PHAGS PA LHAS KYANG, GANG
PHYIR GZUGS LA BDAG MED PA, ,

DE PHYIR GZUGS LAS BDAG GZHAN 'GYUR, ,GRANG DANG TSA BA THA DAD
NYID, ,MED CES BRJOD PAR MI RUNG BZHIN, ,ZHES GSUNGS SO, ,CI STE
YANG NYE BAR LEN PA PO ZHIG YOD PAR GYUR NA DE LTA NA YANG, RNAM
PA LNGAS NI BTZAL BYAS NA, ,GANG ZHIG DE NYID GZHAN NYID DU, ,MED
PA'I DE BZHIN GSHEGS PA DE,,

@264A *, ,NYE BAR LEN PAS JI LTAR GDAGS, ,DE BZHIN GSHEGS PA GANG
NYE BAR LEN PA GANG GIS GDAGS PAR BYA BA DE NYID LA RNAM PA LNGAS
BTZAL NA DE NYID DANG GZHAN NYID DU BRJOD PAR BYA BA MA YIN PA
NYE BAR LEN PA LA MED NA JI LTAR DE BZHIN GSHEGS PA YOD DO ZHES
BRJOD PAR BYA, DE LTA BAS NA

BRTEN NAS GDAGS PA DANG YOD PA NYID KYANG MI 'THAD DO, ,SMRAS PA,
JI SRID DU NYE BAR LEN PA ZHES BYA BA PHUNG PO LNGA PO 'DI, SNGON
DU DMIGS PAR 'GYUR BA DE SRID DU JI LTAR MED PAR 'GYUR TE, DE'I
PHYIR RE ZHIG NYE BAR LEN PA NI YOD DO, ,KHA LO SGYUR BA MED PAR
SHING RTA MI 'GRO BAS 'DI LA NYE BAR LEN PA

PO YANG YOD PAR 'GYUR RO, ,BSHAD PA, CI KHYOD CHU BO SHUGS DRAG
POS KHYER BA NA RTZA DRUNGS PHYUNG LA 'JU'AM, KHYOD NYE BAR
BLANGS PAS NYE BAR LEN PA PO RAB TU BSGRUB PAR 'DOD KO, ,GANG GI
TSE, GANG ZHIG NYE BAR BLANG PA DE, ,DE NI NGO BO NYID LAS MED,
,NYE BAR BLANG BA GANG YOD DO SNYAM DU

SEMS PA DE YANG RTEN CING 'BREL PAR 'BYUNG BA'I PHYIR NGO BO NYID
MED DO, ,SMRAS PA, DE NI RE ZHIG YOD DE GAL TE BDAG GI DNGOS PO
LAS YOD PA MA YIN YANG GZHAN GYI DNGOS PO LAS YOD DO, ,BSHAD PA,
BDAG GI DNGOS LAS GANG MED PA, ,DE BZHIN DNGOS LAS YOD RE SKAN,
,NYE BAR LEN PA

GANG BDAG GI DNGOS PO LAS MED PA DE GZHAN GYI DNGOS PO LAS YOD
PAR 'GYUR RE SKAN, GANG GI TSE BDAG GI DNGOS PO 'GA' ZHIG YOD NA
NYE BAR LEN PA NI BDAG GI DNGOS PO LAS YOD PA MA YIN PAS, DE'I
PHYIR DE LAS GZHAN YANG YOD PA MA YIN PA NYID DO, ,GZHAN MED NA
JI LTAR GZHAN LAS YOD PAR

'GYUR, DE LTA BAS NA NYE BAR LEN PA NI, GZHAN GYI DNGOS PO LAS
KYANG YOD PA MA YIN NO, ,MNGON SUM DU DMIGS PA ZHES GANG SMRAS PA
DE YANG RANG GI SEMS KUN TU RMONGS PA'I SKYON GYIS SGYU MA DANG
RMI LAM MTHONG BA BZHIN DU MTHONG BA YIN GYI, 'DI LA YANG DAG PAR
CUNG ZAD KYANG MED DE, 'DI BDEN NO SNYAM DU

MNGON PAR ZHEN PA DE SPANG BA'I PHYIR, BCOM LDAN 'DAS KYIS DBU
BRDOS PA DANG CHU'I CHU BUR DANG SMIG RGYU DANG CHU SHING GI
PHUNG PO DANG SGYU MA'I DPE DAG BKA' STZAL CING, SGYU MA 'DI NI
BYIS PA 'DRID PA'O ZHES KYANG GSUNGS TE, GANG GI PHYIR DE DAG YOD
PA MA YIN PA DE'I PHYIR, DE LTAR NYER BLANG NYER LEN PO, ,RNAM

@264B PA KUN GYIS STONG PA YIN, ,STONG PAS DE BZHIN GSHEGS STONG
PA, ,JI LTA BUR NA 'DOGS PAR 'GYUR, ,DE LTAR GANG GI PHYIR NYE
BAR LEN PA NGO BO NYID LAS KYANG YOD PA MA YIN LA GZHAN GYI DNGOS
PO LAS KYANG YOD PA MA YIN PA DE'I PHYIR NYE BAR LEN PA STONG PA
YIN NO, ,GANG GI PHYIR NYE BAR LEN PA PO YANG

RNAM PA KUN GYIS YONGS SU BRTAGS NA NGO BO NYID LAS KYANG YOD PA
MA YIN LA GZHAN GYI DNGOS PO LAS KYANG YOD PA MA YIN PA DE'I
PHYIR NYE BAR LEN PA PO YANG STONG PA YIN NO, ,DE'I PHYIR KHYOD
DBU BRDOS PA DANG, CHU'I CHU BUR DANG SMIG RGYU DANG CHU SHING GI
PHUNG PO DANG SGYU MA LTAR SNYING PO MED CING NGO BO NYID

STONG PA'I NYE BAR LEN PAS, SGYU MA'I SKYES BU DANG RMI LAM DANG
GZUGS BRNYAN DANG DRI ZA'I GRONG KHYER LTAR SNYING PO MED CING
NGO BO NYID STONG PA'I DE BZHIN GSHEGS PA YOD DO ZHES JI LTAR
'DOGS PAR BYED PA JE SMROS SHIG ,DE LTA BAS NA RE ZHIG RANG GI
PHYOGS LA CHAGS PA THOD LA CI GANG BRTEN NAS YOD

PAR 'DOGS PA DANG, GANG BRTEN NAS YOD PA NYID DANG MED PA NYID
SPANGS TE DBU MAR BSGRUBS PA 'DI YOD PAS 'DI 'BYUNG LA, 'DI MED
PAS 'DI MI 'BYUNG NGO ZHES 'DOGS PAR BYED PA DE GNYIS LAS GANG
BRTEN NAS GDAGS PAR BYA BA'I DON RNAM PAR MI SHES PA YIN PA DE
SOMS SHIG ,DE LTA BAS

NA BRTEN NAS GDAGS PAR BYA BA'I DON NI DNGOS PO GANG BRTEN NAS
GDAGS PAR BYA BA DE NI RNAM PA THAMS CAD DU NGO BO NYID STONG
PA'I PHYIR YOD PA DANG MED PAR BRJOD PAR BYA BA MA YIN PA DE NYID
YIN TE, THA SNYAD KYI TSIG LA NI SKYON MED DO, ,SMRAS PA, GAL TE
DE LTAR DE DAG THAMS CAD STONG NGO ZHES KYANG

BRJOD PAR MI BYA BA YIN NA 'O NA KHYOD BAG TSA BA MED PAR GSANG
BSTOD DE, 'DI DAG THAMS CAD STONG NGO ZHES SMRA'AM, BSHAD PA,
STONG NGO ZHES BRJOD PAR MI BYA BA YIN NA ZHES BYA BA NI SHIN TU
NYUNG NGU ZHIG BRJOD PA YIN TE, STONG NGO ZHES KYANG MI BRJOD DE,
,MI STONG ZHES KYANG MI BYA ZHING, ,GNYIS

DANG GNYIS MIN MI BYA STE, ,GDAGS PA'I DON DU BRJOD PAR BYA,
,STONG NGO ZHES KYANG BRJOD PAR MI BYA, MI STONG NGO ZHES KYANG
MI BYA, STONG PA DANG MI STONG PA DANG, STONG PA YANG MA YIN MI
STONG PA YANG MA YIN NO ZHES KYANG BRJOD PAR MI BYA'O, ,YANG DAG
PA MA YIN PA'I KUN TU RTOG PA SPANG PA'I PHYIR DANG,

@265A *, ,DON DAM PA'I DE KHO NA GDAGS PA'I DON DU NI DE DAG
BRJOD PAR BYA STE 'OG NAS KYANG, THA SNYAD LA NI MA BRTEN PAR,
,DAM PA'I DON NI BSTAN MI NUS, ,DAM PA'I DON LA MA BRTEN PAR,
,MYA NGAN 'DAS PA 'THOB MI 'GYUR, ,ZHES 'BYUNG NGO, SLOB DPON
'PHAGS PA LHAS KYANG, GAL TE

DNGOS PO RANG BZHIN YOD, ,STONG MTHONG YON TAN CI ZHIG YOD, ,RTOG
PAS BCINGS PA MTHONG BAS NA, ,'DIR NI DE NYID DGAG PAR BYA, ,ZHES
GSUNGS SO, ,SMRAS PA, GAL TE DE BZHIN GSHEGS PA NGO BO NYID LAS
KYANG YOD PA MA YIN LA GZHAN GYI DNGOS PO LAS KYANG YOD PA MA YIN
NO, ,

CI'I PHYIR RTAG PA DANG MI RTAG PA LA SOGS PA DANG, MTHA' DANG
MTHA' MED PA LA SOGS PAR BRJOD PAR BYA BA MA YIN NO ZHES BSHAD,
DE BZHIN GSHEGS PA MED PA NYID DO, ,ZHES GSAL BA KHO NAR BRJOD
PAR BYA BA'I RIGS PA SNYAM BSHAD PA, DE BZHIN GSHEGS PA BRTEN NAS

GDAGS PAR BYA BA GANG YIN PA DE, YOD DO ZHE'AM, MED DO ZHES JI
LTAR BRJOD PAR RIGS, 'DI LTAR GAL TE DE BZHIN GSHEGS PA ZHIG YOD
PAR GYUR NA, NYE BAR LEN PA MED PA YANG YOD PA KHO NAR 'GYUR BA'I
RIGS NA, NYE BAR LEN PA MED PAR NI YOD PA MA YIN NO, ,GANG NYE
BAR LEN PA MED PA

NI YOD PA MA YIN PA DE JI LTAR YOD DO ZHES BRJOD PAR BYA, DE
BZHIN GSHEGS PA GANG LA BRTEN NAS, GDAGS PAR BYA BA DE JI LTAR
MED DO ZHES KYANG BRJOD PAR BYA STE, 'DI LTAR AU DUM B'A RA'I ME
TOG MED PA NI GDAGS SU MED DO, ,DE LTAR GANG GI PHYIR RE ZHIG DE
BZHIN GSHEGS PA NGO BO NYID LAS

KYANG YOD PA MA YIN LA GZHAN GYI DNGOS PO LAS KYANG YOD PA MA YIN
PA DE'I PHYIR BSHAD PA, RTAG DANG MI RTAG LA SOGS BZHI, ,ZHI BA
'DI LA GA LA YOD, ,MTHA' DANG MTHA' MED LA SOGS BZHI, ,ZHI BA 'DI
LA GA LA YOD, ,DE BZHIN GSHEGS PA NGO BO NYID STONG PA NGO BO
NYID ZHI BA GANG YIN PA DE

LA RTAG PA DANG MI RTAG PA LA SOGS PA BZHI PO, DE BZHIN GSHEGS PA
RTAG PA DANG, DE BZHIN GSHEGS PA MI RTAG PA DANG, DE BZHIN GSHEGS
PA RTAG KYANG RTAG LA, MI RTAG KYANG MI RTAG PA DANG, DE BZHIN
GSHEGS PA RTAG PA YANG MA YIN MI RTAG PA YANG MA YIN PA ZHES BYA
BA DE DAG 'THAD

@265B PAR GA LA 'GYUR, MTHA' DANG MTHA' MED PA LA SOGS PA BZHI
PO, DE BZHIN GSHEGS PA MTHA' YOD PA DANG, DE BZHIN GSHEGS PA
MTHA' MED PA DANG, DE BZHIN GSHEGS PA MTHA' YOD KYANG YOD LA,
MTHA' MED KYANG MED PA DANG, DE BZHIN GSHEGS PA MTHA' YOD PA YANG
MA YIN

MTHA' MED PA YANG MA YIN PA ZHES BYA BA DE DAG 'THAD PAR GA LA
'GYUR TE, DE BZHIN GSHEGS PA ZHES BYA BA NGO BO NYID DANG, GZHAN
GYI DNGOS PO DANG BRAL BA GANG YIN PA RTAG PA DANG MI RTAG PA LA
SOGS PA DE DAG LAS GANG YANG RUNG BA ZHIG TU 'GYUR BA DE GANG
YIN, GANG GI PHYIR PHUNG PO RNAMS LA BRTEN NAS

GDAGS PAR BYA BA YIN PA DE'I PHYIR DE BZHIN GSHEGS PA MED DO ZHES
KYANG BRJOD PAR MI BYA STE, 'DI LTAR GANG BRTEN NAS GDAGS PAR BYA
BA DE, JI LTAR MED PAR 'GYUR, 'OG NAS KYANG, DE LTAR LEN LAS
GZHAN MA YIN, ,DE NI NYER LEN NYID KYANG MIN, ,BDAG NI NYE BAR
LEN MED MIN, ,MED PA

NYID DU 'ANG DE MA NGES, ,ZHES 'BYUNG NGO, ,DE'I PHYIR DE LTAR DE
BZHIN GSHEGS PA YOD PA NYID DANG MED PA NYID KYI PHYOGS DANG BRAL
BA TSE 'DI NYID LA BRTEN PA LAS DE BZHIN GSHEGS PA DMIGS SU MED
PA LA GTI MUG GIS KUN NAS DKRIS PA'I SEMS DANG LDAN PA DE KHO NA
MTHONG BA LKOG TU GYUR PA,

GANG GIS 'DZIN SDUG GZUNG GYUR BA, ,DE NI MYA NGAN 'DAS PA LA,
,DE BZHIN GSHEGS PA YOD CE 'AM, ,MED CES RNAM RTOG RTOG PAR BYED,
,GANG GIS 'DZIN PA STUG PO GZUNG BAR 'GYUR BA 'DI NYID BDEN GYI
GZHAN NI DON MED PA'O SNYAM DU SEMS PA DE NI DE BZHIN GSHEGS PA
MYA NGAN LAS 'DAS

PA LA 'DI LTA STE, DE BZHIN GSHEGS PA YOD PA NYID DO ZHE'AM, DE
BZHIN GSHEGS PA MED PA NYID DO ZHES BYA BAR RNAM PAR RTOG PA LA
DE LTAR RNAM PAR RTOG PAR BYED DO, ,DE BZHIN GSHEGS PA MYA NGAN
LAS 'DAS NAS YOD CE 'AM, DE BZHIN GSHEGS PA MYA NGAN LAS 'DAS NAS
MED CE'AM,,

DE BZHIN GSHEGS PA MYA NGAN LAS 'DAS NAS YOD KYANG YOD LA MED
KYANG MED CE'AM, DE BZHIN GSHEGS PA MYA NGAN LAS 'DAS NAS YOD PA
YANG MA YIN MED PA YANG MA YIN ZHES BYA BA DE LTA RTOG PAR BYED
DO, ,GANG DAG BDAG NYID CHE BRTEN CING 'BREL PAR 'BYUNG BA SHES
PA'I SGRON ME'I SNANG

@266A *, ,BAS BLO'I MIG LA PHAN BTAGS PA DANG, DNGOS PO RNAMS
YANG DAG PA JI LTA BA BZHIN DU MTHONG BA DE DAG LA NI, NGO BO
NYID KYIS STONG DE LA, ,SANGS RGYAS MYA NGAN 'DAS NAS NI, ,YOD DO
ZHE'AM MED DO ZHES, ,BSAM PA 'THAD PA NYID MI 'GYUR, ,DE BZHIN
GSHEGS PA NGO BO NYID DANG GZHAN

GYI DNGOS POS STONG PA SGYU MA DANG GZUGS BRNYAN DANG SPRUL PA
LTA BU MYA NGAN LAS 'DAS PA DE LA SANGS RGYAS BCOM LDAN 'DAS MYA
NGAN LAS 'DAS NAS YOD DO ZHE 'AM, SANGS RGYAS BCOM LDAN 'DAS MYA
NGAN LAS 'DAS NAS MED DO ZHES BSAM PA DE DAG 'THAD PA NYID DU MI
'GYUR RO, ,DE LTAR YANG BCOM

LDAN 'DAS KYIS DGA' BO KHYOD 'DI LTAR TSE 'DI LA DE BZHIN GSHEGS
PA YANG DAG PAR RJES SU MA MTHONG BA DE BAR 'GYUR RO ZHES GSUNGS
PA'I PHYIR RO, ,DE BZHIN GSHEGS PA MYA NGAN LAS 'DAS NAS YOD DO
ZHE'AM, DE BZHIN GSHEGS PA MYA NGAN LAS 'DAS NAS MED DO ZHES PA
DAG GIS, GANG DAG SANGS

RGYAS SPROS 'DAS SHING, ,ZAD PA MED LA SPROS BYED PA, ,SPROS PAS
NYAMS PA DE KUN GYIS, ,DE BZHIN GSHEGS PA MTHONG MI 'GYUR, ,DE'I
PHYIR DE LTAR GANG DAG SANGS RGYAS BCOM LDAN 'DAS 'JIG RTEN PA'I
SPROS PA THAMS CAD LAS YANG DAG PAR 'DAS SHING ZAD PA MED PA LA,
YOD PA DANG MED PA DANG RTAG PA DANG

MI RTAG PA LA SOGS PA'I SPROS PA RNAMS KYIS SPROS PAR BYED PA DE
DAG THAMS CAD NI SPROS PA DE DAG GIS YE SHES KYI MIG NYAMS PAS
DMUS LONG GIS NYI MA BZHIN DU DE BZHIN GSHEGS PA MTHONG BAR MI
'GYUR TE, DE BZHIN GSHEGS PA 'JIG RTEN LAS 'DAS PA'I CHOS LA GNAS
PA LA YOD

PA LA SOGS PA 'JIG RTEN PA'I SPROS PA RNAMS KYIS JI LTAR LTA BAR
NUS, ZAD PA MED PA ZHES BYA BA NI 'GRO BA MED PA'I DON TE, 'GRO
MED GOM PA GANG GIS BKRI, ZHES GSUNGS PA LTA BU'O, ,DE LTA BAS NA
DE BZHIN GSHEGS PA NI NGO BO NYID MED PA NYID YIN PAS DE LA SRID
PA'I RGYUN NI YOD PA KHO NA YIN

TE; DE BZHIN GSHEGS PA YOD PA'I PHYIR RO ZHES GANG SMRAS PA DE
RIGS PA MA YIN NO, ,DE LA 'JIG RTEN NI RNAM PA GNYIS TE, SEMS CAN
GYI 'JIG RTEN DANG 'DU BYED KYI 'JIG RTEN DU 'DOD DO, ,DE LA DE
BZHIN GSHEGS PA BRTAGS PAS NI SEMS CAN GYI 'JIG RTEN YANG BRTAGS
PA YIN

@266B LA; DE BZHIN GSHEGS PA BRTAGS PA 'DI NYID KYIS 'DU BYED KYI
'JIG RTEN YANG BRTAGS PAR KHONG DU CHUD PAR BYA'O, ,CI'I PHYIR
ZHE NA, 'DI LTAR, DE BZHIN GSHEGS PA DNGOS NYID GANG, ,DE NI 'GRO
'DI'I NGO BO NYID, ,GANG GI PHYIR DE BZHIN GSHEGS PA'I NGO BO
NYID GANG YIN PA DE NI

'GRO BA 'DI'I NGO BO NYID KYANG YIN PA DE'I PHYIR DE BZHIN GSHEGS
PA BRTAGS PA 'DI NYID KYIS 'GRO BA 'DI DAG KYANG BRTAGS PA YIN
NO, ,SMRAS PA, DE BZHIN GSHEGS PA'I NGO BO NYID GANG YIN, BSHAD
PA, DE BZHIN GSHEGS PA DNGOS NYID MED, ,'GRO 'DI NGO BO NYID MED
DO, ,JI LTAR ZHE NA, GANG

GI PHYIR DE BZHIN GSHEGS PA PHUNG PO RNAMS LA BRTEN NAS GDAGS PAR
BYA BA YIN GYI RANG LAS RAB TU GRUB PA MED PA DE'I PHYIR NGO BO
NYID MED DO, ,'GRO BA 'DI DAG KYANG DE DANG DE DAG LA BRTEN NAS
GDAGS PAR BYA BA YIN GYI 'DI DAG LA RANG LAS RAB TU GRUB PA CUNG
ZAD KYANG MED PAS DE'I PHYIR

'GRO BA YANG DE BZHIN GSHEGS PA BZHIN DU NGO BO NYID MED DO, ,NGO
BO NYID MED PA'I PHYIR 'DI LA YANG, RTAG DANG MI RTAG LA SOGS
BZHI, ,ZHI BA 'DI LA GA LA YOD, ,MTHA' DANG MTHA' MED LA SOGS
BZHI, ,ZHI BA 'DI LA GA LA YOD, ,CES BSHAD DO, ,SMRAS PA, DE LTA
MA YIN TE, 'DUS BYAS

NI GCIG TU MI RTAG PA ZHES BRJOD LA, DE BZHIN GSHEGS PA NI MI
RTAG PA ZHES MI BRJOD PAS DE LA, DE BZHIN GSHEGS PA'I DNGOS NYID
GANG, ,DE NI 'GRO 'DI'I NGO BO NYID, ,CES BYA BAR JI LTAR 'THAD,
BSHAD PA, DE NI 'OG NAS KYANG, SANGS RGYAS RNAMS KYIS CHOS BSTAN
PA, ,BDEN PA

GNYIS LA YANG DAG BRTEN, ,'JIG RTEN KUN RDZOB BDEN PA DANG, ,DAM
PA'I DON GYI BDEN PA'O, ,ZHES 'BYUNG BAS DE LA 'JIG RTEN GYI KUN
RDZOB KYI BDEN PA GANG GIS BUM PA YOD DO SAB MA YOD DO ZHES BRJOD
PA DE NYID KYIS BUM PA CHAG GO SAB MA TSIG GO ZHES DE DAG MI RTAG
PAR YANG BRJOD DO, ,

GANG GI TSE DE KHO NA SAB MA TZAM PA DE'I TSE NI BUM PA DANG SAB
MA DAG BRTEN NAS GDAGS PAR BYA BA YIN PAS MI 'THAD NA DE DAG CHAG
PA DANG TSIG PA LTA 'THAD PAR GA LA 'GYUR, GZHAN YANG DE BZHIN
GSHEGS PA YANG 'JIG RTEN GYI KUN RDZOB KYI DBANG GIS DE BZHIN
GSHEGS PA BGRES

@267A *, ,SO; ,DE BZHIN GSHEGS PA MYA NGAN LAS 'DAS SO, ,ZHES MI
RTAG PAR YANG BRJOD DO, ,GANG GI TSE DON DAM PAR BSAM PA DE'I TSE
NI DE BZHIN GSHEGS PA NYID MI 'THAD NA BGRES PA DANG MYA NGAN LAS
'DAS PA DAG LTA 'THAD PAR GA LA 'GYUR TE, DE'I PHYIR DE BZHIN

GSHEGS PA'I NGO BO NYID GANG YIN PA DE NI 'GRO BA 'DI'I NGO BO
NYID KYANG YIN NO, ,DE LTA BAS NA SEMS CAN GYI 'JIG RTEN BRTAGS
PAS 'DU BYED KYI 'JIG RTEN YANG BRTAGS PAR GRUB PO, ,DE BZHIN
GSHEGS PA BRTAG PA ZHES BYA BA STE RAB TU BYED PA NYI SHU GNYIS
PA'O,, ,,DBU MA'I RTZA BA'I

'BREL BA BUD DHA P'A LI TA, BAM PO DGU PA, 'DIR SMRAS PA, 'DOD
CHAGS ZHE SDANG GTI MUG RNAMS, ,KUN TU RTOG LAS 'BYUNG BAR
GSUNGS, ,SDUG DANG MI SDUG PHYIN CI LOG ,BRTEN PA 'DI LAS KUN TU
'BYUNG, ,'DI LA 'DOD CHAGS DANG ZHE SDANG DANG GTI MUG RNAMS NI
KUN TU RTOG PA LAS 'BYUNG

BAR MDO SDE DAG LAS RGYA CHER GSUNGS TE, SDUG PA DANG MI SDUG
PA'I PHYIN CI LOG LA BRTEN PA NYID LAS KUN TU 'BYUNG BAS, DE'I
PHYIR 'DOD CHAGS DANG ZHE SDANG DANG GTI MUG RNAMS NI YOD PA YIN
NO, ,'DIR BSHAD PA, GANG DAG SDUG DANG MI SDUG PA'I, ,PHYIN CI
LOG LA BRTEN 'BYUNG BA, ,DE DAG

NGO BO NYID LAS MED, ,DE PHYIR NYON MONGS YANG DAG MED, ,GANG DAG
DE LTAR SDUG PA DANG MI SDUG PA'I PHYIN CI LOG LA BRTEN NAS KUN
TU RTOG PA LAS 'BYUNG BA DE DAG NI NGO BO NYID LAS MED PAS DE'I
PHYIR NYON MONGS PA RNAMS YANG DAG PAR YOD PA MA YIN NO, ,YANG
GZHAN YANG, BDAG GI YOD

NYID MED NYID NI, ,JI LTA BUR YANG 'GRUB PA MED, ,DE MED NYON
MONGS RNAMS KYI NI, ,YOD NYID MED NYID JI LTAR 'GRUB, ,BDAG GI
YOD PA NYID DANG MED PA NYID NI RNAM PA GANG GIS KYANG JI LTA BUR
YANG 'GRUB PA MED DO, ,BDAG DE MED NA NYON MONGS PA RNAMS KYI YOD
PA NYID DANG MED PA NYID JI

LTAR 'GRUB PAR 'GYUR, CI'I PHYIR ZHE NA, NYON MONGS DE DAG GANG
GI YIN, ,DE YANG 'GRUB PA YOD MA YIN, ,NYON MONGS PA DE DAG NI
'GA' ZHIG GI YIN TE NYON MONGS PA DE DAG GANG GI YIN PA DE YANG
RNAM PA THAMS CAD DU 'GRUB PA YOD PA MA YIN NO, ,GAL TE GANG MED
CI ZHIG

@267B YOD; ,NYON MONGS CUNG ZAD YOD MA YIN, GAL TE NYON MONGS PA
DE DAG GANG GI YIN PA DE YANG 'GRUB PA YOD PA MA YIN NA, GANG MED
NA CI ZHIG YOD DE NYON MONGS PA CUNG ZAD KYANG YOD PA MA YIN NO,
,CI STE GANG YANG MED PAR NYON MONGS PA RNAMS YOD DE DE RNAMS NI
SU'I YANG MA YIN NO SNYAM

NA DE LA BSHAD PAR BYA STE, RANG LUS LTA BZHIN NYON MONGS RNAMS,
,NYON MONGS CAN LA RNAM LNGAR MED, ,RANG LUS LTA BZHIN NYON MONGS
CAN, ,NYON MONGS PA LA RNAM LNGAR MED, ,JI LTAR RANG GI LUS LA
LTA BA PHUNG PO LNGA PO DAG LA RNAM PA LNGAR YOD PA MA YIN PA DE
BZHIN DU NYON MONGS PA RNAMS KYANG

NYON MONGS PA CAN GYI SEMS LA RNAM PA LNGAR YOD PA MA YIN, JI
LTAR RANG GI LUS LA LTA BA PHUNG PO LNGA BO DAG RNAM PA LNGAR YOD
PA MA YIN PA DE BZHIN DU NYON MONGS PA CAN GYI SEMS KYANG NYON
MONGS PA RNAMS LA RNAM PA LNGAR YOD PA MA YIN NO, ,YANG GZHAN
YANG, SDUG DANG MI SDUG PHYIN CI LOG ,NGO BO

NYID LAS YOD MIN PA, ,SDUG DANG MI SDUG PHYIN CI LOG ,BRTEN NAS
NYON MONGS GANG DAG YIN, ,SDUG PA DANG MI SDUG PA'I PHYIN CI LOG
DAG NGO BO NYID LAS YOD PA MA YIN PA DE'I TSE, SDUG PA DANG MI
SDUG PA'I PHYIN CI LOG DAG NI YANG DAG PA MA YIN NO, ,GANG YANG
DAG PA MA YIN PA DE NI YOD PA

MA YIN TE, SDUG PA DANG MI SDUG PA'I PHYIN CI LOG DE DAG YOD PA
MA YIN NA DE DAG LA BRTEN NAS 'BYUNG BA'I NYON MONGS PA DE DAG MA
YIN TE, DE DAG GI RGYU CAN NYON MONGS PA RNAMS JI LTAR YOD PAR
'GYUR, SMRAS PA, GZUGS SGRA RO DANG REG BYA DANG, ,DRI DANG CHOS
DAG RNAM DRUG NI, ,GZHI STE

'DOD CHAGS ZHE SDANG DANG, ,GTI MUG GI NI YIN PAR BRTAGS, ,GZUGS
DANG SGRA DANG RO DANG REG PA DANG DRI DANG CHOS DAG RNAM PA DRUG
NI 'DOD CHAGS DANG ZHE SDANG DANG GTI MUG GI GZHI YIN PAR RNAM
PAR BRTAGS TE, GZHI DE DAG YOD NA SDUG PA DANG MI SDUG PA'I PHYIN
CI LOG DAG KUN TU

'BYUNG BAS DE'I PHYIR SDUG PA DANG MI SDUG PA'I PHYIN CI LOG DAG
LA BRTEN NAS 'DOD CHAGS DANG ZHE SDANG DANG GTI MUG RNAMS 'BYUNG
NGO, ,'DIR BSHAD PA, GZUGS SGRA RO DANG REG PA DANG, ,DRI DANG
CHOS DAG 'GA' ZHIG PA, ,DRI ZA'I GRONG KHYER LTA BU DANG, ,SMIG
RGYU RMI LAM 'DRA BA YIN, ,

@268A *, ,SGYU MA'I SKYES BU LTA BU DANG, ,GZUGS BRNYAN 'DRA BA
DE DAG LA, ,SDUG PA DANG NI MI SDUG PA, ,'BYUNG BAR YANG NI GA LA
'GYUR, ,GZUGS DANG, SGRA DANG, RO DANG, REG PA DANG, DRI DANG,
CHOS DAG NI 'BA' ZHIG PA BRAL BA CI YANG MED PA MA 'DRES BA NGO
BO NYID MED PA

STE; DRI ZA'I GRONG KHYER LTA BU DANG SMIG RGYU DANG RMI LAM 'DRA
BA YIN PAS, SGYU MA'I SKYES BU LTA BU DANG GZUGS BRNYAN DANG 'DRA
BA DE DAG LA SDUG PA DANG MI SDUG PA 'BYUNG BAR GA LA 'GYUR, YANG
GZHAN YANG, GANG LA BRTEN NAS SDUG PA ZHES, ,MI SDUG PAR NI GDAGS
BYA BA, ,SDUG PA MI LTOS

YOD MIN PAS, ,DE PHYIR SDUG PA 'THAD MA YIN, ,GANG LA BRTEN NAS
MI SDUG PA MI SDUG PAR GDAGS PAR BYA'I SDUG PA MI SDUG PA LA MA
LTOS PA'I SNGA ROL NA YOD PA MA YIN PAS DE'I PHYIR SDUG PA 'THAD
PA MA YIN NO, ,GANG LA BRTEN NAS MI SDUG PA, ,SDUG PA ZHES NI
GDAGS BYA BA, ,MI

SDUG MI LTOS YOD MIN PAS, ,DE PHYIR MI SDUG 'THAD MA YIN, ,GANG
LA BRTEN NAS SDUG PA SDUG PAR GDAGS PAR BYA'I MI SDUG PA SDUG PA
LA MA LTOS PA'I SNGA ROL NA YOD PA MA YIN PAS DE'I PHYIR MI SDUG
PA 'THAD PA MA YIN NO, ,SDUG PA YOD PA MA YIN NA, ,'DOD CHAGS
'BYUNG

BAR GA LA 'GYUR, MI SDUG YOD PA MA YIN NA, ,ZHE SDANG 'BYUNG BAR
GA LA 'GYUR, ,SDUG PA YOD PA MA YIN NA 'DOD CHAGS 'BYUNG BAR GA
LA 'GYUR ZHING, MI SDUG PA YOD PA MA YIN NA ZHE SDANG 'BYUNG BAR
GA LA YANG 'GYUR, 'DIR SMRAS PA, MDO SDE LAS RTAG PA LA SOGS PA
PHYIN CI LOG

BZHI YOD PAR GSUNGS PAS DE DAG YOD PA'I PHYIR PHYIN CI LOG TU
'GYUR PA YANG YOD DO, ,DE LA GANG MI RTAG PA LA RTAG PA ZHES
'DZIN PA DE NI PHYIN CI LOG YIN LA, GANG MI RTAG PA LA MI RTAG PA
ZHES BYA BAR 'DZIN PA DE NI PHYIN CI LOG MA YIN TE, LHAG MA RNAMS
LA YANG DE BZHIN NO, ,'DIR

BSHAD PA, GAL TE MI RTAG RTAG PA ZHES, ,DE LTAR 'DZIN PA LOG YIN
NA, ,STONG LA RTAG PA YOD MIN PAS, ,'DZIN PA JI LTAR LOG MA YIN,
,GAL TE MI RTAG PA LA RTAG PA ZHES DE LTAR 'DZIN PA PHYIN CI LOG
MA YIN NO SNYAM DU SEMS NA DE LA BSHAD PAR BYA STE, NGO BO NYID
STONG

@268B PA LA MI RTAG PA CUNG ZAD KYANG YOD PA MA YIN PAS DE MED NA
DE LTAR 'DZIN PA JI LTAR PHYIN CI LOG MA YIN PAR 'GYUR, LHAG MA
RNAMS LA YANG DE BZHIN NO, ,GAL TE MI RTAG MI RTAG CES, ,DE LTAR
'DZIN PA LOG MIN PA, ,STONG LA MI RTAG YOD MIN PAS, ,'DZIN PA JI
LTAR LOG MA

YIN; ,GAL TE MI RTAG PA LA MI RTAG PA ZHES DE LTAR 'DZIN PA PHYIN
CI LOG MA YIN NO SNYAM DU SEMS NA, DE LA BSHAD PAR BYA STE, NGO
BO NYID STONG PA LA MI RTAG PA CUNG ZAD KYANG YOD PA MA YIN PAS
DE MED NA DE LTAR 'DZIN PA JI LTAR PHYIN CI LOG MA YIN PAR 'GYUR,
LHAG MA RNAMS LA

YANG DE BZHIN NO, ,GANG GIS 'DZIN DANG 'DZIN GANG DANG, ,'DZIN PA
PO DANG GANG GZUNG BA, ,THAMS CAD NYE BAR ZHI BA STE, ,DE PHYIR
'DZIN PA YOD MA YIN, ,GANG GIS 'DZIN PA NI BYED PAR GYUR PAS SO,
,'DZIN PA GANG YIN PA NI DNGOS POR GYUR PA'O, ,'DZIN PA PO GANG
YIN PA NI BYED

PA POR GYUR PA'O, ,GANG GZUNG BA NI LAS SU GYUR PA'O, ,DE DAG
THAMS CAD NYE BAR ZHI BA NI NGO BO NYID LAS NYE BAR ZHI BA STE,
DE DAG JI LTA BA DE LTAR SONG BA DANG MA SONG BA DANG BGOM PA
BRTAG PA RGYAS PAR BSHAD ZIN PAS, DE'I PHYIR 'DZIN PA YOD PA MA
YIN NO, ,LOG PA'AM YANG DAG

NYID DU NI, ,'DZIN PA YOD PA MA YIN NA, ,GANG LA PHYIN CI LOG YOD
CING, ,GANG LA PHYIN CI MA LOG YOD, ,LOG PA'AM YANG DAG PA NYID
DU 'DZIN PA DE DAG YOD PA MA YIN NA GANG LA PHYIN CI LOG YOD PAR
'GYUR ZHING GANG LA PHYIN CI MA LOG PA YOD PAR 'GYUR, YANG GZHAN
YANG, ,PHYIN

CI LOG TU GYUR PA LA, ,PHYIN CI LOG DAG MI SRID DO, ,PHYIN CI LOG
TU MA GYUR LA'ANG, ,PHYIN CI LOG DAG MI SRID DO, ,PHYIN CI LOG TU
'GYUR BZHIN LA'ANG, ,PHYIN CI LOG DAG MI SRID DO, ,PHYIN CI LOG
TU GYUR PA LA PHYIN CI LOG DAG MI SRID CING, PHYIN CI LOG TU MA
GYUR PA LA

YANG MI SRID, PHYIN CI LOG TU 'GYUR BZHIN PA LA YANG MI SRID DE,
JI LTAR MI SRID PA DE LTAR NI SONG BA DANG, MA SONG BA DANG BGOM
PA BRTAG PA'I RAB TU BYED BAR RGYAS PAR BSTAN PA BZHIN DU KHONG
DU CHUD PAR BYA'O, ,GANG LA PHYIN CI LOG SRID PA, ,BDAG NYID KYIS
NI RNAM PAR

@269A *, ,DPYOD, DE GANG LA PHYIN CI LOG DAG SRID PA BDAG NYID
KYIS RNAM PAR DPYOD CIG ,YANG GZHAN YANG, PHYIN CI LOG RNAMS MA
SKYES NA, ,JI LTA BUR NA YOD PAR 'GYUR, ,PHYIN CI LOG RNAMS SKYE
MED NA, ,PHYIN CI LOG CAN GA LA YOD, ,PHYIN CI LOG GANG

DAG NGO BO NYID LAS MA SKYES PA DE DAG JI LTA BUR NA YOD PAR
'GYUR, DE PHYIN CI LOG DE RNAMS NGO BO NYID LAS SKYE BA MED NA
PHYIN CI LOG CAN YOD PAR GA LA 'GYUR, DNGOS PO BDAG LAS MI SKYE
STE, ,GZHAN LAS SKYE BA NYID MA YIN, ,BDAG DANG GZHAN LAS KYANG
MIN NA, ,PHYIN CI LOG CAN

GA LA YOD, ,YANG GZHAN YANG, GAL TE BDAG DANG SDUG PA DAG ,RTAG
DANG BDE BA YOD NA NI, ,BDAG SHES SDUG SHES RTAG SHES DANG, ,BDE
SHES PHYIN CI LOG MA YIN, ,GAL TE BDAG DANG SDUG PA DANG RTAG PA
DANG BDE BA ZHES BYA BA BZHI PO DE DAG YOD NA NI DE DAG YOD PA'I
PHYIR RO, ,

RTAG TU SHES PA DANG, SDUG PAR SHES PA DANG, RTAG PAR SHES PA
DANG, BDE BAR SHES PA DE DAG PHYIN CI LOG MA YIN PAR 'GYUR RO,
,DE LA 'DI SNYAM DU BDAG DANG SDUG PA DANG RTAG PA DANG BDE BA
ZHES BYA BA BZHI PO DE DAG NI YOD PA MA YIN GYI BDAG MED PA LA
SOGS PA BZHI PO DAG NI YOD

DO, DE DAG LA PHYIN CI LOG TU 'DZIN PAS PHYIN CI LOG DAG KYANG
YOD PAR SEMS NA, DE LA BSHAD PAR BYA STE, GAL TE BDAG DANG SDUG
PA DANG, ,RTAG DANG BDE BA MED NA NI, ,BDAG MED MI SDUG MI RTAG
DANG, ,SDUG BSNGAL YOD PA MA YIN NO, ,GAL TE BDAG DANG SDUG

PA DANG RTAG PA DANG BDE BA ZHES BYA BA BZHI PO DE DAG MED NA NI,
DE DAG MED PA'I PHYIR BDAG MED PA DANG MI SDUG PA DANG MI RTAG PA
DANG SDUG BSNGAL ZHES BYA BA BZHI PO DAG KYANG YOD PA MA YIN TE,
LTOS PA MED PA'I PHYIR RO, ,DE'I PHYIR RGYU'I KHYAD PAR 'DIS
KYANG PHYIN CI LOG RNAMS YOD

PA MA YIN NO, ,DE LTAR PHYIN CI LOG 'GAGS PAS, ,MA RIG PA NI 'GAG
PAR 'GYUR, ,MA RIG 'GAGS PAR GYUR NA NI, ,'DU BYED LA SOGS 'GAG
PAR 'GYUR, ,DE LTAR LAM GYIS PHYIN CI LOG RNAMS 'GAG LA, PHYIN CI
LOG 'GAGS PAS MA RIG PA 'GAG ,MA RIG

@269B PA 'GAGS PAS 'DU BYED LA SOGS PA'I DON 'GAG PAR 'GYUR RO,
,GAL TE LA LA'I NYON MONGS PA, ,GANG DAG NGO BO NYID YOD NA, ,JI
LTA BUR NA SPONG BAR 'GYUR, ,YOD PA SU ZHIG SPONG BAR BYED, ,GAL
TE LA LA'I NYON MONGS PA GANG DAG NGO BO NYID KYIS YOD CING YANG
DAG PA DANG

DE KHO NA DANG BDEN PA YIN NA DE DAG JI LTAR SPANG BAR 'GYUR, YOD
PA SU ZHIG SPONG BAR BYED DE SPONG BAR MI 'THAD PA'I PHYIR RO,
,DE LA 'DI SNYAM DU NYON MONGS PA RNAMS NI NGO BO NYID KYIS MED
PA NYID YIN TE, NGO BO NYID KYIS MED PA DE DAG SPONG BAR BYED DO
SNYAM DU SEMS NA, DE LA BSHAD PAR

BYA STE, GAL TE LA LA'I NYON MONGS PA, ,GANG DAG NGO BO NYID MED
NA, ,JI LTA BUR NA SPONG BAR 'GYUR, ,MED PA SU ZHIG SPONG BAR
BYED, ,GAL TE LA LA'I NYON MONGS PA GANG DAG NGO BO NYID KYIS MED
CING YANG DAG PA DE DANG DE KHO NA DANG BDEN PA MA YIN NA, DE DAG
JI LTAR SPONG BAR 'GYUR,

MED PA SU ZHIG SPONG BAR BYED DE SPANG BAR MI 'THAD PA'I PHYIR
RO, ,PHYIN CI LOG BRTAG PA ZHES BYA BA STE RAB TU BYED PA NYI SHU
GSUM PA'O,, ,,'DIR SMRAS PA, GAL TE 'DI DAG KUN STONG NA, ,'BYUNG
BA MED CING 'JIG PA MED, ,'PHAGS PA'I BDEN PA BZHI PO RNAMS,
,KHYOD LA

MED PAR THAL BAR 'GYUR, ,'PHAGS PA'I BDEN PA BZHI MED PAS, ,YONGS
SU SHES DANG SPANG BA DANG, ,BSGOM DANG MNGON DU BYA BA DAG
,'THAD PAR 'GYUR BA MA YIN NO, ,DE DAG YOD PA MA YIN PAS, ,'BRAS
BU BZHI YANG YOD MA YIN, ,'BRAS BU MED NA 'BRAS GNAS MED, ,

ZHUGS PA DAG KYANG YOD MA YIN, ,GAL TE SKYES BU GANG ZAG BRGYAD,
,DE DAG MED NA DGE 'DUN MED, ,'PHAGS PA'I BDEN RNAMS MED PA'I
PHYIR, ,DAM PA'I CHOS KYANG YOD MA YIN, ,CHOS DAG DGE 'DUN YOD
MIN NA, ,SANGS RGYAS JI LTAR YOD PAR 'GYUR, ,DE SKAD SMRAS NA

DKON MCHOG NI, ,GSUM LA GNOD PA BYED PA YIN, ,GAL TE 'GRO BA 'DI
DAG KUN STONG NA DE'I PHYIR 'BYUNG BA MED CING 'JIG PA MED DO,
,DE DAG MED PAS 'PHAGS PA'I BDEN PA BZHI PO RNAMS KHYOD LA MED
PAR THAL BAR 'GYUR RO, ,'PHAGS PA'I BDEN PA BZHI MED PAS SDUG

@270A *, ,BSNGAL YONGS SU SHES PA DANG KUN 'BYUNG BA SPANG BA
DANG LAM BSGOM PA DANG 'GOG PA MNGON SUM DU BYA BA DAG 'THAD PAR
'GYUR BA MA YIN NO, ,SDUG BSNGAL YONGS SU SHES PA DANG KUN 'BYUNG
BA SPANG BA DANG LAM BSGOM PA DANG 'GOG PA MNGON SUM DU BYA BA DE
DAG YOD PA MA YIN

PAS DGE SBYONG GI 'BRAS BU BZHI YANG YOD PA MA YIN NO, ,DGE
SBYONG GI 'BRAS BU MED NA, 'BRAS BU LA GNAS PA DANG ZHUGS PA
SKYES BU GANG ZAG BRGYAD PO DAG KYANG YOD PA MA YIN NO, ,GAL TE
SKYES BU GANG ZAG BRGYAD PO DE DAG MED NA DGE 'DUN MED DE, YANG
GZHAN YANG, 'PHAGS PA'I

BDEN PA RNAMS MED PA'I PHYIR DAM PA'I CHOS KYANG YOD PA MA YIN
NO, ,DAM PA'I CHOS DANG DGE 'DUN YOD PA MA YIN NA SANGS RGYAS JI
LTAR YOD PAR 'GYUR TE, DE SKAD DU STONG PA NYID DU SMRA NA DKON
MCHOG GSUM LA GNOD PA BYED PA YIN NO, ,YANG GZHAN YANG, STONG
NYID 'BRAS BU

YOD PA DANG, ,CHOS MA YIN DANG CHOS NYID DANG, ,'JIG RTEN PA YI
THA SNYAD NI, ,KUN LA GNOD PA BYED PA YIN, ,STONG PA NYID BZUNG
NA CHOS MA YIN PA DANG CHOS NYID DANG DE DAG GIS BYAS PA'I 'BRAS
BU YOD PA DANG 'JIG RTEN PA'I THA SNYAD KUN LA YANG GNOD PA BYED
PA YIN PAS DE LTA BAS NA

DNGOS PO THAMS CAD STONG PA MA YIN NO, ,DE LA BSHAD PA KHYOD KYIS
NI, ,STONG NYID DGOS DANG STONG NYID DANG, ,STONG NYID DON NI MA
RTOGS PAS, ,DE PHYIR DE LTAR GNOD PA BYED, ,KHYOD KYIS NI STONG
PA NYID BSTAN PA'I DGOS PA GANG YIN PA DANG, STONG PA NYID KYI
MTSAN NYID GANG YIN PA DANG STONG

PA NYID KYI DON GANG YIN PA DE DAG YANG DAG PA JI LTA BA BZHIN DU
MA RTOGS PA DE'I PHYIR DE LTAR GNOD PA BYED DO, ,SANGS RGYAS
RNAMS KYIS CHOS BSTAN PA, ,BDEN PA GNYIS LA YANG DAG BRTEN, ,'JIG
RTEN KUN RDZOB BA BDEN DANG, ,DAM PA'I DON GYI BDEN PA'O, ,GANG
DAG BDEN PA DE

GNYIS KYI, ,RNAM DBYE RNAM PAR MI SHES PA, ,DE DAG SANGS RGYAS
BSTAN PA NI, ,ZAB MO'I DE NYID RNAM MI SHES, ,SANGS RGYAS BCOM
LDAN 'DAS RNAMS KYIS CHOS BSTAN PA NI BDEN PA GNYIS PO 'DI DAG LA
BRTEN NAS 'BYUNG STE, 'JIG RTEN PA'I KUN RDZOB KYI BDEN PA ZHES
BYA BA

@270B NI CHOS RNAMS NGO BO NYID STONG PA DAG LA 'JIG RTEN GYIS
PHYIN CI LOG MA RTOGS PAS CHOS THAMS CAD SKYE BAR MTHONG BA GANG
YIN PA STE, DE NI DE DAG NYID LA KUN RDZOB TU BDEN PA NYID YIN
PAS KUN RDZOB KYI BDEN PA'O, ,DON DAM PA'I BDEN PA NI 'PHAGS PA
RNAMS KYIS PHYIN CI LOG TU

THUGS SU CHUD PAS CHOS THAMS CAD SKYE BA MED PAR GZIGS PA GANG
YIN PA STE DE NI DE DAG NYID LA DON DAM PAR BDEN PA NYID YIN PAS
DON DAM PA'I BDEN PA'O, ,DE LA GANG DAG KUN RDZOB KYI BDEN PA
DANG DON DAM PA'I BDEN PA DE GNYIS KYI RNAM PAR DBYE BA RNAM PAR
MI SHES PA DE DAG NI SANGS

RGYAS KYI BSTAN PA ZAB MO'I DE NYID RNAM PAR MI SHES PA YIN NO,
,'DI LA 'DI SNYAM DU SMRA BAR 'DOD PA'I DON NI CHOS THAMS CAD
SKYE BA MED PA ZHES BYA BA'I DON DAM PA'I BDEN PA DE NYID YIN NA,
THA SNYAD KYI BDEN PA GNYIS PA 'DI CI DGOS SNYAM DU SEMS NA, DE
LA BSHAD PAR BYA STE, THA SNYAD LA NI

MA BRTEN PAR, ,DAM PA'I DON NI BSTAN MI NUS, ,DAM PA'I DON LA MA
BRTEN PAR, ,MYA NGAN 'DAS PA THOB MI 'GYUR, ,GANG GI PHYIR THA
SNYAD LA MA BRTEN PAR DON DAM PA BSTAN PAR MI NUS PA DANG, GANG
GI PHYIR DON DAM PA LA MA BRTEN PAR MYA NGAN LAS 'DAS PA 'THOB
PAR MI 'GYUR BA

DE'I PHYIR BDEN PA GNYIS KA GDAGS DGOS SO, ,STONG PA NYID LA LTA
NYES NA, ,SHES RAB CHUNG RNAMS PHUNG BAR BYED, ,JI LTAR SBRUL LA
BZUNG NYES DANG, ,RIG SNGAGS NYES PAR BSGRUB PA BZHIN, ,DON DAM
PA STONG PA NYID LA LTA NYES NA SHES RAB CHUNG NGU DANG LDAN PA
PHUNG BAR BYED

CING DE LA GNOD PA CHEN PO 'BYUNG BAR 'GYUR TE, ,JI LTAR DPER NA
SBRUL LA BZUNG NYES NA PHUNG BAR BYED CING DE LA 'CHI BA LA THUG
PA'I NYEN CHEN PO SKYED PAR BYED PA DANG, JI LTAR DPER NA RIG
SNGAGS DANG GSANG SNGAGS BYA BA DANG CHO GA NYAMS PAS BSGRUBS
NYES NA PHUNG BAR BYED CING DE LA

SROG GI MTHAR THUG PA'I NYEN CHEN PO SKYED PAR BYED PA DE BZHIN
NO, ,DE PHYIR ZHAN PAS CHOS 'DI YI, ,GTING RTOGS DKA' BAR MKHYEN
GYUR NAS, ,THUB PA'I THUGS NI CHOS BSTAN LAS, ,RAB TU LOG PAR
GYUR PA YIN, ,RGYU DE KHO NA'I PHYIR SHES RAB ZHAN PA RNAMS KYIS
CHOS 'DI'I

@271A *, ,GTING RTOGS PAR DKA' BA NYID DU MKHYEN PAR GYU NAS BCOM
LDAN 'DAS KYI THUGS CHOS BSTAN PA LAS RAB TU LOG PAR GYUR PA YIN
NO, ,KHYOD NI NGA LA STONG PA NYID, ,SKYON DU THAL BAR 'GYUR BA
YIS, ,SPONG BAR BYED PA GANG YIN PA, ,DE NI STONG LA MI 'THAD DO,
,KHYOD NGA LA

STONG PA NYID SKYON DU THAL BAR 'GYUR BAS SPONG BAR BYED PA GANG
YIN PA DE NI NGO BO NYID STONG PA LA MI 'THAD DO, ,YANG GZHAN
YANG, GANG LA STONG PA NYID RUNG BA, ,DE LA THAMS CAD RUNG BAR
'GYUR, ,GANG LA STONG NYID MI RUNG BA, ,DE LA THAMS CAD RUNG MI
'GYUR, ,GANG LA NGO BO NYID STONG PA NYID RUNG

BA DE LA 'JIG RTEN PA DANG 'JIG RTEN LAS 'DAS PA THAMS CAD RUNG
BAR 'GYUR RO, ,GANG LA NGO BO NYID STONG PA NYID MI RUNG BA DE LA
'JIG RTEN PA DANG 'JIG RTEN LAS 'DAS PA THAMS CAD MI RUNG BAR
'GYUR RO, ,KHYOD NYID RANG GI SKYON RNAMS NI, ,NGA LA YONGS SU
SGYUR BYED PA, ,RTA LA MNGON

PAR ZHON BZHIN DU, ,RTA NYID BRJOD PAR GYUR PA BZHIN, ,KHYOD NYID
RANG GI SKYON RNAMS NGA LA YONGS SU SGYUR BAR BYED PA NI RTA LA
MNGON PAR ZHON BZHIN DU RTA DE NYID BRJED PAR 'GYUR BA BZHIN NO,
,YANG GZHAN YANG, GAL TE DNGOS RNAMS DNGOS NYID LAS, ,YOD PAR
RJES SU LTA BYED NA, ,DE

LTA YIN NA DNGOS PO RNAMS, ,RGYU RKYEN MED PAR KHYOD LTA'O,
,'BRAS BU DANG NI RGYU NYID DANG, ,BYED PA PO DANG BYED DANG BYA,
,SKYE BA DANG NI 'GAG PA DANG, ,'BRAS BU LA YANG GNOD PA BYED,
,GAL TE DNGOS PO RNAMS NGO BO NYID LA YOD PAR RJES SU LTA BAR
BYED NA, DE LTA NA KHYOD DNGOS PO RNAMS

RGYU DANG RKYEN MED PAR LTA BA YIN NO, ,DES NA 'BRAS BU DANG RGYU
NYID DANG BYED PA PO DANG BYED PA DANG BYA BA DANG SKYE BA DANG
'GAG PA DANG 'BRAS BU LA YANG GNOD PA BYED PA YIN NO, ,RTEN CING
'BREL 'BYUNG GANG YIN PA, ,DE NI STONG PA NYID DU BSHAD, ,DE NI
BRTEN NAS GDAGS PA STE, ,DE NYID

DBU MA'I LAM YIN NO, ,GANG PHYIR RTEN 'BYUNG MA YIN PA'I, ,CHOS
'GA' YOD PA MA YIN PA, ,DE PHYIR STONG PA MA YIN PA'I, ,CHOS 'GA'
YOD PA MA YIN NO, ,KHO BO NI RTEN CING 'BREL PAR 'BYUNG BA GANG
YIN PA DE NI STONG PA NYID DU 'CHAD DE, DE NI BRTEN NAS GDAGS PA
YIN TE, ,

@271B DE NYID DBU MA'I LAM YIN NO, ,DE LA DNGOS PO 'GA' ZHIG YOD
PA NYID YIN NA, DE NI BRTEN NAS 'BYUNG BA DANG BRTEN NAS GDAGS PA
YIN PAS, GANG GI PHYIR RTEN CING 'BREL PAR 'BYUNG BA MA YIN PA'I
CHOS 'GA' YANG YOD PA MA YIN PA DE'I PHYIR STONG PA MA YIN PA'I
CHOS NI 'GA' YANG

YOD PA MA YIN NO, ,GAL TE 'DI KUN MI STONG NA, ,'BYUNG BA MED
CING 'JIG PA MED, ,'PHAGS PA'I BDEN PA BZHI PO RNAMS, ,KHYOD LA
MED PAR THAL BAR 'GYUR, ,GAL TE 'GRO BA 'DI KUN MI STONG NA DE'I
PHYIR 'BYUNG BA MED CING 'JIG PA MED DO, ,DE DAG MED PA'I PHYIR
'PHAGS PA'I BDEN

PA BZHI PO RNAMS KHYOD LA MED PAR THAL BAR 'GYUR RO, ,GAL TE JI
LTA ZHE NA BSHAD PA, RTEN CING 'BREL 'BYUNG MA YIN NA, ,SDUG
BSNGAL YOD PAR GA LA 'GYUR, ,MI RTAG SDUG BSNGAL GSUNGS PA DE,
,NGO BO NYID LAS YOD MA YIN, ,RTEN CING 'BREL PAR 'BYUNG BA MA
YIN NA SDUG BSNGAL YOD

PAR MI 'GYUR TE, ,CI'I PHYIR ZHE NA, MDO SDE DAG LAS, MI RTAG PA
NI SDUG BSNGAL LO, ,ZHES GSUNGS PA DE NGO BO NYID LAS YOD PA MA
YIN PA'I PHYIR RO, ,YANG GZHAN YANG, NGO BO NYID LAS YOD MIN NA,
,CI ZHIG KUN TU 'BYUNG BAR 'GYUR, ,DE PHYIR STONG NYID GNOD BYED
LA, ,KUN 'BYUNG

YOD PA MA YIN NO, ,SDUG BSNGAL DE NGO BO NYID LAS YOD PA MA YIN
NA, CI ZHIG KUN TU 'BYUNG BAR 'GYUR TE, NGO BO NYID LAS YOD PA'I
PHYIR RO, ,GANG GI PHYIR DE LTAR YIN PA DE'I PHYIR STONG PA NYID
LA GNOD PA BYED PA LA KUN 'BYUNG YOD PA MA YIN NO, ,SDUG BSNGAL
NGO BO NYID YOD LA, ,'GOG PA YOD

PA MA YIN NO, ,NGO BO NYID NI YONGS GNAS PHYIR, ,'GOG LA GNOD PA
BYED PA YIN, ,SDUG BSNGAL NGO BO NYID KYIS YOD PA LA 'GOG PA YOD
PA MA YIN TE MI 'JIG PA'I PHYIR RO, ,DES NA NGO BO NYID YONGS SU
GNAS PA'I PHYIR 'GOG PA LA GNOD PA BYED PA YIN NO, ,LAM NI NGO BO
NYID

YOD NA, ,BSGOM PA 'THAD PAR MI 'GYUR RO, ,CI STE LAM DE BSGOM BYA
NA, ,KHYOD KYI DNGOS NYID YOD MA YIN, ,LAM NGO BO NYID YOD PAR
'DZIN NA BSGOM PA 'THAD PAR MI 'GYUR TE DON MED PA NYID KYI PHYIR
RO, ,'DI LTAR RTAG PA GANG YIN PA DE LA BSGOM ZHING SGRUB PA'I
THABS MED PAS DE'I

@272A *, ,PHYIR LAM BSGOM PA 'THAD PAR MI 'GYUR RO, ,CI STE LAM
BSGOM PAR BYA BA YIN NA NI KHYOD KYI NGO BO NYID YOD PA MA YIN
NO, ,YANG GZHAN YANG, GANG TSE SDUG BSNGAL KUN 'BYUNG DANG, ,'GOG
PA YOD PA MA YIN NA, LAM GYI SDUG BSNGAL 'GOG PA NI, ,GANG ZHIG
THOB PAR

'GYUR BAR 'DOD, ,GANG GI TSE SDUG BSNGAL DANG KUN 'BYUNG BA DANG
'GOG PA'I CHOS GSUM PO DAG YOD PA MA YIN PA DE'I TSE KHYOD KYI
SDUG BSNGAL 'GOG PA GANG ZHIG LAM GYIS 'THOB PAR 'GYUR BAR 'DOD,
YANG GZHAN YANG, GAL TE NGO BO NYID KYIS NI, ,YONGS SU SHES PA MA
YIN NA, ,DE

NI JI LTAR YONGS SHES 'GYUR, ,DNGOS NYID GNAS SHES MA YIN NAM,
,GAL TE SDUG BSNGAL GANG NGO BO NYID KYIS YONGS SU SHES PA MA YIN
NA, DE JI LTAR YONGS SU SHES PAR BYA BAR NUS TE, NGO BO NYID KYIS
YONGS SU MA SHES PA'I PHYIR RO, ,KHYOD KYI NGO BO NYID KYIS NGES
PAR GNAS

PA YIN ZHES MA YIN NAM, DE BZHIN DU NI KHYOD NYID KYI, ,SPANG
DANG MNGON SUM BYA BA DANG, ,BSGOM DANG 'BRAS BU BZHI DAG KYANG,
,YONGS SU SHES BZHIN MI RUNG NGO, ,DE BZHIN DU KHYOD NYID KYIS
KUN 'BYUNG BA SPANG PA DANG, 'GOG PA MNGON SUM DU BYA BA DANG,
LAM BSGOM PA DANG 'BRAS

BU BZHI PO DAG KYANG SDUG BSNGAL YONGS SU SHES PA BZHIN DU MI
RUNG STE, KUN 'BYUNG BA NGO BO NYID KYIS, MA SPANGS PA GANG YIN
PA DE YANG SPANG BAR MI NUS TE, NGO BO NYID KYIS MA SPANGS PA'I
PHYIR RO, ,'GOG PA NGO BO NYID KYIS MNGON SUM DU MA BYAS PA GANG
YIN PA DE YANG MNGON SUM DU BYA BAR MI

NUS TE, NGO BO NYID KYIS MNGON SUM DU MA BYAS PA'I PHYIR RO, ,LAM
NGO BO NYID KYIS MA BSGOMS PA NYID GANG YIN PA DE YANG BSGOMS PAR
MI NUS TE, NGO BO NYID KYIS MA BSGOMS PA'I PHYIR RO, ,DE LTAR NA
'PHAGS PA'I BDEN PA BZHI PO DE DAG YONGS SU SHES PA DANG SPANGS
PA DANG MNGON SUM

DU BYA BA DANG, BSGOM PA'I BYA BA BZHI PO DAG KYANG MI 'THAD DO,
,YANG GZHAN YANG, 'BRAS BU BZHI PO RGYUN TU ZHUGS PA DANG, LAN
CIG PHYIR 'ONG BA DANG, DGRA BCOM PA DAG KYANG BYA BA BZHI PO DAG
MED PAS MI RUNG NGO, ,YANG GZHAN YANG, NGO BO NYID NI

@272B YONGS 'DZIN PAS, ,'BRAS BU NGO BO NYID KYIS NI, ,THOB PA
MIN PA GANG YIN DE, ,JI LTAR THOB PAR NUS PAR 'GYUR, ,NGO BO NYID
YONGS SU 'DZIN PAS 'BRAS BU NGO BO NYID KYIS THOB PA MA YIN PA
GANG YIN PA DE DAG KYANG THOB PAR MI NUS PAR 'GYUR RO, ,'BRAS BU
MED NA 'BRAS GNAS MED, ,

ZHUGS PA DAG KYANG YOD MA YIN, ,GAL TE SKYES BU GANG ZAG BRGYAD,
,DE DAG MED NA DGE 'DUN MED, ,DGE SBYONG GI 'BRAS BU RNAMS MED NA
'BRAS BU LA GNAS PA DANG, ZHUGS PA'I SKYES BU GANG ZAG BRGYAD PO
DAG KYANG YOD PA MA YIN NO, ,GAL TE SKYES BU GANG ZAG BRGYAD PO
DE DAG MED NA

DGE 'DUN YANG MED DO, ,YANG GZHAN YANG, 'PHAGS PA'I BDEN RNAMS
MED PA'I PHYIR, ,DAM PA'I CHOS KYANG YOD MA YIN, ,CHOS DANG DGE
'DUN YOD MIN NA, ,SANGS RGYAS JI LTAR YOD PAR 'GYUR, ,KHYOD KYIS
SANGS RGYAS BYANG CHUB LA, ,MA BRTEN PAR YANG THAL BAR 'GYUR,,

KHYOD KYIS BYANG CHUB SANGS RGYAS LA, ,MA BRTEN PAR YANG THAL BAR
'GYUR, ,KHYOD KYI NGO BO NYID KYIS NI, ,SANGS RGYAS MIN PA GANG
YIN DES, ,BYANG CHUB BYANG CHUB SPYOD PA LA, ,BRTZAL KYANG BYANG
CHUB 'THOB MI 'GYUR, ,'GA' YANG CHOS DANG CHOS MIN PA, ,NAM YANG
BYED PAR MI 'GYUR TE, ,

MI STONG PA LA CI ZHIG BYA, ,NGO BO NYID LA BYA BA MED, ,CHOS
DANG CHOS MIN RGYUS BYUNG BA'I, ,'BRAS BU KHYOD LA YOD MA YIN,
,CHOS DANG CHOS MIN MED PAR YANG, ,'BRAS BU KHYOD LA YOD PAR
'GYUR, ,CHOS DANG CHOS MIN RGYUS BYUNG BA'I, ,'BRAS BU GAL TE
KHYOD LA YOD, ,CHOS

DANG CHOS MIN LAS BYUNG BA'I, ,'BRAS BU CI PHYIR STONG MA YIN,
,'JIG RTEN PA YIN THA SNYAD NI, ,KUN LA'ANG GNOD PA BYED PA YIN,
,RTEN CING 'BREL 'BYUNG GANG YIN PA'I, ,STONG PA NYID LA GNOD PA
BYED, ,BYA BA CI YANG MED 'GYUR ZHING, ,BYA BA RTZOM PA'ANG MED
PAR 'GYUR, ,STONG

PA NYID LA GNOD BYED NA, ,MI BYED PA YANG BYED PAR 'GYUR, ,DNGOS
NYID YOD NA'ANG 'GRO BA RNAMS, ,GNAS SKABS SNA TSOGS BRAL 'GYUR
ZHING, ,MA SKYES PA DANG MA 'GAGS DANG, ,THER ZUG TU YANG GNAS
PAR 'GYUR, ,NGO BO NYID YOD PA MA YIN NA 'GRO BA MA LUS PA RNAMS

@273A *, ,GNAS SKABS SNA TSOGS DANG BRAL BAR 'GYUR ZHING MA SKYES
PA DANG MA 'GAGS PA DANG THER ZUG TU GNAS PAR YANG 'GYUR RO, ,DE
LTA BAS NAS DE LTAR NGO BO NYID DU SMRA BA YONGS SU 'DZIN NA JI
SKAD BSTAN PA'I SKYON DE DAG THAMS CAD DU YANG THAL BAR 'GYUR RO,
,YANG GZHAN

YANG; GAL TE STONG PA YOD MIN NA, ,MA THOB THOB PAR BYA BA DANG,
,SDUG BSNGAL MTHAR BYED LAS DANG NI, ,NYON MONGS THAMS CAD SPONG
BA'ANG MED, ,GAL TE NGO BO NYID KYIS STONG PA NYID MA YIN NA,
DE'I PHYIR 'JIG RTEN PA DANG 'JIG RTEN LAS 'DAS PA'I KHYAD PAR MA
THOB PA THOB PAR

BYA BA GANG DAG JI SNYED YOD PA DE DAG THAMS CAD THOB PAR BYA BA
YANG MED PAR 'GYUR LA, SDUG BSNGAL MTHAR BYED PA'I LAS KYANG MED
PAR 'GYUR ZHING, NYON MONGS PA THAMS CAD SPONG BA'ANG MED PAR
'GYUR RO, ,GANG GIS RTEN CING 'BREL PAR 'BYUNG, ,MTHONG BA DES NI
SDUG BSNGAL

DANG, ,KUN 'BYUNG DANG NI 'GOG PA DANG, ,LAM NYID DE DAG MTHONG
BA YIN, ,GANG GIS RTEN CING 'BREL PAR 'BYUNG BA MTHONG BA DES
CHOS BZHI PO SDUG BSNGAL DANG KUN 'BYUNG DANG 'GOG PA DANG, LAM
NYID CES BYA BA DE DAG MTHONG BA YIN NO, ,'PHAGS PA'I BDEN PA
BRTAG PA ZHES BYA

BA STE RAB TU BYED PA NYI SHU BZHI PA'O,, ,,'DIR SMRAS PA, GAL TE
'DI DAG KUN STONG NA, ,'BYUNG BA MED CING 'JIG PA MED, ,GANG ZHIG
SPONG DANG 'GAG PA LAS, ,MYA NGAN 'DA' BAR 'GYUR BAR 'DOD, ,GAL
TE 'GRO BA 'DI DAG KUN STONG NA DE LTA NA 'BYUNG BA MED CING 'JIG
PA MED DO, ,

DE DAG MED PA'I PHYIR GANG ZHIG SPONG BA DANG 'GAG PA LAS MYA
NGAN LAS 'DAS PAR 'GYUR BAR 'DOD DE, SPONG BA DANG 'GAG PA MI
'THAD PA'I PHYIR RO, ,DE'I PHYIR DE LTA MA YIN NO, ,STONG PA MA
YIN NA NI NYON MONGS PA SPONG BA DANG PHUNG PO 'GAG PA LAS MYA
NGAN LAS 'DAS PA THOB PAR YANG

'GYUR RO, ,'DIR BSHAD PA, GAL TE 'DI KUN MI STONG NA, ,'BYUNG BA
MED CING 'JIG PA MED, ,GANG ZHIG SPONG DANG 'GAG PA LAS, ,MYA
NGAN 'DA' BAR 'GYUR BAR 'DOD, ,GAL TE 'GRO BA 'DI DAG KUN MI
STONG NA, DE LTA NA 'BYUNG BA MED CING 'JIG PA MED DO, ,DE DAG
MED

@273B PA'I PHYIR GANG ZHIG SPONG BA DANG 'GAG PA LAS MYA NGAN LAS
'DA' BAR 'GYUR BAR 'DOD DE, SPONG BA DANG 'GAG PA MI 'THAD PA'I
PHYIR RO, ,DE LTA BAS NA RIM PA 'DIS MYA NGAN LAS 'DAS PA MI
'THAD PAR KHONG DU CHUD PAR BYA'O, ,'O NA JI LTA BU ZHE NA,
SPANGS PA MED PA THOB MED PA, ,CHAD PA

MED PA RTAG MED PA, ,'GAG PA MED PA SKYE MED PA, ,DE NI MYA NGAN
'DAS PAR 'DOD, ,DE'I PHYIR MYA NGAN LAS 'DAS PA'I MTSAN NYID NI
DE LTA BU YIN PAR GDAGS SO, ,YANG GZHAN YANG, MYA NGAN 'DAS PA
DNGOS PO MIN, ,RGA SHI'I MTSAN NYID THAL BAR 'GYUR, ,RGA SHI 'CHI
BA MED PA YI, ,

DNGOS PO YOD PA MA YIN NO, ,RE ZHIG MYA NGAN LAS 'DAS PA NI RNAM
PA THAMS CAD DU YANG DNGOS PO MA YIN NO, ,GAL TE DNGOS PO YIN PAR
GYUR NA, RGA SHI'I MTSAN NYID CAN YIN PAR THAL BAR 'GYUR RO,
,CI'I PHYIR ZHE NA, RGA SHI MED PA'I DNGOS PO YOD PA MA YIN PA'I
PHYIR RO, ,YANG GZHAN

YANG; GAL TE MYA NGAN 'DAS DNGOS NA, ,MYA NGAN 'DAS PA 'DUS BYAS
'GYUR, ,DNGOS PO 'DUS BYAS MA YIN PA, ,'GA' YANG JI LTAR YOD MA
YIN, ,GAL TE MYA NGAN LAS 'DAS PA DNGOS PO YIN NA DE'I PHYIR MYA
NGAN LAS 'DAS PA 'DUS BYAS SU 'GYUR TE, CI'I PHYIR ZHE NA,

DNGOS PO 'DUS BYAS MA YIN PA NI 'GA' YANG JI LTAR YANG YOD PA MA
YIN PA'I PHYIR RO, ,YANG GZHAN YANG, GAL TE MYA NGAN 'DAS DNGOS
NA, ,JI LTAR MYANG 'DAS DE BRTEN MIN, ,DNGOS PO BRTEN PA MA YIN
PA, ,'GA' YANG YOD PA YIN NO, ,GAL TE MYA NGAN LAS 'DAS PA DNGOS
PO YIN

PAR 'DOD NA MYA NGAN LAS 'DAS PA LA BRTEN PA MA YIN NO ZHES GANG
SMRAS PA DE MI 'THAD DE, CI'I PHYIR ZHE NA, DNGOS PO BRTEN PA MA
YIN PA NI 'GA' YANG YOD PA MA YIN PA'I PHYIR TE, DE LTA BAS NA,
MYA NGAN LAS 'DAS PA NI DNGOS PO MA YIN NO, ,'DIR SMRAS PA, 'O NA
MYA NGAN LAS 'DAS PA NI

DNGOS PO MED PA YIN NO, ,'DIR BSHAD PA, GAL TE MYA NGAN 'DAS
DNGOS MIN, ,DNGOS MED JI LTAR RUNG BAR 'GYUR, ,GAL TE MYA NGAN
LAS 'DAS PA JI LTAR DNGOS PO YIN PAR MA GYUR BAS NA DNGOS PO MED
PA MA YIN TE, CI'I PHYIR ZHE NA, DNGOS PO RAB TU GRUB PAR GYUR
NA, DNGOS

@274A *, ,PO MED PA YANG RAB TU 'GRUB PAR 'GYUR BA'I PHYIR RO,,
,,DBU MA'I RTZA BA'I 'GREL PA BUDDHA P'A LI TA, ,BAM PO BCU PA
STE THA MA'O, ,YANG GZHAN YANG, GANG LA MYA NGAN 'DAS DNGOS MIN,
,DE LA DNGOS MED YOD MA YIN, ,GANG LA MYA NGAN LAS 'DAS PA DNGOS

PO YIN PAR 'DOD PA DE LA DNGOS PO MED PA YOD PA MA YIN TE, 'DI
LTAR GANG DNGOS PO YOD PA DE DNGOS PO MED PA ZHES BYA BAR MI RIGS
PA'I PHYIR TE, DE LTA BAS NA, MYA NGAN LAS 'DAS PA NI DNGOS PO
MED PA YANG MA YIN NO, ,YANG GZHAN YANG, GAL TE MYA NGAN 'DAS
DNGOS MIN, ,JI

LTAR MYANG 'DAS DE BRTEN MIN, ,GANG ZHIG BRTEN PA MA YIN PA'I,
,DNGOS MED YOD PA MA YIN NO, ,GAL TE MYA NGAN LAS 'DAS PA DNGOS
PO YOD PA MA YIN PAR 'DOD NA, MYA NGAN LAS 'DAS PA DE BRTEN PA MA
YIN NO ZHES GANG SMRAS PA DE MI 'THAD DE, CI'I PHYIR ZHE NA, GANG
BRTEN PA

MA YIN PA'I DNGOS PO MED PA NI 'GA' YANG YOD PA MA YIN PA'I PHYIR
TE, DE LTA BAS NA MYA NGAN LAS 'DAS PA NI DNGOS PO MED PA YANG MA
YIN NO, ,SMRAS PA, 'O NA MYA NGAN LAS 'DAS PA JI LTA BU YIN PAR
BRJOD PAR BYA, BSHAD PA, 'ONG BA DANG NI 'GRO BA'I DNGOS, ,RTEN
TAM RGYUR BYAS

GANG YIN PA, ,DE NI BRTEN MIN RGYUR BYAS MIN, ,MYA NGAN 'DAS PA
YIN PAR BSTAN, ,PHYIN CI LOG MA RTOGS PAS 'ONG BA DANG 'GRO BA'I
DNGOS PO PHUNG PO RNAMS RTEN TAM RGYUR BYAS PA GANG YIN PA DE
NYID PHYIN CI LOG PAS BRTEN PA MA YIN ZHING, RGYUR BYAS PA MA YIN
PAS PHUNG PO

RNAMS MI 'BYUNG BA NI, MYA NGAN LAS 'DAS PA YIN PAR BSTAN TO,
,YANG GZHAN YANG, 'BYUNG BA DANG NI 'JIG PA DAG ,SPANG BAR STON
PAS BKA' STZAL TO, ,DE PHYIR MYA NGAN 'DAS PA NI, ,DNGOS MIN
DNGOS MED MIN PAR RIGS, ,BCOM LDAN 'DAS KYIS 'BYUNG BA DANG 'JIG

PA DAG SPANG PAR BKA' STZAL PAS DE'I PHYIR MYA NGAN LAS 'DAS PA
NI DNGOS PO YANG MA YIN DNGOS PO MED PA YANG MA YIN PAR RIGS SO,
,'DIR SMRAS PA, 'O NA MYA NGAN LAS 'DAS PA NI DNGOS PO DANG DNGOS
PO MED PA GNYI GA YIN NO, ,'DIR BSHAD PA, GAL TE MYA NGAN 'DAS PA
NI, ,DNGOS

@274B DANG DNGOS MED GNYIS YIN NA, ,DNGOS DANG DNGOS PO MED PA
DAG ,THAR PAR 'GYUR BA DE MI RIGS, ,GAL TE MYA NGAN LAS 'DAS PA
DNGOS PO DANG DNGOS PO MED PA GNYI GA YIN NA, DE LTA NA DNGOS PO
DANG DNGOS PO MED PA DAG THAR PA YIN PAR 'GYUR BAS DE YANG MI
RIGS TE PHAN TSUN 'GAL BA

GNYIS DUS GCIG TU MI SRID PA'I PHYIR RO, ,YANG GZHAN YANG, GAL TE
MYA NGAN 'DAS PA NI, ,DNGOS DANG DNGOS MED GNYIS YIN NA, ,MYA
NGAN 'DAS PA MA BRTEN MIN, ,DE NI GNYIS LA BRTEN PHYIR RO, ,GAL
TE MYA NGAN LAS 'DAS PA DNGOS PO DANG DNGOS PO MED PA GNYIS YIN

NA DE LTA NA MYA NGAN LAS 'DAS PA MA BRTEN PA MA YIN PAR 'GYUR
TE, MYA NGAN LAS 'DAS PA DE DNGOS PO DANG DNGOS PO MED PA GNYIS
LA BRTAN PA'I PHYIR RO, ,DE NI MI 'DOD PAS DE'I PHYIR MYA NGAN
LAS 'DAS PA DNGOS PO DANG DNGOS PO MED PA GNYI GA YIN NO ZHES BYA
BA DE RIGS PA MA YIN NO, ,

YANG GZHAN YANG 'DI'I PHYIR RIGS PA MA YIN TE, GAL TE MYA NGAN
'DAS PA NI, ,DNGOS DANG DNGOS MED GNYIS YIN NA, ,MYA NGAN 'DAS PA
'DUS MA BYAS, ,DNGOS DANG DNGOS MED 'DUS BYAS YIN, ,MYA NGAN LAS
'DAS PA NI DNGOS PO DANG DNGOS PO MED PA GNYI GA YIN PAR MI 'THAD
DO, ,

CI'I PHYIR ZHE NA, MYA NGAN LAS 'DAS PA NI 'DUS MA BYAS YIN LA
DNGOS PO DANG DNGOS PO MED PA GNYIS NI 'DUS BYAS PA'I PHYIR RO,
,DE LTA BAS NA RGYU'I KHYAD PAR 'DIS KYANG MYA NGAN LAS 'DAS PA
NI DNGOS PO DANG DNGOS PO MED PA GNYI GA YIN PAR MI RIGS SO,
,'DIR SMRAS PA, MYA NGAN

LAS 'DAS PA NI DNGOS PO DANG DNGOS PO MED PA GNYI GA YANG MA YIN
GYI GANG LA DE GNYIS YOD PA DE NI MYA NGAN LAS 'DAS PA YIN NO,
,'DIR BSHAD PA, GAL TE MYA NGAN 'DAS PA LA, ,DNGOS DANG DNGOS MED
GNYIS YOD NA, ,DE GNYIS GCIG LA YOD MIN TE, ,SNANG BA DANG NI MUN

PA BZHIN, ,MYA NGAN LAS 'DAS PA LA DNGOS PO DANG DNGOS PO MED PA
GNYIS YOD PAR YANG MI 'THAD DE, CI'I PHYIR ZHE NA, PHAN TSUN MI
MTHUN PA DE GNYIS YUL GCIG NA DUS GCIG TU LHAN CIG YOD PAR MI
RIGS PA'I PHYIR TE, DPER NA SNANG BA DANG MUN PA BZHIN PAS DE LA
GANG LA DNGOS PO DANG DNGOS

@275A *, ,PO MED PA DE GNYIS YOD PA DE MYA NGAN LAS 'DAS PA YIN
NO ZHES GANG SMRAS PA DE MI RIGS SO, ,'DIR SMRAS PA, MYA NGAN LAS
'DAS PA NI DNGOS PO YANG MA YIN, DNGOS PO MED PA YANG MA YIN NO,
,'DIR BSHAD PA, DNGOS MIN DNGOS PO MED MIN PA, ,MYA NGAN 'DAS

PAR GANG STON PA, ,DNGOS PO MED DANG DNGOS PO DAG ,GRUB NA DE NI
'GRUB PAR 'GYUR, ,KHYOD KYIS MYA NGAN LAS 'DAS PA NI DNGOS PO
YANG MA YIN DNGOS PO MED PA YANG MA YIN NO ZHES GANG SMRAS PA DE
MI 'THAD DE, CI'I PHYIR ZHE NA, DNGOS PO YANG MA YIN DNGOS PO MED
PA YANG MA YIN PA ZHES

BYA BAR GSAL BA DANG, 'DZIN PA DANG, RTZOL BA'I BLO GANG YIN PA
DE NI DNGOS PO MED PA DANG DNGOS PO DAG GRUB NA DE YANG 'GRUB PAR
'GYUR BA YIN NA, DNGOS PO MED PA DANG DNGOS PO DE DAG MA GRUB PAS
DE'I PHYIR MYA NGAN LAS 'DAS PA DNGOS PO YANG MA YIN DNGOS PO MED
PA YANG MA YIN NO ZHES BYA

BA DE MI 'THAD DO, ,YANG GZHAN YANG, GAL TE MYA NGAN 'DAS PA NI,
,DNGOS MIN DNGOS PO MED MIN NA, ,DNGOS MIN DNGOS PO MED MIN ZHES,
,GANG ZHIG GIS NI DE MNGON BYED, ,GAL TE MYA NGAN LAS 'DAS PA
DNGOS PO YANG MA YIN DNGOS PO MED PA YANG MA YIN PA YIN NA, DNGOS
PO

YANG MA YIN, DNGOS PO MED PA YANG MA YIN PA DE DAG NI MED DE DE
DAG MED PA'I PHYIR MYA NGAN LAS 'DAS PA DNGOS PO YANG MA YIN
DNGOS PO MED PA YANG MA YIN ZHES GANG ZHIG GIS DE MNGON PAR BYED
CING MTSON PAR BYED 'DZIN PAR BYED 'DOGS PAR BYED DE, DE LTA BAS
NA MYA NGAN LAS 'DAS PA

DNGOS PO YANG MA YIN DNGOS PO MED PA YANG MA YIN NO ZHES BYA BA
DE YANG MI RIGS SO, ,'DI'I PHYIR YANG MYA NGAN LAS 'DAS PA MI
'THAD DE, JI LTAR ZHE NA, BCOM LDAN MYA NGAN 'DAS GYUR NAS, ,YOD
PAR MI MNGON DE BZHIN DU, ,MED DO ZHE'AM GNYI GA DANG, ,GNYIS MIN
ZHES BYA MI

MNGON NO, ,BCOM LDAN BZHUGS PAR GYUR NA YANG, ,YOD PA MI MNGON DE
BZHIN DU, ,MED DO ZHE'AM GNYI GA DANG, ,GNYIS MIN ZHES KYANG MI
MNGON NO, ,GANG GI PHYIR BCOM LDAN 'DAS MYA NGAN LAS 'DAS SAM
BZHUGS PAR GYUR KYANG RUNG STE, YOD DO ZHE'AM MED DO ZHE'AM,

@275B YOD KYANG YOD LA MED KYANG MED DO ZHE'AM, YOD PA YANG MA
YIN, MED PA YANG MA YIN NO ZHES BYA BAR MI MNGON ZHING MTSON DU
MED GZUNG DU MED GDAGS SU MED PA DE'I PHYIR MYA NGAN LAS 'DAS PA
YANG GDAGS SU MED DE, DE MED NA MYA NGAN LAS 'DAS PA GANG GI YIN
PAR 'GYUR, DE LTA BAS NA RNAM

PA THAMS CAD KYIS KYANG MYA NGAN LAS 'DAS PA MI 'THAD DO, ,YANG
GZHAN YANG, 'KHOR BA MYA NGAN LAS 'DAS PAS, ,KHYAD PAR CUNG ZAD
YOD MA YIN, ,MYA NGAN 'DAS PA 'KHOR BA LAS, ,KHYAD PAR CUNG ZAD
YOD MA YIN, ,'DI LA PHUNG PO'I RGYUN LA BRTEN NAS 'KHOR BA ZHES
GDAGS NA, PHUNG

PO DE DAG NI NGO BO NYID KYIS STONG PA'I PHYIR JI LTAR GTAN SKYE
BA MED PA DANG, 'GAG PA MED PA'I CHOS CAN YIN PA DE LTAR KHO BOS
DANG PO KHO NAR BSTAN ZIN PAS, DE'I PHYIR CHOS THAMS CAD SKYE BA
MED PA DANG, 'GAG PA MED PA MNYAM PA NYID KYIS 'KHOR BA NI MYA
NGAN LAS 'DAS PA LAS KHYAD PAR CUNG

ZAD KYANG YOD PA MA YIN NO, ,JI LTAR 'KHOR BA MYA NGAN LAS 'DAS
PA LAS KHYAD PAR CUNG ZAD KYANG YOD PA MA YIN PA DE BZHIN DU MYA
NGAN LAS 'DAS PA YANG 'KHOR BA LAS KHYAD PAR CUNG ZAD KYANG YOD
PA MA YIN NO, ,MYA NGAN 'DAS MTHA' GANG YIN PA, ,DE NI 'KHOR BA'I
MTHA' YIN TE, ,

DE GNYIS KHYAD PAR CUNG ZAD NI, ,SHIN TU PHRA BA'ANG YOD MA YIN,
,MYA NGAN LAS 'DAS PA DANG, 'KHOR BA'I YANG DAG PA'I MTHA' DANG,
SKYE BA MED PA'I MTHA' DANG, YANG DAG PA'I MTHAR THUG PA GANG YIN
PA DE DAG NI DMIGS SU MED PAR MNYAM PA NYID KYIS KHYAD PAR

SHIN TU PHRA BA CUNG ZAD KYANG YOD PA MA YIN NO, ,'GAGS PAR GYUR
DANG MTHA' STZOGS DANG, ,RTAG LA SOGS PAR LTA BA DAG ,MYA NGAN
'DAS DANG PHYI MTHA' DANG, ,SNGON GYI MTHA' LA BRTEN PA YIN, ,DE
BZHIN GSHEGS PA 'GAGS PAR GYUR NAS YOD PA DANG MED PA DANG, YOD

KYANG YOD LA MED KYANG MED PA DANG, YOD PA YANG MA YIN MED PA
YANG MA YIN ZHES BYA BAR LTA BA GANG DAG YIN PA DANG, 'JIG RTEN
MTHA' YOD PA DANG, 'JIG RTEN MTHA' MED PA DANG, MTHA' YOD KYANG
YOD LA MTHA' MED KYANG MED PA DANG, MTHA' YOD PA YANG MA YIN
MTHA' MED PA YANG

@276A *, ,MA YIN ZHES BYA BAR LTA BA GANG DAG YIN PA DANG, 'JIG
RTEN RTAG PA DANG, 'JIG RTEN MI RTAG PA DANG, RTAG KYANG RTAG LA,
MI RTAG KYANG MI RTAG PA DANG, RTAG PA YANG MA YIN MI RTAG PA
YANG MA YIN NO ZHES BYA BAR LTA BA GANG DAG YIN PA DE DAG NI GO
RIMS BZHIN DU MYA NGAN LAS

'DAS PA DANG PHYI MA'I MTHA' DANG SNGON GYI MTHA' LA BRTEN PA YIN
NO, ,DE LA, DNGOS PO THAMS CAD STONG PA LA, ,MTHA' YOD CI ZHIG
MTHA' MED CI, ,MTHA' DANG MTHA' MED CI ZHIG YIN, ,MTHA' MIN MTHA'
MED MIN PA CI, ,DE NYID CI ZHIG GZHAN CI YIN, ,RTAG PA CI

ZHIG MI RTAG CI, ,RTAG DANG MI RTAG GNYI GA CI, ,GNYI GA MIN
PA'ANG CI ZHIG YIN, ,DMIGS PA THAMS CAD NYER ZHI ZHING, ,SPROS PA
NYER ZHI ZHI BA STE, ,SANGS RGYAS KYIS NI GANG DU YANG, ,SU
LA'ANG CHOS 'GA' MA BSTAN TO, ,MYA NGAN LAS 'DAS PA BRTAG PA ZHES
BYA BA STE RAB TU

BYED PA NYI SHU LNGA PA'O,, ,,'DIR SMRAS PA, KHYOD KYIS THEG PA
CHEN PO'I GZHUNG LUGS KYIS DON DAM PA LA 'JUG PA NI BSTAN ZIN NA,
DA KHYOD KYIS NYAN THOS KYI GZHUNG LUGS KYI DON DAM PA LA 'JUG PA
STON CIG ,'DIR BSHAD PA, MA RIG BSGRIBS PAS YANG SRID PHYIR, ,'DU
BYED

RNAM PA GSUM PO DAG ,MNGON PAR 'DU BYED GANG YIN PA'I, ,LAS DE
DAG GIS 'GRO BAR 'GRO, ,'DU BYED RKYEN CAN RNAM PAR SHES, ,'GRO
BA RNAMS SU 'JUG PAR 'GYUR, ,RNAM PAR SHES PA ZHUGS GYUR NA,
,MING DANG GZUGS NI CHAGS PAR 'GYUR, ,MING DANG GZUGS NI CHAGS

GYUR NA, ,SKYE MCHED DRUG NI 'BYUNG BAR 'GYUR, ,SKYE MCHED DRUG
LA BRTEN NAS NI, ,DE LAS REG PA 'BYUNG BAR 'GYUR, ,MING DANG
GZUGS DANG DRAN BYED LA, ,BRTEN NAS SKYE BA KHO NA YIN, ,DE LTAR
MING DANG GZUGS BRTEN NAS, ,RNAM PAR SHES PA SKYE BAR 'GYUR,
,MING DANG GZUGS

DANG RNAM PAR SHES, ,GSUM PO 'DUS PA GANG YIN PA, ,DE NI REG PA
REG DE LAS, ,TSOR BA KUN TU 'BYUNG BAR 'GYUR, ,TSOR BA'I RKYEN
GYIS SRED PA STE, ,TSOR BA'I DON LA SRED PAR 'GYUR, ,SRED PAR
GYUR NA NYE BAR LEN, ,RNAM PA BZHI PO NYER LEN 'GYUR, ,NYER LEN
YOD NA

@276B LEN PA PO'I, ,SRID PA RAB TU 'BYUNG BAR 'GYUR, ,GAL TE NYE
BAR LEN MED NA, ,GROL BAR 'GYUR TE SRID MI 'GYUR, ,SRID PA DE
YANG PHUNG PO LNGA, ,SRID PA LAS NI SKYE BA 'BYUNG, ,RGA SHI DANG
NI MYA NGAN DANG, ,SMRE SNGAGS 'DON BCAS SDUG BSNGAL DANG, ,YID
MI BDE DANG 'KHRUG PA

RNAMS; ,DE DAG SKYE LAS RAB TU 'BYUNG, ,DE LTAR SDUG BSNGAL PHUNG
PO NI, ,'BA' ZHIG PA 'DI 'BYUNG BAR 'GYUR, ,DE PHYIR MKHAS RNAMS
'KHOR BA YI, ,RTZA BA'I 'DU BYED 'DU MI BYED, ,DE PHYIR MI MKHAS
BYED PA YIN, ,MKHAS MIN DE NYID MTHONG PHYIR RO, ,MA RIG 'GAGS
PAR GYUR NA

NI; ,'DU BYED RNAMS KYANG 'BYUNG MI 'GYUR, ,MA RIG 'GAG PAR 'GYUR
BA NI, ,SHES PA DE NYID BSGOMS PAS SO, ,DE DANG DE NI 'GAGS GYUR
PAS, ,DE DANG DE NI MNGON MI 'BYUNG, ,SDUG BSNGAL PHUNG PO 'BA'
ZHIG PA, ,DE NI DE LTAR YANG DAG 'GAG ,BYIS PA MA RIG PAS BSGRIBS
PAS

YANG SRID PA'I PHYIR SEMS CAN DMYAL BA LA SOGS PA 'DU BYED PA'I
'DU BYED RNAM PA GSUM PO DAG LUS DANG NGAG DANG YID DAG GIS MNGON
PAR 'DU BYED DO, ,LAS DGE BA DANG MI DGE BA JI LTAR MNGON PAR
'DUS BYAS PA CHEN PO DANG 'BRING DANG CHUNG NGU GANG DAG YIN PA
DE DAG GIS SEMS

CAN DMYAL BA LA SOGS PA'I 'GRO BA RNAMS SU 'GRO'O, ,DE LA 'DU
BYED KYI RKYEN CAN GYIS RNAM PAR SHES PA JI LTAR 'GRO BA RNAMS SU
ZHUGS PAR GYUR PAS MING DANG GZUGS CHAGS PAR 'GYUR RO, ,MING DANG
GZUGS CHAGS PAR GYUR NA MING DANG GZUGS CHAGS PA LAS SKYE MCHED

DRUG 'BYUNG BAR 'GYUR RO, ,SKYE MCHED DRUG LA BRTEN NAS DE LAS
REG PA 'BYUNG BAR 'GYUR TE, REG PA DE SKYE BA'I RIM PA NI 'DI YIN
TE, MING DANG GZUGS DANG YID LA BYED PA LA BRTEN NAS SKYE BA KHO
NA YIN TE, DE LTAR MING DANG GZUGS LA BRTEN NAS RNAM PAR SHES PA
SKYE

BAR 'GYUR ZHING, ,DE LTAR MING DANG GZUGS DANG RNAM PAR SHES PA
GSUM PO 'DUS PA GANG YIN PA DE NI REG PA'O, ,REG PA LAS TSOR BA
KUN TU 'BYUNG BAR 'GYUR RO, ,TSOR BA'I RKYEN GYIS SRED PA STE,
TSOR BA'I DON LA SRED PAR 'GYUR RO, ,SRED PAR GYUR NA NYE BAR LEN
PA RNAM PA BZHI

@277A *, ,PO DAG NYE BAR LEN PAR 'GYUR RO, ,NYE BAR LEN PA YOD NA
LEN PA PO'I SRID PA RAB TU 'BYUNG BAR 'GYUR TE, GAL TE NYE BAR
LEN PA MED NA DES NA GROL BAR 'GYUR TE, DE'I SRID PA 'BYUNG BAR
MI 'GYUR BA 'GA' ZHIG NA, GANG GI PHYIR NYE BAR LEN PA DANG BCAS
PA DE'I PHYIR

SRID PA 'BYUNG BAR 'GYUR TE, SRID PA DE YANG PHUNG PO LNGA YIN
PAR SHES PAR BYA'O, ,SRID PA LAS NI SKYE BA 'BYUNG BA YIN NO,
,SKYE BA LAS RGA SHI DANG MYA NGAN DANG SMRE SNGAGS 'DON PA DANG,
SDUG BSNGAL BA DANG YID MI BDE BA DANG, 'KHRUG PA RNAMS 'BYUNG
STE, DE LTAR SDUG BSNGAL GYI PHUNG PO

SDUG BSNGAL GYI TSOGS 'BA' ZHIG MA 'DRES PA 'DI 'BYUNG BAR 'GYUR
RO, ,DE'I PHYIR MKHAS PA RNAMS NI 'KHOR BA'I RTZA BA'I 'DU BYED
RNAMS 'DU MI BYED DO, ,DE'I PHYIR MI MKHAS PA RNAMS NI 'DU BYED
RNAMS KYI BYED PA PO YIN GYI MKHAS PA RNAMS NI MA YIN TE, DE CI'I
PHYIR ZHE NA, DE

NYID MTHONG BA'I PHYIR TE, DE LA MA RIG PA MA 'GAGS PAR GYUR NA
'DU BYED RNAMS KYANG 'BYUNG BAR MI 'GYUR RO, ,MA RIG PA 'GAG PAR
'GYUR BA NI YAN LAG BCU GNYIS SHES PA DE NYID BSGOM PA GOMS PAR
BYA BA DANG, BRTAN PO NYID DU BYAS PAS SO, ,SRID PA'I YAN LAG DE
DANG DE

'GAGS PAR GYUR PAS SRID PA'I YAN LAG DE DANG DE MNGON PAR MI
'BYUNG STE, DE LTAR SDUG BSNGAL GYI PHUNG PO SDUG BSNGAL GYI
TSOGS 'BA' ZHIG PA MA 'DRES PA DE YANG DAG PAR 'GAG CING GTAN
'GAG PAR 'GYUR RO, ,SRID PA'I YAN LAG BCU GNYIS PO DE DAG LA 'JUG
PA RGYA CHER MDO SDE DANG

CHOS MNGON PA DAG LAS KHONG DU CHUD PAR BYA'O, ,MDOR BSDUS PA'I
DBANG GIS 'DI LA'ANG BRJOD DO, ,SRID PA'I YAN LAG BCU GNYIS BRTAG
PA ZHES BYA BA STE, RAB TU BYED PA NYI SHU RTZA DRUG PA'O,,
,,'DIR SMRAS PA, DA KHYOD KYIS NYAN THOS KYI THEG PA DANG MTHUN
PA'I MDO SDE'I MTHA' LA

BRTEN NAS LTA BA'I RNAM PA RNAMS MI SRID PAR STON CIG ,'DIR BSHAD
PA, 'DAS PA'I DUS NA BYUNG ZHES DANG, ,MA BYUNG 'JIG RTEN RTAG
SOGS PAR, ,LTA BA GANG YIN DE DAG NI, ,SNGON GYI MTHA' LA BRTEN
PA YIN, ,MA 'ONGS DUS GZHAN 'BYUNG 'GYUR DANG, ,MI 'BYUNG 'JIG
RTEN

@277B MTHA' STZOGS PAR, ,LTA BA GANG YIN DE DAG NI, ,PHYI MA'I
MTHA' LA BRTEN PA YIN, ,ZAG PA THAMS CAD SDOM PA'I RNAM GRANGS
ZHES BYA BA'I MDO SDE LAS GSUNGS PA BDAG SNGON 'DAS PA'I DUS NA
BYUNG BAR GYUR CES BYA BA DANG, BDAG SNGON 'DAS PA'I DUS NA BYUNG
BAR MA GYUR CES BYA BA'I RGYU 'DIS 'JIG

RTEN RTAG PA LA SOGS PAR LTA BA GANG YIN PA DE DAG NI SNGON GYI
MTHA' LA BRTEN PA YIN NO, ,BDAG MA 'ONGS PA'I DUS GZHAN DU 'BYUNG
BAR 'GYUR ZHES BYA BA DANG, BDAG MA 'ONGS PA'I DUS GZHAN DU
'BYUNG BAR MI 'GYUR ZHES BYA BA'I RGYU 'DIS 'JIG RTEN MTHA' YOD
PA LA SOGS PAR LTA BA GANG YIN PA

DE DAG NI PHYI MA'I MTHA' LA BRTEN PA YIN NO, ,DE DAG NI MI 'THAD
DE, RIGS PA GANG GIS SHE NA, BSHAD PAR BYA STE, 'DAS PA'I DUS NA
BYUNG GYUR CES, ,BYA BA DE NI MI 'THAD DO, ,SNGON TSE RNAMS SU
GANG BYUNG BA, ,DE NYID 'DI NI MA YIN NO, ,DE NYID BDAG TU 'GYUR
SNYAM NA, ,NYE BAR LEN PA

THA DAD 'GYUR, ,NYE BAR LEN PA MA GTOGS PAR, ,KHYOD KYI BDAG NI
GANG ZHIG YIN, ,NYE BAR LEN PA MA GTOGS PA'I, ,BDAG YOD MA YIN
BYAS PA'I TSE, ,NYE BAR LEN NYID BDAG YIN NA, ,KHYOD KYI BDAG NI
MED PA YIN, ,NYE BAR LEN NYID BDAG MA YIN, ,DE NI 'BYUNG DANG
'JIG PA

YIN; ,NYE BAR BLANG BA JI LTA BUR, ,NYE BAR LEN PO YIN PAR 'GYUR,
,BDAG NI NYE BAR LEN PA LAS, ,GZHAN DU 'THAD PA NYID MA YIN, ,GAL
TE GZHAN NA LEN MED PAR, ,GZUNG YOD RIGS NA GZUNG DU MED, ,DE
LTAR LEN NAS GZHAN MA YIN, ,DE NI NYER LEN NYID KYANG MIN, ,BDAG
NI NYE BAR

LEN MED MIN, ,MED PA NYID DU'ANG DE MA NGES, ,BDAG SNGON 'DAS
PA'I DUS NA BYUNG BAR GYUR CES BYA BA DE NI MI 'THAD DO, ,CI'I
PHYIR ZHE NA, SNGON GYI TSE RABS SU GANG BYUNG BAR GYUR PA DE
NYID DA LTAR GYI BDAG 'DI MA YIN PA'I PHYIR RO, ,DE LA 'DI SNYAM
DU GAL TE SNGON GYI TSE RABS RNAMS SU GANG BYUNG BAR

GYUR PA DE NYID DA LTAR GYI BDAG 'DI YIN PAR GYUR NA DE'I PHYIR
SKYON CIR 'GYUR SNYAM DU SEMS NA DE LA BSHAD PAR BYA STE, GAL TE
SNGON GYI TSE RABS RNAMS SU GANG BYUNG BAR GYUR PA DE NYID DA
LTAR GYI BDAG 'DI YIN PAR GYUR NA DE LTA NA NYE BAR LEN PA THA
DAD PAR MI 'GYUR BA ZHIG NA NYE BAR LEN PA THA DAD PAR YANG

@278A *, ,'GYUR LA, NYE BAR LEN PA MA GTOGS PAR BDAG YOD PAR YANG
THAL BAR 'GYUR RO, ,DE LA NYE BAR LEN PA MA GTOGS PA KHYOD KYI
BDAG DE GANG ZHIG YIN PAR SMRA BAR NUS SAM, KHO BOS NI RNAM PA
THAMS CAD DU YANG MI 'THAD PAR SHES SO, ,DE LA 'DI SNYAM DU NYE
BAR

LEN PA MA GTOGS PA'I BDAG YOD PA MA YIN NO SNYAM DU SEMS NA NI,
DE'I PHYIR NYE BAR LEN PA NYID BDAG YIN PAR 'GYUR BA'AM, YANG NA
KHYOD KYI BDAG MED PA YIN NO, ,NYE BAR LEN PA NYID BDAG YIN NO
ZHES BYA BA DE YANG MI 'THAD DE, CI'I PHYIR ZHE NA, NYE BAR LEN
PA DE NI 'BYUNG BA DANG,

'JIG PA YIN PAS SKYE BA DANG 'GAG PAR 'GYUR BA'I PHYIR RO, ,DE
LTA BU NI BDAG GI MTSAN NYID MA YIN NO, ,YANG GZHAN YANG, NYE BAR
BLANG BA GANG YIN PA DE NYID JI LTA BUR NYE BAR LEN PA PO YIN PAR
'GYUR TE, SKYON DU MAR THAL BAR 'GYUR BA'I PHYIR RO, ,DE LA 'DI
SNYAM DU NYE BAR BLANG BA LAS NYE BAR LEN

PA PO GZHAN YIN PAR SEMS NA, DE LA BSHAD PAR BYA STE, BDAG NI NYE
BAR LEN PA LAS GZHAN DU 'THAD PA NYID MA YIN NO, ,CI'I PHYIR ZHE
NA, GAL TE GZHAN YIN NA NYE BAR LEN PA MED PAR YANG MIG LA SOGS
PA'I DBANG PO RNAMS KYIS GZUNG DU YOD PA'I RIGS NA GZUNG DU MED
PA'I PHYIR RO, ,DE LTA NA

BDAG NYID NYE BAR LEN PA LAS GZHAN YANG MA YIN LA, DE NI NYE BAR
LEN PA NYID KYANG MA YIN, NYE BAR LEN PA MED PA YANG MA YIN, 'GA'
YANG MED PA NYID DU NGES PA YANG MA YIN NO, ,DE'I PHYIR RTAG PA
'DIS BDAG SNGON 'DAS PA'I DUS NA BYUNG BAR GYUR ZHES BYA BA DE NI
MI 'THAD DO, ,DA NI; 'DAS PA'I DUS

NA MA BYUNG ZHES, ,BYA BA DE YANG MI 'THAD DO, ,SNGON TSE RNAMS
SU GANG BYUNG BA, ,DE LAS 'DI GZHAN MA YIN NO, ,GAL TE 'DI NI
GZHAN GYUR NA, ,DE MED PAR YANG 'BYUNG BAR 'GYUR, ,DE BZHIN DU NI
GNAS 'GYUR ZHING, ,DE 'AM SHI BAR SKYE BAR 'GYUR, ,CHAD DANG LAS
RNAMS CHUD ZA DANG, ,GZHAN

GYIS BYAS PA'I LAS RNAMS NI, ,GZHAN GYIS SO SOR MYONG BA DANG,
,DE LA SOGS PAR THAL BAR 'GYUR, ,MA BYUNG BA LAS BYUNG MIN TE,
,'DI LA SKYON DU THAL BAR 'GYUR, ,BDAG NI BYAS PAR 'GYUR BA DANG,
,'BYUNG BA RGYU MED CAN DU 'GYUR, ,DA NI BDAG SNGON 'DAS PA'I DUS
NA BYUNG BAR

@278B MA GYUR CES BYA BA DE YANG MI 'THAD DO, ,CI'I PHYIR ZHE NA,
SNGON GYI TSE RABS RNAMS SU GANG BYUNG BAR GYUR PA DE LAS 'DI
GZHAN MA YIN PA'I PHYIR RO, ,GAL TE 'DI GZHAN YIN PAR GYUR NA
DE'I PHYIR DE MED PAR YANG 'DI 'BYUNG BAR 'GYUR RO, ,YANG GZHAN
YANG, SNGA MA DE DE BZHIN DU DE NA GNAS PAR 'GYUR

ZHING 'DI YANG DER MA SHI BAR 'DIR SKYE BAR 'GYUR RO, ,DE LTA NA
CHAD PA DANG LAS RNAMS CHUD ZA BA DANG GZHAN GYIS BYAS PA'I LAS
RNAMS GZHAN GYIS SO SOR MYONG BA DANG DE LA SOGS PA SKYON MANG PO
DAG TU THAL BAR 'GYUR RO, ,YANG GZHAN YANG, DE LTA NA BDAG MA
BYUNG BA LAS BYUNG BAR THAL BAR 'GYUR

TE; BDAG MA BYUNG BA LAS BYUNG BA NI MA YIN PAS, DE'I PHYIR 'DI
LA YANG BDAG BYAS PAR 'GYUR BA DANG, 'BYUNG BA RGYU MED PA CAN DU
'GYUR BA'I SKYON DU THAL BAR 'GYUR BAS DE NI MI 'DOD DO, ,DE'I
PHYIR RTAG PA 'DIS BDAG SNGON 'DAS PA'I DUS NA BYUNG BAR MA GYUR
CES BYA BA DE YANG MI 'THAD DO, ,

DE LTAR BDAG BYUNG BDAG MA BYUNG, ,GNYI GA GNYI GA MA YIN PAR,
,'DAS LA LTA BA GANG YIN PA, ,DE DAG 'THAD PA MA YIN NO, ,DE LTAR
YONGS SU BRTAGS NA BDAG SNGON 'DAS PA'I DUS NA BYUNG BAR GYUR CES
BYA BA DANG, BDAG SNGON 'DAS PA'I DUS NA BYUNG BAR MA GYUR CES
BYA BA DANG, SNGON

'DAS PA'I DUS NA BYUNG BAR GYUR KYANG GYUR LA, BYUNG BA'AM GYUR
KYANG MA GYUR CES BYA BA DANG, SNGON 'DAS PA'I DUS NA BYUNG BAR
GYUR PA YANG MA YIN, BYUNG BAR MA GYUR PA YANG MA YIN NO ZHES BYA
BAR 'DAS PA'I DUS LA LTA BA GANG YIN PA DE DAG 'THAD PA MA YIN
NO, ,DA NI; MA 'ONGS DUS GZHAN

'BYUNG 'GYUR DANG, ,'BYUNG BAR MI 'GYUR ZHES BYA BAR, ,LTA BA
GANG YIN DE DAG NI, ,'DAS PA'I DUS DANG MTSUNGS PA YIN, ,DA NI
BDAG MA 'ONGS PA'I DUS GZHAN DU 'BYUNG BAR 'GYUR ZHES BYA BA
DANG, BDAG MA 'ONGS PA'I DUS GZHAN DU 'BYUNG BAR MI 'GYUR ZHES
BYA BAR MA 'ONGS PA'I DUS LA

LTA BA GANG YIN PA DE DAG NI 'DAS PA'I DUS DANG MTSUNGS PAR BSAM
PAR BYA STE, 'DAS PA'I DUS LAS BRTZAMS PA'I SKYON GANG DAG YIN PA
DE DAG NYID 'DIR YANG BYE BRAG TU SHES PAR BYA'O, ,YANG GZHAN
YANG, GAL TE LHA DE MI DE NA, ,DE LTA NA NI RTAG PAR 'GYUR, ,LHA
NI MA SKYES NYID 'GYUR TE, ,RTAG

@279A *, ,LA SKYE BA MED PHYIR RO, ,GAL TE LHA DE NYID MI DE NYID
DU GYUR NA DE LTA NA NI RTAG PAR 'GYUR RO, ,YANG GZHAN YANG, LHA
MA SKYES PA NYID DU YANG 'GYUR TE, CI'I PHYIR ZHE NA, RTAG PA LA
SKYE BA MED PA'I PHYIR RO, ,GANG GI PHYIR LHA GANG YIN PA DE NYID
MI MA YIN ZHING, LHA MA SKYES PA NYID

KYANG MA YIN PA DE'I PHYIR RTAG PA MA YIN NO, ,GAL TE LHA LAS MI
GZHAN NA, ,DE LTA NA NI MI RTAG 'GYUR, ,GAL TE LHA MI GZHAN YIN
NO, ,RGYUD NI 'THAD PAR MI 'GYUR RO, ,GAL TE LHA LAS MI GZHAN YIN
NA DE LTA NA NI MI RTAG PAR 'GYUR RO, ,RGYUD KYI GTAN TSIGS KYIS
LHA LAS MI

GZHAN YIN PAR MI 'THAD PAS DE'I PHYIR MI RTAG PA MA YIN NO, ,GAL
TE PHYOGS GCIG LHA YIN LA, ,PHYOGS GCIG MI NI YIN GYUR NA, ,RTAG
DANG MI RTAG 'GYUR BA'I PHYIR, ,DE YANG RIGS PA MA YIN NO, ,GAL
TE PHYOGS GCIG NI LHA YIN LA PHYOGS GCIG NI MI YIN PAR GYUR NA DE
LTA

NA RTAG KYANG RTAG LA MI RTAG KYANG MI RTAG PAR 'GYUR BA ZHIG NA,
GANG GI PHYIR DE LTAR BDAG NYID GNYIS PA NYID MI RIGS PA DE'I
PHYIR RTAG KYANG RTAG LA MI RTAG KYANG MI RTAG PA MA YIN NO, ,GAL
TE RTAG DANG MI RTAG PA, ,GNYI GA GRUB PAR GYUR NA NI, ,RTAG PA
MA YIN MI RTAG MIN, ,'GRUB PAR 'GYUR BA

'DOD LA RAG ,GAL TE RTAG PA DANG MI RTAG PA ZHES BYA BA DE GNYI
GA RAB TU GRUB PAR GYUR NA NI, DE'I PHYIR RTAG PA YANG MA YIN MI
RTAG PA YANG MA YIN PA ZHES BYA BA DE YANG RAB TU 'GRUB PAR 'GYUR
BA 'DOD LA RAG NA, GANG GI PHYIR RTAG PA DANG MI RTAG PA DE GNYI
GA RAB TU MA GRUB PA DE'I PHYIR RTAG PA

YANG MA YIN MI RTAG PA YANG MA YIN PA ZHES BYA BA DE YANG RAB TU
MI 'GRUB BO, ,GAL TE GANG ZHIG GANG NAS 'ONGS, ,CI ZHIG GANG DU
'GRO 'GYUR NA, ,DE PHYIR DE LA THOG MED PAS, ,RTAG PAR GYUR NA DE
YANG MED, ,GAL TE DNGOS PO GANG ZHIG YUL GANG NAS 'ONGS SHING CI
ZHIG GCIG TU GANG DU 'GRO BAR 'GYUR

NA NI DE'I PHYIR DE LA THOG MA MED PAS RTAG PAR 'GYUR BA ZHIG NA,
SHES RAB KYIS BRTZAL NA DNGOS PO GANG ZHIG YUL GANG NAS 'ONGS
SHING, JI ZHIG GCIG TU GANG 'GRO BAR 'GYUR BA DE LTA BU'I DNGOS
PO 'GA' YANG MED PAS DE'I PHYIR DE LA THOG MA MED PA YANG MED PAS
RTAG PA MA YIN

@279B NO; ,GAL TE RTAG PA 'GA' MED NA, ,MI RTAG GANG ZHIG YIN PAR
'GYUR, ,RTAG PA DANG NI MI RTAG DANG, ,DE GNYIS BSAL BAR GYUR
PA'O, ,GAL TE DE LTAR SHES RAB KYIS BRTAGS NA DNGOS PO 'GA' YANG
MED NA MI RTAG PA GANG ZHIG YIN PAR GYUR, RTAG KYANG RTAG LA MI
RTAG KYANG MI

RTAG PA DANG, RTAG PA YANG MA YIN MI RTAG PA YANG MA YIN PA YANG
GANG ZHIG YIN PAR 'GYUR, DE LTA BAS NA SNGON GYI MTHA' LAS
BRTZAMS PA'I RTAG PA DANG MI RTAG PA LA SOGS PA BZHI PO DE DAG MI
'THAD DO, ,DA NI; PHYI MA'I MTHA' LAS BRTZAMS PA'I MTHA' DANG
MTHA' MED PA LA SOGS PA

BZHI PO DE DAG JI LTAR MI 'THAD PA, DE LTAR BSHAD PAR BYA STE,
GAL TE JI LTAR ZHE NA, BSHAD PA, GAL TE 'JIG RTEN MTHA' YOD NA,
,'JIG RTEN PHA ROL JI LTAR 'GYUR, ,GAL TE 'JIG RTEN MTHA' MED NA,
,'JIG RTEN PHA ROL JI LTAR 'GYUR, ,'JIG RTEN MTHA' YOD CES BYA BA
MI

'THAD DO, ,CI'I PHYIR ZHE NA, GAL TE 'JIG RTEN PHA ROL YOD PAR
GYUR NA, DE'I PHYIR 'JIG RTEN PHA ROL YOD PAR MI 'GYUR BA'I PHYIR
RO, ,'JIG RTEN PHA ROL YANG YOD PAS DE'I PHYIR 'JIG RTEN MTHA'
YOD CES BYA BA MI 'THAD DO, ,'JIG RTEN MTHA' MED CES BYA BA YANG
MI 'THAD DO, ,CI'I PHYIR ZHE

NA; GAL TE 'JIG RTEN MTHA' MED PAR GYUR NA DE'I PHYIR 'JIG RTEN
PHA ROL MED PAR 'GYUR BA'I PHYIR RO, ,'JIG RTEN PHA ROL YANG YOD
PAS DE'I PHYIR 'JIG RTEN MTHA' MED CES BYA BA YANG YOD PAS DE'I
PHYIR 'JIG RTEN MTHA' MED CES BYA BA YANG MI 'THAD DO, ,DE GNYIS
CI'I PHYIR MI 'THAD CE NA, DE LA

BSHAD PAR BYA STE, GANG PHYIR PHUNG PO RNAMS KYI RGYUN, ,'DI NI
MAR ME'I 'OD DANG MTSUNGS, ,DE PHYIR MTHA' YOD NYID DANG NI,
,MTHA' MED NYID KYANG MI RIGS SO, ,GANG GI PHYIR PHUNG PO RNAMS
KYI RGYUN 'DI NI MAR ME'I 'OD DANG MTSUNGS PAR RGYU DANG RKYEN
GYI TSOGS PA'I DBANG GIS 'BYUNG BA DE'I PHYIR 'JIG

RTEN MTHA' YOD PA NYID DANG, MTHA' MED PA NYID CES BYA BA YANG MI
RIGS SO, ,CI'I PHYIR MI RIGS SHE NA, DE LA BSHAD PAR BYA STE, GAL
TE SNGA MA 'JIG 'GYUR ZHING, ,PHUNG PO 'DI LA BRTEN BYAS NAS,
,PHUNG PO 'DI NI MI 'BYUNG NA, ,DES NA 'JIG RTEN MTHA' YOD 'GYUR,
,GAL TE SNGA MA MI

@280A *, ,'JIG CING, ,PHUNG PO 'DI LA BRTEN BYAS NAS, ,PHUNG PO
'DI NI MI 'BYUNG NA, ,DES NA 'JIG RTEN MTHA' MED 'GYUR, ,GAL TE
PHUNG PO SNGA MA RNAMS 'JIG PAR 'GYUR ZHING, PHUNG PO 'DI DAG LA
BRTEN NAS PHUNG PO GZHAN DE DAG MI 'BYUNG NA NI DES NA 'JIG RTEN
MTHA' YOD PAR

'GYUR BA ZHIG NA GANG GI PHYIR DE LTA MA YIN PA DE'I PHYIR 'JIG
RTEN MTHA' YOD CES BYA BA MI 'THAD DO, ,GAL TE PHUNG PO SNGA MA
RNAMS MI 'JIG CING PHUNG PO DE DAG LA BRTEN NAS PHUNG PO PHYI MA
DE DAG MI 'BYUNG NA NI DES NA 'JIG RTEN MTHA' MED PAR 'GYUR BA
ZHIG NA, GANG GI PHYIR DE LTA MA YIN PA DE'I PHYIR

'JIG RTEN MTHA' MED PA ZHES BYA BA YANG MI 'THAD DO, ,SLOB DPON
'PHAGS PA LHAS KYANG, NYAN PA PO DANG MNYAN BYA DANG, ,SMRA PO
'BYUNG BA SHIN TU DKON, ,DE PHYIR MDOR NA 'KHOR BA NI, ,MTHA' YOD
MA YIN MTHA' MED MIN, ,ZHES GSUNGS SO, ,DA NI 'JIG RTEN MTHA' YOD
KYANG YOD LA MTHA' MED KYANG

MED CES BYA BA DE YANG MI 'THAD DE, CI'I PHYIR ZHE NA, BSHAD PAR
BYA STE, GAL TE PHYOGS GCIG MTHA' YOD LA, ,PHYOGS GCIG MTHA' NI
MED GYUR NA, ,'JIG RTEN MTHA' YOD MTHA' MED 'GYUR, ,DE YANG RIGS
PA MA YIN NO, ,GAL TE PHYOGS GCIG MTHA' YOD PAR GYUR LA, PHYOGS
GCIG MTHA' MED PAR

GYUR NA NI DE'I PHYIR 'JIG RTEN MTHA' YOD KYANG YOD LA, MTHA' MED
KYANG MED PAR 'GYUR BA ZHIG NA, DE LTA NA DNGOS PO BDAG NYID
GNYIS PA NYID DU GYUR PA DE NI MI 'THAD DO, ,JI LTA BUR NA NYER
LEN PO, ,PHYOGS GCIG RNAM PAR 'JIG 'GYUR LA, ,PHYOGS GCIG RNAM
PAR 'JIG MI 'GYUR, ,DE LTAR DE NI MI

RIGS SO, ,JI LTA BUR NA NYER BLANG BA, ,PHYOGS GCIG RNAM PAR 'JIG
'GYUR LA, ,PHYOGS GCIG RNAM PAR 'JIG MI 'GYUR, ,DE LTAR DE YANG
MI RIGS SO, ,RE ZHIG NYE BAR LEN PA PO RIGS PA GANG GIS PHYOGS
GCIG RNAM PAR 'JIG PAR 'GYUR LA, PHYOGS GCIG RNAM PAR 'JIG PAR MI

'GYUR TE, RTAG PA DANG MI RTAG PA NYID MED PA'I PHYIR RE ZHIG DE
LTAR NI MI RIGS SO, ,NYE BAR BLANG BA YANG RNAM PA GANG GIS
PHYOGS GCIG RNAM PAR 'JIG PAR 'GYUR LA, PHYOGS GCIG RNAM PAR 'JIG
PAR MI 'GYUR TE, RTAG PA DANG MI RTAG PA NYID MI 'THAD PA KHO
NA'I PHYIR DE

@280B LTAR YANG MI RIGS SO, ,DE LTAR GANG GI PHYIR DNGOS PO BDAG
NYID GNYIS PA NYID MI 'THAD PA DE'I PHYIR 'JIG RTEN MTHA' YOD
KYANG YOD LA MTHA' MED KYANG MED CES BYA BA MI 'THAD DO, ,DA NI
'JIG RTEN MTHA' YOD PA YANG MA YIN MTHA' MED PA YANG MA YIN ZHES
BYA BA YANG MI 'THAD DE, CI'I PHYIR

ZHE NA; BSHAD PAR BYA STE, GAL TE MTHA' YOD MTHA' MED PA, ,GNYI
GA GRUB PAR GYUR NA NI, ,MTHA' YOD MA YIN MTHA' MED MIN, ,'GRUB
PAR 'GYUR BA 'DOD LA RAG ,GAL TE MTHA' YOD PA DANG MTHA' MED PA
ZHES BYA BA DE GNYI GA RAB TU GRUB PAR GYUR NA NI DE'I PHYIR
MTHA' YOD PA YANG

MA YIN MTHA' MED PA YANG MA YIN ZHES BYA BA 'DI RAB TU 'GRUB PAR
'GYUR BAR YANG 'DOD LA RAG NA GANG GI PHYIR MTHA' YOD PA DANG,
MTHA' MED PA ZHES BYA BA DE GNYIS RAB TU MA GRUB PA DE'I PHYIR
MTHA' YOD PA YANG MA YIN, MTHA' MED PA YANG MA YIN ZHES BYA BA
'DI YANG RAB TU MA GRUB BO, ,

DE LTA BAS NA BRTAG PA 'DIS PHYI MA'I MTHA' LAS BRTZAMS PA'I
MTHA' DANG MTHA' MED PA LA SOGS PA BZHI MI 'THAD DO, ,YANG NA
DNGOS PO THAMS CAD DAG ,STONG PHYIR RTAG LA SOGS LTA BA, ,GANG DU
GANG LA GANG DAG NI, ,CI'I PHYIR KUN DU 'BYUNG BAR 'GYUR, ,YANG
NA DNGOS PO THAMS CAD STONG PA'I PHYIR, ,

RTAG PA LA SOGS PAR LTA BA DAG YUL DANG DUS GANG DU DNGOS PO GANG
LA, LTA BA GANG DAG ,RGYU CI'I PHYIR KUN DU 'BYUNG BAR 'GYUR,
,GANG GIS THUGS BRTZE NYER BZUNG NAS, ,LTA BA THAMS CAD SPANG
BA'I PHYIR, ,DAM PA'I CHOS NI STON MDZAD PA, ,GOO TA MA DE LA
PHYAG 'TSAL LO, ,GANG GIS THUGS

BRTZE BAS NYE BAR BZUNG NAS LTA BA THAMS CAD SPANG BA'I PHYIR,
DAM PA'I CHOS BSTEN PAR MDZAD PA SANGS RGYAS BCOM LDAN 'DAS SHIN
TU RMAD DU BYUNG BA BSAM GYIS MI KHYAB PA MTSUNGS PA MED PA GZHAL
DU MED PA GDUNG GOO TA MA DANG GCIG PA DE LA PHYAG 'TSAL LO, ,LTA
BA BRTAG PA ZHES BYA BA STE RAB TU BYED PA NYI SHU

BDUN PA STE THA MA'O,, ,,DBU MA RTZA BA'I TSIG LE'UR BYAS PA SHES
RAB CES BYA BA THEG PA CHEN PO'I CHOS MNGON PA RNAM PAR GZHAG PA
DON DAM PA'I DE KHO NA YANG DAG PAR STON PA, SHES RAB KYI PHA ROL
TU PHYIN PA'I TSUL GSAL BAR BYED PA, SLOB DPON BDAG NYID CHEN PO
'PHAGS PA KLU

@281A *, ,SGRUB MI 'PHROGS PA'I MKHYEN RAB DANG, THUGS RJER LDAN
PA DE BZHIN GSHEGS PA'I THEG PA BLA NA MED PA'I TSUL RAB TU 'BYED
PA RAB TU DGA' BA'I SA BSGRUBS NAS BDE BA CAN GYI ZHING DU GSHEGS
PA 'JIG RTEN GYI KHAMS DANG BA'I 'OD CES BYA BAR DE BZHIN GSHEGS
PA YE SHES

'BYUNG GNAS 'OD CES BYA BAR 'GYUR BAS MDZAD PA, DE'I 'GREL BA
BUDDHA P'A LI TA ZHES BYA BA THEG PA CHEN PO NGES PA'I DON STON
PA, LTA BA NGAN PA'I DRI MA SEL BAR BYED PA SHES RAB KYI PHA ROL
TU PHYIN PA'I TSUL GTAN LA 'BEBS PA, DON DAM PA'I BDEN PA GSAL
BAR BYED PA, SLOB DPON BTZUN PA SANGS

RGYAS BSKYANGS 'PHAGS PA 'JAM DPAL GYI BKA' GRUB PA BSTAN BCOS DU
MA'I RNAM PAR BSHAD PA MDZAD PA, THEG PA CHEN PO LA YANG DAG PAR
ZHUGS PA, RIG SNGAGS 'CHANG GRUB PA'I GNAS KHYAD PAR CAN DU
GSHEGS PAS MDZAD PA RDZOGS SO,, ,,RGYA GAR GYI MKHAN PO DZNY'A NA
GARBHA DANG, ,ZHU CHEN GYI LO

TZ'A BA COG RO KLU'I RGYAL MTSAN GYIS BSGYUR CING ZHUS TE GTAN LA
PHAB PA'O,, 