@273A #, ,RGYA GAR SKAD
DU, SA HA DZA TATVA A'A LO KA ,BOD SKAD DU, ,LHAN CIG SKYES PA'I
DE KHO NA

NYID SNANG BA, DPAL RDO RJE SEMS DPA' LA PHYAG 'TSAL LO, ,KUN
SPYOD MNGON PAR 'BYUNG BRJOD SOGS, ,RGYU RNAMS KUN DU SBAS PA YI,
,ZAB MO'I DE NYID GSANG CHES PA, ,BLA MA'I DRIN GYIS RTOGS PAS
BSHAD, ,BRTAG DKA' RTOG GE'I YUL MIN ZHING, ,ZAB MO SPROS PA NYER
ZHI BA, ,

LKUGS PA YI NI RMI LAM DANG, ,GZHON NUS MYONG BA'I BDE BA LTAR,
,TSIG GIS MTSON MIN RANG RIG PA, ,SER SNA MED SOGS TSUL BZHI YIS,
,BLA MA NYE BAR BSTEN PA YI, ,DRIN THOB SHES RAB YE SHES KYI,
,SKAD CIG GSUM PAR GANG SKYES PA, ,DON MTSUNGS MTSON PAS DPER
NYID DE, ,

KHYIM GNAS BU GA'I NAM MKHA' DANG, ,DMUS LONG GLANG CHEN YAN LAG
LTAR, ,DON MTHONG MA YIN 'BRAS ZAN GYI, ,SPAGS PA'I BU RAM RO
BZHIN NO, ,CHA SHAS DANG NI RDZOGS PA DANG, ,SGRIB BCAS SGRIB PA
DANG BRAL BA'I, ,DBYE BA LAS NI RNAM RMONGS PAS, ,TSES MA THAG
DANG GANG

@273B BA YI, ,ZLA BA SPRIN GYIS BSGRIBS PA DANG, ,GSAL BA'I BYE
BRAG MA SHES SO, ,DE LTA NA YANG DER MYONG BA, ,BLA MA'I GSUNG
GIS LEGS MTSON TE, ,RGYUD DU YANG DAG GOMS PA LAS, ,DANG BA'I CHU
LA ZLA BA DANG, ,MIG DAG PA LA GZUGS BZHIN DU, ,GSAL BAR 'GYUR
GYI YID CHES GYIS, ,

DNGOS PO SNA TSOGS SNANG 'DI RNAMS, ,SEMS LAS PHYI ROL 'GYUR MED
KYANG, ,RANG RIG BAG CHAGS DBANG BYAS NAS, ,YUL DANG DBANG POR
SNANG BA'I SEMS, ,DBANG PO'I LAM NA RJES 'GRO BAS, ,YUL RNAMS LA
NI MNGON ZHUGS TE, ,CHAGS SOGS NYON MONGS RGYUR GYUR PA, ,LAS

KYI SHING RTA'I 'KHOR LO LTAR, ,YUN RING SRID PAR YANG DANG YANG,
,SDUG BSNGAL DANG BCAS RNAM PAR 'KHOR, ,NANG DU YANG DAG 'JOG PA
YI, ,THABS KYIS DE LAS RNAM BZLOG NAS, ,RLUNG BRAL MAR ME LTA BU
YI, ,RNAL 'BYOR RGYUN DU GOMS BYAS NAS, ,MA RNYOG LTENG KA'I CHU
BZHIN DU, ,RANG

GI DE NYID GSAL MTHONG 'GYUR, ,SHIN TU BZHIN BZANGS MIG YANGS MA,
,GZUGS BZANG LANG TSO PHUN TSOGS PA, ,KHRO MED RJES SU BRTZE BA
DANG, ,DAD DANG THOS SOGS YON TAN CAN, ,SGRUB LAS GZHAN DU MI
BLTA ZHING, ,SKAL BZANG BYED PA 'CHING BA YI, ,SBYOR BA LA NI RAB
GOMS PA, ,MI MO

DNGOS GRUB SA GZHI YIN, ,DE DANG LHAN CIG DBEN PAR GNAS, ,STOBS
BZANG MYOS BYED BCAS BZA' ZHING, ,BLTA BA DANG NI RIG PA DANG,
,'KHYUD DANG MA MCHU'I RO MYANGS PAS, ,RJES SU CHAGS PAR 'GYUR BA
NI, ,MTSAN MA'I DBYE BAS GSAL RTOGS BYA, ,CHAGS PA CHEN POS RAB
RGYAS

RTZA; ,'TSIR DANG ZLOS PA'I SBYOR BA YIS, ,MNGON SUM LCE YI THUR
MAS DRANGS, ,NOR BU'I NANG DU LEGS CHUD PAS, ,MUN PA LA NI MAR ME
LTAR, ,GSAL BAR NGES KYIS GZHAN DU MIN, ,DE NYID DU NI YE SHES
MCHOG ,SDOM BYA THUN NAM NYIN GCIG GAM, ,ZLA PHYED ZLA GCIG KHYUD
KOR

DANG; ,BSKAL PA BSKAL PA STONG DAG TU, ,DE GOMS PA LAS MI 'GYUR
BA'I, ,YE SHES DAM PA 'THOB PAR 'GYUR, ,DER NI LEGS 'DU'I DAM
TSIG RDZAS, ,RLUNG GI STOBS KYIS THOB PA'AM, ,DMAN PA'I SEMS KYIS
DOR MIN PAS, ,PHYI ROL NAS NI LCES BLANG BYA, ,BLA MA'I DRIN THOB

@274A *, ,DGA' BA YIS, ,SEMS KYI ZAB MO'I DE KHO NA, ,LEGS BKOD
GANG 'DIS 'GRO BA RNAMS, ,GNYUG MA'I LAM GYI BGROD GRUB SHOG
,DPAL 'KHOR LO SDOM PA'I LHAN CIG SKYES PA'I DE KHO NA NYID SNANG
BA SLOB DPON KU SA LI PAS MDZAD PA RDZOGS SO,, ,,

