@4B #, ,RGYA GAR SKAD DU, M'A
R'I TZYEE S'A DHA NAm, BOD SKAD DU, 'OD ZER CAN GYI SGRUB THABS,
DAD POR RE ZHIG SNGAGS PAS BDE BA'I STAN LA NYE BAR GNAS LA,
G-YON PA KHRO BO'I KHU TSUR GYIS SNYING GA DANG SMIN MTSAMS DANG,
MGUL PA DANG,

SPYI BO RNAMS SU AOm PHAt BYA BA'I SNGAGS KYIS REG PAR BYA ZHING,
G-YAS PA KHRO BO'I KHU TSUR SMAD PAS NI BGEGS DANG BRAL BAR BSAM
PAR BYA BA'O, ,DE NAS GDONG PA'I GCAD SBRA LA SOGS PA BYA STE,
SLAR YANG NYE BAR GNAS LA, RANG GI SNYING GAR NUB MO DANG NYIN
MO'I DBYE BAS YI GE AA DANG YI GE A'A

LAS NGES BAR GRUB PA'I ZLA BA DANG NYI MA BLTA BA'O, ,DE'I STENG
DU YI GE AOm SER PO RNAM PAR BSGOM PAR BYA BA'O, ,DE'I 'OD ZER
GYIS DES PAR BSGRUBS PA'I BCOM LDAN 'DAS MA MDUN DU BLTAS LA, JI
LTAR RNYED PAR GYUR PA'I ME TOG LA SOGS PAS LEGS PAR MCHOD CING,
DE'I SPYAN

LAM DU SDIG PA BSHAGS PA LA SOGS PA RNAMS BYAS TE, MTHA' DAG STOD
PA NYID DU RNAM PAR BSGOM PAR BYA BA'O, ,DE NAS NI, AOm RANG
BZHIN GYIS DAG PAS CHOS THAMS CAD RANG BZHIN GYIS DAG PA NI, BDAG
YIN NO ZHES BRJOD PAR BYA BA'O, ,DE NAS YI GE AOm YONGS SU GYUR
PA LAS 'KHOR

@5A *, ,LO RTZIBS BRGYAD PA'O, ,DE'I DBUS NA GNAS PA'I YE GE AOm
YONGS SU GYUR BA LAS KHA DOG SER PO RAL PA DANG DBU RGYAN DANG
LDAN PA, NA BZA' DMAR PO BSNAMS PA, ZHI BAR GYUR BA, PADMA'I LTE
BA LA SENG GE'I GDAN LA RDO RJE'I SKYIL KRUNG GIS BZHUGS PA,
RGYAN THAMS CAD

KYIS BRGYAN PA, BYANG CHUB MCHOG GI PHYAG RGYA BCINGS PA'I RNAM
BAR SNANG MDZAD KYI SKUR BDAG NYID BSGOM PAR BYA BA'O, ,DE'I
SNYING GAR ZLA BA LA GNAS PA'I YE GE MAm YONGS SU GYUR PA LAS
SHING MYA NGAN MED KYI ME TOG GO, ,DE'I STENG DU YI GE MAm GYI
'OD ZER KUN DU SPROS PAS SEMS CAN RNAMS KUN

GYI DON BYAS LA, DE NYID LA BSDUS SHING LEGS BAR BZHUGS PAR BYA
BA'O, ,DE NAS MDUN DU YI GE AOm YONGS SU GYUR BA LAS NYI MA'I
DKYIL 'KHOR LA YI GE MAm LAS BYUNG BA'I BCOM LDAN 'DAS MA 'OD ZER
CAN GYI RANG BZHIN CAN PHYAG BRGYAD DANG LDAN PA, GDAMS NGAG LAS
BSGOM BAR BYA BA'O,,

DE'I RJES THOGS LA AOm MAm ZHES BYA BA'I SNGAGS BRJOD BAR GYUR BA
LAS BDAG NYID MCHOD RTEN GYI NANG NA GNAS SHING PHAG BDUN PA'I
SHING RTA LA ZHON PA'I 'OD ZER CAN DU RNAM PAR BSGOM MO, ,SHING
RTA'I 'OG NA NI YI GE YAm LAS BYUNG BA'I RLUNG GI DKYIL 'KHOR LA
YI GE HAm GIS SPRUL PA'I SGRA GCAN 'DZIN NO, ,DE LA

BCOM LDAN 'DAS MA NI RIN PO CHE'I DBU RGYAN DANG LDAN PA, PHYAG
BRGYAD MA, ZHAL GSUM MA, SPYAN GSUM MA STE, RTZA BA'I ZHAL NI
LEGS PAR SER BA, ME TOG BANDU KA'I DMAR BA DANG CHA 'DRA BAR
'GYUR BA G-YAS PA NI DMAR LA ZLUM PA'O, ,G-YON PA NI PHAG GI STE
MTHING NAG KHRO BAR GYUR

BA; LJAGS 'DRIL BA ZHAL RNAM PAR GDANGS SHING 'JIGS PAR MDZAD BA,
MCHE BA GTZIGS SHING KHRO GNYER DANG LDAN PA'O, ,SDIGS MDZUB DANG
ZHUGS PA DANG GZHU DANG SHING MYA NGAN MED LO MA DANG BCAS PA
SKUD PA NI G-YON PA RNAMS SO, ,KHAB DANG LCAGS KYU DANG MDA' DANG
RDO RJE NI G-YAS

PA RNAMS NA'O, ,SNA TSOGS PA'I GDUB KOR LA SOGS BA'I RGYAN THAMS
CAD KYIS BRGYAN ZHING SHIN TU NGO MTSAR BAR GYUR BA'I STOD G-YOGS
DMAR PO BSNAMS PA, G-YAS PA BSKUM BAS GNAS SHING LHA MO BZHIN
BSKOR BAR BSAM PAR BYA BA'O, ,SHAR DU NI BATT'A LI STE, G-YON
BSKUM

@5B BAS GNAS PA, PHYAG BZHI MA, PHAG GDONG GI ZHAL GCIG MA, SKU
MDOG DMAR BA, G-YAS PA KHAB DANG LCAGS KYU BSNAMS PA, G-YON PAS
NI ZHAGS PA DANG LO MA CAN NO, ,LHOR NI BA D'A LI G-YAS BSKUM PAS
GNAS PA, PHYAG BZHI MA, PHAG GI ZHAL GCIG MA, MDOG SER MO, ,G-YAS
PAS ME TOG

DANG BCAS PA'I MYA NGAN MED KYI LO 'DAB DANG SKUD PA DANG BCAS
PA'I KHAB BSNAMS PA, G-YON PAS ZHAGS PA DANG RDO RJE BSNAMS PA'O,
,NUB TU NI PA R'A H'I STE G-YON BSKUM BAS GNAS PA, PHYAG BZHI MA,
PHAG GI ZHAL GCIG MA, G-YAS KYIS KHAB DANG RDO RJE BSNAMS PA,
G-YON GYIS ZHAGS PA

DANG MYA NGAN MED 'DAB MA DANG LDAN PA BSNAMS PA'O, ,DE KHO NA
BZHIN DU BYANG DU PHAG GDONG MA DMAR MO NYI MA SHAR BA'I MDOG
DANG LDAN BAS SHIN TU 'BAR BAR GYUR PA, G-YAS BSKUM BA'I ZHABS
KYIS GNAS PA, PHYAG BZHI MA G-YAS KYIS MDA' DANG RDO RJE BSNAMS
PA, G-YON PAS GZHU DANG MYA

NGAN MED LO MA DANG LDAN PA BSNAMS BA'O, ,DE DAG RNAMS THAMS CAD
KYANG MCHOD RTEN GYI GZHAL YAS KHANG NA BZHUGS PA DANG, SNA TSOGS
BA'I RGYAN DANG LDAN BA'I RIN PO CHE'I DBU RGYAN DANG, STOD SHAG
DMAR PO BSNAMS BA DANG, SPYAN GSUM MA, SNA TSOGS PA'I RGYAN DANG
LDAN PAR BSGOM

PAR BYA BA'O, ,DE NAS DZA: H'Um BAm HO: SA YE SHES SEMS PA GZHUG
PA'I PHYAG RGYA BCING BAR BYA STE, LAG PA GNYIS MNYAM POR BYAS LA
RTZE SBREL BA'I SNYIM PA BYAS TE, MTHEB MO GNYIS DANG SRIN LAG
GNYIS KYIS RTZE DBYE BAR BYA ZHING, SOR MO DBUS MA LA LEGS PAR
BRTAN BAS GZHON NU'I

RNAM PA RTAGS SU BYAS PA SKYIL KRUNG GIS NYE BAR GNAS LA, DE'I
LTE BA'I GNAS SU DGOD BAR BYA BA'O, ,DE NAS BSGOM PA SNGON DU
'GRO BAS SNGAGS BZLA BAR BYA BA'O, ,AOm M'A R'I TZYEE SV'A H'A,
CHAD LHAG GI CHOG NI YI GE BRGYA PA'I SNGAGS KYIS DGANG BAR BYA
BA'O, ,AOm BADZRA SATVA BYA BA LA SOGS

BA YIN NO, ,GSHEGS SU GSOL BA'I DUS SU NI AOm M'A R'I TZYEE MU:
BYA BA DANG RANG GI PHYAG RGYAS GSHEGS SU GSOL BAR BYA BA YIN NO,
,'OD ZER CAN GYI SGRUB THABS SO, ,MKHAS PA CHEN PO AA BHA YA'I
ZHAL SNGA NAS DGE SLONG TSUL KHRIMS RGYAL MTSAN GYI BSGYUR BA'O,,
