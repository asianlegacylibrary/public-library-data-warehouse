@59A #, ,RGYA GAR SKAD DU, SU KL'A T'A R'A S'A DHA NAm, BOD SKAD
DU, SGROL MA DKAR MO'I SGRUB THABS, BCOM LDAN 'DAS MA SGROL MA LA
PHYAG 'TSAL LO, ,DKAR PO'I LAS NI NYER BSGRUB PA'I, ,SGROL MA
DKAR MO LA BTUD NAS, TING NGE 'DZIN 'BYUNG GDAMS NGAG GIS, ,RNYED
PA'I SGRUB THABS

DE BRJOD BYA, ,DANG PO RE ZHIG SNGAGS PAS YID DANG MTHUN PA'I
GNAS SU, BDE BA'I GDAN LA RDO RJE SKYIL MO KRUNG BCAS TE, THANG
KA LA SOGS PAR GTOGS PA'I BCOM LDAN 'DAS MA DKAR MO NYE BAR STON
PA NI SGROL MA LA ME TOG DANG, BDUG SPOS LA SOGS PAS MCHOD NAS,
RANG GI SNYING GAR AAm LAS BYUNG

BA'I ZLA BA LA H'Um DKAR PO'O, ,DE LAS 'OD DKAR PO PHYOGS BCUR
YANG DAG PAR SPROS TE, DE BZHIN GSHEGS PA THAMS CAD KYI THUGS RAB
TU BSKUL NAS, RANG GI SNYING GA'I SA BON LA GZHUG PAR BYA'O, ,DE
NAS BAR SNANG LA BCOM LDAN 'DAS MA SGROL MA DKAR MO ZHAL GSUM
PHYAG DRUG MA 'OG NAS

GSUNGS PA'I RANG GI GZUGS SU BLTA BAR BYA'O, ,DE NAS RANG GI SA
BON LAS BYUNG BA'I LHA RDZAS KYI ME TOG LA SOGS PAS MNGON PAR
MCHOD LA, SDIG PA BSHAGS PA DANG, BSOD NAMS LA RJES SU YI RANG BA
DANG, GSUM LA SKYABS SU 'GRO BA LA SOGS PA BYA'O, ,BU GCIG PA LA
BRTZE BA'I

MTSAN NYID PHAN PA DANG, BDE BA LA NYE BAR STER BA'I MTSAN NYID
NI BYAMS PA'O, ,SDUG BSNGAL DANG SDUG BSNGAL GYI RGYU LAS YANG
DAG PAR SGROL BA'I RANG BZHIN NI SNYING RJE'O, ,NYAN THOS LA SOGS
PA'I LTA BA LAS RNAM PAR LOG PA'I MTSAN NYID NI DGA' BA'O, ,GZUNG
BA DANG 'DZIN PA'I RNAM PAR RTOG PA

BCOM PA'I MTSAN NYID NI BTANG SNYOMS SO, ,AOm SH'U N+YA T'A
DZNY'A NA BADZRA SVA BH'A WA A'ATMA KO&HAm, ZHES BYA BA LA CHOS
THAMS CAD RANG BZHIN MED PA'I STONG PA NYID KYI NGO BO NYID KYI
BYANG CHUB MNGON DU BYA'O, ,DE NAS SMON LAM RJES SU DRAN PA LAS
MDUN DU RAm LAS BYUNG BA'I NYI MA LA H'Um YIG YONGS SU GYUR PA
LAS RDO RJE'I

GUR LA SOGS PA RNAM PAR BSGOMS LA, DE'I DBUS SU PAm YONGS SU GYUR
PA LAS PADMA DE'I STENG DU ZLA BA LA H'Um YIG DKAR POR YONGS SU
BLTAS LA, H'Um GI SA BON NANG DU CHUD PA'I H'Um DANG, AUTPA LA LA
BLTA'O, ,H'Um DANG AUTPA LA GNYIS 'DRES SHING GYUR PA LAS RDZOGS
PA'I BCOM LDAN 'DAS MA DUR

@59B KHROD BRGYAD KYIS NYE BAR BRGYAN PA, DKAR BA ZHAL GSUM PA
DKAR BA DANG, SER BA DANG, NAG PO NI RTZA BA DANG, G-YAS DANG CIG
SHOS KYI ZHAL LO, ,ZHAL SO SO LA SPYAN GSUM GSUM MO, ,DE BZHIN
GSHEGS PA RNAM PA LNGA 'PHRO BA, PHYAG DRUG PA, G-YAS KYIS MCHOG
SBYIN DANG, PHRENG BA DANG,

MDA' BSNAMS PA'O, ,G-YON GYIS AUTPA LA DANG, PADMA DANG, GZHU
BSNAMS PA'O, ,ZLA BA'I GDAN LA SKYIL KRUNG PHYED PAS BZHUGS PA
ZLA BA'I RGYAB YOL CAN, RAL PA'I COD PAN DANG LDAN PA'I DBU LA
MGO BO RNAM PA LNGAS BRGYAN PA, ZLA BA PHYED PAS DBU THOD BYAS
PA, RGYAN THAMS CAD KYIS BRGYAN

PA; STAG GI PAGS PA'I SHAM THABS CAN, BRGYAD GNYIS LON PA'I RNAM
PA CAN, MA LUS PA'I SEMS CAN LA DKAR PO'I LAS NYE BAR STON PA'I
SGROL MA'O, ,MI G-YO BA'I DE KHO NA NYID STON PAS AA TZA LE'O,
,RGYU DANG 'BRAS BU DBYER MED PA'I RIM PAS AA NI MITTA PA RAm MO,
,SHES RAB DANG THABS KYI RANG BZHIN

GYIS H'Um NGO, ,SMON PA MED PA'I RANG BZHIN MA RIG PA NYE BAR ZHI
BAS PHAt DANG SPEL BA'O, ,'DOD CHAGS LA SOGS PA NYON MONGS PA RAB
TU ZHI BAS SV'A H'A MTHAR BSGOM PAR BYA'O, ,DE NAS BCOM LDAN 'DAS
MA'I SNYING GAR GNYUG MA'I SA BON BLTAS LA, DE NAS YANG 'OD ZER
PHYUNG STE, KHAMS GSUM

KHYAB PAR BYAS NAS, DE NYID LA RAB TU GZHUG PAR BYA'O, ,DE'I RJES
SU BSGOMS PAS SKYO NA SNGAGS BZLAS PAR BYA'O, ,DE LA SNGAGS NI
'DI YIN TE, AOm AA TZA LE AA NI MITTA BA RAm H'Um H'Um PHAt PHAt
SV'A H'A, YANG CHO GA NI 'DI YIN TE, TSES BRGYAD NAS BZUNG STE
GSO SBYONG DANG LDAN PAR BYAS LA, JI SRID ZLA

BA NYA'I BAR DU THUN MTSAMS BZHI RU MCHOD PA DANG, GTOR MA'I CHO
GA SNGON DU 'GRO BAS, BCOM LDAN 'DAS MA BSGOM ZHING DE LTAR CHO
GA BYAS NA, CHAR MED NA CHAR 'BAB PAR 'GYUR RO, ,RTAG TU SGOM PAR
BYED NA SA LA SOGS PA YANG 'GRUB BO, ,'PHAGS MA DKAR BA NYE BAR
STON PA'I SGROL MA ZHES BYA BA'I

SGRUB PA'I THABS, BCOM LDAN 'DAS NYID KYIS GSUNGS PA RDZOGS SO,
,PAndI TA DON YOD RDO RJE DANG, KHAMS PA LO TZ'A BA DGE SLONG BA
RIS BSGYUR CING ZHUS SO,, 