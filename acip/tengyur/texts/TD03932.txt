@123B TING NGE 'DZIN GYI MI MTHUN PA'I PHYOGS RNAM PAR GZHAG PA BZHUGS,
#, ,TING NGE 'DZIN GYI MI MTHUN PA'I PHYOGS RNAM PAR GZHAG PA,
SANGS RGYAS DANG BYANG CHUB SEMS DPA' THAMS CAD LA PHYAG 'TSAL
LO, ,DE NAS BCOM LDAN 'DAS KYIS TSANGS PA CHEN PO LA BKA' STZAL
PA, GNAS

PA DANG SPYAD PAR MI BYA BA'I CHOS RNAM PA BCU YOD DE, GAL TE
RNAL 'BYOR CAN DAG SPYOD PA NGAN PA 'DI LAS 'GA' TZAM GYI RJES SU
ZHUGS NA YANG 'DOD PA'I KHAMS KYI DGE BA'I RTZA BA TZAM YANG
YONGS SU MI 'GRUB BO, ,CI STE SNGAR GRUB NA YANG DE MA THAG TU
PHYIR STOR CING NYAMS PAR GYUR NA

DBUGS DANG GZUGS MED PA'I TING NGE 'DZIN DANG, THEG PA GSUM DANG,
THEG PA GCIG GI BAR DU THOB PAR 'GYUR BA LTA CI SMOS, BCU GANG
ZHE NA, 'DI LTA STE, 'JIG RTEN KHA CIG NI TING NGE 'DZIN BSGOM
'DOD KYANG 'TSO BA'I YO BYAD KYIS BREL BAS 'TSO BA'I RKYEN GYIS
NYON MONGS PA DANG,

KHA CIG NI TING NGE 'DZIN BSGOM 'DOD KYANG TSUL KHRIMS NYAMS
SHING KHA NA MA THO BA MANG PO BYED PA DANG, KHA CIG NI TING NGE
'DZIN BSGOM 'DOD KYANG PHYIN CI LOG TU LTA ZHING 'JIG RTEN GYI
LTAS BZANG NGAN LA CHAGS TE LUS DANG SEMS MA DUL BA DANG, KHA CIG
NI TING NGE 'DZIN BSGOM 'DOD KYANG

SEMS G-YO ZHING RGOD PAS 'PHAGS PA LA MI GZHOL TE DBANG PO RGOD
PA DANG, KHA CIG NI TING NGE 'DZIN BSGOM 'DOD KYANG PHRA MA BYED
PA LAS DGA' BAS DBYEN BYED PA DANG, KHA CIG NI TING NGE 'DZIN
BSGOM 'DOD KYANG NGAG RTZUB POS 'PHAGS PA LA SMOD CING DBANG [?] ZA
BA DANG, KHA CIG NI TING NGE

@124A *, ,'DZIN BSGOM 'DOD KYANG TSIG 'KHYAL PA DANG BRDZUN DU
SMRA BA DANG, KHA CIG NI TING NGE 'DZIN BSGOM 'DOD KYANG 'DOD
CHAGS DANG PHRAG DOG GIS GZHAN GYI KHE DANG BSTI STANG DANG,
RNYED PA LA MI DGA' BA DANG, KHA CIG NI TING NGE 'DZIN BSGOM 'DOD
KYANG ZHE SDANG

DANG BCAS PAS SEMS CAN LA GNOD SEMS BSKYED PA DANG, KHA CIG NI
TING NGE 'DZIN BSGOM 'DOD KYANG LOG PAR LTA BA DANG BCAS PAS RGYU
DANG 'BRAS BU MED PAR BLTA'O, ,TSANGS PA CHEN PO DE LTAR SHES PAR
BYA STE, 'DI DAG NI GNAS PA DANG SPYAD PAR MI BYA BA'I CHOS RNAM
PA BCU

ZHES BYA'O, ,GAL TE TING NGE 'DZIN BSGOM PA DAG SPYOD PA NGAN PA
'DI DAG LAS 'GA' TZAM GYI RJES SU ZHUGS NA 'DOD PA'I KHAMS KYI
DGE BA YANG YONGS SU MI 'GRUB BO, ,CI STE SNGAR GRUB NA YANG DE
MA THAG TU STOR CING NYAMS PAR GYUR NA GZUGS DANG GZUGS MED PA'I
TING NGE

'DZIN DANG, THEG PA GSUM DANG, THEG PA GCIG THOB PAR 'GYUR BA LTA
CI SMOS, TSANGS PA CHEN PO GZHAN YANG GNAS PA DANG, SPYAD PAR MI
BYA BA'I CHOS BCU YOD DE, TING NGE 'DZIN BSGOM PA DAG SPYOD PA
NGAN PA 'DI DAG LAS 'GA' ZHIG DANG LDAN NA TING NGE 'DZIN YONGS
SU MI

GRUB PO, ,CI STE SNGAR GRUB NA YANG DE MA THAG TU STOR CING NYAMS
PAR 'GYUR RO, ,BCU GANG ZHE NA, 'DI LTA STE, LAS SU BYA BA'I
DNGOS PO LA DGA' ZHING CHAGS PA DANG, BRE MO'I GTAM LA DGA' ZHING
CHAGS PA DANG, GNYID KYIS LOG PA LA DGA' ZHING CHAGS PA DANG,
ZANG ZING

TSOL BA LA DGA' ZHING CHAGS PA DANG, GZUGS BZANG PO LA DGA' ZHING
CHAGS PA DANG, SGRA SNYAN PA LA DGA' ZHING CHAGS PA DANG, DRI
ZHIM PA LA DGA' ZHING CHAGS PA DANG, RO ZHIM PA LA DGA' ZHING
CHAGS PA DANG, REG BYA 'JAM PO LA DGA' ZHING CHAGS PA DANG, RTOG
PA DANG

DPYOD PA LA DGA' ZHING CHAGS PA'O, ,TSANGS PA CHEN PO DE LTAR
SHES PAR BYA STE, GNAS PA DANG DPYAD PAR MI BYA BA'I CHOS RNAM PA
BCU PO DE TING NGE 'DZIN BSGOM PA DAG SPYOD PA NGAN PA 'DI LAS
'GA' ZHIG DANG LDAN NA YANG TING NGE 'DZIN YONGS SU MI 'GRUB BO,
,CI STE SNGAR GRUB NA YANG DE

@124B MA THAG TU STOR CING NYAMS PAR 'GYUR RO, ,GAL TE TING NGE
'DZIN DE MA GRUB NA DGE BA'I TSOGS CI BSAGS KYANG BDE BA'I DON DU
MI 'GYUR TE, GANG DAG BDAG GI LONGS SPYOD DANG DAD PAS SBYIN PAS
BA SGRUB PA'I PHYIR SEMS DANG SEMS LAS BYUNG BA'I CHOS NGAN PA
SKYE BAR 'GYUR RO, ,

DE'I RKYEN GYIS RGYAL PO DANG BLON PO CHEN PO'I KHRIMS DANG YANG
'GAL BAR BYED DE, KHA CIG LA NI GSHE ZHING SPYO BA YANG BYED DE,
KHA CIG LA NI LCAG GIS GZHU BA DANG, KHA CIG LA NI LUS KYI YAN
LAG DANG, NYING LAG GCOD CING SROG GCOD PAR YANG BYED DO, ,DE'I
RGYU DE'I RKYEN GYIS

NAD DRAG POS 'DE BAS SHING YUN RING POR SDUG BSNGAL MYONG BA
DANG, TSE THUNG BA DANG, 'CHI 'PHOS NAS KYANG NGAN SONG GSUM GANG
YANG RUNG BA CIG GI NANG DU SKYE BA NAS, MTSAMS MED PA'I SEMS CAN
DMYAL BA'I BAR DU LTUNG BAR 'GYUR TE, AA TRA KA DANG, AA RA DA KA
DANG, LHA MIN

LA SOGS PA DANG 'DRA BAR BSAM GTAN LAS NYAMS NAS, MTSAMS MED PA'I
SEMS CAN DMYAL BA'I BAR DU LTUNG ZHING RNAM PA TSAD MED PA SNYED
KYI SDUG BSNGAL CHEN PO MI BZOD PA KUN MYONG BAR 'GYUR RO, ,DE'I
TSE BCOM LDAN 'DAS KYIS TSE DANG LDAN PA CANG SHES KOOndI N+YA LA
'DI SKAD CES

BKA' STZAL TO, ,KHYOD PAS MTHAR GNAS SHING TING NGE 'DZIN BSGOM
PA'I DGE SLONG DAG GNAS KHANG MCHOG DAG NA GNAS SHING, MAL CHA
MCHOG DANG, KHA ZAS MCHOG LA SPYOD CING DGE 'DUN GYI LAS THAMS
CAD MI BYED PAR GNANG NGO, ,CI'I PHYIR ZHE NA, TING NGE 'DZIN
BSGOM PA DAG GAL

TE 'TSO BA'I YO BYAD KYIS BREL BAR GYUR NA SEMS DANG SEMS LAS
BYUNG BA'I CHOS NGAN PA SKYE ZHING TING NGE 'DZIN THAMS CAD MI
GRUB PA NAS, MTSAMS MED PA'I SEMS CAN DMYAL BA'I PAR DU LTUNG
ZHING MI ZAD PA'I SDUG BSNGAL CHEN PO RNAM PA TSAD MED PA SNYED
MYONG BAR 'GYUR RO, ,TING NGE 'DZIN

BSGOM PA DAG GAL TE 'TSO BA'I YO BYAD DANG LDAN NA TING NGE 'DZIN
MA GRUB PA YANG GRUB PA DANG, SNGAR GRUB PA DAG KYANG MI NYAMS
SO, ,DE'I DBANG GIS MI DGE BA'I CHOS THAMS CAD MI SKYE BA NAS
GZHUNG DE BZHIN DU RGYAS PAR MI DGE BA'I RTOG PA DANG DPYOD PA'I
BAR DU MI SKYE LA, MTHO RIS KYI LHAR

@125A *, ,SKYES NAS MYA NGAN LAS 'DAS PA'I BAR DU THOB PAR 'GYUR
RO, ,TING NGE 'DZIN BSGOM PA DAG GAL TE TING NGE 'DZIN MA GRUB NA
NAM GYI STOD DANG, NAM GYI SMAD LA MI NYAL BAR BYA STE BRTZON
'GRUS SU BSLAB CING BSGOM PA DANG, 'DU 'DZI YONGS SU SPANGS

TE 'DOD PA NYUNG ZHING CHOG SHES PAR BYA BA NA, CI LA YANG MI
CHAGS PA DANG, 'DOD CHAGS DANG, ZHE SDANG DANG, KHONG KHRO BA
DANG, 'CHAB PA DANG, 'KHRUG PA DANG, 'TSE BA DANG, NGA RGYAL
DANG, RGYAGS PA DANG, PHRAG DOG DANG, 'JUNGS PA DANG, PHRA MA
DANG, NGAG RTZUB

PO DANG, BRDZUN DANG, 'JIG RTEN GYI RTZOD PA DANG, BAG MED PA
THAMS CAD YONGS SU SPANG NGO, ,GANG DE LTAR NAN TAN BYED PA DE NI
BRGYA BYIN DANG, TSANGS PA DANG, 'JIG RTEN SKYONG BA BZHI DANG,
'KHOR LOS SGYUR BA'I RGYAL PO LA SOGS PAS BSTOD PA DANG BSNGAGS
PA DANG, PHYAG DANG, BSTI

STANG DANG, RIM GRO DANG, BSNYEN BKUR LA SOGS PA DANG, SBYIN PA
BYE BA KHRAG KHRIG BRGYA STONG SNYED KYANG BLANG BAR BYA NA,
RGYAL RIGS DANG, BRAM ZE DANG, RJE RIGS LA SOGS PA'I MCHOD PA LEN
PA LTA CI SMOS, TING NGE 'DZIN MA THOB PA DAG KYANG DE DAG GIS
BSTOD PA DANG,

BSNGAGS PA DANG, PHYAG DANG, BKUR STI DANG, RIM GRO DANG, BSNYEN
BKUR DANG, SBYIN PA DANG, MCHOD PA BDAG GI BYED DU DBANG NA TING
NGE 'DZIN THOB PA LTA SMOS KYANG CI DGOS, DE NAS BCOM LDAN 'DAS
KYIS TSIGS SU BCAD DE BKA' STZAL PA, TING 'DZIN

BSGOMS PAS THE TSOM GCOD 'GYUR TE, ,DE MA GTOGS PA GZHAN GYIS NUS
MA YIN, ,DE BAS TING 'DZIN BSGOM PA MCHOG YIN GYI, ,MKHAS PA DAG
GIS DE LA MCHOD PAR BYA, ,SHIN TU RGYAS PA CHEN PO SA'I SNYING PO
'KHOR LO BCU PA'I MDO LAS BYUNG BA GNAS PA DANG SPYAD PAR

MI BYA BA STE, TING NGE 'DZIN GYI MI MTHUN PA'I PHYOGS RNAM PAR
GZHAG PA RDZOGS SO,, ,,RGYA'I MKHAN PO HA SHANG ZAB MO LA SOGS PA
DANG, ZHU CHEN GYI LO TZ'A BA BANDE RNAM PAR MI RTOG PAS BSGYUR
CING ZHUS TE GTAN LA PHAB PA,, ,,