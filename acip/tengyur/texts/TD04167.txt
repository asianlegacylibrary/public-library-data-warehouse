@175A #, ,RGYA GAR SKAD DU, AAshtA
AAKshA nA KA TH'A, BOD SKAD DU, MI KHOM PA BRGYAD KYI GTAM, 'JAM
DPAL GZHON NUR GYUR PA LA PHYAG 'TSAL LO, ,'DIR BCOM LDAN 'DAS
KYIS GSUNGS PA'I CHOS GUS PAR MNYAN PAR BYA STE,

PHYIS NI RJES SU RNYED PAR MI 'GYUR RO, ,DE CI'I PHYIR ZHE NA,
GANG GI TSE 'DIR MI KHOM PA BRGYAD LAS GROL BA'I MI NI SHIN TU
DKON NO, ,MI KHOM PA BRGYAD PO DAG GANG ZHE NA 'DI LTA STE, DMYAL
BA DANG, DUD 'GRO DANG, YI DAGS DANG, MTHA' KHOB TU SKYES PA
DANG, LHA TSE RING PO DANG, DBANG PO MA

TSAD BA DANG, LOG PAR LTA BA DANG, DE BZHI NA GSHEGS PA MI 'BYUNG
BA STE, DE LTAR MI KHOM PA BRGYAD PO 'DI DAG LDAN NA, MI MA THOB
PAS GROL BA'I CHOS DANG LDAN PAR MI 'GYUR RO, ,DE DAG JI LTA ZHE
NA BRJOD PAR BYA STE, DMYAL BA DANG, DUD 'GRO DANG, YI DAGS DANG,
SHA ZA'I LAM LA

PHAL CHER GNAS PAS, 'DIR 'GA' ZHIG MI 'AM LHAR 'GYUR GYI PHAL
CHER NI MI 'GYUR RO, ,DGE BA'I RTZA BA'I TSOGS BSAGS PA NI DKON
PA NYID DE, DE 'GA' ZHIG GI GNYA' SHING GI BU GAR RUS SBAL GYI
MGRIN PA CHUD PA BZHIN NO, ,RIN PO CHE'I TSOGS THAMS CAD KYI
GLING DU GYUR PA, BKRA MI

@175B SHIS PA'I DRI MA THAMS CAD 'KHRUD PA, DAM PA'I CHOS KYI
MTHAR THUG PA, BSKAL PA GRANGS MED PAR NGES PAR 'BYUNG BA, SNA
TSOGS PA LA MKHAS PAR BYAS PA, SANGS RGYAS NYID KYI GO 'PHANG
THOB CING DES PAR LEGS PA NI THOB PA MCHOG TU DKA'O, ,BDAG NYID
KYIS DGE BA MDUN DU SNYING POR BYAS

TE; MI DGE BA'I CHOS ZHE SDANG GIS SKYED PAS GNYEN PO DGE BA'I
CHOS GTZOR BYA'O, ,RI'I CHU LTAR G-YO BA DANG, RLUNG LTAR MI GNAS
PA DANG, K'A SHI'I ME TOG LTAR 'THOR ZHING, G-YO BA DANG, STON
KA'I SPRIN DANG, GLOG DANG, THO RANGS KYI MAR ME DANG, PADMA'I
'DAB MA'I CHU THIGS

DANG; DRI ZA'I GRONG KHYER DANG, DAR LA BAB PA'I SEMS LTAR G-YO
BAS MI RNAMS LA YID BRTAN PAR MI BYA'O, ,DE BAS NA 'DI LTAR
BSGRUB PAR BYA STE, ME'I NANG DU ZHUGS PA LTAR BDAG LEGS SO 'DOD
PAS MYUR DU NGES PAR SKYABS SU 'GRO BAR BYA'O, ,DE CI'I PHYIR ZHE
NA, 'DI LTAR GNAS

SKABS THAMS CAD DU DGE BA'I BSHES GNYEN DU MA RNYED PA NI DKON
NO, ,GANG GI TSE YANG SOS DANG, THIG NAG DANG, BSDUS 'JOMS DANG,
NGU 'BOD DANG, NGU 'BOD CHEN PO DANG, TSA BA DANG, RAB TU TSA BA
DANG, MNAR MED PA'I SEMS CAN DMYAL BA CHEN PO 'DI RNAMS SU SKYES
SHING 'KHRUGS

PAS SKYUR ZHING 'DON PA DANG, RDEG PA DANG, SREG PA DANG, 'CHED
PA DANG, 'DON CING GTUB PA DANG, ZA BA DANG, GSOD PA DANG, 'CHING
BA DANG, NGU ZHING NGA RO 'DON PAS SMRE ZHING SDUG BSNGAL SNA
TSOGS SHING SDUG BSNGAL DU MAR BYING STE, CHU BO RAB MED DU NUB
CING, LO MA RAL GRI'I NAGS TSAL

DANG; TSER MA RNON PO'I CHAL DANG, SPU GRIS GTAMS PA'I LAM DANG,
RIM PA MED PAR 'GRO BA DANG, LCAGS KYI THU LUM 'BAR BA ZA BA
DANG, ,KHRO CHU 'THUNG BA DANG, SA GZHI 'BAR BAR 'DUG PA DANG,
ME'I PHRENG BAS LUS SREG PA NI BUD SHING RAB TU 'BAR BA BZHIN NO,
,YONGS SU SKYUR

ZHING 'BROS PA DANG, BRGYAL BA DANG, SMRE BA DANG, RNAM PAR 'JOMS
PA DANG, NYON MONGS PAS NGA RO 'DON CING MYA NGAN BYED CING DU BA
DANG, RNAM PA SNA TSOGS PA'I GZUGS DU MAS SDUG BSNGAL BRGYA STONG
PHRAG MANG PO MYONG NGO, ,DE DAG GANG DU JI LTAR ZHI BAR 'GYUR
ZHES KYANG GSUNGS SO, ,KYI HUD

@176A *, ,ZER BA DANG, AA CHU ZER BA DANG, SNYING RJE RJE SKAD
ZER BA DANG, RAL GRI RNON PO THOGS PA'I GSHIN RJE GTUM POS RDEG
CING GTUB PA DANG, MNAR MED PAR SKYES NAS 'BAR BA'I MES BSREGS
PAR DE DAG RAB TU SPANGS NAS CHOS KYI 'DU SHES JI LTAR SKYE BAR
'GYUR, DE

BAS NA GUS PAS CHOS MNYAN PAR BYA STE, PHYIS RJES SU RNYED PAR MI
'GYUR RO ZHES BYA'O, ,YANG GANG DAG 'DI LTAR PHAN TSUN ZA BA
DANG, DED PA DANG SKRAG PAR BYED PA DANG, 'JOMS PA DANG BCAS
SHING ZA BA DANG, MA LA 'KHRIG PA SPYOD PA DANG 'DI LTA STE, SRE
MO DANG, KU RA DANG, RI DAGS

DANG; PHAG DANG, RU RU DANG, SMI SHI DHA DANG, GNAG DANG, SPRE'U
DANG, SRIN BU DANG, PHYE MA LEB DANG, CHU SRIN DANG, MA HE DANG,
GLANG PO DANG, GLANG DANG, 'UG PA DANG, BYA ROG DANG, KHRUNG
KHRUNG DANG, BYA RGOD DANG, KHYI DANG, WA DANG, CE SPYANG DANG,
RNGA MO DANG, BONG BU LA SOGS PAR

SKYES NAS, PHAN 'DOGS PA DANG, BLO GROS DANG RTOGS PA DANG, DRAN
PA MED CING BLUN BOR SPYOD PA DANG, BGROD BAR BYA BA DANG, BGROD
PAR MI BYA BA LA LTOS PA MED CING, DGRA DANG DGRA MA YIN PA MI
SHES SHING, SMRA BA DANG BRAL ZHING RIGS BA MI BYED PA, DPAL DANG
BRAL BA'I LUS DANG

LDAN PA DE BAS NA, DE DAG LA YANG CHOS KYI 'DU SHES JI LTAR SKYE
BAR 'GYUR, MGO DANG MGRIN PA DANG KHA DANG RGYAB LA LCAGS KYU
DANG, RDO BA DANG, DBYIG BA DANG, GNYA' SHING LA SOGS PAS NYE BAR
SDUG BSNGAL ZHING, SKRAG CING 'BROS PA DANG, RNAM PAR 'THOR BA
DANG, RDEG 'CHOS PA

DANG; 'GRED PA DANG, RNAM PA SNA TSOGS PA'I NGO BO DU MAS SDUG
BSNGAL BRGYA PHRAG DU MA NYAMS SU MYONG BA, DE DAG GANG DU JI
LTAR ZHI BAR 'GYUR ZHES GSUNGS SO, ,DGUN GYI DUS SU RLUNG DRAG PO
DANG BA MO MI BZAD PAS 'JOMS SHING, DBYAR GYI DUS SU NYI MA'I 'OD
ZER TSA BAS GDUNGS

PAR BYED PA DANG, PHAN TSUN BSNYEMS SHING 'CHI BA'I 'JIGS PAS
'JIG RTEN RNAMS LA RTAG PAR SKRAG PA'I DUD 'GRO LOG PAR LTUNG
BA'I SROG CHAGS LA, 'DI JI LTAR CHOS KYI 'DU SHES SKYE, DE BAS NA
GUS PAR CHOS MNYAN PAR BYA STE, PHYIS RJES SU RNYED PAR MI 'GYUR
ZHES BYA'O, ,YANG GANG GI

@176B TSE BKRES PA DANG, SKOM PAS GDUNGS SHING LUS BSREGS PA'I
RNAM PA LTA BU DANG, MGRIN PA DANG, RKAN DANG, LCE DANG, MCHU
RNAMS SKAMS SHING, SNYING DANG, MIG DANG, LAG PA DANG, RKANG PA
DANG, KHRAG DANG, SHA DANG, RUS PA DANG, GZHUNGS PA DANG, RGYU MA
DANG,

NANG KHROL RNAMS PHYUNG BA LTA BUR SKAMS PA DANG, MCHIL MA DANG,
SKYUG PA ZAS SU ZA BA MES BSREGS PA LTA BU'I LUS KYI RNAM PA DANG
LDAN PA, SNANG BA MED PA'I MUN PAR GNAS PA, MI GTZANG BA ZOS PAS
GOS SHING SPAGS PA LO BRGYA PHRAG DU MAR ZAS SKOM DANG BRAL BA,
NYON MONGS

BA RAB TU 'BAR ZHING GCIG LA GCIG GNOD PAS SKRAG CING SDUG BSNGAL
BA, SHING DANG BOD BA DANG DBYIG PAS RDEG PAS SKOM BZHIN DU
BSRUNGS PAS, RIM PAR DBANG MED PAR SKOM PAS SDUG BSNGAL BA, BSOD
NAMS DMAN PA, GDONG RANG GI SKRAS G-YOGS PA, DUR KHROD MI

BZAD PAR GNAS PA, LO BRGYA STONG PHRAG DU MAR SDUG BSNGAL BRGYA
STONG PHRAG DU MA NYAMS SU MYONG BA, DE DAG DUS GANG DU JI LTAR
ZHI BAR 'GYUR ZHES KYANG GSUNGS SO, ,BKRES PA DANG SKOM PAS SKAMS
SHING, LUS ME 'BAR BA DRAG PO'I RNAM PA DANG LDAN PA, SGAL BU
RNAMS

NANG KHROL GYIS STONGS PAS RI'I KHROD LTA BU, NANG KHROL NYAMS
PAS G-YO BA DANG BRAL BA, KHA KHAB KYI MIG LTAR PHRA BA, SKRA'I
TSOGS CHEN PO RTZUB CING GYEN DU BRDZES PA, DGE BA CUNG ZAD KYANG
MED PAS, MI DGE BAS YI DAGS KYI 'JIG RTEN DU SKYE STE, DE BAS NA
GUS PAR CHOS

MNYAN PAR BYA STE, PHYIS RJES SU RNYED PAR MI 'GYUR RO ZHES
BYA'O, ,YANG GANG GI TSE MTHA' KHOB TU SKYES PAR GYUR PA DE DAG
KYANG RAB TU DRAN PA DANG, GCUGS PA DANG, BLO GROS DANG, RTOGS PA
DANG BRAL BAS SPYONG CING LO BRGYAR YANG LTOS PA MED DO, ,DE DAG
DUS GANG

GI TSE ZHI BAR 'GYUR ZHES KYANG GSUNGS SO, ,YANG GANG GI TSE
MTHA' NA GNAS PA DANG, GLE NA GNAS PA DANG, RI KHROD DANG, SHUL
SA DANG, PAR SIG PA DANG, DHA KA PA DANG, MU KHA 'JAB PA DANG,
KUR PA PA DANG, KHA SHA BA DANG, RA MA THA BA DANG, BUG NA BA
DANG, CI RA

@177A *, ,THA BA DANG, TANG KA NA BA DANG, LA SHA BA NA DANG, HOR
DANG, HA DAS GA BA DANG, NAD LDAN PA DANG, YA MA NA BA DANG, AA
TRA BA DANG, DRA CI LA BA DANG, RNA CAN BA DANG, TZIN PA NA DANG,
MI TSANGS PA LA SOGS PA'I YUL DU SKYES PAS, GANG DU BCOM LDAN

'DAS KYIS NYAN THOS DUS THAMS CAD DU MI RGYU BAR 'DI LTAR DE DAG
NI SKYES BU'I GZUGS TZAM RTEN PA YIN TE, DUD 'GRO'I SKYE GNAS SU
SONG BA LTAR BYA BA DANG BYA BA MA YIN PA NI MI SHES SO, ,KHYI
LTA BUR ZA BA DANG, SKRAG PA DANG, 'DOD PA SPYOD PA MKHAS PA'I
'DU SHES TZAM MO, ,GZHAN

YANG SPONG BA'I RTOG PA TZAM DANG LDAN PA DANG, RKYEN GYIS KHRO
BA DANG, NGA RGYAL DANG, PHRAG DOG DANG LDAN PAR SPYOD PA DE DAG
DUS GANG GI TSE ZHI BAR 'GYUR ZHES GSUNGS SO, ,MTHA' KHOB PA'I
YUL NA GNAS PA GANG YIN PA MTHA' KHOB TU SKYES PA DGE BA DANG MI
DGE BA'I SEMS

MI SHES PA'I MUN PA DANG LDAN PA MTHA' KHOB PA'I YUL NA GNAS PA
GANG YIN PA, THOS PA DANG, DUL BA DANG, DKA' THUB PA DANG, SHES
PA DANG, SBYIN PA DANG RAB TU SPYOD PA MED BAS, DUD 'GRO RNAMS
DANG 'DRA BAR SHES PAR BYA'O, ,'DI LTAR 'DI LTA BU DANG BRAL
ZHING MI'I GZUGS

TZAM DU ZAD DE CHOS MNYAN PAR JI LTAR NUS, LEGS PA'I BLO GROS
DANG BRAL ZHING MI BZAD PA'I MUN PA DANG LDAN PA YIN NO, ,DE BAS
NA CHOS MNYAN PA LA GUS PAR BYA STE, PHYIS RJES SU RNYED PAR MI
'GYUR RO ZHES BYA'O, ,YANG GANG GI TSE 'DI LTAR MANDA RA BA'I
RTZE MOR GNAS SHING LUS

RGYAS SHING DGA' BA DANG, ,MDZES SHING GSAL PA 'DOD PA GRUB CING
PHUN SUM TSOGS PA BSDUS PA MCHOG TU GYUR PA, PADMA DANG AUTPA LA
SNA TSOGS PA'I MCHOG DANG, SHING SNA TSOGS PA'I MCHOG DANG, SHING
SNA TSOGS PA'I DRI MA BSIL BA SNA TSOGS PA'I BYA DANG, DUR PA'I
SKAD SNYAN

PA SGROGS PA DANG, CHU'I RGYUN DU DRAG TU 'BAB PA, SKYED MOS TSAL
NYAMS DGA' BAS BRGYAN PA, 'DOD PA'I KHAMS KYI MTHAR THUG PA 'DOD
PA RTZE GCIG TU BYED PA'I BYA BAS RTAG TU G-YENGS PAS PHYAG 'TSAL
ZHING RAB TU 'KHOD PA NI ROL ZHING RTZENG MO'I SPYOD PA SNA TSOGS
PA BYED CING, LTA

@177B BA'I BDE BA DU MA NYAMS SU MYONG BA DE DAG DUS GANG GI TSE
ZHI BAR 'GYUR ZHES KYANG GSUNGS SO, ,MTHO RIS KYI BUD MED DANG
DGA' BAS MTSAMS SBYOR ZHING, G-YENG BA DE DANG DE DAG GIS RTZE
ZHING, MAND'A RA'I LHA MO DANG ROL CING GLANG PO DANG DPA' BO'I
PADMA'I RTEN PA LA ZHON NAS SUM CU RTZA GSUM

PA'I LHA'I DBANG PO DANG SKYED MOS TSAL DU DGA' BAS BAG MED PAS
CHAGS PA'I PHYIR, SANGS RGYAS KYI GSUNG BDUD RTZI LA MYONG BAR JI
LTAR BYED DE DE BAS CHOS NYAN PA LA GUS PAR BYA STE, PHYIS RJES
SU RNYED PAR MI 'GYUR RO ZHES BYA'O, ,DE YUL DBUS SU SKYES KYANG
LTA BA DANG MNYAN PA

DANG; MYANG BA DANG DBANG PO MA TSANG BAS, GLANG PO LTA BUR BRDAS
MTSON PA DANG, 'JIG RTEN PA'I BYA BA RNAMS LA YANG BYA BA'I BLO
DANG BRAL BA, GANG 'JIG RTEN LAS 'DAS PA'I ZHI BAR DUS GANG GI
TSE YANG 'GYUR ZHES KYANG GSUNGS TE, THUB PA'I DBANG PO'I GSUNG
JI LTAR DBANG PO DANG BRAL

BAS NYAN PAR NUS, THOS PA'I SGO MED PAS BYAMS PA DANG, SNYING RJE
DON DU GNYER BA LAS LOG PAR GYUR PA, MI'I BRJOD PA DANG BRAL BAR
GYUR PA, RANG NYID KYIS NYES PAR SPYOD PAS BSLUS PA, SEMS KYI
GLANG PO LCAGS KYU MED PAS DREGS PA MA THUL BAS YAN PA YIN TE, DE
BAS NA

CHOS GUS PAR MNYAN PAR BYA STE PHYIS RJES SU RNYED PAR MI 'GYUR
RO ZHES BYA'O, ,GAL TE YUL DBUS SU SKYES SU ZIN KYANG, YANG DAG
PA'I LTA BA'I MIG LOG PAR LTA BAS G-YOGS PA'I BLOS SANGS RGYAS
YONGS SU SPANGS SHING, RGYU DANG 'BRAS BU THAMS CAD LA SKUR PA
'DEBS PA DGE BA'I RTZA

BA'I CHOS THAMS CAD LA MNGON PAR DGA' BA DANG BRAL BA, NYES PA
THAMS CAD KYI STOBS KYIS NAD LA GSO BA MI BYED PA LTA BU'I BSAM
PA PHYIN CI LOG GI BYA BA BYED PAS DMYAL BA NYID DO, ,DE DAG DUS
GANG GI TSE NYE BAR ZHI BAR 'GYUR ZHES KYANG GSUNGS SO, ,THAMS
CAD MKHYEN PA NYID MA YIN, ,

'GRO BA THAR BAR SMIN MDZAD PAS, ,GANG DAG YID KYI PUG GNAS PA'I,
,RMONGS PA'I MUN CHEN MI SEL BA, ,ME KHYER DANG 'DRA'I MU STEGS
RNAMS, ,LOG LTA'I YID LDAN DE DAG GIS, ,SEL BAR NUS PA MA YIN TE,
,NYI BDUN GYIS KYANG SEL MI 'GYUR, ,DE BAS NA GUS PAR CHOS MNYAN

@178A *, ,PAR BYA STE, ,PHYIS RJES SU RNYED PAR MI 'GYUR RO ZHES
BYA'O, ,BCOM LDAN THUGS NI RNAM RGYAS PA, ,SANGS RGYAS NYI MA MA
BYUNG BAR, ,NYI MA MED PAR PADMA BZHIN, ,ZLA BA MA SHAR BAR DU
NI, ,KU MU DA YI NAGS BZHIN DU, ,GDUL BYA YI NI PADMA RNAMS, ,RAB
TU

RGYAS PAR 'GYUR MA YIN, ,MUN PA YIS NI MIG BSGRIBS PAS, ,RGYAL PO
YI NI LAM BZHIN DANG, ,GRU SKYA MED PA'I GRU BZHIN DANG, ,TSONG
DPON SPANGS PA'I ZONG THOGS BZHIN, ,BYANG CHUB PHYOGS KYI CHOS
RNAMS KYI, ,GRU LA KUN NAS MA ZHON PAR, ,DE NI RTZE GCIG SEMS
KYIS

SU; ,RNAM PAR GROL BA'I DGA' MI MYONG, ,KHRO BRAL BLA MA THAR LA
MOS, ,'CHI MED GRONG KHYER MCHOG LTA BA, ,NYON MONGS KUN GYI
GNYEN PO NI, ,SKAD CIG GCIG LA DMIGS PA YIS, ,ZHI BA'I BDE BA'I
LAM LA SBYOR, ,'GRO BA'I NAM MKHA'I CHE DKYIL DU, ,SANGS RGYAS
NYI MA MA SHAR

BAR; ,BSGOM SPANGS GDUL BYA'I PADMA LA, ,YE SHES NYI MAS RGYAS MA
YIN, ,NGAN 'GRO'I DUS NI THAMS CAD DU, ,CHOS SMRA BA YIS GSAL
BYAS PAS, ,GANG ZHIG 'DI LA BRTEN PA YI, ,'GRO DE DGE BA'I BSHES
KYIS THUL, ,MI RNAMS THOB PAR GYUR PA NI, ,RI RTZE GLOG 'GYU LTAR

G-YO ZHING, ,KHYOGS LTA BUR NI G-YO BA DANG, ,MI BZAD MI KHOM
BRGYAD KYI RTZER, ,RAB TU 'JIGS PA'I GZA' YIS NI, ,MED PA LAS NI
THAR GYUR CING, ,'KHOR BA'I RGYA MTSOR GNAS PA YIS, ,SANGS RGYAS
GSUNG NI RANG BZHIN GYI, ,DAM CHOS GRU LA MA ZHON PAR, ,GANG ZHIG
PHA

ROL 'GRO 'DOD PA, ,BLO GROS SHIN TU DMAN PA YIN, ,MI YI SKYE BA
'BRAS BU MED, ,MI KHOM PA BRGYAD KYI GTAM SLOB DPON RTA DBYANGS
KYIS MDZAD PA RDZOGS SO,, ,,RGYA GAR GYI MKHAN PO SHR'I AA DZI TA
BHA DRA DANG, ZHU CHEN GYI LO TZ'A BA DGE SLONG SH'AKYA 'OD KYIS

BSGYUR;;