@178A #, ,RGYA GAR SKAD DU, GA nd'I STO TRA G'A
TH'A, BOD SKAD DU, GAnd'I'I BSTOD PA TSIGS SU BCAD PA, SANGS
RGYAS LA PHYAG 'TSAL LO, ,GANG ZHIG SNGON DU BYANG CHUB SHING
DRUNG NYI MA'I LAM NAS SONG CIG G'A GRED G'A GRED, ,

G'A G'A GRED G'A GA G'A GRED GHA NA GHA GHA NA GHA GRED LUS LA GO
CHAS BCING RNAMS LA, ,GANG ZHIG GZUGS MDZES BUD MED RNAMS KYI dHU
dU PA TI dHU dU dU BHI:DHU dU BHI:RNAMS KYIS, ,'DI LTAR RJES SU
MI 'KHRUGS LHA DANG MI YIS PHYAG BYAS GANG DE SH'A KYA SENG GE
NYID KYIS SRUNGS, ,GANG

ZHIG 'DOD LHA'I LUS CAN MA RNAMS KA HA KA HA KA KA H'A H'A H'I TI
ZHES DGOD RNAMS, ,GANG TSE DREGS CAN RNAMS KYIS TA tI TA TA tI TA
T'I T'A tA t'A TI ZHES RAB TU SMRAS PA RNAMS DANG NI, ,KUD KUD
BUD BUD KU K'U TZI TA KU HA RA TZI TA BRAN PO RNAMS KYIS NGAG
RNAMS KYI, ,MI SKRAG THOS PAS DRI MA

KUN ZHI GANG YIN THUB PA'I DBANG PO DE YIS ZHI GYUR CIG ,SMIN MA
'KHYOG PO BSKYOD DANG 'DOD DRAN MDA' YI ROL PAS RDZI MA MIG 'BRAS
'BEBS RNAMS DANG, ,RTZOL BA'I LUS CAN MA RNAMS YAL GA ROL PAS
RTZE BA'I YAN LAG CAN MA RNAMS DANG NI, ,NGO TSA DANG BCAS ZUR

GYIS SMRA DANG YID 'ONG SNYAN 'JAM RAB TU DGA' BYED SNA TSOGS
PA'I, ,TSIG RNAMS KYIS NI THUGS MI 'KHRUL PA 'DOD DRAN LAS RGYAL
GANG YIN DE LA PHYAG 'TSAL LO, ,SA GZHI KUN DU G-YO DANG RNO BA'I
MDA' YI TSOGS KYI SA BAR SNANG LA NI GTIBS PA YI, ,'BAR BA RNAMS,

DANG KHRO BO'I ME RNAMS PHYOGS DANG PHYOGS SU 'BAR BAS CHU TSOGS
RNAMS 'KHRUG DANG, ,'PHANG MDUNG RAL GRI 'KHOR LO SOG LE RNON PO
CAN GYI BDUD KYI DPA' BO SGRA 'BYIN PA, ,BYAMS PA'I MTSON CHA
GANG GIS RAB TU ZHI ZHING MNGON RGYAL DE YI THUB DBANG KHYOD KYIS
SRUNGS, ,

RNAM PAR 'PHRO BA LAS SKYES KHRO BA RAB GSAL RNAM GTZIGS DGE BA
NGES PAR SGROGS 'JIGS PA'I, ,'BRUG SGROGS CHAR SPRIN DRA BA RAB
GSAL GLANG PO'I BUM 'GYING BCINGS PA'I MUN NAG 'THIBS PA DANG,
,'DOD LHA'I DPUNG TSOGS 'JOMS PA'I ME 'PHRO BA DANG RAL GRI'I

@178B 'OD KYIS SNA TSOGS MA LUS GSAL, ,ME TOG MDA' CAN SDE RNAMS
GANG GI SKAD CIG GIS 'JOMS SANGS RGYAS KHYOD KYIS SRUNG BAR
MDZOD, ,MDZES PA'I RNA BA'I DRUNG GANG PAD+MA'I 'DAB MA LTA BU'I
RDZI MA MIG GI 'BRAS BU G-YO, ,SHIN TU CHAGS PAS RNAM PAR SGRIN
MA RAB TU RNAM

RGYAS MTHUN PA DANG BCAS SMIN ROL PA'I, ,MIG CAN BDUD KYI LUS CAN
MA RNAMS YONGS CHAGS GYUR DANG MTHA' DMAR ZHI BA MIN RNAMS KYIS,
,KUN DU DRANG BAR MA BTUB SKYON BSAL GYUR PA'I DRANG SRONG MCHOG
DE LA NI BDAG PHYAG 'TSAL, ,GANG GI THUGS NI 'KHRUG PAR MA

GYUR BDUD RNAMS BSAL BA RNAM GTZIGS DOG PAR GCER DANG LCE BSKYOD
DANG, DPAL GYI RTZE MO LAG CAN RNAMS DANG GLANG PO RTA YI GDONG
CAN DANG NI SENG GE STAG GI GDONG RNAMS DANG, ,RAB TU MDZES PA'I
'DOD PA'I LHA NI RTZA BZHIN RTZI BA MED PA 'KHOR BAS 'JIGS GANG
GIS, ,

SDIG PA BSAL BA 'JIG RTEN MGON PO THUB PA'I DBANG PO SANGS RGYAS
GANG YIN KHYOD KYIS SRUNGS, ,GANG GI BLO NI 'KHRUG PA MED DE SA
GZHI CHU BO'I KLUNG DANG RGYA MTSO CHU 'DZIN RNAMS DANG NI,
,'BRUG SGROGS RNAMS DANG BDUD KYI DPA' BO SNA TSOGS BRGYA PHRAG
GDONG DANG DRAG PO'I

GZUGS CAN MTHA' YAS DANG, ,GANG ZHIG ME TOG TOG CAN DE NI RTZA
BZHIN MA RTZIS THAMS CAD MKHYEN PA DANG NI 'DOD CHAGS DANG BRAL
BA, ,DPAL LDAN SANGS RGYAS DPA' BO SDIG PA'I 'JIGS PA 'PHROG PA
RNAM 'GYUR MED PA DE YIS SRUNG BAR MDZOD, ,BDUD RNAMS DPUNG

CHEN LAG NA RAL GRI DGRA STA GZHU DANG MDUNG THUNG LHAG PAR RTZE
MO RNO RNAMS DANG, ,SKAR MDA' 'BEBS DANG SREG BYED DU MA SGRA
GSAL SGROGS PA 'JIG PAR BYED PA 'JIGS PA'I SGRA RNAMS KYIS, ,GANG
GI THUGS NI MI 'KHRUGS RI BO BZHIN DU G-YO BA MED PA DAM PA SKYIL
MO KRUNG

BCINGS PA, ,SRID GSUM 'JIGS PA 'PHROG BYED SANGS RGYAS DPA' BO
SHIN TU DPA' BA DE LA 'DUD CING PHYAG 'TSAL LO, ,MTHON POR AA ttA
tAR DGOD RAB GSAL RNON POR MYUR BAR BCINGS PA'I DRIL BU SGROGS PA
DANG, ,BSGYINGS PA DANG BCAS 'GYED PA GTZIGS PA

@179A *, ,RAL PA BSGRIL PA'I SKRA CAN MIG YON BRAN RNAMS KYIS,
,'JOMS PAR BYA BAR MA NUS RNON PO'I PA tA HA GSAL BRDUNGS PAS
GANG GIS BYANG CHUB TU, ,NGA RGYAL CAN RNAMS LA NI BYA RGOD PHUNG
POR GSAL BA'I PA tA HA GSAL SANGS RGYAS DPA' BO BDER

GYUR CIG ,KO KA ndI R'A MA RA nA HI PRA TI BHA YA KU HA RAm DA
RPA nA nE dAm RA nnA dAm, dO MBA ndA MBA nA dU dI MBA nA dA HA
dHU HA KA dHU HAm STREENG KHA LA STREENG KHA LA STREENG MA, DZAM
BRA NYA DZIM BRA NYA JA DZI MA BRANG KHA MU KHA MU KHU KHU M'ANG
KHU:KHU MANG KHU:KHU MANG KHU:KHU MANG KHU SOGS RNAMS KYIS MI
'JIGS LHA DANG MI

YIS PHYAG BYAS SH'AKYA SENG GE KHYOD KYIS SRUNGS, ,GANG GIS BDUD
KYI CHU 'DZIN THOGS PA'I LUS KYIS YONGS SU BSGYINGS PA'I NGA
RGYAL MTSAN MO GROL, ,BDUD KYI LUS CAN MA RNAMS KYI NI GDONG GI
PAD+MO'I NAGS DPAL MI MTHUN PHYOGS GCIG PA, ,YANG DAG RDZOGS

PA'I BYANG CHUB ZLA BA DANG NI STON KA'I KU MU DA BZHIN YONGS
THOB PA, ,DE 'DIR CHOS KYI PHO NYA SGROGS PA CHOS KYI RGYAL PO
BCOM LDAN 'DAS KYI GA nd'I'O, ,BSOD PA MA THOB TSIM MED SKAD CIG
KYANG NI RNAM PAR DPYOD PA'I MTHAR BYED 'DI LA RING PO NAS, ,DER
NI SEMS RNAMS

CHUD PAS DUS KUN DU NI RGYUN MI 'CHAD PAR LEGS PAR SPYOD PAR BYED
PA YI, ,'DIR NI DKON MCHOG GSUM GYI BKA' BSGOR ZHUGS PA YANG YANG
SROG CHAGS RNAMS LA SLOB PA GANG YIN PA, 'DI NI PHYOGS KYI DKYIL
'KHOR DU NI MI DMAN RAB TU GRAGS PA RTZUB PA CHOS

KYI GA nd'I'O, ,NYI MA'I DKYIL 'KHOR BZHIN DU SKAR MA'I TSOGS LAS
RNAM RGYAL BAS, ,'BAR TE MU STEGS SKYE BO DANG NI RGYAL BA'I
BSTAN LA 'DIR, ,SA GZHI'I DKYIL 'KHOR GYI NI RGYAN GYI SNYING PO
GA nd'I 'DI, ,G-YUL LAS RGYAL BA'I CANG TE'U GTUM PO BZHIN DU
GRAGS PA'O, ,

GANG YANG KHYOD NI SGRAG PA MA YIN DZA MI DZA MI dHU dHU MA RA
NYI DZA RA NYI DZA dE NA n'A dI n'A dE, dOm BAN dI MA BA nA dU
DIM PA NA dA BHA dA BHU DHU DHU BHAm N'A dI BHA NA N'A dI BHA NA
dA MA, RA nA dI RU nA DAm RU RU nA dI YA RA LA BA KHA KHA MAm
KHA:KHA MAm KHA:KHA MI KHA:, ,STOBS BCU MNGA' BA'I STOBS KYIS
BDUD KYI DPUNG RNAMS BCIR

@179B LA 'TSO BA'I 'JIG RTEN PA YIS LTOS, ,SA GZHI RAB TU G-YO
BA'I G-YO BA LAS BYUNG RI BO RAB TU BSKYOD CING RI RAB RGYAL PO
G-YO, ,LHA YI TSOGS DANG GDON GYI 'OD ZER DANG NI KLU YI RGYAL PO
MA LUS PA RNAMS SKRAG PA DANG, ,MU STEGS RNAMS KYI GA nd'I GTUM
PO SNA TSOGS 'JIGS PAR

BYED PA THOS PAS SKRAG PA DANG, ,SANGS RGYAS PA RNAMS KYI NI ZHI
GZHI BA'I RGYUR GYUR PA BZHIR SGRA SGROGS DGE 'DUN LA 'DIR
SGROGS, ,'DI NI GTZUG LAG KHANG GI RTZE MOR RAB TU SGROGS PA'I GA
nd'I STE, ,SPRIN GYI SGRA BZHIN BYED PA SGRA RNAMS DE RING YID DU
'ONG BA NI, ,MA LTAR SHIN TU MNYES

GSHIN PA YIS LEGS PAR PHYI ROL SONG RNAMS KYI, ,BU RNAMS ZAS DUS
LA NI YONGS SU 'BOD PAR BYED PA'I GA nd'I'O, ,'KHOR BA'I 'KHOR LO
YONGS SU 'JOMS PA MCHOG TU GYUR PA STE, SANGS RGYAS YON TAN RIN
CHEN THAMS CAD KYIS NI MA KLUBS PA'I, ,SGRA SGROGS BYED PA'I LHA
YI RNGA

CHEN DANG MNYAM SGRA CHEN GYI, ,GA nd'IS SDIG PA MA LUS RNAM PAR
'JOMS PAR BYED PA'O, ,'DIS NI LHA DANG LHA MIN LTO 'PHYE CHEN POS
MCHOD BYAS PA, ,ZHI BA MCHOG TU NYE BAR BZHUD PA'I DE BZHIN
GSHEGS PA YI, ,GA nd'I SGRA SGROGS 'CHI BA MED PA'I RNGA CHEN
DANG MNYAM SGRAS, ,MU STEGS

CAN GZHAN GYI NI SNYING NI RNAM PAR 'JOMS PA'O, ,'DIR NI GA nd'I
'DI SGROGS PA YIS MI RNAMS DANG, ,LHA DANG MI DANG LHA MA YIN
RNAMS 'BOD PA STE, ,BZANG PO RNAMS KYI BDE GSHEGS GAnd'I 'DI NYON
CIG ,LUS PA MED PA'I DGE SLONG TSOGS KYIS YONGS SU BSKOR, ,GLANG
CHEN RNAMS

KYIS 'JIGS PA'I DUS TSIGS 'KHRUGS PA'I DUS KYI NAM MKHA'I CHU
'DZIN KHYAB BZHIN GYIS, ,'GRO BA RNAMS NI 'JOMS DANG YANG BA DANG
'JIGS PAS 'DAR BA ZLOG PAR BYED PA'I RGYU, ,NYE BAR ZHI BAR MU
STEGS MA LUS PA YI NGA RGYAL DE YIS SHIN TU MED BYED PA, ,THUB PA

TSOGS RNAMS KUN GYIS CHOS RNAMS 'PHEL BA'I DON BZHAG PA DE'I
GAnd'I KHYOD KYIS SRUNGS, ,BSOD NAMS MCHOG GYUR DE GRUB GYUR CIG
'TSO BA G-YO BA'I 'JIG RTEN PA RNAMS KYI, ,MTHO RIS DANG NI BYANG
GROL RAB STER NGAN 'GRO STER BYED SDIG PAR MA GYUR CIG ,'DIR NI

@180A *, ,DBUS NA 'DUG PA'I SBRANG MA SGRA 'BYIN LTA BUR BDAG GIS
SMRAS PA YI, ,BDUD DGRA'I ZHABS KYI CHU SKYES DAG LA ME TOG SNYIM
PAS GTOR RO KHYOD KYIS SRUNGS, ,BRGYA BYIN LA SOGS LHA TSOGS
RNAMS KYIS SHIN TU GUS PAS ME TOG GTOR RNAMS DANG, ,MKHA'

LA SIL SNYAN SGROGS PA RNAMS KYIS YONGS GANG GUS PAS ME TOG GTOR
RNAMS DANG, ,MTHO RIS NAS NI SA LA BABS PAR GRAGS PA YUN RINGS
BSKYAL BYAS GANG YIN PA, ,SNYING RJE'I GTER CHEN BCOM LDAN 'DAS
KYI GAndI RAB GTUM DE YIS 'GRO BA SRUNGS, ,YUM GYI LHUMS

NAS 'THON PA TZAM GYIS RANG GI GOM PA BDUN DU BZHUD PA PO, ,'KHOR
BA MTHAR BYUNG RANG GI TSIG NI RAB TU BRJOD PA BLO GROS MI CHUNG
BA, ,GONG DU SKYE BA'I DNGOS POR SRID PA BSAL BAR BRJOD PA RNAMS
SU GYUR PA YIS, ,BDE BAR GSHEGS PA'I MUN PA DUM BUR BYED PA'I
GAndI

DE YIS RGYAL GYUR CIG ,LHUN PO MCHOG GI STONG DANG RIN CHEN RI BO
NOR BU'I 'OD CAN KUN GYI NGOS DANG NI, ,RI DBANG RGYAL PO GANGS
RI'I STENG DANG MI YI YUL DANG KLU YI 'JIG RTEN DAG NA GNAS PA
YI, ,'CHI MED 'DOD KHAMS DBANG PO DANG NI GLING BZHI'I MI BDAG
NYI

ZLA LHA MIN DBANG PO RNAMS, ,BDE GSHEGS CHOS KYI GAnd'I THOS PAS
THAMS CAD BDE GSHEGS DGONGS PA BZANG LA 'BOD PA'O, ,SA GSUM KUN
NA YOD PA'I MI SDUG RIGS MANG GLANG CHEN DREGS PA MANG PO RNAMS
BZUNG ZHON, ,THAMS CAD MCHE BA RING PO PHYIR BTON

RDO RJE 'BAR BA'I PHRENG BA'I RTAGS NI BZUNG BYAS NAS, ,SDIG PA'I
RIGS KUN 'ONGS PA RDO RJE H'Um MDZAD BLA MA MKHAS PA'I H'Um SGRAS
'JIGS MDZAD PAS, ,'JIG RTEN KUN LAS RGYAL BA BYUNG ZHES SGRA
SGROGS ZHABS DRUNG 'DUD CING SANGS RGYAS COD PAN BRGYAN, ,BDUD
KYI BU

MO KHRI SNYAN SA LA DANG 'DRA MIG LDAN NU MA MKHRANG ZHING RGYAS
LDAN PA, ,DAD PA'I 'GROS 'DRA BRAN MO'I STENG DU ZHON ZHING GLU
LEN RNGA YI TSOGS BRDUNG MGYOGS 'GRO BA, ,RGYA MTSO CHEN PO
'BYUNG BA'I CHU BO BZHI LTAR MI 'CHAD PAR MANG PO 'ONGS RNAMS
LA, ,tUm tUm BHRAm BHRAm KHYAD 'PHAGS

@180B SGRA RNAMS RGYUN MI 'CHAD PAR SGROGS BYED GAnd'I NYID YIN
NO, ,BDUD KYI STOBS LAS RGYAL BYAS 'JIGS PA CHEN PO BSTAN PA BYAS
NAS SKYON ZAD PA'I, ,'DIR NI DE BZHIN SHIN TU MDZES PA'I THAMS
CAD MKHYEN PA'I GO 'PHANG THOB PA GANG, ,MA LUS YON TAN BZANG PO
DANG LDAN

SANGS RGYAS DAG PA'I THUGS RJE CAN DE YI, ,GAnd'I GTUM PO SDIG
'PHROG BYED PAS MI RNAMS KYI NI DUM BUR BYED GYUR CIG ,TSANGS PA
LKUGS PA LTAR GYUR LHA YI BLA MA'I SNYEMS PA MED GYUR THAMS CAD
DU, ,'TSO BYED BLO CHUNG GYUR TO SKAL PA DANG LDAN KHYAB 'JUG CI
YANG MI SMRAR

SONG, ,'DIR NI GANG GI YON TAN GRAGS PAS LHA RNAMS GANG DE NGO
TSAS YAN LAG 'KHUMS, ,THUB PA'I GAnd'I 'GRO BA'I 'JIGS PA MED PAS
'GRO RNAMS NGAN 'GRO LAS NI SRUNG, ,TSANGS PA MIG STONG DBANG PO
KHYAB 'JUG NYI ZLA SRIN PO GNOD SBYIN RNAMS DANG NI, ,DRI ZA LTO

'PHYE MI 'AM CI DANG LHA MIN MI DANG BDUD RIS YI DAGS DANG, ,GANG
ZHIG LA DAG PAS SA YI GZHI RNAMS GSER 'OD 'BAR 'GYUR GOS SER CAN
DE KUN, ,THAMS CAD MA LUS DE BZHIN GSHEGS PA BLA MAS CHOS NI NYAN
DU 'BOD PA'O, ,GANG GIS SKYE BAR CHUNG ZHING DMAN PA'I

DGONGS CAN MU STEGS PA RNAMS SKRAG PA 'THOB, ,KHYAD 'PHAGS 'PHEL
BA'I BLO CAN SANGS RGYAS PA RNAMS SPRO BA RAB TU 'PHEL 'THOB PA,
,GANG 'DI'I YON TAN RNAMS 'THOB RGYA CHEN PO YI SKYON NI ZAD PAR
'GRO BA YI, ,GAnd'I DE YIS RTAG TU RTZOD DUS SRID PA RNAMS KYI

SDIG PA ZAD GYUR CIG ,RNAM DAG DGONGS CAN GANG LA CHO GA BZHIN DU
PHYAG BYAS MTHON PO'I 'GRO BGROD DANG, ,GANG GIS MI MTHUN PHYOGS
NI THAMS CAD MYUR DU ZAD PA STER BAR BYED PA DANG, ,'KHRUG LONG
GTI MUG RAB RIB THUB PA'I CHOS KYI GAnd'I DE YIS 'JOMS GYUR CIG

TSE DANG LDAN PA RNAMS KYIS SRID PA LAS BYUNG 'JIGS PA DE NI
KHYOD KYIS CHOM, ,'DI THOS DGE BAS SA 'DZIN PA YI TSANGS SOGS SA
GZHI'I MTHIL DU MYUR DU LTUNG, ,SA 'DZIN RNAMS NI 'DAR ZHING SA
GZHI MYUR DU SA YI 'OG TU 'GRO BA DANG, ,MU STEGS PA RNAMS 'JIGS
PAR

@181A *, ,BYED PA GZHAN LA PHAN BRTZON DAG PA'I BDAG NYID CAN,
,SANGS RGYAS PA RNAMS MYUR DU NYE BAR ZHI 'GYUR GA ndI DE NI 'DU
BAR MDZOD, ,GA ndI'I BSTOD PA TSIGS SU BCAD PA SLOB DPON RTA
DBYANGS KYIS MDZAD PA RDZOGS SO,, ,,MKHAS PA CHEN

PO RGYAL BA'I SDE'I ZHAL SNGA NAS DANG, LO TZ'A BA BTZUN PA DHA
RMMA YON TAN GYIS BSGYUR BA'O,,