@181B #, ,RGYA GAR SKAD DU,

HA RI HA RI HA RI B'A HA NA S'A DHA NAm, BOD SKAD DU, SENG GE
DANG BYA KHYUNG DANG KHYAB 'JUG LA BZHUGS PA'I SGRUB THABS, DANG
POR RE ZHIG SNGAGS PAS BDE BA'I STAN LA GNAS TE 'GRO BA GDON PAR
'DOD PA'I BSAM PAS SDIG PA BSHAGS PA LA SOGS PA'I BLA NA MED PA'I
MCHOD PA RNAM

PA BDUN BYAS LA, YI GE YAm YONGS SU RDZOGS PA LAS RLUNG GI DKYIL
'KHOR GZHU'I RNAM PA 'DRA BA BA DAN SNGON POS MTSAN PA'O, ,DE'I
STENG DU RAm LAS BYUNG BA'I ME'I DKYIL 'KHOR KHA DOG DMAR PO GRU
GSUM NA RAm DMAR POS MTSAN PA'O, ,DE'I STENG DU BAm YIG RDZOGS PA
LAS CHU'I

DKYIL 'KHOR KHA DOG DKAR PO BUM PA DKAR POS DBUS NA MTSAN PA'O,
,DE'I STENG DU YI GE LAm LAS LEGS PAR BYUNG BA'I SA'I DKYIL 'KHOR
GRU BZHI PA KHA DOG SER PO RDO RJE RTZE GSUM PA SER POS GRVA
BZHIR MDZES PAR BYAS PA'O, ,DE'I STENG DU SUm YIG RDZOGS PAS RIN
PO CHE BDUN GYI

@182A *, ,RANG BZHIN COG BRGYAD DANG LDAN PA'I RI RAB LHUN PO'O,
,DE'I STENG DU YI GE PAm YONGS SU GYUR PA LAS 'DAB MA SNA TSOGS
PA'I PADMA'O, ,DE'I STENG DU BDAG NYID BSAMS LA, AOm HR'I: H'Um
RNAMS RIM PA BZHIN DU MGO BO DANG MGRIN PA DANG SNYING GAR RNAM
PAR BKOD DE, BDAG

NYID KYIS THOG MA MED PA'I DUS NAS BSAGS PA'I LAS KYI SGRIB PA
RNAM PAR 'JIG PAR BYED PA'I SENG GE DANG, BYA KHYUNG DANG KHYAB
'JUG LA BZHUGS PA LAS BYUNG BA'I 'JIG RTEN DBANG PHYUG GI SKU
GSER BZANG PO'I MDOG 'OD ZER 'BAR BAS 'KHRIGS PA GZHON NU'I GZUGS
SU

SNGAGS PAS RNAM PAR BSAM PAR BYA BA'O, ,PHYI NAS RANG GI SNYING
GAR BSOD NAMS DANG YE SHES RNAM PAR DAG PA ZLA BA'I DKYIL 'KHOR
DANG NYI MA'I DKYIL 'KHOR RO, ,DE LAS YI GE HR'I: LAS RNAM PAR
BYUNG BA'I 'OD ZER 'BAR BAS 'CHAD PAR 'GYUR BA'I GZUGS KYI YE
SHES

SEMS DPA' SPYAN DRANG ZHING SNGAR BSHAD PA'I MCHOD PA RNAMS KYIS
LEGS PAR MCHOD LA, YE SHES SEMS DPA' DANG DAM TSIG SEMS DPA'
GNYIS GCIG TU BYAS PA LAS, BCOM LDAN 'DAS SENG GE DANG BYA KHYUNG
DANG KHYAB 'JUG LA BZHUGS PA LAS 'BYUNG BA'I 'JIG RTEN DBANG
PHYUG TU

BDAG NYID BRTAN PA'I SEMS KYIS BSGOM PAR BYA STE, SKU MDOG DKAR
BA PHYAG DRUG PA RAL PA DANG DBU RGYAN DANG LDAN PA ZHI BA'I CHA
BYAD KYIS GNAS PA, PHYAG G-YAS PAS RDZOGS PA'I SANGS RGYAS DBANG
DU MDZAD PA, GNYIS PAS PHRENG BA 'DZIN PA, GSUM PAS NGAN SONG NA
GNAS PA'I

'JIG RTEN NA DGE BA NYE BAR STON PAR MDZAD DO, ,G-YON PAS DBYUG
PA BSNAMS PA GNYIS PAS RI DAGS KRIshnA'I PAGS PA BSNAMS PA, GSUM
PAS RIL PA SPYI BLUGS BSNAMS PA'I BCOM LDAN 'DAS RNAM PAR BSAM
PAR BYA'O, ,DE LA RNAM PAR DAG PA NI RLUNG DANG ME'I DKYIL 'KHOR

GNYIS KYIS NI SENG GE'O, ,CHU'I DKYIL 'KHOR GYIS NI BYA KHYUNG
NGO, ,SA'I DKYIL 'KHOR DANG RI RAB LHUN PO GNYIS KYIS NI KHYAB
'JUG GO ZHES BYA BA NI RNAM PAR DAG PA'O, ,RTAG TU SGOM PAR BYED
PA'I RNAL 'BYOR PA NI SEMS CAN THAMS CAD KYI DON BYED PA'I NUS PA
DANG LDAN PAR 'GYUR RO,,

@182B SKYE BO RNAMS THAMS CAD DGA' BAR 'GYUR RO, ,SHES RAB CHEN
PO DANG LDAN PAR 'GYUR RO, ,NAD MED PA DANG, NYE BAR 'TSE BA DANG
BRAL ZHING NOR GYIS PHYUG PAR YANG 'GYUR RO, ,DBANG DU BYA BA
DANG DUG SEL BA'I LAS LA STOBS CHEN PO DANG LDAN PAR 'GYUR RO,
,BZLAS PA'I SNGAGS NI BLA

MA'I GDAMS NGAG LAS SHES PAR BYA'O, ,SENG GE BYA KHYUNG KHYAB
'JUG LA BZHUGS PA LAS 'BYUNG BA'I 'JIG RTEN DBANG PHYUG GI SGRUB
THABS SO, ,MKHAS PA CHEN PO AA BHA YA LAS TSUL KHRIMS RGYAL MTSAN
GYIS BSGYUR BA'O,, 