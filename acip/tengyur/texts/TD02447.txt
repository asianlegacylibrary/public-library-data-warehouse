@81A *, ,DPAL HE RU KA LA PHYAG 'TSAL LO, ,MKHA' 'GROS BYIN BRLABS
RTOGS PA'I BRDA, ,TIL NI SGRON ME GSAL BAR BYED, ,SNGAGS KYIS

BTAB BA'I SMAN BZHIN DU, ,RMA BYA'I ZAS NI GZHAN GYIS MIN,
,TZANDAN RI DAGS LTE BA'I DRI, ,CHU YI RLABS NI RGYA MTSO NYID,
,GSAL BA'I RANG BZHIN RAS DKAR 'DRA, ,RI BO BSKYOD PAR MI NUS
PAS, ,GANGS RI CHU LAS GZHAN MED DE, ,DRI DANG SGOG SKYA THA DAD
MIN, ,NYI ZLA'I

YON TAN GSAL BA YIN, ,BYA YI RJES NI TSOL MI BYED, ,NAM MKHA'
RTOG GE'I SPYOD YUL MIN, ,MAndALA PHYOGS CHA RAB TU SNYOMS, ,RO
LANGS BYA SAR DKON NE BZHIN, ,DPE MED NGO MTSAR NOR BU SHEL,
,ZHES RNGON PA BA CHEN PO SA RA HAS KA MA LA SH'I LA LA LTA BA'I
BRDA BSTAN

PA'O,, ,,DPAL HE RU KA LA PHYAG 'TSAL LO, ,MKHA' 'GROS BYIN
BRLABS BSGOM PA'I BRDA, ,TSANG TSING NAGS KYI DUR KHROD DU, ,BDAG
MED MA DANG PHRAD BYAS LA, ,NYI MA SHAR BA'I BSAM PA YIS, ,LAS
ZIN PA YI SKYES BU BZHIN, ,SPYI BO'I NOR BU MCHOD NAS KYANG,,

KHANG PA STONG PA'I KHYI BZHIN DU, ,SMAN PA'I DON STOR NAM MKHAR
KHYER, ,CHU BO CHEN PO'I RGYUN 'BAB BZHIN, ,DRANG SRONG KU SHA'I
STENG DU BZHAG ,MAR ME RLUNG DANG BRAL BA BZHIN, ,DNGUL DKAR ME
LONG PHYI BAR BYA, ,YID 'ONG BRAL BA'I MA BZHIN DU, ,RUS SBAL
'KHAR GZHONG NYI MA

LA, ,RTZAL LDAN 'PHONG SLOB BRTZON PA STE, ,MDA' MKHAN YID NI
GCIG TU GTOD, ,GDAMS PA'I GTZOR NI NGES PAR GROL, ,GSER LAS BYAS
PA'I RGYAN BZHIN DU, ,BU RAM RO LA MYANG BAR BYA, ,ZHES RNGON PA
BA CHEN POS KA MA LA SH'I LA LA BSGOM PA'I BRDA BSTAN PA'O,,
,,DPAL

@81B HE RU KA LA PHYAG 'TSAL LO, ,MKHA' 'GROS BYIN BRLABS SPYOD
PA'I BRDA, ,BAG MA 'AM SMYON PA'I TSUL BZUNG STE, ,GLANG PO
BTZONGS LA PHAG RGOD BSAD, ,NYA NI RGYA MTSOR YANGS PA CHE, ,NAGS
RNAMS ME YIS RAB TU SREG ,RES 'GA' MGYOGS PA'I RTA LA ZHON, ,GRI
GUG RNON

PO'I MTSON GYIS NI, ,CE SPYANG DUR KHROD RNAM PAR ROL, ,SPYAN
GZIGS ZAS LA RTAG TU SPYAD, ,KHRA YI RTZAL NI NGES PAR DRAG ,WA
NI DUR KHROD RNAM PAR ROL, ,CHANG 'THUNGS PA YIS YUL MTHONG 'DRA,
,ME TOG SGYU MA BUNG BA STE, ,BU CHUNG SENG GE ME LONG 'DRA,
,STAG NI 'JIGS

PA MED PAR RGYU, ,SGRON ME RTAG TU THOGS BYAS TE, ,GLANG PO ZHON
LA KUN DU RGYUG ,ZHES RNGON PA BA CHEN POS KA MA LA SH'I LA LA
SPYOD PA'I BRDA BSTAN PA'O,, ,,DPAL HE RU KA LA PHYAG 'TSAL LO,
,MKHA' 'GROS BYIN BRLABS 'BRAS BU'I BRDA, ,GE SAR PADMO'I DKYIL
NAS

'KHRUNGS, ,SHEL GYI 'OD ZER NANG NAS SHAR, ,RMA BYA'I RI MO SU
YIS BRIS, ,'JA' TSON NAM MKHA'I CHO 'PHRUL YIN, ,RTOG MED RE BA
NOR BU BSKANG, ,'DAB GSHOG MED PAR 'PHUR MI NUS, ,GTZUB STAN ME
NI RTZOL BAS 'BYIN, ,SHING NI RANG GIS RANG LA BSREG ,GSER

GYI KHA DOG MTSUR GYIS 'DON, ,DGRA MED MI NI ZON DANG BRAL,
,GNYID SAD SKYES BU DE CI SEMS, ,BYIS PA AA LUS 'BRID PA LTOS,
,NAM MKHA' NAM MKHA' NAM MKHA'I DANG, ,CHU BRAN RGYA MTSO'I
DBYINGS SU 'DRES, ,NAM MKHA'I CHO 'PHRUL NGO MTSAR CHE, ,CHU ZLA
DU MA YOD MA YIN, ,

ZHES RNGON PA BAS KA MA LA SH'I LA LA 'BRAS BU'I BRDA BSTAN
PA'O,, ,,DPAL HE RU KA LA PHYAG 'TSAL LO, ,MKHA' 'GROS BYIN
BRLABS LAM GYI BRDA, ,SNGOM NI TSAD LAS MI 'DA' BAR, ,RI BONG 'DI
YI SPYOD 'GROS LTOS, ,KHRA YI RTZA LA YANGS PA MED, ,RTAG TU
'KHOR

LO'I RTZE LA ZHON, ,RDZA MKHAN BU LA YANGS PA MED, ,RAL GRI TIL
NGAR LDAN PA GCES, ,ME LA RLUNG GIS BSKYOD PA YIS, ,TSANG CHING
NAGS KYI DUR KHROD BSREG ,BRAM ZE SKUD PA 'KHAL LA LTOS, ,BYA BA
ZIN PA'I SKYES BU MCHOG ,SNYING CHUNG DE NI MI RO YIN, ,MAR ME

@82A *, ,RLUNG GIS MA BSKYOD PAR, ,'KHOR LO'I SRUB THAG GCAD PAR
BYA, ,SPRIN MED MKHA' LA NYI SHAR BZHIN, ,LHO SPRIN RLUNG GIS
BRDA BAR BYA, ,'JA' TSON 'DI YIS BYIS BA BSLUS, ,SO MTSAMS MKHAR
GYI BDAG PO LTOS, ,RIN CHEN GTER GYI ME LA TSE GYIS, ,

NAM MKHAS NAM MKHA' GROL BAR NGES, ,ZHES RNGON PA BA CHEN POS KA
MA LA SH'I LA LA LAM GYI BRDA BSTAN PA'O,, ,,DPAL HE RU KA LA
PHYAG 'TSAL LO, ,MKHA' 'GROS BYIN BRLABS NYAMS KYI BRDA, ,DKAR
PO'I ZLA BA RIM PA STE, ,'JA' TSON NAM MKHA' NYID LA MDZES, ,

GZHON NUS SMRAS PA CI STE GO, ,CHUS BKANG NAS NI SMRAR MI BTUB,
,KHUG RNA DANG BA'I RNAM PA BZHIN, ,DBUL MO GTER LDAN NGO MTSAR
CHE, ,LAN TSVA CHU BO NYID LA THIM, ,BYA NI MKHA' LAS 'DA' MI
NUS, ,DGRAS BSLUS GNYEN LA'ANG YID MA GTOD, ,RAL GRI NGAR LDAN
NGO

MTSAR CHE, ,RGYAL PO'I BTZUN MO 'JIGS MI BYED, ,WA YIS SENG GE
SKRAG PA MIN, ,BYA NI MKHA' LA RTZOL SGRUB MED, ,MKHA' DANG CHO
'PHRUL THA DAD MIN, ,NAM MKHA' GANG GIS ZA BAR NUS, ,CHU NI MA
RNYOG BZHAG NA DANGS, ,'DI NYID YIN DANG MA YIN ZHES, ,SUS BYAS

SU YIS GO BA SU, ,ZHES RNGON PA BA CHEN POS KA MA LA SH'I LA LA
NYAMS KYI BRDA BSTAN PA'O,, ,,DPAL HE RU KA LA PHYAG 'TSAL LO,
,MKHA' 'GROS BYIN BRLABS GNAD KYI BRDA, ,SENG GE GLANG CHEN PHAG
RGOD BSAD, ,RTZA BA BRAL BA'I SDONG PO BZHIN, ,NAGS KYI RI DAGS
GAL

LA TSUD, ,GZINGS KYI BYA ROG GAR BDER THONG, ,DANGS MA'I CHUR NI
GZUGS BRNYAN BZHIN, ,MKHA' LA TSON GYIS BSKUR MI NUS, ,RI BO
RLUNG GIS BSGUL BA MIN, ,RGYA MTSO CHEN PO GTING MI G-YO, ,SNYING
CHUNG DE NI SKAL BAR LDAN, ,SENG GE'I GSOB LA BYIS PA 'JIGS,
,BUNG

BA'I SPYOD PA YID KYIS LTOS, ,BU SHI'I MYA NGAN SEMS LA ZHOG
,SGRON ME LAG TU THOGS PA'I MI, ,KUN GYI SNA LA 'GRO BAR GYIS,
,DE NAS NAM MKHA'I PHYI NANG 'DRE, ,ZHES GSUNGS TE, RNGON PA BA
CHEN POS KA MA LA SHI LA LA GNAD KYI GDAMS PA BSTAN BA'O,, ,,

