@191B *, ,SMAN DPYAD GCES PA GRUB PA ZHES BYA BA LE'U SUM CU
RTZA GCIG PA BZHUGS,, ,,#, ,RGYA GAR SKAD DU, SIDDHA SA RA, BOD
SKAD DU, SMAN DPYAD GCES PA GRUB PA ZHES BYA BA, BAM PO DANG
PO'O, ,SMAN DPYAD KYI GZHUNG 'DI LA LE'U BSDUS PA SUM CU RTZA
GCIG YOD

DE; RGYUD KYI LE'U DANG, SMAN GYI SDE TSAN GI LE'U DANG, ZAS KYI
LE'U DANG, 'CHI LTAS KYI LE'U DANG, RIMS KYI LE'U DANG, 'KHRU
BA'I LE'U DANG, KHRAG LUD PA'I LE'U DANG, GCONG CHEN PO'I LE'U
DANG, SKRAN GYI LE'U DANG, DMU RDZINGS KYI LE'U DANG, GCIN SNYI'I
LE'U DANG,

MDZE NAD KYI LE'U DANG, GZHANG 'BRUM DANG, MTSAN PAR RDOL BA'I
LE'U DANG, SKYA RBAB KYI LE'U DANG, SKYIGS BU DANG, DBUGS MI BDE
BA'I LE'U DANG, LUD PA'I LE'U DANG, SKYUG PA DANG, SKEMS PA'I
LE'U DANG, GCIN SRI BA'I LE'U DANG, RTUG SKAM GYI LE'U DANG, SMYO
BYED

DANG; BRJED BYED KYI LE'U DANG, RLUNG NAD KYI LE'U DANG, CHAD NAD
KYI LE'U DANG, ME DBAL GYI LE'U DANG, SKRANGS PA'I LE'U DANG, RMA
GSO BA'I LE'U DANG, MIG SMAN GYI RGYUD KYI LE'U DANG, DUG GSO
BA'I RGYUD KYI LE'U DANG, SMAN BCUD KYI LEN DANG, RO TZA'I RGYUD
KYI LE'U DANG, BYIS

PA'I RGYUD KYI LE'U DANG, LAS RNAM LNGA'I LE'U DANG, CHO GA'I
LE'U RNAMS SO, ,BGROD PAR DKA' BAS BSRUNGS PA'I BUS, ,KUN PHAN
KUN MKHYEN PHYAG BTZAL TE, ,YANG DAG PHAN PA GCES GRUB 'DI, ,NYI
MAS BSRUNGS PAS BSHAD PAR BYA, ,BLO CHUNG DU GANG DAG

TSE'I RIG BYED KYI RGYA MTSO BRGAL BAR MI NUS PA DE DAG GIS KHONG
DU CHUD PAR BYA BA'I PHYIR, RGYUD KYI GZHUNG 'GROL BAR 'DI BYAS
SO, ,TSE 'DZIN PA'I RIG BYED 'DI NI, ,TSANGS PAS MTHO RIS SU
BSHAD DO, ,RIM GYIS YUL KA SHI'I RGYAL PO'I MI RNAMS LA BSHAD DO,
,DE LA

RGYUD KYI LE'U BSHAD PAR BYA STE, 'DI'I YAN LAG NI MIG SMAN DANG,
LUS GSO BA DANG, GDON BSAL BA DANG, MTSON ZUG RDU DBYUNG BA DANG,
DUG LAS BSRUNG BA DANG, TSE BSRUNG BA DANG, BYIS PA BSRUNG BA
DANG, KHU CHU 'PHEL BAR BYA'O, ,'BYUNG BA CHEN PO'I YON TAN GYI
RANG BZHIN

@192A *, ,CAN GYI MI NI NAD KYI GZHI YIN TE, DE YANG LUS KYI NAD
DANG, SEMS KYI NAD DANG, GLO BUR GYI NAD DANG, LHAN CIG SKYES
PA'I NAD RNAMS YIN PAR 'DOD DO, ,DE LA LUS KYI NAD NI RIMS DANG,
MDZE LA SOGS PA'O, ,SEMS KYI NAD NI KHRO BA LA SOGS

PA'O, ,GLO BUR GYI NANG NI GNOD PA LAS BYUNG BA'I NAD DO, ,LHAN
CIG SKYES PA'I NAD NI BKRES PA DANG, SKOM PA DANG RGA BA LA SOGS
PA'O, ,DUS NI THOG MA DANG THA MA MED PA STE MIG 'DZUMS PA'I YUD
TZAM LA SOGS PA'I MTSAN MA CAN NO, ,DE'I RGYUN GYI

RNAM PAR DBYE BA NI, DUS TSIGS RNAM DRUG TU BSHAD DE, DE LA DBYAR
ZLA THA CHUNGS DANG, STON ZLA RA BA GNYIS NI DBYAR GYI DUS SO,
,STON ZLA 'BRING PO DANG, STON ZLA THA CHUNGS GNYIS NI STON GYI
DUS SO, ,DGUN ZLA RA BA DANG, DGUN ZLA 'BRING PO GNYIS NI DGUN
GYI DUS SO, ,DGUN ZLA

THA CHUNGS DANG, DPYID ZLA RA BA GNYIS NI DGUN SMAD KYI DUS SO,
,DPYID ZLA 'BRING PO DANG, DPYID ZLA THA CHUNGS GNYIS NI DPYID
KYI DUS SO, ,DBYAR ZLA RA BA DANG, DBYAR ZLA 'BRING PO GNYIS NI
SOS KA'I DUS SO, ,NYI MA BYANG PHYOGS SU 'GRO BA DANG, LHO PHYOGS
SU 'GRO ZHING LAM

GNYIS SU 'JUG PA'I PHYIR, DE LA CHAR 'BAB PA GRANG BA'I DUS DANG,
TSA BA'I DUS SU GYUR PA'O, ,CHAR 'BAB PA DANG, GRANG BA DANG, TSA
BA'I DUS SU MKHRIS PA DANG, BAD KAN DANG, RLUNG RNAMS GSOG CING,
STON DANG DPYID DANG DBYAR 'KHRUG PAR GYUR TE,

NAD KYI GRANGS DANG, DUS KYI GRANGS RIM BZHIN DU SO SOR SBYAR RO,
,RLUNG NAD NI PHYI 'BRED KYI DUS DANG, KHA BRAS ZHU BA'I MJUG TU
LDANG NGO, MKHRIS PA'I NAD NI NYI MA'I GUNG DANG, NAM PHYED DANG,
KHA ZAS 'JU BA'I TSE LDANG NGO, ,BAD KAN NI ZAS ZOS MA THAG

DANG, ,SROD DANG, SNGA DRO LNGAD DO, ,DE BZHIN DU GNYIS KYI CHA
'DUS PA DANG, GSUM GYI CHA 'DUS PA'I BYE BRAG GIS NAD GZHI 'KHRUG
PA SBYAR BAR BYA'O, ,NAD GZHI DANG, LUS ZUNGS DANG, DRI MA'I GNAS
KYI LUS NI LUS ZHES BYA STE, DE DAG CHA MNYAM NA NI NAD

@192B MED DO, ,SHAS CHE CHUNG DU GYUR NA NI NAD DU 'GYUR RO, ,DE
LA NAD GZHI NI RLUNG DANG MKHRIS PA DANG BAD KAN RNAMS SO, ,LUS
ZUNGS NI BDUN TE, DNGAS MA DANG, KHRAG DANG, SHA DANG, TSIL DANG,
RUS PA DANG, RKANG DANG, KHU CHU RNAMS SO, ,DRI MA NI PHYI SA
DANG, GCIN DANG, RDUL

LA SOGS PA'O, ,RLUNG NI GRANG BA DANG, YANG BA DANG, CHA PHRA BA
DANG, MKHRANG PA DANG, RTZUB PA DANG, MI BRTAN PA DANG, STOBS CHE
BA DANG, DBUGS RGYU BAR BYED PA DANG, NGAG 'BYUNG BAR BYED PA
DANG, LEGS PAR 'JOG PA DANG, BSKYOD PA DANG, DRI MA 'BYIN PA
RNAMS KYI BYE BRAG

DANG LDAN PA'O, ,MKHRIS PA NI SKYUR BA DANG, RO TSA BA DANG, DROD
TSA 'U RU RU BYED PA DANG, 'JUG PAR BYED PA DANG, MDANGS BSKYED
PA DANG, BZHIN MDOG DMAR BA'I RGYU BYED PA'O, ,BAD KAN NI MNGAR
BA DANG, LAN TSVA'I RO BRO BA DANG, 'JAM PA DANG, LCI BA DANG,
SHIN TU

'BYIL BA'O, ,RLUNG NI GZHANG DANG, SGU DO DANG, 'DONG MO'I BAR
GYI NANG NA GNAS SO, ,MKHRIS PA NI LONG GA'I NANG NA GNAS SO,
,BAD KAN NI PHO BA DANG, LKOG MA DANG, MTHANG GA DANG, MGO DANG
TSIGS RNAMS KYI NANG NA GNAS SO, ,NAD GZHI RNAMS NOR BAR BYUNG
NA,

GNAS DE NYID KYI CHO GA BZHIN DU BYA'O, ,TSABS CHE BAR GYUR NA
YANG BYE BRAG PHYED PAR BYAS LA, ,CHO GA BYA BA BSGYUR TE BYA'O,
,MNGAR BA LA SOGS PA RO RNAM PA DRUG PO RNAMS KYANG, NAD GZHI DE
DAG GI BYE BRAG LAS NAD MED PA'I RGYU GANG YIN PA RTAG

TU BZA' BAR BYA'O, ,DE LTAR MA BYAS NA NAD DU 'GYUR RO, ,TSA BA
DANG, KHA BA DANG, BSKA BA RNAMS KYIS NI RLUNG 'KHRUG PAR 'GYUR
RO, ,TSA BA DANG, SKYUR BA DANG, LAN TSVA RNAMS KYIS NI MKHRIS PA
'KHRUG PAR 'GYUR RO, ,MNGAR BA DANG,

SKYUR BA DANG, LAN TSVA RNAMS KYIS NI BAD KAN 'KHRUG PAR 'GYUR
RO, ,NAD GZHI DE DAG ZHI BAR BYA BA'I PHYIR DE DAG LAS LDOG STE,
ZOS NA NAD YOD PA RNAMS NI SOS PAR 'GYUR RO, ,NAD MED PA RNAMS LA
NI BDE BA'I RGYUR 'GYUR RO, ,RO MNGAR BA NI MIG LA

@193A *, ,PHAN TE LUS ZUNGS 'PHEL BAR BYED DO, ,SKYUR BA NI PHYI
SA BSHAD BA 'KHRU BAR BYED, SNYING LA PHAN PA DANG, ZAS 'JU BA
DANG, CHOS PAR BYED CING DROD SKYED PAR BYED DO, ,LAN TSVA NI
'KHRU BA DANG, TSOS PAR BYED PA DANG, 'JU BA DANG, SHA SLO BAR

BYED DO, ,TSA BA SHA CHE BA DANG, SNYOMS PA DANG, DUG RNAMS SEL
ZHING DROD BSKYED CING TSOS PAR BYED DO, ,KHA PA NI RIMS DANG,
SKOM PA'I NAD SEL BA DANG, DROD BSKYED PA DANG, 'KHRU BAR BYED,
YIG 'BYED PAR BYED DO, ,BSKA BA NI SHAN BAR BYED PA DANG, SHA
'BRI

BA DANG, RTUG SKAMS SU BYED, 'KHRU BA GCOD, RMA BCO BAR BYED DO,
,SMAN NI RO DANG NUS PA DANG, ZHU BA RNAMS KYI RTEN YIN PAS NA
GTZO BO YIN NO, ,RO LA SOGS PA GZHAN RNAMS KYANG, PHYI MA PHYI MA
LA SNGA MA SNGA MA LDAN PAR YOD PAS NA, PHYI MA PHYI MA LA GTZO
BO YIN

NO; ,DE LA NUS PA NI RO ZHU BAR MA GYUR PA'I BAR MA LA BYAS TE,
RDZAS LA GNAS SHING BRTEN LA, GRANG BA DANG TSA BA'I MTSAN NYID
DO, ,YANG NA RDZAS KYI MTHU NYID LA YANG BYA'O, ,RO RNAMS NI ZHU
BA'I 'OG TU MNGAR BA DANG TSA BA RNAM PA GNYIS SU 'GYUR TE, DE
GNYIS KYI NANG NA SNGA

MA NI LCI, PHYI MA NI YANG NGO, SMAN PA DANG, SMAN PA DANG, NAD
PA DANG, NAD G-YOG DANG, 'DI BZHIR LDAN PA NI GSO BA'I YAN LAG
YIN TE, DE DAG DANG MI LDAN PA NI MI 'GRUB PA YIN NO, ,DE LA SMAN
PA'I YAN LAG NI SMAN DPYAD KYI YI GE KHA TON DU BSLABS SHING DON
SHES PA DANG, SMAN

GYI LAS SHES PA DANG, LAG BSOD PA DANG, GTZANG ZHING RE BA MED
PA'O, ,NAD PA'I YAN LAG NI NOR DANG LDAN PA DANG, TSE MA ZAD PA
DANG, SNYING STOBS DANG LDAN PA DANG, RANG NYAMS DANG LDAN PA
GSOR RUNG NGO, ,SMAN GYI YAN LAG NI SA BZANG PO NAS SKYES PA
DANG, RO CHE BA DANG, MCHOG TU

GYUR PA DANG, DUS SU LEGS PAR BRNGAS PA'O, ,NAD G-YOG GI YAN LAG
NI GTZANG ZHING RE BA MED PA DANG, YI RANG BA DANG, BAG YOD PA
DANG, STOBS DANG LDAN PA'O, ,SMAN GTANG BA'I LAS BYA NA, YUL
DANG, DUS DANG, NA TSOD DANG, ME DROD DANG, GOMS PA DANG,

@193B RANG BZHIN DANG, SMAN DANG, LUS DANG, SNYING STOBS DANG,
NYAMS STOBS DANG, NAD DANG 'DI RNAMS MTHONG NAS GDOD BYA'O, ,DE
LA YUL NI CHU MANG BA, NAGS RI CAN NI GSHER BA'I PHYOGS ZHES BYA
STE, BAD KAN DANG RLUNG GI NAD BSKYED DO, ,SKAMS NI CHU NYUNG
ZHING

SHING NYUNG BA'I YUL TE, KHRAG LAS GYUR PA DANG MKHRIS PA LAS
GYUR PA'I NAD BSKYED DO, ,YUL SKAM GSHER GYI CHA 'DRES MAS NI NAD
KYANG 'DRES MAR 'GYUR RO, ,NA TSOD KYANG RNAM PA GSUM STE, BYIS
PA DANG, BAR MA DANG, RGAN PO'O, ,DE LA LO GCIG GI BAR DU 'O MA

DANG; KHA ZAS KYI 'TSO BA NAS, LO BCU DRUG GI BAR DU NI BYIS PA
ZHES BYA'O, ,DE NAS LO BDUN CU'I BAR DU NI BAR MA ZHES BYA'O, ,DE
PHAN CHAD NI RGAN PO ZHES BYA'O, ,DES RIM PA BZHIN DU BAD KAN
DANG, MKHRIS PA DANG, RLUNG SHAS CHE BAR 'GYUR TE GRANGS BZHIN

DU SO SOR SBYAR RO, ,BYIS PA DANG RGAN PO LA NI THAL SMAN TSA BA
DANG, ME BTZA' DANG, GTAR GA LTA BU'I DPYAD DRAG PO MI BYA BAR
DPYAD 'JAM PO BYA'O, ,LUS KYI BYE BRAG KYANG RNAM PA GSUM DU 'DOD
DE, LUS SKEM PA LA NI SHA BSKYED PA'I SMAN BYA'O, ,SHA CHE BA LA

NI SHA DBRI BA'I SMAN BYA'O, ,LUS KYI SHAR NA PA LA NI MI 'GYUR
BAR BSRUNG BA'I CHO GA BYA'O, ,NYAMS STOBS NI LA LA SHA CHE LA
NYAMS STOBS CHUNG BA YANG YOD, LA LA SHA SKEMS LA NYAMS STOBS
DANG LDAN PA YOD PAS NA, SRAN YOD PA DANG, RTZOL PHOD PA DANG,
SGYUR

DGAR ZHING SRA BA RNAMS LAS NAN TAN DU RTOGS PAR BYA'O, ,SNYING
STOBS NI MI 'GYUR BAR BYED PA STE, SDUG BSNGAL BAR GYUR TAM, MA
THOS PAR GYUR NA, DE DANG LDAN PAS SRO SHI BA DANG, HA CANG DGA'
BAR MI 'GYUR BA NI, SNYING STOBS DANG LDAN PA'I MI YIN

NO; ,GOMS PA NI GANG LA ZAS DANG SKOM LA SOGS PA RANG BZHIN GYIS
MI MTHUN PA YIN YANG, BDE BA NYID DU 'GYUR BA DE NI GOMS PA ZHES
BYA BAR SHES SO, ,MI RLUNG GI RANG BZHIN CAN NI, LUS SKEM ZHING
RTZUB PA DANG, SKRA SRAB PA DANG, SEMS RGOD

@194A *, ,PA DANG, LUS RGOD PA DANG, SMRA BA MANG BA DANG, RMI
LAM NA NAM MKHA' LA LDING BA YIN NO, ,MI MKHRIS PA'I RANG BZHIN
CAN NI, DUS LA MA BAB PAR SKRA DKAR BA DANG, SHA MDOG DKAR BA
DANG, RDUL SNYI BA DANG, SPRO THUNG BA DANG,

SEMS RNO BA DANG, RMI LAM DU ME 'BAR BA MTHONG BA YIN NO, ,MI BAD
KAN GYI RANG BZHIN CAN NI, SEMS BRTAN PA DANG, LUS GRIMS PA DANG,
BU MANG BA DANG, SKRA SNUM PA DANG, RMI LAM NA CHU DANG, DKAR BAG
RMI BA YIN NO, ,NAD GZHI CHA GNYIS

'DUS PA DANG, CHA GSUM 'DUS PA'I RANG BZHIN CAN GYI MI NI, 'DRES
PA'I MTSAN MAS RTOGS PAR BYA STE, NAD GZHI GZHAN DAG YOD DU ZIN
KYANG, GANG SHAS CHE BA'I RANG BZHIN YIN PAR BSHAD DO, ,KHONG NA
YOD PA'I ME'I DROD NI BAD KAN DANG, MKHRIS PA DANG,

RLUNG RNAMS RE RE NAS SHAS CHE BAR GYUR PA DANG, SHAS MNYAM PAR
GYUR PA 'DI BZHI LAS ME'I DROD KYANG SHAS CHUNG BA DANG, SHAS CHE
BA DANG, DROD MA SNYOMS PA DANG, DROD SNYOMS PA DANG RNAM PA
BZHIR 'GYUR TE, ,GO RIMS BZHIN DU SO SOR SBYAR RO, ,DE LA ME'I
DROD

SNYOMS NA NI DE LAS MI 'GYUR BAR BSRUNG BA'I CHO GA BYA'O, ,DROD
MA SNYOMS PA LA NI RLUNG BSAL BAR BYA'O, ,ME'I DROD SHAS CHE BA
LA NI MKHRIS PA BSAL BA'I CHO GA BYA'O, ,DROD CHUNG BA LA NI BAD
KAN SBYANG BAR BYA'O, ,KHA PHRAS MZHU [*MA ZHU?] NAS ME'I DROD
BRI BAS NI NAD DO COG SKYE BA'I GZHI

YIN TE, DE'I MTSAN MA NI KHONG LTAM LTAM POR GYUR PA DANG, KHA
CHU SKYUR BA DANG, BCUD DANG DNGAS MA MA ZHU BAR LUS PA DANG,
BSHANG GCI THUR DU MI 'BYUNG BA DANG RNAM PA BZHI'O, ,DE LA KHONG
LTAM LTAM POR 'DUG PA DE LA NI, GSUNG PA DANG MCHIL MA MANG DU
'BYUNG BA

DANG; BAD KAN MER MER POR BYED PA DANG, YAN MAN DU MI SLON MI SPO
PAR 'KHYIL BA DE LA NI, ,SHU DAG DANG LAN TSVA CHU'I NANG DU SKOL
BA BLUD DE SKYUG TU ZHUG GO, ,KHA CHU SKYUR BA LA NI SGREG PA
SKYUR BA DANG, MGO 'KHOR BA DANG, SKYUGS PA DANG, SKOM DAD CHE
BAR 'GYUR TE,

@194B DE LA NI CHU BSKOL TE BSGRANG BA BLUD LA BSER BU'I PHYOGS
SU 'DUG PAR BYA'O, ,BCUD DANG DNGAS MA MA ZHU BAR LUS PA NI LUS
SNYOM STE, BYA SMYANG BYED PA DANG, MGO YOR YOR PA DANG, KHA ZAS
MTHONG NA YID DU MI 'ONG PA LA SOGS PAR 'GYUR TE, DE LA SMYANG
BAR

BYA BA DANG, NYIN PAR THUN 'GA' NYAL NA 'JU'O, ,ZAS SMYUNG BA
DRAGS NA RLUNG NAD MI LDANG BAS RAN TZAM DU BYA'O, ,THUR DU MI
'BYUNG BA LAS NI LTOR ZUG CING NA BA DANG, BE'U SNABS SU 'BYUNG
BA DANG, PHYIS DANG GCIN 'GAG PAR 'GYUR TE, DE LA NI LUMS BYA

ZHING TSA CHU BLUD DO, ,'DI LTAR KHA ZAS MI 'PHROD PA ZOS PA LAS
NAD DO COG BYUNG BAS NA, DE'I PHYIR MI 'PHROD PA DE DAG SPANGS LA
PHAN PA RNAMS BZA' BA'I RIGS SO, ,DE LA KHA ZAS MI 'PHROD PA NI,
RMA BYA DANG SREG PA DANG, SROG CHAGS GO DHA DANG, GONG MA SREG
DANG,

'DI RNAMS AE RAntA'I MAR GYIS BSKUS TE, AE RAntA'I SHING GI MES
BTZOS PA MI BZA', MAR DANG SBRANG RTZI CHA MNYAM STE MI BZA', MAR
'KHAR BA'I SNOD KYI NANG DU ZHAG BCU PHAN CHAD LON PA MI BZA',
SBRANG RTZI CHU DRON POS 'PHUL ZHING MI BZA', CHAR

PA'I CHU DANG YANG SBYAR ZHING MI BZA', DE BZHIN DU SBRANG RTZI
DANG, PHAG SHA DANG, LA PHUG DANG YANG LHAN CIG MI BZA', CHU
SKYAR GYI SHA CHANG DANG LHAN CIG TU MI BZA', ZHO DANG BYA GAG GI
SHA LHAN CIG TU MI BZA', LDUM BU KA TZA MA TZA DANG BU RAM LHAN
CIG TU MI

BZA', NYA SHA DANG LDUM BU AU PO DA KA LHAN CIG TU MI BZA', BAG
PHYE DANG TIL MAR BSRES PA'I SNUM KHUR, RTZABS LHAN CIG MI BZA',
NYA SHA DANG BU RAM LHAN CIG MI BZA', LDUM DANG, RNGAD DANG,
SHING TOG SKYUR BA'I BAG DANG, TIL GYI TSIGS MA

DANG; RGYA SRAN DANG, LAN TSVA DANG, SMYIG MA DE'U DANG, ZHO
DANG, NYA SHA DANG, 'DI RNAMS SHAS CHER 'O MA DANG MI MTHUN TE
LHAN CIG MI BZA', PRI YAm KU'I LDE GUS LUS BSKUS BZHIN DU, 'BRAS
KYI 'O THUG MI BTUNG, THI B'I SHA YUNGS MAR GYIS BSKUS TE

@195A *, ,G-YOS PA RNAMS MI BZA', NYA'I ZHAG DANG PI PI LING LHAN
CIG MI BZA', SBYAR THUG CES BYA BA 'BRAS DANG, TIL DANG, MON SRAN
SDE'U BSRES PA'I THUG PA DANG, CHANG DANG 'BRAS KYI 'O THUG RNAMS
LHAN CIG MI BZA', NYA SHA DANG,

YOS DANG, MAR DANG, DAR BA RNAMS LHAN CIG SPAGS TE MI BZA', MI
GANG GIS RO DANG NUS PA MI MTHUN PA'I ZAS 'DI LTA BU DANG CHA
'DRA BA DAG ,MA SHES TE ZOS PAR GYUR NA, DE NI NAD KYIS NYAM THAG
PA'AM, YANG NA 'CHI BAR 'GYUR RO, ,DE LTAR KHA ZAS MI

MTHUN PA ZOS PA LAS NAD DU GYUR PA LA NI, BKRU SMAN DANG SKYUG
SMAN GYIS BSAL BAR BYA'O, ,GOMS PA DANG, ME'I DROD TSA BA DANG,
NYAMS STOBS CHE BA LA NI GNOD PAR MI 'GYUR RO, ,RGYUD KYI LE'U
STE DANG PO RDZOGS SO,, ,,DE NAS SMAN

GYI SDE TSAN GYI LE 'U BSHAD PAR BYA STE, SMAN TA RI DANG, BA
SPRU BA DANG, AE RAndA DANG, DZHA SHA DANG, ZANGS RTZI BA DANG,
DZI BA KA DANG, GZE MA DANG, NYE'U SHING DANG, LANG GU LI DANG,
SHI RA BI DA RI DANG, H'A NA SA B'A DI KA DANG, PRi HA TI DANG,
DRI, CI KA LI DANG, DVE PA HE

PA DANG, SRAN MA AATMA KUPTA DANG, SMAN GYI SDE TSAN 'DI RNAMS
NI, SKEM PA'I NAD DANG, SKRAN DANG, RLUNG NAD DANG, DBUGS MI BDE
BA DANG, LUD PA DANG, MKHRIS PA LAS GYUR PA'I NAD SEL TO, ,SHING
N+YA GRO DHA DANG, AU DU MB'A RA DANG, PLAKshA DANG, MA DU KA

DANG; AA SHVATTHA DANG, TI NTU KA DANG, PI LA YA DANG, RGYA SHUG
DANG, PA DA RA DANG, P'A RA THA DANG, NAntA DANG, BRiKshA DANG,
AA MRA DANG, LCANG MA DANG, PA L'A SHA DANG, GO BYED DANG, SHRE
TA DANG, SENG PHROM DANG, DZAMBU DANG, SMAN GYI SDE TSAN 'DI NI
MKHRIS PA DANG,

KHRAG LUNG PA'I NAD DANG, SLON PA DANG MYOS PA'I NAD SEL TO, ,RMA
DANG MNGAL GYI NAD SEL TO, ,GCIN NAD SEL ZHING RMA DANG LUS TSA
BA DANG MNGAL GYI NAD SEL TO, ,PI PI LING DANG, KRU TRUG TRE SA
DANG, SHU DAG DANG, DUG MO NYUNG DANG, RGYA SHUG DANG, BO DA RA
DANG,

@195B PI PI LING GI RTZA BA DANG, GLA SGANG DANG, BCA' SGA DANG,
SUG SMEL DANG, BONG NGA DKAR PO DANG, HA RA nYA KA DANG, DBYI
MONG DANG, NA LE SHAM DANG, LA LA PHUD DANG; GA BRA'I RTZA BA
DANG, MU R'A DANG, MA HA NIMBA'I 'BRAS BU DANG, GO SNYOD DANG,
YUNGS KAR DANG, SHING KUN DANG,

SPU TZE SHEL DANG, BYI DONG KA DANG, SMAN GYI SDE TSAN 'DIS NI
RLUNG DANG BAD KAN SEL TO, ,SUG SMEL DANG, RGYA SPOS DANG, GLA
SGANG DANG, HA RE nYA KA DANG, SHING RTZA DANG, GANDHA PA TRA
DANG, TZAN DAN DKAR PO DANG, GUR KUM DANG, BCA' BA DANG, CAN DAN
DANG, YAS TZAL

DANG; N'A GA PUSPA DANG, THANG SHING DANG, GUTZTSA RA SA DANG, GU
GUL DANG, SRA TZI POG DANG, NYA PHYIS DANG, DA DHI DANG, BYU MA
DANG, POG DKAR PO DANG, BYE GHRA NA KHA DANG, STAG GI SDER MO
DANG, SPONG SPOS DANG, RU RTA DANG, SMAN GYI SDE TSAN 'DIS NI,
PHOL MIG DANG,

G-YAN PA DANG, DUG DANG RLUNG DANG BAD KAN SEL TO, ,BA'U NA DANG,
AARTA GA LA DANG, NYE'U SHING DANG, BCA' SGA DANG, GO SNYOD DANG,
BI SHA NI KA DANG, SA'I RE YA DANG, BRiHA T'I RNAM GNYIS DANG,
RTZVA 'DUR BA DANG, SPU TI KA DANG, SHI GRU KA DANG, AA RU RA
DANG, AAGNA

NANTA DANG, BALBA DANG, KRU TRUG TRES DANG, NAG TA MA LA DANG, SA
SMOR TA DANG, SMAN GYI SDE TSAN 'DIS NI, KHONG 'BRAS DANG, BAD
KAN DANG TSIL RGYAS PA'I NAD DANG, SKRAN DANG KLAD PA NA BA SEL
TO, ,DONG KA DANG, KRU TRUG TRES DANG, SH'A RI GA STA DANG, KAndA
KA RI DANG, NIMPA

DANG; PA TA LA DANG, MURBA DANG, DHA NA TA DANG, SLE TRES DANG,
RA tA DANG, PAG THA DANG, RTZA MKHRIS PA DANG, KU LA KA DANG, KA
RANYDZA DANG, SPYI BZHUR SHUN PA DANG, DUG MO NYUNG DANG, SE'I RE
YA DANG, AU SHA B'I DANG, BA 'GAL DANG, SMAN GYI SDE TSAN 'DIS NI
GCIN NAD DANG,

MDZE DANG, RIMS DANG, SKYUG PA DANG, BAD KAN DANG, DUG SEL TO;
,SENG PHROM RNAM GNYIS DANG, SLA BA DANG, AA SHO KA DANG, CHU
SHING DANG, PA LA DANG, AE LA BA LU KA DANG, KA DAMBA DANG, DZI
GI NI DANG, SHRi PARnI DANG, SLE TRES DANG, SMAN GYI SDE TSAN
'DIS NI

@196A *, ,BAD KAN DANG, TSIL RGYAS PA'I NAD SKEMS SHING, MNGAL
GYI NAD SEL TE RMA 'TSO BAR BYED LA 'KHRU BA GCOD, DUG THAMS CAD
SEL TO, ,AAMBHA STHA DANG, DHA TA KI DANG, SENG PHROM DANG, SA
MDAG [?] DANG, PADMA'I ZE BA DANG, SHING MNGAR DANG,,

AA RA LU DANG, BALBI DANG, SMAN GYI SDE TSAN 'DIS NI ZHU BA'I
TSAD PA 'KHRU BA SEL TO, ,SKYU RU RA DANG, AA RU RA DANG, BA RU
RA DANG, PI PI LING DANG, KRU TRUG TRES DANG, SMAN GYI SDE TSAN
'DIS NI, BAD KAN GYI RIMS KYI GNOD PA THAMS CAD SEL TE RO TZA BA
DANG ME DROD SHIN

TU CHE BAR BYED, HA CANG RO TZA BAR BYED LA, HA CANG ME'I DROD
CHE BAR YANG MI BYED DO, ,'BRAS BU GSUM ZHES BYA BA, AA RU RA
DANG, BA RU RA DANG, SKYU RU RA RNAMS NI, RIMS LDANG DUB CAN SEL
ZHING, MIG LA PHAN TE DROD BSKYED LA, GCIN NAD DANG, MDZE DANG
MKHRIS PA

DANG; BAD KAN SEL TO, ,BRi HA T'I DANG, DHA NGA KI DANG, P'A TH'A
DANG, SHING MNGAR DANG, DUG MO NYUNG DANG, SMAN GYI SDE TSAN 'DIS
NI TSOS PAR BYED PA STE NAD GZHI GSUM LAS GYUR PA'I GCI NA NAD
SEL TO, ,PA TO LI DANG, TZAN DAN DKAR PO DANG, MURPA DANG PU TZE
SHEL

DANG; P'A THA DANG SLE TRES DANG, SMAN GYI SDE TSAN 'DIS NI
MKHRIS PA DANG BAD KAN DANG, YI GA 'CHUS PA DANG, SKYUG PA DANG
RIMS DANG, G-Y'A BA DANG DUG SEL TO, ,SLE TRES DANG NIMPA DANG,
'U SU'I 'BRAS BU DANG, SHING MNGAR DANG TZAN DAN DKAR PO DANG
SMAN GYI SDE TSAN

'DIS NI SKOM PA'I NAD DANG, LUS TSA BA DANG YI GA 'CHUS PA DANG,
SKYUG PA DANG RIMS THAMS CAD SEL TO, ,BU TSANG RTO DANG, RA MNYE
BA DANG, SHING DKAR DANG, BU BRAN SHING DANG, MED DANG, MA HA ME
DANG, DZI BA KA DANG, ZANGS RTZI BA DANG, PRA PUndA R'I KA DANG,
RGUN

DANG; RIDDHA DANG, BRi HA T'I DANG, SMYIG SKANG DANG, SA HA RNAM
GNYIS DANG, PA YA SSYA DANG, SHUG PA DANG, SLE TRES DANG, SMAN
GYI SDE TSAN 'DIS NI SHIN TU SHA SKYE BA DANG, NU ZHO 'PHEL BA
DANG, TSE RING BA DANG RO TZA BAR BYED DE, KHRAG LUD PA'I NAD
DANG RLUNG NAD SEL TO, ,THAL

@196B TRES DANG SHUG PA DANG, PU SHEL TZE DANG MA DHU GA DANG,
TZAN DAN RNAM GNYIS DANG, TI PA LA DANG, SHING MNGAR DANG SMAN
GYI SDE TSAN 'DIS NI KHRAG LUD PA'I NANG MYUR DU SEL ZHING SKOM
PA'I NAD MI BZAD PA ZHI BAR BYED DE, MKHRIS PA'I RIMS DRAG PO
'JOMS LA, LUS SHIN TU TSA

BA SEL BAR BYED DO, ,MIG SMAN SKYER KHAndA DANG, RTZA SHYAM DANG,
N'A GA GE SAR GYI ZE BA DANG, PADMA'I ZE BA DANG SHING MNGAR
DANG, SMAN GYI SDE TSAN 'DIS NI KHRAG LUD PA'I NAD DANG, DUG DANG
LUS TSA BA'I NAD SEL TO, ,SHU DAG DANG, GLA SGANG DANG, AA RU RA
DANG, THANG

SHING DANG, LI DONG GRA DANG, BOD NGA DKAR PO DANG, YUNG DANG KA
LA SHI DANG, SKYER PA DANG, SHING MNGAR DANG, DUG MO NYUNG DANG,
SMAN GYI SDE TSAN SHU DAG LA SOGS PA 'DI RNAM GNYIS NI, NAD GZHI
TSOS PAR BYED PA DANG MA ZHU BA 'KHRU BAR BYED CING, NU MA'I NANG
SPYOD DO, ,NA

LE SHAM DANG, RGYAM TSA DANG, NAG TSUR RNAM GNYIS DANG, SHING KUN
DANG, BRAG ZHUN DANG, SPANGS MA DANG, SMAN GYI SDE TSAN 'DIS NI
TSIL RGYAS PA'I NAD SEL ZHING, GCIN BSTUS PA DANG, RDE 'US 'GAGS
PA SEL TO, ,RA MNYE BA DANG, AIGNA MANDHA DANG, SHING

GA SHA DANG, BRi KshA DA NI DANG, RTZVA KU SHA DANG, MO RA TA
DANG, NYE 'U SHING DANG, LCAM PA DANG, TUN TU KA DANG, GZE MA
DANG, BA SU KA DANG, BA SI RA DANG, RTZVA DHA RA BA DANG, SE'I RA
YA DANG, SRU SRU'I RTZA BA DANG, SMAN GYI SDE TSAN 'DIS NI GCIN
RDUS PA DANG, GCIN SRI

BA DANG RDE 'US 'GAGS PA DANG, RLUNG NAD KYIS NYAM THAG PA SEL
TO, ,MUS SKA DANG 'BRAS BU GSUM DANG, SHING RA tA DANG, KRU TRUG
TRES DANG, SGU HI DANG, DHA BA DANG, PA LA SHA DANG, SHI SHA PA
DANG, SMAN GYI SDE TSAN 'DIS NI TSI LA RGYAS PA'I NAD DANG GZHANG
'BRUM

DANG; GCIN NAD DANG, RDE'US 'GAGS PA SEL TO, ,SHING S'A LA DANG,
SPAN DA NA DANG, KA LI YA DANG, DHA BA DANG, SVA [?] TZI BOG GI
SHING DANG, AARDZU NA DANG, AA SA NA DANG, SHI RI SHA DANG, SHIm
SHA PA DANG, STAG PA DANG, SENG LDENG DANG, TZAN DAN RNAM GNYIS
DANG,

@197A *, ,KA DA LA DANG, BA DZI KARnA DANG, KA RA NYDZA DANG,
DZE'U KHYED KYI SHING DANG, AA GA RU DANG, SMAN GYI SDE TSAN 'DIS
NI BAD KAN DANG, SKYA RBAB DANG, MDZE DANG GCIN NAD SEL TO, ,ME
TOG AUTPA LA DANG, KU MU DA DANG, PADMA DANG, KA LHA RA DANG,

AUTPAL DMAR PO DANG, RU RTA DANG SMAN GYI SDE TSAN 'DIS NI KHRAG
LUD PA'I NAD DANG SKOM PA'I NAD DANG, DUG DANG SKYUG PA SEL TO,
,TSON MO STED DANG, ZANGS DANG, LCAGS DANG, RA GAN DANG, GSER
DANG, DNGUL DANG, DE RNAMS KYI G-Y'A DANG, SMAN GYI SDE TSAN 'DIS
NI

NAD GZHI GSUM LAS GYUR PA'I SKRAN RNAM GSUM DANG, SNYING NA BA
DANG, SKYA RBAB NA BA DANG, GCIN NAD DANG, SBYAR BA'I DUG SEL TO,
,BYE'U RUG PA DANG, KA SA MARDA DANG, PA NITDZA DANG, ZIN THIG LE
DANG, SKE TSE DANG, NI RGUN THI DANG, SUR SE DANG, PA DZI DANG,

KO LA HA LA DANG, SU GANDHI KA DANG, DZE'U KHYAB DANG, KA LA MA
LA DANG, BI SHA MU TI DANG, BRA TZI BI LA DANG, BYI DONG KA DANG,
KA TZA MA TZI DANG, MA RU KA DANG, MU SHA KARnI KA DANG, SHR'I PA
RI DANG, SMAN GYI SDE TSAN 'DIS NI SRIN BU'I NAD DANG, BAD KAN
SEL CING, LUD PA DANG YI

GA 'CHUS PA DANG, CHAM PA DANG, DBUGS MI BDE BA 'JOMS TE RMA
SBYONG BAR BYED DO, ,PA RU SHA KA DANG, BAL PO SE'U DANG, RGUN
DANG, TI BAL DANG, KA SHI'I 'BRAS BU DANG, RA DZA NA DANG, SKYU
RU RA DANG, KAndA KA RI DANG, SMAN GYI SDE CHAN 'DIS NI RLUNG NAD
SEL CING SNYING LA PHAN

TE; YI GA 'BYE BAR BYED LA, SKOM PA'I NAD DANG, GCIN NAD RNAMS
SEL TO, ,GLA SGANG DANG, PA SHA DANG, YUNG BA DANG, SKYER PA
DANG, PU TZE SHEL DANG, BYA NU DANG, SHU DAG DANG, DRA BI NI
DANG, BONG NGA DKAR PO DANG, RU RTA DANG, GO BYI DANG, 'BRAS BU
GSUM DANG,

SHA RAm GASTHA DANG, SMAN GYI SDE TSAN 'DIS NI BAD KAN GYI NAD
SEL TE, SBYONG BA DANG, TSOS PAR BYED PA DANG, NU ZHO 'PHEL BAR
BYED CING MNGAL GYI NAD SEL TO, ,SHA BA DANG, DANDA'I RTZA BA
DANG, DRA BA NA TI DANG, SGU HI DANG, RTZA SHYA MA DANG, SLE TRES
DANG, SHING NYE RONG DANG, BYARNU'I [?]

@197B SA BON DANG, SHAm GI NI DANG, SHAS STE DANG, DONG KA DANG,
TI LVA KA DANG, KIMBA LA KA DANG, KA RANYDZA DANG, BYA RNU DANG,
SMAN GYI SDE TSAN 'DI NI RTUG SKAM DANG, DMU RDZINGS DANG, LTO
SPO BA DANG, DUG DANG SKRAN SEL TO, ,BILBA DANG, AAGNI MANTHA
DANG, TUN tYA KA

DANG; SHI RI PARnI DANG, PA TA LA DANG, SMAN GYI SDE TSAN 'DI NI
RTZA BA LNGA PA CHEN PO ZHES BYA STE, DROD BSKYED CING BAD KAN
DANG RLUNG SEL TO, ,PRIshnA PARnI SPIR DANG, AE RANYDZA DANG, BRi
HA T'I RNAM GNYIS DANG, SMAN GYI SDE TSAN 'DI NI RTZA BA LNGA PA
CHUNG DU ZHES STE, SHA SKYE BAR BYED

CING; RLUNG DANG MKHRIS PA SEL TO, ,BI DA RI DANG, THAL TRES
DANG, TSA GA SHRI GRI DANG, BA SA DA NA YUD DANG, 'KHRI SHING GI
RTZA BA LNGA PA 'DI NI, GCIN SRI BA DANG, MKHRIS PA DANG, RLUNG
SEL TO, ,GRi DHYA DANG, HA LA DANG, GZE MA DANG, SE'I RE YA DANG,
KA RA

MINGTA [?] KA DANG, TSER MA'I RTZA BA LNGA PA 'DI NI BAD KAN DANG
RLUNG SEL TO, ,RTZVA KU SHA DANG KA SHA RNAM GNYIS DANG, BHA
DANG, 'DAM BU DANG RTZA'I RTZA BA LNGA PA 'DI NI, MKHRIS PA DANG,
GCIN SRI BA SEL CING, CHU SO SBYANG NGO, ,SMAN PA MCHOG GIS BYE
BRAG PHYED PAR BYA STE, SMAN GYI

SDE TSAN 'DI DAG TIL MAR GYIS BTZO BA DANG, MAR GYIS BTZO BA
DANG, LUS BSKU BA DANG, BTUNG BA YANG RUNG STE CHO GA JI LTA BA
BZHIN DU BYA'O, ,SMAN GYI KHU BA DBYUNG ZHING BSKOL BA NI, CHU
SMAN GYI BCU DRUG 'GYUR DU BYAS LA, BZHI CHA GCIG LUS PAR BYA'O,,

SMAN MAR SKOL BA NI, SMAN GYI KHU BA BZHI CHA LUS PA DE LAS MAR
GYI BZHI 'GYUR DANG BSKOL TE MAR NYI CHO LUS PAR BYA'O, ,'O MA
DANG SBYAR BA NI, ,'O MA MAR DANG PHYED MAR BYA STE, 'O MA GDU
BAR BYA'O, ,PHYE MA'I SMAN BSKOL BA NI, SMAN GYI PHYE MA LAS, MAR
BZHI

'GYUR DU BYA, MAR LAS KYANG SMAN GYI KHU BA BZHI 'GYUR DU BYAS TE
BSKOL LA, SMAN GYI KHU BA GDU NAS, SMAN GYI PHYE MA LEGS PAR
'DRES PAR GYUR NA TSOS PA YIN NO, ,DE LA BTUNG BA DANG, MAS BTANG
BA GNYIS NI 'DRA STE TSOS RAN TZAM DU BYA'O, ,LUS BSKU PA NI TSOS

@198A *, ,RAB TU BYA'O, ,SNAR BLUGS PA NI TSOS PA NYID DU MI BYA
STE, GSUM CHAR YANG BTZAGS NAS SPYAD PAR BYA BA 'DI NI SPYI'I CHO
GAR BSTAN PA YIN NO, ,SMAN GYI SDE TSAN GYI LE'U STE GNYIS PA'O,,
,,KHA ZAS DANG, BTUNG BA MA

GTOGS PAR, 'GRO BA RNAMS KYI 'TSO BA GZHAN MED PA'I PHYIR, DE'I
PHAN GNOD KYI BYE BRAG NGES PAR BSHAD DO, ,DE LA 'BRAS S'A LU
SHUN LPAGS DMAR PO DANG, S'A LU CHEN PO DANG, S'A LU KA LA MA
RNAMS NI DMAR BA YIN TE, KHU CHU MANG BAR BYED PA DANG, SNUM

PA DANG, 'PHYEN CHUNG ZHING, PHYIS NYUNG BAR BYED DO, ,DE'I NANG
NA YANG S'A LU SHUN LPAGS DMAR PO NI, NAD GZHI GSUM 'JOMS PAR
BYED CING SKOM PA'I NAD DANG TSIL RGYAS PA'I NAD SEL TO, ,S'A LU
CHEN PO MCHOG TU RO TZA BAR BYED DO, ,S'A LU GAL MA NI BAD KAN

DANG MKHRIS PA SEL TO, ,'BRAS ZHAG DRUG CUS SMIN PA DKAR PO NI RO
MNGAR LA BSIL ZHING LCI BA YIN TE NAD GZHI GSUM 'JOMS PAR BYED
DO, ,'BRAS ZHAG DRUG CUS SMIN PA SHUN LPAGS NAG PO NI SNGA MA LAS
RO DANG, ZHU BA'I MTHU CUNG ZAD TZAM GYIS CHUNG NGO, ,KHRE

RGOD NI RTZUB PA YIN TE SKEM PAR BYED CING RLUNG BSKYED LA, BAD
KAN DANG MKHRIS PA SEL TO, ,KHRE DANG CI TZE DANG KO RA DU SHA
RNAMS KYANG DE DANG 'DRA BAR BSHAD DO, ,NAS NI BSIL BA YIN TE,
'PHYEN CHE ZHING PHYI SA MANG LA MKHRIS PA DANG BAD KAN SEL BAR
BYED DO, ,GRO

NI BSIL ZHING LCI LA MNGAR BA YIN TE RO TZA BAR BYED CING RLUNG
SEL TO, ,MON SRAN SDE'U NI BSKA ZHING MNGAR BA YIN TE YANG LA BAD
KAN DANG MKHRIS PA DANG KHRAG NAD SEL TO, ,MON SRAN GRE'U NI SNUM
ZHING LCI LA DROD CHE STE 'DZAG SGO DGU'I DRI MA MANG BA DANG RO
TZA BAR BYED CING RLUNG SEL

TO; ,MON SRAN DKAR PO NI RO TZA BAR MI BYED CING, BAD KAN DANG
MKHRIS PA SEL LA RLUNG GIS NYAM THAG PAR BYED DO, ,RGYA SRAN NI
DBUGS MI BDE BA DANG, SKYIGS BU DANG, GZHANG 'BRUM DANG, BAD KAN
DANG, KHU CHU DANG RLUNG SEL LO, ,MON SRAN NA GU NI BSIL BA [?]

@198B YIN TE, KHRAG LUD PA'I RIMS SEL ZHING PHYIS 'GAG PAR BYED
DO, ,MON SRAN TZA NA NI, NYAL PO LA ZHEN PAR BYED CING KHRAG GI
NAD DANG, BAD KAN DANG MKHRIS PA SEL LA RLUNG SKYED PAR BYED DO,
,SRAN CHUNG NI BSIL ZHING RO MNGAR TE PHYI SA 'GAG PAR BYED CING
BAD

KAN DANG MKHRIS PA SEL TO, ,SRAN CHUNG NI SRAN CUNG DANG 'DRA BAR
BSHAD DO, ,CE SRAN YANG DE DANG 'DRA BA LAS LHAG PAR RLUNG SKYED
PAR BYED DO, ,TI LA NI THAL BA'I RO BRO BA DANG MNGAR ZHING KHA
LA DROD CHE STE, NYAMS STOBS DANG MKHRIS PA BSKYED DO, ,SPYIR NA
GANG BU CAN

SNA TSOGS RNAMS NI BSIL ZHING RTZUB PA YIN TE, NYAMS STOBS 'BRI
BAR BYED DO,, ,,DA NI SHA'I BYE BRAG BSHAD DE, RA SHA NI HA CANG
BSIL BA YANG MA YIN, HA CANG SNGU BA YANG MA YIN, HA CANG SNUM PA
YANG MA YIN TE, NAD GZHI SKYED PAR MI BYED CING SEL BAR

BYED DO, ,LUG SHA NI MNGAR ZHING BSIL LA LCI BA YIN TE, PHYI SA
'GAG PA DANG SHA SKYE BAR BYED DO, ,MA HE'I SHA NI SNUM ZHING LCI
BA YIN TE GNYID 'ONG BAR BYED LA KHU CHU MANG BAR BYED CING SHA
SKYE BAR BYED DO, ,PHAG SHA NI LCI BA YIN TE RO TZA BAR BYED CING
RLUNG SEL LA

RDUL SNYI BAR BYED DO, ,RI BONG GI SHA NI ME DROD BSKYED CING,
BAD KAN DANG MKHRIS PA SEL LA, RLUNG NI SKYED BRIR MI BYED DE THA
MAL BA'O, ,KHA RA GOSOL GYI SHA NI BSIL BA YIN TE NAD GZHI GSUM
SEL ZHING PHYI SA DANG GCIN SRI BAR BYED DO, ,RMA BYA'I SHA NI
RLUNG

SEL ZHING RNA BA GSANG BA DANG, MIG RNO BA DANG, SHA MDOG BZANG
BA DANG, SKAD SNYAN PA DANG, KHU CHU 'PHEL BAR BYED DO, ,BYA GAG
GI SHA NI, SNUM ZHING LCI LA DROD CHE BA YIN TE RLUNG SEL CING RO
TZA BAR BYED DO, ,SREG PA'I SHA NI HA CANG LCI BA YANG MA YIN, HA
CANG

DROD CHE BA YANG MA YIN, HA CANG MNGAR BA YANG MA YIN TE NAD GZHI
THAMS CAD SEL TO, ,'UR BA DANG, CO GA DANG, BRTA KA RNAMS KYI SHA
NI DROD SKYED CING 'DUS PA'I NAD SEL TO, ,MCHIL PA'I SHA NI 'DUS
PA'I NAD SEL CING BAD KAN DANG KHU CHU 'PHEL BAR

@199A *, ,BYED DO, ,GONG MA SREG GI SHA NI BSIL ZHING YANG BA YIN
TE BAD KAN DANG KHRAG LUD PA'I NAD SEL TO, ,PHUG RON GYI SHA NI
BSIL ZHING LCI BA YI TE KHRAG LUD PA'I NAD SEL TO, ,PHUG RON
SNGON PO DANG THI BA'I SHA NI DE LAS CUNG ZAD TZAM GYIS

YANG NGO, ,CHU BYA RNAMS KYI SHA NI SNUM ZHING DROD CHE LA LCI BA
YIN TE RO CE BAR BYED CING RLUNG SEL TO, ,DE DAG GI NANG NAS BYA
NGANG PA'I SHA NI RO TZA BAR BYED CING SHAS CHER RLUNG SEL TO,
,NYA SHA NI SNUM LA DROD CHE ZHING LCI BA YIN TE RLUNG SEL CING
MKHRIS PA'I NAD DANG KHRAG LUD PA'I

NAS SKYED DE, ,CHU'I SROG CHAGS BU LU KI DANG, RUS SPAL DANG,
KARKA tA RNAMS KYI SHA NI RLUNG DANG MKHRIS PA SEL ZHING RO TZA
BAR BYED DO,, ,,DA NI LDUM DANG RNGAD KYI BYE BRAG BSHAD DE, LDUM
KA KA MA TZI NI NAD GZHI GSUM SEL TO, ,KA LA MA NI NU ZHO 'PHEL
BA DANG RO TZA BAR

BYED DO, ,TZI GE RI NI BAD KAN DANG RLUNG SEL TO, ,YUNGS KAR GYI
LO MAS NI NAD GZHI THAMS CAD SKYED DO, ,RGYA SNE'U DANG, SNE'U
TSUL LI DANG, SNE'U RGOD DANG, MON SNE'U DMAR RU STE 'DI RNAMS NI
RLUNG DANG BAD KAN SEL ZHING PHYI SA BDE BAR 'BYUNG BA DANG,
KHRAG LUD

PA'I NAD MED PAR BYED DO, LA PHUG RJEN PAS NIS NAD GZHI SKYED PAR
BYED DO, ,BTZOS PA NI RLUNG DANG BAD KAN SEL TO, ,LA PHUG GZHON
NU NI NAD GZHI THAMS CAD SEL ZHING SNYING DANG LKOG MA LA PHAN
NO, ,KARKO tA KA DANG, B'ARTA KA DANG, PA TO PA DANG, KARBE LA KA
DANG, 'DI

RNAMS NI MDZE DANG GCIN NAD DANG, DBUGS MI BDE BA DANG, LUD PA
DANG, MKHRIS PA DANG BAD KAN SEL TO, ,KUSHMAM dA NI NAD GZHI
THAMS CAD SEL ZHING SNYING LA PHAN TE CHU SO SBYANG NGO, ,KA LING
KA'I 'BRAS BU DANG BU DANG, KU BA NI MKHRIS PA SEL ZHING RLUNG
BSKYED DO, ,GRU SA

DANG GA GON NI RLUNG DANG BAD KAN SKYED LA MKHRIS PA SEL TO,
,SMYIG MDE'U DANG, NYE'U SHING DANG PA'I TO RTO DANG, KE BU KA
STE 'DI RNAMS NI BAD KAN DANG MKHRIS PA SEL TO, ,PADMA'I RTZA BA
DANG, SH'A LU KA DANG, SHRi G'A tA DANG, MA LU KA DANG, KA SHE RU
KA DANG, 'DI RNAMS NI

@199B LCI ZHING BSIL TE, KHRAG LUD PA'I NAD SEL ZHING RO TZA BA
DANG NU ZHO 'PHEL BAR BYED DO,, ,,DA NI SHING TOG GI BYE BRAG
BSHAD DE, BAL PO SE'U NI PHYI SA SRI BAR BYED CING 'KHRU BA GCOD,
RLUNG SEL LA, BAD KAN DANG MKHRIS PA DANG YANG MI 'PHROD PA MA
YIN NO, ,SKYU

RU RA NI DE DANG 'DRA BA LA ZOS PA'I RJES LA RO MNGAR BAR 'GYUR
ZHING, NAD GZHI 'JIG PA DANG 'KHRU BA DANG RO TZA BAR BYED DO,
,KHA LUNG NI SKRAN DANG, RLUNG DANG, BAD KAN DANG, DBUGS MI BDE
BA DANG LUD PA RNAMS SEL TO, ,KA BITTHA'I [?] SHING THOG SMIN PA
NI LCI BA YIN TE PHYI SA

SRI BAR BYED CING NAD GZHI DANG DUG SEL TO, ,SHING TOG AA MRA NI
RLUNG SEL ZHING SHA SKYE BA DANG, KHU CHU 'PHEL BA DANG, SHA MDOG
BZANG BA DANG NYAMS STOBS SKYE BAR BYED DO, ,DZAMB'U'I SHING TOG
NI RLUNG SKYE BAR BYED LA, BAD KAN DANG MKHRIS PA SEL TE PHYI SA
SRI ZHING SPO BAR

BYED DO, ,TINDU KA'I 'BRAS BUS NI BAD KAN DANG MKHRIS PA SEL TO,
,RGYA SHUG GI SHING TOG NI RLUNG DANG MKHRIS PA SEL TO, ,BILBA'I
[?] SHING TOG NI RLUNG SKYED CING THUR DU MI 'BYUNG BAR BYED DO,
,BI YA LA'I SHING TOG NI RLUNG SEL TO, ,SHING T'A LA DANG, R'A
DZ'A DA NA DANG,

CHU SHING GI 'BRAS BU DANG, PA NA SA DANG, NA LI KE RA RNAMS KYI
SHING TOG NI MNGAR ZHING SNUM LA LCI BA YIN TE, KHU CHU DANG SHA
SKYE BAR BYED DO, ,RGUN DANG MA DHU KA DANG, 'BRA GO DANG, TAm
BAL DANG, PA RU SHA KA STE 'DI RNAMS KYI 'BRAS BU NI, ,RLUNG DANG
MKHRIS PA DANG,

KHRAG GI NAD SEL LA, PHYI SA BDE BAR 'BYUNG BAR BYED DO, ,SHA
MI'I SHING TOG GIS SKRA 'BYI BAR BYED DO, ,KO SHA MA MRA DANG,
NYO TI DANG, DANTA SHA THA DANG, KARMARDA DANG, SHING TOG 'DI
RNAMS NI KHRAG LUD PA'I NAD SKYED PAR SHES PAR BYA'O, ,PI LU'I
SHING TOG NI SKRAN

SEL LO,, ,,DA NI SPOD KYI BYE BRAG BSHAD DE, BCA' SGA DANG, NA LE
SHAM DANG PI PI LING NI BAD KAN DANG RLUNG SEL TO, ,DE LA NA LE
SHAM NI RO TZA BAR MI BYED DO, ,BCA' SGA DANG PI PI LING GNYIS RO
TZA BAR BYED DO, ,SHING KUN NI SKRAN DANG GZER BA DANG PHYI SA
'GAGS PA

@200A *, ,SEL CING, RLUNG DANG BAD KAN 'JOMS PAR BYED DO, ,LA LA
PHUD DANG 'U SU'I 'BRAS BU DANG GO SNYOD NI RLUNG DANG BAD KAN
SEL BA'I MCHOG YIN NO, ,DA NI LAN TSVA'I BYE BRAG BSHAD DE, RGYAM
TSA NI MIG LA PHAN ZHING RO TZA BAR BYED LA NAD GZHI GSUM ZHI BAR
BYED

DO; ,KHA RU TSA NI DROD CHE STE PHYI SA 'GAGS PA DANG SNYING NA
BA SEL LO, ,RTZABS RU TSA NI DROD CHE ZHING RNO BA YIN TE SNYING
NA BA SEL ZHING RLUNG DANG 'PHROD DO, ,TSO KHA DA NI DE DANG 'DRA
BA LAS CUNG ZAD TZAM GYIS MTHU CHUNG NGO, ,RGYA MTSO'I LAN TSVA
NI LCI BA YIN TE KHA ZAS 'DRUL BAR BYED DO, ,NAS

TSIG 'KHUS PA'I THAL BA NI, DUG DANG SNYING NA BA DANG SKYA RBAB
DANG, LKOG MA'I NAD SEL CING ME'I DROD SKYED DO, ,SVA RTZI KA'I
THAL BA NI RNO BA YIN TE LUS TSA BAR BYED CING KHONG PA'I DROD
SKYED LA PAGS PA 'JIG PAR BYED DO, ,DA NI BTUNG BA'I BYE BRAG
BSHAD DE, CHAR PA'I CHU NI

YANG BA YIN TE NAD GZHI SEL ZHING SNYING LA PHAN TE, DUG SEL LO,
,CHAR PA'I CHU SA GZHI DANG, SNA TSOGS THA DAD PA DANG PHRAD PA
LAS NI DE'I RO'I BYE BRAG DANG, MTHU YANG THA DAD PAR 'GYUR RO,
,'BAB CHU NI RTZUB PA YIN TE RLUNG SKYED DO, ,MTSO'I CHU NI MNGAR
LA YANG NGO,,

RDZING BU'I CHU NI RLUNG DANG BAD KAN SEL LO, ,LTENG KA'I CHU NI
RLUNG SKYED DO, ,CHU MIG GI CHU NI RTZUB PA YIN TE ME'I DROD
SKYED DO, ,BRAG MTHON PA'I KHA NAS BAB PA'I CHU NI YANG ZHING BAD
KAN SEL LO, ,KHRON PA'I CHU NI DROD CHE BAR BYED CING RLUNG SKYED
DO, ,CHU MIG 'PHAR BA'I

CHU NI MKHRIS PA SEL TO, ,CHU RNYOG CING SRIN BU DANG NYA LCIB
YOD DE MA RUNG BAR GYUR CING, NYI MA MI MTHONG BA'I CHU NI BLANG
BAR MI BYA'O, ,SKYON DE DAG MED PA'I CHU NI BLANG BAR BYA'O, ,CHU
SKOL BA NI RIMS DANG, DBUGS MI BDE BA DANG, TSUL RGYAS PA'I NAD
DANG,

RLUNG DANG, BAD KAN SEL LO, ,CHU BSKOL TE BSGRANGS PAS NI NAD
GZHI GSUM SEL LO, ,DE NYID ZHAG LON PAR BYAS NA NAD GZHI SKYED
PAR BYED DO,, ,,DA NI 'O MA'I BYE BRAG BSHAD DE BA'I 'O MA NI
SNUM ZHING LCI BA YIN TE RLUNG DANG MKHRIS PA SEL ZHING TSE RING

@200B PAR BYED DO, ,MA HE'I 'O MA NI PA'I 'O MA BAS LCI ZHING
SNUM PA YIN TE BYE BRAG TU DROD 'BRI BAR BYED DO, ,RA'I 'O MAS NI
KHRAG TSAD SEL ZHING, LUD PA DANG, SKOM PA DANG, RIMS MED PAR
BYED LA DREG NA PA'I STENG DU BLUGS NA DREG MED PAR 'GYUR RO,
,LUG GI 'O MAS NI MKHRIS

PA DANG BAD KAN SKYED DO, ,RNGA MO'I 'O MAS NI SKRANGS PA DANG,
DMU RDZINGS DANG, LTO SPO BA DANG, SRIN BU DANG GZHAN 'BRUM DANG,
BAD KAN DANG RLUNG SEL TO, ,BUD MED KYI 'O MAS NI LCE LA PHAN PA
DANG, MIG TU BLUGS NA MIG LA PHAN PA DANG, SNAR BLUD NA KHRAG LUD

PA'I NAD SEL TO, ,ZHO NI NYAMS STOBS SKYED CING RLUNG SEL TE TZA
BAR BYED PA MKHRIS PA DANG BAD KAN SKYED DO, ,ZHO MA LANGS PAS NI
NAD GZHI GSUM SKYED DO, ,ZHO KHA CHU NI 'DZAG SGO SBYONG BAR BYED
DO, ,MAR NI PHO BA'I NAD DANG GZHANG 'BRUM DANG, BZHIN G-YO BA
DANG

MJING BA YO BA'I NAD SEL TO, ,'OM LAS SNA GZHAN DU BSKYUR BA CHUR
BA LA SOGS PA NI LCI BA YIN TE MDZE NAD KYI RGYU RA 'GYUR RO,
,DAR BA'I RO MAS NA NAD GZHI GSUM SEL ZHING PHO BA'I NAD DANG,
SKRANGS PA DANG, GZHANG 'BRUM DANG, SKYA RBAB DANG, 'KHRU BA
DANG, SKRAN

'JOMS PAR BYED DO, ,BA MAR NI ZHU BA'I 'OG TU MNGAR TE, RLUNG
DANG MKHRIS PA SEL ZHING YID GZHUNGS PAR BYED PA DANG, MIG LA
YANG PHAN LA, DE SMAN GZHAN DANG SBYAR NA NAD GZHI GSUM YANG SEL
BAR BYED, MAR RNYING PAS NI BRJED BYED DANG, SMYO BA DANG, SBYAR
BA'I

DUG DANG, BRGYAL BA RNAMS SEL TO, ,RA LA SOGS PA'I MAR NI SO SO'I
'O MA'I YON TAN BZHIN DU RIG PAR BYA'O, ,GLANG PO CHE DANG, RTA
DANG, BONG BU DANG, RNGA MO DANG, MA HE DANG, BA DANG, RA DANG,
LUG DANG 'DI RNAMS KYI GCIN RNAM PA BRGYAD CES BYA STE,

DE DAG NI BAD KAN DANG RLUNG DANG, SRIN BU DANG DUG MED PAR BYED
CING, SKYA RBAB DANG, DMU RDZINGS DANG, MDZE DANG, GZHANG 'BRUM
DANG, SKRANGS PA DANG, SKRAN DANG, GCIN NAD RNAMS SEL TO,, ,,DA
NI 'BRU MA RGYI BYE BRAG BSHAD DE, TIL MAR NI RLUNG DANG BAD

@201A *, ,KAN SEL ZHING, PAGS PA'I MDOG BZANG BAR BYED LA SKRA
BZANG DU SKYE BAR BYED DO, ,YUNG MAR NI SRIN BU DANG, G-YA' BA
'JOMS PAR BYED PA DANG, BAD KAN DANG TSIL RGYAS PA'I NAD DANG
RLUNG SEL TO, ,ZAR MA'I MAR NI MIG LA GNOD

CING; MKHRIS PA SKYED LA RLUNG SEL TO, ,BA RU RA'I MAR NI, BAD
KAN DANG, MKHRIS PA SEL CING SKRAN LA PHAN TE MIG DANG RNA BA
BRTA BAR BYED DO, ,SBRANG RTZI NI NAD GZHI GSUM SEL ZHING, SKYIGS
BU DANG, DBUGS MI BDE BA DANG, SRIN BU DANG, SKYUG PA DANG

GCIN NAD DANG, SKOM PA'I NAD DANG, DUG RNAMS MED PAR BYED DE, KHA
CIG GIS NI RLUNG SKYED CES KYANG BSHAD DO, ,BU RAM SHING RNAMS
NI, KHRAG LUD PA'I NAD SEL ZHING, NYAMS STOBS SKYED CING RO TZA
BAR BYED LA BAD KAN SKYED DO, ,BU RAM SHING SO SO 'O MA STE ZOS

PA'I KHU BA NI PHAN PAR 'GYUR RO, ,BU RAM SHING BTZIR BA'I KHU BA
NI LCI BA YIN TE PHYI SA 'GAG PAR BYED DO, ,BU RAM NI MKHRIS PA
SEL BA TZAM MA YIN LA, RO TZA BAR BYED CING RLUNG SEL TE BAD KAN
SKYED DO, ,BU RAM RNYING PA NI PHAN ZHING MKHRIS PA SEL BA'I
MCHOG YIN TE KHRAG

DANG BAR BYED DO, ,BU RAM GYI KHA RA NI SNUM PA DANG LDAN TE
KHRAG LUD PA'I NAD SEL ZHING RO TZA BAR BYED DO, ,SBRANG RTZI'I
KHA RA NI RTZUB PA YIN TE TSIM PAR BYED CING SKYUG PA DANG 'KHRU
BA SEL TO,, ,,DA NI CHANG GI BYE BRAG BSHAD DE, CHANG NGO COG NI
MKHRIS PA SKYED LA SKYUR

BA'I PHYIR NA BAD KAN DANG RLUNG SEL TE, RAN CING TSONG ZIN PAR
'THUNGS NA DROD SKYED CING DGA' BAR BYED PA DANG NYAMS STOBS
SKYED DO, DE LTAR MA BYAS NA DUG TU 'GYUR RO, ,DE LA 'BRU'I CHANG
NI GZHANG 'BRUM LA PHAN TE SKEM PA SHA SKYE BAR BYED CING RLUNG
SEL, BU RAM

CHANG NI 'KHRU BAR BYED CING SMIN PAR BYED DE, ,BU RAM SHING GI
CHANG NI BAD KAN DANG TSIL RGYAS PA'I NAD SEL TO, ,RGUN CHANG NI
RLUNG DANG MKHRIS PA SEL TO, ,MA DU KA'I ME TOG GI CHANG NI RTZUB
PA YIN TE RLUNG DANG MKHRIS PA SKYED DO, ,TSVA DANG RTZABS KYI
RIGS SU GTOGS PA

@201B RNAMS NI RNO BA YIN TE KHRAG LUD PA'I NAD SKYED DO,, ,,DA
NI THUG PA'I BYE BRAG BSHAD DE, 'BRAS BRNGOS TE BTAGS PA'I THUG
PAS NI SMIN PAR BYED CING DROD SKYED DE PHAN PA YIN NO, ,'BRAS
THUG NI YANG BA YIN TE RLUNG DANG 'PHROD CING CHU SO SBYANG NGO,
,'BRAS THUG GAR

PO NI TSIM PAR BYED DE 'KHRU BA GCOD CING SNYING LA PHAN TE NYAMS
STOBS SKYED DO, ,'BRAS KYI 'O THUG NI BAD KAN SKYED LA NYAMS
STOBS SKYED PAR BYED DO, ,SBYAR THUG CES BYA BA 'BRAS DANG TIL
DANG MON SRAN SDE'U GSUM SBYAR BA'I THUG PAS NI RLUNG SEL BAR
BYED DO,, ,,

DA NI BZA' BA'I BYE BRAG BSHAD DE, 'BRAS LEGS PAR BKRUS PA DANG,
KHU BA GZAR BCAD PA DANG, TSOS PA DANG GRANG DRO RAN TZAM DU BYAS
PA'I 'BRAS CHAN NI YANG BA YIN NO, ,'BRAS CHAN RDO GU DANG, SHA
DANG, SHING TOG DANG, MAR DANG LHAN CIG TU BTZOS PA NI LCI BA YIN
TE

SHA SKYE BAR BYED DO, ,'BRU'I TSOD MA NI, SHUN LPAGS BSHUS LA YID
TZAM BRNGOS TE SHIN TU TSOS PAR BYAS PA YANG BA YIN NO, ,SNGO
TSOD NI SHIN TU BSHUR LA TSOS PAR BYAS TE, SDOR DANG LEGS PAR
SBYAR BAS PHAN PA YIN NO,, ,,DA NI KHU BCUD KYI BYE BRAG BSHAD
DE,

BAL PO SE'U DANG SKYU RU RA SBYAR BA'I KHU BA BCUD NI DROD SKYED
CING RLUNG DANG MKHRIS PA SEL TO, ,LA PHUG DANG SBYAR NA DBUGS MI
BDE BA DANG, LUD PA DANG, CHAM PA DANG, BAD KAN YANG SEL TO, ,NAS
DANG, RGYA SRAN DANG, RGYA SHUG GI 'BRAS BU SBYAR BA'I KHU BCUD
NI LKOG MA LA PHAN TE RLUNG SEL

TO; ,MON SRAN SDE'U DANG, SKYU RU RA SBYAR BA'I KHU BCUD NI 'KHRU
BA GCOD CING MKHRIS PA DANG BAD KAN SEL TO, ,SBYAR TSOD DMAR PO
ZHES BYA BA ZHO DANG BU RAM DANG RGUN SBYAR BA'I TSOD MA NI YANG
ZHING SHA SKYE BA DANG YI GA 'BYED PAR BYED DE SKYUG PA SEL TO,
,ZHO DANG BU RAM SBYAR TE

DKRUGS PA'I NANG DU DRI BZHI SBYAR BA ZHES BYA BA, SHING TSA
DANG, SUG SMEL DANG, N'A GA GE SAR DANG, GANDHA PA TRA 'DI BZHI
SBYAR BA DANG SPOD SNA TSOGS BTAB PA NI SHA SKYE ZHING RO TZA BAR
BYED DO, ,ZHO'I NANG DU BU RAM BTAB PA NI RLUNG SEL TO, ,PHYE NI
RTZUB PA YIN TE PHYI SA SLA BAR BYED

@202A *, ,CING RLUNG SKYED LA NYAMS STOBS SKYED CING TSIM PAR
BYED DO, ,NAS BSGRUS DANG, NAS KHRAL KHROL TZAM DU BTAGS PA'I
CHAN DANG NAS KYI KHU BA NI GCIN NAD DANG RTUG SKOM SEL TO, ,ZHU
BA BU RAM GYIS BTAB PA NI LCI LA SHA SKYE BAR BYED CING

RLUNG SEL TO, ,ZHI TE'U NI ME'I DROD BSKYED DE RLUNG DANG MKHRIS
PA SEL ZHING RO TZA BAR BYED DO, ,PEm TAM LA SOGS BA KHUR BA SHA
DANG SBYAR BA NI, SHA SKYE BA DANG NYAMS STOBS SKYED CING MKHRIS
PA DANG RLUNG SEL TO, ,BE RAG SHA DANG SPOD LA SOGS PAS BRDZANGS
PA NI LCI

ZHING TSIM PAR BYED DO, ,'BRAS BRDUNGS PA'I LCE KHUR NI LCI BA
YIN TE DROD CHE LA BAD KAN DANG MKHRIS PA SKYED DO, ,MON SRAN SDE
'U LA SOGS PA'I KHUR BA NI LCI BA YIN TE BAD KAN SKYED CING PHYI
SA SLA BAR BYED DO, ,KHUR BA BU MAR GYI NANG DU BTZOS PA NI RLUNG
DANG MKHRIS PA

SEL ZHING, LUS KYI MDOG BZANG BA DANG MIG RNO BAR BYED DO, ,KHUR
BA 'BRU MAR GYI NANG DU BTZOS PA NI, MIG RTUL BAR BYED CING RLUNG
SEL LA MKHRIS PA SKYED DO,, ,,DA NI TSAL NAN GYI BYE BRAG BSHAD
DE, ZAN ZOS PA'I 'OG TU TSAL NAN BTUNG BA NI NGOMS PA DANG,

'JU BAR BYED PA DANG, DGA' BAR BYED PA DANG, NYAMS STOBS SKYED PA
DANG, SHA SKYE BA DANG, YI GA 'BYE BA DANG, ZAN ZOS PA GNAS SU
SON PAR BYED DE, RLUNG NAD CAN LA NI TSAL NAN DU, SNUM BAG DANG
DRON PO DGE'O, ,MKHRIS PA CAN LA NI TSAL NAN DU

MNGAR BA DANG BSIL BA DGE'O, ,BAD KAN CAN LA NI TSAL NAN DU RTZUB
PA DANG DRO BAG DGE'O, ,NAD KHONG SKEM YOD PA LA NI TSAL NAN DU
SHA KHU BZANG NGO, ,BUD MED KYIS DUB PA DANG, LAM GYIS DUB PA
DANG, SMYUNG BAS DUB PA DANG, MANG DU SMRAS PAS DUB PA

DANG; TSA BAS GDUNGS PAS DUB PA DANG, DE RNAMS LA NI TSAL NAN DU
'O MA BZANG NGO, ,SHA CHE BA LA NI TSAL NAN DU SBRANG RTZI DANG
CHU SBYAR BA BZANG NGO, ,RID PA LA NI TSAL NAN DU CHANG BZANG
NGO, ,GLO 'GRAMS PA DANG, SKAD 'GAGS PA DANG, DBUGS MI BDE BA
DANG,

@202B LUD PA DANG, SKYIGS BU DANG, MCHIL MA MANG DU 'BYUNG BA
DANG, NAM TSOD YAN CHAD KYI NAD KYIS NYAM THAG PA LA NI, TSAL NAN
'THUNGS NA MI BZANG NGO, ,DE LTAR KHA ZAS DANG BTUNG BA RNAMS
GZHUNG LA BRTEN TE CI RIGS PAR SBYAR NA, NAD PA YANG 'TSO LA,
SMAN

PA DE'ANG 'JIG RTEN NA GRAGS PA CHEN PO THOB PAR 'GYUR RO, ,ZAS
LCI BA NI NYUNG DU BZA', ZAS YANG BA NI MANG DU ZA ZHING, DUS
DANG, ME'I DROD DANG, TSOD SHES PAR SBYAR BA'I BYE BRAG DANG,
GOMS PA DANG, ME'I DROD SHES PAR BYAS NAS CI RIGS PAR BYAS NA NI,

KHA ZAS LCI BA YANG YANG BAR 'GYUR LA, YANG BA YANG LCI BAR 'GYUR
BA DAG KYANG YOD DO, ,KHA ZAS DANG BTUNG BA'I CHO GA BSHAD PA'I
LE'U STE GSUM PA'O,, ,,RIMS NAD GSO BA'I LE'U BSHAD PAR BYA'O,
,RIMS NAD NI NAD DO COG GI RGYAL PO YIN PAR

BSHAD DO, ,DE BAS NA 'DIR DE GSO BA'I CHO GA 'DI THOG MA KHO NAR
BSHAD DE, RIMS NI THOG MAR LHA CHEN PO DRAG PO ZHES BYA BA LA
DRANG SRONG SHES NYAN CAN ZHES BYA BAS BRNYAS TE, LHA CHEN PO
DRAG PO KHROS NAS DBUGS BTANG BA LAS BYUNG BA, RLUNG DANG MKHRIS

PA DANG BAD KAN SO SO'I RIMS DANG, RLUNG DANG MKHRIS PA 'DUS PA'I
RIMS DANG, MKHRIS PA DANG BAD KAN GNYIS 'DUS PA'I RIMS DANG,
RLUNG DANG MKHRIS PA DANG BAD KAN GSUM 'DUS PA'I RIMS DANG, GLO
BUR GYI RIMS DANG, RIMS RNAM PA BRGYAD

DU GYUR TO, ,DE LA RIMS THOG MAR BYUNG BA'I THABS NI, KHA ZAS
KYIS NYES PA DANG, 'DU GNYAL LA SOGS PAS GNAS PA'I NYES PA LAS
NAD GZHI RNAMS PHO BA'I NANG DU ZHUGS TE, KHONG PA'I DROD PHYI
ROL TU BTON PA DE DANG, DANGS MA DANG 'DUS SHING

GNAS PAR GYUR PAS NI RIMS SKYED PAR BYED DO, ,DE LA RLUNG LAS
GYUR PA'I RIMS KYI MTSAN MA NI, LUS GRANG ZHING 'DAR BA DANG, MGO
'KHOR BA DANG, SLA BA DANG, BA SPU LANGS PA DANG, GLAL ZHING BYA
RMYANG BYED PA DANG, MGO BO DANG RKED PA DANG BRLA DANG RTZIB

@203A *, ,LOGS NA ZHING BYIN SNYING SKYUR BA DANG, SKOM DAD CHE
BA DANG, MIG DANG PAGS PA'I MDOG DANG, SEN MO DANG, PHYI SA DANG,
GCIN RNAMS MDOG GNAG CING KHAR RO BSKA BA BRO BA DANG, 'GRAM PA
NA BA DANG, DBUGS MI BDE ZHING LUD PA 'GOG

TU MI BTUB PA RNAMS YIN NO, ,MKHRIS PA LAS GYUR PA'I RIMS KYI
MTSAN MA NI, LUS SHIN TU TSA BA DANG, KHONG PA TSA BA DANG, SKOM
DAD CHE BA DANG, BRGYAL BA DANG, RDUL 'BYUNG BA DANG, KHA'I RO
TSA BAR BRO BA'AM, MGO 'KHOR BA DANG, SLA BA DANG, SNA'I

NAD DANG, KHA'I NAD DANG, MCHU DANG LKOG MA RNAMS SU 'BRUM PA
'BYUNG BA DANG, KHRO ZHING SHIN TU KHRO BA DANG, BSIL BA 'DOD PA
DANG, MIG DANG, SEN MO DANG, PAGS PA'I MDOG DANG, PHYI SA DANG,
GCIN RNAMS KYI MDOG SER BA DANG, SGREGS PA'I RO KHA BA

DANG; 'KHRU BA RNAMS YIN NO, ,BAD KAN LAS GYUR PA'I RIMS KYI
MTSAN MA NI, DBUGS MI BDE BA DANG, LUD PA LU BA DANG, CHAM PA
DANG, MCHIL MA MANG BA DANG, YI GA 'CHUS PA DANG, SKYUG PA DANG,
GNYID CHE BA DANG, LUS LCI BA DANG, DANG GA MER MER POR GYUR

PA DANG, SLOD PAR GYUR PA DANG, KHAR MNGAR BA BRO BA DANG, GRANG
'BUM 'BYUNG BA DANG, MIG DANG SEN MO DANG, PAGS PA'I MDOG DANG,
PHYI SA DANG, GCIN GYI MDOG SKYA BA DANG, DRO BA 'DOD PA RNAMS
YIN NO, ,RLUNG DANG MKHRIS PA GNYIS 'DUS PA LAS GYUR PA'I

RIMS KYI MTSAN MA NI, SKOM DAD CHE BA DANG, LUS TSA BA DANG, LKOG
MA SKOM PA DANG, KHA SKOM PA DANG, SPU LANGS PA DANG, GNYID MI
'ONG BA DANG, SKYUG PA DANG, TSIGS DANG, KLAD PA RAB TU NA BA
RNAMS YIN PAR BSHAD DO, ,RLUNG DANG BAD KAN GNYIS 'DUS PA LAS

GYUR PA'I RIMS KYI MTSAN MA NI, SNYOM PA DANG, SLOD PAR GYUR PA
DANG, LUS TSA BA DANG, TSIGS DANG KLAD PA NA BA DANG, LUS LCI BA
DANG, LUS GRANG BA DANG, LUD PA DANG, YI GA 'CHUS PA DANG, LUS
RDUL BA RNAMS LAS RTOGS PAR BYA'O, ,MKHRIS PA DANG BAD KAN

@203B GNYIS 'DUS PA LAS GYUR PA'I RIMS GYI TSUL NI, PHYED GRANG
PHYED TSA BA DANG, YIG 'CHUS PA DANG, RDUL 'BYUNG BA DANG, LU BA
DANG, SNYOM PA DANG, KHAR RO KHA BA BRO BA DANG, RMONGS PA DANG,
SGYID LUG PA DANG, SKOM DAD CHE BA RNAMS YIN NO, ,RLUNG DANG
MKHRIS PA DANG,

BAD KAN GSUM 'DUS PA LAS RIMS NAD DU GYUR PA'I TSUL NI, TSIGS
DANG RUS PA DANG, KLAD PA NA BA DANG, PHYED GRANG PHYED TSA BA
DANG, SNYOM PA DANG, YI GA 'CHUS PA DANG, MGO 'KHOR BA DANG, LKOG
MA NGAR NGAR ZER BA DANG, RNA BAR ZUG PA DANG, MIG DMAR ZHING YON

POR GYUR PA DANG, KHA NAS MKHRIS PA DANG KHRAG 'BYUNG BA DANG,
SKYUG PA DANG, SKOM DAD CHE BA DANG, NUB MO GNYID MI 'ONG BA
DANG, LCE TSIG PA BZHIN NAG POR 'GYUR ZHING REG NA RTZUB PA DANG,
LUS KYI MDOG SNGO BSANGS SU GYUR CING, 'BRUM BU DMAR PO 'THON PA
DANG,

RNAMS YIN TE, RNAM PA 'DI DAG THAMS CAD TSANG BAR GYUR NA GSOR MI
RUNG NGO, ,TSAD PAR GYUR NA GSO DKA' BAR BSHAD DE, GLO BUR GYI
RIMS NI,

SEMS 'KHRUG PA'I GDUNG BA LAS MKHRIS PA'I RIMS TSA BAR 'GYUR TE,
DE YANG 'DOD PA DANG, MYA NGAN DANG, 'JIGS PA DANG, KHRO BA RNAMS
SEMS 'KHRUG

MKHRIS PA DANG, BAD KAN GSUM GANG BYUNG BA LAS RIMS SU GYUR PA DE
DAG SO SO'I MTSAN MAS BSTAN TO, ,RIMS NAD GSO BA'I THABS NI, RIMS
THOG MA BYUNG MA THAG TU NYAMS STOBS LA MI GNOD PAR SMYUNG BA'I
CHO GA BYA'O, ,

DE LA RLUNG DANG NGAL BA DANG, KHRO BA DANG, MYA NGAN DANG, LUD
PA LU BA DANG, GLO RDOL BA RNAMS LA RIMS SU GYUR PA LA NI SMYUNG
BA'I CHO GA MI BYA'O, ,SMYUNG BAR BYA BA'I TSAD NI BKRES SHING
SKOM PAR GYUR PA DANG, PHYI SA DANG GCIN TSUL BZHIN DU 'BYUNG BAR
GYUR PA DANG, LUS

@204A *, ,YANG BAR GYUR NA SMYUNG BA'I CHO GA LEGS PA YIN NO,
,SMYUNG BA'I CHO GA HA CANG DRAGS NA NI SKEM PA'I NAD DANG, SNYOM
PA DANG, MGO 'KHOR BA DANG, DBUGS MI BDE BA DANG, NGAL BA'I NAD
DU 'GYUR RO, ,DE LA BAD KAN DANG RLUNG GI RIMS

LA NI, SKOM DU CHU SKOL BA DRON PO BLUD DO, ,MKHRIS PA DANG TSA
BA DANG DUG LAS GYUR PA'I RIMS LA NI SKOM DU RO KHA BA SKOL BA'I
KHU BA GRANG MO BLUD DO, ,BCA' SGA DANG, ,BA LE KA DANG, LDUM BU
SKRA LO DANG, PU SHEL TZE DANG, GLA SGANG DANG TZAN DAN RNAMS

SKOL BA'I KHU BA GRANG MO BLUD NA YANG SKOM PA DANG SKYUG PA
DANG, RIMS DANG, LUS TSA BA SEL TO, ,SMYUNG BA'I CHO GA BYAS PA'I
RJES LA, KHA ZAS SMIN PA NI RLUNG DANG MKHRIS PA DANG BAD KAN SO
SO'I TSOS PAR BYED PA'I SMAN GANG YIN PA'I KHU BA LAS GZHI BLANGS
PA'I

THUG PA PHAN ZHING 'PHROD PAR BLUD DO, ,YANG NA 'BRAS YOS BTAGS
PA'I THUG PA SLA BA BCA' SGAS BTAB PA BLUD DO, ,YANG NA RLUNG GI
RIMS LA NI, S'A LU'I CHAN RI DAGS DANG RI BYA'I SHA KHU BCAD DANG
BCAS PA SBYIN NO, ,DES ZHI BAR MA GYUR NA, ZHAG BDUN

LON PA'I 'OG TU TSOS PAR BYED PA'I SMAN DANG ZHI BAR BYED PA'I
SMAN BLUD DO, ,ZHAG BDUN GYI SNGA ROL RIMS GSAR BU BYUNG BA'I
TSE, SMAN BTANG BA NI SMAN DE NYID KYIS NAD GZHI SHIN TU SKYED
PAR BYED DE, DE LA RLUNG LAS GYUR PA'I RIMS LA NI TSOS PAR BYED
PA'I

SMAN BA LBA LA SOGS PA RTZA BA LNGA SKOL BA'I KHU BA BLUD DO,
,YANG NA PI PI LING GI RTZA BA DANG, SLE TRES DANG, BCA' SGA
RNAMS LHAN CIG SKOL BA'I KHU BA BLUD DO, ,YANG NA SLE TRES DANG,
GLA SGANG DANG, BYI TSER DANG, BCA' SGA RNAMS LHAN CIG SKOL BA'I
KHU BA BLUD

DO; ,YANG NA SKYU RU RA DANG, GLA SGANG DANG, RTZA BA LNGA PA
DANG, SLE TRES DANG, 'U SU'I 'BRAS BU RNAMS LHAN CIG SKOL BA'I
KHU BA BLUD DO, ,YANG NA RTZA MKHRIS DANG, GLA SGANG DANG, SLE
TRES DANG, PA LA KA DANG, BRi HA T'I RNAM GNYIS DANG, GZE MA
RNAMS LHAN CIG SKOL

@204B BA'I KHU BA BLUD DO, ,YANG NA STHI RA DANG, KA LE SHI DANG,
BCA' SGA RNAMS LHAN CIG SKOL BA'I KHU BA BLUD NA RLUNG NAD LA
PHAN NO, ,YANG NA THAL TRES DANG, PI PI LING DANG, RGUN DANG, SHU
TI'I 'BRAS BU DANG, HA RE NU KA RNAMS LHAN CIG SKOL BA'I KHU BA
BLUD DO, ,YANG

NA THANG SHING DANG, BRimKshA DA NI DANG, SMAN RA SNA DANG, SGRON
SHING DANG, AE LA BA LU KA RNAMS LHAN CIG SKOL BA'I KHU BA BLUD
DO, ,YANG NA, SLE TRES DANG, AAm SHU MA TI DANG, RGUN DANG PA TYA
LA KA RNAMS LHAN CIG SKOL BA'I KHU BA BLUD DO, ,YANG NAR SNA
DANG, SHING

MNGAR DANG, DONG KA DANG, TAm PA LA DANG, SHAL MA LI DANG, BA LA
RNAMS LHAN CIG SKOL BA'I KHU BA BLUD DO, ,YANG NA KHYI LCE BA
DANG, RGUN DANG SHI RI SAR NI DANG, THAL TRES DANG, SLE TRES
RNAMS LHAN CIG SKOL BA'I KHU BA BLUD DO, ,'DI RNAMS NI RLUNG LAS
GYUR

PA'I RIMS SEL BAR BYED DO, ,GONG NAS THAL TRES ZHES SMOS PA MAN
CHAD KYI SBYOR BA LNGA PO 'DI DAG KUN GYI KHU BA NI BU RAM DANG
SBYAR BAR BYA'O, ,MKHRIS PA LAS GYUR PA'I RIMS LA NI, TSOS PAR
BYED PA'I SMAN SKYU RU RA DANG, RGUN DANG, BA LA KA DANG,

RTZA MKHRIS RNAMS LHAN CIG SKOL BA'I KHU BA BLUD DO, ,YANG NA PU
TZE SHEL DANG, RGUN DANG, NIMPA DANG, SHING MNGAR RNAMS LHAN CIG
SKOL BA'I KHU BA BLUD DO, ,YANG NA AAM BRA DANG, RTZA MKHRIS PA
DANG, BYI TSER PA DANG, SRO LO RNAMS LHAN CIG SKOL BA'I

KHU BA BLUD DO, ,YANG NA DUG MO NYUNG DANG, PU TZE SHEL DANG, GLA
SGANG DANG, SHING MNGAR RNAMS LHAN CIG SKOL BA'I KHU BA BLUD DO,
,YANG NA SENG PHROM DANG, ME TOG AUTPA LA DANG, PADMA DANG, THAL
TRES DANG, SLE TRES RNAMS LHAN CIG SKOL BA'I KHU BA KHAR DANG

SBYAR BA'AM, ,YANG NA SRO LO SKOL BA'I KHU BA GRANG BA BLUD NA
MKHRIS PA'I RIMS SEL TO, ,YANG NA KHYI LCE BA DANG, SRO LO DANG,
BA LA KA DANG, PU TZE SHEL DANG, RTZA MKHRIS DANG, BYI TSER RNAMS
LHAN CIG TU SKOL BA'I KHUB [*KHU BA] BSGRANGS PA SBRANG RTZI
DANG SBYAR ZHING BLUD NA

@205A *, ,MKHRIS PA'I RIMS SEL TO, ,YANG NA PU TZE SHEL DANG,
RTZA MKHRIS DANG, BYI TSER RNAMS LHAN CIG SKOL BA'I KHU BA
BSGRANGS PA SBRANG RTZI DANG SBYAR TE BLUD NA MKHRIS PA'I RIMS
SEL TO, ,YANG NA PU TZE SHEL DANG, KATPAL DANG, DUG MO NYUNG

DANG; GLA SGANG RNAMS LHAN CIG SKOL BA'I KHU BA BLUD DO, ,YANG NA
GONG DU SMAN GYI SDE TSAN BSHAD PA'I SKABS NAS SMOS PA, THAL TRES
LA SOGS PA'I SDE TSAN DANG, AUTPAL LA SOGS PA'I SDE TSAN GNYIS SO
SOR SKOL BA'I KHU BA KHA RA DANG SBYAR BA SO SOR BLUD DO,,

YANG NA GLA SGANG DANG, AA RU RA DANG, RGUN DANG, PU TZE SHAL
DANG, DONG KA DANG, SRO LO RNAMS LHAN CIG SKOL BA'I KHU BA BLUD
DO, ,YANG NA PU TZE SHEL BTAGS TE KHA RA DANG SBYAR TE BTANG NA
MKHRIS PA'I RIMS NAD SEL TO, ,YANG NA PU TZE SHEL DANG, BYI TSER
DANG,

RTZA MKHRIS DANG, RTZA SHYA MA DANG, SRO LO DANG, BA SHA KA RNAMS
LHAN CIG BSKOL TE BSGRANGS PA'I KHU BA KHA RA DANG SBYAR TE BLUD
NA KHRAG DANG MKHRIS PA LAS GYUR PA'I RIMS SEL TO, ,BAD KAN LAS
GYUR PA'I RIMS LA NI, TSOS PAR BYED PA'I KHA LUNG GI RTZA BA
DANG, BCA'

SGA DANG, SLE TRES DANG, PI PI LING GI RTZA BA RNAMS LHAN CIG
SKOL BA'I KHU BA NAS TSIG 'KHUS PA'I THAL BA DANG SBYAR BA 'AM,
YANG NA PI PI LING LA SOGS PA'I SDE TSAN SNGAR BSTAN PA RNAMS
SKOL BA'I KHU BA NAS TSIG 'KHUS PA'I THAL BA DANG SBYAR BA BLUD
DO, ,YANG NA PU TZE

SHEL DANG, AA RU RA DANG, DBYI MONG DANG, THANG SHING DANG, YUNG
RNAMS LHAN CIG SKOL BA'I KHU BA BLUD DO, ,YANG NA AAM BA TA DANG,
BU TZE SHEL DANG, MURBA DANG, AA RANYDZA DANG, AA RI TA DANG, KU
LA KA RNAMS LHAN CIG SKOL BA'I KHU BA BLUD DO, ,YANG NA BCA' SGA
DANG,

BONG NGA DKAR PO DANG, RU RTA DANG, THANG SHING DANG, BYI TSER
DANG, GLA SGANG RNAMS LHAN CIG SKOL BA'I KHU BA BLUD DO, ,YANG NA
TSA BA GSUM ZHES BYA BA, BCA' SGA DANG, PI PI LING DANG, NA LE
SHAM RNAMS DANG, SMAN NAG TA MA LA DANG, SHI RI PARnI DANG, SGRON
SHING DANG,

@205B SLA TRES RNAMS LHAN CIG SKOL BA'I KHU BA BLUD DO, ,YANG NA
N'A GA GE SAR DANG, YUNG DANG, SKYER PA DANG, TSA BA GSUM DANG,
PU CO SHEL DANG, DUG MO NYUNG LHAN CIG SKOL BA'I KHU BA BLUD DO,
,YANG NA BCA' SGA DANG, BYI TSER DANG, PA SHA KA DANG, GLA SGANG
RNAMS

LHAN CIG SKOL BA'I KHU BA BLUD DO, ,YANG NA DONG GA DANG, DUG MO
NYUNG GI SHUN LPAGS DANG, MURBA DANG, BYE'U RUG PA DANG, KE'U KA
RNAMS LHAN CIG SKOL BA'I KHU BA BLUD DO, ,SMAN GYI SBYOR BA BDUN
PO 'DI DAG KYANG BAD KAN GYI RIMS SEL TO, ,YANG NA NIM PA

DANG; BCA' SGA DANG, SLE TRES DANG, THANG SHING DANG, LI ZUNG BA
DANG, RTZA MKHRIS DANG, MA RU DANG, PI PI LING DANG, BRi HA T'I
RNAMS LHAN CIG SKOL BA'I KHU BA BLUD NA BAD KAN GYI RIMS SEL TO,
,YANG NA SAPTA PARnI DANG, SLE TRES DANG, NIM PA DANG, STAG MA

RNAMS LHAN CIG SKOL BA'I KHU BA BSGRANGS PA SBRANG RTZI DANG
SBYAR TE BLUD NA BAD KAN GYI RIMS SEL BAR BYED DO, ,RLUNG DANG
MKHRIS PA GNYIS 'DUS PA'I RIMS LA NI TSOS PAR BYED PA'I SMAN,
KAndA KA RI DANG, BA LA DANG, RA SNA DANG, KHYI LCE BA DANG, SLE
TRES DANG,

RTZA SHYA MA RNAMS SKOL BA'I KHU BA BLUD NA SEL BAR BYED DO,
,YANG NA 'BRAS BU GSUM DANG, SHA MA LI DANG, RA SNA DANG, DONG KA
DANG, BA SHI RNAMS LHAN CIG SKOL BA'I KHU BA BLUD NA, RLUNG DANG
MKHRIS PA LAS GYUR PA'I RIMS MYUR DU SEL TO, ,YANG NA SHING MNGAR

DANG; THAL TRES DANG, RGUN DANG, TZAN DAN DANG, ME TOG MA BHU KA
DANG, AUTPA LA DANG, TAm PA LA DANG, SHUG PA DANG, SENG PHROM
DANG, 'BRAS BU GSUM DANG, PADMA'I ZE BA DANG, BA RU SHA KA DANG,
PU SHEL TZE RNAMS CHU BZANG PO'I NANG DU BSKOL TE BSGRANGS

LA ZHAG LON PAR BYAS PA'I NANG DU, 'BRAS SO BRNGOS LA PHUB MA
BSAL TE BTAGS PA DANG, SBRANG RTZI DANG, KHAR DANG SBYAR TE BLUD
NA, RLUNG DANG MKHRIS PA'I RIMS DANG, LUS TSA BA DANG, SKOM PA'I
NAD DANG, BRGYAL BA DANG, SKYUG BRO BA DANG, MGO 'KHOR

@206A *, ,BA DANG, KHRAG LUD PA'I NANG RNAMS SEL TE SPRIN LA
RLUNG BAB PA BZHIN NO, ,RLUNG DANG BAD KAN GNYIS 'DUS PA LAS GYUR
PA'I RIMS LA NI, TSOS PAR BYED PA'I SMAN PI PI LING DANG, RGUN
LHAN CIG TU SKOL BA'I KHU BA BSGRANGS TE

SBRANG RTZI DANG SBYAR BA BLUD DO, ,YANG NA DONG KA LA SOGS PA'I
SMAN GYI SDE TSAN SNGAR BSTAN PA RNAMS LHAN CIG TU SKOL BA'I KHU
BA GO SNYOD BTAB PA DANG BU RAM DANG SBYAR TE BLUD DO, ,YANG NA
THANG SHING DANG, SRO LO DANG, BARGI DANG, GLA SGANG DANG, SHU
DAG DANG, 'U SU'I

'BRAS BU DANG, KATPAL, AA RU RA DANG, BCA' SGA DANG, RTZA BU TI
KA RNAMS LHAN CIG TU SKOL BA'I KHU BA'I NANG DU, SHING KUN DANG,
SBRANG RTZI SHAS BSKYED DE SBYAR BA 'THUNGS NA, BAD KAN DANG,
RLUNG GI RIMS DANG, SKYIGS BU DANG, DBUGS MI BDE BA DANG,

LKOG NAD LHA GOR DANG, LUD PA DANG, SKEM PA'I NAD DANG, MCHIL MA
MANG DU 'BYUNG BA RNAMS SEL TO, ,SHING LA THOG SHOG 'BAB PA BZHIN
NO, ,BAD KAN DANG MKHRIS PA GNYIS 'DUS PA LAS GYUR PA'I RIMS LA
NI, TSOS PAR BYED PA'I SMAN SHING MNGAR DANG,

BA LA DANG, AA RISHTA DANG, PA TO LA DANG, 'BRAS BU GSUM DANG,
'DI RNAMS LHAN CIG SKOL BA'I KHU BA 'THUNGS NA MYUR DU SEL BAR
BYED DO, ,YANG NA YUNG DANG SKYER MA DANG, GLA SGANG DANG, PU
SHEL TZE DANG, SHING MNGAR DANG DONG GA RNAMS LHAN CIG SKOL BA'I

KHU BA BSGRANGS TE, SBRANG RTZI DANG SBYAR TE BLUD NA, ,BAD KAN
DANG, MKHRIS PA'I RIMS MED PAR BYED DO, ,NANG GZHI RLUNG DANG,
MKHRIS PA DANG, BAD KAN GSUM CHAR 'DUS PA LAS GYUR PA'I RIMS GSO
BA'I THABS NI, GNYIS SHAS CHE LA GCIG SHAS

CHUNG NA GANG SHAS CHUNG BA DE'I STOBS BSKYED PAR BYA'O, ,GCIG
SHAS CHE LA GNYIS SHAS CHUNG NA GANG SHAS CHE BA'I STOBS DBRI BAR
BYA'O, ,YANG NA GANG SHAS CHUNG BA DE'I STOBS BSKYED PAR BYA STE,
DE LTAR SHAS CHE CHUNG MI MNYAM PA LA NI, MDOR NA GANG SHAS CHE
BA'I

@206B STOBS NI DBRI, GANG SHAS CHUNG BA'I STOBS NI BSKYED DE, CI
NAS KYANG STOBS MNYAM ZHING CHA MTHUN PAR BYA'O, ,GSUM CHAR SHAS
MNYAM DU 'KHRUG PA LA NI, THOG MAR BAD KAN GZHIL BA'I CHO GA
BYA'O, ,DE'I 'OG TU MKHRIS PA GZHIL BA'I CHO

GA BYA'O, ,DE NAS RLUNG GZHIL BA'I CHO GA BYA STE, DE LTA BU'I
TSUL GYIS NAD GZHI GSUM LAS GYUR PA'I RIMS GZHOM PAR BYA'O, ,DE
LA GSUM 'DUS PA'I RIMS LA NI TSOS PAR BYED PA'I SMAN DHA MA KA
DANG, 'BRAS BU GSUM DANG, THANG SHING DANG, SHUG

PA DANG, TZAN DAN DANG, PU SHEL TZE DANG, PU TZE SHEL DANG, SHING
PA RU SHA KA RNAMS LHAN CIG SKOL BA'I KHU BA BLUD DO, ,YANG NA
RTZA BA GSUM DANG, GLA SGANG DANG, 'BRAS BU GSUM DANG, PU TZE
SHEL DANG, PA TO LA DANG, HA RI STA DANG, DUG MO NYUNG DANG,

RTZA MKHRIS DANG, SLE TRAS DANG, PA TA RNAMS LHAN CIG SKOL BA'I
KHU BA YANG NAD GZHI GSUM LAS GYUR PA'I RIMS SEL TO, ,GSUM 'DUS
PA'I RIMS DE'I MJUG TU SNA DRUNG DU SKRANGS BAR GYUR NA DE NI GSO
DKA' BA YIN TE, GTAR TE KHRAG DBYUNG BA DANG,

SMAN GYIS BSKU BA DANG, MAR BTUNG BAS GZHIL BAR BYA'O, ,NAD GZHI
GSUM 'DUS PAS LUS DANG NGAG DANG SEMS KYI SPYOD PA RNAMS RO BZHIN
DU BYA BA MI BYED PAR BSDUS NAS, SROG LA THUG PA'I NAD ROR 'BYIN
PA ZHES BYA BA SKYED PAR BYED DO, ,ROR 'BYIN

PA'I NAD DE MI LA THEBS PAR GYUR NA, SHI BA'I KHONGS SU BCUG STE,
SO SHI BSNGO BAR DAM BCAS NAS, SNOD CHUR BYING BA SNYEG PA BZHIN
DU, BANG BYA STOD LA MYUR DU NYAMS SU BLANG ZHING GSO BAR BYA'O,
,DE LA GSO BA'I THABS NI, SHING TOG KHA LUNG GI

KHU BA SHING KUN DANG, BCA' SGA DANG, SMAN RO TSA BA DANG, KHA BA
DANG, RNO BA DAG DANG SBYAR BA'I KHU BA BTZAGS PA SLAR DRAN PAR
MA GYUR GYI BAR DU KHAR BLUGS SO, ,SHING MA DHU KA'I SNYING PO
DANG, RGYAM TSA DANG, SHU DAG DANG, NA LE SHAM DANG, PI PI LING
RNAMS

@207A *, ,CHA MNYAM LA CHU'I NANG DU BDAR TE BTZAGS NAS SNAR
BLUGS NA YANG SLAR DRAN PAR 'GYUR RO, ,SHI RI SHA'I 'BRAS BU
DANG, PI PI LING DANG, NA LE SHAM DANG, RGYAM TSA DANG, SKYER
KHAndA DANG, BYI SKU DANG, LDONG ROS DANG, SHU DAG RNAMS

CHA MNYAM LA BA GCIN GYI NANG DU BDAR TE BTZAGS NAS MIG TU BSKUS
NA YANG DRAN PAR 'GYUR RO, ,GANG CHO GA DE LTAR BYAS TE, YANG NA
SLAR DRAN PAR GYUR PA DE NI 'PHRAL BA'AM, RKANG PA GNYIS KYI TING
PAR LCAGS KYI THUR MAS BSREG GO, ,BYA GHRI DANG, BYI

TSER DANG, BHA GI DANG, LI ZUR BA DANG, BU BRAN SHING DANG, MA NU
RNAMS LHAN CIG SKOL BA'I KHU BA 'THUNGS NA YANG, BAD KAN DANG,
ROR 'BYIN PA'I NAD RIMS RMANG DU ZHI BAR BYED DO, ,KHA LUNG DANG,
SHING SKASMA BHI DANG, BILBA DANG, BYA GHRI DANG,

P'A TH'A DANG, AE RAndA'I RTZA BA RNAMS SKOL BA'I KHU BA LAN TSVA
DANG BA GCIN DANG SBYAR TE BLUD NA YANG ROR 'BYIN PA'I NAD DANG,
LTO SBO ZHING RTUL BA'I NAD SEL TO, ,KA RA BI DANG, MA NU DANG,
AE RAndA'I RTZA BA DANG, KHYI LCE BA DANG, BA SHA KA DANG, SLE
TRES DANG, SNGAR BSHAD

PA'I RTZA BA LNGA PA CHEN PO ZHES BYA BA BILBA LA SOGS PA DANG,
RTZA BA LNGA PA CHUNG NGU ZHES BYA BA PRishnA PARnI LA SOGS PA
DANG, LNGA TSAN CHE CHUNG GNYIS BSDUS PA'I MING NI, RTZA BA BCU
PA ZHES STE, BCU PO DE DAG DANG, LI ZUR BA DANG, BU BRAN SHING
DANG, BYI TSER DANG, BHARGI DANG,

PU NA SNA BA DANG, 'DI RNAMS CHA MNYAM LA BA GCIN GYI NANG DU
BSKOL TE 'THUNGS NA YANG DRAN PA SOR CHUD PAR 'GYUR ZHING, ROR
'BYIN PA ZHES BYA BA'I RIMS TSABS CHEN PO DANG, BAL BA'I NAD
TSABS CHEN PO YANG MYUR DU SEL BAR BYED DO, ,KA RAndA DANG, KRU
TRUG

TRES DANG, BTZOD DANG, KHYI LCE BA DANG, BILBA DANG, KU LA KA DZA
DANG, BRi HA T'I RNAM GNYIS DANG, KA RA B'I DANG, TSA BA GSUM
DANG, 'DI RNAMS SKOL BA'I KHU BA 'THUNGS NA YANG, ROR 'BYIN PA'I
NAD KYI RKYEN GYIS MID PA 'GAGS SHING SGRA NGAR NGAR POR GYUR PA

@207B YANG SEL BAR BYED DO,, ,,DA NI RIMS LDANG DUB KYI DUS MI
'DRA BAR BSHAD DE, DANGS MA LA SOGS PA LUS ZUNGS BDUN GYI GNAS
RNAMS RLUNG LA SOGS PA NAD GZHI GSUM PO RNAMS ZHUGS PA LAS RIMS
LDANG DUB CAN DU GYUR TE, DE YANG RGYUN CHAGS

KYI RIMS DANG, RTAG PA'I RIMS DANG, NYIN RE BA'I RIMS NYI MA
GNYIS SHING LAN GCIG GI LDANG BA'I RIMS DANG, NYI MA GSUM ZHING
LAN GCIG LDANG BA'I RIMS DANG, RNAM PA LNGAR GYUR TE DE DAG GSO
BA'I THABS NI, TSOS PAR BYED PA'I SMAN SHING NIM BA DANG

AA RU RA DANG, SLE TRES DANG, GLA SGANG DANG, BA TOL DANG, DUG MO
NYUNG GI 'BRAS BU RNAMS CHA MNYAM STE LHAN CIG TU SBYAR BA DANG,
KHYI LCE BA DANG, PU TZE SHEL DANG, BA THA DANG, THAL TRES RNAM
GNYIS DANG, 'DI RNAMS CHA MNYAM STE LHAN CIG SBYAR BA DANG, PA
TOL

DANG; AA RISHTA DANG, RGUN DANG, DOD GDANG, 'BRAS BU GSUM DANG,
PA THA SHA KA SHA MAS CHA MNYAM STE LHAN CIG SBYAR BA DANG, TZAN
DAN DKAR PO DANG, PU SHEL TZE DANG, 'U SU'I 'BRAS BU DANG, GLA
SGANG DANG, SLE TRES DANG, BCA' SGA RNAMS CHA MNYAM STE LHAN

CIG SBYAR BA DANG, THANG SHING DANG, STHI RA DANG, BCA' SGA DANG,
BA SHA KA DANG, SKYU RU RA DANG, AA GA RU RNAMS CHA MNYAM STE
LHAN CIG SBYAR BA DANG, SMAN GYI SBYOR BA LNGA PO 'DI DAG SO SOR
SKOL BA'I KHU BA BSGRANGS PA'I NANG DU SBRANG RTZI DANG SHA KHA
RAS BSKYED DE SBYAR BA SO SOR

'THUNGS NA, SMAN GYI SBYOR BA RE RES GONG DU SMOS PA'I RIMS NAD
RNAM PA LNGA PO RE RE SEL BAR BYED DO, ,RIMS NAD KYI GRANGS DANG
SMAN GYI SBYOR BA'I GRANGS KYI GO RIM BZHIN DU SO SOR SBYAR RO,
,YANG NA RIMS LNGA PO RE RE ZHING YANG SMAN GYI SDE TSAN LNGA
CHAR GYIS SO SO NAS SEL

BAR YANG BSHAD DO, ,DE LTAR TSOS PAR BYED PA'I CHO GA BSHAD NAS,
RIMS NAD CAN GYI KHONG NA NAD GZHI TSOS PAR GYUR PA NA GNAS PA
SLAR MA PHYIN NA YANG GNOD PA CHEN POR GYUR TE, DE BAS NA KHONG
NA NAD GZHI TSOS PAR GYUR PA DANG, TSOS PAR MA GYUR PA YOD

@208A *, ,PA; NYAMS STOBS DANG DUS DANG NAD LAS DPAGS TE CI RIGS
PAR BKRU SMAN GYIS DBYUNG BAR BYA'O, ,DE LA BKRU SMAN NI SHING
MNGAR DANG, DONG GA DANG, RGUN DANG, PU TZE SHEL DANG, PA THA
DANG, 'BRAS BU GSUM DANG, PA TO LA

RNAMS LHAN CIG SKOL BA'I KHU BA'I NANG DU, AA RU RA'I PHYE MA
BTAB PA NI BKRU BAR BYED DE RIMS SEL TO, ,PA TO LA DANG, DONG GA
DANG, PU TZE SHEL DANG, BI SHAL DANG, 'BRAS BU GSUM DANG, SHING
NYE RANG RNAMS SKOL BA'I KHU BA NAS TSIG 'KHUS PA'I

THAL BA DANG SBYAR BA NI 'KHRU BAR BYED DO, ,RIMS THAMS CAD
SBYONG NGO, ,PU TZE SHEL DANG, AA RU RA DANG, SHING NYE RONG
DANG, DANTI'I RTZA BA DANG, KHYI LCE BA DANG, DONG GA DANG, NAS
TSIG 'KHUS PA'I THAL BA DANG, MAR DANG, RGYAM TSA RNAMS LHAN CIG
SKOL

BA'I KHU BA YANG 'KHRU BAR BYED DE RIMS SEL TO, ,'BRAS BU GSUM
DANG, PI PI LING DANG, SHING NYE RONG DANG, RTZVA SHYA MA RNAMS
ZHIB TU BTAGS LA, KHAR DANG, SBRANG RTZI DANG SBRUS TE RI LUR
BYAS PA YANG 'KHRU BAR BYED PA YIN TE, 'DUS PA'I RIMS DANG,

'OR NAD SKRANGS PA DANG, KHRAG LUD PA'I NAD SEL TO, ,RIMS RNYING
DANG, BAD KAN ZAD PAR GYUR PA LA NI 'O MA BDUD RTZI DANG 'DRA'O,
,RIMS GSAR BU LA NI DE DUG DANG 'DRA STE MI GSOD PAR BYED DO, ,DE
LA 'O MA GTANG BA'I THABS NI, 'O MA RTZA BA LNGA PA

DANG BSKOL TE BSGRANGS PA'AM, YANG NA 'O MA CHU BZHI 'GYUR DANG
BSKOL TE CHU DU BAR BYAS PA'AM, YANG NA 'O MA SHING SHA PA'I
SNYING PO DANG SKOL BA'AM, YANG NA 'O MA BZHOS PA'I 'PHRO LA DRON
PO 'THUNGS NA RIMS SEL TO, ,'O MA PI PI LING DANG, SHING MNGAR

DANG; RGUN DANG, LDUM BU PA LA DANG, TZAN DAN DKAR PO DANG, THAL
TRES RNAMS DANG LHAN CIG BSKOL TE 'THUNGS NA RIMS MYUR DU SEL TO,
,'O MA SHING BILBA GZHON NU DANG SKOL BA 'AM, YANG NA AE RAndA'I
RTZA BA DANG SKOL BA 'THUNGS NA DE MA THAG TU GDUG PA'I

@208B RIMS SEL BAR BYED DO, ,'O MA BUR MA DANG, BCA' SGA DANG, BA
LA DANG, BYA GHRI DANG, GZE MA DANG LHAN CIG BSKOL TE BSGRANGS PA
'THUNGS NA, SKRANGS PA DANG, RIMS DANG, PHYI SA DANG, GCIN 'GAGS
PA ZHI BAR BYED DO, ,'O MA'I TSOGS KYANG MA SMON TE,

RIMS KYI DROD KYIS MDONGS MED PAR BYAS PA LA NI GSO BA'I THABS
GZHAN BYA STE, MAR KHU NYI TSE'AM, YANG MAR SMAN DANG SKOL BA'I
ME'I DROD LAS DPAGS TE BTUNG BAR BYA'O, ,DE LA MAR SMAN DANG SKOL
BA NI, RGUN DANG SKOL BA'AM, YANG NA BA LA DANG SKOL BA 'AM,

YANG NA SHING MNGAR DANG SKOL BA 'AM, YANG NA 'BRAS BU GSUM DANG
SKOL BA 'AM, YANG NA SLE TRES DANG SKOL BA'I MAR 'THUNGS NA DE MA
THAG TU RIMS SEL BAR BYED DO, ,BA SHA KA CHEN PO'I MAR ZHES BYA
BA NI, SHING BA SHA KA DANG, SHING AA RI SHATA DANG, SLE TRES
DANG,

BHARGI DANG, RTZA BA LNGA PA DANG, 'BRAS BU GSUM DANG, BYI TSER
DANG, SHING MNGAR DANG, RGUN DANG, BTANG PA LA RNAMS BTAGS PA'I
PHYE MA ZHO GNYIS GNYIS MAR SRANG SUM CU RTZA GNYIS DANG, CHU MAR
GYI BZHI 'GYUR DANG BSKOL TE CHU DU BAR BYAS PA'I MAR 'DI'I MING

NI BA SHA KA CHEN PO'I MAR ZHES BYA STE, DE LA TSOD RAN PAR
'THUNGS NA RIMS THAMS CAD SEL TO, ,BA SHA KA CHUNG NGU'I MAR BYA
BA NI, SHING BA SHA KA SKOL BA'I KHU BA DANG, BA SHA KA NYID PHYE
MAR BTAGS PA RNAM PA GNYIS KYIS MAR SKOL LA SMAN GYI KHU BA DU
BAR BYAS

TE BSGRANGS NAS SBRANG RTZI DANG SBYAR BA'I MING NI BA SHA KA
CHUNG NGU'I MAR ZHES BYA STE, DE LAS TSOD RAN PAR 'THUNGS NA,
RIMS DANG GLO GCONG CHEN PO ZAD BYED KYI NAD DANG, DBUGS MI BDE
BA DANG, LUD PA DANG, SKYA RBAB DANG, MKHRIS PA DANG, KHRAG LUD
PA'I NAD

SEL TO, ,DGE BA'I MAR ZHES BYA BA NI, RU RTA DANG, SUG SMEL DANG,
RGYA SPOS DANG, BAL BU DANG, DANTA'I RTZA BA DANG, THANG SHING
DANG, AE LA BA LU KA DANG, TZAN DAN DKAR PO DANG, AUTPA LA DANG,
BTZOD DANG, BI SHA LA DANG, BRi HA T'I RNAM GNYIS DANG,

@209A *, ,YUNG DANG, SKYER PA DANG, THAL TRES RNAM GNYIS DANG,
BARnI RNAM GNYIS DANG, HA RE NU KA DANG, PADMA'I ZE BA DANG, BYI
DONG KA DANG, 'BRAS BU GSUM DANG, RTZA SHYA MA DANG, SRI SHING
RNA MA'I ME TOG DANG, BAL PO SE'U

RNAMS CHA MNYAM STE, ZHO GNYIS GNYIS ZHIB TU BTAGS LA MAR SRANG
SUM CU RTZA GNYIS DANG, CHU MAR GYI BZHI 'GYUR DANG, LHAN CIG TU
BSKOL NAS, CHU DU BAR BYAS PA NI DGE BA'I MAR ZHES BYA STE, 'DI
NI NYAMS STOBS SKYED CING BZHIN MDOG BZANG BA DANG,

BU MANG BAR BYED LA, RIMS DANG BRJED BYED DANG, SMYO PHYED DANG,
GCIN SNYI BA'I NAD DANG, SKRANGS BA DANG DUG SEL TE, DREG DANG,
SKYA RBAB DANG, SKREN DANG, DBUGS MI BDE BA DANG, SKYIGS BU 'ONG
BA DANG, GCIN 'GAGS PA DRAG PO RNAMS KYANG 'JOMS

PAR BYED DO, ,DGE PA CHEN BO ZHES BYA BA'I MAR NI, GONG MA DGE
BA'I MAR DE DANG, SMAN DE DAG NYID KYI STENG DU, 'TSO BYED CES
BYA BA'I SMAN SNA BCU STE, DZI BA KA DANG, RI SHA BA KA DANG, ME
DA DANG, MA H'A ME DA DANG, BU TSAD RTO DANG, RA MNYE BA DANG,
MUNGGA

PARnI DANG, KA SHA PARnI DANG, DZI BANTI DANG, SHING MNGAR RNAMS
DANG, RTZAB BCU SNGAR SMOS PA RNAMS KYIS KYANG BSNAN LA, 'O MA
MAR GYI BZHI 'GYUR GYI NANG DU BSKOL TE, 'O MA DU BAR BYAS PA'I
MAR GYI MING NI DGE BA CHEN PO'I MAR ZHES BYA STE NAD DO COG SEL

TO; ,DUG MO NYUNG DANG, PU SHEL TZE DANG, TI RA DANG, PU TZE SHEL
DANG, TZAN DAN DKAR PO DANG, BONG NGA DKAR PO DANG, GLA SGANG
DANG, KHYI LCE BA DANG, THAL TRES DANG, BILBA DANG, RGUN DANG, TA
MA LA KA DANG, PI PI LING DANG, SKYU RU RA DANG, BYA

GHRI DANG, 'DI RNAMS ZHIB TU BTAGS TE, SNGAR PHYE MA'I SMAN SBYAR
BA'I THABS BSTAN PA BZHIN DU SKOL BA'I MAR NI RIGS SEL ZHING, GLO
GCONG CHEN PO ZAD PAR BYED BA DANG, LUS TSA BA DANG, LUD PA 'JAM
POR BYED DE, GLO 'OR DANG KLAD PA NA BA YANG MED PAR

@209B BYED DO, ,GLA SGANG DANG, AA RI STA DANG, STHI RA DANG, BYI
TSER DANG, BA LA DANG, SRO LO DANG, GZE MA DANG, KHYI LCE BA
DANG, DA PA NI DANG, BYA GHRI DANG KA LA SHI RNAMS LHAN CIG TU
SKOL BA'I KHU BA DANG, MAR GYI NANG DU PHYE MA'I SMAN MA NU DANG,
RGUN DANG, MED DANG, SKYU

RU RA DANG, DZAD DANG, DANTA'I RTZA BA RNAMS ZHIB TU BTAGS PA'I
PHYE MA SKOL LA SMAN GYI KHU BA DU BAR BYAS TE BTZAGS PA'I MAR NI
RIMS DANG, GLO GTZONG ZAD BYED DANG, LUD PA DANG, KLAD PA'I NAD
SEL TO, ,DPYAD DE DAG GIS KYANG RIMS RNYING THAMS CAD LA, NAD

GZHI LONG GA NA GNAS PA MA PHYIN NA, SMAN MAR MAS BTANG BA DANG,
BKRU SMAN DRAG PO MAS BTANG BA GNYI GA CHO GA BZHIN DU BYA'O, ,DE
LA SMAN MAR MAS BTANG BA NI, TZAN DAN DKAR PO DANG, ME TOG AUTPAL
DANG, TA BA LA DANG, SHING MNGAR DANG, AA KA RU DANG,

KU LA KA RNAMS DANG, TIL MAR DANG, LHAN CIG SKOL BA MAS BTANG NA
RIMS THAMS CAD SEL TO, ,YANG NA PA TO LA DANG, PO SON CHA DANG,
AA RISTA DANG, SLE TRES DANG, SHING MNGAR RNAMS DANG TIL MAR LHAN
CIG PA'I SMAN MAR MAS BTANG NA DES KYANG RIMS SEL

TO; ,YANG NA 'JAM RTZI MAS BTANG BA LA PHAN PA ZHES BYA BA'I
SMAN, DHA BA NI DANG, PA SHI KA DANG, THANG SHING DANG, SUG SMEL
DANG, PA THA DANG, RA SNA DANG, PA LA DANG, SHU DAG DANG, DZI BA
KA DANG, ZANGS RTZI BA DANG, MED DANG, MED CHEN PO DANG, RU RTA
DANG,

PARni RNAM GNYIS DANG, PI PI LING DANG, SLE TRES DANG, GA THA MA
DANG, PO SON CHA DANG, BU BRAN SHING DANG, SHING MNGAR DANG, AA
RI STA DANG, BA SHA KA DANG, AA SHVA GANDHA RNAMS LAS ZHO GNYIS
GNYIS ZHIB TU BTAGS LA, TIL MAR SRANG BRGYA NYI SHU RTZA BRGYAD

DANG; CHU TIL MAR GYI BZHI 'GYUR DANG, 'DI RNAMS LHAN CIG TU SKOL
LA CHU DU BAR BYAS NAS BTZAGS PA'I TIL MAR 'DI LAS TSOD RAN PAR
MAS BTANG NA RIMS NAD THAMS CAD SEL ZHING, RLUNG NAD TSABS CHEN
PO THAMS CAD MED PAR BYED DO, ,BKRU SMAN DRAG PO MAS

@210A *, ,BTANG BA ZHES BYA BA NI, PA TO LA'I RTZA BA DANG, PO
SON CHA DANG, PU TZE SHEL DANG, GZE MA DANG, DONG GA DANG, STIR
DANG, BA LA DANG, AA RI SHA DANG, GLA SGANG DANG, PU SHEL TZE
RNAMS LHAN CIG TU 'O MA DANG, CHU 'O MA PHYED KYI NANG DU SKOL
LA,

CHU DU BAR BYAS TE, 'O MA NYI TSE LUS PA BSGRANGS LA, SBRANG RTZI
DANG, MAR DANG SBYAR BA'I NANG DU, PO SON CHA DANG, GLA SGANG
DANG, PI PI LING DANG, DUG MO NYUNG DANG, SHING MNGAR RNAMS ZHIB
TU BTAGS PA'I PHYE MA DANG SBYAR BA 'DI RIMS SO COG BSAL BA'I
PHYIR

MAS BTAD NA, NAD GZHI PHYIR 'BYUNG ZHING LUS SHIN TU DAG PAR
'GYUR TE DE MA THAG TU RIMS MED PAR BYED DO, ,YANG NA BKRU SMAN
DRAG PO MAS BTANG BA NI, PO SON CHA DANG, DONG GA DANG, PU TZE
SHEL DANG, SHING MNGAR DANG, LO MA RNAM BZHI ZHES BYA BA, SA

LA BRTI DANG, BRishni BARnI DANG, MUNGGA PARnI DANG, MA SHA PARnI
RNAMS SKOL BA'I KHU BA DRON MO'I NANG DU, RTZVA SHYA MA'I RTZA BA
DANG, NYE'U SHING GI RTZA BA DANG, GLA SGANG DANG, SHING MNGAR
DANG, PO SON CHA RNAMS ZHIB TU BTAGS PA'I PHYE MA DANG, SBRANG
RTZI DANG, MAR

DANG BU RAM SBYAR BA NI BKRU SMAN BTANG BA'I NANG NA MCHOG YIN
TE, BTANG MA THAG TU RIMS RNYING GI GNOD PA THAMS CAD SEL TO,
,YANG NA BKRU SMAN DRAG PO MAS BTANG BA NI, PRishnA BARnI DANG,
STHI RA DANG, PO SON CHA DANG, BA LA RNAMS SKOL BA'I KHU BA DRON
MO'I

NANG DU, PI PI LING DANG, PO SON CHA DANG, SHING MNGAR DANG, GLA
SGANG RNAMS ZHIB TU BTAGS PA'I PHYE MA DANG, MAR DANG, SBRANG
RTZI DANG, SHA RA'I KHU BA DANG, RGYAM TSA BRO BA TZAM DANG, 'DI
RNAMS SBYAR TE MAS BTANG NA RIMS SEL CING YI GA 'BYE BA

DANG; RDUL PHYIN PA DANG, NYAMS STOBS SKYED PAR BYED DO, ,SMAN
MAS BTANG BA'I CHO GA 'DI DAG GI SKABS SU, SMAN GYI TSAD LA SOGS
PA CHO GA BZHIN DU MA SMOS PA NI, 'OG NAS LAS LNGA'I LE'U LAS
RGYAS PAR 'BYUNG NGO, ,RIMS LDANG DUB CAN GYIS

@210B GNOD PAR GYUR PA LA NI, 'O MA SKOL BA PI PI LING GI PHYE MA
DANG SBYAR TE GZHAN MI BSAM PAR BTUNG NGO, ,YANG NA 'O MA SKOL
BA'I NANG DU, NYIN RE BZHIN PI PI LING BCU BCUR BSKYED DE BTAB PA
'THUNGS LA, PI PI LING GI GRANGS BRGYAR PHYIN NAS SLAR YANG NYIN
RE BZHIN BCU

BCU BRI STE BTUNG BAR BYA'O, ,'O MA DANG MAR BSKOL TE BSGRANGS PA
SBRANG RTZI DANG, KHA RA DANG, PI PI LING DANG SBYAR TE DKRUGS PA
'THUNGS NA, RIMS LDANG DUB CAN DANG, SNYING NA BA DANG, GLO RDOL
PA DANG, LUD PA DANG, GLO GCONG ZAD BYED KYI NAD SEL TO, ,BI WA'I
PHYE

ZHUN MAR DANG SBYAR BA'AM, YANG NA DAR BA DANG SBYAR BA 'AM YANG
NA 'O MA DANG, BA LANG GI LCE BA'I KHU BA DANG SBYAR BA 'THUNGS
NA RIMS LDANG DUB CAN SEL TO, ,THOG MA RIMS KYIS 'DEBS PAR TSER
MA THAG TU NI MAR KHU MANG DU 'THUNGS LA PHYIR SKYUG PAR BYA'O,
,YANG NA RIMS

KYIS THOG MAR 'DEBS PA TSOR MA THAG TU, KHA ZAS 'GRANGS PAR ZOS
LA, CHANG ZHIM PO MANG DU 'THUNGS TE NYAL NA 'BYUNG BAR 'GYUR RO,
,YANG NA SHIR KUN DANG, RGYAM CHA DANG, MAR RNYING PA GSUM SBYAR
TE BLUGS SO, ,YANG NA RIMS LA, LDONG ROS DANG, PI PI LING

DANG; RGYAM TSA RNAMS LAS 'BRAS KYI 'BRU TZAM RE RE ZHIB PAR TIL
MAR DANG LHAN CIG BTAGS TE MIG TU BSKU'O, ,RIMS LDANG DUB CAN LA
NI, NAS DANG, YUNGS KAR DANG, RU RTA DANG, NIMBA'I LO MA DANG,
RTZA BA PHA LA SHA DANG, SHU DAG DANG, AA RU RA

RNAMS CHA MNYAM STE, ZHUN MAR DANG SBYAR LA BSREGS TE SNAR BDUG
PAR BYA'O, ,YANG NA SA HE DE BA DANG, SHU DAG DANG, GLA SGANG
CHEN PO DANG, NA KHU LI RNAMS BTAGS TE LHAN CIG TU SBYAR BA
BSREGS TE SNAR BDUG GO, ,YANG RIMS ZHI BAR BYA BA'I PHYIR SMAN DE

DAG GONG MA GNYIS KYIS LUS BSKU BA'AM LUS DRIL BAR BYA'O, ,SHI RI
SHA DANG, BILBA DANG, AA MRA DANG, AA DHID THA DANG, AA RDZUN
RNAMS KYI LO MA DANG, SKYE BA DANG, SKYER PA DANG, 'DI RNAMS
BTAGS LA LHAN CIG TU SBYAR TE BSREGS PAS BDUGS NA YANG

@211A *, ,RIMS SO COG DANG, GDON THAMS CAD SEL TO, ,GU GUL DANG,
DHYA MA KA DANG, SHU DAG DANG, SRA RTZI POG DANG, NIMBA DANG,
AARKA DANG, AA KA RU DANG, THANG SHING DANG, 'DI RNAMS LHAN CIG
TU SBYAR BA'I BDUG PA 'DI'I MING NI

GZHAN GYIS MI THUB PA ZHES BYA STE, DES BDUGS NA YANG RIMS NAD
THAMS CAD SEL TO, ,RGYA SKYEGS KYI KHU BA DANG, TIL MAR GNYIS LAS
SRANG SUM CU RTZA GNYIS GNYIS DANG, ZHO KHA CHU TIL MAR GYI BZHI
'GYUR GYI NANG DU, AA SHO GANDHA DANG, YUNG DANG, THANG

SHING DANG, HA RE NU KA DANG, RU RTA DANG, GLA SGANG DANG, TZAN
DAN DKAR PO DANG, MURBA DANG, SPOD DANG, RA SNA DANG, SHU TI
DANG, LA PHUG RNAMS KYI PHYE MA LHAN CIG TU BSKOL TE, TIL MAR
'BA' ZHIG LUS PA'I MING NI RGYA SKYEGS LA SOGS PA'I MAR

ZHES BYA STE, DES LUS BSKU BA LA SOGS PA BYAS NA RIMS SO COG
DANG, ZAD BYED KYI NAD DANG, SMYO BYED DANG, DBUGS MI BDE BA
DANG, BRJED BYED DANG, RLUNG SEL CING, GNOD SBYIN DANG, SRIN PO
DANG, 'BYUNG PO 'JOMS PAR BYED LA,

SGRUM MA RNAMS LA YANG DGE BA YIN NO, ,MI MKHRIS PA'I NANG DRAG
POS BTAB NAS LUS SHIN TU TSA BAR GYUR PA LA NI, KHONG PA BSIL
ZHING BSER BU 'ONG BA'I GNAS SU BZHAG LA, BSIL BA'I CHO GA 'OG
NAS 'BYUNG BA 'DI DAG BYA'O, ,DE LA BSIL BAR BYA

BA'I CHO GA NI SKYU RU RA MAR GYI NANG DU BRNGOS TE BTAB PA'I
PHYE MA RTZABS SKYUR POS 'DAG GU BYAS PAS LUS LA BSKUS NA TSA BA
ZHI BAR 'GYUR RO, ,YANG NA CHU'I LBU BA 'AM, RGYA SHUG GI LO MA
BRDUNGS TE, RTZABS SKYUR BAS BTAB PA'AM, NYA LCIBS SHIN TU

BSIL BA 'AM, RTZVA D'URBA BTAGS PA RTZABS SKYUR BAS BTAB PA 'AM,
'DAM SHIN TU BSIL BAS LUS THAMS CAD BSKU BAR BYA'O, ,YANG NA
SNGAR SMOS PA'I SHING N+YA GRO DHA LA SOGS SMAN GYI SDE TSAN NAM,
ME TOG AUTPAL LA SOGS PA SMAN GYI SDE TSAN

@211B PHYE MAR BYAS LA, RTZABS SKYUR PO DANG SBYAR BAS LUS LA
BSKU BAR BYA'O, ,YANG NA SMAN GYI SDE TSAN DE GNYIS LAS GANG YANG
RUNG BA SKOL BA'I KHU BA BSGRANGS BA'I NANG DU, TSA BA MI BZOD
PA'I MI NYID 'JU BAR BYA'O, ,YANG NA BU RAM CHANG NGAM, RGUN
CHANG GI

TSA 'AM, CHANG THAM LE PA 'AM, RTZABS SKYUR BA'AM, 'O MA'I RGUN
LUS LA BYUG NA YANG TSA BA SEL TE BZANG NGO, ,SHUG PA DANG, ME
TOG AUTPAL DANG, KA LTA RA DANG, PADMA'I RTZA LAG DANG, LE BRGAN
RTZI DANG, PU SHEL TZE DANG, BTZOD DANG, PADMA DANG,

BTZAG DANG, KA TAL DANG, THAL TRES RNAM GNYIS DANG, SENG PHROM
DANG, GLA SGANG DANG, RGUN DANG, 'BRA GO DANG, TZAN DAN DKAR PO
DANG, SKYU RU RA DANG NYE'U SHING RNAMS LHAN CIG TU SKOL BA'I KHU
BA'I NANG DU, SMAN DE DAG NYID KYI PHYE MA DANG, RGYA SKYEGS KYI
KHU

BA DANG, 'O MA DANG, TSA DANG, RTZABS KYI DANGS MA DANG, ZHO KHA
CHU DANG TIL MAR RNAMS BLUGS TE BSKOL LA TIL MAR NYI TSE LUS PAR
BYAS LA BTZAGS PA 'DI NI PAGS PA'I MDOG BZANG ZHING, LUS TSA BA
DANG, SKOM PA'I NAD SEL PA'I MCHOG YIN TE LUS LA BSKU BAR

BYA'O; ,KA LING YA KA DANG, RGYA SHU KA DANG, AA DANTA DANG,
SHING MNGAR DANG, BTZAG RNAMS BTAGS LA ZHUN MAR DANG SBYAR TE
MGOR BSKUS NA YANG SKOM PA'I NAD DANG, LUS TSA BA'I GNOD PA SEL
TO, ,BAL PO SE'U DANG, RGYA SHUG DANG, SENG PHROM DANG, DA DHI
THA

DANG; KHA LUNG RNAMS BTAGS LA ZHUN MAR DANG SBYAR, 'DIS KYANG
SKOM PA'I NAD DANG LUS TSA BA SEL TO, ,MGO BSKU BAR BYA'O,
,PADMA'I LO MA DANG, CHU SHING GI LO MA DANG NYI SNGA [?] BA'I
STENG DU NYAL LA, SHING T'A LA'I LO MA TZAN DAN BRDAR BA'I KHU
BA'I NANG DU DMYUGS PA'I

BSIL G-YOB KYIS G-YABS NA YANG LUS TSA BA'I GNOD PA SEL TO,
,RDZING BU'I ME TOG PADMA KHA BYE BA DANG LDAN PA'I PHYOGS SAM,
CHU 'DREN BA'I 'KHRUL 'KHOR YONG BA'I PHYOGS SU BSIL KHANG BZANG
PO BYAS PA'I NANG DU 'DUG CING, BUD MED KYI LUS TZAN DAN GYI 'DAG

@212A *, ,GUS BYUGS PAS MTHAR SBYAR NA YANG, LUS TSA BA'I GNOD PA
SEL TO,, ,,DA NI BAD KAN DANG, RLUNG GI RIMS KYIS THEBS TE, GRANG
BAS NYEN PA'I CHO GA BSHAD DE, DE LTAR GRANG BAS NYEN PA LA NI,
KHYIM DRON PO'I NANG

DU 'DUG LA RDUL GDON PA'I DUGS BYA ZHING GOS LCI BA LA SOGS PA
BGO BAR BYA'O, ,SMAN KA YA STA DANG, NA GU LI DANG, PU TZE SHEL
DANG, SLE TRES DANG, AA KA RU DANG, NA KU TA KU DANG, SA HA DE BA
DANG, SHU DAG RNAMS LHAN CIG SBYAR BAS LUS BYUG CING DE

DAG BSREGS PAS LUS BDUGS NA YANG GRANG BA SEL TO, ,YANG NA SMAN
DE DAG NYID BTAGS PA'I PHYE MA DANG, LAN TSVA DANG, NAS TSIG
'KHUS PA'I THAL BA DANG, TSVA DANG RTZABS SKYUR BA LA SOGS PA
DANG, TIL MAR RNAMS LHAN CIG TU SKOL BA'I TIL MAR NYI TSE

LUS PAS LUS LA BSKUS NA YANG GRANG BA SEL TO, ,ZHO KHA CHU 'AM,
BA GCIN NAM, TSVA DRON POS LUS LA BYUG GAM, YANG NA BYI'U RUG PA
DANG, ZAN TIG LI DANG, SHI KRU RNAMS BRDUNGS PAS LUS LA BSKUS NA
YANG GRANG BA SEL TO, ,YANG NA SBREBS PAR

GYUR PA LA NI RLUNG SEL BA'I RTZI SHING RNAMS DANG, GSO MA
BRDUNGS BA'I KHU BA DRON PO'I NANG DU, LUMS SU 'JUG PAR BYA'O,
,YANG NA THANG SHING DANG AA KA RU BSREGS PAS BDUG GAM, YANG NA
POG DANG, KshA BU KA BSREGS PAS BDUG PAR BYA'O, ,

BUD MED LANG TSO LA BAB PA NU MA RGYAS SHING 'BUR LA YID TZAM
DBYIBS DGU ZHING, RKED PA LA SOGS PA'I LUS, AA KA RU'I LDE GUS
BYUGS PA DANG, MTHAR SBYAR NA YANG GRANG BA SHIN TU SBREBS PA MED
PAR BYED DO,, ,,DA NI RIMS NAD CAN GYI KHA ZAS KYI

BYE BRAG BSHAD DE, RIMS NAD CAN LA NI, KHA ZAS 'BRAS S'A LU SHUN
LPAGS DMAR PO LA SOGS PA DANG, 'BRAS ZHAG DRUG CUS SMIN PA BZANG
NGO, ,TSOD MA DANG, KHU BCUD DU NI, SRAN CHUNG DANG, MON SRAN TZA
NA DANG, MON SRAN SDE'U DANG, RGYA

@212B SRAN DANG, MON SRAN NA GU BZANG NGO, ,BYA NA DANG, KHU BCUD
NI, RI BONG DANG, DGO BA DANG, 'UR BA DANG, BYA BAR TI RA DANG,
BRTA KA DANG, GONG MA SREG RNAMS KYI SHA BZANG NGO, ,TSOD MA NI
SHING PA TA LA'I LO MA DANG, BRTA KA DANG, KARKO TA LA

SOGS PA BZANG NGO, ,DE LA CHO GAR BSRUNG BA'I MDO NI, RIMS NA
BA'AM, RIMS BYANG NAS NYAMS MA BRTAS KYI BAR DU KHA ZAS LCI BA
DANG, BSIL BA DANG, CHU GRANG MO DANG, NYIN PAR NYAL BA DANG, MGO
MI 'THUB STE NGAL BAR GYUR PA RNAMS BSGRIMS TE BSDAD

PAR BYA'O, ,RIMS LA NAD BLA GNYAN 'BYUNG BA MGO 'KHOR BA DANG,
DBUGS MI BDE BA DANG, SKOM DAD CHE BA DANG, SKYUG PA LA SOGS PAR
GYUR NA, RIMS NYID LA GNOD PAR MI 'GYUR BA'I SO SO'I SMAN GANG
'OS PA RNAMS KYIS DE BSAL BAR BYA'O, ,RIMS

DRAG PO 'BYUNG DU MI BTUB CING CHO GA GZHAN GYIS MA SLON PA LA NI
SMAN CHEN PO LUS LA GDAGS PA DANG, SMAN GYI KHU BA'AM SNGAGS CHUS
KHRUS BYA BA DANG, ZHI BA'I CHO GA DANG, SBYIN SREG DANG, GTOR MA
SBYIN PA DANG, DKA' THUB SPYAD PA DANG, GRUB PA'I SNGAGS KYI

CHO GA RGYAS PAR BYA BA RNAMS KYIS ZHI BAR 'GYUR RO, ,RIMS NAD
BYUNG BA'I MTSAN MA NI, KHA ZAS 'DOD PA DANG, MGO G-YA' BA DANG,
SBRID PA 'BYUNG BA DANG, LUS YANG BA DANG, RDUL 'BYUNG BA DANG,
KHAR 'BYUNG BA RNAMS LA RTOGS PAR BYA'O, ,RIMS

NAD GSO BA'I LE'U STE LNGA PA RDZOGS SO,, ,,'CHI LTAS KYI LE'U
BSHAD PA, NAD PA ZAD PAR MA SHES TE, GYA TSOM DU SMAN GYI LAS
BYAS NA, NGAL GYI SNON DE LAS STO BAR ZAD DO, ,DE BAS NA PHRIN PA
DANG, 'CHI LTAS DANG, MTSAN MA 'DI GSUM LAS

TSE RTOGS PAR BYA'O, ,DE 'CHI LTAS NI 'CHI BAR 'GYUR BA DE'I
NGANG TSUL DANG, LUS KYI MDOG DANG, DBANG PO DANG, SPYOD PA'I
TSUL RNAMS 'GYUR BA GANG YIN PA DE DAG NI, MDOR NA SMAN PA MCHOG
GIS 'CHI LTAS SU RIG PAR BYA'O, ,DE LA DBANG PO RNAMS DON

@213A *, ,RNAMS LA LOG PAR 'DZIN LA, SMAN PA DANG MDZA' BO BLA MA
LA SDANG ZHING DGRA LA DGA' BAR GYUR PA GANG YIN PA DE NI 'CHI
BAR 'GYUR RO, ,NAM THANG BA LA SPRIN DANG, 'JA' DANG, GLOG MTHONG
ZHING, GZHAL MED KHANG DANG BZHON PA RNAMS

KYIS NAM MKHA' KHEBS PAR MTHONG BA GANG YIN PA DE NI 'TSO BAR MI
'GYUR RO, ,SKAR MA LHA MO SGRIB MED CES BYA BA DANG, SKAR MA GONG
CUG DANG, DGU TSIGS MI MTHONG BA DANG, SA CHEN PO GOM PA BRGYAD
KHOR KHOR YUG TZAM DU CHUNG NGUR MTHONG BA DE NI SROG GI

DBANG PO 'DAS ZIN PA YIN NO, ,NYIN PAR SKAR MA ME 'BAR BA 'DRA BA
MTHONG BA DANG, NYI MA'I MDOG KHA DOG SNA TSOGS SU MTHONG BA
DANG, RLUNG LA GZUGS YOD PAR MTHONG BA GANG YIN PA DE NI NGES PAR
'CHI BAR BSTAN TO, ,NYI MA 'CHAR BA'I NGOS LA BU GU

DOD PAR MTHONG BA DANG, MAR ME SHI BA'I DRI SNAR MI TSOR BA DE NI
'CHI BAR 'GYUR RO, ,ME LONG LA SOGS PA LA BDAG GI GZUGS BRNYAN
YAN LAG MA TSANG BAR MTHONG NGAM, YANG NA YE MED PAR MTHONG BA
DANG, SEMS CAN SNA TSOGS KYI CHA BYAD MTHONG NA

DE NI GSHIN RJE'I KHYIM NA GNAS PA YIN NO, ,MIG G-YON PA KHUNG DU
BROS PA 'AM, LCE NAG POR GYUR TAM, SNA'I DBYIBS 'GYUR RAM, MCHU
NAG POR GYUR CING DBYIBS NYAMS SAM, KHA MNAM POR GYUR PA GANG YIN
PA DE NI SPANG BAR BYA'O, ,

MIG DMAR POR GYUR PA DANG, MIG DMAR BAR GYUR PA DANG, MIG MI
'GYUR BA DANG, MCHI MAS GANG BA DANG, YA YOR GYUR PA DANG, SMIN
MA ZHUM PA DANG, YA YOR GYUR PA DE NI ROR GYUR PAR SHES PAR
BYA'O, ,BZHIN GYI MDOG DMAR PA DANG,

GNAG PA DANG, SER BA DANG, SDO SANGS SU GYUR PA DANG, NGO TSA MED
PA DANG, MDOG MI SDUG PAR GYUR PA DANG, DRAN PA NYAMS PA GANG YIN
PA DE'I TSE NI 'DAS ZIN PAR SHES PAR BYA'O, ,MGO BO LA BA LANG GI
LCI BA'I PHYE MAS STUG POR KHEBS PA

@213B LTA BUR SNANG BA DANG, SKRA BSHIG PA DANG, SEN MO DANG, SO
MDOG MI SDUG PAR GYUR CING ZHO BYUNG BAR GYUR NA, DE NI TSE ZAD
PAR SHES PAR BYA'O, ,DPRAL RTZA SER SKYA DANG, DUD KA DANG, DMAR
BA DANG, SNGO SANGS DANG, NAG PO DANG, DKAR PO LTA BUR

GYUR PA GANG LA SNANG BA NI GSHIN RJE'I KHYIM DU 'GRO BAR 'GYUR
RO, ,DPRAL BA LA SHIG 'GRO BA DANG, GTOR MA BYA ROG MI 'DOD PA
DANG, HA CANG GNYID CHE BA DANG, HA CANG GNYID MED PAR GYUR PA
DE'I TSE NI RING POR MI THUB PO, LONG BU DANG, PUS MO'I LHA

NGA DANG, DPRAL BA DANG, PHRAG PA DANG, MKHUR TSOS DANG, 'GRAM PA
DANG, MUR 'GRAM GYI SHA LHOD PA DANG, SHA 'PHYANG BAR GYUR BA
GANG YIN PA DE NI SROG RING POR MI THOGS PAR SPONG BAR 'GYUR RO,
,SHA BROS LA SKAD KYI GDANG SA CHE BAR GYUR PA DANG,

NYAMS STOBS YOD BZHIN DU SKAD ZHOM PAR GYUR PA DANG, SKRA MTSAMS
BYE BA GANG YIN PA DE 'CHI BA'I DUS KYI ZHAGS PAS ZIN PAR SHES
PAR BYA'O, ,KHA ZAS ZOS KYANG SHA BROS PA DANG, KHA ZAS MA ZOS
KYANG NYAMS STOBS SKYE BA DANG, BZHIN GYI MDOG

SNUM PAR GYUR TAM, KHA DOG GZHAN DU GYUR PA DE NI SROG GI DBANG
PO 'DAS ZIN PA YIN NO, ,GLO BUR DU DRI MI ZHIM PA DANG, DRI MI
ZHIM PA ZHIG TU GYUR TAM, SBRANG MA SNGON PO 'KHOR BAR GYUR NA DE
'CHI BAR 'GYUR RO, ,DA NI MTSAN MA'I BYE BRAG BSHAD DE, RMI

LAM DU LUS SNUM GYIS BYUGS PA DANG, LHO PHYOGS SU 'GRO BA DANG,
PHAG DANG, MA HE DANG, GCAN GZAN DANG, BONG BU DANG, RNGA MO LA
ZHON PA RMI LAM MI BZANG NGO, ,BUD MED SKRA BSHIG CING GOS NAG PO
DANG, DMAR BAG GYON PAS BCINGS TE DGOD

BZHIN DU LHO PHYOGS SU KHRID PA RMIS NA MI 'DOD PA YIN NO, ,GSHIN
DOG DANG, MU STEGS CAN GYI RAB TU BYUNG BA LA SOGS PA DANG PHRAD
PA DANG, DE DAG DANG 'GROGS PA DANG, SBRANG RTZI DANG, 'BRU MAR
'THUNG BA DANG, 'JI BAS LUS BYUGS TE GAR BYED PA

@214A *, ,RMIS NA MI BZANG NGO, ,RI DANG, BRAG LA SOGS PA LAS
LHUNG BA DANG, BCING BA DANG, GZHAN GYIS THUB PA DANG, BYA ROG LA
SOGS PAS MCHUS BTZUGS PA DANG, LHUNG BA RMIS NA MI DGE'O, ,LHA
STE'I SHUG TO DANG, RGYA

SKYEGS KYI SHING DANG, GROG MKHAR DANG, SHING PA RI PATTRA RNAMS
LA 'DZEGS PA DANG, 'BRU MAR DANG, SHING BAL DANG, 'BRU MAR BTZIR
BA'I TSIGS MA DANG, LCAGS RNYED PA RMIS NA MI RUNG BAR 'GYUR RO,
,RMI LAM NA BAG MA LEN PA DANG, ME TOG

DMAR PO'I PHRENG BA THOGS SHING GOS DMAR BAG GYON PA DANG, CHUS
KHYER BA DANG, SHA BTZOS PA ZA ZHING RMI BA NI MI 'DOD PA YIN NO,
,RMI LAM DU RNAM PA 'DI LTA BU DANG, GZHAN YANG RNAM PA SNA TSOGS
DE 'DRA BDAG MTHONG NA, MI NA PA NI NAD KYIS 'DEBS

PAR 'GYUR RO, ,NA BA NI 'CHI BAR 'GYUR RO,, ,,DA NI MTSAN MA
BZANG PO'I BYE BRAG BSHAD DE, LHA DANG, BRAM ZE DANG, RGYAL MTSAN
DANG, GDUGS DANG, KHYU BA DANG, ME TOG PADMA DANG, RGYAL PO DANG,
ME TOG DKAR PO DANG, GOS

DKAR PO DANG, CHU DANG BA DANG, ME 'BAR BA DANG, MDZA' BO GSON PO
DANG, MI DGE ZHING DES PA DANG, BUD MED RGYAN GYIS BRGYAN PA
MTHONG ZHING RMIS NA BZANG NGO, ,RMI LAM DU KHYU BA DANG, RTA
ZHON PA DANG, RI LA 'DZEG PA DANG, SHING 'O MA YOD PA DANG,

'BRAS BU YOD PA LA 'CHAG PA DANG, ME LONG DANG, SHA RJEN PA DANG,
ME TOG GI PHRENG BA RNYED PA DANG, CHU CHEN PO LAS BRGAL BA RMIS
NA, MI NA BAS NI NOR RNYED PAR 'GYUR, NAD PA ZHIG NA NI NAD MYUR
DU 'TSO BAR 'GYUR RO,, ,,DA NI PHRIN

PA'I PHYE BRAG BSHAD DE, PHRIN PA RIGS NGAN NAM, YAN LAG MA TSANG
BA'AM, MU STEGS CAN GYI RAB TU BYUNG BA LA SOGS PA'AM, ZHAGS PA
DANG, DBYIG PA LAG NA THOGS SHING, RGOD BAG TU GYUR PA DANG, GOS
DMAR PO DANG, NAG PO DANG,

@214B RNYING PA GYON PA DANG, KHYED RENG CAN DANG, 'DI RNAMS MI
'DOD PA YIN PAR BSHAD DO, ,PHRIN PA LAG PA NYED PA DANG, MCHI MA
ZAG PA DANG, MGO LUS MAR GYIS BYUGS PA DANG, RTZVA SHING GCOD PA
DANG, BUD MED DANG, MA NING PHRIN PAR 'OD BA DANG,

BUD MED KYI RTZIG GI MING DANG, LDAN PA SNA LA SOGS PA DANG, MA
NING GI RTZIG GI MING DANG LDAN BA, MIG LA SOGS PA LA LAG GIS NOM
PA DANG, PHO MTSAN GYI PHYOGS SU LAG PAS NOM PA DANG, BONG BU
DANG, RNGA MO DANG, MA HE ZHON TE 'ONGS PA DANG,

BSDAD CING DU:KHAR SMRA BA 'DI DAG NI MI RUNG BA YIN NO, ,DE DAG
LAS LDOG PA NI DGE BA YIN NO, ,SMAN PA NAD PA'I GAN DU 'GRO BAR
CHAS PA NA, GLANG PO CHE'I SKAD THOS PA DANG, 'BRUG SGRA DANG,
RNGA SGRA LA SOGS PA THOS PA DANG, RIN PO CHE DANG; ME TOG GI
PHRENG BA DANG,

SHA RJEN PA DANG, GDUGS DANG, BUM PA GANG BA LA SOGS PA MTHONG NA
BZANG NGO, ,SMAN PA CHAS TE 'GRO BA NA, PHO'I MING DANG LDAN PA,
BYA NGANG PA DANG, PHUG RON LA SOGS PA G-YON LOGS NA GNAS SHING
SNANG LA, MO'I MING DANG LDAN PA SKYUNG KA DANG, RI

SKEGS LA SOGS PA G-YAS LOGS NA GNAS SHING SNANG STE, NAD PA'I
KHYIM GYI NANG DU 'GRO BA'I TSE LEGS PAR BSU NA BYA BA DE DON DU
'GYUR BAR SHES PAR BYA'O, ,RTA BAB SA DANG, RGYAL MTSAN DANG,
SHING 'O MA CAN DANG, 'BRAS BU DANG ME TOG YOD PA'I SHING

MTHONG BA DANG, ,G-YAS LOGS SAM G-YON LOGS NAS BYA 'PHUR RAM 'DUG
CING SKAD SNYAN PA SGROG PA THAMS CAD KYANG DGE BA YIN NO, ,KHYI
DANG WA G-YAS PHYOGS SU SONG NA DGE'O, ,SROG CHAGS GO DHA DANG,
SBRUL DANG, KLU SBRUL MTHONG BA NI DUS

THAMS CAD DU MI 'DOD PA YIN NO, ,DE LTAR SMAN PA GANG GIS BSGRIMS
TE LEGS PAR BRTAGS SHING BYE BRAG PHYED PAR BYAS NAS LAS NGES PAR
RTZOM PA DE'I GRAGS PA NI DGE BA MANG PO TSOGS PA'I NANG DU ME
TOG GI PHRENG BA RNYING PA BZHIN DU MDZES PAR 'GYUR RO, ,

@215A *, ,'CHI LTAS KYI LE'U STE DRUG PA RDZOGS SO,, ,,DA NI
'KHRU BA GSO BA'I LE'U BSHAD PAR BYA'O, ,DE LA 'KHRU BA NI KHA
ZAS MI 'PHROD PA DANG, HA CANG LCI BA DANG, HA CANG SNUM PA DANG,
HA CANG RTZUB PA DANG, HA CANG TSA

BA ZA ZHING 'THUNG BA DANG, HA CANG MANG DU ZA BA DANG, HA CANG
NYUNG DU ZA BA LA SOGS PAS ME DROD MED PAR BYAS NAS, NAD GZHI
SHAS RNYED PA LAS 'KHRU BAR 'GYUR TE, DE YANG NAD GZHI GSUM RE
RES GYUR PA DANG, KUN 'DUS PA LAS GYUR PA DANG, MYA NGAN

LAS GYUR PA DANG, 'JIGS PA LAS GYUR PA DANG RNAM PA DRUG YOD DE,
DE DAG GI MTSAN MA YANG BSHAD PAR BYA STE, DE LA RLUNG LAS GYUR
PA'I 'KHRU BA'I MTSAN MA NI, PHYI SA 'I MDOG RTZA DMAR BA DANG,
DBU BA CAN DANG RTZUB PA DANG, NYUNG

DU NYUNG BAR 'GYUR BA DANG, YANG DANG YANG DU 'BYUNG BA DANG,
BE'U SNABS SU 'BYUNG BA DANG, 'KHROG PA DANG, SGRA DANG BCAS SU
'BYUNG BA RNAMS SO, ,MKHRIS PA LAS GYUR PA'I 'KHRU BA'I MTSAN MA
NI, PHYI SA'I MDOG SER BA DANG, DMAR BA

DANG; NAG PA DANG, SNGO BA DANG, LJANG GUR 'DUG PA DANG, SHIN TU
MNAM PA DANG, SLA BA DANG, GZHANG KHA TSA 'UR 'UR POR GYUR CING
'BRUM BA 'BYUNG BA DANG, SKOM DAD CHE BAR GYUR PA RNAMS YIN NO,
,BAD KAN LAS GYUR PA'I 'KHRU BA'I MTSAN MA NI, PHYI SA'I

MDOG DKAR BA DANG; DRI BSHUL BA DANG, BSKA BA DANG, SNUM PA DANG,
GRANG BA DANG, CHER MI 'KHROG PA DANG, YI GA 'CHU BA DANG, BRANG
TSA ZHING KHA NAS CHU 'BYUNG BA RNAMS YIN NO, ,NAD GZHI GSUM CHAR
'DUS PA LAS GYUR PA'I 'KHRU BA'I MTSAN MA NI,

PHYI SA PHAG TSIL 'DRA BA DANG, MAR DANG, 'BRU MAR 'DRA BA DANG,
SHA BKRUS PA'I KHU BA 'DRA BA RNAMS YIN TE GSO DKA' BAR SHES PAR
BYA'O, ,PHYI SA SBRANG RTZI 'DRA BA DANG, MAR DANG 'BRU MAR 'DRA
BA DANG, MCHIN PA'I DUM BU 'DRA BA 'BYUNG BA DANG, 'O MA 'DRA BA

@215B DANG; SHA BRDUNGS BRDUNGS PA 'DRA BA DANG, TSON SNA TSOGS
SU 'DUG PA DANG, DRI SHIN TU DKU BA DANG, ZHAG TSIG TSIG PO YOD
PA NI MI 'TSO, GZHANG KHAR 'BRUM BA 'BYUNG BA DANG, GZHANG PHYIR
BYUNG BA DANG, SHA ZAD PA DANG, DBUGS MI BDE BA

LA SOGS PA'I NANG BLA GNYAN GYIS THEBS PA DANG, ME DROD NYAMS PA
DANG, THER ZUG TU LTO GANG BA DANG, MKHAL RKED NA BA RNAMS KYANG
MI 'TSO BA'I MTSAN MA YIN NO, ,'JIGS PA DANG, MYA NGAN GNYIS LAS
GYUR PA'I 'KHRU BA'I MTSAN MA NI,

RLUNG LAS GYUR PA'I 'KHRU BA'I MTSAN MA DANG 'DRA BAR SHES PAR
BYA STE, DE GNYIS LA YANG RLUNG BSAL BA'I CHO GA BYA ZHING DGA'
BA BSKYED PA DANG SNYING MAL DU DBAB PAR BYA'O, ,DE LTAR 'KHRU BA
RNAM PA DRUG PO THAMS CAD KYANG, SMIN PA DANG, MA SMIN

PA'I BYE BRAG GIS RNAM PA GNYIS SU 'GYUR TE, DE LA 'KHRU BA SMIN
PA LA NI, SMYUNG BA'I CHO GA DANG, SKYUG PA'I CHO GA GO RIM BZHIN
DU BYA'O, ,'DI'I SKOM DANG, ZAS NI BCA' SGA DANG, BA LE KA SKOL
BA'I KHU BA DANG, KHA ZAS YANG BA'I BAG

DGE'O, ,'KHRU BA MA SMIN PA BCAD SNGAS NA SKRAN DANG MDZE LA SOGS
PA'I NAD DU 'GYUR TE, DE LA 'KHRU BA MA SMIN PA NI, PHYI SA CHU'I
NANG DU BTANG NA ZHABS SU 'GRO BAR 'GYUR RO, ,'KHRU BA SMIN PA NI
CHU'I NANG DU BTANG NA STENG DU 'ONG ZHING BYER BAR 'GYUR

RO; ,DE LA 'KHRU BA MA SMIN PA LA NI SMYUNG BA'I CHO GA DANG
SKYUG PA'I CHO GA GO RIM BZHIN DU BYA'O, ,'DI'I SKOM DANG, ZAS NI
BCA' SGA DANG, BA LE KA SKOL BA'I KHU BA DANG, KHA ZAS YANG BA'I
BAG DGE'O, ,'KHRU BA MA SMIN PA GCAD PA SNGAS NA,

SKRAN DANG, MDZE LA SOGS PA'I NAD DU 'GYUR TE, DE BAS NA THOG MAR
AA RU RAS BKRUS LA PHYI SA BCAD PA'I CHO GA BYAS NA BZANG NGO,
,DE LA BCAD PA'I THABS NI, PI PI LING LA SOGS PA'I SDE TSAN SNGAR
BSHAD PA RNAMS SKOL BA'I SMAN GYI KHU BA

@216A *, ,LAS GZHI BLANGS TE, 'BRAS THUG DANG, KHU BCUD BYAS PA
'AM, DAR BA'I THUG PA BLUD DO, ,DE LA DAR BA'I THUG PA JI LTAR
SBYAR BA'I THABS NI 'OG NAS ZHIB TU STON TO, ,YANG NA YUNG LA
SOGS PA'I SDE TSAN NAM, SHU

DAG LA SOGS PA'I SDE TSAN SKOL BA'I KHU BA LAS GZHI BLANGS LA
'BRAS THUG BYAS TE BLUD NA 'KHRU BA MA SMIN PA ZHI BAR 'GYUR RO,
,YANG NA BCA' SGA DANG, BONG NGA DKAR PO DANG, SHING KUN DANG,
GLA SGANG DANG, DUG MO NYUNG DANG, KRU TRUG TRES RNAMS

LHAN CIG TU SBYAR BA DANG, GLA SGANG DANG, TE DZE BA TI DANG, BA
THA DANG, PI PI LING DANG, DUG MO RNAMS LHAN CIG TU SBYAR BA
DANG, ,RGYAM TSA DANG, DUG MO NYUNG GI 'BRAS BU DANG, SHU DAG
DANG, PU TZE SHEL RNAMS LHAN CIG TU SBYAR BA DANG, RTZABS RU TSA

DANG; SHU DAG DANG, AA RU RA DANG, BA TH'A DANG, BYI DANG KA DANG
BCA' SGA RNAMS LHAN CIG TU SBYAR BA DANG, SUG SMEL DANG, DUG MO
NYUNG GI 'BRAS BU DANG, SHA BA RA'I SENG PHROM DANG, YUNG DANG,
SKYER PA RNAMS LHAN CIG TU SBYAR BA DANG, DUG MO

NYU NGA GI SHUN LPAGS DANG, BONG NGA DKAR PO DANG, BCA' SGA DANG,
GLA SGANG RNAMS LHAN CIG TU SBYAR BA DANG, SMIN PAR BYED PA'I
SMAN GYI SBYOR BA DRUG PO 'DI DAG LAS GANG YANG RUNG BA SKOL BA'I
KHU BA BLUD DO, ,YANG NA SMAN GYI SBYOR BA 'DI DAG LAS

GANG YANG RUNG BA ZHIB TU BTAGS PA'I PHYE MA CHU GTZANG MAR BSKOL
BA'AM, CHANG NGAM RTZABS SKYUR PO'I NANG DU BTAB STE BLUD DO,
,YANG NA, TSA BA GSUM DANG, BONG NGA DKAR PO DANG, SHING KUN
DANG, SHU DAG DANG, KHA RU TSA DANG, AA RU RA RNAMS ZHIB TU

BTAGS PA'I PHYE MA CHU SKOL BA'I NANG DU BTAB STE BLUD NA 'KHRU
BA MA SMIN PA TSABS CHEN PO SEL BAR BYED DO, ,YANG NA, SHU DAG
DANG, BILBA DANG, PI PI LING DANG, BCA' SGA DANG, RU RTA DANG, GO
SNYOD DANG, KU LA KA DANG, BYI DANG KA RNAMS ZHIB TU

@216B BTAGS PA'I PHYE MA CHU SKOL BA'I NANG DU BTAB STE 'THUNGS
NA 'KHRU BA 'CHAD DO, ,DA NI 'KHRU BA SMIN PA'I CHO GA BSHAD DE,
DE LA PHO BA'I DROD CHUNG STE, 'KHRU BA SMIN PA YANG DANG YANG DU
'BYUNG BAR GYUR PA LA NI, GCOD SMAN GYI CHO GA SMYUR TE BYA'O,
,DE LA

GCOD PA'I SMAN NI LDUM BU SA MANG GA DANG, SHING SHALMA LI'I LO
MA DANG, SENG PHROM DANG, PA THA DANG, DHA TH'A DANG, DA TA KA'I
ME TOG RNAMS LHAN CIG TU SBYAR BA DANG, SHING LVANG KO DANG,
GANDHA PRI YAm KU DANG, ME TOG PADMA DANG, TI RI TRA DANG,
BILBA'I

SHING TEG GI SHEGS MA RNAMS LHAN CIG TU SBYAR BA DANG, SHING DIR
GHA BRINTI'I SHUN LPAGS DANG, BCA' SGA DANG, SHING MNGAR RNAMS
LHAN CIG TU SBYAR BA DANG, DUG MO NYUNG GI SHUN LPAGS DANG, BAL
PHO SE'U DANG, SENG PHROM DANG, DHA TA KI

DANG; GANDHA MA LIG LHAN CIG TU SBYAR BA DANG, SMAN GYI SBYOR BA
'DI BZHI LAS GANG YANG RUNG BA ZHIB TU BTAGS PA'I PHYE MA 'BRAS
BKRUS PA'I KHU BA SBRANG RTZI DANG SBYAR BA'I NANG DU BTAB STE
'THUNGS NA 'KHRU BA SMIN PA GCOD PAR 'GYUR RO, ,YANG NA 'KHRU BA
SMIN

PA LA; GLA SGANG BSKOL BA'I KHU BA BSGRANGS PA SBRANG RTZI DANG
SBYAR TE BLUD DO, ,DE BZHIN DU SENG PHROM LA SOGS PA'I SDE TSAN
DANG, AAMA PA SHTA LA SOGS PA'I SDE TSAN SNGAR BSHAD PA'I YON TAN
CHEN PO 'DI GNYIS LAS GANG YANG RUNG BA CIG BSKOL BA'I KHU BA

BSGRANGS PA SBRANG RTZI DANG SBYAR TE BLUD DO, ,YANG NA TAm PA LA
DANG, ME TOG PADMA'I 'DAB MA DANG, SHING RO TSA BA'I SHUN LPAGS
RNAMS LHAN CIG TU SKOL BA'I KHU BA BSGRANGS PA, PADMA'I ZE BA
DANG SBRANG RTZI DANG SBYAR TE 'THUNGS NA GCOD PAR 'GYUR RO,
,SHING

N+YA GRO DHA LA SOGS PA'I SDE TSAN SNGAR BSHAD PA ZHIB TU BTAGS
PA'I PHYE MAS PHYE SREG PA'I KHO PA BKANG LA, SNOD KHA BCAD PA'I
NANG DU BTZOS PA'I KHU BA BSGRANGS PA, SBRANG RTZI DANG KHA RA
DANG SBYAR TE 'THUNGS NA DMU RDZINGS SEL BAR BYED CING, 'KHRU BA
GCOD DO, ,

@217A *, ,YANG NA RTZA BA LNGA PA DANG, BA LA DANG, BILBA DANG,
'U SU'I 'BRAS BU DANG, AUTPAL DANG, BCA' SGA RNAMS SKOL BA'I KHU
BA LAS GZHI BLANGS PA'I 'BRAS THUG BAL PO SE'US SKYUR POR BYAS
PA'AM, YANG NA KHA RA DANG, SBRANG

RTZI DANG, RGUN LA SOGS PAS MNGAR BAR BYAS PA BLUD DO, ,YANG NA
KATPAL DANG, BONG NGA DKAR PO DANG, GLA SGANG DANG, DUG MO NYUNG
DANG, BCA' SGA RNAMS SKOL BA'I KHU BA BSGRANGS PA SBRANG RTZI
DANG SBYAR TE BLUD NA, MKHRIS PA LAS GYUR PA'I 'KHRU BA

SEL TO, ,YANG NA AUTPAL DANG, DHA TA KA'I ME TOG DANG, BCA' SGA
DANG, BAL PO SE'U'I SHUN LPAGS RNAMS LHAN CIG TU SBYAR BA DANG,
LDUM BU SA MANG GA DANG, AUTPA LA DANG, PADMA DANG, SENG PHROM
DANG, CHU SHING GI 'BRAS BU'I KHU BA DANG, TIL RNAMS

LHAN CIG TU SBYAR BA DANG, DUG MO NYUNG DANG, GLA SGANG DANG,
RTZA MKHRIS DANG, SKYER KHAndA RNAMS LHAN CIG TU SBYAR BA DANG,
PADMA'I RTZA BA DANG, TZAN DAN DKAR PO DANG, SENG PHROM DANG,
AUTPA LA DANG, BCA' SGA RNAMS LHAN CIG TU SBYAR BA DANG, BA THA
DANG,

BYI TSER DANG, BCA' SGA DANG, SHING LVANG KHO DANG, DZAMB'U'I
SHING TOG GI RUS PA DANG, KATPAL RNAMS LHAN CIG TU SBYAR BA DANG,
BILBA DANG, SKYER PA'I SHUN LKOGS DANG, BYI TSER DANG, BA LA
RNAMS LHAN CIG TU SBYAR BA DANG, DHA TA KI DANG, BONG NGA DKAR PO

DANG; BCA' SGA DANG, DUG MO NYUNG GI SHUN LBAGS DANG, 'BRAS BU
DANG, SKYER KHAndA RNAMS LHAN CIG TU SBYAR BA DANG, KATPAL DANG,
SHING MNGAR DANG, SENG PHROM DANG, BAL PO SE'U 'I SHUN LPAGS
RNAMS LHAN CIG TU SBYAR BA DANG, SHING LVANG [?] KHO DANG,

DHA TA KA'I ME TOG DANG, LDUM BU SA MANG GA DANG, PADMA RNAMS
LHAN CIG TU SBYAR BA DANG, DUG MO NYUNG GI SHUN LBAGS DANG, SKYER
PA DANG, PA THA DANG, PI PI LING GI RTZA BA DANG, BCA' SGA RNAMS
LHAN CIG TU SBYAR BA DANG, SMAN GYI SBYOR BA BCU PA 'DI DAG LAS

@217B GANG YANG RUNG BA ZHIB TU BTAGS PA'I PHYE MA 'BRAS BKRUS
PA'I KHU BA SBRANG RTZI DANG SBYAR BA'I NANG DU BTAGS TE 'THUNGS
NI MKHRIS PA LAS GYUR PA'I 'KHRU BA SEL TO, ,MKHRIS PA LAS GYUR
PA'I 'KHRU BA YOD BZHIN DU, ,MKHRIS PA DANG MI 'PHROD PA'I KHA
ZAS ZOS PAS

KHRAG 'KHRUGS PAR BYAS NAS, KHRAG LAS GYUR PA'I 'KHRU BA TSABS
CHEN POR GYUR PA LA NA KHRAG LUD PA'I NANG SEL BA'I CHO GA SMYUR
TE BYA'O, ,DE LA KHRAG LUD PA'I NAD BSAL BA'I CHO GA NI, BTUNG BA
DANG, KHA ZAS DANG, MAS BTANG BA KUN LA YANG RA'I 'O MA

DANG SBYAR BAR BYA'O, ,BA YA SYA DANG, THAL TRES DANG, SENG PHROM
DANG, KHA RA DANG, SHING MNGAR RNAMS ZHIB TU BTAGS PA'I PHYE MA
'O MA GRANG MO DANG SBRANG RTZI SBYAR BA'I NANG DU BTAB STE
'THUNGS NA YANG KHRAG NAD LAS GYUR PA'I 'KHRU BA SEL TO, ,POG
DANG,

RGYA SHUG DANG, SHING DZAMB'U DANG, BI YAL DANG, AA MRA DANG,
AARDZU NA RNAMS LAS GANG YANG RUNG BA'I SHUN LPAGS ZHIB TU BTAGS
PA'I PHYE MA, 'O MA DANG, SBRANG RTZI SBYAR BA'I NANG DU BTAB STE
'THUNGS NA YANG, KHRAG NAD LAS GYUR PA'I 'KHRU BA

SEL TO, ,AUTPA LA DANG, AA MANGGA DANG, CHU SHING GI 'BRAS BU
DANG, PADMA'I ZE BA RNAMS LHAN CIG TU SBYAR BA DANG, TI LA DANG,
SHA BA RA'I SENG PHROM DANG, SHING MNGAR DANG, SA MAm GA DANG,
THAL TRES DANG, AUTPA LA RNAMS LHAN CIG TU SBYAR BA DANG,

AUTPA LA DANG, SHALMA LA'I SHUN LPAGS DANG, SHING MNGAR DANG, SHA
BA RA'I SENG PHRO MA DANG TIL RNAMS LHAN CIG TU SBYAR BA DANG,
SMAN GYI SBYOR BA 'DI DAG GSUM LAS GANG YANG RUNG BA BTAGS PA'I
PHYE MA 'O MA DANG SBRANG RTZI SBYAR BA'I NANG DU BTAB STE
'THUNGS

NA YANG KHRAG NAD LAS GYUR PA'I 'KHRU BA SEL TO, ,TZAN DAN DKAR
PO 'AM, GANDHA PRI YAm KU GNYIS LAS GANG YANG RUNG BA'I PHYE MA
'BRAS BKRUS PA'I KHU BA SBRANG RTZI DANG, KHA RA SBYAR BA'I NANG
DU BTAB STE 'THUNGS NA YANG KHRAG NAD LAS GYUR PA'I 'KHRU BA

@218A *, ,SEL TO, ,YANG NA CHAR PA'I CHU DANG, SBRANG RTZI DANG,
BU RAM GYI DBU BA SBYAR BA'I NANG DU DUG MO NYUNG GI SHUN LPAGS
ZHIB TU BTAGS PA'I PHYE MA BTAB STE 'THUNGS NA YANG KHRAG NAD LAS
GYUR PA'I 'KHRU BA SEL TO, ,YANG

NA SHING MNGAR DANG, AUTPA LA DANG, CHU SRIN GYI SEN MO DANG, KHA
RA RNAMS KYI PHYE MA LHAN CIG TU SBYAR BA BTANG NGO, ,KHRAG TSAD
DANG, PHYI SA THAL BA SNREL ZHI BYUNG BA LA NI 'O MA'I NANG DU
'BRAS BU GSUM GYI PHYE MA BTAB PA'AM, YANG NA 'O

MA BZHOS MA THAG PA DRON MO CI RAN BAR 'THUNGS TE LAN MANG DU
'KHRUS NA ZHI BAR 'GYUR RO, ,BAD KAN LAS GYUR PA'I 'KHRU BAS GNOD
PAR GYUR PA LA NI, KHA ZAS SMAN BU TI KA DANG, TSA BA GSUM DANG,
BILBA DANG, KRU TRUG TRES DANG, DAR BA DANG,

BAL PO SE'U DANG, SHING KUN RNAMS DANG LEGS PAR SBYAR BA'I KHU
BCUD DANG LDAN PA BZA' BAR BYA'O, ,DBYI MONG DANG, BONG NGA DKAR
PO DANG, RU RTA DANG, BA THA DANG, PU TZE SHEL RNAMS LHAN CIG TU
SBYAR BA DANG, AA RU RA DANG, GLA SGANG DANG, BCA' SGA

DANG; BILPA DANG, KARKA TI KA RNAMS LHAN CIG TU SBYAR BA DANG,
KRU TRUG TRES DANG, PI PI LING DANG, PI PI LING GI RTZA BA DANG,
PI PI LING CHEN PO RNAMS LHAN CIG TU SBYAR BA RNAMS DANG, BYI
DANG KA DANG, SHU DAG DANG, SHANG SHING DANG, 'U SU'I

'BRAS BU DANG, TSA BA GSUM PO RNAMS LHAN CIG TU SBYAR BA STE SMAN
GYI SBYOR BA 'DI BZHI LAS GANG YANG RUNG BA LHAN CIG TU SKOL BA'I
KHU BA BLUD NA YANG BZANG STE, ME DROD DANG NYAMS STOBS BSKYED
DO, ,YANG NA AA RU RA DANG, KRU TRUG TRES DANG, PA THA DANG,

SHU DAG DANG, PI PI LING GI RTZA BA DANG, DUG MO NYUNG DANG, BCA'
SGA RNAMS SKOL BA'I KHU BA DRON MO'AM, YANG NA DE DAG GI PHYE
MA'I SMAN BYAS NA BAD KAN LAS GYUR PA'I 'KHRU BA SEL TO, ,SHING
AAm KO TA'I RTZA BA DANG, SKYER BA RNAMS LAS SRANG RE RE BTAGS TE

@218B CHAR PA'I CHUS BRDZIS LA ZHO GNYIS TZAM RENG BUR BYAS TE
MAS BTANG NA 'KHRU BA THAMS CAD KYANG SEL BAR BYED DO, ,BILBA
DANG, GLA SGANG DANG, DHA TA KA'I ME TOG DANG, PA TH'A DANG, BCA'
SGA RNAMS KYI PHYE MA DANG, CHU SHING GI 'BRAS BU'I KHU BA RNAMS
CHA MNYAM

LA BU RAM DANG, DAR BA SBYAR BA'I NANG DU BTAB STE 'THUNGS NA
YANG 'KHRU BA GCOD DO,, ,,DA NI RLUNG LAS GYUR PA'I 'KHRU BA'I
CHO GA BSHAD DE, KHRAG DANG, PHYI SA BYUNG BA'I RJES LA RLUNG GI
MTHUS PHYI SA 'GAGS TE BE'U SNABS DBU BA 'DRA BAR 'BYUNG ZHING,

'KHROG PA'I NAD KYI MING NI BE'U SNABS SU 'BYUNG ZHING 'KHREG PA
ZHES BYA STE, DE LA NI ME DROD CHEN PO ZHIG NA, KRU TRUG TRES
DANG, BILBA 'O MAR SKOL BA'I KHU BA, BU RAM DANG, TIL MAR DANG
SBYAR TE NANG PAR 'THUNGS NA, PHYI SA 'GAGS PA BDE BAR 'GYUR RO, ,

'O MA BSKOL TE PHYUNG BA'I NANG DU, PI PI LING GI PHYE MA'AM,
YANG NA NA LE SHA MA GYI PHYE MA BTAB STE ZHAG GSUM GYI BAR DU
'THUNGS NA BE'U SNABS SU 'BYUNG ZHING 'KHREG PA YUN RING DU LON
PA YANG SEL TO, ,TIL MAR DANG, MAR DANG, SBRANG RTZI DANG, KHA RA
DANG,

BCA' SGA DANG, BU RAM GYI KHU BA RNAMS LHAN CIG TU SBYAR LA
DKRUGS TE 'THUNGS NA YANG DE MA THAG TU BE'U SNABS SU 'BYUNG
ZHING 'KHREG PA SEL TO, ,DHA TA KA'I ME TOG DANG, RGYA SHUG GI LO
MA DANG, SHING KA PITTHA DANG, DRUB MAR CANG DANG, SENG PHROM
RNAMS KYI

PHYE MA ZHO DANG SBYAR TE 'THUNGS NA YANG BE'U SNABS SU 'BYUNG
ZHING 'KHREG PAS NYAM THAG PA SEL TO, ,BILBA'I 'BRAS BU'I SHAGS
MA DANG, BU RAM DANG, SENG PHROM DANG, TIL MAR DANG, NA LE SHAM
RNAMS LHAN CIG TU SBYAR TE, ZOS NA YANG BE'U SNABS SU

'BYUNG ZHING, 'KHREGS PAS DUB PAR GYUR PA MYUR DU SEL ZHING BDE
BAR 'GYUR RO, ,DES KYANG ZHI BAR MA GYUR NA, SHING MNGAR DANG,
TIL MAR MAS BTANG BA'I CHO GA NI, SHING SHAL MA LI'I LO MA BTZOS
DKRIS LA 'JIM PAS G-YOGS TE, ME MAR MUR

@219A *, ,GYI NANG DU BCUG LA, 'JIM PA NI SKAMS, LO MA NI TSOS
PAR GYUR NAS, LO MA DE GTUN GYI NANG DU ZHIB TU BRDUNGS PA'I PHYI
MA, MAR DANG, SHING MNGAR GYI PHYE MA DANG LDAN PAR 'O MA SRANG
SUM CU RTZA GNYIS BSKOL TE PHYUNG BA'I NANG

DU BRDZIS PA'I MING NI MAS BTANG BA'I SMAN 'JAM ZHING 'KHYIL BA
ZHES BYA 'DI MAS BTANG NA, RIMS DANG, MKHRIS PA LAS GYUR PA'I
'KHRU BA SEL ZHING, SKRAN DANG, TSAD RNYING 'JOMS PAR BYED LA,
PHO BA'I NAD DANG, SKRANGS PA MED PAR BYED DO, ,DA NI

PHO BA'I ME DROD NYAMS PA GSO BA'I CHO GA BSHAD DE, ME DROD BRI
NAS NAD GZHI RNAMS KYIS PHO BA'I ME DROD DKRUGS PA LAS, PHO BA'I
ME DROD 'KHRUGS PA'I NAD, RLUNG DANG MKHRIS PA DANG, BAD KAN GSUM
SO SO LAS GYUR PA DANG, KUN 'DUS

PA LAS GYUR PA RNAM PA BZHIR GYUR TE, DE DAG MTSAN MA DANG GSO
BA'I THABS NI 'KHRU BA DANG 'DRA'O, ,DE LA RLUNG LAS GYUR PA'I
PHO BA'I ME DROD 'KHRUGS PAR GYUR PA'I MTSAN MA DANG, GSO BA'I
THABS NI, RLUNG LAS GYUR PA'I 'KHRU BA'I MTSAN MA DANG

GSO BA'I THABS DANG 'DRA'O, ,MKHRIS PA LAS GYUR PA DANG, BAD KAN
LAS GYUR PA DANG, KUN 'DUS PA LAS GYUR PA YANG DE BZHIN DU SO SOR
SBYAR RO, ,DE LA ME DROD BSKYED PA'I THABS NI, SMAN AA DZA MO
DANG, KRU TRUG TRES DANG, DBYI MONG DANG,

TSA BA GSUM DANG, RGYAM TSA DANG, SNGAR BSHAD PA'I THAL BA RNAM
GNYIS DANG, PI PI LING GI RTZA BA DANG, SHING KUN RNAMS SHING TOG
KHA LUNG GI KHU BAS RI LUR BYAS TE ZOS NA ME DROD SKYED PAR BYED
DO, ,'BRAS BU GSUM DANG, GA BYE'I 'BRAS BU DANG,

TSA BA GSUM DANG, RGYAM TSA DANG, KHA RU TSA DANG, RTZABS RU TSA
RNAMS BTAGS TE RDZE'U KHA SBYAR GYI NANG DU BTAB STE 'THUNGS NA,
SKYA RBAB KYI NAD DANG, PHO BA'I NAD DANG, SKRAN DANG, ZUG CING
NA BA RNAMS SEL TO, ,SMAN LA LA PHUD DANG, TSA BA GSUM

@219B DANG; RGYAM TSA DANG, GO SNYOD RNAM GNYIS DANG, SHING KUN
RNAMS KYI PHYE MA MAR KHU DANG BRDZIS PA KHA ZAS KYI SNGA ROL TU
ZOS NA, RLUNG SEL CING ME DROD SKYED DO, ,SHU TI DANG, 'U SU'I
'BRAS BU DANG, PA TH'A DANG, BILBA DANG, KRU TRUG TRES DANG,

BCA' SGA DANG, LA LA PHUD DANG, PI PI LING GI RTZA BA DANG, RGYA
SHUG GI 'BRAS BU RNAMS KYI PHYE MA, MAR DANG, ZHO MAR GYI BZHI
'GYUR DANG, LDUM BU CANG GE RI'I KHU BA MAR GYI BZHI 'GYUR DANG,
'DI RNAMS SKOL LA MAR NYI TSE LUS PAR BYAS TE JI

RAN PAR 'THUNGS NA, PHO BA'I NAD DANG, GZHANG 'BRUM DANG, GZHANG
BYUNG BA DANG, GCIN SRI BA DANG, LTO SBOS PA DANG, BE'U SNABS SU
'BYUNG ZHING 'KHREG PA DANG, DBUGS MI BDE BA DANG, SKYA RBAB KYI
NAD DANG, SKOM PA'I NAD DANG, LUD PA

DANG; DRAG TU SKYU GCING 'CHAD DU MI BTUB PA RNAMS SEL CING YI GA
'BYE BAR BYED DE, MKHRIS PA LAS GYUR PA'I PHO BA'I ME DROD
'KHRUGS PA'I NAD LA NI, SKYER PA'I KHAndA DANG, BONG NGA DKAR PO
DANG, BILBA DANG, BYI TSER GYI SHUN LPAGS DANG, BYI

TSER GYI 'BRAS BU DANG, GLA SGANG DANG, P'A TH'A DANG, DHA TA KI
DANG, PU TZE SHEL DANG, BCA' SGA RNAMS KYI PHYE MA CHAR PA'I CHU
SBRANG RTZI DANG SBYAR BA'I NANG DU BTAB STE 'THUNGS NA, GZHANG
'BRUM DANG, BE'U SNABS SU 'BYUNG ZHING 'KHREG PA DANG, KHRAG NAD

DANG; MKHAL RKED NA BA DANG GZHANG NAD RNAMS SEL TO, ,DUG MO
NYUNG GI SHING DANG, TSA BA GSUM DANG, GLA SGANG DANG, RTZA
MKHRIS DANG, PU TZE SHEL RNAMS CHA MNYAM PA DANG, KRU TRUG TRES
CHA'I NYIS 'GYUR DANG, DUG MO NYUNG GI SHUN LPAGS CHA'I

BCU DRUG 'GYUR DANG, 'DI RNAMS KYI PHYE MA 'BRAS BKRUS PA'I KHU
BA DANG SBYAR TE 'THUNGS NA, PHO BA'I NAD DANG, MIG SER DANG,
SKYA RBAB KYI NAD DANG, GCIN NAD DANG, YI GA 'CHUS PA DANG, 'KHRU
BA DANG, SKRAN DANG, SKEM PA'I NAD DANG RIMS

@220A *, ,SEL TO, ,BAD KAN LAS GYUR PA'I PHO BA'I ME DROD 'KHRUGS
PA'I NAD LA NI, SMAN SHA THI DANG, TSA BA GSUM DANG, AA RU RA
DANG, THAL BA RNAM GNYIS DANG, PI PI LING GI RTZA BA DANG, KHA
LUNG GI 'BRAS BU DANG, RGYAM TSA

RNAMS KYI PHYE MA CHU BSKOL TE PHYUNG BA'I NANG DU BTAB STE
'THUNGS NA ZHI BAR 'GYUR RO, ,MA DHU KA'I ME TOG BSKOL TE GDUS
PA'I KHU BA BSGRANGS PA'I NANG DU SBRANG RTZI DE'I BZHI CHA BLUGS
PA SBYAR TE, BUM PA'I NANG PADMA'I RTZA BA DANG, ,AA KA RU DANG,
TIL MAR

RNAMS SBYAR BAS BYUGS PA'I NANG DU BLUGS TE ZLA BA GCIG GI BAR DU
NAS KYI NANG DU BZHAG PA LAS RAN PAR 'THUNGS NA ME DROD SKYED DO,
,PI PI LING GI RTZA BA DANG, KRU TRUG TRES DANG, AA RU RA DANG,
PI PI LING DANG, BYI TANG GA RNAMS LHAN CIG TU SBYAR BAS

RDZA MA RI NANG DU BSKUS LA, DE'I NANG DU NGAR BA BLUGS TE, NAS
KYI NANG DU ZLA BA GCIG GI BAR DU BZHAG PA LAS RAN PAR 'THUNGS NA
PHO BA'I NAD DANG, GZHANG 'BRUM DANG, LUNG PA DANG, SKRAN DANG
SRIN BU RNAMS SEL TO, ,DE LTAR PHO BA'I ME DROD 'KHRUGS

PA'I NAD KYIS THEBS PA LA NI MDOR NA TSABS CHE CHUNG LA SOGS PA
LAS DPAGS TE SHIN TU BYE BRAG PHYED PAR BYAS NAS, ME DROD BSKYED
PA'I KHA ZAS DANG, BTUNG BA DANG, SMAN GYI PHYE MA DANG, SMAN GYI
KHU BA BTUNG BA DANG, SMAN MAR LA SOGS PA CI RIGS PAR

BTANG NGO, ,'KHRU BA DANG, PHO BA'I ME DROD 'KHRUGS PA'I NAD LAS,
SRIN BU'I NANG 'BYUNG BA'I PHYIR, DE 'OG TU SKABS 'DIR, SRIN BU'I
NAD KYI BYE BRAG DANG, DE'I MTSAN MA DANG, GSO BA'I THABS BSHAD
DE, DE LA SRIN BU'I NAD KYI MTSAN MA NI, RIMS

NA BAR 'GYUR BA DANG, SHA MDOG NGAN PA DANG, RU SHING NA BA DANG,
SNYING NA BA DANG, LUS SPRING [?] PA DANG, MGO 'KHOR BA DANG, KHA
ZAS MTHONG NA YID DU MI 'ONG BA DANG, 'KHRU BAR GYUR NA, STOR
SRIN BU SKYES PA'I MTSAN MA YIN NO, ,DE GSO BA'I THABS NI,

@220B SMAN BYI TANG GA DANG, RGYAM TSA DANG, NAS TSIG 'KHUS PA'I
THAL BA DANG, KAMPI LYA GA DANG AA RU RA RNAMS ZHIB TU BTAGS PA'I
PHYE MA DAR BA DANG SBYAR TE 'THUNGS NA, SRIN BU THAMS CAD SEL
TO, ,SHI KRU DANG, SKYER PA DANG, MU SHA PARnI DANG, GLA SGANG
DANG, 'BRAS

BU GSUM DANG, 'DI RNAMS SKOL BA'I KHU BA'I NANG DU, PI PI LING
DANG BYI TANG GA'I PHYE MA BTAB STE SBYAR BA 'THUNGS NA YANG SRIN
BU SEL TO, ,SU SHA PARnI BTAGS PA'I PHYE MA DANG, 'BRAS BSREGS
PA'I KHU BA ZOS LA, TSAL NAN DU RTZABS SKYUR PO 'THUNGS NA YANG

SRIN NAD SBYANG NGO, ,BYI TANG GA'I PHYE MA SBRANG RTZI DANG
SBYAR TE ZOS NA YANG SRIN BU SEL TO, ,SHING PA RI BHADA [?] TRA
KA'I LO MA'I KHU BA SBRANG RTZI DANG SBYAR TE 'THUNGS NA YANG
SRIN BU SEL TO, ,YANG NA 'BRAS BU GSUM DANG, SHU DAG DANG,
DANDA'I RTZA BA DANG, KAm PA LYA

KA RNAMS KYI PHYE MA MAR DANG, BA GCIN MAR GYI BZHI 'GYUR GYI
NANG DU BSKOL LA, BA GCIN DU BAR BYAS NAS TSIGS MA BTZAGS PA'I
MAR JI RAN PAR 'THUNGS NA YANG SRIN BU SEL TO, ,'KHRU BA GSO BA'I
LE'U STE BDUN PA RDZOGS SO,, ,,DE LA

KHRAG LUD PA'I NAD NI, NYI MA DANG ME LA SOGS PA'I TSA BA BSTEN
PA DANG, KHA ZAS LA SOGS PA TSA CHES PA DANG, SKYUR BA DANG, LAN
TSVA DANG, THAL BA RNON PO'I SMAN DANG, RO TSA BA'I BAG ZOS PAS,
MKHRIS PA 'KHRUG PAR GYUR PA LAS MCHIN PA DANG,

MCHER PA'I NANG NA KHRAG GNAS PA LUD PAR GYUR TE, YAR YANG 'BYUNG
LA MAR YANG 'BYUNG BAR 'GYUR RO, ,DE LA RLUNG LAS GYUR PA'I KHRAG
LUD PA'I MTSAN MA NI, KHRAG GI MDOG SNGO SKYAR 'DUG PA DANG, DMAR
BA DANG, SLA BA DANG, DBU BA CAN RNAMS YIN NO, ,

MKHRIS PA LAS GYUR PA'I KHRAG LUD PA'I MTSAN MA NI, KHRAG GI MDOG
GOS TSON NAG POR BTZOS PA'I KHA DOG 'DRA BA DANG, DUD KHAR 'DUG
PA DANG, BA GCIN GYI MDOG 'DRA BA DANG, SKYER KHAndA'I MDOG 'DRA
BA RNAMS YIN NO, ,BAD KAN LAS GYUR

@221A *, ,PA'I KHRAG LUD PA'I MTSAN MA NI, KHRAG GI MDOG SNUM PA
DANG, YID TZAM SKYA BA DANG, 'BYIL BA DANG, BSKA BA RNAMS YIN NO,
,NAD GZHI GNYIS GNYIS 'DUS PA LAS GYUR PA'I KHRAG LUD PA'I MTSAN
MA NI 'DRES MAR 'GYUR RO,,

NAD GZHI GSUM CHAR 'DUS PA LAS GYUR PA'I KHRAG LUD PA'I MTSAN MA
NI, KUN GYI MTSAN MA THAMS CAD DANG LDAN PA YIN NO, ,DE LA NAD
GZHI RE RE LAS GYUR PA'I KHRAG LUD PA GYEN DU 'BYUNG BA NI GSO
SLA'O, ,NAD GZHI RE RE LAS GYUR PA DANG, GNYIS GNYIS

'DUS PA LAS GYUR PA'I KHRAG LUD PA THUR DU 'BYUNG BA NI, KHA ZAS
DANG, SMAN GYI CHO GAS MI LDANG BAR GSO TZAM DU RUNG STE, NAD
GZHI GSUM CHAR 'DUS PA LAS GYUR PA'I KHRAG LUD PA NI, GYEN DU
'BYUNG BA YANG RUNG THUR DU 'BYUNG YANG RUNG STE SHIN TU GSO DKA'
BA YIN NO,,

KHRAG LUD PA'I RKYEN GYIS SKYUGS PA DANG, BRGYAL BA DANG, RIMS
DANG, DBUGS MI BDE BA DANG, LUD PA DANG, SKAD 'GAGS PA DANG, LUS
TSA BAR GYUR PA DANG, KHRAG GI MDOG SHING DZAMB'U'I 'BRAS BU 'DRA
BA DANG, 'JA' 'DRA BA DANG, MI RO'I

DRI MNAM PA NI GSO BA'I THABS MED DO, ,DE LA NYAMS STOBS DANG
LDAN ZHING ZA PHOD PA NI, NAD KHRAG NGAN PA THOG MA NAS BCAD NA,
DE LAS LKOG NAD LHA GOR DANG, SKRAN DANG, GZHANG 'BRUM DANG, RIMS
DANG, MDZE LA SOGS PA'I NAD DU 'GYUR RO, ,DE BAS

NA SNGAR GCAD PAR MI BYA'O, ,KHRAG LUD PA LA THOG MAR NI, CI NUS
KYIS SMYUNG BA'I CHO GA BYA'O, ,DE'I SKOM NI TZAN DAN DKAR PO
DANG, PU SHEL TZE DANG, SRO LO DANG, GLA SGANG RNAMS LHAN CIG
SKOL BA'I KHU BA BLUD DO, ,KHRAG LUD PA GYEN DU 'BYUNG BA LA NI
THOG

MAR BRTA BA DANG, BKRU SMAN BYA'O, ,THUR DU 'BYUNG BA NI NYAMS
STOBS DANG SBYAR ZHING, THOG MAR 'BRAS THUG GI CHO GA DANG,
SKYUGS PA'I CHO GA BYA'O, ,DE LA LUS BRTA BA NI, MAR DANG, SBRANG
RTZI DANG, 'BRAS BRDOS PA'I PHYE MA DANG KHA RA RNAMS SBYAR BA'I
NANG DU,

@221B SKYU RU RA DANG, BAL PO SE'U BTAB STE RO SKYUR BAR BYAS PA
BLUD DO, ,DE LA BKRU SMAN NI DONG KA'I TSIG GU DANG, SKYU RU RA
DANG, SHING NYE RONG DANG, AA RU RA 'DI RNAMS LAS GANG YANG RUNG
BA'I PHYE MA CHU BSKOL TE BSGRANGS PA'I NANG DU BTAB LA, KHA RA
DANG SBRANG RTZIS SBYAR

TE GTANG BAR BYA'O, ,SKYUG SMAN NI, GLA SGANG DANG, DUG MO NYUNG
DANG, SHING MNGAR SKOL BA'I KHU BA BSGRANGS PA, PO SON CHA'I TSIG
GU DANG, 'O MA DANG SBRANG RTZI DANG SBYAR BA NI KHRAG LUD PA'I
NAD SEL BA'I MCHOG YIN TE BTUNG BAR BYA'O, ,SHA ZAD PA

DANG NYAMS STOBS ZAD PA DANG, BYIS PA DANG, RGAD PO DANG, SKEM
PA'I NAD YOD PA LA NI, SKYUG SMAN DANG BKRU SMAN BYAR MI RUNG
STE, KHRAG 'BYUNG BA GCAD PA'I CHO GA BYA'O, ,DE LA KHRAG 'BYUNG
BA BCAD PA'I CHO GA NI, PA TO LA DANG, SNA MA'I ME TOG

DANG; NIMPA DANG, TZAN DAN RNAM GNYIS DANG, SHUG PA RNAMS LHAN
CIG TU SBYAR BA DANG, MON SRAN SDE'U DMAR RU DANG, BA SHA KA
DANG, SENG PHROM DANG, SA NAG PO DANG, MA DA YAN TI KA RNAMS LHAN
CIG TU SBYAR BA DANG, KA KO LA DANG, RA MNYE'I

RTZA BA DANG, THAL TRES RNAM GNYIS DANG, SHING MNGAR DANG, NYE'U
SHING GI RTZA BA RNAMS LHAN CIG TU SBYAR BA DANG, 'BRAS SGANG
DANG, SKYU RU RA DANG, DHA TA KA'I ME TOG DANG, DUG MO NYUNG GI
SHUN LPAGS DANG, SRO LO RNAMS LHAN CIG TU SBYAR BA DANG, SMAN

GYI SBYOR BA 'DI BZHI LAS GANG YANG RUNG BA CHA MNYAM STE SKOL
BA'I KHU BA BSGRANGS PA DANG, KHA RA DANG, SBRANG RTZI DANG,
SBYAR BA NI KHRAG LUD PA'I NAD MYUR DU SEL BA'I MCHOG YIN TE SHIN
TU GRANG MOR BTUNG NGO, ,PRI YAm KU DANG, SKYER KHAndA DANG, SA
TSIG

PA DANG, SENG PHROM RNAMS LHAN CIG TU ZHIB TU BTAGS PA'I PHYE MA,
LDUM BU BA SHA KA BRDUNGS PA'I KHU BA'AM, BSKOL BA'I KHU BA
BSGRANGS PA GANG YANG RUNG BA KHA RA DANG, SBRANG RTZI DANG SBYAR
BA'I NANG DU BTAB STE 'THUNGS NA YANG KHRAG LUD PA'I NAD SEL

@222A *, ,TO; ,CHU SRIN GYI SEN MO DANG, SHUG PA DANG, GANDHA PRI
YAm KU DANG, SENG PHROM DANG, BTZAG RNAMS LAS GANG YANG RUNG BA'I
PHYE MA CHAR PA'I CHU KHA RA DANG SBYAR BA'I NANG DU BTAB STE
'THUNGS NA YANG KHRAG 'BYUNG BA GCOD DO, ,SENG LDENG

DANG; SAPTA PARNA DANG, PARTHA DANG, SHALMA LI DANG, KO BI DA RA
RNAMS KYI ME TOG GI PHYE MA SBRANG RTZI DANG SBYAR TE ZOS NA YANG
KHRAG LUD PA SEL TO, ,AU DUM BA RA DANG, TAm PA LA DANG, AA RU RA
DANG, 'BRA GO DANG, RGUN RNAMS KYI 'BRAS BU SMIN PA LAS GANG

YANG RUNG BA SBRANG RTZI DANG SBYAR TE ZOS NA YANG KHRAG LUD PA'I
NAD SEL TO, ,KU SHANMA DA'I 'BRAS BU RLON PA SHUN LPAGS BSHUS LA
NANG GI SA BON RNAMS KYANG BOR TE, BAR GYI SHA KHAM TSAD DU GTUBS
LA, BRDOS PA SRANG BRGYAD BCVO dA SRANG BRGYAD DANG ZHUN MAR
BZANG PO SRANG

SUM CU RTZA GNYIS LHAN CIG TU SKOL BA'I NANG DU, DRI GSUM ZHES
BYA BA, SHING TSA DANG, GANDHA BA TRA DANG, SUG SMEL RNAMS DANG,
'U SU'I 'BRAS BU DANG, NA LE SHAm DANG, 'DI RNAMS LA SRANG PHYED
PHYED DANG, PI PI LING DANG, BCA' SGA DANG, GO SNYOD

RNAMS LAS SRANG GNYIS GNYIS DANG, 'DI RNAMS ZHIB TU BTAGS PA'I
PHYE MA BA TAB STE BSGRANGS LA, SBRANG RTZI ZHUN MAR GYI PHYED
DANG SBYAR TE ZOS NA YANG KHRAG LUD PA'I NAD SEL TO, ,GLO RDOL BA
DANG, GLO GCONG ZAD BYED KYI NAD DANG, DBUGS MI BDE

BA'I NAD DANG, SNYING STOR LDANG BA DANG, THIBS BYED CES BYA BA
DANG, RIMS DANG, SKOM PA'I NAD DANG, LUD PA DANG, SKYUG PA RNAMS
KYANG 'JOMS PAR BYED LA, GLO LA PHAN ZHING, SHA SKYE BA DANG, RO
TZA BA DANG, NYAMS STOBS BSKYED PA DANG, SHA

MDOG BZANG BA DANG, SKAD SNYAN PAR 'GYUR RO, ,RGUN DANG, 'O MA
BZHI PA ZHES BYA BA, SA LA PARnI DANG, PHRI SHAm PARnI DANG,
MUNGGA PARnI DANG, MA SHA PARnI RNAMS DANG, BA LA DANG, BCA' SGA
DANG, GZE MA DANG, NYE 'U SHING GI RTZA BA DANG, 'DI RNAMS

@222B LAS GANG YANG RUNG BA 'O MA DANG BSKOL TE 'THUNGS NA YANG
KHRAG NAD SEL TO, ,KHA RA DANG, AE YA BA LU KA DANG, RTZA D'URBA
DANG, TZAN DAN RNAM GNYIS DANG, GLA SGANG DANG, SHUG PA DANG, ME
TOG AUTPA LA'I GZE MA DANG, BTZOD DANG, PU SHE LA TZE RNAMS

KYI PHYE MA CHA MNYAM STE, RA'I MAR DANG, 'O MA MAR GYI BZHI
'GYUR DANG, CHAR PA'I CHU'I NANG DU BSKOL TE MAR GYI NYI TSE LUS
PA LAS BTUNG BA DANG, MAS BTANG BA DANG, LUS BSKU BA DANG, SNAR
BLUGS PA GANG YANG RUNG BA BYAS NA YANG KHRAG LUD PA'I NAD

SEL TO, ,BI DA RI DANG, SHING MNGAR DANG, ME DA RNAM GNYIS DANG,
DI NA TA LI'I SHING TOG DANG, BAL PO SE'U DANG, NYE'U SHING DANG,
LDUM BU KA KO LA DANG, KHA LUNG GI SHAGS MA DANG, 'DI RNAMS CHA
MNYAM STE ZHIB TU BTAGS PA'I PHYE MA, MAR DANG,

'O MA MAR GYI BZHI 'GYUR DANG CHU'I NANG DU BSKOL TE MAR NYI TSE
LUS PA LAS CI RAN PAR ZOS NA RIMS SEL CING PHYI SA 'GAGS PA DANG,
LTO SBOS PA DANG, ZUG CING NA BA 'JOMS PAR BYED DE, LUD PA DANG,
KHRAG LUD PA'I NAD MED PAR BYED DO, ,SNA NAS

KHRAG 'BYUNG BA LA NI, DUNG DANG, BTZAG [?] DANG, DHA TA KA'I ME
TOG DANG, SHING MNGAR RNAMS GANG YANG RUNG BA'I PHYE MA BTZAGS PA
BUD MED KYI NU ZHO DANG SBYAR TE SNAR BLUGS NA GCOD PAR 'GYUR RO,
,BAL PO SE 'U'I KHU BA DANG, RTZA D'URBA 'I KHU BA DANG, SHING
LOG

KOG GI TSIG GU DANG, KUN DONG GI KHU BA 'DI RNAMS LAS GANG YANG
RUNG BA SNAR BLUGS NA YANG SNA KHRAG ZAG PA GCOD DO, ,KHRAG LUD
PA THUR DU BYUNG BA LA NI, KHRAG TSAD KYI CHO GA SNGAR BSHAD PA
BZHIN DU BYA'O, ,KHRAG LUD PA PHO MTSAN NAS 'BYUNG BA LA NI,

MKHRIS PA LAS GYUR PA'I GCIN NAD KYI CHO GA RGYAS PAR 'OG NAS
'BYUNG BA BZHIN DU BYA'O, ,KHRAG LUD PA BUD MED KYI MO MTSAN LAS
'BYUNG BA LA NI, 'O MA KHA RA SBRANG RTZI DANG SBYAR BA BLUD NA
PHAN TE ZHI BAR 'GYUR RO, ,YANG NA BTZAG YUG SNAM, SHING
DZAMB'U'I

@223A *, ,LO MA DANG, AUTPA LA'I RTZA BA RNAMS LAS GANG YANG RUNG
BA'I PHYE MA 'BRAS BKRUS PA'I KHU BA SBRANG RTZI DANG SBYAR BA'I
NANG DU BTAB STE 'THUNGS NA YANG MO MTSAN NAS 'BYUNG BA'I KHRAG
'CHAD PAR 'GYUR RO, ,YANG NA SMAN AA NANDA DANG,

GANDHA PRI YAm KU DANG, TZAN DAN DANG, N'A GA GE SAR RNAMS GANG
YANG RUNG BA'I PHYE MA CHANG DANG SBYAR TE 'THUNGS NA YANG MO
MTSAN NAS 'BYUNG BA'I KHRAG 'CHAD PAR 'GYUR RO, ,YANG NA MON SRAN
SDE'U DMAR RU'I RTZA BA'I PHYE MA SBRANG RTZI DANG, SKYER KHAndA

RNAMS 'BRAS BKRUS PA'I KHU BA SBYAR TE DKRUGS LA 'THUNGS NA YANG,
MO MTSAN NAS 'BYUNG BA'I KHRAG GI RNAM GRANGS THAMS CAD SEL BAR
BYED DO, ,YANG NA LDUM BU BUN SNA BA DANG, SHA LU KA DANG, SRAN
CHUNG DANG, AA LAM BU SA

RNAMS LAS GANG YANG RUNG BA BTZOS PAS MO MTSAN LA DUGS BYAS NA
YANG NA BA SEL TO, ,YANG MUNGGA PARnI BTAGS TE TIL MAR DANG LHAN
CIG BTZOS PA'I NANG DU, SRIN BAL LAM, SHING BAL SMYUGS LA MO
MTSAN GYI NANG DU BZHAG NA YANG KHRAG GCOD

CING 'JAM LA BDE BAR 'GYUR RO, ,SPYIR NA KHRAG LUD PA'I NAD YOD
PA LA NI, CHU GRANG MO'I NANG DU 'JUG PA DANG, LUD LA CHU GRANG
MO THUGS PAR SOGS PA DGE BA YIN TE, KHA ZAS KYANG S'A LU DANG,
MON SRAN SDE'U LA SOGS PA DANG, RI DAGS DANG BYA'I

SHA BSIL BA'I BAG RNAMS BZANG NGO, ,KHRAG RGYAS PA'I NAD GSO BA'I
LE'U STE BDUN PA RDZOGS SO,, ,,DE NAS GCONG CHEN PO GSO BA'I LE'U
BSHAD PAR BYA'O, ,DE LA GCONG CHEN PO'I NAD NI, NAD GZHI BZHI LAS
'BYUNG STE, DE YANG

BRTZAL DRAGS PA DANG, ZAD BYED KYI NAD DANG, PHYI SA DANG, GCIN
'GAGS PA DANG, DUS SU MI ZA BA DANG RGYU 'DI BZHI LAS 'GYUNG
[*'BYUNG] NGO, ,DE'I MTSAN MA NI, SKAD 'GAGS PA DANG, LUD PA DANG,
DBUGS MI BDE BA DANG, YI GA 'CHUS PA DANG,

@223B RIMS DANG, KLAD PA NA BA DANG, THAL GONG NA BA DANG, RTZIB
LOGS NA BA DANG, SNYING NA BA DANG, MKHAL RKED NA BA DANG, KHRAG
DANG, BAD KAN SKYUGS PA DANG, RNAM PA BCU GCIG PO 'DI RNAMS YIN
NO, ,MTSAN MA DE DAG GIS NYAM THAG PAR GYUR

LA; SHA BRAD CING NYAMS STOBS MED PAR GYUR PA NI DOR BAR BYA'O,
,DE MA YIN PA GZHAN NI SMAN DANG LDAN PA ZHIG NA CHO GA SMYUR TE
BYA'O, ,KHA NAS RNAG 'DRA BA DANG, BAD KAN DMAR BA DANG, SNGO
SKYA DANG, LJANG GU DANG, SNGON PO DANG, SER PO 'BYUNG LA DBUGS
MI BDE

BA DANG, LUD PAS DGAR TE NYAM THAG PA DANG SKAD 'GAGS PA NI MI
'TSO'O, ,KHA ZAS PHAL CHER PHYI SA DANG GCIN 'BA' ZHIG TU GYUR
LA, SHA SKAM ZHING LUS ZUNGS ZAD DE, PHYI SA KHONG NA YOD PA TZAM
GYIS SROG ZUNGS BYAS PA GANG YIN PA DE LA NI KHONG NA YOD PA DE
MI

BKRU BAR RTAG TU BSRUNG BAR BYA'O, ,NYAMS STOBS YOD LA GCONG CHEN
PO NA BA LA NI, GSO BA'I LAS SKYUG SMAN DANG, BKRU SMAN DANG,
SMAN SNAR BLUGS PA DANG, BKRU SMAN DRAG PO MAS BTANG BA DANG,
'JAM RTZI MAS BTANG BA'I LAS 'DI LNGA BYA'O, ,

LUS KYI SHA ZAD PA LA NI LAS LNGA PO 'DI DAG BYAS NA DE DAG NYID
DUG DANG 'DRA BAR 'GYUR TE BYAR MI RUNG NGO, ,GCONG CHEN PO NA
BA'I KHA ZAS NI, 'BRAS S'A LU DANG, 'BRAS ZHAG DRUG CU PA SMIN PA
DANG, GRO DANG, NAS DANG MON SRAN SDE'U LA SOGS PA DGE'O, ,

SKOM DU NI CHANG BZANG NGO, ,BYA NAD NI BYA DANG RI DAGS KYI SHA
NAD DE DANG 'PHRAD PA'I SHA RNAMS RUNG NGO, ,DE'I SMAN NI PI PI
LING DANG, RGUN DANG, KHA RA RNAMS KYI PHYE MA TIL MAR DANG, MAR
SBRANG RTZIS SBYAR BA'AM, YANG NA AA SHVA GANDHA DANG, PI PI LING
DANG, KHA RA

RNAMS KYI PHYE MA SBRANG RTZI DANG ZHUN MAR DANG SBYAR BA ZOS NA
GCONG CHEN PO SEL BAR BYED DO, ,YANG NA BU BRAN SHING DANG, RGUN
DANG, PI PI LING DANG, AA RU RA DANG, 'BRA GO DANG, BYI TSER
RNAMS LHAN CIG TU SBYAR BA DANG, BU RAM DANG, SKYU RU RA DANG,
'BRAS YOS DANG, KRU TRUG TRES DANG,

@224A *, ,PI PI LING DANG, BCA' SGA RNAMS LHAN CIG TU SBYAR BA
DANG, MA NU DANG, LI ZUR BA DANG, RA MNYE BA DANG, KHA RA DANG,
BYI'U RUG PA RNAMS LHAN CIG TU SBYAR BA DANG, SMAN GYI SBYOR BA
'DI RNAMS LAS GANG YANG RUNG BA'I PHYE MA MAR DANG SBRANG

RTZI SHAS BSKYED DE SBYAR BA ZOS NA, LUD PA DANG DBUGS MI BDE BA
SEL CING, SKAD 'GAGS PA 'BYANG BAR 'GYUR RO, ,BAL BU'I LO MA
DANG, NA LE SHAM DANG, BCA' SGA DANG, PI PI LING RNAMS YAS KYI
RIM BZHIN DU DANG PO CHA LAS RE RES BSKYED PA

DANG; SHING TSA DANG, SUG SMEL DANG, BAL BU'I TSAD KYI PHYED
PHYED DANG, KHA RA PI PI LING GI BRGYAD 'GYUR DANG, 'DI RNAMS
BTAB STE LHAN CIG TU SBYAR BA'I PHYE MA'I SMAN GYIS NI, LUD PA
DANG, DBUGS MI BDE BA DANG, YI GA 'CHUS PA DANG,

MCHER PA NA BA DANG, RIMS DANG, SKEM PA'I NAD DANG, PHO BA'I ME
DROD CHUNG BA RNAMS SEL ZHING SNYING LA PHAN TE, 'KHRU BA DANG,
SKRAN DANG, GZHANG 'BRUM DANG, SKYUG PA RNAMS SEL TO, ,BCA' SGA
DANG, PI PI LING DANG, NA LE SHAM

DANG; N'A GA GE SAR GYI ME TOG DANG, SHING TSA DANG, SUG SMEL
DANG, 'DI RNAMS MAS KYI RIM BZHIN DU THA MA'I CHA RE RES BSKYED
PA DANG DE RNAMS BSDAMS PA'I TSAD DANG MNYAM PA'I KHA RA DANG,
'DI RNAMS BTAGS TE SBYAR BA'I PHYE MA NI LKOG MA

'GAGS PA LA PHAN ZHING, SNYING NA BA DANG, SKRAN DANG, GZHANG
'BRUM GYIS NYAM THAG PA RNAMS SEL TO, ,SHING TSA DANG, SUG SMEL
DANG, PI PI LING DANG, SMYIG RKANG DANG, KHA RA RNAMS YAS KYI RIM
BZHIN DU DANG PO'I CHA NYIS 'GYUR NYIS 'GYUR GYIS

BSKYED DE BTAGS PA'I PHYE MA SBRANG RTZI DANG MAR SBYAR BA'I PHYE
MA NI RTZIB LOGS NA BA DANG, DBUGS MI BDE BA DANG, LUD PA SEL
ZHING YI GA 'BYE BAR BYED DO, ,NYE'U SHING DANG, PI DA RI DANG,
AA SHVA GANDHA DANG, AA RU RA DANG, PURNA nA BA

@224B DANG; BA LA DANG, ,AA TI BA LA DANG, NA GA BA LA DANG, GZE
MA RNAMS KYI PHYE MA MAR DANG SBRANG RTZI DANG SBYAR TE ZOS NA
ZAD BYED KYI GCONG CHEN PO ZAD PAR BYED DO, ,BRAG ZHUN DANG,
SBRANG RTZI DANG, TSA BA GSUM DANG, DRUB MAR CANG DANG LCAGS KYI
PHYE MA RNAMS

SBYAR TE ZOS LA, KHA ZAS SU 'BRAS CHAN DANG, 'O MA LDAN PAR ZA BA
GANG YIN PA DE'I GCONG CHEN PO NI MYUR DU 'BYANG BAR 'GYUR RO,
,SBRANG RTZI DANG, DRUB MAR CANG DANG, BYI DONG GA DANG, BRAG
ZHUN DANG, LCAGS KYI PHYE MA DANG, MAR DANG AA RU RA

RNAMS SBYAR BA ZA ZHING KHA ZAS MTHUN ZHING 'PHROD PA ZA BA NI
GCONG CHEN PO MI BZAD PA SEL BAR 'GYUR RO, ,YANG NA GCONG CHEN
PO'I NAD YOD PAS, KHA RA DANG, SBRANG RTZI DANG, MAR GSAR SBYAR
BA'AM, YANG NA MAR DANG, SBRANG RTZI CHA MI MNYAM PAR

SBYAR BA ZOS LA, KHA ZAS SU 'BRAS CHAN DANG, 'O MA DANG LDAN PAR
ZOS NA SHA BRTA BAR 'GYUR RO, ,SMAN NIR GUNTI'I RTZA BA DANG, LO
MA DANG BCAS PAR BRDUNGS PA'I KHU BA MAR DE'I BZHI CHA DANG LHAN
CIG TU SKOL LA, MAR NYI TSE LUS PA LAS RAN PAR 'THUNGS NA,

GCONG CHEN PO'I NAD KYIS LUS ZUNGS ZAD PAR GYUR PA LAS SLAR NYAMS
STOBS BSKYED CING BRTA BAR BYED DE NAD DO COG KYANG SEL TO, ,MA
NU DANG, LI ZUR BA DANG, RGU NA DANG, BA LA DANG, ME TOG AUTPA LA
DANG, PI PI LING DANG, DZHA TA DANG, DZI BINTA

DANG; SHING MNGAR DANG, BYA GHRI DANG, KHYI LCE BA DANG, BYI TSER
DANG, DUG MO NYUNG GI SHUN LPAGS DANG, GZE MA RNAMS CHA MNYAM STE
BTAGS PA'I PHYE MA MAR DE'I BZHI 'GYUR DANG, CHU MAR GYI BZHI
'GYUR DANG LHAN CIG TU BSKOL LA MAR NYI TSE LUS PAR

BYAS TE BTZAGS PA LAS TSOD RAN PAR KHU BCUD DANG SBYAR BA'AM, SHA
KHU 'AM, 'O MA SKOL BA'AM, SHING KUN LA SOGS PA SKOL BA GANG YANG
RUNG BA DANG SBYAR TE 'THUNGS NA, GCONG CHEN PO'I MTSAN MA RNAM
PA BCU GCIG DANG LDAN PA SEL BAR 'GYUR RO,,

@225A *, ,RA'I MAR DANG RA'I 'O MA DANG RA'I ZHO DANG RA'I GCIN
DANG, RA'I RIL MA'I KHU BA 'DI RNAMS LAN TSVA RNAM PA LNGA DANG
BSKOL TE, MAR NYI TSE LUS PA LAS RAN PAR 'THUNGS LA DE'I RJES LA,
RA'I 'O MA 'THUNGS NA GCONG CHEN PO SEL TO, ,NAS LAS

BYAS PA'I KHA ZAS ZOS LA RA'I RA BAR NYAL TE RA'I 'O MA 'THUNG
ZHING RA'I RIL MA DANG GCIN GYIS LUS DRIL BA DANG, KHRUS BYAS NA
YANG ZAD BYED KYI GCONG CHEN PO SEL TO, ,TIL MAR SRANG SUM CU
RTZA GNYIS, 'O MA DE'I BZHI 'GYUR DANG, SHING

MNGAR GYI PHYE MA SRANG GCIG NGANG BSKOL TE 'O MA DU NAS TIL MAR
BTZAGS TE DANG ZHING DRI MA MED PAR BYAS LA, YANG 'O MA BZHI
'GYUR DANG, SHING MNGAR GYI PHYE MA SRANG GCIG DANG BSKOL TE 'O
MA DU NAS TIL MAR BTZAGS LA, 'O MA DANG SHING MNGAR GYIS SNGA

MA BZHIN DU BSNAN ZHING, SKOL BA DE LTA BU'I TSUL DU SHIN TU
BSGRIMS TE LAN BRGYAR SKOL BA'I TIL MAR GYI BTUNG BA DANG, SNAR
BLUGS PA DANG, LUS LA BSKU BA DANG MAS BTANG BA RNAMS BYAS NA,
GCONG CHEN PO DANG, SNYING NA BA DANG, RLUNG NAD

DANG SKYA RBAB RNAMS SEL CING, NAM TSONG YAN CHAD KYI NAD DANG,
SMYO BYED DANG, KHRAG LUD PA'I NAD DANG, ME DBAL RNAMS MED PAR
BYED DO, ,BILBA LA SOGS PA RTZA BA LNGA PA DANG, GLA SGANG DANG,
BA LA DANG, LO MA RNAM PA BZHI STE, SA LA NGA RnI

DANG; SRI SHAN PARnI DANG, MUNGGA PARnI DANG, MA SHA PARnI RNAMS
DANG, LUM BU RITTHI DANG, PI PI LING DANG, LI ZUR PA DANG, AA RU
RA DANG, DZI BA KA DANG, ZANGS RTZI BA DANG, SLE TRES DANG, RGUN
DANG, BUN SNA BA DANG, ME DA DANG, DZI BINTA DANG, KA

KA NA SI KA DANG, ME TOG AUTPA LA DANG, SUG SMEL DANG, DZA DA
DANG, BU BRAN SHING DANG, BU TSA RTO DANG, BYI TSER DANG, TZAN
DAN DANG, GYI DA RI DANG, GZE MA DANG, BYA GHRI DANG, MA NU RNAMS
LAS SRANG RE RE DANG, SKYU RU RA 'BRU LNGA BRGYA DANG, 'DI

@225B RNAMS CHU PHUL GANG LA SRANG BRGYAD DU BRTZIS PA DE LTA BU
PHUL DRUG CU RTZA BZHI'I NANG DU BSKOL TE, CHU BZHI CHA GCIG LUS
PA BTZAGS LA, KHU BA'I NANG DU, TIL MAR DANG, ZHUN MAR PHYED MA
SRANG BCU GNYIS DANG, KHA RA SRANG LNGA BCU BLUGS TE YANG BSKOL
LA

BYOG TU RUNG BA TZAM DU GYUR TE, TSOS NAS PHYUNG LA BSGRANGS PA'I
NANG DU, PI PI LING GI PHYE MA SRANG GNYIS DANG, SMYIG RKANG
SRANG BZHI DANG, SBRANG RTZI SRANG DRUG DANG, DRI SNA BZHI ZHES
BYA BA, SHING TSA DANG, GHANDHA PA TRA DANG, SUG SMEL DANG, N'A
GA GA SAR

RNAMS CHA MNYAM PA SBYAR BA SRANG GCIG DANG, 'DI RNAMS SBYAR BA'I
SMAN GYI LDE GU'I MING NI, DRANG SRONG TZYA PA NA'I SMAN ZHES BYA
STE, 'DI LAS RAN PAR ZOS NA, SNYING NA BA DANG, DBUGS MI BDE BA
DANG, SKOM PA'I NANG DANG, LUD PA DANG, DREG DANG,

ZAD BYED KYI GCONG CHEN PO RNAMS KYIS NYAM THAG PA SEL CING, YID
GZHUNGS PA DANG, SKAD SNYAN PA DANG, RO TZA BAR BYED DE SMAN BCUD
KYIS LEN DU 'GYUR RO, ,SHING KA PITTA'I 'BRAS BU DANG, BYI SHAL
GNYIS LAS SRANG BCO LNGA BCO LNGA DANG, SKYU RUR

RLON PA SRANG SUM CU RTZA GNYIS, SKOM NA SRANG BCU DRUG DANG, AA
RU RA DE'I PHYED DANG, PI PI LING DANG, AE LA BA LU KA DANG, SENG
PHROM DANG, BYI DANG GA DANG, NA LE SHAM RNAMS LAS SRANG GNYIS
GNYIS CHU PHUL DRUG CU RTZA BZHI'I NANG DU BSKOL LA,

BZHI CHA GCIG LUS PA'I KHU BA BTZAGS TE BSGRANGS PA'I NANG DU BU
RAM SRANG NYIS BRGYA BLUGS TE SBYAR BA DE 'THUNGS NA, GZHANG
'BRUM DANG, GCONG CHEN PO DANG, MDZE NAD SEL ZHING, SKRANGS PA
SDANG, SKYA RBA BA DANG, RIMS DANG, MCHER BA NA BA DANG,

SNYING NA BA DANG, MKHAL RKED NA BA DANG, SKRAN MED PAR BYED LA,
PHO BA'I NAD DANG, MIG SER DANG, SHA BKRA DANG, SRIN BU DANG, YI
GA 'CHUS PA RNAMS SEL TO, ,GCONG CHEN PO'I NAD LA RIMS LA SOGS
PA'I NAD BLA GNYAN GZHAN ZHIG BYUNG NA,

@226A *, ,GSOR RUNG BA GANG YIN PA DE DAG SO SO'I GSO BA'I CHO GA
BYA'O, ,MDOR NA SKEM PA'I NAD GCONG CHEN PO YOD PA LA NI LUS BKRU
BA DANG, DRI BA LA SOGS PAS LUS BRTA ZHING, NYAMS STOBS BSKYED
PAR BYA'O, ,GCONG CHEN PO GSO

BA'I LE'U STE BRGYAD PA'O,, ,,SKRAN KHA ZAS KYIS NYES PA DANG,
'DUG NYAL LA SOGS PA GNAS PA'I NYES PA LAS RLUNG LA SOGS PA SHIN
TU 'KHRUGS NAS, KHONG PA'I NANG DU SKRAN PHUR MA LTA BUR 'DUG PA
RNAM PA LNGAR 'GYUR TE, LNGA PO DE DAG

GI GNAS NI, GLO G-YAS G-YON DANG, SNYING GA DANG CHU SO RNAMS YIN
NO, ,GZHAN GANG DE'I MTSAN MA DANG, GSO BA'I THABS DANG BCAS PA
YANG BSTAN PAR BYA STE, DE LA SKRAN NO COG NI YI GA 'CHUS PA
DANG, PHYI SA DANG, GCIN SRI BA DANG, RLUNG GI SHAS CHE

BA DANG, RGYU MA 'KHRUG PA DANG, LTO SBO BA DANG, SGREGS PA MANG
DU 'ONG BA'I MTSAN MA RNAMS KYIS RTOGS PAR BYA'O, ,DE LA RLUNG
LAS GYUR PA'I SKRAN GYI MTSAN MA NI, ZUG CING GZER BA DANG, LTO
SBO BA DANG, PHYI SA DANG GCIN 'GAGS PA DANG, SKRAN

NYID 'PHAR BA DANG, GNAS 'PHO BA DANG, CHE CHUNG DU 'GYUR BA
DANG, LTAG PA DANG, MGO BO DANG, ZA 'GRAM DU ZUG PA DANG, RU
SHING NA BA RNAMS YIN PAR BSTAN TO, ,MKHRIS PA LAS GYUR PA'I
SKRAN GYI MTSAN MA NI, LUS TSA BA DANG, SKOM DAD CHE

BA DANG, MGO 'KHOR BA DANG, RDUL 'BYUNG BA DANG, SGREGS PA SKYUR
BA DANG, KHAR KHA BA BRO BA DANG, SKRAN NYID REG TU MI BZOD PA
RNAMS YIN PAR BSTAN TO, ,BAD KAN LAS GYUR PA'I SKRAN GYI MTSAN MA
NI, MCHIL MA MANG BA DANG, YI GA

'CHUS PA DANG, BRANG TSA ZHING KHA NAS CHU 'BYUNG BA DANG, DBUGS
MI BDE BA DANG, LUD PA DANG, KHA ZAS 'JUR MI BTUB PA DANG, SKRAN
NYID SRA ZHING PHYIR RLO BA DANG SKYUGS PA RNAMS YIN NO, ,'DUS PA
LAS GYUR PA'I SKRAN GYI MTSAN MA NI, SKRAN NYID MI BZAD

@226B PAR NA ZHING TSA 'UR 'UR POR 'DUG PA DANG, RDO BZHIN DU SRA
ZHING PHYIR RLO BA DANG, SEMS DANG, LUS DANG, ME'I DROD NYAMS PAR
BYED PA RNAMS YIN TE, GSOR MI RUNG NGO, ,BUD MED KYI KHRAG SKRAN
NI, MNGAL RLUG PA DANG, BU BYUNG BA DANG, ZLA MTSAN

'DZAGS PA LAS 'GYUR TE, SKRAN NYID NA ZHING TSA BA 'UR 'UR POR
'DUG PA SBRUM MA DANG 'DRA BAR 'GYUR RO, ,DE LA SKRAN GYIS NYAM
THAG STE, RUL SBAL BZHIN DU PHYI ROL TU RLO ZHING RTZA MNGON LA
NAD MANG PO BLA GNYAN GZHAN GYIS KYANG THEGS SHING, SNYING GA
DANG, LTE

BA'I PHYOGS DANG, RKANG LAG SKRANGS TE MI BZOD PAR GYUR PA NI
SPANG BAR BYA'O, ,DE LA RLUNG LAS GYUR PA'I SKRAN LA NI, THOG MAR
SMAN MAR BLUD DO, ,DE'I 'OG TU PHYE MA'I SMAN DANG, LUS SNUM GYIS
BSKU BA DANG, DUG DANG, BKRU SMAN DRAG PO MAS

BTANG BA DANG, 'JAM RTZI MAS BTANG BA RNAMS KYIS GSO BAR BYA'O,
,DE LA SMAN MAR NI BYI DANG GA DANG, 'BRAS BU GSUM DANG, TSA BA
GSUM DANG, DBYI MO'I LO MA DANG, 'U SU'I 'BRAS BU DANG, KRU TRUG
TRES RNAMS KYI MAR DANG, 'O MA DANG, CHU'I

NANG DU BSKOL LA MAR NYI TSE LA LUS PA LAS RAN PAR 'THUNGS NA
RLUNG LAS GYUR PA'I SKRAN SEL TO, ,KHA RU TSA DANG, NAS TSIG
'KHUS PA'I THAL BA DANG, SHU DAG DANG, PU TZE SHEL DANG, AA RU RA
DANG, KRU TRUG TRES DANG, BYI DANG GA DANG, TSA BA GSUM PO

RNAMS KYI PHYE MA ZHO GNYIS GNYIS, MAR SRANG SUM CU RTZA GNYIS
DANG, 'O MA DE DANG MNYAM PA DANG, CHU MAR GYI BZHI 'GYUR GYI
NANG DU BSKOL TE, MAR NYI TSE LUS PA LAS RAN PAR 'THUNGS NA YANG,
RLUNG LAS GYUR PA'I SKRAN NA BA DANG, BCAN [*BTZAN?] DU SEL
CING

SKYIGS BU DANG, DBUGS MI BDE BA DANG, SRIN BU DANG, MCHER PA'I
NAD DANG LUD PA RNAMS SEL TO, ,BCA' SGA DANG, DBYI MONG DANG, KRU
TRUG TRES DANG, PI PI LING DANG, NAS TSIG 'KHUS PA'I THAL BA
DANG, RGYAM TSA RNAMS KYI PHYE MA SRANG RE RE,

@227A *, ,SMAN TZI RI DANG, BILBA SKOL BA'I KHU BA DANG, MAR
SRANG SUM CU RTZA GNYIS KYI NANG DU BSKOL TE MAR NYI TSE LUS PAR
BYAS PA NI SKRAN DANG, RTUG SKAM DANG, SKYA RBAB DANG, DBUGS MI
BDE BA DANG, PHO BA'I NAD DANG LUD PA RNAMS

SIL CING, RIMS DANG, CHAM PA DRAG PO DANG, MCHER PA'I NAD DANG,
GZHANG 'BRUM RNAMS ZHI BAR BYED PA'I MCHOG YIN NO, ,SHING KUN
DANG, STAR BU DANG, TSA BA GSUM DANG, BYE'U RUG PA DANG, SUG SMEL
DANG, SHU DAG DANG, RTZABS RU

TSA DANG, KHA RU TSA DANG, 'U SU'I 'BRAS BU DANG, GO SNYOD DANG,
NAS TSIG 'KHUS PA'I THAL BA DANG, BAL PO'I SE'U DANG, MA NU DANG,
AA DZA GHANDHA DANG, LI ZUR PA DANG, KRU TRUG TRES DANG, LA LA
PHUD RNAMS KYI PHYE MA MAR DANG, ZHO MAR DANG BZHI

'GYUR GYI NANG DU BSKOL TE, MAR NYI TSE LUS PAR BYAS PA NI RLUNG
LAS GYUR PA'I SKRAN DANG, ZUG CING NA BA DANG, LTO SBO BA'I NAD
RNAMS SEL TO, ,SPA MA'I 'BRAS BU DANG, SUG SMEL DANG, KRU TRUG
TRES DANG, TSA BA GSUM DANG, DBYI MONG DANG,

LA LA PHUD DANG, RGYAM TSA DANG, GO SNYOD DANG, PI PI LING GI
RTZA BA RNAMS KYI PHYE MA, RGYA SHUG GI 'BRAS BU DANG, LA PHUG
LHAN CIG TU SKOL BA'I KHU BA SKYUR POR GYUR PA, ZHO DANG MAR 'O
MAR LDAN PA'I NANG DU BSKOL TE, MAR NYI TSE LUS PAS SKRAN DANG
ZUG CING

NA BA DANG, PHYI SA 'GAGS PA SEL CING, MNGAL GYI NYES PA DANG,
ZAS 'JUR MI BTUB PA DANG, GZHANG 'BRUM DANG, DBUGS MI BDE BA
DANG, SNYING NA BA DANG, RTZIB LOGS NA BA RNAMS MED PAR BYED DO,
,MAR DANG SBYOR BA'I SMAN BSTAN PA 'DI DAG NYID

ZHIB TU BTAGS TE CHU SKOL BA DANG, ZHO KHA CHU DANG, CHANG DANG,
RTZABS SKYUR PO DANG, TSA RNAMS LAS GANG YANG RUNG BA DANG SBYAR
TE 'THUNGS NA YANG, SKRAN DANG, ZUG CING NA BA LA SOGS PA SEL BAR
BYED DO, ,SHING KUN DANG, SHU DAG DANG, RTZABS RU

@227B TSA DANG, BCA' SGA DANG, LA LA PHUD DANG, AA RU RA DANG,
KRU TRUG TRES DANG, RU RTA RNAMS YAS KYI RIM BZHIN DU, DANG PO'I
CHA RES BSKYED DE BTAGS PA'I PHYE MA CHANG LA SOGS PA GONG DU
SMOS PA GANG YANG RUNG BA DANG SBYAR TE 'THUNGS NA, SKRAN DANG,

LTO SBO BA DANG, DMU RDZINGS SEL TE, ZUG CING NA BA DANG, GZHANG
'BRUM DANG, DBUGS MI BDE BA DANG, LUD PA 'JOMS PAR BYED LA, PHO
BA'I DROD BSKYED PAR BSHAD DO, ,SHING KUN DANG, KHA LUD DANG,
STAR BU DANG, BAL PO'I SE 'U DANG, RGYAM

TSA DANG, RTZABS RU TSA RNAMS KYI PHYE MA CHANG BZANG PO DANG
SBYAR TE 'THUNGS NA YANG RLUNG LAS GYUR PA'I SKRAN SEL TO,
,RTZABS RU TSA DANG, KHA RU TSA DANG, STAR BU DANG, NAS TSIG
'KHUS PA'I THAL BA DANG, SHING KUN RNAMS KYI PHYE MA ZHO KHA CHU
LA SOGS PA GANG YANG

RUNG BA DANG SBYAR TE 'THUNGS NA, SKRAN DANG, ZUG CING NA BA
DANG, PHYI SA 'GAGS PAS NYAM THAG PA BDE BAR BYED DO, ,BYI DANG
GA DANG, BRI HA T'I DANG, DANTA 'I RTZA BA DANG, SNU HA KshI RA
DANG, 'BRAS BU GSUM DANG, RGYAM TSA RNAMS KYI PHYE MA ZHO GNYIS
GNYIS

MAR SRANG BRGYAD DANG, CHU MAR GYI BZHI 'GYUR GYI NANG DU BSKOL
LA, MAR NYI TSE LUS PA LAS NYIN RE SRANG PHYED PHYED SHA KHU DANG
SBYAR TE 'THUNGS NAS THUR DU BKRUS PAS, KHA ZAS SHA DANG LDAN PAR
ZOS NA, SKRAN DANG, RTUG SKAM DANG, MDZE DANG, GZHANG 'BRUM

DANG; ME'I DROD NYAMS PA DANG, DMU RDZINGS RNAMS MED PAR 'GYUR
RO, ,SHING NYE RONG DANG, SNUM HA KshI RA DANG, SKYU RU RA DANG,
BA LA KA DANG, KAM BI LYA KA RNAMS LAS SRANG RE RE DANG, RGYAM
TSA SRANG PHYED DANG, 'DI RNAMS KYI PHYE MA MAR SRANG BRGYAD

DANG; CHU MAR GYI BZHI 'GYUR GYI NANG DU BSKOL TE, MAR NYI TSE
LUS PA'I MING NI DHI BINDU'I MAR ZHES BYA STE, 'DI LAS NYIN RE
ZHING ZHO GNYIS GNYIS 'THUNGS LA, CHU SKOL BA DRON POS PHUL TE
THUR DU BKRUS NA SKRAN NO COG DANG DMU RDZINGS THAMS CAD 'JOMS
PAR

@228A *, ,BYED DO, ,MKHRIS PA LAS GYUR PA'I SKRAN YONG PA LA NI,
THOG MAR BU TSANG RTO LA SOGS PA'I SMAN MAR DANG, MA H'A TIKTA
ZHES BYA BA'I SMAN MAR DANG, BA SHA KA LA SOGS PA'I SMAN MAR
RNAMS LAS GANG YANG RUNG BA BTANG STE,

LTO 'JAM POR BYAS PA'I RJES LA BKRU SMAN BTANG NAS DE'I 'OG TU
BCUD MAS GTANG BAR BYA'O, ,N+YA GRO DHA LA SOGS PA'I SDE TSAN
DANG, AUTPAL LA SOGS PA'I SDE TSAN SNGAR BSHAD PA RNAMS LAS GANG
YANG RUNG BA SKOL BA'I KHU BA DANG, MAR GYI NANG DU SMAN 'TSO

BYED CES BYA BA SNA BCU SNGAR BSTAN PA RNAMS KYI PHYE MA BTAB STE
BSKOL LA MAR NYI TSE LUS PA LAS RAN PAR 'THUNGS NA MKHRIS PA LAS
GYUR PA'I KHRAG LUD PA'I SKRAN SEL TO, ,AA RU RA'I PHYE MA MAR AA
RU RA'I BZHI 'GYUR DANG, SKYU RU RA SKOL BA'I KHU BA MAR GYI BZHI
'GYUR

GYI NANG DU BTAB STE BSKOL LA MAR NYI TSE LUS PA LAS RAN PAR
'THUNGS NA YANG MKHRIS PA LAS GYUR PA'I SKRAN MYUR DU SEL TO,
,YANG NA MKHRIS PA'I SKRAN YOD PA LA NI 'BRAS BU GSUM SKOL BA'I
KHU BA'I NANG DU SHING NYE RONG GI PHYE MA BTAB PA BLUD DAM,

YANG NA KHA RA DANG, KAM BYI LA'I SBRANG RTZIS SBYAR BA BTAB STE
THUR DU BKRU BAR BYA'O, ,BAD KAN LAS GYUR PA'I SMAN NI DUGS DANG,
BCING BA'I DUGS DANG, SMAN MAR BTUNG BA DANG, BKRU SMAN RNON PO
DANG, 'JAM RTZI MAS BTANG BA RNON PO DANG, BKRU SMAN DRAG PO MAS
BTANG

BA RNON PO DANG, SNGAR RLUNG SKRAN GYI CHO GAR BSTAN PA RNAMS
KYIS KYANG GSO BAR BYA'O, ,DROD BSKYED PA ZHES BYA BA'I SMAN BCA'
SGA DANG, PI PI LING DANG, PI PI LING GI RTZA BA DANG, KRU TRUG
TRES DANG, DBYI MONG DANG, NAS TSIG 'KHUS PA'I THAL BA RNAMS KYI

PHYE MA SRANG RE RE MAR DANG 'O MA SRANG SUM CU RTZA GNYIS GNYIS
DANG, CHU MAR GYI BZHI 'GYUR GYI NANG DU BSKOL TE, MAR NYI TSE
LUS PA'I MING NI SRANG DRUG PA'I MAR ZHES BYA STE, 'DI LAS RAN
PAR 'THUNGS NA YANG BAD KAN LAS GYUR PA'I SKRAN SEL TO, ,PHO BA'I
NAD

@228B DANG; SKYA RBAB KYI NAD DANG, MCHER PA'I DANG, LUD PA DANG,
DBUGS MI BDE BA DANG, RIMS 'JOMS SHING SKRANGS PA DANG, RTUG SKAM
MED PAR BYED DO, ,DONG KA LA SOGS PA'I SDE TSAN SKOL BA'I KHU BA
DANG, MAR GYI NANG DU DROD BSKYED PA ZHES BYA BA'I SMAN

RNAM PA DRUG PO GONG DU SMOS PA RNAMS BTAGS PA'I PHYE MA MAR NYI
TSE LUS PA'AM, YANG NA PI PI LING LA SOGS PA DANG SBYAR BA'I MAR
SNGAR BSHAD PA LAS RAN PAR 'THUNGS NA YANG BAD KAN LAS GYUR PA'I
SKRAN SEL TO, ,KHA RU TSA DANG, KRU TRUG TRES DANG, SHING

KUN RNAMS KYI PHYE MA, DAR BA DANG SBYAR TE 'THUNGS NA YANG ME'I
DROD BSKYED DO, ,RTZABS RU TSA DANG LA LA PHUD KYI PHYE MA DAR BA
DANG SBYAR TE 'THUNGS NA YANG BAD KAN DANG RLUNG DANG 'PHROD, BUD
MED KYI MNGAL GYI KHRAG LAS SKRAN DU GYUR PA ZLA BA BCU 'DAS NA
BU MA YIN

TE SKRAN YIN PAR GYUR NA, SMAN MAR BLUD PA DANG DUGS BYAS PAS LTO
'JAM POR BYAS PA'I 'OG TU SNUM PA'I CHO GA BYA STE BKRU SMAN
BTANG NGO, ,SHU TI DANG, TZI RI BIL BA'I SHUN LPAGS DANG, THANG
SHING DANG, BARGI DANG, PI PI LING RNAMS KYI PHYE MA TIL

MAR SKOL BA'I KHU BA DANG SBYAR TE 'THUNGS NA YANG MNGAL GYI
KHRAG LAS GYUR PA'I SKRAN SEL TO, ,TIL SKOL BA'I NANG DU, BU RAM
DANG, TSA BA GSUM DANG, ZHUN MAR DANG, BARGI RNAMS KYI PHYE MA
BTAB STE 'THUNGS NA YANG KHRAG GI SKRAN SEL TO, ,BUD

MED ZLA MTSAN MI 'BYUNG BA LA NI, SKYU RU RA SKOL BA'I KHU BA'I
NANG DU SHING KINGSHU KA'I THAL BA BLUGS LA BSKOL TE YANG BLUD
DO, ,YANG NA NAS TSIG 'KHUS PA'I KHU BA DANG, TSA BA GSUM GYI
PHYE MA CHANG DANG SBYAR TE 'THUNGS NA YANG KHRAG GI SKRAN SEL
TO, ,

KHRAG GI SKAN KHONG DU GRAM STE MNGAL GYI KHRAG DRAG TU 'BYUNG
ZHING MI CHOD PA LA NI, KHRAG LUD PA'I CHO GA SNGAR BSTAN PA
DANG, RLUNG NAD SEL BA'I CHO GA SNGAR BSTAN PA RNAMS KYIS BCAD
CING NA BA YANG ZHI BAR BYA'O, ,RLUNG LA SOGS PA LAS GYUR PA'I
NAD 'BYANG DU MI BTUB PA

@229A *, ,LA NI; SMAN PA SNGON BYED PA MTHONG ZHING GOMS PAS LAG
PA'I RTZA GTAR ZHING, BAD KAN DANG RLUNG LAS GYUR PA'I SKRAN LA
ME BTZA' GDAB PAR BYA'O, ,SKRAN CAN LA NI MDOR NA, KHA ZAS LCI BA
DANG, BAD KAN SKYE BAR 'GYUR BA'I BAG SPANG

ZHING; ME'I DROD DANG, NYAMS STOBS RTAG TU BSRUNG BAR BYA STE,
KHA ZAS DANG BTUNG BA RNAMS TSA BAS CHE CHUNG LAS DPAG CING BZA'
BAR BYA'O, ,SKRAN GSO BA'I LE'U STE DGU PA RDZOGS SO,, ,,DE NAS
DMU RDZINGS GSO BA'I LE'U BSHAD PAR BYA'O, ,DMU

RDZINGS NI ME'I DROD CHUNG BA DANG, KHA ZAS MI 'PHROD PA ZOS PAS
NAD GZHI 'KHRUGS NAS, LUS RDUL BA DANG, CHU GRANG MO 'THUNGS TE
RTZA DANG 'DZAG SGO RNAMS 'GAGS PA LAS, DMU RDZINGS KYI NAD MA
RUNGS PA RNAM PA BRGYAD SKYE BAR 'GYUR RO, ,DE LA RLUNG LAS

GYUR PA'I DMU RDZINGS KYI MTSAN MA NI, LTOR ZUG CING NA BA DANG,
RDOL LA THUG PA LTAR NA BA DANG, SGRA 'BYUNG BA DANG, RKANG LAG
DANG RLIG PA SKRANGS PA DANG, GNYER MA NAG PO 'BYUNG ZHING RTZA
MNGON PAR 'BYUNG BA RNAMS YIN PAR BSHAD DO, ,MKHRIS PA LAS GYUR

PA'I DMU RDZINGS KYI MTSAN MA NI, LTO SHA REG NA 'JAM PA DANG,
RIMS GYIS 'DEBS PA DANG, RDUL 'BYUNG BA DANG, SKOM DAD CHE BA
DANG, LUS TSA BA DANG, MGO 'KHOR BA DANG, RTZA SNGON PO DANG, SER
POS G-YOGS PAR 'DUG PA RNAMS YIN PAR BSHAD

DO; ,BAD KAN LAS GYUR PA'I DMU RDZINGS KYI MTSAN MA NI, MCHIL MA
MANG BA DANG, LUS LCI BA DANG, DBUGS MI BDE BA DANG, GNYID CHE BA
DANG, SKRANGS PA DANG, YI GA 'CHUS PA DANG, RIMS KYIS 'DEBS PA
DANG, 'BYANG DKA' BA DANG, LTO 'KHRANG

BA DANG, PAGS PA STUG PA DANG, RTZA MDOG DKAR POS G-YOGS PA RNAMS
YIN PAR SHES PAR BYA'O, ,'DUS PA LAS GYUR PA'I DMU RDZINGS NI,
BUD MED KYI DBANG DU BYA BA'I PHYIR SKRA DANG SEN MO LA SOGS PA
BYI STE ZOS PA DANG, 'BEBS PAR BYED PA DANG,

@229B LUS MA RUNG BAR BYED PA'I DUG LAS KYANG 'BYUNG STE, MTSAN
MA THAMS CAD DANG LDAN PA YIN PAR SHES PAR BYA'O, ,DMU RDZINGS
GLO G-YAS PHYOGS SU 'BYUNG BA LA NI, MCHIN PA'I DMU RDZINGS ZHES
BYA'O, ,G-YON PHYOGS SU 'BYUNG BA NI MCHER PA'I DMU RDZINGS

ZHES BYA STE, 'DI GNYIS KA YANG BAD KAN DANG KHRAG 'KHRUGS PA LAS
'BYUNG STE, MKHRIS PA DANG BAD KAN GNYIS 'DUS PA LAS GYUR PA YIN
NO, ,KHA ZAS BYA SGRO DANG SPU 'DRES PA ZOS TE, RGYU MA 'GAGS TE
PHYI SA MI 'BYUNG BA LAS GYUR PA'I DMU RDZINGS,

SNYING GA DANG LTE BA'I BAR GYI NANG DU DMU RDZINGS SKYE BA NI
'BYUNG DKA' BA YIN TE GZHANG 'GAGS PA'I DMU RDZINGS ZHES BYA'O,
,KHA ZAS ZAG RNGU DANG BCAS PA ZOS NA RGYU MA NANG NAS BRTOL TE,
KHA ZAS KYI KHU BA PHYIR ZAGS PA LAS NANG DU GYUR TE, LTE BA'I
'OG TU ZUG

CING NA BA BYUNG BA'I MING NI RGYU MA RDOL BA'I DMU RDZINGS ZHES
BYA STE, DE'I MTSAN MA NI CHU SOR ZUG PA'I MTSAN MA LA SOGS PA
SNGAR BSHAD PA DANG 'DRA'O, ,CHU'I DMU RDZINGS ZHES BYA BA NI,
SNUM BAG 'THUNGS SAM, SKYUG SMAN NAM BKRU SMAN BTANG BA'I RJES

LA; CHU GRANG MO 'THUNGS PA LAS NAD DU GYUR NA, LTO BA'I PHYOGS
SU ZLUM ZHING CHER GYUR TE, MDOG SNUM LA LTO RKYAL BA GANG BA
BZHIN DU GYUR PA YIN NO, ,DMU RDZINGS RNAM PA BRGYAD PO 'DI RNAMS
KYI NANG DU RGYU MA BRDOL BA'I DMU RDZINGS DANG, GZHANG 'GAGS

PA'I DMU RDZINGS GNYIS NI GSOR MI RUNG NGO, ,LHAG MA GZHAN NI GSO
DKA' BAR BSHAD DE, DE DAG LAS KYANG CHU'I DMU RDZINGS SU GYUR PA
NI SPANG BAR BYA'O, ,DE LA RLUNG LAS GYUR PA'I DMU RDZINGS LA NI
SMAN STHI RA LA SOGS PA'I SDE TSAN BTAGS PA'I PHYE MA

DANG; SKOL BA'I SMAN MAR BLUD PA DANG, DUGS BYA BA DANG, SNUM BAG
GI BKRU SMAN BTANG LA LTO ZHI BAR GYUR NAS, LTO PHYIR MI SKYE BAR
RAS KYIS BCING BA DANG, NAD DE DANG 'PHROD PA'I SMAN SBYAR BAS
LTO BSKUS PA'I STENG NAS, PAGS PA DROD CHE ZHING SPU

@230A *, ,'JAM LA MA RUL BA LA LIG TO BYAS PA 'AM, DE MED NA DAR
SRIN BAL CAN GYI LIG TO 'AM, LUG LPAGS KYIS BCINGS PA'I DUGS BYAS
LA, KRU TRUG TRES KYI PHYE MA DANG, TIL MAR LHAN CIG SKOL BA'I
'JAM RTZI

MAS BTANG BA DANG, SMAN STHI RA LA SOGS PA'I SDE TSAN SKOL BA'I
KHU BA DANG, SBYAR BA'I BKRU SMAN DRAG PO MAS BTANG BA DANG, KHA
ZAS 'O MA DANG, KHU BCUD DANG SHA KHU GANG YANG RUNG BA DANG LDAN
PAR BZA' BA RNAMS RIM BZHIN DU BYA'O, ,MKHRIS

PA LAS GYUR PA'I DMU RDZINGS LA NI, THOG MAR 'JAM RTZI SMAN RO
MNGAR BA'I PHYE MA DANG MAR SKOL BA 'THUNGS LA, DE'I 'OG TU SHING
NYE RONG DANG, 'BRAS BU GSUM GYI PHYE MA MAR GYI NANG DU SKOL
BA'I BKRU SMAN BTANG NGO, ,YANG NA SHING N+YA GRO DHA LA SOGS

PA'I SDE TSAN SKOL BA'I KHU BA MAR DANG SKOL LA MAR NYI TSE LUS
PA SBRANG RTZI DANG KHA RA DANG SBYAR BAS BKRU SMAN DRAG PO MAS
GTANG BAR BYA STE, DE YANG SNGAR 'JAM RTZI MAS BTANG BA DANG LDAN
PAR BYA'O, ,'JAM RTZI MAS BTANG BA NI, N+YA GRO DHA LA SOGS PA'I
SDE TSAN

SKOL BA'I KHU BA'I NANG DU SMAN GYI SDE TSAN DE NYID KYI PHYE MA
DANG, TIL MAR DANG LHAN CIG TU BSKOL TE, TIL MAR NYI TSE LUS PA
BTZAGS PA BTANG NGO, ,DE NAS 'BRAS KYI 'O THUG BSKA BAS BCING
BA'I DUGS BYA STE, KHA ZAS KYANG SMAN STHI RA LA SOGS PA'I

SDE TSAN SKOL BA'I KHU BA 'O MA DANG BSKOL LA 'O MA NYI TSE LUS
PA DANG LDAN PAR BZA'O, ,BAD KAN LAS GYUR PA'I DMU RDZINGS LA NI
THOG MAR 'JAM RTZI PI PI LING LA SOGS PA DANG SBYAR BA'I SMAN MAR
SNGAR BSHAD PA BTANG NAS DUGS BYAS PA'I 'OG TU, SHING

SNU HA GA SHI RI DANG, SKOL BA'I MAR GYI BKRU SMAN BTANG NGO, ,DE
NAS SMAN MUSKA KA LA SOGS PA'I SDE TSAN SKOL BA'I KHU BA TIL MAR
DANG, BA GCIN DANG, TSA BA GSUM KYI PHYE MA RNAMS DANG SBYAR BA'I
BKRU SMAN DRAG PO MAS GTANG BAR BYA ZHING, 'JAM RTZI

@230B MAS BTANG BA'I CHO GA YANG BYA STE, 'JAM RTZIMS [?] GTANG
BA NI SMAN GYI SDE TSAN GONG MA NYID SKOL BA'I KHU BA DANG, TIL
MAR DANG, TSA BA GSUM GYI PHYE MA LHAN CIG TU BSKOL TE TIL MAR
NYI TSE LUS PA BTZAGS PA BTANG NGO, ,DE NAS PHABS DANG, LA PHUG
GI SA

BON DANG, YUNGS KAR RNAMS SBYAR RE BAS BCING BA'I DUGS BYA'O,
,KHA ZAS NI RGYA SRAN GYI KHU BCUD DAM 'O MA TSA BA GSUM DANG
LDAN PAS DPAG CING BZA'O, ,'DUS PA LAS GYUR PA'I DMU RDZINGS LA
NI, RLUNG LAS GYUR PA'I DMU RDZINGS LA SOGS GONG DU SMOS PA RNAMS

KYI CHO GA SNGAR BSTAN PA DE DAG THAMS CAD KYANG SBYAR BAR BYA'O,
,YANG NA 'DI LA NI, BOG DANG, SHAm KI NI'I PHYE MA DANG MAR LHAN
CIG TU SKOL BA'I BKRU SMAN YANG BTANG NGO, ,MCHER BA'I DMU
RDZINGS CAN LA YANG, 'JAM RTZI DANG, DUGS DANG, ,BKRU SMAN LA
SOGS

PA'I CHO GA BYAS LA, LAG PA G-YON PA'I GRU MO'I NANG GI RTZA YANG
GTAR BAR BYA'O, ,BYI DANG GA DANG, KRU TRUG TRES DANG, RGYAM TSA
DANG, PHYE DANG, SHU DAG RNAMS CHA MA CHOM DU BRDUNGS LA MAR GYIS
BSKUS TE, SNOD KHA SBYAR GYI NANG DU BSNOS NAS, ZHIB TU BTAGS

LA 'O MA DANG SBYAR TE 'THUNGS NA YANG SKRAN DANG MCHER PA'I DMU
RDZINGS SEL TO, ,YANG NA LE SHAM DKAR PO SKOL BA'I KHU BA, RGYAM
TSA DANG, KRU TRUG TRES DANG, PI PI LING RNAMS KYI PHYE MA DANG
SBYAR BA'AM, YANG NA NA LE SHAM DKAR PO SKOL BA'I KHU BA SHING

BA LA SHA'I THAL BA DANG, NAS TSIG 'KHUS PA'I THAL BA DANG SBYAR
TE BLUD DO, ,RO HI TA KA DANG, AA RU RA'I PHYE MA BA GCIN NAM,
CHU'I NANG DU SPANGS TE, 'THUNGS NA YANG DMU RDZINGS THAMS CAD
DANG, MCHER PA'I NAD DANG, GCIN SNYI BA'I NAD DANG, GZHAN

'BRUM DANG, SRIN BU DANG, SKRAN SEL TO, ,YANG NA RGYAM TSA'AM NYA
LCIBS BSREGS PA'I THAL BA 'O MA DANG SBYAR TE TSOD RAN PAR BTUNG
BAR BYA'O, ,YANG NA 'CHER PA'I DMU RDZINGS LA, PI PI LING GI PHYE
MA 'O MA DANG SBYAR TE BLUD DO, ,MTSER PA'I DMU RDZINGS

@231A *, ,GSO BA'I CHO GAR BSTAN PA DE THAMS CAD NI MCHIN PA'I
DMU RDZINGS LA YANG GTANG BAR BYA'O, ,YANG NA MCHIN PA'I DMU
RDZINGS LA NI, LAG PA G-YAS PA'I GRU MO'I NANG GI RTZA GTAR BAR
BYA'O, ,DMU RDZINGS RNAMS LA NI PHYIS LA SOGS

PA LTO'I DRI MA SHAS CHE BAS NI, BKRU SMAN LAN MANG DU BYA BAR
BSTAN TO, ,DE NAS DE'I 'OG TU DMU RDZINGS KYI SPYI'I CHO GA ZHES
PA YANG BSTAN PAR BYA STE, DMU RDZINGS LA NI AE RAntA'I MAR 'O MA
DANG BA GCIN GANG YANG RUNG BA DANG SBYAR TE LAN MANG DU BTUNG
BAR BYA'O, ,

YANG NA TIL MAR SHING KUN DANG, SVA RTZI KA'I THAL BA DANG SBYAR
BA 'AM, SMAN DZYO TI KA'I PHYE MA 'O MA DANG SBYAR BA BLUD DO,
,MAR SRANG SUM CU RTZA GNYIS DANG, 'O MA MAR GYI BRGYAD 'GYUR GYI
NANG DU, SNU HA KshI RI SRANG GCIG DANG, SHING NYE RONG GI PHYE
MA SRANG DRUG

BSKOL LA, MAR NYI TSE LUS PAR BYAS TE, BTZAGS PA LAS RAN PAR
'THUNGS NA YANG DMU RDZINGS DANG SKRAN SEL TO, ,'BRAS BU GSUM
DANG, BYA RNU DANG, POG DANG, SHI DROD DANG, SHU DAG DANG, KHYI
LCE BA DANG, SPA MA'I 'BRAS BU DANG, PU TZE

SHEL DANG, SHING NYE ROD DANG, RGYAM TSA DANG, PI PI LING GI PHYE
MA BA GCIN DANG, CHU SKOL BA DRON MO DANG, SHA KHU RNAMS LAS GANG
YANG RUNG BA DANG SBYAR TE 'THUNGS NA YANG SKRAN DANG, DMU
RDZINGS DANG, MTSER PA'I NAD DANG, MDZE DANG, GZHANG 'BRUM DANG,

KHRAG TSAD DANG, SKRANGS PA 'OR THABS RNAMS KYIS NYAM THAG PA
THAMS CAD SEL TO, ,SMAN BIG SHA LA DANG, SHING KHI NI DANG,
DANDA'I RTZA BA DANG, SHING NYE RONG DANG, SHING DONG DANG, 'BRAS
BU GSUM DANG, YUNG DANG, BYI DANG GA DANG, KAm BI LYE KA

RNAMS KYI PHYE MA, BA GCIN DANG SBYAR TE 'THUNGS NA YANG DMU
RDZINGS SEL TO, ,ZHAG BDUN GYI BAR DU KHA ZAS DANG SKOM GZHAN MI
BZA' MI BTUNG BAR, MA HE'I GCIN DANG 'O MA SBYAR BA 'BA' ZHIG
BTUNG NGAM, YANG NA ZLA BA GCIG GI BAR DU KHA ZAS DANG SKOM

@231B GZHAN MI BZA' MI BTUNG BAR, RNGA MO'I 'O MA 'BA' ZHIG
'THUNGS NA YANG SKRANGS PA 'OR THABS SU SKRANGS PA DANG DMU
RDZINGS SEL TO, ,YANG NA DMU RDZINGS CAN LA PI PI LING GI PHYE MA
SHING SNU HA'I 'O MA ZAGS PA'I NANG DU SPANGS PA LAS CI RAN PAR
BTUNG

NGO; ,YANG NA DMU RDZINGS ZHI BAR BYA BA'I PHYIR, DBYI MONG DANG,
DA N'A'I RTZA BA DANG, KRU TRUG TRES DANG, BYI DANG GA DANG, TSA
BA GSUM RNAMS KYI PHYE MA 'O MA DANG SBYAR BA'AM, YANG NA THANG
SHING DANG, KRU TRUG TRES KYI PHYE MA 'O MA DANG, SGA SKOL BA'I
KHU BA

GNYIS LAS GANG YANG RUNG BA DANG SBYAR BA 'AM, YANG NA DBYI MONG
DANG, BCA' SGA'I PHYE MA 'O MA DANG SGA SKOL BA'I KHU BA GNYIS
LAS GANG YANG RUNG BA DANG SBYAR TE BTUNG BAR BYA'O, ,NAS TSIG
'KHUS PA'I THAL BA DANG, SVA RTZI KA'I THAL BA DANG, KRU TRUG
TRES

DANG; TSA BA GSUM DANG, SHI DONG DANG, LAN TSVA RNAM LNGA RNAMS
KYI PHYE MA MAR KHU DANG SBYAR TE 'THUNGS NA, SKRAN DANG DMU
RDZINGS THAMS CAD SEL TO, ,DMU RDZINGS SO COG BSAL BA'I PHYIR,
SMAN BYI SHA LA DANG, SHING KI NI DANG, DANDA'I RTZA BA DANG, SHI
DONG DANG,

BYI TSER RNAMS KYI PHYE MA BA GCIN DANG SBYAR TE BTUNG BAR BYA'O,
,MDOR NA DMU RDZINGS SO COG NI, PHAL CHER NAD GZHI MANG PO 'DUS
PA LAS BYUNG BAS NA, DE'I PHYIR DMU RDZINGS SO COG LA RLUNG LA
SOGS PA'I NAD GZHI RNAMS ZHI BAR BYA BA'I CHO GA BYA'O, ,RGYU MA
RDOL

BA'I DMU RDZINGS DANG, CHU'I DMU RDZINGS DANG, GZHANG 'GAGS PA'I
DMU RDZINGS 'DI GSUM LA NI, SMAN PA CHO GA SHES PAS SO SHI RDO
BAR DAM BCAS LA LTA DBUG PA DANG DRAL BA'I CHO GA YANG BYA'O,
,DMU RDZINGS RNAMS KYIS NYAM THAG PA'I KHA ZAS SU NI, ,

'BRAS S'A LU RNAMS DANG, NAS DANG, MON SRAN SDE'U DANG, 'O MA
DANG, SROG CHAGS RNAMS SKAM SA NA GNAS PA'I SHA KHU RNAMS NYAMS
STOBS LAS DPAGS TE DAL ZHING BTUNG BAR BYA'O, ,DMU RDZINGS CAN LA
NI CHU BTUNG BA DANG NYIN PAR GNYID LOG PA DANG,

@232A *, ,KHA ZAS LCI BA DANG, BAD KAN BSKYED PA'I BAG DANG DRAG
SHUL GYI BAG MI BYA'O, ,BZHON PA LA ZHON PA RNAMS YONGS SU SPANG
BAR BYA'O, ,DMU RDZINGS GSO BA'I LE'U STE BCU PA RDZOGS SO,, ,,DE
NAS GCIN SNYI

BA'I NAD GSO BA BSHAD PAR BYA STE, KHA ZAS MI 'PHROD PA ZOS PA
DANG, 'DUG NYAL LA SOGS PA GNAS PA'I NYES PA LAS, GCIN SNYI BA'I
NAD RNAM PA NYI SHU 'BYUNG BAR BSHAD DE, DE YANG GCIN SNYI BA'I
NAD DU GYUR

GCIN SNYI PA'I NAD YIN NO ZHES DRANG SRONG THUB PA RNAMS KYIS
GSUNGS SO, ,GCIN SNYI BA'I NAD DES THOG MAR 'DEBS PA'I MTSAN MA
NI, SO LA SOGS PA SHIN TU DRI MA CHE BAR 'GYUR BA DANG, RKANG LAG
TSA BA DANG, LUS KYI

MDOG DMAR POR GYUR PA DANG, SKOM DAD CHE BA DANG, KHAR MNGAR BA
BRO BA RNAMS YIN NO, ,DE LA BAD KAN LAS GYUR PA'I GCIN SNYI BA'I
NAD KYI MING NI, CHU 'DRA BA ZHES BYA BA DANG BU RAM SHING GI KHU
BA DANG 'DRA BA DANG, CHANG 'DRA BA DANG, 'BRAS

PHYE 'DRA BA DANG, PHYE MA 'DRA BA DANG BSKA BA DANG, 'BRED BA
DANG, LAN TSVA 'DRA BA DANG, DBU BA 'DRA BA DANG, KHU CHU 'DRA BA
ZHES BYA BA DANG RNAM PA BCU'O, ,MKHRIS PA LAS GYUR PA'I GCIN
SNYI BA'I NAD KYI MING NI LJANG SER ZHES BYA BA DANG, SNGON PO
DANG, BTZOD

KHA DANG, THAL KHA DANG, KHRAG 'DRA BA DANG, SGYUR BA TSOS PA
ZHES BYA BA DANG RNAM PA DRUG GO, ,RLUNG LAS GYUR PA'I GCIN SNYI
BA'I NAD KYI MING NI, MAR KHU DANG 'DRA BA ZHES BYA BA DANG,
SBRANG RTZI 'DRA BA DANG, GLANG PO CHE'I GCIN 'DRA BA DANG, ZHAG
'DRA BA ZHES

BYA BA DANG RNAM PA BZHI'O, ,GCIN SNYI BA'I NAD 'DI DAG THAMS CAD
KYI MTSAN MA NI, SO SO'I MING DU SMOS PA'I DON BZHIN DU LTA'O,
,DE LA BAD KAN LAS GYUR PA RNAMS NI GSO SLA BAR BSHAD DO, ,RLUNG
LAS GYUR PA RNAMS NI, GSOR MI RUNG BAR MTHONG NGO, ,

@232B MKHRIS PA LAS GYUR PA RNAMS NI, KHA ZAS DANG, SMAN GYIS GSO
TZAM DU 'JOG NUS SO, ,DE LAS BAD KAN LAS GYUR PA'I GCIN SNYI BA'I
NAD YOD PA LA NI, SMAN LA LA PHUD DANG, PADMA'I RTZA BA DANG, SLE
TRES DANG, AA RU RA RNAMS LHAN CIG TU SBYAR BA DANG, BA THA DANG,

SKYER PA DANG, BYI DANG GA DANG, YUNG DANG, AARDZU NA DANG, BYI
TSER RNAMS LHAN CIG TU SBYAR BA DANG, BYI DANG GA DANG, YUNG
DANG, SKYER PA DANG, AA RU RA DANG, RGYA SPOS LHAN CIG TU SBYAR
BA DANG, SHING S'A LA DANG, AARDZU NA DANG, KA DA MA PA DANG,
SKYER BA

DANG; LA LA PHUD RNAMS LHAN CIG TU SBYAR BA DANG, TZAN DAN DKAR
PO DANG, AA KA RU DANG, RU RTA DANG, THANG SHING RNAMS LHAN CIG
TU SBYAR BA DANG, KATPA LA DANG, GLA SGANG DANG, PA THA DANG, TI
RI TA DANG, AA RU RA RNAMS LHAN CIG TU SBYAR BA DANG, AAm PA
SHTHA

DANG; SENG LDENG DANG, SKYER PA DANG, AAGMI MANTHA DANG, 'BRAS BU
GSUM PO RNAMS LHAN CIG TU SBYAR BA DANG, SMAN GYI SBYOR BA BDUN
PO 'DI RNAMS LAS, GANG YANG RUNG BA SKOL BA'I KHU BA BSGRANGS LA,
SBRANG RTZI DANG SHAS CHER SBYAR TE BLUD DO, ,MKHRIS PA LAS

GYUR PA'I GCIN SNYI BA'I NAD YOD PA LA NI, PA tO LA DANG, NIMBA'I
LO MA DANG, SLE TRES DANG, SKYU RU RA DANG, GLA SGANG RNAMS LHAN
CIG TU SBYAR BA DANG, AA RU RA DANG, SKYU RU RA DANG, PU SHEL TZE
DANG, NI LA BA RI DANG, GLA SGANG RNAMS LHAN CIG TU SBYAR BA

DANG; PADMA'I RTZA BA DANG, SHUG PA DANG, GLA SGANG DANG, AA RU
RA DANG, DUG MO NYUNG RNAMS LHAN CIG TU SBYAR BA DANG, AU DI TZYE
DANG, DHA TA KA'I ME TOG DANG, SENG PHROM DANG, KA LI YA KA RNAMS
LHAN CIG TU SBYAR BA DANG, AUTPA LA DANG, PU SHEL TZE DANG,

SENG PHROM DANG, AARDZU NA DANG, TZAN DAN DKAR PO RNAMS LHAN CIG
TU SBYAR BA DANG, SMAN GYI SBYOR PA LNGA PO 'DI RNAMS LAS GANG
YANG RUNG BA SKOL BA'I KHU BA BSGRANGS LA SBRANG RTZI DANG SBYAR
TE BLUD DO, ,GCIN SNYI BA'I NAD LA, RLUNG GTZO BOR GYUR LA, BAD
KAN

@233A *, ,DANG; MKHRIS PA GNYIS LAS, GCIG GROGS SU GYUR NA, GANG
GROGS SU GYUR PA RTOGS PAR BYA STE, BAD KAN GROGS SU GYUR PA LA
NI DE DANG 'PHRAD PA'I SMAN RO TSA ZHING DROD CHE BA'I MTHU DANG
LDAN PA RNAMS KYI PHYE MA TIL MAR DANG,

SMAN GYI KHU BA TIL MAR GYI BZHI 'GYUR GYI NANG DU BSKOL TE, TIL
MAR NYI TSE LUS PA LAS CI RAN PAR BLUD DO, ,MKHRIS PA GROGS SU
GYUR PA LA NI, DE DANG 'PHROD PA'I SMAN RO MNGAR ZHING BSIL BA'I
MTHU DANG LDAN PA RNAMS KYI PHYE MA, MAR DANG, SMAN GYI KHU BA
MAR

GYI BZHI 'GYUR GYI NANG DU BSKOL TE MAR NYI TSE LUS PA CI RAN PAR
BLUD DO, ,SLE TRES RLON PA'I KHU BA BTZIR BA 'AM, SKAM PO SKOL
BA'I BSGRANGS PA LA SBRANG RTZI DANG SBYAR TE 'THUNGS NA YANG
GCIN SNYI BA'I NAD THAMS CAD SEL TO, ,SKYU RU RA RLON PA BTZIR
PA'I KHU

BA 'AM, SKAM PO BTZOS PA'I KHU BA BSGRANGS PA'I NANG DU YUNG GI
PHYE MA DANG SBYAR BA 'AM, YANG NA 'BRAS BU GSUM DANG, THANG
SHING DANG, SKYER PA DANG, GLA SGANG RNAMS SKOL BA'I KHU BA
BSGRANGS LA, SBRANG RTZI DANG SBYAR BA'AM, YANG NA DUG MO NYUNG
GI SHING SABTA RnA DANG,

SKYER PA DANG, KRU TRUG TRES DANG, 'BRAS BU GSUM PO RNAMS BSKOL
BA'I KHU BA BSGRANGS PA SBRANG RTZI DANG SBYAR BA 'THUNGS NA GCIN
SNYI BA'I NAD SEL TO, ,SHING S'A LA DANG, SPU SKAR DANG, KAm BI
KA RNAMS KYI PHYE MA ZHO GNYIS GNYIS SKYU RU RA'I KHU BA DANG
SBRANG RTZIR SBYAR

TE 'THUNGS NA YANG GCIN SNYI BA'I NAD THAMS CAD SEL BA'I MCHOG
YIN NO, ,YANG NA 'BRAS BU GSUM GYI PHYE MA SBRANG RTZI DANG SBYAR
BA'AM, BRAG ZHUN SBRANG RTZI DANG SBYAR BA'AM, LCAGS KYI PHYE MA
SBRANG RTZI DANG SBYAR BA'AM, AA RU RA'I PHYE MA SBRANG RTZI DANG
SBYAR BA'AM, ,SMAN

GYI LDE GU GCIN SNYI BA'I NAD BZLOG PA'I PHYIR BZA' BAR BYA'O,
,SENG PHROM DANG, SUG SMEL DANG, KRU TRUG TRES DANG, DANDA'I RTZA
BA DANG, PA THA DANG, GANDHA BA TRA DANG, SHING TSA DANG, N'A GA
GE SAR DANG, GLA BA DANG, MA NU DANG, TSA BA GSUM DANG, RTZA
MKHRIS DANG,

@233B THANG SHING, DUG MO NYUNG DANG, BI SHAL DANG, BONG NGA DKAR
PO DANG, BARGI DANG, RU RTA DANG, MU RVA DANG, GANDHA PRI YAm KU
DANG, BYI DANG GA DANG, 'BRAS BU GSUM DANG, PU TZE SHEL DANG,
DBYI MONG DANG, PI PI LING DANG, RTZA BA DANG, LA LA PHUD RNAMS
KYI PHYE MA

ZHO GNYIS GNYIS CHU PHUL GANG LA SRANG BRGYAD DU BRTZIS PA PHUL
DRUG CU RTZA BZHI'I NANG DU BSKOL TE, CHU BZHI CHA GCIG LUS NAS
BSGRANGS TE BTZAGS LA, SBRANG RTZI SMAN GYI KHU BA GDUS PA DE'I
PHYE DANG SBYAR NAS, BUM PA MAR SNOD DU BYAS PA'I NANG DU BLUGS
TE KHA BCAD LA

ZLA BA PHYED KYI BAR DU NAS KYI NANG DU BZHAG PA'I SBRANG CHANG
'DI LAS NYIN RE BZHIN SRANG GNYIS GNYIS 'THUNGS NA YANG GCIN SNYI
BA'I NAD SEL ZHING, PHO BA'I NAD DANG, SKYA RBAB KYI NAD DANG,
GZHANG 'BRUM DANG, MDZE DANG, YI GA 'CHUS PA RNAMS 'JOMS

PAR BYED DO, ,GCIN SNYI BA'I NAD YOD PA'I KHA ZAS NI, TSOD MA KHA
BA'I BAG DANG, SKAM SA NA GNAS PA'I RI DAGS SHA BKRA'I SHA DANG,
BYA SHA DANG, NAS LAS BYAS PA'I KHA ZAS DANG, MON SRAN SDE'U
DANG, 'BRAS S'A LU DANG, ZHAG DRUG CU SMIN PA RNAMS DGE 'O,,

SKOM DU NI BU RAM DANG, RGUN CHANG DANG, SENG LDENG GI SNYING PO
LA SOGS PA SKOL BA'I KHU BA DANG, SBRANG CHANG DANG, RTZVA KU SHA
SKOL BA'I KHU BA DANG, 'BRAS BU GSUM SKOL BA'I KHU BA RNAMS GCIN
SNYI BA'I NAD LA BSNGAGS PA YIN NO, ,GCIN SNYI BA'I NAD KYI RKYEN
GYIS

PHOL MIG RNAMS MANG PO 'BYUNG STE, THOG MA 'BYUNG BA'I TSE NI
RTZA NAS KHRAG DBYUNG BAR BYA'O, ,PHOL MIG SMIN PA NI BRTOL LA
RMA GSO BA'I CHOG BZHIN DU BYA'O, ,GCIN SNYI BA'I NAD GSO BA'I
LE'U STE BCU GCIG PA RDZOGS SO,, ,,SMAN DPYAD GCES PA

GRUB PA ZHES BYA BA BAM PO BZHI PA'O, ,DE NAS MDZE NAD GSO BA'I
LE'U BSHAD PAR BYA'O, ,MDZE NAD NI SDIG CAN DANG, KHA ZAS NGAN PA
ZOS TE NAD GZHI GSUM 'KHRUGS NAS, PAGS PA DANG, SHA DANG, KHRAG
DANG, CHU SER RNAMS MA RUNG BAR GYUR PA LA MDZE NAD

@234A *, ,RNAM PA BCO BRGYAD DU 'GYUR TE, MDZE NAD AU DUMB'A RA
ZHES BYA BA, AU DUMB'A RA'I 'BRAS BU 'DRA BA DANG, SHA GZI GU
ZHES BYA BA DUNG GI KHA DOG 'DRA BA DANG, KA KA NA ZHES BYA BA
'OL MA SE'I 'BRAS BU SMIN PA DANG 'DRA BA DANG, PAGS

PA SHUL GRUB CES BYA BA GLANG PO CHE'I PAGS PA 'DRA BA DANG,
PADMA DKAR PO ZHES BYA BA RANG GI MING GI MDOG 'DRA BA DANG, RI
DAGS RI SHA'I LCE 'DRA BA ZHES BYA BA RTZUB PO DANG, RMA KHA
BRGYA PA ZHES BYA BA RMA MANG PO DANG, KHYAB PA RDUL MED CES BYA
BA DANG, PAGS PA

MYAGS PA ZHES BYA BA PAGS PA ZAD PA DANG, RKANG PA ZHIGS PA ZHES
BYA BA RKANG PA SER GA MANG PO 'GAS PA DANG, MDZE NAD RNAM PA BCU
PO 'DI DAG NI GSOR MI RUNG NGO, ,LHAG MA BRGYAD NI GSOR RUNG BA
YIN TE, MDZE NAD GYA MO 'DRA BA ZHES BYA BA MDOG

GNAG CING RTZUB PA DANG, ME DBAL ZHES BYA BA RMA KHA CHEN PO
DANG, 'BRUM BU PHRA MO ZHES BYA BA SHA RMEN 'DRA ZHING, MDOG SNGO
SKYAR 'DUG PA DANG, SHU BA ZHES BYA BA 'BRUM BU MANG PO PHYOGS
GCIG NAS 'BUD PA DANG, SHA BKRA ZHES BYA BA KU BA'I ME TOG

'DRA BA DANG, THIG LE ZHES BYA BA MDOG SNUM ZHING 'BYANG DKA' BA
DANG, G-YAN PA ZHES BYA BA 'BRUM BU MDOG DKAR ZHING DMAR BA DANG,
RKANG SHU ZHES BYA BA 'BRUM BU 'DZAG PA RNAMS SO, ,DE LA RLUNG
LAS GYUR PA'I MDZE NI, MKHRANG ZHING MDOG SNGO SKYAR

'DUG PA DANG DMAR ZHING RTZUB LA MI BZAD PAR NA BA YIN NO,
,MKHRIS PA LAS GYUR PA'I MDZE NI LUS TSA ZHING SHIN TU MYAGS LA
KHRAG 'DZAG PA YIN PAR BSHAD DO, ,BAD KAN LAS GYUR PA'I MDZE NAD
NI LUS RUL ZHING PAGS PA STUG LA G-YA' ZHING MDOG SNUM PA DANG

DKAR ZHING LCI BA YIN NO, ,DE LA NAD GZHI GSUM LAS GYUR PA'I MDZE
NAD KYI MTSAN MA NI TSUL THAMS CAD DANG LDAN PA'AM, NAD BLA GNYAN
MANG POS THEBS PA GANG YIN PA DE NI SPANG BAR BYA'O, ,MDZE BO COG
NI PHAL CHER NAD GZHI GSUM CHAR 'DUS PA DANG, KHRAG

@234B RGYAS PA LAS 'BYUNG BAR BSHAD PAS NA, MDZE NAD TSABS CHEN
PO NYAMS STOBS YOD LA SNGAR YANG SNUM BCUD BTANG BA LA NI RTZA
GTAR ZHING KHRAG DBYUNG BAR BYA'O, ,MDZE NAD TSABS CHUNG NGU LA
NI ZHAL ZHAL GDAB PA DANG, RNGAB RUS GZHIBS PA DANG, KU

BAS KHRAG DRANG BA DANG, SRIN BU PAD PA LA 'JIB TU GZHUG GO, ,NAD
GZHI CI 'DRA BA LAS SKYUG SMAN DANG BKRU SMAN YANG BTANG NGO,
,MDZE NAD GTAR GA BYAR MI RUNG BA DANG, TSOR BA MED PA BEM BEM PO
LA NI SMAN MU KA'I THAL BA DANG, TIL GYI SOG

MA'I THAL BA LA SOGS PAS GDAB BO, ,MDZE TSOR BA MED PA BEM BEM
BOR GYUR PA DANG, PAGS PA MKHRANG POR 'DUG PA DANG 'BYANG DU MI
BTUB PA RNAMS LA NI, MDA' DUG LA SOGS PAS SNGAGS DANG LDAN PAR
BYA STE LUS LA BSKU BAR BYA'O, ,

PA TO LA DANG, 'BRAS BU GSUM DANG, AA RIshdA DANG, SLE TRES DANG,
DHA BA NI DANG, BA SHA KA DANG, KA RANYDZA RNAMS BTAGS PA'I PHYE
MA DANG CHU MAR GYI BZHI 'GYUR GYI NANG DU BSKOL TE, MAR NYI TSE
LUS PA BTZAGS PA'I MING NI RDO RJE CAN ZHES BYA STE, DE LAS

RAN PAR 'THUNGS NA MDZE NANG SEL TO, ,KHA BA CHEN PO CI SKRIGS
ZHES BYA BA'I MAR NI, RTZA MKHRIS DANG, 'BRAS BU GSUM DANG, PU
SHEL TZE DANG, PA thA DANG, AA RIshtA DANG, GLA SGANG DANG, BYI
TSER DANG, SHING MNGAR DANG, THAL TRES RNAM

GNYIS DANG, PU TZE SHEL DANG, KHYI LCE BA DANG, TZAN DAN DKAR PO
DANG, SLE TRES DANG, PI PI LING DANG, SHUG PA DANG, SHU DAG DANG,
PI SHA LA DANG, DUG MO NYUNG GI 'BRAS BU DANG, BA SHA KA DANG,
MURBA DANG, PA TO LA DANG, DONG KA DANG,

SRO LO DANG, BONG NGA DKAR PO DANG, YUNG DANG, BA MKHAL DANG,
NYE'U SHING GI RTZA BA DANG, 'DI RNAMS KYI PHYE MA SPYIR MAR GYI
BZHI CHA GCIG DANG, SKYU RU RA'I KHU BA MAR GYI NYIS 'GYUR DANG,
CHU MAR GYI BRGYAD 'GYUR DANG, 'DI RNAMS MAR DANG BSKOL TE MAR
NYI TSE LUS

@235A *, ,PAR BYAS NAS BTZAGS TE, DE LAS RAN PAR ZOS NA YANG
RLUNG DANG MKHRIS PA LAS GYUR PA'I NAD DRAG PO DANG, MDZE DANG,
'BRAS DANG, SKYA RBAB RNAMS SEL CING, RIMS DANG SMYO BA DANG,
'BRAS KYI PHRENG BA RNAMS MED PAR BYED DO,,

MKHRIS PA DANG, KHRAG SHAS CHE BA'I MDZE NAD LA NI, MAR PA tO
LA'I PHYE MA DANG SKOL BA'AM, SKYER PA'I PHYE MA DANG SKOL BA'AM,
SENG LDENG GI PHYE MA DANG SKOL BA'AM, NIM PA'I PHYE MA DANG SKOL
BA'I MAR BLUD DO, ,YANG NA SMAN AA BARTA KA'I PHYE MA SRANG
BRGYAD

MAR SRANG SUM CU RTZA GNYIS DANG, CHU SRANG BRGYA'I NANG DU BSKOL
TE, MAR NYI TSE LUS PA LAS CI RAN PAR RTZABS DRON PO DANG SBYAR
TE 'THUNGS LA SMAN KHONG DU ZHU BA'I 'OG TU ZAS SU KO DRA BA'I
CHAN BZA' BAR BYA STE, ZHAG BDUN GYI BAR DU NYIN RE BZHIN CHOG DE

LTAR BYAS PA'I 'OG TU ZHAG GSUM GYI BAR DU SMAN MI BTANG BAR
MTHUN ZHING 'PHROD PA'I KHA ZAS ZOS LA, YANG ZHAG BDUN GYI BAR DU
SMAN GYI CHO GA SNGA MA LTAR BYA BA DE LTA BUR MA SOS KYI BAR DU
BYAS NA, MDZE DANG, SKRAN DANG, DMU RDZINGS DANG, MTSAN PAR

RDOL BA'I NANG RNAMS LAS THAL BAR 'GYUR RO, ,YANG NA DZ'A TI KA'I
'BRAS BU DANG, SNA MA'I ME TOG DANG, TSA BA GSUM PA RNAMS BTAGS
LA, 'BRU MAR DANG SBYAR BA'AM, YANG NA LDONG ROS DANG, NA LE SHAM
BTAGS PA'I TIL MAR DANG,

SHING AARGA'I LO MA RNAMS LUS LA BSKUS NA YANG MDZE'I NAD NGO COG
SEL TO, ,AA RU RA DANG, KA RANYDZA DANG, YUNGS KAR DANG, YUNG
DANG, BAL GUNYDZA DANG, RGYAM TSVA DANG, BYI DANG KA RNAMS LHAN
CIG TU BTAGS LA BA GCIN DANG SBYAR TE LUS BSKUS

NA YANG MDZE NAD SEL TO, ,RU RTA DANG, AA RAndA DANG, AE DA GA
DZA RNAMS LHAN CIG TU TIL MAR RAM, BA GCIN DANG SBYAR TE LUS LA
BSKUS NA YANG MDZE NAD THUB PO, SENG PHROM DANG, SKYER KHAndA
DANG, RGYAM TSVA DANG, PHRA PUndA RNAMS KYANG BSKU BA'I

@235B RNAM GRANGS SU BSHAD DO, ,RU RTA DANG, RGYAM TSA DANG,
YUNGS KAR DANG, BYI DANG GA DANG, AE DA GA DZA RNAMS LHAN CIG TU
BTAGS LA RTZABS DANG SBYAR TE BSKUS NA YANG SHU BA DANG MDZE THIG
LE ZHES BYA BA SEL TO, ,MU ZI DANG, BA BLA DANG, LDONG ROS DANG,
RU RTA DANG,

SMAN KA LI DANG, PHU SHEL TZE DANG, GANDHA BA TRA RNAMS BTAGS LA
CHU DANG SBYAR TE BSKUS NA YANG SHA BKRA LA SOGS PA MDZE'I NAD DO
COG SEL TO, ,GANDHA PA TRA DANG, NA LE SHAM DANG, NAG TSUR DANG,
RU RTA DANG, LDONG ROS RNAMS KYI PHYE MA TIL MAR DANG SBYAR LA,
KHAR BA'I

SNOD KYI NANG DU ZHAG BDUN GYI BAR DU BZHAG STE LUS LA BSKUS NA
YANG SHA BKRA DANG, SHA GZI GU MED PAR BYED DO, ,MU ZI DANG, NAS
TSIG 'KHUS PA'I THAL BA'AM, CHU SHING GI THAL BA'AM, SHING KHA
RA'I ME TOG GI THAL BA GANG YANG RUNG BA TIL MAR DANG SBYAR TE
LUS

BSKUS NA YANG SHA BKRA SEL BAR BYED DO, ,SMAN DA KU NA TI RMA
BYA'I MKHRIS PA DANG SBYAR BA 'AM, SMAN PA LA KA'I THAL BA RMA
BYA'I MKHRIS PA DANG SBYAR BA'AM, SNA MA'I ME TOG GLANG PO CHE'I
RDUL LAS SBYAR BA RNAMS LAS GANG YANG RUNG BAS LUS LA BSKUS NA
YANG SHA GZI GU

MED PAR BYED DO, ,RU RTA DANG, SMAN AA SHU MAR DANG, SHING
AARGA'I SHUN LPAGS DANG, RGYAM TSA DANG, PU SHEL TZE DANG, KRU
TRUG TRES RNAMS KYI PHYE MA BA GCIN DANG TIL MAR GYI NANG DU
BSKOL TE TIL MAR NYI TSE LUS PA LUS LA BSKUS NA YANG MDZE NAD SEL
TO,,

RU RTA DANG, AA SHVA MAR DANG, BHING GA RA DZA DANG, AARGA DANG,
RGYAM TSA RNAMS KYI PHYE MA BA GCIN DANG, SHING SNU HA'I LO MA
DANG, TIL MAR GYI NANG DU BSKOL LA TIL MAR NYI TSE LUS PA'I NANG
DU MDA' DUG CUNG ZAD TZAM BTAB STE LUS LA BSKUS NA YANG SHU BA

DANG; RKANG SHU LA SOGS PA SEL TO, ,BTZOD DANG, 'BRAS BU GSUM
DANG, RGYA SKYEGS DANG, YUNG DANG, LDONG ROS DANG, BA BLA DANG,
MU ZI RNAMS ZHIB TU BTAGS PA'I PHYE MA TIL MAR DANG SBYAR TE NYI
TSAN GYI DROD KYIS BSROS PA LUS LA BSKUS NA

@236A *, ,YANG G-YAN PA SEL BAR BYED DO, ,SMAN KA KA NA SI KA
DANG, AU DUMB'A RA DANG, NIMPA DANG, GLA SGANG DANG, TSA BA GSUM
DANG, BYI DANG GA RNAMS KYI PHYE MA NIMPA SKOL BA'I KHU BA DANG
SBYAR TE 'THUNGS NA YANG PAGS PA'I NYES PA'O COG SEL

TO; ,SLE TRES SKOL BA'I KHU BA DANG, 'BRAS BU GSUM SKOL BA'I KHU
BA DANG, BA GCIN SKOL BA DRON MO RNAMS LAS GANG YANG RUNG BA GU
GUL DANG SBYAR TE ZLA BA GCIG GI BAR DU 'THUNGS NA YANG PAGS PA'I
NYES PA DANG, RMA DANG LUS SKEM PA RNAMS SEL TO,,

BRAG ZHUN DANG, YUNG DANG, SKYER KHAndA RNAMS LAS GANG YANG RUNG
BA SBRANG RTZI DANG BA GCIN GYIS SBYAR TE ZLA BA GCIG GI BAR DU
'THUNGS NA YANG, MDZE DANG SKYA RBAB KYI NAD SEL TO, ,ZHAG BDUN
GSUM GYI BAR DU KHANG PA DRON PO 'AM, NYI MA TSA BA LA 'DUG

CING, SMAN TSA BA SKOL BA'I KHU BA DRON MO DANG, SMAN PA KU TZI'I
KHU BA DANG SBYAR TE 'THUNGS LA KHA ZAS 'O MA DANG LDAN PAR ZOS
NA YANG MDZE LAS THAR BAR 'GYUR RO, ,BA KU TZI'I PHYE MA MAR SAR
DANG SBRANG RTZIR SBYAR TE ZOS LA, DE'I RJES LA DAR BA 'THUNGS
SHING,

KHA ZAS KYANG DAR BA DANG SPAGS TE ZOS NA MDZE NAD KYI 'JIGS PA
MED DO, ,TIL DANG, MAR DANG, 'BRAS BU GSUM DANG, SBRANG RTZI
DANG, TSA BA GSUM DANG, GO BYE DANG, KHA RA DANG, RNAM PA 'DI
BDUN CHA MNYAM STE SBYAR BA'I MING NI BDUN CHA MNYAM PA ZHES BYA

STE; DE LAS CI RAN PAR ZOS NA RO TZA ZHING YID GZHUNGS PAR BYED
LA, MDZE NAD SEL TE 'DI LA CHO GA BSRUNG BA MED DO, ,BYI DANG GA
DANG, KRU TRUG TRES DANG, KHA RA DANG, SKYU RU RA DANG, LCAGS KYI
SO DOG DANG, PI PI LING RNAMS KYI PHYE MA TIL MAR DANG

SBYAR TE ZOS NA MDZE'I NAD DO COG SHIN TU TSABS CHE BA YANG SEL
BAR 'GYUR TE, AA RU RA DANG, TIL DANG, GO BYE RNAMS KYI PHYE MA
BU RAM DANG SBYAR TE BRDZIS PA ZOS NA YANG MDZE NAD SEL TO, ,GO
BYE DANG, BYI DANG GA DANG, SO MA RA TZI KA RNAMS KYI PHYE MA BU
RAM DANG BRDZIS

@236B PA 'AM, BYI DANG GA DANG, 'BRAS BU GSUM DANG, PI PI LING
RNAMS KYI PHYE MA SBRANG RTZI DANG BRDZIS PA ZOS NA YANG, MDZE
DANG, SRIN BU DANG, GCIN SNYI BA'I NAD DANG, RMA 'KHYIMS PA DANG
MTSAN PAR RDOL GYI NAD RNAMS SEL BAR BYED DO, ,PAGS

PA'I NYES PA ZHI BAR BYA BA LA DUG MO NYUNG GI PHYE MA MAR KHU
DANG SBYAR BA YANG BTUNG BAR BYA'O, ,YANG NA TIL DANG, SO MA RA
DZA KA'I PHYE MA CHA MNYAM STE SBYAR BA CHO GA BSRUNGS BZHIN DU
LO GCIG GI BAR DU BZA' 'O, ,SENG LDENG DANG, BRAG ZHUN DANG,
SBRANG RTZI DANG,

ZHUN MAR DANG, BYI DANG GA RNAMS SBYAR TE ZOS NAS CHO GA BZHIN DU
BSRUNGS NA, SKRANGS MDZE DANG, SKRANGS PA'I NAD RING PO MI THOGS
PAR 'BYANG BAR 'GYUR RO, ,SENG LDENG GI RTZA BA BSREGS PA'I KHU
BA BUM PA'I NANG DU BZAGS PA, SKYU RU RA'I KHU BA DANG MAR DANG

SBRANG RTZI DANG SBYAR TE ZOS NA YANG MDZE NAD SEL ZHING SMAN
BCUD KYIS LEN DU 'GYUR RO, ,SENG LDENG SKOL BA'I KHU BA BSGRANGS
PA SBRANG RTZI DANG SKYER KHAndA DANG SBYAR BA'AM, YANG NA 'BRAS
BU GSUM DANG, BYI DANG GA'I PHYE MA MAR DANG SBRANG RTZIR SBYAR
TE ZOS NA YANG MDZE NAD

SEL TO, ,SENG LDENG SKOL BA'I KHU BAS LUS LA BSKU BA DANG, LUS LA
DRIL BA DANG, KHRUS BYA BA DANG, BTUNG BA DANG, KHA ZAS G-YO BA'I
CHU LA SOGS PA SPYAD CING RTAG TU 'THUNGS NA MDZE NAD PAGS PA'I
NYES PA THAMS CAD SEL TO, ,JI LTAR SENG LDENG MDZE NAD BZLOG

PA'I CHO GAR SBYAR BA BZHIN DU, SHI SHA BA DANG, DONG KA DANG, AA
RIshtA DANG, SKYER PA DANG, SHING RO HI TA KA DANG AA SA NA RNAMS
KYANG DE BZHIN DU BYA'O, ,MDZE NAD CAN LA NI KHA ZAS SU 'BRAS S'A
LU DANG, KO DRA BA DANG, GRO DANG, NAS DANG, MON SRAN SDE'U LA
SOGS

GANG BU CAN RNYING PA RNAMS DANG, TSOD MA RO KHA BA'I BAG DANG,
RI DAGS SKAM SA NA GNAS PA'I SHA DANG SBYAR BA RNAMS PHAN ZHING
'PHROD PA YIN NO, ,MDZE NAD GSO BA'I LE'U BCU GNYIS PA RDZOGS
SO,, ,DE NAS GZHANG 'BRUM DANG, MTSAN PAR

@237A *, ,RDOL GYI LE'U BSHAD PAR BYA'O, ,DE NAS GZHANG 'BRUM NI
NAD GZHI GSUM RE RE LAS GYUR PA DANG, KUN 'DUS PA LAS GYUR PA
DANG, KHRAG NAD LAS GYUR PA DANG, THOG MA NAS LHAN CIG SKYES PA
DANG RNAM PA DRUG YOD DE, GZHANG

KA'I GNYER MA GSUM YOD PA'I GNAS SU 'BYUNG BAR RIG PAR BYA'O, ,DE
LA RLUNG LAS GYUR PA'I GZHANG 'BRUM GYI MTSAN MA NI, 'BRUM BU
CHUNG ZHING MA RGYAS PA DANG, SKAM PA DANG, RTZA DMAR ZHING SNGO
SKYAR 'DUG PA DANG, SNUM BAG MED CING RTZUB PA DANG,

'BRUM BU RNAMS MTHO DMAN YOD CING MI MNYAM PA DANG, NA ZHING 'GAG
PAR BYED PA LA SOGS PA RLUNG GI TSUL THAMS CAD DANG LDAN PA YIN
NO, ,MKHRIS PA LAS GYUR PA'I GZHANG 'BRUM GYI MTSAN MA NI, MDOG
DMAR ZHING SER LA GNAG STE REG TU MI BZOD CING,

'JAM LA KHRAG 'DZAG CING CHU SER CAN LA MGO 'KHOR ZHING LUS TSA
BA LA SOGS PA MKHRIS PA'I TSUL RNAMS DANG LDAN PA YIN NO, ,BAD
KAN LAS GYUR PA'I GZHANG 'BRUM GYI MTSAN MA NI, MDOG DKAR BA DANG
SER SKYAR 'DUG PA DANG, 'BYANG DKA' BA DANG, SNUM

ZHING 'BYIL BA DANG, 'BRUM BU CHE ZHING TSOR BA MED PA DANG, BAD
KAN GYI TSUL RNAMS DANG LDAN PA YIN NO, ,KUN 'DUS PA LAS GYUR
PA'I GZHANG 'BRUM DANG, THOG MA NAS LHAN CIG SKYES PA'I GZHANG
'BRUM GYI TSUL NI THAMS CAD KYI MTSAN MA DANG LDAN PA YIN

NO; ,KHRAG LAS GYUR PA'I GZHANG 'BRUM GYI MTSAN MA NI MDOG DMAR
ZHING KHRAG 'DZAG PA YIN PAR BSTAN TO, ,DE LA NANG GI GNYER MA'I
GNAS SU 'BYUNG BA DANG, NAD GZHI GSUM 'DUS PA LAS GYUR PA DANG,
THOG MA NAS LHAN CIG SKYES PA 'DI GSUM NI SPANG BAR

BYA'O; ,LHAG MA GZHAN RNAMS NI GSO DKA' BAR BSHAD, GZHANG 'BRUM
CAN LA NAD BLA THABS SU SKYUG PA DANG, MOD MOD PA'I NAD DANG, NGU
SHING NA BA DANG, SKOM DAD CHE BA DANG, RIMS DANG, SNYING NA BA
DANG, CHU SO NA BA DANG, KHAR 'BRUM PA 'BYUNG BA DANG, GZHANG

@237B KAR 'BRUM PA PHRE'U 'BYUNG BA DANG, SHA ZAD PA RNAMS SPANG
BAR BYA'O, ,YANG NA GZHANG 'BRUM NI RNAM PA GNYIS SU 'DUS TE,
GZHANG 'BRUM SKAM PA NI BAD KAN DANG RLUNG GNYIS 'DUS PA LAS GYUR
PA YIN NO, ,MKHRIS PA DANG, KHRAG NAD 'DUS PA LAS GYUR PA NI,

GSHER ZHING 'DZAG PA YIN PAR SHES PAR BYA STE, DE LA THOG MAR
GZHANG 'BRUM SKEM PA'I CHO GA BSHAD PAR BYA STE, GZHANG 'BRUM ZHI
BAR BYA BA LA, BA LANG GI LCI BA'I DUGS DANG, ZAN DRON GYI DUGS
DANG, LA PHUG GI DUGS DANG, SHU TA'I DUGS RNAMS GANG

YANG RUNG BYA BA ZHING, GSO MA SKOL BA'I KHU BA BLUGS PA DANG,
SBRUL NAG PO DANG, BYI LA DANG, JA MO DANG, PHAG DANG, SROG CHAGS
DZA DU KA RNAMS GANG YANG RUNG BA'I TSIL BSREGS PA'I DUD PAS BDUG
PA DANG, YANG NA YUNG GI PHYE MA SHING SNU HA'I 'O MA DANG

SBYAR TE BSKU BA DANG, YANG NA PI PI LING DANG, YUNG GI PHYE MA
BA LANG GI MKHRIS PA DANG SBYAR BAS BSKU BAR BYA'O, ,YANG NA
SVARDZI KA'I THAL BA DANG, DANDA'I RTZA BA DANG, LUNG GA LA'I
RTZA BA DANG, KRU TRUG TRES RNAMS KYI PHYE MA BA GCIN DANG, PI PI
LING DANG, SHING SHIR

SHA'I SA BON DANG, SHING AARGA'I 'O MA DANG, RU RTA DANG, RGYAM
TSA RNAMS LHAN CIG TU SBYAR BA DANG, YUNG DANG, BYA GAG GI RTUG
PA DANG, 'OL MA SE'I 'BRAS BU DANG, PI PI LING RNAMS KYI PHYE MA
BA GCIN DANG SBYAR BA DANG, BSKU BA'I SMAN RNAM PA 'DI GSUM

NI; GDON MI ZA BA YIN TE GANG YANG RUNG BAS BSKUS NA GZHANG 'BRUM
MED PAR BYED DO, ,DANDA'I RTZA BA DANG, AA SHVA MAR DANG, NAG
TSUR DANG, BYI DANG GA DANG, BA BLA DANG, KRU TRUG TRES DANG,
RGYAM TSA RNAMS KYI PHYE MA SHING AARGA'I 'O MA DANG, TIL MAR

GYI NANG DU BSKOL TE, TIL MAR NYI TSE LUS PA BTZAGS PAS BSKUS NA
YANG GZHANG 'BRUM SEL TE, YANG NA, AA RU RA BU RAM DANG SBYAR BA
'AM, YANG NA AA RU RA ZHAG GCIG GI BAR DU BA GCIN GYI NANG DU
SBANGS PA'AM, YANG NA AA RU RA DANG PI PI LING MAR

@238A *, ,GYI NANG DU BRNGOS PA 'AM, YANG NA AA RU RA DANG, SHING
NYE RONG DANG, DANDA'I RTZA BA RNAMS SBYAR BA BZA' BAR BYA'O,
,YANG NA GO BYE BTAGS PA'I PHYE DANG DAR BA SBYAR BA'AM, YANG NA
DAR BA DANG, PHYE KRU TRUG TRES DANG, LA LA PHUD BTAGS

PA'I PHYE MA DANG SBYAR BA 'AM, YANG NA DAR BA DANG, PHYE BCA'
SGA DANG, BILBA DANG SBYAR BA NAN TAN DU BYAS TE BTUNG NGO, ,YANG
NA RDZA MA KRU TRUG TRES KYIS BSKUS PA'I NANG DU ZHO MNAN DE
LANGS NAS ZHO'AM DAR BA GANG YANG RUNG BA BTUNG NGO, ,YANG DE
NYID KYI CHO GA BZHIN

DU; PI RGA DANG, PO TA DANG, SLE TRES RNAMS KYIS RDZA MA BSKRUS
PA'I NANG DU ZHO MNAN LA ZHO 'AM DAR BA GANG YANG RUNG BA BTUNG
NGO, ,YANG NA DBYI MONG DANG, KRU TRUG TRES PHYE MA CHANG DANG
SBYAR TE RTAG TU 'THUNGS NA GZHANG 'BRUM SEL TO, ,YANG NA BCA'
SGA DANG,

KRU TRUG TRES RNAMS KYI PHYE MA BU RAM DANG CHANG DANG SBYAR TE
BTUNG NGO, ,YANG NA GZHANG 'BRUM CAN LA, DANDA'I RTZA BA DANG, GO
BYE DANG, KRU TRUG TRES DANG, 'BRAS BU GSUM DANG, 'DI RNAMS CHA
MNYAM PA DANG, RGYAM TSA CHA NYIS 'GYUR RNAMS SNOD KHA SBYAR GYI
NANG

DU BRNGOS LA, TSIG MAR GYUR PA'I PHYE MA KHA ZAS GZHAN DANG SBYAR
ZHING BZA' BAR BYA'O, ,TIL NAG PO ZHO GNYIS GNYIS NANG PAR BZHIN
ZOS LA CHU GRANG MOS PHUL NA YANG GZHANG 'BRUM ZHI BAR 'GYUR
ZHING SO BRTAN LA SHA SKYI BAR 'GYUR RO, ,MAR DANG, SHING PA LA
SHA'I

THAL BA'I KHU BA MAR GYI CHU SUM 'GYUR GYI NANG DU TSA BA GSUM
GYI PHYE MA BSKOL TE, MAR NYI TSE LUS PA LAS RAN PAR 'THUNGS NA
YANG THE TSOM MED PAR GZHANG 'BRUM 'BYANG BAR 'GYUR RO, ,'BRAS BU
GSUM DANG, RTZA BA BCU DANG, KRU TRUG TRES DANG, DANDA'I RTZA BA
RNAMS

KYI PHYE MA SRANG RE RE CHU PHUL GANG LA SRANG BRGYAD DU BRTZIS
PA PHUL DRUG CU RTZA BZHI'I NANG DU BSKOL TE, CHU BZHI CHA GCIG
LUS PA BTZAGS LA BU RAM SRANG BRGYAD DANG SBYAR TE MAR SNOD KYI
NANG DU BLUGS LA, ZLA BA GCIG GI BAR DU MNAN PA'I MING NI,
DANDA'I RTZA BA'I

@238B CHANG ZHES BYA STE, 'DI LAS RAN PAR 'THUNGS NA, GZHANG
'BRUM DANG, YI GA 'CHUS PA DANG, RTUG SKAM DANG, PHO BA'I NAD
DANG, SKYA RBAB KYI NAD RNAMS SEL TO, ,BI SHA LA DANG, KA PITTHA
DANG, KRU TRUG TRES DANG, PA THA RNAMS LAS SRANG

GNYIS GNYIS DANG AA RU RA DANG, SKYU RU RA SRANG SUM CU RTZA
GNYIS GNYIS DANG, 'DI RNAMS KYI PHYE MA CHU PHUL BRGYA NYI SHU
RTZA BRGYAD KYI NANG DU BSKOL TE, CHU BZHI CHA GCIG LUS PA BTZAGS
LA BU RAM SRANG BRGYA DANG SBYAR TE MAR SNOD KYI RDZA MAR BLUGS
LA, ZLA BA

PHYED KYI BAR DU MNAN PA'I MING NI 'BRAS BU'I CHANG ZHES BYA STE,
'DI LAS RAN PAR 'THUNGS NA PHO BA'I NAD DANG, GZHANG 'BRUM DANG
SKRAN SEL TO, ,GZHANG 'BRUM NA ZHING 'KHRU BA LA NI, RLUNG LAS
GYUR PA'I 'KHRU BA'I CHO GA SNGAR BSTAN PA BZHIN DU BYA'O,
,GZHANG

'BRUM NA ZHING PHYI SA SKAM STE 'BYUNG DU MI BTUB PA LA NI, RTUG
SKAM GYI CHO GA 'OG NAS 'BYUNG BA BZHIN DU LAN MANG DU BYA'O,
,SHU TI DANG, BILBA DANG, PI PI LING DANG, KRU TRUG TRES DANG,
SHU DAG DANG, SHING MNGAR DANG, THANG SHING DANG, MA NU DANG,

LI ZUR BA DANG, RU RTA DANG, PO SON CHA RNAMS BTAGS PA'I PHYE MA
TIL MAR DANG, 'O MA TIL MAR GYI BZHI 'GYUR GYI NANG DU BSKOL LA,
TIL MAR NYI TSE LUS PAR BYAS TE, BTZAGS PA LAS RAN PAR 'JAM RTZI
MAS BTANG NA, RLUNG DANG 'PHROD CING,

PHYI SA BE SNABS SU 'BYUNG BA DANG, GZHANG 'BRUM DANG, GZHANG NA
BA DANG GCIN 'GAG PA RNAMS SEL TO, ,PU TZE SHEL LA SOGS PA'I SDE
TSAN DANG, RTZA BA BCU SNGAR BSHAD PA 'DI GNYIS LAS GANG YANG
RUNG BA DANG, PO SON CHA DANG, SHING MNGAR DANG, SHU TI

DANG; RU RTA DANG, GANDHA PRI YANG KU DANG, GLA SGANG DANG, RGYAM
TSA RNAMS KYI PHYE MA, MKHRIS PA DANG, RLUNG GANG LAS GYUR PA'I
NAD KYI SKABS DANG SBYAR TE, MAR DANG, TIL MAR GNYIS LAS GANG 'OS
PA ZHIG DANG, 'O MA CHU'I NANG DU BSKOL TE, MAR

@239A *, ,RAM; TIL MAR NYI TSE LUS PAS, BKRU SMAN DRAG PO MAS
GTANG BAR BYA'O, ,GZHANG 'BRUM NA BA LA KHRAG 'DZAG PAR RTOGS NA
KHRAG LUD PA'I NAD KYI CHO GA BZHIN DU BYA ZHING THOG MAR SMAN
DANG, KHA ZAS LA SOGS PA KHA BA'I BAG

LAS SBYAR ZHING ZOS NA ME'I DROD BSKYED CING NAD GZHI TSOS PAR
BYED DO, ,KHRAG NAD KYI GZHANG 'BRUM CAN LA TSOS PAR BYED PA'I
SMAN PU SHEL TZE DANG, YA RI TA DANG, SKYER PA'I SHUN PAGS RNAMS
LHAN CIG TU SKOL BA'I KHU BA BSGRANGS PA 'AM, YANG NA BCA'

SGA DANG, TZAN DAN DANG, RTZA MKHRIS DANG, BYI TSER RNAMS SKOL
BA'I KHU BA BSGRANGS PA BLUD DE, YANG NA SKOM PA'I NAD DANG KHRAG
NAD ZHI BAR BYA BA'I PHYIR, NIMPA'I [*NIMBA'I?] SHUN LPAGS
DANG, DUG MO NYUNG GI 'BRAS BU DANG, SKYER KHAndA DANG, BONG NGA
DKAR PO

RNAMS KYI PHYE MA, SBRANG RTZI DANG 'BRAS BKRUS PA'I KHU BA DANG
SBYAR BA BLUD DO, ,SA MAm GA DANG, AUTPA LA DANG, CHU SHING GI
'BRAS BU DANG, TI RI TA DANG, TIL DANG, TZAN DAN RNAMS KYI PHYE
MA RA'I 'O MA DANG SBYAR TE 'THUNGS NA YANG GZHANG 'BRUM KHRAG
'DZAG PA

SEL TO, ,YANG NA KHRAG NAD KYI GZHANG 'BRUM CAN LA, KHA ZAS RA'I
'O MA DANG LDAN PAR BZA' ZHING, SMAN DUG MO NYUNG GI SHUN LPAGS
DANG, SBRANG RTZI DANG, BU RAM GYI LBU BA RNAMS SBYAR BA 'AM,
YANG NA SMAN MA YU RA KA'I PHYE MA, SBRANG RTZI DANG, 'BRAS BKRUS

PA'I KHU BA DANG SBYAR BA 'AM, YANG NA PADMA'I ZE BA SBRANG RTZI
DANG, MAR SAR DANG SBYAR BA 'AM, YANG NA PADMA'I ZE BA KHA RA
DANG SBYAR BA ZOS NA, GZHANG 'BRUM KHRAG 'DZAG PA BDE BAR 'GYUR
RO, ,DBYI MO'I LO MA DANG, BAL BU'I LO MA DANG, NA LE SHAM

RNAMS LAS SRANG RE RE DANG, PI PI LING DANG, PI PI LING GI RTZA
BA SRANG GNYIS GNYIS DANG, DRI SNA BZHI ZHES BYA BA, SHING TSA
DANG, SUG SMEL DANG, GANDHA PA TRA DANG, N'A GA GE SAR RNAMS
DANG, PU SHEL TZE DANG, 'DI RNAMS LAS ZHO GNYIS GNYIS

@239B DANG; BCA' SGA SRANG GSUM DANG, BU RAM SMAN SPYIR BSDOMS
PA'I SUM 'GYUR DANG, 'DI RNAMS SBYAR TE RI LUR BYAS PA'I MING NI,
BAL BU'I RI LU ZHES BYA STE, 'DI LAS RAN PAR ZOS LA, CHANG DANG,
KHU BCUD DANG, SHA KHU DANG, 'O MA DANG, ZHO KHA CHU DANG,

RTZABS RNAMS LAS GANG YANG RUNG BAS NAD GZHI GANG SHAS CHE BA
DANG SBYAR TE PHUL NA, ME'I DROD BSKYED CING GZHANG 'BRUM THAMS
CAD DANG, SKYUG PA DANG, SNYING NA BA DANG, LUD PA DANG, SKRAN
DANG, RIMS RNAMS SEL TO, ,CHO GA DE RNAMS KYIS KYANG ZHI BAR MA

GYUR NA, SMAN PA MKHAS SHING SNGON BYED PA MTHONG BAS, NAD PA
RKANG PA DGUG CING BCING BA LA SOGS PA CI NAS KYANG GZHANG LTAR
SNANG BA'I THABS BYAS TE, 'BRUM BU GA LA 'DUG PA BRTAG NA, RVA
'AM, LCAGS KYI SBUBS 'JAM PO, BA'I NU SOR GYI DBYIBS 'DRA

BA; KHA'I SBUBS SOR BZHI, SRID DU SOR LNGA YOD PAR BYAS LA, GLO
LOGS SU PHU CHEN PO GSUM TZAM BYAS TE, RKUB TU BRDZANGS LA, GLO'I
BU GUD 'BRUM BU GA LA YOD PA'I THAD KAR GTAD DE, 'BRUM BU SBUBS
KYI NANG DU BYUNG BA LA, RLUNG DANG, BAD KAN LAS

GYUR PA'I GZHANG 'BRUM ZHIG YIN NA, 'BRUM BU MTSON GYIS BCAD LA
'PHRO LCAGS KYIS BSREG GO, ,YANG NA MI BCAD PAR BSREG GO, ,YANG
NA GZHANG 'BRUM RNAM PA DRUG PO GANG YANG RUNG STE, 'BRUM BU GANG
GI NANG DU BYUNG BA LA, SMAN MU KA KA'I THAL BA PHRAD DAR SBYAR
BAS BSKU BAR BYA'O, ,GZHANG

'BRUM NA BA LA NI MDOR NA GANG CI YANG RUNG STE, MI'I STOBS
BSKYED PA DANG, RLUNG DANG 'PHROD PA'I SMAN DANG, KHA ZAS DANG,
BTUNG BA GANG YIN PA DE 'BA' ZHIG LAS TSABS CHE CHUNG DANG SBYAR
ZHING GTANG BAR BYA'O, ,GZHANG 'BRUM CAN GYIS NI NAD GZHI SO SO'I
'KHRUG PAR

'GYUR BA'I KHA ZAS DANG, STAN MKHRANG PO LA 'DUG PA DANG, TZOG
TZOG PUR 'DUG PA DANG, PHYI SA DANG, GCIN PHRO BZHIN DU MNAG PA
DANG, RTA LA SOGS PA ZHON PA RNAMS SPANG BAR BYA'O,, ,,DA NI
MTSAN PAR RDOL BA'I BYE BRAG BSHAD PAR BYA STE, RKUB

@240A *, ,KHA NAS SOR GNYIS KYI TSU ROL GYI GLO LOGS SU NYAM THAG
PAR BYED PA'I PHOL MIG 'BYUNG STE, DE RDOL BA'I MING NI MTSAN PAR
RDOL ZHES BYA STE, DE YANG RNAM PA LNGA YOD PAR BSHAD DO, ,DE LA
RLUNG LAS GYUR PA'I PHOL MIG

GI MING NI, RMA KHA BRGYA PA ZHES BYA STE, MDOG DMAR LA MI BZAD
PAR ZUG CING NA BA YIN NO, ,MKHRIS PA LAS GYUR PA'I MING NI, RDA
ME MGRIN ZHES BYA STE MDOG DMAR LA ME 'BAR BA BZHIN DU TSA BA YIN
PAR BSHAD DO, ,BAD KAN LAS GYUR PA'I

MING NI, KUN TU 'DZAG PA ZHES BYA STE, MDOG DKAR LA G-YA' BA YIN
PAR BSHAD DO, ,NAD GZHI GSUM 'DUS PA LAS GYUR PA'I MING NI, DUNG
'KHYIL BA ZHES BYA STE, THAMS CAD KYI MTSAN MA DANG LDAN PA YIN
NO, ,KHA ZAS ZUG RNGU DANG BCAS

PA ZOS TE, GCIN 'ONG BA'I SBUBS SU ZUG PA LAS GYUR PA'I MING NI,
LOG PAR SONG BA ZHES BYA STE, 'DI RNAMS LAS NAD GZHI GSUM 'DUS PA
LAS GYUR PA DANG, ZUG RNGU ZUG PA LAS GYUR PA GNYIS NI SPANG BAR
BYA'O, ,LHAG MA RNAMS NI

GSO DKA' BA YIN NO, ,DE LA PHOL MIG DANG PO BYUNG STE MA SMIN PA
LA NI, DE'I NYEN 'KHOR RAM RTZA NAS KHRAG DBYUNG BA DANG, NAN
RTZIS BSKU BA DANG, NAD GZHI GANG LAS GYUR PA DANG, 'PHROD PA'I
SMAN SKOL BA'I KHU BA GRANG DRO GANG 'OS PAS STENG DU

BLUGS PA DANG, TIL MAR DANG, NAD DANG 'PHROD PA'I SMAN SBYAR NAS
BSKU ZHING MNYE BA DANG, BSKU SMAN BTANG BA'I BAR DU CHO GA RIM
BZHIN DU BYA'O, ,RDOL BAR GYUR PA'I CHO GA YANG BSHAD PAR BYA
STE, DANG POR RDOL BA'I RMA ZABS CI TZAM YOD PA DANG,

SROL GANG LOGS SU BYUNG BA, LCAGS KYI THUR MA 'JAM POS BRTAG PA
DANG, RMA'I SROL GAR GYUR PAR DRAL BA DANG, SMAN MUSKA KA LA SOGS
PA'I THAL BAS GDAB PA DANG, BSREG PA LA SOGS PA GO RIM BZHIN DU
MTHAR GYIS BYAS NAS RMA GSO

@240B BA'I CHO GA BZHIN DU, NAD GZHI GANG LAS GYUR PA DANG YANG
SBYAR ZHING MTHUN MTHUN SMAN BYA'O, ,DE LA RMA GSO BA'I CHO GA
NI, DONG GA DANG, YUNG DANG, RGYA SHUG GI 'BRAS BU RNAMS KYI PHYE
MA MAR DANG SBRANG RTZI DANG SBYAR TE, GCIN 'DZAG PA'I RMA MTSAN
PAR

RDOL BA LA BSKUS NA, RMA SBYOR ZHING MI MCHED PAR 'GYUR RO,
,SHING NYE RONG DANG, TE DZO BA TI DANG, DANDA'I RTZA BA DANG,
BTZOD DANG, YUNG DANG, SKYER PA DANG, SKYER KHAndA DANG, NIMBA'I
LO MA RNAMS SBYAR BAS BSKUS NA YANG RMA 'KHYIMS PA SEL TO, ,

MTSAN PAR RDOL GYI NAD LA, KA RA BI RA DANG, YUNG DANG, DANDA'I
RTZA BA DANG, LANG KA'I LI DANG, RGYAM TSA DANG, KRU TRUG TRES
DANG, KHA LUNG DANG, AARKA DANG, DUG MO NYUNG RNAMS SKOL BA'I KHU
BA DANG, TIL MAR GYI NANG DU, SMAN DE DAG NYID KYI PHYE MA

BSKOL LA, TIL MAR NYI TSE LUS PA BTZAGS PA RMA LA BSKU BAR BYA'O,
,MTSAN PAR RDOL GYI NAD YOD PA'I MIS NI, RMA SOS PA'I 'OG TU YANG
LO GCIG GI BAR DU PHYUGS ZHON PA DANG, NYAL BA DANG, STOBS 'GYED
PA DANG, BRTZAL BA DANG, KHA ZAS

LCI BA RNAMS SHIN TU BSGRIMS TE SPANG BAR BYA'O, ,GZHANG 'BRUM
DANG, MTSAN PAR RDOL BA GSO BA'I LE'U STE BCU GSUM PA RDZOGS SO,,
,,DE NAS SKYA RBAB KYI NAD GSO BA'I LE'U BSHAD PAR BYA STE, SKYA
RBAB KYI NAD NI, KHA ZAS LA SOGS PA RNO

BA DANG, SKYUR BA DANG, LAN TSVA DANG, SNGON MA GOMS PA'I KHA ZAS
DANG, SA ZHAG RNAMS LAS HA CANG MANG DU ZOS PA LAS SKYA RBAB KYI
NAD DU 'GYUR TE, DE YANG NAD GZHI GSUM SO SOR NAS GYUR PA DANG,
KUN 'DUS PA LAS GYUR PA'I BYE BRAG GIS RNAM

PA BZHIR 'GYUR RO, ,DE LA RLUNG LAS GYUR PA'I SKYA RBAB KYI MTSAN
MA MI LUS KYI MDOG GNAG LA, RLUNG GI MTSAN MA DANG, RLUNG NAD KYI
BLA GNYAN RNAMS DANG YANG LDAN PA YIN NO, ,MKHRIS PA LAS GYUR
PA'I SKYA RBAB KYI MTSAN MA NI, MKHRIS PA LAS

@241A *, ,BA RNAMS 'BYUNG ZHING, MIG DANG, PAGS PA DANG, PHYI SA
DANG, GCIN RNAMS SER BA YIN NO, ,BAD KAN LAS GYUR PA'I SKYA RBAB
KYI MTSAN MA NI, MDOG DKAR LA BAD KAN LAS GYUR PA'I NAD RNAMS
DANG LDAN PA YIN NO, ,

NAD GZHI GSUM 'DUS PA LAS GYUR PA'I SKYA RBAB KYI MTSAN MA NI,
THAMS CAD KYI MTSAN MA DANG LDAN PAR SHES PAR BYA'O, ,DE LA SKYA
RBAB KYI NAD YOD LA, KHRAG ZAD PA DANG, GLO 'GRAMS PA DANG, SHA
ZAD PA DANG, SKYUGS PA DANG, SKOM PA LA SOGS

PA'I BLA GNYAN YOD PA DANG, MDOG SER ZHING SNANG NGO COG DKAR POR
MTHONG BA NI 'CHI BAR 'GYUR RO, ,SKYA RBAB KYI NAD THAMS CAD LA,
DANG POR NI SMAN MAR BTUNG BAS KHONG 'JAM POR BYAS LA, DE'I 'OG
TU NAD GZHI DANG SBYAR ZHING, GYEN DU SKYUGS PA DANG THUR

DU BKRU BA'I SMAN RNON POS SBYAR BAR BYA'O, ,DE'I SMAN MAR NI MUR
BA DANG, PU TZE SHEL DANG, YUNG DANG, BYI TSER DANG, PI PI LING
DANG, TZAN DAN DANG, SRO LO DANG, KHYI LCE BA DANG, DUG MO NYUNG
DANG, RTZA MKHRIS DANG, PA TO LA DANG, GLA SGANG DANG

THANG SHING RNAMS KYI PHYE MA ZHO GNYIS GNYIS, MAR SRANG SUM CU
RTZA GNYIS DANG, 'O MA MAR GYI BZHI 'GYUR GYI NANG DU BSKOL TE,
MAR NYI TSE LUS PA BTZAGS PA LAS, RAN PAR 'THUNGS NA, SKYA RBAB
DANG, RIMS DANG, 'BRUM BU DANG, SKRANGS PA DANG,

GZHANG 'BRUM DANG, KHRAG LUD PA'I NAD RNAMS SEL TO, ,'BRAS BU
GSUM DANG, SLE TRES DANG, BA SHA KA DANG, PU TZE SHEL DANG, RTZA
MKHRIS DANG, NIMPA RNAMS SKOL BA'I KHU BA BSGRANGS PA SBRANG RTZI
DANG SBYAR TE 'THUNGS NA YANG, SKYA RBAB KYI NAD

DANG MIG SER CAN YANG SEL TO, ,YANG NA SKYA RBAB KYI NAD YOD PA
LA, AA RU RA BA GCIN DANG SBYAR BA BTUNG ZHING, KHA ZAS 'O MA
DANG LDAN PA BZA' BAR BYA'O, ,YANG NA LCAGS KYI PHYE MA BA GCIN
GYI NANG DU YUN RING DU SPANGS BA BZA' ZHING 'O MAS DBUL LO, ,

@241B 'BRAS BU GSUM DANG, KRU TRUG TRES DANG, GLA SGANG DANG, BYI
DANG GA DANG, TSA BA GSUM RNAMS KYI PHYE MA DANG, LCAGS KYI PHYE
MA DANG, SMAN DE RNAMS SPYIR BSDOMS PA'I TSAD DANG MNYAM PA DANG,
'DI RNAMS SBRANG RTZI DANG MAR DANG SBYAR TE ZOS NA YANG,

SKYA RBAB DANG, MIG SER DANG, SKRANGS PA DANG, GCIN NAD SEL TO,
,TIL DANG, TSA BA GSUM DANG, RGYA SHUG GI 'BRAS BU DANG, DRUB MAR
CANG RNAMS KYI PHYE MA DANG, LCAGS KYI PHYE MA, SMAN DE RNAMS
SPYIR BSDOMS PA'I TSAD DANG MNYAM PA DANG

'DI RNAMS SBRANG RTZI DANG SBYAR TE MA BRDZIS PA LAS RAN PAR ZOS
NA YANG, SKYA RBAB KYI NAD DRAG PO DANG SKRANGS PA SEL TO, ,MIG
SER GYI NAD NI, SKYA RBAB KYI NAD YAL BAR BOR BA LAS, MKHRIS PA
'KHRUGS NAS, MIG SER GYI NAD DU 'GYUR BAS NA,

DE YANG SKABS 'DIR BSHAD DE, DE'I MTSAN MA NI, MIG DANG LUS KYI
MDOG SER BA YIN NO, ,MIG SER CHEN PO ZHES BYA BA YANG, MIG SER
GYI NAD LA DANG POR NAD TSABS CHEN POR GYUR PA LAS 'BYUNG STE, DE
GNYIS LA NI SNUM PA'I BKRU SMAN

BTANG NGO, ,BA LA DANG, YUNG DANG, NIMPA DANG, 'BRAS BU GSUM DANG
SHING MNGAR RNAMS CHA MNYAM STE BTAGS LA 'O MA DANG, MA HE'I MAR
DANG SKOL NAS MAR NYI TSE LUS PA BTZAGS PA LAS RAN PAR 'THUNGS NA
YANG MIG SER GYI NAD SEL TO, ,

SLE TRES DANG, 'BRAS BU GSUM DANG, SKYER PA DANG, NIMPA RNAMS
GANG YANG RUNG BA'I KHU BA SBRANG RTZI DANG SBYAR TE NANG PAR
BZHIN RTAG TU 'THUNGS NA YANG, MIG SER GYI NAD SEL TO, ,LCAGS KYI
PHYE MA DANG, YUNG DANG, SKYER PA DANG, 'BRAS BU GSUM DANG,

PU TZE SHEL RNAMS KYI PHYE MA SBRANG RTZI DANG MAR DANG SBYAR TE
ZOS NA YANG MIG SER GYI NAD SEL TO, ,SKYU RU RA DANG, LCAGS KYI
PHYE MA DANG, TSA BA GSUM DANG, YUNG RNAMS KYI PHYE MA SBRANG
RTZI DANG MAR DANG, KHA RA DANG SBYAR TE ZOS NA, MIG SER TSABS
CHEN

@242A *, ,PO YANG MYUR DU SEL TO, ,PI PI LING DANG, PI PI LING
CHEN PO DANG, PI PI LING GI RTZA BA DANG, KRU TRUG TRES DANG, LA
LA PHUD DANG, NA LE SHAM DANG, RGYAM TSA DANG, BYI DANG GA DANG,
'BRAS BU GSUM DANG, 'U SU'I 'BRAS

BU DANG, RGYA SHUG GI 'BRAS BU DANG, GO SNYOD DANG, NU SHING GI
'BRAS BU RNAMS KYI PHYE MA SRAD RE RE DANG, SHING NYE RONG GI
PHYE MA DANG, TIL MAR SRANG BRGYAD BRGYA DANG, SKYU RU RA'I KHU
BA SRANG DGU BCU RTZA DRUG DANG, BU RAM SRANG LNGA BCU DANG 'DI
RNAMS LHAN

CIG TU SKOL BA'I MING NI, SMAN GYI LDE GU DGE BA ZHES BYA STE,
'DI LAS RAN PAR ZOS NA YANG, SKYA RBAB DANG, MIG SER DANG, GZHANG
'BRUM DANG SBYAR BA'I DUG RNAMS SEL CING, GCIN NAD DANG, MDZE
DANG, RIMS DANG, DBUGS MI

BDE BA DANG, PHO BA'I NAD RNAMS MED PAR BYED LA SMAN BCUD KYI LEN
DU YANG 'GYUR RO, ,MIG SER GYIS NYAM THAG PA NI, SMAN DRON PU SHI
BA'I KHU BA'I MIG BZANG NGO, ,YANG NA YUNG DANG, BTZAG DANG, SKYU
RU RA'I PHYE MA ZHIB MO SBYAR BAS KYANG BSKU BAR BYA'O,,

YANG SMAN KA RKO TA KA'I RTZA BA'I PHYE MA'AM, DZA LI NA'I 'BRAS
BU'I PHYE MA SNAR BLUGS SO, ,YANG NA MIG SER GYIS NYAM THAG PA
LA, AE RAn DANG, PI PI LING GI PHYE SBYAR BA SNAR BLUGS SO, ,NAD
LJANG GU KHA ZHES BYA BA NI, RLUNG DANG MKHRIS PA LAS 'BYUNG STE,

DE'I MTSAN MA NI, LUS KYI MDOG LJANG GU KHAR 'DUG PA DANG, SNGO
SANGS DANG, SER BA DANG, RIMS KYIS 'DEBS PA DANG, SKOM DAD CHE BA
DANG, ME'I DROD CHUNG BAR BYED CING SGYID LUG PA DANG SNYOM PA
RNAMS YIN TE SKYA RBAB KYI NAD YOD PA LA 'BYUNG NGO, ,

DE NI KHA ZAS DANG, SKOM MNGAR BAG DANG, RLUNG DANG MKHRIS PA SEL
BA'I SMAN RNAMS KYIS THUB PAR 'GYUR TE, MIG SER DANG, SKYA RBAB
KYI NAD KYI CHO GAR BSTAN PA BZHIN DU, NAD LDANG KHU KHA 'DI LA
YANG SBYAR BAR BYA'O, ,SKYA RBAB KYI NAD GSO BA'I LE'U STE

@242B BCU BZHI PA RDZOGS SO,, ,,DE NAS SKYIGS BU'I NAD DANG,
DBUGS MI BDE BA'I NAD GSO BA'I LE'U BSHAD PAR BYA STE, SKYIGS BU
DANG, DBUGS MI BDE BA LA NI, RLUNG DANG MKHRIS PA'I NAD LAS 'DAS
TE, BAD KAN GYI RJES SU 'BRANG

BAR 'GYUR BA LAS, SKYIGS BU DANG, DBUGS MI BDE BA DRAG PO SKYE
BAR 'GYUR RO, ,DE GNYIS RE RE LA YANG RNAM PA LNGA LNGA YOD DO,
,DE LA SKYIGS BU'I NAD RNAM PA LNGA NI, SKYIGS BU CHEN PO ZHES
BYA BA, SGRA CHE ZHING SHUGS DRAG LA GNAD LA GNOD PA DANG,

SKYIGS BU'I NAD ZAB MO ZHES BYA BA, LTE BA'I PHYOGS NAS LDANG
ZHING SGRA ZAB TU 'BYUNG BA DANG, SKYIGS BU'I NAD BTUD MA ZHES
BYA BA, SKYIGS BU GNYIS GNYIS BTUD CING SHUGS DRAG TU 'BYUNG LA
MI BZAD PAR NA ZHING MGO 'DAM PAR BYED PA DANG, SKYIGS

BU CHUNG NGU ZHES BYA BA SHUGS DAL LA, BRANG DANG, NAM TSONG NAS
LDANG ZHING 'BYUNG BA DANG, SKYIGS BU ZAS LAS 'BYUNG BA ZHES BYA
BA, HA CANG MANG DU ZOS ZHING 'THUNGS PAS RLUNG GI GNAS DOG PAR
GYUR PA LAS 'BYUNG BA RNAMS YIN TE, 'DI RNAMS KYI NAD NI

SKYIGS BU CHUNG NGU DANG, ZAS LAS 'BYUNG BA ZHES BYA BA GNYIS NI
GSO SLA BA YIN NO, ,LHAG MA RNAMS NI SROG GCOD PAR BSHAD DO,
,DBUGS MI BDE BA RNAM PA LNGA LA, SGRA CHEN PO ZHES BYA BA, DBUGS
CHE ZHING RAN PA DANG, SNYING DANG, LTA BA

RNAMS LOG PAR BSGYUR ZHING, SNGA MA PA ZHES BYA BA GYEN DU LTA
ZHING, DBUGS DRAG TU 'BYUNG LA, MYOS PAR BYED CING SNYING DANG
RTZIB LOGS SU ZUG PA DANG, SKABS SU 'CHAD PA ZHES BYA BA, DBUGS
SKABS SKABS SU 'CHAD CING, DRAG TU 'BYUNG

BA GANG YIN PA DANG, RMUGS BYED CES BYA BA, CHAM PA DRAG POS
'DEBS SHING SNYING MYOS LA, NAM LANGS PA'I TSE LHAG PAR TSABS CHE
BAR 'GYUR BA DANG, DBUGS CHUNG NGU ZHES BYA BA MI DGA' BA LAS
'BYUNG LA DAL ZHING GNOD PA MI BYED PA RNAMS YIN TE, DE

@243A *, ,DAG GI NAD NI DBUGS CHUNG NGU ZHES BYA BA GSO SLA BA
YIN NO, ,RMUGS BYED CES BYA BA NI, KHA ZAS DANG, SMAN GYIS SOS
TZAM DU 'JOG NUS SO, ,LHAG MA RNAMS NI 'CHI BAR BYED PA YIN TE
SPANG BAR BYA'O, ,DE LA SKYIGS BU'I NAD

DANG; DBUGS MI BDE BA'I NAD KYIS THEBS PA LA NI, DANG POR TIL MAR
GYIS LUS BSKU BA DANG DUGS BYAS NA BZANG NGO, ,NYAMS STOBS YOD PA
LA NI GYEN DU SKYUGS PA DANG THUR DU BKRU BAS SBYANG BAR BYA'O,
,RID CING NYAM CHUNG BA LA NI ZHI BAR BYA BA'I SMAN

RGYA SHUG GI TSIG GU DANG, SKYER KHAndA DANG, 'BRAS YOS RNAMS
LHAN CIG TU SBYAR BA DANG, PU TZE SHEL DANG BTZAG LHAN CIG TU
SBYAR BA DANG, PI PI LING DANG, SKYU RU RA DANG, KHA RA DANG,
BCA' SGA

RNAMS LHAN CIG SBYAR BA DANG, NAG MTSUR DANG, POG DKAR PO LHAN
CIG TU SBYAR BA DANG SHING PA tA LA'I 'BRAS BU DANG ME TOG LHAN
CIG TU SBYAR BA DANG, PI PI LING DANG, 'BRA GO'I YAL GA'I THOR TO
DANG LHAN CIG TU SBYAR BA DANG, SMAN GYI SBYOR BA RNAM PA DRUG

PO 'DI RNAMS LAS GANG YANG RUNG BA SBRANG RTZI DANG SBYAR LA SMAN
GYI LDE GUR BYAS TE ZOS NA, SKYIGS BU'I NAD SEL TO, ,SHING MNGAR
DANG SBRANG RTZI DANG SBYAR BA DANG, PI PI LING KHA RA DANG SBYAR
BA DANG, BCA' SGA BU RAM DANG SBYAR BA 'DI GSUM LAS GANG YANG

RUNG BA SNAR BLUGS NA YANG SKYIGS BU'I NAD SEL TO, ,SBRANG MA'I
RTUG PA BUD MED KYI NU ZHO 'AM, LE BRGAN RTZI'I KHU BA GANG YANG
RUNG BA DANG SBYAR BA'AM, YANG NA TZAN DAN DKAR PO BUD MED KYI NU
ZHO LAS BRDAR TE, SNAR BLUGS NA YANG SKYIGS BU'I NAD

SEL TO, ,YANG NA SKYIGS BU'I NAD ZHI BAR BYA BA LA, LDONG ROS
DANG, BA LANG GI RVA DANG, RU RTA DANG, SRA RTZI POG DANG, RTZVA
KU SHA RNAMS LAS GANG YANG RUNG BA MAR DANG SBYAR TE, SNOD KHA
SBYAR GYI NANG DU BSREGS LA, 'U'I NANG NAS DUD PA DRANG ZHING,
KHA SNAR

@243B BRNGUBS NA YANG SKYIGS BU'I NAD SEL TO, ,MAR BZANG PO SRANG
GNYIS BZHU STE TSOS PAR BYAS LA, RGYAM TSA SRANG GCIG DANG SBYAR
BA'AM, YANG NA NAS TSIG 'KHUS PA'I THAL BA MAR BZANG PO BZHUS TE
TSOS PAR BYAS PA'I NANG DU BTAB PA 'THUNGS NA YANG SKYIGS BU'I
NAD

KYIS NYAM THAG PA SEL TO, ,DBUGS MI BDE BA'I NAD GSO BA'I CHO GA
NI, BYI TSER DANG, PI PI LING DANG, RGUN DANG, BU BRAN SHING
DANG, AA RU RA RNAMS ZHIB TU BTAGS LA, SBRANG RTZI DANG MAR SBYAR
TE ZOS NA, DBUGS MI BDE BA DANG, LUD PA DANG RLUNG NAD RMUGS

BYED RNAMS SEL TO, ,BU RAM DANG, NA LE SHAM DANG, YUNG DANG RLA
RNA DANG, RGUN DANG PI PI LING RNAMS BTAGS LA TIL MAR DANG SBYAR
TE ZOS NA YANG DBUGS MI BDE BA'I NAD DRAG PO SEL TO, ,YANG NA
SBRANG RTZI DANG, MAR DANG GA BRA'I RTZA BA DANG, SHING MNGAR

GYI PHYE MA SBYAR TE BZA' BAR BYA'O, ,AA RU RA DANG, RTZA MKHRIS
DANG, PI PI LING DANG, BYI TSER RNAMS KYI PHYE MA SBRANG RTZI MAR
DANG SBYAR TE ZOS NA YANG DBUGS MI BDE BA'I NAD SEL TO, ,SHING
RAM BHA DANG, KUNDA DANG, SHI RI RNAMS KYI ME TOG DANG, PI PI
LING RNAMS

BTAGS LA, 'BRAS BKRUS PA'I CHU DANG SBYAR TE 'THUNGS NA YANG
DBUGS MI BDE BA'I NAD SEL TO, ,YANG NA SKYIGS BU'I NAD DANG,
DBUGS MI BDE BA'I NAD LA GA BRA'I RTZA BA DANG, BCA' SGA'I PHYE
MA CHU SKOL BA DRON MO DANG SBYAR TE BTUNG BAR BYA'O, ,YANG NA
BCA' SGA DANG,

KHA RA DANG GA BRA'I RTZA BA DANG, KHA RU TSA RNAMS KYI PHYE MA
CHU SKOL BA DRON MO DANG SBYAR TE BTUNG BAR BYA'O, ,YANG NA SHING
TSA DANG, SUG SMEL DANG, ZA LA KA DANG LI ZUR BA DANG, BCA' SGA
DANG, DZI BANDI DANG, MA NU DANG, DZHA TA DANG, BCA' BA DANG, AA
GA RU DANG, PI PI

LING DANG, GLA SGANG DANG, BYI 'U RUG PA DANG, SPANG SPOS RNAMS
CHA MNYAM STE BTAGS PA'I PHYE MA DANG KHA RA SMAN DE RNAMS SPYIR
BSDOMS PA'I BRGYAD 'GYUR DANG SBYAR BA'I PHYE MA'I SMAN 'DI ZOS
NA, SKYIGS BU'I NAD DANG, DBUGS MI BDE BA'I NAD SEL ZHING, LUD

@244A *, ,PA DANG, RIMS DANG, SNYING NA BA DANG, RTZIB LOGS SU
ZUG PA RNAMS MED PAR BYED DO, ,RMA BYA'I RKANG PA 'AM SGRO'I RTZA
BA GANG YANG RUNG BA BSREGS PA'I THAL BA, MAR DANG, SBRANG RTZI
DANG SBYAR BA 'AM, YANG NA BYI THUR GYI SHA BSREGS

LA; MAR DANG SBRANG RTZI DANG SBYAR TE ZOS NA YANG SKYIGS BU'I
NAD DANG, DBUGS MI BDE BA'I NAD SEL TO, ,SKYIGS BU'I NAD DANG,
DBUGS MI BDE BA'I NAD KYIS SHIN TU NYAM THAG PA'I SKOM DU NI RTZA
BA BCU PA SKOL BA'I KHU BA 'AM, THANG SHING SKOL BA'I KHU BA

'AM; CHAD RNAMS LAS RAN PAR 'THUNG BAR BYA'O, ,SKYIGS BU'I NANG
DANG, DBUGS MI BDE BA'I NAD YOD PA LA, SMAN PAS TSABS CHE CHUNG
LA SOGS PA'I BYE BRAG SHIN TU PHYED PAR BYA STE, BAD KAN DANG
RLUNG SEL BA'I KHA ZAS DANG BTUNG BA'I CHO GA SBYIN PAR

BYA'O; ,SKYIGS BU'I NAD DANG, DBUGS MI BDE BA'I NAD GSO BA'I LE'U
STE BCO LNGA PA RDZOGS SO,, ,,DE NAS LUD PA'I NAD GSO BA'I LE'U
BSHAD PAR BYA STE, LUD PA NI NAD GZHI GSUM RE RE LAS GYUR PA
DANG, GLO 'GRAMS PA LAS GYUR

PA DANG, NAD KHONG SKEMS LAS GYUR PA DANG RNAM PA LNGA YOD DE, DE
DAG KYANG RLUNG RNAM PA LNGA PO, DBUGS RGYU BAR BYED PA ZHES BYA
BA DANG, NGAG 'BYUNG BAR BYED PA DANG, LEGS PAR 'JOG PA DANG,
SKYOD PA DANG, DRI MA 'BYIN PA ZHES BYA BA RNAMS

'KHRUGS PA LAS 'BYUNG STE, SNYING GA DANG, BRANG DANG, PHRAG PA
DANG, LKOG MA LA SOGS PA NAD 'DRU ZHING, RKO BA NI LUD PA ZHES
BYA'O, ,DE LA RLUNG LAS GYUR PA'I LUD PA'I MTSAN MA NI, SNYING NA
BA DANG, KLAD PA NA BA DANG, RTZIB LOGS SU ZUG PA DANG,

LUD PA SKAM ZHING 'GOGS SU MI BTUB PA DANG, SKAD 'GAGS PA RNAMS
YIN PAR BSHAD DO, ,MKHRIS PA LAS GYUR PA'I MTSAN MA NI, SKOM DAD
CHE BA DANG, LUS TSA BA DANG, KHAR TSVA BRO BA DANG, SKYUGS PA'I
RO TSA ZHING MDOG SER LA TSA BA RNAMS YIN NO,,

@244B BAD KAN LAS GYUR PA'I LUD PA'I MTSAN MA NI, LUS LCI ZHING
MCHIL MA MANG DU 'ONG BA DANG, CHAM PAS 'DEBS SHING YI GA 'CHUS
PA RNAMS YIN NO, ,GLO 'GRAMS PA LAS GYUR BA'I LUD PA'I MTSAN MA
NI, LUD PA KHRAG TU 'ONG BA DANG, RU SHING NA BA DANG, DBUGS

MI BDE BA DANG, GLO LAS RNAG 'BYUNG BA RNAMS YIN NO, ,NAD KHONG
SKEMS LAS GYUR PA'I LUD PA'I MTSAN MA NI, LUD PA KHRAG DANG RNAG
TU 'BYUNG ZHING, NAD GZHI GSUM 'DUS PA LAS BYUNG BA YIN NO, ,DE
RNAMS KYI NANG NA GLO 'GRAMS PA LAS GYUR PA'I LUD PA NI KHA ZAS
DANG

SMAN LA SOGS PAS SOS TZAM DU 'JOG NUS SO, ,NAD KHONG SKEMS LAS
GYUR PA'I LUD PA NI MI 'TSO'O, ,LHAG MA GSUM PO RNAMS NI GSOR
RUNG NGO, ,DE LA GSO BA'I CHO GA NI, BCA' SGA DANG, BYI TSER
DANG, BU BRAN SHING DANG, RGUN DANG LI ZUR BA DANG,

KHA RA RNAMS BTAGS PA'I PHYE MA, TIL MAR DANG SBYAR TE ZOS NA,
RLUNG LAS GYUR PA'I LUD PA MI BZAD PA SEL TO, ,LI ZUR BA DANG, BU
BRAN SHING DANG, PI PI LING DANG, GA BRA'I RTZA BA DANG, GLA
SGANG DANG, BYI TSER RNAMS KYI PHYE MA BU RAM DANG TIL MAR DANG

SBYAR BA'I SMAN GYI LDE GU 'DI'I MING NI GZHAN GYIS MI THUB PA
ZHES BYA STE, RLUNG LAS GYUR PA'I LUD PA SEL TO, ,KON TI DANG,
RGYAM TSA DANG, TSA BA GSUM DANG, BYI DANG GA DANG, RU RTA DANG,
SHING KUN RNAMS KYI PHYE MA MAR DANG SBRANG RTZI DANG SBYAR BA'I
SMAN GYI LDE GU

'DI NI LUD PA'I NAD DANG, SKYIGS BU'I NAD LA BSNGAGS PA YIN NO,
,MKHRIS PA LAS GYUR PA'I LUD PA'I NAD YOD PA LA NI, PI PI LING
DANG, KHA RA DANG, SMYIG RKANG DANG, 'BRAS YOS DANG, SKYU RU RA
DANG RGUN RNAMS KYI PHYE MA LHAN CIG TU SBYAR BA DANG,

SHING MNGAR DANG, PI PI LING GI RTZA BA DANG, MURBA DANG, RGUN
DANG, BCA' SKA RNAMS KYI PHYE MA LHAN CIG TU SBYAR BA DANG, PI PI
LING DANG, 'BRA GO DANG, SMYIG RKANG DANG, GZE MA RNAMS KYI PHYE
MA LHAN CIG TU SBYAR BA DANG, SMAN GYI SBYOR BA 'DI GSUM LAS GANG
YANG

@245A *, ,RUNG BA, MAR DANG, SBRANG RTZI DANG SBYAR LA SMAN GYI
LDE GUR BYA STE BZA' BAR BYA'O, ,BAD KAN LAS GYUR PA'I LUD PA'I
NAD YOD PA LA NI, GLA SGANG CHEN PO DANG, AA RU RA DANG, SKYU RU
RA DANG, PI PI LING DANG, TA MALKA

RNAMS KYI PHYE MA LHAN CIG TU SBYAR BA DANG, AA RU RA DANG, PI PI
LING DANG, GLA SGANG DANG, THANG SHING DANG BCA' SGA RNAMS KYI
PHYE MA LHAN CIG TU SBYAR BA DANG, KRU TRUG TRES DANG, PI PI LING
DANG, PI PI LING GI RTZA BA DANG, PI PI LING CHEN PO RNAMS KYI

PHYE MA LHAN CIG TU SBYAR BA DANG, SMAN GYI SBYOR BA RNAM PA 'DI
GSUM LAS GANG YANG RUNG BA, SBRANG RTZI DANG SBYAR LA SMAN GYI
LDE GUR BYAS TE ZOS NA BAD KAN LAS GYUR PA'I LUD PA'I NAD SEL BAR
RIG PAR BYA'O, ,BTZOD DANG, SKYER KHAndA DANG MURBA DANG,

KRU TRUG TRES DANG, P'A TH'A DANG, PI PI LING DANG, YUNG RNAMS
KYI PHYE MA SBRANG RTZI SHAS BSKYED DE SBYAR BA ZOS NA GLO 'GRAMS
PA LAS GYUR PA DANG, NAD KHONG SKEMS PA LAS GYUR PA'I LUD PA'I
NAD SEL TO, ,THANG SHING DANG BA LA DANG, RA SNA DANG 'BRAS BU
GSUM

DANG; RTZA BA GSUM DANG, SHUG PA DANG, BYI DANG GA RNAMS KYI PHYE
MA KHA RA SMAN DE RNAMS SPYIR BSDOMS PA'I TSAD DANG MNYAM PAR
SBYAR BA'I PHYE MA'I SMAN 'DIS NI, LUD PA'I NAD RNAM PA LNGA CHAR
SEL TO, ,AA GAS STI ZHES BYA BA'I SMAN GYI LDE GU SBYAR BA'I

THABS NI, SMAN SHANG KA PU SHI BA DANG, SRAD MA AATMA GUPTA DANG,
KRU TRUG TRES DANG, RTZA BA BCU DANG, LI ZUR BA DANG, BA LA DANG,
RGYA SHUG GI 'BRAS BU DANG, GA BRA'I RTZA BA DANG, SHING AA PA
MARGA DANG, PI PI LING GI RTZA BA DANG, MA NU RNAMS LAS SRANG
GNYIS

DANG; AA RU RA 'BRU BRGYA DANG, NAS PHUL BU BCU DRUG DANG, 'DI
RNAMS LHAN CIG TU CHU NAS KYI LNGA 'GYUR GYI NANG DU BSKOL LA,
NAS LEGS PAR TSOS NAS PHYUNG STE BTZAGS PA'I KHU BA'I NANG DU, AA
RU RA DE RNAMS BU RAM SRANG BRGYA DANG MAR SRANG BRGYAD DANG, TIL
MAR

@245B SRANG BRGYAD DANG, PI PI LING GI PHYE MA SRANG BRGYAD DANG,
LHAN CIG TU ME MI CHE BAR YANG BSKOL TE, NUR NUR PO SKYA BAS
DRANG DU RUNG BA TZAM DU GYUR PA PHYUNG STE BSGRANGS PA'I NANG DU
SBRANG RTZI SRANG BRGYAD BLUGS TE SBYAR BA'I SMAN BCUD KYI LEN
'DI LAS NANG RE BZHIN AA RU RA

'BRU GNYIS GNYIS, SMAN GYI LDE GU DANG BCAS TE ZOS NA LUD PA'I
NAD THAMS CAD DANG DBUGS MI BDE BA'I NAD DANG NAD KHONG SKEMS
RNAMS SEL CING PHO BA'I NAD DANG YI GA 'CHUS PA DANG, SKYIGS BU'I
NAD DANG, GZHANG 'BRUM DANG, RIMS DANG, SNYING

NA BA DANG, SKRANGS PA RNAMS SEL TE, KAndA KA RI SKOL BA'I KHU
BA'I NANG DU, RA SNA DANG, BA LA DANG, TSA BA GSUM DANG, GZE MA
RNAMS KYI PHYE MA MAR DANG LHAN CIG TU BSKOL TE, MAR NYI TSE LUS
PA BTZAGS PA LAS RAN PAR 'THUNGS NA YANG

LUD PA'I NAD RNAM PA LNGA CHAR SEL TO, ,LDONG ROS DANG, BA LA
DANG, AA KU TA DANG, SHING MNGAR DANG, GLA SGANG DANG, SPANG SPOS
RNAMS BSREGS PA'I DUD PA KHA SNAR BDUG CING, DE'I RJES LA BU RAM
DANG 'O MA SBYAR BA 'THUNGS TE, THABS DE LTAR ZHAG GSUM GYI BAR

DU BYAS NA YANG LUD PA'I NAD THAMS CAD SEL TO, ,LUD PA'I NAD GSO
BA'I LE'U STE BCU DRUG PA RDZOGS SO,, ,,DE NAS SKYUG PA'I NAD
DANG SKOM PA'I NAD GSO BA BSHAD PAR BYA STE, DE LA SKYUG PA'I NAD
NI NAD GZHI GSUM 'KHRUGS

PA RE RE LAS GYUR PA DANG, GSUM CHAR 'DUS PA LAS GYUR PA DANG, MI
SDUG CING YID DU MI 'ONG BA DANG, RUL ZHING MYAGS PA LA SOGS PA
MTHONG BA DANG REG PA DANG, SNOM PA DANG GTAM THOS PA DANG, BSAMS
PA RNAMS LAS GYUR PA DANG, RNAM PA

LNGA YOD DE, DE DAG GI MTSAN MA BSTAN PAR BYA'O, ,DE LA RLUNG LAS
GYUR PA'I SKYUG PA'I MTSAN MA NI, SKYUGS PA'I RO BSKA ZHING DANG
LA MDOG GNAG PA DANG, DBU BA CAN DANG, SHUGS DRAG CING NA BA
RNAMS YIN NO, ,MKHRIS PA LAS GYUR PA'I MTSAN

@246A *, ,MA NI; SKYUG PA TSA ZHING SER BA DANG, DMAR BA DANG
LJANG GUR 'DUG LA LUS TSA BA RNAMS YIN NO, ,BAD KAN LAS GYUR PA'I
MTSAN MA NI, SKYUG PA 'BYIL ZHING RO MNGAR LA GRANG ZHING BSKA BA
RNAMS YIN NO, ,KUN 'DUS PA LAS GYUR

PA'I MTSAN MA NI, MTSAN MA THAMS CAD DANG LDAN PAR SHES PAR
BYA'O, ,MI SDUG CING YID DU MI 'ONG BA LAS GYUR PA'I MTSAN MA NI,
DUL BA DANG, MI SDUG PA DANG, SEMS GDUNGS PA LA SOGS PA THOG MA
BSKYED PA'I RGYUR SMOS PA DE DAG NYID

LAS RTOGS PAR BYA'O, ,DE LA SKYUG PA KHRAG DANG BCAS PAR 'BYUNG
ZHING, ZHAG TSIG TSIG PO YOD LA SHA ZAD DE NYAM CHUNG BA DANG,
NAD BLA GNYAN GZHAN GYIS KYANG THEBS PA NI MI 'TSO STE SPANG BAR
BYA'O, ,SKYUG NAD THAMS CAD NI MA ZHU

PA'I GNAS PHO BA LAS 'BYUNG BAS NA, RLUNG LAS GYUR PA'I SKYUG PA
MA GTOGS PAR DANG POR SMYUNG BA'I CHO GA BYAS LA DES MA ZHI NA
PHYIS BKRU SMAN BTANG NGO, ,RLUNG LAS GYUR PA LA NI DANG POR DE
DANG 'PHROD PA'I SMAN GYIS ZHI BAR BYA'O, ,DE LA BKRU

SMAN NI AA RU RA'I PHYE MA SBRANG RTZI DANG SBYAR TE LDE GUR BYAS
PA'AM, YANG NA BKRU SMAN ZHIM ZHING YI GAR 'ONG BA GZHAN YANG
GTANG BAR BYA'O, NYAMS STOBS YOD PA LA NI, SKYUG SMAN DANG BKRU
SMAN BYA'O, ,RID CING NYAM CHUNG BA LA NI ZHI BAR BYA BA'I SMAN

GTANG BAR BYA'O, ,DE LA RLUNG LAS GYUR PA'I SKYUG PA'I NAD ZHI
BAR BYA BA'I CHO GA NI, ,RGYAM TSVA DANG MAR SBYAR BA BTUNG BA
'AM, YANG NA RGYAM TSA DANG, KHA RU TSA DANG, RTZABS RU TSA BA
DANG, TSA BA GSUM DANG, 'DI RNAMS KYI PHYE MA MAR DANG SBYAR

TE BTUNG BAR BYA'O, ,MKHRIS PA LAS GYUR PA'I SKYUG PA'I NAD ZHI
BAR BYA BA LA NI, BA LA DANG, BTZAG GI PHYE MA 'BRAS BKRUS PA'I
KHU BA DANG SBYAR BA'AM, PU SHEL TZE'I PHYE MA 'BRAS BKRUS PA'I
PHYE MA DANG SBYAR BA 'AM, YANG NA PU SHEL TZE'I PHYE SKYU

@246B RU RA'I KHU BA GRANG MO DANG SBYAR TE BTUNG BAR BYA'O, ,BAD
KAN LAS GYUR PA'I SKYUG PA'I NAD YOD PA LA NI, BYI DANG GA DANG,
'BRAS BU GSUM DANG, NIMBA RNAMS KYI PHYE MA SBRANG RTZI DANG
SBYAR BA'AM, YANG NA BYI DANG GA DANG GLA BA DANG BCA' SGA RNAMS
KYI PHYE MA

SBRANG RTZI DANG SBYAR TE BZA' BAR BYA'O, ,SHI RA PHI LA DANG,
SLE TRES DANG, MURBA RNAMS LAS GANG YANG RUNG BA SKOL BA'I KHU BA
BSGRANGS BA SBRANG RTZI DANG SBYAR BA'AM, YANG NA MURBA'I PHYE MA
'BRAS BKRUS PA'I KHU BA DANG SBYAR TE 'THUNGS NA, RLUNG LAS GYUR

PA DANG, BAD KAN LAS GYUR PA DANG, MKHRIS PA LAS GYUR PA RNAMS
KYI SKYUG PA'I NAD SEL TO, ,PI PI LING DANG, NA LE SHAM DANG,
LDONG ROS RNAMS KYI PHYE MA DANG, DE RNAMS SPYIR BSDOMS PA'I TSAD
DANG MNYAM PA'I 'BRAS YOS KYI PHYE MA

DANG; SBRANG RTZI RNAMS KA PITTHA'I 'BRAS BU DANG, KHA LUNG GI
'BRAS BU SKOL BA'I KHU BA GRANG MO'I NANG DU BLUGS TE 'THUNGS NA
YANG SKYUG PA'I NAD SEL TO, ,RGYA SHUG GI TSIG GU DANG, PI PI
LING DANG, SKYU RU RA RNAMS KYI PHYE MA DANG LHAN CIG TU

SBYAR BA DANG, 'BRAS YOS DANG, 'BRAS BU GSUM DANG, BCA' SGA RNAMS
KYI PHYE MA LHAN CIG TU SBYAR BA DANG, RTZA SHYA MA KA DANG,
SKYER KHAndA DANG, GLA SGANG DANG, RGYA SHUG GI RUS PA RNAMS KYI
PHYE MA LHAN CIG TU SBYAR BA DANG, SBRANG MA'I RTUG PA

DANG; KHA RA DANG, PI PI LING RNAMS KYI PHYE MA LHAN CIG TU SBYAR
BA DANG, PI PI LING DANG, NA LE SHAM DANG, KA PITTHA DANG, BA LA
RNAMS KYI PHYE MA LHAN CIG TU SBYAR BA DANG, SHING TSA DANG, SUG
SMEL DANG, GANDHA PA TRA RNAMS KYI PHYE MA LHAN

CIG TU SBYAR BA DANG, SMAN GYI SBYOR BA RNAM PA DRUG PO 'DI RNAMS
LAS GANG YANG RUNG BA SBRANG RTZI DANG SBYAR TE, SMAN GYI LDE GUR
BYAS PA ZOS NA YANG SKYUG PA'I NAD SEL TO, ,SKYUG PA'I NAD RING
DU LON PA LA NI DGE BA ZHES BYA BA'I SMAN MAR DANG, 'O MA'I

@247A *, ,SMAN DANG RO TZA BAR BYED PA'I SMAN DANG, SHA'I KHU
BCUD LA SOGS PA RLUNG SEL BA'I CHO GA RNAMS BYA'O, ,SKOM PA'I NAD
KYANG, NAD GZHI GSUM SO SO LAS GYUR PA DANG, ZAS MA ZHU BA LAS
GYUR PA DANG,

GLO 'GRAMS NAS NAD KHONG SKEMS SU GYUR PA LAS 'BYUNG BA DANG RNAM
PA LNGA YOD DE SKOM PA'I NAD DO COG GI GZHI NI, SHAS CHER RLUNG
DANG MKHRIS PA GNYIS YIN PAS NA, SKOM PA'I NAD LA THOG MAR DE
GNYIS BSAL BA'I CHO GA BYA'O, ,DE LA

SKEM PA'I NAD YOD PA'I SKOM DU NI SBRANG RTZI CHAR PA'I CHU DANG
SBYAR BA 'AM, DE MA RNYED NA CHU THA MAL PA DANG SBYAR BA BTUNG
BAR BYA'O, ,YANG NA BONG PA BSREGS PA CHUR BCUG PA'I KHU BA 'BRAS
BRDOS PA'I PHYE DANG SBRANG RTZI KHA RA DANG SBYAR

BA BTUNG BAR BYA'O, ,YANG NA KHA RA DANG, N'A GA GE SAR DANG, PI
PI LING DANG, BA BE DANG, BAL PO SE'U RNAMS KYI PHYE MA SBRANG
RTZI DANG SBYAR BA'I SMAN GYI LDE GU'AM PI PI LING DANG, SHING 'O
MA CAN GYI MYU GU SBRANG RTZI DANG SBYAR BA'I SMAN GYI LDE GU

GANG YANG RUNG BA LA ZOS NA YANG SKOM PA'I NAD SEL BAR 'GYUR RO,
,YANG NA SHING BA TA'I YAL GA'I THOR TO DANG, RU RTA DANG, 'BRAS
BRDOS PA'I PHYE DANG, AUTPA LA SNGON PO DANG, 'BRAS BU GSUM RNAMS
KYI PHYE MA SBRANG RTZI DANG SBYAR

PA'I RI LU KHAR BZHAG NA YANG SKOM PA'I NAD MYUR DU SEL TO, ,RGUN
DANG BU RAM SHING GI KHU BA DANG, 'O MA DANG, SBRANG RTZI RNAMS
KYI NANG DU SHING MNGAR DANG, AUTPA LA'I PHYE MA BLUGS TE 'THUNGS
NA YANG SKOM PA'I NAD GDON MI ZA BAR BYED DO,,

'O MA DANG, BU RAM SHING GI KHU BA DANG, RGUN CHANG DANG, BU RAM
CHANG DANG, BU RAM CHAB DANG, SBRANG CHAB DANG, STAR BU'I KHU BA
DANG, RTZABS SKYUR PO RNAMS GANG YANG RUNG BA, KHAR YUN RING DU
BZHAG CING, PHYIR PHO NA YANG RKAN

@247B SKAMS PA SEL PAR BYED DO, ,SKYUG PA'I NAD DANG, SKOM PA'I
NAD GSO BA'I LE'U STE BCU BDUN PA RDZOGS SO,, ,,BAM PO LNGA PA'O,
,DE NAS GCIN SRI PA'I NAD GSO BA'I LE'U BSHAD PAR BYA'O, ,GCIN
SRI BA LA SOGS

PA'I NAD NA, KHA ZAS LA SOGS PA SHIN TU RNO BA ZA ZHING 'THUNG BA
DANG, SHIN TU MANG BAR ZA ZHING 'THUNGS PA'I GNOD PA LAS GCIN SRI
BA'I NAD RNAM PA BRGYAD DU 'GYUR TE, DE LA RLUNG LAS GYUR PA'I
GCIN SRI BA'I NAD NI SHIN TU MI BZAD PAR NA BA YIN NO,,

MKHRIS PA LAS GYUR PA NI GCIN NYID TSA RAB TU 'ONG BA YIN NO,
,BAD KAN LAS GYUR PA NI CHU SO'I PHYOGS LCI BA BEM POR 'DUG CING
SKRANGS BA YIN NO, ,NAD GZHI 'DUS PA LAS GYUR PA NI MA RUNGS PA
YIN NO, ,KHRAG NAD LAS GYUR PA NI GCIN KHRAG

RTZA 'ONG BA YIN NO, ,KHU CHU LAS GYUR PA NI KHU CHU 'GAGS PA LAS
'BYUNG BA YIN NO, ,GCIN RDE'US 'GAGS PA NI RLUNG GIS KHU CHU DANG
BAD KAN BSGANGS NAS RDO 'DRA BAR GYUR PA YIN NO, ,GCIN BSTUS PA
NI CHU SO LGANG PA'I KHA MI BZAD PAR NA ZHING RDE'U

ZHIG PAS GCIN 'GAGS PAR GYUR PA YIN PAR BSHAD DO, ,DE DAG GSO
BA'I THABS NI SMAN MAR DANG, TIL MAR GYIS LUS BSKU BA DANG, SMAN
MAR BTUNG BA DANG, DUGS BYA BA DANG, BKRU SMAN DRAG PO MAS BTANG
ZHING, DE'I RJES

LA 'JAM RTZI MAS GTANG BA RNAMS BYA'O, ,DE LA RLUNG LAS GYUR PA'I
GCIN SRI BA LA NI, RTZVA KU SHA LA SOGS PA'I SDE TSAN NAM, SMAN
TI RI LA SOGS PA'I SDE TSAN GANG YANG RUNG BA SKOL BA'I KHU BAS
BTZOS PA'I SHA KHU DANG LDAN PAR KHA ZAS

BZA' 'O, ,MKHRIS PA DANG, KHRAG NAD LAS GYUR PA LA NI, SKYU RU RA
SKOL BA'I KHU BA'I NANG DU SKYER PA'I RTZA BA'I PHYE MA DANG
SBRANG RTZI BLUGS PA'AM, YANG NA AE LA BA LU KA'I SA BON DANG,
SHING MNGAR DANG, SKYER PA RNAMS KYI PHYE MA

@248A *, ,'BRAS BKRUS PA'I KHU BA'I NANG DU BTAB PA BTUNG BAR
BYA'O, ,BAD KAN LAS GYUR PA'I GCIN SRI BA ZHI BAR BYA BA LA NI,
SUG SMEL ZHIB TU BTAGS PA'I PHYE MA, BA GCIN DANG, CHANG DANG,
CHU SHING GI KHU BA BTZIR BA

RNAMS LAS GANG YANG RUNG BA DANG SBYAR TE BTUNG BAR BYA'O, ,KHU
CHU 'GAGS PA LAS GCIN SRI BAR GYUR PA LA NI, BRA GZHUN SBRANG
RTZI DANG SBYAR BA'I SMAN GYI LDE GU BZA' BAR BYA'O, ,YANG NA RO
TZA BAR BYA BA'I SMAN GYIS LUS ZUNGS BDUN BRTAS LA, NA

CHUNG BZANG MO DANG NYAL PO BYA'O, ,GCIN SRI BA'I NAD RNAMS LA,
LE BRGAN RTZI'I SA BON BTAGS PA'I PHYE MA SBRANG RTZI DANG, 'BRAS
BKRUS PA'I KHU BA DANG SBYAR BA'AM, YANG NA BRAG ZHUN DANG, SRU
SRU DANG, PI PI LING DANG, SUG SMEL

RNAMS KYI PHYE MA SBRANG RTZI DANG, 'BRAS BKRUS PA'I KHU BA DANG
SBYAR TE BTUNG BAR BYA'O, ,RGUN DANG, KHA RA'I PHYE MA ZHO KHA
CHU DANG SBYAR BA 'AM, YANG NA 'O MA SKOL BA DRON MO BU RAM DANG
SBYAR BA LAS JI TZAM NUS PA 'THUNGS NA YANG GCIN SRI BA'I

NAD SEL TO, KHA RA DANG, NAS TSIG 'KHUS PA'I THAL BA DANG SBYAR
TE ZOS NA YANG GCIN SRI BA'I SNA GRANGS THAMS CAD SEL TO, ,SHI
KRU'I RTZA BA SKOL BA'I KHU BA'AM, YANG NA SMAN RO TSA ZHING DROD
CHE BA'I BAG GANG CI YANG RUNG BA ZOS SHING 'THUNGS

NA RDE 'US 'GAGS PA SEL BAR BYED DO, ,GZE MA DANG, AE RAndA DANG,
HA RE NU KA DANG, SUG SMEL DANG, SHING MNGAR DANG, PI PI LING
DANG, SRU SRU'I RTZA BA RNAMS SKOL BA'I KHU BA'I NANG DU BRAG
ZHUN GYI PHYE MA BTAB STE 'THUNGS

NA YANG, GCIN BSTUS PA DANG RDE 'US 'GAGS PA MYUR DU SEL TO,
,SMAN KA TA BANG KA'I RTZA BA BTAGS PA'I PHYE MA CHANG LA SOGS PA
DANG SBYAR TE 'THUNGS NA YANG RDE 'US 'GAGS PA SEL TO, ,SMAN PA
RU NA'I RTZA BA'I SHUN LPAGS SKOL BA'I KHU BA

@248B BTZAGS PA'I NANG DU DE NYID KYI PHYE MA BTAB STE SBRANG
RTZI DANG SBYAR BA'AM, YANG NA BCA' SGA DANG, NAS TSIG 'KHUS PA'I
THAL BA DANG, AA RU RA DANG, KA LI YA GA RNAMS KYI PHYE MA ZHO
KHA CHU DANG SBYAR TE 'THUNGS NA YANG RDE 'US 'GAGS

PA'I NAD SHIN TU DRAG PO YANG MYUR DU SEL TO, ,YANG NA SMAN BI RA
TA RA LA SOGS PA'I SDE TSAN GYI SBYOR BA'I THABS KYI RNAM PA
THAMS CAD KYANG SBYAR BAR BYA'O, ,CHO GA DE DAG GIS KYANG ZHI PAR
MA GYUR NA, SO SHI BRDO BAR DAM BCAS LA

RDE'U 'BYIN PA SHES PAS DRAL TE 'BYUNG BAR BYA'O, ,DA NI PHO
MTSAN GYI NAD BSHAD PAR BYA STE, PHO MTSAN GYI NAD NI, SEN MOS
SNAD PA DANG, SOS ZIN PA DANG, DRAG SHUL LAS RMA BYUNG BA DANG,
BUD MED MI GTZANG BA DANG NYAL BA LA SOGS

PA'I NAD GZHI RNAMS LAS 'BYUNG NGO, ,DE YANG RNAM PA LNGA YOD PAR
BSHAD DE, RLUNG LAS GYUR PA'I PHO MTSAN GYI NAD NI, PAGS PA 'GAGS
SHING NA LA, YANG GRANG BA DANG, MDOG SNGO SKYAR 'DUG CING RTZUB
PA YIN NO, ,MKHRIS

PA LAS GYUR PA NI TSA ZHING MDOG DMAR BA YIN NO, ,BAD KAN LAS
GYUR PA LA NI G-YA' ZHING MKHRANG BA YIN NO, ,KHRAG NAD LAS GYUR
PA LA NI KHRAG 'DZAG CING 'BRUM BU NAG PO 'BYUNG LA, SHIN TU TSA
BA YIN NO, ,NAD GZHI GSUM

CHAR 'DUS PA LAS GYUR PA NI, MTSAN MA THAMS CAD DANG LDAN PA YIN
NO, ,DE RNAMS KYI NANG NA SRIN BU ZHUGS PA NI PHO MTSAN ZHIG PAR
'GYUR RO, ,'DI RNAMS LA THOG MAR NI PHO MTSAN MAR GYIS BSKU ZHING
DUGS BYAS LA, PHO MTSAN

GYI RKED DU GTAR KA BYA'O, ,YANG NA SRIN BU PADMA 'JIB TU GZHUG
PA DANG, YANG SKYUGS PA DANG, THUR DU BKRU BA'I CHO GA BYA'O,
,RLUNG LAS GYUR PA'I PHO MTSAN GYI NAD LA NI, DZA PUndA LI KA
DANG SHING MNGAR DANG, SGRON SHING DANG,

@249A *, ,AA GA RU DANG, THANG SHING DANG, RA SNA DANG, RU RTA
DANG, SMAN BRI SHTZI BA RNAMS LHAN CIG TU BRDAR TE BSKU BA DANG,
SKOL BA'I KHU BA DRON MOS BLUG PAR BYA'O, ,MKHRIS PA LAS GYUR
PA'I PHO MTSAN GYI NAD

LA NI; SKYER KHAndA DANG, AUTPA LA DANG, BTZOD DANG, PU SHEL TZE
DANG, BTZAG DANG, SHING MNGAR DANG, SHUG PA RNAMS KYI PHYE MA CHU
DANG SBYAR BAS BSKU'O, ,YANG NA 'O MA DANG, CHU GRANG MO RNAMS
GANG YANG RUNG BAS STENG DU

BLUGS SO, ,BAD KAN LAS GYUR PA'I PHO MTSAN GYI NAD LA NI, SHING
DHA BA DANG, THA RAMS DANG, SHING S'A LA RNAMS KYI PHYE MA CHU
DANG SBYAR BAS BSKU BAR BYA'O, ,YANG NA DONG GA LA SOGS PA'I SDE
TSAN SKOL BA'I KHU BA BLUG NA BZANG NGO, ,

PHO MTSAN LA RNAG ZHUGS NAS PHO MTSAN ZAD PAR BYED PAS NA, CI NAS
KYANG RNAG TU MI 'GYUR BAR SMAN GYIS BSKU BA DANG, SMAN GYI KHU
BA LA SOGS PA STENG DU BLUGS PA RNAMS KYIS BSGRIMS TE BSRUNG BAR
BYA'O, ,RNAG 'JUG PA LTA NA

GTAR KA MYUR TE BYAS LA, RMA GSO BA'I CHO GA BZHIN DU BYAS TE, ME
TOG KU MU DA DANG, AUTPA LA DANG, KA LA LHA RA DANG, PADMA RNAMS
KYI PHYE MAS GDAB PO, ,YANG NA 'BRAS BU GSUM MAR DANG LHAN CIG TU
SNOD KHA SBYAR GYI NANG DU BRNGOS

PA'I TSIG MAS BSKU BAR BYA'O, ,YANG NA SKYER KHAndA DANG, SHI RI
SHA'I PHYE MA DANG SBYAR BA'AM, AA RU RA'I PHYE MA SBRANG RTZI
DANG SBYAR BA GANG YANG RUNG BAS BSKUS NA PHO MTSAN GYI NAD THAMS
CAD SEL TO, ,PHO MTSAN GYI NAD 'DUS PA

LAS GYUR PA DANG, KHRAG NAD LAS GYUR PA GNYIS NI SO SHI BRDO [?]
BAR DAM BCAS LA, NAD GZHI RNAMS KYI SHAS CHE CHUNG BYE BRAG PHYED
PAR BYAS NAS, GANG SHAS CHE BA DAG GZHIL BA'I CHO GA BYA'O, ,DA
NI RLIG RLUGS KYI NAD BSHAD PAR BYA STE,

@249B RLIG RLUGS KYI NAD NI GZHI GSUM GYIS RLIG PA'I 'BRAS BU
DANG, PAGS PA MA RUNG BAR BYAS PA LAS, RLIG RLUGS KYI NAD RNAM PA
BDUN 'BYUNG BAR 'GYUR RO, ,DE LA RLUNG LAS GYUR PA'I RLIG RLUGS
KYI NAD NI RLIG PA LGANG BA RLUNG GIS GANG BA 'DRA BA YIN NO, ,

MKHRIS PA LAS GYUR PA NI, AU DUM B'A RA'I SHING THOG 'DRA BAR
DMAR BA YIN NO, ,BAD KAN LAS GYUR PA NI MKHRANG ZHING ZLUM PA YIN
NO, ,KHRAG NAD LAS GYUR PA NI MKHRIS PA'I MTSAN MA DANG 'DRA'O,
,TSIL RGYAS PA'I NAD DU GYUR PA NI CHE LA 'JAM MO, ,

GCIN LAS GYUR PA NI RKYAL PA GANG BA BZHIN DU 'DUG PA YIN NO,
,RGYU MA RLUGS PA LAS GYUR PA NI, RLUNG GIS RLIG PA'I 'DAB TU
RGYU MA'I LTAB MA MTHAR GYIS PHUL NAS RLIG PA RKYAL PA BUS PA
BZHIN DU RING POR 'GYUR BA YIN TE, RLIG RLUGS KYI NAD DE NI MI

'TSO'I, DE LA RLUNG LAS GYUR PA'I RLIG RLUGS KYI NAD LA NI, SMAN
MAR BTUNG ZHING BSKU BA DANG, DUGS KYIS BDUGS PA DANG, SMAN GYI
KHU BA BLUGS PA DANG, SNUM PA'I BKRU SMAN BTANG BA DANG, BKRU
SMAN DRAG PO MAS BTANG BA DANG, 'JAM RTZI

MAS BTANG BA RNAMS BYA BAR BSHAD DO, ,DE LA SNUM GYI BKRU SMAN
NI, 'O MA DANG, AE RAndA'I MAR BSKOL TE SBYAR BA NYAMS STOBS LAS
DPAGS TE BTUNG BAR BYA'O, ,MKHRIS PA DANG, KHRAG NAD LAS GYUR PA
LA NI, SRIN BU PAD PA RLIG PA LAS KHRAG 'JIB

TU GZHUG PA DANG, SMAN BSIL BAS BSKU ZHING, SMAN GYI KHU BA GRANG
MOS STENG DU BLUGS NA ZHI BAR 'GYUR RO, ,BAD KAN LAS GYUR PA LA
NI, SMAN DROD CHE BA BTAGS PA'I PHYE MA BA GCIN DANG SBYAR BA
SRIN POS BSKU ZHING SKYER PA'I RTZA BA SKOL PA'I KHU BA GCIN DANG

SBYAR BA BTUNG BAR BYA'O, ,TSIL RGYAS PA LAS GYUR PA'I RLIG RLUGS
KYI NAD LA NI, DUGS BYA BA DANG, BYI'U RUG PA LA SOGS PA'I SDE
TSAN ZHIB TU BTAGS TE CHU DANG SBYAR BAS BSKU BAR BYA'O, ,GCIN
LAS GYUR PA LA NI, DANG POR RLIG PA DUGS BYAS PA'I

@250A *, ,RJES LA RLIG PA'I 'OG GI SRUBS NAS BRTOL TE RE ZHIG RNA
RTZI MI SBYAR BAR GCE 'US BSU ZHING RING DU 'DZAG TU BZHUG GO,
,RGYU MA RLUGS PA LAS GYUR PA'I RLIG RLUGS DA DUNG TSABS CHEN POR
GYUR PA LA NI, BSREG PA DANG, RLUNG SEL BA'I

SMAN RNAMS BYA'O, ,BSREG GCIG LA NI BSREGS PA'I 'OG TU RNA LA CHO
GA JI LTAR BYA BA BZHIN DU BYA'O, ,GCIN SRI BA'I NAD SEL BA'I
LE'U STE BCO BRGYAD PA RDZOGS SO,, ,,DA NAS RTUG SKAM GYI NAD GSO
BA'I LE'U BSHAD PAR BYA'O, ,RTUG SKAM GYI NAD

NI; DRI MA 'BYIN PA ZHES BYA BA'I RLUNG LONG KA NA GNAS PA
'KHRUGS TE SHAS CHE BAR GYUR PAS PHYIS BSKAMS NAS THUR DU 'ONG
BA'I LAM 'GAGS TE GYEN DU 'KHYIL BAR GYUR PA NI RTUG SKAM GYI NAD
BSKYED PAR BSHAD DO, ,DE'I MTSAN MA NI SNYING DANG MKHAL RKED
DANG,

RTZIB LOGS NA BA DANG, LGANG PA CHU SO SKRANGS PA DANG, LTO SBO
BA DANG, SKAD 'GAG CING LKOG NAD LHA GOR DU 'GYUR BA DANG, RIMS
KYIS 'DEBS SHING SKYUGS PA DANG, MIG LDONGS SHING 'ON PAR 'GYUR
BA DANG, SKOM PA'I NAD LA SOGS PA NAD KYI SNA GRANGS

'DI RNAMS SKYE BAR 'GYUR TE, RTUG SKAM GYI NAD YOD PA LA NI DANG
POR LUS SKAM GYIS BSKU ZHING DRIL BA DANG, DUGS BYAS LA SMAN GYI
RENG BUS GZHUG PA DANG, BKRU SMAN DRAG PO MAS BTANG BA DANG, SMAN
MAR BTUNG BA DANG, 'JAM RTZI MAS BTANG BA DANG, BKRU

SMAN BTANG BA'I LAS RNAMS BYA'O, ,DE LA SMAN RENG BU MAS BTANG
BA'I CHO GA NI PO SON CHA DANG, KHYIM GYI DU BA DANG, RTZABS RU
TSA DANG, TSA BA GSUM DANG, BU RAM RNAMS KYI PHYE MA BA GCIN GYI
NANG DU, KHAndA TSOS PA TZAM DU BSKOL TE RENG BU MTHE BONG TZAM

DU BYAS NAS MAR GYIS BSKUS TE MAS BTANG NA PHYIS 'BYUNG BAR 'GYUR
LA LTO SBO ZHING NA BA YANG SEL TO, ,YANG NA KHYAM GYI DU BA
DANG, PI PI LING DANG, PO SON CHA DANG, YUNGS KAR DANG, BU RAM
RNAMS KYI PHYE MA BA GCIN GYI NANG DU KHAndA TSOS PA TZAM BSKOL
TE SNGA MA

@250B BZHIN DU RENG BUR BYAS PA YANG BZANG NGO, ,YANG NA SHING
KUN DANG, SHU DAG DANG, RU RTA DANG, SVA RTZI KA'I THAL BA DANG,
RTZABS RU TSA RNAMS YAS KYIS RIM BZHIN DU DANG PO'I CHA GNYIS
KYIS BSKYED DE BTAGS LA CHU BSKOL BA DRON PO DANG SBYAR TE
'THUNGS

NA YANG LTO SBO BA DANG, ZUG CING NA BA DANG, SNYING NA BA DANG,
SKRAN RNAMS SEL TO, ,SHING NYE RONG CHA GNYIS DANG, PI PI LING
CHA BZHI DANG, AA RU RA CHA LNGA RNAMS BTAGS TE DE RNAMS SBYAR BA
BSDOMS PA'I TSAD DANG MNYAM PA'I BU RAM GYI NANG DU KHAndA

TSOS PA TZAM DU BSKOL LA RIL LU BYAS PA DES NI PHYI SA 'GAGS PA'I
NAD SEL BAR BYED DO, ,KHA ZAS SU NI NAS RJEN PA KHRAM KHROM DU
BTAGS PA'I CHAN 'O MA'AM SHA KHU DANG LDAN PA'AM, GZHAN YANG GANG
DE DANG 'PHROD PA'I KHA ZAS RNAMS BZA' BAR BYA'O, ,

LTAR RLUNG GIS G-YOS NAS PHYI SA 'GAGS PAR 'GYUR BA LAS MKHRIS PA
DANG BAD KAN BLA GNYAN DU GYUR PA LA NI DE GNYIS LA PHAN PA'I
SMAN MAS BTANG BA RNAM GNYIS BYA'O, ,RLUNG LAS GYUR PA'I PHYI SA
'GAGS PA'I NAD NI CHU SOR ZUG PAR BYED DO, ,

MKHRIS PA LAS GYUR PA NI LTE BA'I PHYOGS TSA BA YIN NO, ,BAD KAN
LAS GYUR PA NI SNYING NA BA DANG, DANG KA MER MER PO DANG, KHA
NAS CHU 'BYUNG BAR BYED DO, ,NAD GZHI GSUM CHAR 'DUS PA LAS GYUR
PA NI MTSAN MA THAMS CAD DANG LDAN PA YIN TE

SPANG BAR BYA'O, ,DE LA RLUNG LAS GYUR PA'I PHYI SA 'GAGS PA'I
NAD LA NI, LA LA PHUD DANG, SHING KUN DANG, RGYAM TSVA DANG, NAS
TSIG 'KHUS PA'I THAL BA DANG, KHA RU TSVA DANG, AA RU RA RNAMS
KYI PHYE MA CHANG ZHIM PO DANG SBYAR TE 'THUNGS NA SEL BAR

BYED DO, ,YANG NA KHA RU TSA DANG SHU DAG DANG, GO SNYOD DANG, NA
LE SHAM RNAMS YAS KYIS RIM BZHIN DU SNGA MA SNGA MA LAS NYIS
'GYUR DU BSKYED DE BTAGS PA'I PHYE MA KHA LUNG GI KHU BA DANG
SBYAR TE BRDZIS PA'I RIL BU ZOS NA YANG RLUNG LAS GYUR PA'I PHYIS
'GAGS PA'I

@251A *, ,NAD SEL TO, ,YANG NA RLUNG LAS GYUR PA'I PHYI SA 'GAGS
PA'I NAD LA, TSVA DANG, STAR BU DANG, TSA BA GSUM DANG, LA LA
PHUD DANG, RGYAM TSA DANG, KHA RU TSA DANG, RTZABS RU TSA RNAMS
KYI PHYE MA, KHA LUNG GI KHU BA DANG SBYAR TE RIL LUR

BYAS PA BZA' BAR BYA'O, ,LDUM BU SE YAB DANG, AA RU RA DANG,
SHING KUN DANG, MA NU DANG, RGYAM TSA DANG, KHA RU TSA DANG,
RTZABS RU TSA RNAMS KYI PHYE MA NAS BTZOS PA'I KHU BA DANG SBYAR
TE 'THUNGS NA YANG RLUNG LAS GYUR PA'I PHYIS 'GAGS PA DANG, SKRAN
DANG,

RLUNG NAD, RMUGS BYED RNAMS SEL TO, ,MKHRIS PA LAS GYUR PA'I
PHYIS 'GAGS PA'I NAD LA NI, SKYU RU RA'I KHU BA DANG, BI DA RI'I
KHU BA DANG, KHYI LCE BA'I KHU BA DANG, RGUN GYI KHU BA RNAMS LAS
GANG YANG RUNG BA KHA RA DANG SBYAR TE 'THUNGS NA DE MA THAG TU
SEL TO, ,YANG

NA SKYU RU RA'I PHYE MA DANG, SBRANG RTZI DANG SBYAR BA'I 'BRAS
BRNGOS PA'I PHYE MA DANG, KHA RA SBRANG RTZI DANG SBYAR BA BTUNG
NGO, ,BAD KAN LAS GYUR PA'I PHYIS 'GAGS PA'I NAD LA NI, SHU DAG
DANG, GLA SGANG DANG, KRU TRUG TRES DANG, AA RU RA DANG, PU TZE
SHEL RNAMS KYI

PHYE MA BA GCIN DANG SBYAR BA 'AM, YANG NA BILBA LA SOGS PA'I SDE
TSAN SKOL BA'I KHU BA DRON MO NAS TSIG 'KHUS PA'I THA LA PA DANG
SBYAR BA BTUNG BAR BYA'O,, ,,DA NI SNYING NA BA'I BYE BRAG BSHAD
PAR BYA STE, SNYING NA BA LA NI, RLUNG LA SOGS PA NAD GZHI GSUM
SO SO LAS

GYUR PA DANG, KUN 'DUS PA LAS NAD DU GYUR PA DANG SRIN BU'I NYES
PA LAS GYUR PA DANG RNAM PA LNGA YOD DE, THAMS CAD KYANG ZUG CING
NA BA YIN NO, ,BYE BRAG TU NA SRIN BU LAS GYUR PA NI, SNYING
G-YA' ZHING NA, DE LA RLUNG LAS GYUR PA'I SNYING NA BA LA NI,
TZANG SHU BSRES

PA'I NANG DU, TIL MAR DANG RGYAM TSA BLUGS TE BTUNG BAR BYA'O,
,YANG NA TIL MAR SKOL BA BA GCIN DANG SBYAR TE 'THUNGS NA, SKRAN
DANG, ZUG CING NA BA DANG, LTO SBO BA YANG SEL TO, ,YANG NA AA RU
RA'I 'BRUM BU LNGA BCU'I PHYE MA DANG, KHA RU TSA SRANG GNYIS,
MAR

@251B SRANG SUM CU RTZA GNYIS DANG, CHU MAR GYI BZHI 'GYUR GYI
NANG DU BSKOL TE, MAR NYI TSE LUS PA LAS RAN PAR 'THUNGS NA
SNYING NA BA DANG DBUGS MI BDE BA DANG SKRAN RNAMS SEL TO, ,BCA'
SGA DANG, KHA RU TSA DANG, SHING KUN DANG, BAL PO SE'U DANG, STAR
BU RNAMS KYI PHYE

MA CHU SKOL BA DRON PO DANG SBYAR TE 'THUNGS NA YANG DBUGS MI BDE
BA DANG SNYING NA BA SEL TO, ,MKHRIS PA LAS GYUR PA'I SNYING NA
BA LA NI, SMAN BSIL BA'I KHU BA LA SOGS PAS LUS LA BLUGS PA DANG,
SMAN BSIL BA'I LDE GUS BSKU BA DANG, SMAN MNGAR NAG GI

BKRU SMAN BTANG NGO, ,YANG NA PU TZE SHEL GYI PHYE MA 'AM, SHING
MNGAR GYI PHYE MA GANG YANG RUNG BA KHA RA CHU DANG SBYAR BA'I
NANG DU BLUGS TE BTUNG NGO, ,SMAN STI RA LA SOGS PA'I SDE TSAN
BTAGS PA'I PHYE MA, MAR DANG, CHU MAR GYI BZHI 'GYUR DANG, 'O MA
DANG,

BU RAM SHING GI KHU BA DANG, RGUN GYI KHU BA GSUM LAS GANG YANG
RUNG BA MAR GYI TSAD DANG MNYAM PA'I NANG DU BSKOL TE, MAR NYI
TSE LUS PA BTZAGS PA LAS RAN PAR 'THUNGS NA YANG MKHRIS PA LAS
GYUR PA'I SNYING NA BSEL TO, ,BAD KAN LAS GYUR PA'I

SNYING NA BA LA NI, PI PI LING DANG, LI ZUR BA DANG, SHU DAG
DANG, RA SNA DANG, BCA' SGA DANG, AA RU RA DANG, MA NU RNAMS KYI
PHYE MA BA GCIN BSRES PA DANG SBYAR BA BTUNG NGAM, YANG NA SMAN
DE DAG NYID BA GCIN DANG BSKOL TE BZHI CHA LUS PA BTUNG BAR

BYA'O; ,NAD GZHI GSUM 'DUS PA LAS GYUR PA'I SNYING NA BA LA NI,
THOG MAR SMYUNG BA'I CHO GA BYAS LA DE'I 'OG TU NYAMS STOBS DANG
SBYAR ZHING, RLUNG DANG, MKHRIS PA DANG, BAD KAN GANG SHAS CHE
BA'I CHO GA BYA'O, ,SRIN BU LAS GYUR PA'I SNYING NA BA LA NI,

BYI DANG GA DANG, RU RTA'I PHYE MA BA GCIN DANG SBYAR TE BTUNG
BAR BYA'O, ,RTUG SKAM GSO PA'I LE'U STE BCU DGU PA RDZOGS SO,,
,,DE NAS SMYO BYED DANG, BRJED BYED KYI NAD GSO BA'I LE'U BSHAD
PAR BYA'O, ,DE LA SMYO BYED KYI NAD NI GZHAN GYIS NGAN

@252A *, ,DU BYAS PA DANG, ZAS DANG SKOM MI GTZANG BA ZOS SHING
'THUNGS PA DANG, 'JIGS SHING SDANGS PA DANG, MYA NGAN GYIS GDUNGS
NAS, YID DANG BLO DANG, DRAN PA LOG CING 'KHRUG PA YIN NO, ,DE
YANG RNAM PA LNGA YOD PAR BSHAD DE,

DE LA RLUNG LAS GYUR PA'I SMYO BYED KYI MTSAN MA NI, RANG NYID LA
TSAM RNGAM BYA ZHING RDEG PA DANG, NGU BA DANG, DGOD PA DANG, GLU
LEN PA RNAMS YIN PAR SHES PAR BYA'O, ,MKHRIS PA LAS GYUR PA'I
MTSAN MA NI, KHRO BA DANG, BSAL BA 'DOD PA DANG,

BSDIGS PA DANG, SNYEGS PA LA SOGS PA RNAMS YIN NO, ,BAD KAN LAS
GYUR PA'I MTSAN MA NI, GNYID CHE BA DANG, SMRA BA NYUNG PA DANG,
'UNG MED LA DGA' ZHING SNYEG PA DANG, KHA ZAS MI 'DOD PA RNAMS
YIN NO, ,KUN 'DUS PA LAS GYUR PA NI MTSAN MA THAMS CAD

DANG LDAN TE, MA RUNGS PA YIN GYI SPANG BAR BYA'O, ,GLO BUR LAS
GYUR PA'I SMYO BYED NI, LHA LA SOGS PA'I GDON 'KHRUGS PAS NGAN DU
BYAS PA LAS GYUR PA YIN TE, MI MA YIN PA'I SHES PA DANG, SHES
NYEN DANG, STOBS DANG, TSIG DANG, DPA'

BA LA SOGS PA DANG LDAN PAR SHES PAR BYA'O, ,DE LA RLUNG LAS GYUR
PA'I SMYO BYED KYI NAD LA NI, THOG MAR SMAN MAR BTUNG BAR BYA'O,
,MKHRIS PA LAS GYUR PA LA NI, THOG MAR BKRU SMAN BTANG NGO, ,BAD
KAN LAS GYUR PA LA NI THOG MAR SKYUG SMAN

BTANG NGO, ,DE LTAR SO SO'I CHO GA SNGAR BYA BA RNAMS BYAS PA'I
'OG TU 'JAM RTZI MAS BTANG BA DANG, BKRU SMAN DRAG PO MAS BTANG
BA LA SOGS PA'I CHO GA RIM BZHIN BYA'O, ,DE'I 'OG TU YUNG DANG,
SKYER PA DANG, 'BRAS BU GSUM DANG, SHING NYE RONG

DANG; SHU DAG DANG, YUNGS KAR DANG, SHING KUN DANG, SHI RI SHA
DANG, KAt BHI DANG, SHVE TA DANG, BTZOD DANG, TSA BA GSUM DANG,
THANG SHING DANG, KA RANYDZA RNAMS KYI PHYE MA MAR DANG BA GCIN
GYI NANG DU BSKOL TE, MAR NYI TSE LUS PA BTZAGS

@252B PA LAS RAN PAR 'THUNGS NA SMYO BYED KYI NAD SEL TO, ,YANG
NA SMAN DE DAG NYID KYI PHYE MA MAR DANG RA GCIN GYI NANG DU
BSKOL TE MAR NYI TSE LUS PA BTZAGS PA'I MING NI SMAN GNOD SEL
ZHES BYA STE, 'DI BTUNG NA BRJED BYED KYI NAD DANG DUG SEL BAR
BYED DO, ,SMAN PA

THA DANG, AA RU RA DANG, SHIG GRU DANG, SHU DAG DANG, TSA BA GSUM
DANG, RGYAM TSA RNAMS KYI PHYE MA SRANG RE RE DANG, MAR SRANG SUM
CU RTZA GNYIS RA'I 'O MA'I NANG DU BSKOL TE MAR NYI TSE LUS PA
BTZAGS PA'I MING NI LCE BDE BAR BYED PA ZHES BYA STE 'DI LAS RAN
PAR

ZOS NA, DRAN PA GSAL BA DANG YID GZHUNGS PAR 'GYUR ZHING, 'ON PA
DANG, DIG PA DANG, LKUGS PA RNAMS KYANG DE'I MTHUS SEL BAR BYED
DO, ,YANG NA SHING MNGAR DANG, SHING KUN DANG, SHU DAG DANG, RGYA
SPOS DANG, SHI RI SHA DANG, SGOG SKYA DANG, RU RTA

RNAMS RA GCIN GYI NANG DU BRDAR TE BTZAGS PA'I KHU BA SNAR BLUGS
SHING, MIG TU BSKU BAR BYA'O,, ,,SMYO BYED KYIS THEBS PA LA, THOG
MA NAS BCING BA DANG, BRDEG PA DANG, GAR YANG MI BTANG BAR BSRUNG
ZHING, THABS RNAM PA SNA TSOGS KYIS BSDIGS

LA DE'I 'OG TU TSIG 'JAM POS GZHOM PAR BYA'O, ,GLO BUR LAS GYUR
PA'I SMYO BYED KYI NAD KYIS THEBS PA LA NI, SMAN PA GTZANG ZHING
RE BA MED PAS MCHOD PA DANG, GTOR MA DANG, BSHOS DANG, MCHOD
SBYIN DANG, SBYIN SREG DANG, SNGAGS DANG, MIG TU

BSKU BA DANG, SNAR BLUGS PA LA SOGS PA'I CHO GA JI LTA BA BZHIN
DU BSAL BAR BYA'O,, ,,DA NI BRJED BYED KYI BYE BRAG BSHAD PAR BYA
STE, BRJED BYED NI, MUN PA 'DRA BAS SEMS NON NAS NAD GZHI SHAS
CHER 'KHRUGS PA LAS DRAN PA NYAMS SHING KHRO BAR GYUR PA LA

BRJED BYED KYI NAD CES BYA'O, ,DE YANG RNAM PA BZHI STE MA RUNGS
PA YIN PAR SHES PAR BYA'O, ,DE LA RLUNG LAS GYUR PA DANG, MKHRIS
PA LAS GYUR PA DANG, BAD KAN LAS GYUR PA RNAMS KYI MTSAN MA NI,
MDOG GNAG PA DANG, SER BA DANG, DKAR BA RNAMS YIN

@253A *, ,TE GO RIM BZHIN DU SBYAR BA DANG, CI MTHONG NGO COG
KYANG DE DAG SO SO'I RNAM PA MTHONG BA YIN NO, ,NAD GZHI GSUM CAR
'DUS PA LAS GYUR PA'I BRJED BYED KYI NAD NI MTSAN MA THAMS CAD
DANG LDAN PA STE, GSO DKA' BA YIN PAS DE DAG

LA THOG MAR NI BKRU SMAN DRAG PO MAS BTANG BA DANG, 'JAM RTZI MAS
GTANG BA DANG, SKYUG SMAN BTANG BA DANG, BKRU SMAN BTANG BA DANG,
SMAN SNAR BLUGS PA DANG, CHO GA RNAM PA LNGA PO 'DI RNAMS NAD
GZHI JI LTA BA BZHIN DU GTANG BAR BYA'O, ,DE LA RLUNG LAS

GYUR PA LA NI BKRU SMAN DRAG PO MAS BTANG BA DANG, 'JAM RTZI MAS
BTANG BAR BYA'O, ,MKHRIS PA LAS GYUR PA LA NI BKRU SMAN BTANG
NGO, ,BAD KAN LAS GYUR PA LA NI SKYUG SMAN BTANG NGO, ,SMAN SNAR
BLUGS PA NI SO SO'I SMAN LAS SBYAR NA KUN LA YANG

PHAN NO, ,KUN 'DUS PA LAS GYUR PA LA NI, GANG SHAS CHE BA DANG
YANG SBYAR ZHING CHO GA DE RNAMS LAS GANG 'OS PA GTANG BAR BYA'O,
,CHO GA DE DAG GIS LUS RAB TU DAG PAR GYUR NAS, DE'I 'OG TU NI
SMYO BYED KYI NAD BSAL BA'I CHO GA SNGAR BSTAN PA BZHIN DU

BYA'O; ,YANG NA SMAN SHAD KA PU SHI PA DANG, SHU DAG DANG, RU RTA
RNAMS KYI PHYE MA SMAN BRAM MHI KHU BA DANG, MAR RNYING PA LO DU
MA LON PA'I NANG DU SKOL LA MAR NYI TSE LUS PA BTZAGS TE CI RAN
PAR 'THUNGS NA BRJED BYED DANG, SMYO BYED CAN SEL ZHING YID
GZHUNGS PAR

BYED PA'I MCHOG YIN NO, ,MAR DANG TIL MAR SRANG SUM CU RTZA GNYIS
GNYIS DANG, 'O MA MAR GYI BCU DRUG GI NANG DU 'TSO BYED CES BYA
BA'I SMAN SNA BCO LNGAR BSHAD PA RNAMS KYI PHYE MA SRANG RE RE
SKOL LA MAR DANG TIL MAR NYI TSE LUS PA BTZAGS TE RAN PAR 'THUNGS
NA

YANG BRJED BYED KYI NAD SEL TO, ,SHING KRU DANG, RU RTA DANG,
LDONG ROS DANG, GO SNYOD DANG, SGOG SKYA DANG, TSA BA GSUM DANG,
SHING KUN RNAMS KYI PHYE MA RA GCIN DANG, TIL MAR GYI NANG DU
SKOL BA'I MAR NYI TSE LUS PA BTZAGS TE SNAR BLUGS NA YANG

@253B BRJED BYED KYI NAD SEL TO, ,SMYO BYED KYI NAD DANG, BRJED
BYED KYI NANG LA, CHU DANG, ME DANG, SHING DANG, BRAG LA SOGS PA
GNAS NGAN PA RNAMS NI SPANG BAR BYA'O, ,SEMS GSAL ZHING YID
GZHUNGS PAR 'GYUR BA'I SMAN BCUD KYIS LEN NI

BSGRIMS TE RTAG TU BZA' BAR BYA'O, ,SMYO BYED DANG, BRJED BYED
KYI NAD GSO BA'I LE'U STE NYI SHU PA RDZOGS SO,, ,,DE NAS RLUNG
NAD GSO BA'I LE'U BSHAD PAR BYA'O, ,RLUNG NAD RNAM PA BRGYAD CU
NI, RLUNG 'KHRUGS PA LAS 'BYUNG STE, DE RNAMS SPYI'I MTSAN MA NI

NA BA DANG, YAN LAG CHAG PA SNYAM BYED PA DANG, ZUG PA DANG, YAN
LAG 'KHUMS PA DANG, SHA SKAM PA DANG, DRAG TU BTZIR BA 'DRA BAR
NA BA RNAMS YIN NO, ,DE LA RLUNG NAD DAM PO ZHES BYA BA NI RANG
DBANG MED PAR LUS 'GUL BA YIN NO, ,RLUNG NAD SGUR PO GZHU 'KHUMS

BZHIN DU 'DUG PA'O, ,RLUNG NAD GZHOGS PHYED NA BA ZHES BYA BA NI,
LUS KYI GZHOGS PHYED RIL GYIS NA BAR BYED PA'O, ,RLUNG NAD LAG PA
YA GCIG 'JES PA ZHES BYA BA NI, RLUNG GIS PHRAG PA'I RTZA 'KHUMS
PAR BYAS PA YIN PAR SHES PAR BYA'O, ,RLUNG NAD DPYI MIG MAN

CHAD ZUG PA'I NAD NI, BRLA MAN CHAD DU NA STE, BRKYANG BSKUM MI
NUS SHING, RTING PA NAS SOR MO'I BAR DU NA ZHING 'GRO MI SHES PAR
BYAS PA YIN NO, ,RLUNG NAD KHA YON ZHES BYA BA NI, RLUNG GIS KHA
PHYOGS GCIG TU YO BAR BYAS PA YIN PAR BSHAD DO, ,RLUNG NAD PUS MO
SKRANGS

BA ZHES BYA BA NI, RLUNG DANG KHRAG RGYAS PAS PUS MO'I LHA NGA
SKRANGS PAR BYED PA YIN NO, ,DE LA SMAN MAR GYIS LUS BSKU BA
DANG, DUGS BYA BA DANG, SMAN MAS BTANG BA DANG SNAR BLUGS PA
DANG, SNUM GYIS BKRU SMAN BTANG BA DANG, KHA ZAS SNUM PA DANG,
SKYUR BA DANG,

LAN TSVA DANG, MNGAR BA DANG, RO TZA BAR BYED PA'I BAG RNAMS NI
RLUNG NAD SEL TO, ,SMAN BA LA DANG, SE RI YA GANG YANG RUNG BA
SKOL BA'I KHU BA'I NANG DU DE NYID KYI PHYE MA, TIL MAR DANG 'O
MA LHAN CIG TU BSKOL LA, TIL MAR NYI TSE LUS PA BTZAGS TE 'THUNGS
NA, RLUNG

@254A *, ,NAD KYI SNA GRANGS THAMS CAD SEL TO, ,YANG NA, TIL MAR
DANG, 'O MA SRANG SUM CU RTZA GNYIS DANG, SMAN AA SHVA GANDHA
SRANG LNGA BCU SKOL BA'I KHU BA MAR GYI BZHI 'GYUR GYI NANG DU,
SPANG SPOS DANG, SHING TZA DANG, GANDHA

PA TRA DANG, BTZOD DANG, TRA BANTI DANG, BYI'U RUG PA DANG, DZ'A
TI DANG, BA LA DANG, THANG SHING DANG, STI RA DANG, SHING MNGAR
DANG, RA SNA DANG, SUG SMEL DANG, MA NU DANG, SHU DAG DANG, GZE
MA DANG, RU RTA DANG, PU TI KA DANG, SHU TI DANG, PUdnA nA BA
DANG,

PRAm HA T'I DANG, PU SHEL TZE DANG, BI RA RI RNAMS BTAGS PA'I
PHYE MA ZHO GNYIS GNYIS LHAN CIG TU BSKOL TE TIL MAR 'BA' ZHIG
LUS PA BTZAGS PA'I MING NI AA SHVA GANDA LA SOGS PA'I TIL MAR
ZHES BYA STE, BTUNG BA DANG, LUS BSKU BA DANG, SNAR BLUGS PA
DANG, MAS

BTANG BA RNAM PA BZHI PO DAG TU SBYAR NA RLUNG NAD THAMS CAD SEL
TO, ,TIL MAR DANG, LA PHUG GI KHU BA SRANG SUM CU RTZA GNYIS
GNYIS DANG, ZHO DANG, RTZABS SKYUR PO DANG, 'O MA RNAMS LAS RE RE
YANG TIL MAR GYI BZHI 'GYUR BZHI 'GYUR DANG, 'DI RNAMS KYI NANG
DU,

SHU DAG DANG, BA LA DANG, RA SNA DANG, MA NU DANG, BCA' SGA DANG,
KRU TRUG TRES DANG, SHI KRU DANG, RGYAM TSA DANG, GZE MA DANG, PI
PI LING RNAMS KYI PHYE MA SKOL LA TIL MAR NYI TSE LUS PA BTZAGS
PA'I TIL MAR GYI SMAN YANG RLUNG NAD KYIS NYAM THAG PA THAMS CAD
SEL

BA YIN NO, ,TIL MAR DANG, 'O MA SRANG SUM CU RTZA GNYIS GNYIS
DANG, SMAN PRA SA RA NI SRANG BRGYA SKOL BA'I KHU BA TIL MAR GYI
BZHI 'GYUR DANG, 'DI RNAMS KYI NANG DU SMAN DZI BA KA DANG, RI
SHA BHA KA DANG, ME DA RNAM GNYIS DANG, BU TSAD RTONG DANG, RA
MNYE DANG, RU RTA DANG,

TZAN DAN RNAM GNYIS DANG, SHU TI DANG, THANG SHING DANG, BTZOD
DANG, RA SNA RNAMS KYI PHYE MA SKOL LA TIL MAR NYI TSE LUS PA
BTZAGS PA 'DI LAS MAS BTANG BA LA SOGS PAR SBYAR NA YANG RLUNG
SEL TO, ,TIL MAR DANG, 'O MA SRANG SUM CU RTZA GNYIS GNYIS DANG,

@254B GZE MA'I KHU BA TIL MAR GYI BZHI 'GYUR GYI NANG DU BU RAM
DANG, BCA' SGA'I PHYE MA SRANG BRGYAD BRGYAD LHAN CIG TU SKOL LA
TIL MAR NYI TSE LUS PA BTZAGS TE RAN PAR 'THUNGS PA'I 'OG TU 'O
MA 'THUNGS LA THUR DU 'KHRUS PA CHOD PA'I RJES LA, BCA' SGA DANG
BU RAM SBYAR BA ZOS NAS SMAN

SNGA MA BTANG BA DANG, ZHU BAR GYUR PA'I 'OG TU KHA ZAS 'O MA
DANG LHAN CIG TU ZOS NA RLUNG NAD MI BZAD PA THAMS CAD SEL TO,
,MAR SRANG BRGYA NYI SHU RTZA BRGYAD DANG, SGOG SKYA SRANG BRGYA
SKOL BA'I KHU BA MAR GYI BZHI 'GYUR RNAMS KYI NANG DU DBYI MO
DANG, KRU TRUG TRES DANG, PI PI

LING RNAMS KYI PHYE MA ZHO GNYIS GNYIS DANG, BCA' SGA DANG, SHING
KUN DANG, LAN TSVA RNAM LNGA DANG, 'DI RNAMS LAS SRANG RE RE
DANG, STAR BU SRANG PHYED DANG, 'DI RNAMS LHAN CIG TU SKOL LA MAR
NYI TSE LUS PA BTZAGS PA'I MING NI SGOG SKYAL SOGS PA'I SMAN MAR
ZHES BYA STE,

'DI LAS RAN PAR 'THUNGS NA RLUNG NAD DANG, RLUNG NAD RKANG ZUG YA
GCIG 'JAS PA DANG, RLUNG NAD GZHOGS PHYED NA BA DANG, SKRAN LA
SOGS PA SEL TO, ,DBYI MONG DANG, KHA RU TSVA DANG, TSA BA GSUM
DANG, SHIG GRU DANG, RGYAM TSVA DANG, 'U SU'I 'BRAS BU RNAMS

KYI PHYE MA ZHO GNYIS GNYIS DANG, MAR SRANG SUM CU RTZA GNYIS
DANG, LA PHUG GI KHU BA DANG, SGE'U GSHER GYI KHU BA DANG, SHA
KHU DANG, TSVA DANG, RTZABS SKYUR PO DANG, ZHO GA CHU DANG, DAR
BA RNAMS LAS SRANG SUM CU RTZA GNYIS GNYIS DANG, 'DI RNAMS KYI
NANG DU SKOL

LA MAR NYI TSE LUS PA BTZAGS PA LAS RAN PAR 'THUNGS NA YANG RLUNG
NAD SEL TO, ,RLUNG NYI TSE'I NAD LA NI, SNUM RNAM PA BZHI PO,
ZHAG DANG RKANG DANG, MAR DANG, TIL MAR RNAMS KYI SMAN GTANG BAR
BYA'O, ,RLUNG YOD PA'I STENG DU, BAD KAN DANG, MKHRIS PA'I BLA
GNYAN GYIS

THIBS PA LA NI RE ZHIG BLA GNYEN BTZAN PAR BYAS TE DE ZHI BAR BYA
BA'I CHO GA JE BYA'O, ,DE LA BAD KAN LA NI SMAN DROD CHE ZHING
RNO BA RNAMS BTANG NGO, ,MKHRIS PA LA NI SMAN MNGAR ZHING BSIL
BA'I BAG GTANG BAR BYA'O, ,RLUNG NAD RKANG ZUG YA GCIG 'JAS PA
DANG, RLUNG NAD PUS

@255A *, ,MOR SKRANGS BA LA NI, THOG MAR GTAR TE KHRAG PHYUNG LA,
DE NAS RLUNG NAD SEL BA'I CHO GA THAMS CAD BYA'O, ,BRLA'I NAD NI
BAD KAN DANG, TSIL 'DUG PA GNYIS LDAN PAS RLUNG NON TE, BRLA
RINGS PA'I NAD DRAG PO BSKYED PA'I NAD KYI

MTSAN MA NI SHIN TU LCI BAR GYUR CING SKYID LUG PA YIN TE, DE LA
NI THOG MAR BAD KAN SEL BA'I SMAN RTZUB PO COG GI CHOG BYAS LA,
DE'I 'OG TU RLUNG BSAL BA'I CHO GA THAMS CAD BYA'O, ,DREG NI, MI
SKYED DE BAR 'DUG CING SDUG MA MYONG BA LAS NGAL BA LA SOGS PA
DRAG

SHUL GYI BAG BYAS PAS RLUNG DANG KHRAG 'KHRUGS PA LAS 'BYUNG STE,
THOG MA NI RKANG LAG GI NANG NA GNAS LA PHYIS LUS LA 'JUG PAR
'GYUR RO, ,DE LA RLUNG SHAS CHE BA'I DREG GI MTSAN MA NI, NA BA
DANG, RUS PA GRUM ZHING 'GAS PA DANG, LUS SKEM PA DANG, RTZUB PA

DANG; MDOG GNAG PA RNAMS YIN PAR BSHAD DO, ,KHRAG DANG MKHRIS PA
LAS GYUR PA'I DREG GI MTSAN MA NI, MDOG DMAR ZHING SKRANGS PA
DANG, LHANG LHANG POR NA BA DANG, CHU SER 'DZAG CING 'JIG PA
DANG, NA BA DANG, LUS TSA BA DANG, MDOG 'JAM PA RNAMS

YIN NO, ,BAD KAN LAS GYUR PA'I DREG GI MTSAN MA NI, CHER MI NA
LA, LUS G-YA' ZHING RENGS PA DANG, CHER SKRANGS PA RNAMS YIN NO,
,NAD GZHI GNYIS GNYIS 'DUS PA DANG, GSUM CHAR 'DUS PA LAS GYUR
PA'I DREG GI MTSAN MA NI, MTSAN MA GONG DU BSTAN

PA RNAMS CHA 'DRES PA LAS RTOGS PAR BYA'O, ,DREG NAD GZHI GCIG
LAS BYUNG LA, GSAR PA NI GSO SLA BA YIN NO, ,NAD GZHI GNYIS 'DUS
PA LAS BYUNG BA, LO GCIG TSUN CHAD LON PA NI, KHA ZAS DANG SMAN
GYIS GSO TZAM DU 'JOG NUS SO, ,NAD GZHI

GSUM CHAR 'DUS PA LAS BYUNG LA, RMA RDOL ZHING 'DZAG STE RUS PA
'GAS PA GANG YIN PA NI GSOR MI RUNG STE SPANG BAR BYA'O, ,DE LA
DREG GSO BA'I THABS NI, THOG MAR SMAN MAR BLUD DE, NYAMS STOBS
BSKYED PA'I 'OG TU, RLUNG NYI TSE LAS GYUR PA MA

@255B GTOGS PA GZHAN RNAMS LA GTAR GA GDAB CING KHRAG DBYUNG NGO,
,DE'I 'OG TU NAD GZHI GANG YIN PA DANG SBYAR ZHING BKRU SMAN DRAG
PO MAS BTANG BA DANG, 'JAM RTZI MAS BTANG BA DANG, SKYUG SMAN
DANG, BKRU SMAN DANG, SMAN SNAR BLUGS PA DANG, CHO GA

RNAM PA LNGA PO SNGAR BSTAN PA 'DI RNAMS LAS GANG 'OS GTANG BAR
BYA STE, RLUNG LAS GYUR PA LA NI, SMAN MAS GTANG BA'I CHO GA
BYA'O, ,MKHRIS PA LAS GYUR PA LA NI BKRU SMAN BTANG NGO, ,BAD KAN
LAS GYUR PA LA NI SKYUG SMAN BTANG NGO, YANG NA RLUNG SHAS CHE BA
LAS

GYUR PA'I DREG LA NI, BAG PHYE MAR DANG, RA'I 'O MA DANG SBYAR
BAS BSKUS NA SEL BAR 'GYUR RO, ,YANG NA TIL BRNGOS PA'I PHYE MA
'O MA DANG SBYAR BA 'AM, ZAR MA'I PHYE MA 'O MA DANG SBYAR BA
'AM, SHU TA'I PHYE MA 'O MA DANG SBYAR BA 'AM, AE RAntA'I SA BON
GYI PHYE

MA 'O MA DANG SBYAR BA GANG YANG RUNG BAS BSKU BAR BYA'O, ,YANG
NA CHU NA GNAS PA'I SROG CHAGS NYA LA SOGS PA'I SHA GANG YANG
RUNG BA ZHIB TU BRDUNGS PA STE, SPOD SNA TSOGS KYIS BTAB LA LEGS
PAR BTZOS PAS BSKU BAR BYA'O, ,MKHRIS PA SHAS CHE BA LAS GYUR
PA'I

DREG LA NI, SHING MNGAR GYI PHYE MA MAR DANG, 'O MA DANG, PHYE
RNAMS SBYAR BA'I LDE GUS BSKU'O, ,YANG NA 'TSO BYED CES BYA BA'I
SMAN SNA BCU PO RNAMS BTAGS PA'I PHYE MA MAR DANG SBYAR BAS BSKU
BAR BYA'O, ,BAD KAN SHAS CHE BA LAS GYUR PA'I DREG LA NI, AA SHVA
GANDHA DANG,

TIL GYI PHYE MA 'AM, YANG NA YUNGS KAR GYI PHYE MA'AM, YANG NA
PURnA RNA BA DANG, SHI KRU'I PHYE MA DANG, 'DI RNAMS GANG YANG
RUNG BA BA GCIN DANG SBYAR TE BSKU BAR BYA'O, ,DREG GO COG LA NI
AA RU RA'I PHYE MA BU RAM DANG SBYAR BA BZA' BAR BYA'O, ,YANG NA
SLE TRES

SKOL BA'I KHU BA BTUNG BAR BYA'O, ,YANG NA PI PI LING 'O MAR SKOL
BA'I SMAN BCUD KYIS LEN BTUNG BAR BYA STE, NYIN GCIG BZHIN DU PI
PI LING LNGA LNGAS BSKYED DE, PI PI LING GI GRANGS BRGYAR PHYIN
NAS, NYIN GCIG BZHIN PI PI LING LNGA LNGAS PHRI STE, PI PI LING
LNGA

@256A *, ,LA THUG NAS YANG SNGA MA BZHIN DU BSKYED DE, BSKOL BA
DE LTA BU'I CHO GAS LEGS PAR BSRUNG ZHING RTAG TU BTUNG BAR
BYA'O, ,RLUNG NAD GSO BA'I LE'U STE NYI SHU RTZA GCIG PA RDZOGS
SO,, ,,DE NAS CHANG NAD

GSO BA'I LE'U BSHAD PAR BYA'O, ,DUG LA PHAN GNOD RNAM PA BCU YOD
PAR BSTAN PA GANG YIN PA DE RNAMS NI CHANG LA YANG YOD DE, DE
BTUNG NYES PA LAS NAD GZHI RLUNG DANG, MKHRIS PA DANG, BAD KAN
RNAMS 'KHRUGS NAS, CHANG NAD DRAG PO SKYE

BAR 'GYUR RO, ,DE LA RLUNG GIS TSUL GYUR BA'I MTSAN MA NI, SMRA
BA THOGS PA DANG, MANG DU SMRA BA DANG, SMRA BA LA BSKAM PA DANG,
TSIG MI BRTAN ZHING KHRAL KHRUL BA DANG, LUS RTZUB CING MDOG
SNGON POR 'GYUR BA DANG, DMAR POR 'GYUR BA DANG, MYOS

PA RNAMS YIN NO, ,MKHRIS PA'I TSUL GYUR PA'I MTSAN MA NI, MDOG
DMAR ZHING SER BA DANG, KHRO ZHING 'THAB PAR DGA' BA YIN NO, ,BAD
KAN GYIS TSUL 'GYUR BA'I MTSAN MA NI, SMRA BA NYUNG BA DANG, TSIG
'BREL PA DANG, SEMS PA

DANG; BZHIN MDOG DPAL SKYA BA DANG, RGYUD ZHEN PA RNAMS YIN NO,
,NAD GZHI KUN 'DUS PA LAS TSUL GYUR BA NI DE DAG THAMS CAD DANG
LDAN PA YIN NO, ,DE LA RLUNG LAS GYUR PA'I CHANG NAD KYI MTSAN MA
NI, SNYING DANG, KLAD PA DANG, RTZIB LOGS

NA BA DANG, LUS RENGS PA DANG, SKYIGS BUS 'DEBS PA DANG, LUD PA
LU BA RNAMS YIN NO, ,MKHRIS PA LAS BYUNG BA'I CHANG NAD KYI MTSAN
MA NI, SKOM DAD CHE BA DANG, LUS TSA BA DANG, RDUL 'BYUNG BA
DANG, MDOG SER POR 'GYUR

BA DANG, MI DRAN ZHING MYOS PA RNAMS YIN NO, ,BAD KAN LAS GYUR
PA'I CHANG NAD KYI MTSAN MA NI, MER MER PO DANG, KHA NAS CHU
'BYUNG BA DANG, YI GA 'CHUS PA DANG, SKYUGS PA DANG, LUS RENGS PA
RNAMS YIN NO, ,NAD GZHI GSUM 'DUS

@256B PA LAS GYUR PA'I CHANG NAD NI MTSAN MA THAMS CAD DANG LDAN
PAR RIG PAR BYA'O, ,DE LA RLUNG LAS GYUR PA'I CHANG NAD LA NI,
CHANG SNGA MA 'THUNGS PA ZHU BAR GYUR PA'I 'OG TU, CHANG GI NANG
DU KHA RU TSA DANG, TSA BA GSUM GYI PHYE MA DANG, CHU NYUNG ZAD

CIG BLUGS TE 'THUNGS NA SEL BAR BYED DO, ,YANG NA CHANG GI NANG
DU TSA DANG KHA RU TSA DANG, NA LE SHAM DANG, ZIM THIG LE DANG,
LA LA PHUD RNAMS KYI PHYE MA BLUGS TE 'THUNGS NA YANG, RLUNG LAS
GYUR PA'I CHANG NAD DRAG PO SEL TO, ,YANG NA RLUNG LAS

GYUR PA'I CHANG NAD BSAL BA'I PHYIR, CHANG 'OL KON GYI SKYO MAR
BYAS PA'I NANG DU, RGYA SHUG GI 'BRAS BU DANG, BAL PO SE'U DANG,
TINTI LA'I 'BRAS BU DANG, LA LA PHUD DANG, RGYAM TSA RNAMS KYI
PHYE MA BLUGS TE BTUNG BAR BYA'O, ,SKOM DU NI KHA LUNG DANG,

BAL PO SE'U SKYUR CHU'I NANG DU MNYES TE BTUNG BAR BYA'O, ,RI
DAGS SKAM SA NA GNAS PA'I SHA KHU SNUM DANG LDAN PA'AM, RGYAM TSA
DANG, BAL PO SE'U DANG SBYAR BA YANG BTUNG BA DANG, KHA ZAS SBAG
PAR BZANG NGO, ,MKHRIS PA LAS GYUR PA'I CHANG NAD LA NI, CHANG
DANG CHU

PHYED MAR BYAS LA, SBRANG RTZI DANG, KHA RA DANG SBYAR TE BTUNG
BAR BYA'O, ,YANG NA SMAN MNGAR BAG BSKOL BA'I KHU BA KHA RA DANG
SBYAR BA'AM, MON SRAN SDE 'U'I KHU BCUD KHA RA DANG SBYAR BA 'AM
SMAN MNGAR BAG BSKOL BA'I KHU BA LAS SHA BTZOS TE BSDUS PA'I KHU
BA

RNAMS LAS GANG YANG RUNG BA BTUNG BAR BYA STE, THAMS CAD KYANG
GRANG MOS BYAS PA YIN NO, ,BAD KAN LAS GYUR PA'I CHANG NAD LA NI
SKYUG SMAN CHANG DANG SBYAR TE SKYUG TU GZHUG PA DANG, NYAMS
STOBS DANG SBYAR TE SMYUNG BA'I CHO GA YANG BYA'O, ,YANG NA DROD
BSKYED PA'I

SMAN GYI PHYE MA CHANG DANG SBYAR BA'AM, 'BRAS BU GSUM BSKOL BA'I
KHU BA, TSA BA GSUM GYI PHYE MA DANG SBYAR BA BTUNG ZHING CHO GA
BSRUNG BAR BYA'O, ,KHA ZAS NI NAS LAS BYAS PA'I KHA ZAS LA PHUG
SKAM PO'I KHU BCUD DANG, RGYA SRAN GYI KHU BCUD GANG YANG RUNG
BAS

@257A *, ,SPONG TSA BAS SHA SKYED DE SBYAR BA DANG, RI DAGS SKAM
SA NAS GNAS PA'I SHA SNUM BAG CHUNG BA DANG LHAN CIG TU BZA'O,
,CHANG NAD KYI RKYEN GYIS BSKAM PA'I NAD DANG, RIMS DANG, LUD PA
DANG, RTZIB LOGS NA BA

DANG; 'KHRU BA LA SOGS PA'I NAD BLA GNYAN GANG YANG RUNG STE, DE
DAG LA NI SO SO'I SMAN BTANG BAS ZHI BAR BYA'O, ,CHANG GIS LUS
KYI SHA ZAD PAR GYUR PA LA NI, BKRU SMAN DRAG PO MAS BTANG BA
DANG, 'JAM RTZI MAS BTANG BA DANG, SNUM GYIS

LUS BSKU ZHING DRIL BA DANG, KHRUS BYA BA DANG, SMAN MAR DANG, 'O
MA BLUD PA RNAMS KYIS BRTA BAR BYA'O, ,DE LA SMAN MAR NI NYE'U
SHING DANG, PURnA RnA BA DANG, SHING MNGAR GYI PHYE MA MAR CHU
MAR GYI BZHI 'GYUR GYI NANG DU BSKOL TE, MAR NYI TSE LUS PA

LAS RAN PAR BTUNG NGO, ,YANG NA BA LA DANG, AA TI LA [?] BA BSKOL
BA'I KHU BA 'O MA DANG SBYAR BA 'THUNGS NA ZAD BYED KYI NAD SEL
TO, ,PU RNA RNA BA BSKOL BA'I KHU BA'I NANG DU, MAR DANG, 'O MA
DANG, SHING MNGAR GYI PHYE MA BLUGS TE, BSKOL

LA MAR NYI TSE LUS PA BTZIR BA LAS RAN PAR 'THUNGS NA YANG, CHANG
'THUNGS PAS MDANGS MED PAR BYAS PA PHYIR BRTA ZHING SOR CHUD PAR
BYED DO, CHANG NAD GSO BA'I LE'U STE NYI SHU RTZA GNYIS PA RDZOGS
SO,, ,,DE NAS ME DPAL GSO BA'I

LE'U BSHAD PAR BYA'O, ,ME DBAL NI, LAN TSVA DANG, SKYUR BA DANG,
TSA BA DANG, DROD CHE ZHING RNO BA LA SOGS PA'I KHA ZAS RTAG TU
ZOS PAS NAD GZHI 'KHRUGS PAR BYAS PA LAS ME DBAL RNAM PA BDUN DU
SHES PAR BYA STE, ME DBAL ZHES BYA BA NI

LUS THAMS CAD DU MCHED CING 'JUG PA YIN NO, ,DE LA RLUNG LAS GYUR
PA'I ME DBAL GYI MTSAN MA NI, 'BRUM BU 'JAM ZHING MDOG GNAG PA
DANG, SKRANGS PA DANG, RIMS KYIS 'DEBS PA DANG, GZER BA RNAMS YIN
NO, ,MKHRIS PA LAS GYUR PA'I

@257B ME DBAL GYI MTSAN MA NI, 'BRUM BU'I MDOG SENG ZHING DMAR BA
DANG, LUS TSA BA DANG, RIMS KYIS 'DEBS PA RNAMS YIN NO, ,BAD KAN
LAS GYUR PA'I ME DBAL GYI MTSAN MA NI, 'BRUM BU'I MDOG DKAR ZHING
DBAL SKYA BA DANG, G-YA'

ZHING BAD KAN GYI RIMS 'DEBS PA YIN NO, ,KUN 'DUS PA LAS GYUR
PA'I ME DBAL NI MTSAN MA THAMS CAD DANG LDAN PA YIN NO, ,GLO RDOL
BA LAS GYUR PA'I ME DBAL NI, KHRAG DANG, MKHRIS PA GNYIS LAS
'BYUNG STE, 'BRUM PA'I MDOG

GNAG PA DANG, SNGO SKYAR 'DUG PA DANG, DMAR BA DANG, SKRANGS PA
DANG BA RNAGS NAS RDOL BA DANG, LUS TSA BA DANG, RIMS BDO BAR
BYED PA RNAMS YIN PAR BSHAD DO, ,ME'I ME DBAL ZHES BYA BA NI,
RLUNG DANG MKHRIS PA DAG LAS 'BYUNG

STE; 'BRUM BU'I MDOG MES BSREGS PA 'DRA LA, NYE SKOR ME MDAG
BZHIN DU DMAR ZHING, LUS TSA BA DANG, SKOM DAD CHE BA DANG, 'KHRU
BA LA SOGS PA'I MTSAN MA LAS RTOGS PAR BYA'O, ,ME DBAL RDZAB 'DRA
ZHES BYA BA NI, BAD KAN DANG MKHRIS

PA LAS 'BYUNG STE, 'BRUM PA'I MDOG DBAL SKYA ZHING DMAR BA DANG,
GNAG CING 'TSER TE DRI MAS G-YOGS PA DANG, TSA ZHING NYE SKOR DU
CHU SER GYIS 'DAM ZHING 'DUG PA RNAMS YIN NO, ,DE LA NAD GZHI
GSUM SO SO LAS GYUR PA'I ME DBAL NI GSO

SLA BA YIN NO, ,LHAG MA GZHAN RNAMS NI GSOR MI RUNG BAR BSHAD DO,
,LUS KYI PHYI NANG GNYIS KAR BYUNG BA DANG, TSIGS KYI STENG DU
BYUNG BA NI, BDUN CHAR YANG LHAG PAR GSOR MI RUNG NGO, ,DE LA
RLUNG LAS GYUR PA'I ME DBAL LA NI, RTZA BA LNGA'I SMAN

LNGA PHRUGS LNGA SNGAR BSHAD PA'I NANG NAS, RTZA'I RTZA BA LNGA
PA MA GTOGS PAR RTZA BA LNGA PA RNAM PA BZHI PO RNAMS LAS GANG
YANG RUNG BAS LUS BSKU BA DANG, NAD KYI STENG DU BLUGS PA DANG,
SMAN MAR SBYAR BA LA SOGS PA BYA'O, ,YANG NA 'BRAS DANG, NAS
DANG,

@258A *, ,SHING MNGAR RNAMS KYI PHYEM MAR DANG 'O MA'I NANG DU
BSKOL TE, THUG PA TSOS PAR BYAS PAS NA BA'I STENG DU BSKU BAR
BYA'O, ,YANG NA 'O MA NA BA'I STENG DU BLUGS PAR BYA'O, ,YANG NA
MAR GYI SNYING PO STENG DU BLUGS PAR

BYA'O; ,MKHRIS PA LAS GYUR PA'I ME DBAL LA NI, SMAN PRA PUntA R'I
KA DANG, BTZOD DANG, SHUG PA DANG, PU SHEL TZE DANG, TZAN DAN
DANG, SHING MNGAR DANG, AUTPAL RNAMS KYI PHYE MA 'O MA DANG SBYAR
TE BSKU BAR BYA'O, ,YANG NA SHING N+YA GRO DHA LA SOGS

PA'I SDE TSAN SNGAR BSHAD PAS NAD KYI STENG DU KHU BA BLUGS PA
DANG, BSDU BA DANG, SMAN MAR SBYAR BA RNAMS BYAS NA BZANG NGO,
,YANG NA MAR GZHU ZHING 'KHYAG TU BCUG PA DE LTA BUR LAN BRGYA'I
BAR DU BYAS TE, RUL BAR GYUR PA'I NANG DU, SHING MNGAR GYI PHYE
MA SHAS CHER

BLUG STE SBYAR BAS BSKU BAR BYA'O, ,YANG NA LIKBU MIG DANG, PU
SHEL TZE DANG, TZAN DAN DANG, GLA SGANG DANG, MU TIG DANG, NOR BU
RIN PO CHE DANG, BTZAG RNAMS KYI PHYE MA, MAR DANG 'O MAR SBYAR
TE, BSKUS NA MKHRIS PA LAS GYUR PA'I ME DBAL SEL TO,,

BAD KAN LAS GYUR PA'I ME DBAL LA NI, SENG LDENG DANG, SAPTA PARnA
DANG, GLA SGANG DANG, SHING DHA BA DANG, DONG GA DANG, THANG
SHING DANG, KU RAntA RNAMS BRDAR BA'I LDE GUS BSKUS NA ZHI BAR
'GYUR RO, ,YANG NA SHING MNGAR DANG, 'BRAS BU GSUM DANG, BU TSAD
RTO DANG,

SHI RI SHA RNAMS BRDAR BA'I LDE GUS BSKU'O, ,YANG NA BAD KAN LAS
GYUR PA'I ME DBAL LA, SMAN PA RU NA LA SOGS PA'I SDE TSAN GYIS
BSKU BA DANG, KHU BAS BLUGS PA DANG, SMAN MAR SBYAR BA LA SOGS PA
BYAS NA BZANG NGO, ,PA TO LA DANG, NIMBA DANG, SKYER PA'I RTZA
BA'I

SHUN LPAGS DANG, PU TZE SHEL DANG, KHYI LCE BA DANG, SHING MNGAR
RNAMS BSKOL BA'I KHU BA 'THUNG NA YANG ME DBAL THAMS CAD SEL TO,
,GLA SGANG DANG, NIMBA DANG, PA TO LA RNAMS BSKOL BA'I KHU BA
'THUNGS NA YANG, ME DBAL LO COG SEL TO, ,YANG NA SKYU RU RA DANG,
BA TO LA DANG,

@258B MON SRAN SDE'U RNAMS BSKOL BA'I KHU BA MAR DANG SBYAR TE
BTUNG BAR BYA'O, ,MDOR NA ME DBAL LA NI, DANG POR SKYUG SMAN
DANG, BKRU SMAN GYIS SBYANG BA DANG, GTAR ZHING KHRAG DBYUNG BA
RNAMS KYANG BYA'O, ,CHO GA DE LTAR BYAS PA LAS KYANG 'BRUM BU
RNAG STE

RDOL BA LAS GYUR PA LA NI, RMA GSO BA'I CHO GAR BSTAN PA THAMS
CAD BYA'O, ,ME DBAL BSAL BA'I LE'U STE NYI SHU RTZA GSUM PA
RDZOGS SO,, ,,SMAN DPYAD GCES PA GRUB PA ZHES BYA BA, BAM PO DRUG
PA'O, ,DE NAS SKRANGS PA'I NAD GSO BA'I LE'U

BSHAD PAR BYA'O, ,SKRANGS PA'I NAD NI, MI BZAD PAS, KHA ZAS LCI
BA DANG, SKYUR BA DANG, BAD KAN SKYE BAR 'GYUR BA'I ZAS ZOS NAS,
NAD GZHI RNAMS 'KHRUGS PA LAS SKRANGS PA'I NAD MI BZAD PA RNAM PA
DRUG 'BYUNG BAR 'GYUR TE, SKRANGS SO COG GI MTSAN

MA NI GSO SLA BA YIN NO, ,DE LA RLUNG LAS GYUR PA'I SKRANGS PA'I
NAD KYI MTSAN MA NI, SKRANGS PA NYID PHAN TSUN DU 'PHO ZHING, GAR
MNAN PA'I MAL SHONG DER 'DUG PA DANG, MDOG GNAG CING DMAR BA DANG
MI BZOD PAR NA BA RNAMS YIN NO, ,MKHRIS PA LAS

GYUR PA'I SKRANGS PA'I MTSAN MA NI, MYUR DU SMIN CING RDOL BA
DANG, MDOG 'JAM PA DANG, SER ZHING DMAR BA DANG, TSA BA DANG, LUS
TSA BAR BYED PA RNAMS YIN NO, ,BAD KAN LAS GYUR PA'I SKRANGS PA'I
MTSAN MA NI MDOG SNUM ZHING DKAR BA DANG, DBAL

SKYA BA DANG, MKHRANG BA DANG, G-YA' BA RNAMS YIN NO, ,KHRAG LAS
GYUR PA DANG, GLO BUR GYIS SKRANGS PA'I MTSAN MA NI, MKHRIS PA'I
MTSAN MA DANG 'DRA'O, ,KUN 'DUS PA LAS GYUR PA'I SKRANGS PA'I
MTSAN MA NI THAMS CAD DANG LDAN PA YIN NO, ,DE LA NAD GZHI PHO

BA'I NANG NA GNAS NA NI, RO STOD SKRANGS PAR 'GYUR RO, ,NAD GZHI
LONG GA'I NANG NA GNAS NA NI, RO SMAD DU SKRANGS PAR 'GYUR RO,
,NAD GZHI BAR NA GNAS NA NI BAR DU SKRANGS PAR 'GYUR RO, ,NAD
GZHI THAMS CAD DU KHYAB NA NI, LUS RIL GYIS SKRANGS

@259A *, ,BAR 'GYUR RO, ,DE LA SKRANGS PA'I NAD GZHI GCIG LAS
GYUR PA YIN LA, NAD BLA GNYAN GZHAN GYIS KYANG MA THEBS TE, MI
NYAL STOBS CHEN PO ZHIG LA BYUNG NA NI GSO SLA BA YIN NO, ,LUS
RIL GYIS SKRANGS PA DANG,

MAS YAR MCHED DE SKRANGS PA NI MA RUNGS PA YIN NO, ,SKRANGS PA'I
NAD LA SMAN PAS NAD GZHI DANG SBYAR ZHING NAD GZHI SO SO'I SMAN
GYI SDE TSAN RNAMS KYIS SMAN MAR SBYAR BA DANG TIL MAR GYI SMAN
SBYAR BA DANG, BSKU BA DANG, NAD KYI STENG DU BLUGS PA DANG,

BTUNG BA RNAMS SU SBYAR BAR BYA'O, ,LAS RNAM PA LNGA PO BKRU SMAN
DRAG PO MAS BTANG BA DANG, 'JAM RTZI MAS BTANG BA DANG, SKYUG
SMAN DANG, BKRU SMAN DANG, SMAN SNAR BLUGS PA RNAMS KYANG TSA BAS
CHE CHUNG DANG SBYAR SHING CHO GA BZHIN DU GTANG

BAR BYA'O, ,DE MA YIN PA SKRANGS PA'I NAD ZHI BAR BYA BA'I SPYI'I
CHO GA GZHAN YANG BSHAD PAR BYA STE, THANG SHING DANG, AA RU RA
DANG, BCA' SGA DANG PU NA RNA BA RNAMS KYI PHYE MA CHU SKOL BA
DRON PO DANG SBYAR BA'AM, YANG NA BYI DANG GA DANG,

BONG NGA DKAR PO DANG, DUG MO NYUNG GI SHUN LPAGS DANG, BCA' SGA
DANG, THANG SHING DANG, NA LE SHAM RNAMS KYI PHYE MA CHU BSKOL BA
DRON PO DANG SBYAR BA'AM, YANG NA TSA BA GSUM DANG, LCAGS KYI
PHYE MA DANG, NAS TSIG 'KHUS PA'I

THAL BA RNAMS KYI PHYE, 'BRAS BU GSUM BSKOL BA'I KHU BA DANG
SBYAR TE 'THUNGS NA YANG SKRANGS PA'I NAD SEL TO, ,YANG NA PU TZE
SHEL DANG, LCAGS KYI PHYE MA DANG, TSA BA GSUM DANG, SHING NYE
RONG RNAMS KYI PHYE MA, 'BRAS BU GSUM

BSKOL BA'I KHU BA DANG SBYAR BA'AM, YANG NA GU GUL DKAR PO BA
GCIN DANG SBYAR BA DANG, YANG NA PI PI LING GI PHYE MA 'O MA DANG
SBYAR BA BTUNG BAR BYA'O, ,YANG NA BU RAM AA RU RA'I PHYE MA DANG
CHA BSNYAMS TE SBYAR BA'AM, YANG NA BU RAM BCA' SGA DANG CHA
BSNYAMS TE

@259B SBYAR BA BZA' BAR BYA'O, ,YANG NA BU RAM DANG, SGE'U GSHER
TSOD RAN PAR BZA'O, ,RLUNG LAS GYUR PA LA NI KHA ZAS SHA KHU DANG
LHAN CIG BZA'O, ,MKHRIS PA LAS GYUR PA NI KHA ZAS 'O MA DANG LHAN
CIG BZA'O, ,BAD KAN LAS GYUR PA LA NI KHA ZAS KHU BCUD

RTZUB PA'I BAG DANG LHAN CIG BZA' BAR BYA'O, ,CHO GA DE LTAR BYAS
NA SKRANGS PA'I NAD DANG, SKEMS PA'I NAD DANG, DMU RDZINGS DANG,
SMYO BYED DANG, SKRAN DANG, GZHANG 'BRUM DANG, DBUGS MI BDE BA
RNAMS 'BYANG BAR 'GYUR RO, ,THANG SHING DANG,

BU NA RNA BA DANG, BCA' SGA RNAMS KYI PHYE MA 'O MA DANG SBYAR BA
'AM, YANG NA KRU TRUG TRES DANG, TSA BA GSUM DANG, SHING NYE RONG
DANG, THANG SHING RNAMS BSKOL BA'I KHU BA 'THUNGS NA YANG SKRANGS
PA'I NAD SEL TO, ,RKANG 'BAM ZHES BYA BA NI TSIL DANG, SHA'I NAD

LAS GYUR TE, RKANG PA GNYIS BUM PA 'DRA BAR SKRANGS PA YIN NO,
,DE YANG NAD GZHI GSUM LA BAD KAN SHAS CHE BA LAS GYUR PA'I BYE
BRAG GIS RNAM PA GSUM YOD DE NAD GZHI SO SO'I MTSAN MAS BSTAN TO,
,DE NI DUS THAMS CAD DU GRANG ZHING SER CHE LA, SKAM DU MI BTUB
PA'I

SAR SKYE BAR 'GYUR TE, LO GCIG LHAG PA DANG, RKANG 'BAM GROG
MKHAR LTA BU NI MI 'TSO'O, ,DE LA GSO BA'I CHO GA NI NAD GZHI
DANG 'PHROD PA'I SMAN GYIS BSKU BA DANG, DUGS BYA BA DANG, GTAR
TE KHRAG DBYUNG BA LA SOGS PA'I CHO GA DANG, SKRANGS PA'I NAD GSO
BA'I CHO

GAR BSTAN PA THAMS CAD KYANG CI RIGS PAR BYA BAR BSHAD DO, ,LBA
BA NI RLUNG LAS GYUR PA DANG, TSIL LAS GYUR PA DANG, BAD KAN LAS
GYUR PA'I BYE BRAG GIS RNAM PA GSUM YOD DE, ,DE LA RLUNG LAS GYUR
PA'I LBA BA'I MTSAN MA NI, MDOG NAG CING DMAR BA DANG, KHA DRI MI
ZHIM PA DANG,

RKAN SKAM PAR BYED PA YIN NO, ,TSIL LAS GYUR PA'I LBA BA'I MTSAN
MA NI, 'JAM ZHING SNUM PA YIN NO, ,BAD KAN LAS GYUR PA'I LBA BA'I
MTSAN MA NI SHIN TU CHE ZHING SRA BA YIN NO, ,DE LA RID DE BA LA
BYUNG BA DANG, LO GCIG PHAN CHAD LON PA NI GSOR MI RUNG NGO,
,'BRAS KYI PHRENG BA

@260A *, ,ZHES BYA BA NI, LKOG MAR BAD KAN DANG, TSIL GNYIS LAS
SKYU RU RA'I RUS PA 'DRA BAR RMEN BUR GYUR PA MANG POS BSKOR BA'I
MING NI 'BRAS KYI PHRENG BA ZHES BYA STE YUN RING DU MI 'BYANG
BAR 'DUG PA YIN NO, ,DE LA LBA BA GSO BA'I CHO GA

NI; SMAN PAS NAD GZHI DANG SBYAR ZHING, NAD GZHI SO SO'I SMAN GYI
SDE TSAN GYIS DUGS BYA BA DANG, BSKU BA DANG, LUMS BYA BA DANG,
GTAR ZHING KHRAG DBYUNG BA DANG, SKYUG SMAN DANG BKRU SMAN BTANG
BA DANG, TIL MAR GYI SMAN BTUNG BA RNAMS KYIS LBA

BA MED PAR BYA'O, ,'BRAS KYI PHRENG BA LA NI, SMAN SHA KO TA KA'I
SHUN LPAGS KYI PHYE MA TIL MAR DANG CHU'I NANG DU BSKOL TE TIL
MAR NYI TSE LUS PA BTZAGS PA'AM, YANG NA NI M+PA DANG, AA SHVA MA
RA DANG, NI RGUNTI RNAMS KYI PHYE MA TIL MAR DANG CHU'I NANG DU

BSKOL LA, TIL MAR NYI TSE LUS PA BCAGS TE SNAR BLUGS SO, ,YANG NA
'BRAS KYI PHRENG BA MA SMIN PA LA NI DRAL TE RMEN BU PHYUNG LA
RMA KHA BSREG GO ,SMIN CING RDOL BA LA NI SMAN MU GA KA'I THAL
BA'I SMAN SBYAR BAS BSKU ZHING SBYANGS LA 'DI GNYI G-YANG RMA'I

CHO GA BZHIN DU GSO BAR BYA'O, ,YANG NA RTING PA NAS SOR BCU
GNYIS KYI GONG DU BYIN PA DRAL TE BYIN PA'I NANG NA TSIL GYI RMEN
BU NYA'I SGO NGA 'DRA BA 'DUG PA RNAMS PHYUNG LA, RMA KHA BSREGS
TE RMA GSO BA'I CHO GA BZHIN DU BYA'O, ,SHA RMEN NI NAD GZHI GSUM
SO

SO LAS GYUR TE KHRAG DANG SHA DANG TSIL RNAMS KYI RMEN BU YIN NO,
,DE NI NAD GZHI SO SO'I MTSAN MA LAS SHES PAR BYA STE, DE LA
KHRAG DANG SHA LAS GYUR BA'I SHA RMEN NI, GSOR MI RUNG NGO, ,SHA
RMEN GSO BA'I THABS NI, LBA BA GSO BA'I CHO GAR

BSHAD PA BZHIN DU BYA'O, ,YANG NA DRAL BA DANG, BSREG PA DANG,
SMAN GYI THAL BAS GDAB PA RNAMS KYANG BYA ZHING, RAS MA'AM LO MAS
G-YOGS PAR BYA'O, ,SKRANGS PA'I NAD GSO BA'I LE'U STE NYI SHU
RTZA BZHI PA RDZOGS SO,, ,,

@260B DE NAS RMA GSO BA'I LE'U BSHAD PAR BYA'O, ,RMA NI LUS NYID
LAS 'BYUNG BA DANG, GLO BUR DU 'BYUNG BA'I BYE BRAG GIS RNAM PA
GNYIS YOD PAR RIG PAR BYA'O, ,DE LA SNGA MA NI NAD GZHI RNAMS LAS
GYUR PA YIN NO, ,PHYI MA NI MTSON LA SOGS PAS RMAS

PA YIN NO, ,DE LA RLUNG LAS GYUR PA'I RMA'I MTSAN MA NI, RMA'I
NYE SKOR RTZUB CING MDOG DMAR LA SNGO SKYAR 'DUG PA DANG, 'DZAG
PA NYUNG ZHING 'DAR BA DANG, CHER MI NA BA RNAMS YIN NO, ,MKHRIS
PA LAS GYUR PA'I RMA'I MTSAN MA NI, RMA DANG NYE

SKOR GYI MDOG SER ZHING DMAR LA SNGO BA DANG, 'DZAG PA CHE BA
DANG, LUS TSA BA RNAMS YIN NO, ,BAD KAN LAS GYUR PA'I RMA'I MTSAN
MA NI, MKHRANG ZHING DBAL SKYA BA DANG, CHU SER SKYA BO 'DZAG
CING GRANG LA BSKA BA RNAMS YIN NO, ,KHRAG NAD LAS

GYUR PA'I RMA'I MTSAN MA NI, MDOG DMAR ZHING KHRAG 'DZAG PA YIN
NO, ,NAD GZHI GNYIS 'DUS PA LAS GYUR PA DANG, GSUM 'DUS PA LAS
GYUR PA'I RMA'I MTSAN MA NI GANG DANG GANG 'DUS PA DE DANG DE'I
MTSAN MA 'DRES PAS BSTAN TO, ,DE LA THOG MA MA

SMIN PA'I TSE NI, ZHI BAR 'GYUR BA'I NAN RTZIS BSKU'O, ,RNAG TU
CHA BA LA NI SMIN PAR BYA BA'I CHO GA BYA'O, ,RNAG ZIN PA LA NI
BRTOL TE 'JIB PA'I SMAN GYIS RNAG DANG CHU SER DAG PAR BSAL NAS
RMA'I SHA'U SKYE BA'I SMAN BYA'O, ,DE LA RNAG PAR BYA BA'I SMAN

NI, TIL DANG, PHABS DANG, ZAR MA DANG, RU RTA RNAMS KYI PHYE MA
DANG, PHYE DANG RGYAM TSA RNAMS ZHO SKYUR PO DANG SBYAR TE,
BRDZIS PA'I GONG BU NI SMIN PAR BYED PA'I MCHOG YIN PAR 'DOD DO,
,DE LA RNAG TU TSA BA'I MTSAN MA NI, TSAB 'UR 'UR

POR 'DUG PA DANG, NA ZHING ZUG PA DANG, MDOG DMAR BA DANG SKRANGS
PA RNAMS YIN PAR BSHAD DO, ,RNAG PA'I MTSAN MA NI GONG MA SMIN DU
CHE BA'I MTSAN MA RNAMS RTZE GZHIL BAR 'GYUR LA, GNYER MA 'DUS
SHING PHYOGS GCIG TU MTHON PO COG COG

@261A *, ,POR 'BYUNG BA YIN NO, ,RDOL BAR BYA BA'I SMAN NI, SHING
NYE RONG DANG, SNU HA KshI RA DANG, AASMARI DANG, TZI RI BIL BA
LA SOGS PA'I SDE TSAN DANG, KRU TRUG TRES DANG, THI BA DANG, BYA
GAG DANG, MCHIL PA'I RTUG PA RNAMS

KYI PHYE MA SBYAR BA'AM, YANG NA MU SKA'I THAL BA'I SMAN SBYAR
BAS BSKU BA NI RDOL BAR BYA BA'I SMAN GYI NANG NA MCHOG YIN NO,
,'JIB PA'I SMAN GYIS RNAG DANG CHU SER BSAL BA'I THABS NI, TIL
DANG, RGYAM TSA DANG, SHING MNGAR DANG, NIMPA'I LO MA DANG,

YUNG DANG, SKYER PA DANG, SHING NYE RONG RNAMS KYI PHYE MA MAR
DANG SBYAR TE BSKU BAR BYA'O, ,YANG NA NIMPA BA TRA DANG, TIL GYI
PHYE MA SBRANG RTZI DANG SBYAR TE BSKUS NA YANG RMA SBYONG BAR
BYED DO, ,RMA'I SHA'U SKYE BA'I SMAN NI, NAS RJEN PAR BTAGS PA'I
PHYE MA,

MAR DANG, SBRANG RTZI DANG SBYAR TE BSKUS NA RMA 'DRUB PAR 'GYUR
RO, ,RMA RUB PA'I MTSAN MA NI, SKRANGS PA MED LA 'JAM ZHING SNUM
PA DANG, LCE'I MDOG 'DRA BAR DMAR BA DANG, NA BA MED CING 'DZAG
PA CHAD PA DANG, RLOB MED PA RNAMS YIN TE

RMA DAG PAR 'GYUR BA'I RTAGS SU BSHAD DO, ,DE LA RLUNG LAS GYUR
PA'I RMA LA NI SMAN RTZA BA LNGA PA'I SDE TSAN CHE CHUNG GNYIS
CHO GA THAMS CAD DU SBYAR BAR BYA'O, ,MKHRIS PA LAS GYUR PA'I RMA
LA NI SHING N+YA GRO DHA LA SOGS PA'I SDE TSAN CHO GA THAMS CAD
DU SBYAR

BAR BYA'O, ,BAD KAN LAS GYUR PA'I RMA LA NI DONG GA LA SOGS PA'I
SDE TSAN CHO GA THAMS CAD DU SBYAR BAR BYA'O, ,YANG AUTPAL SNGON
PO DANG, BA LA DANG, SKYER PA DANG, MED DANG, SHING MNGAR DANG,
TZAN DAN DANG, SA MANGGA DANG,

DHA TA KI RNAMS KYI PHYE MA MAR DANG SBYAR TE BSKUS NA YANG RMA'I
SHA'U SKYE BAR BYED DO, ,YANG NA SHING 'O MA CAN GYI MYU GU'I
PHYE MA MAR DANG SBYAR BA'AM, YANG NA 'BRAS BU GSUM DANG, SHING
BA TA'I YAL GA'I THOR TO DANG, SENG LDENG DANG, SENG PHROM RNAMS

@261B KYI PHYE MA MAR DANG SBYAR BAS BSKUS NA RMA KHA 'DRUB PAR
'GYUR RO, ,YANG NA SHING AARDZU NA DANG, AU DU MA B'A RA DANG, AA
SHVADTHA DANG, SENG PHROM DANG, DZAM B'U'I SHUN LPAGS DANG, SHING
MNGAR DANG, KATPA LA DANG, RGYA SKYEGS RNAMS KYI PHYE MAS

BTAB PA NA YANG, RMA'I SHA'U SKYE BAR 'GYUR RO, ,PU TZE SHEL
DANG, SPRA TSIL DANG, YUNG DANG, SHING MNGAR DANG, NAKTA MA LA'I
'BRAS BU DANG, LO MA DANG, MA LA TI DANG, NIMPA'I LO MA RNAMS KYI
PHYE MA MAR DANG CHU'I NANG DU BSKOL TE, MAR

NYI TSE LUS PA YANG RMA LA PHAN PA YIN NO, ,YANG NA PRA PUndA R'I
KA DANG, SHING MNGAR DANG, BU TSANG RTO DANG, RA MNYE DANG, TZAN
DAN RNAMS KYI PHYE MA DANG, SHING 'O MA CAN BSKOL BA'I KHU BA
RNAMS TIL MAR GYI NANG DU BSKOL TE, TIL MAR NYI TSE

LUS PA BTZAGS PA YANG RMA 'TSO BAR BYED DO, ,RMA KHA SMAN GYIS
BSKUS PA'I STENG DU, SHING KA RANYDZA DANG, PLAKshA DANG, DZAM
B'U LA SOGS PA'I LO MAS GLAN LA DE'I STENG DU RAS LA SOGS PAS
DKRI BA NI BZANG STE RMA SBYONG ZHING 'TSO BAR BYED DO, ,RMA LA

'BU ZHUGS PA LA NI BYI'U DUG PA LA SOGS PA'I SDE TSAN SBYAR BAS
RMA KHA DANG RMA'I NANG DU BSKUS NA PHAN NO, ,RMA SOS PA'I MAL
SHONG DU GYUR PA LA NI, SRAN MA DANG, MON SRAN SDE'U LA SOGS PA
SRAN MA'I RIGS RNAMS KYI LO MA'I PHYE MA CHU DANG SBYAR

BA'AM, YANG NA SHING TOG KO SHA'AM, SHING LBANG KO BTAGS PA'I
PHYE MA CHU DANG SBYAR BAS BSKUS NA SLAR GANG BAR 'GYUR RO, ,RMA
'KHYIMS PA LA NI CHO GA SHES PAS RMA'I BAG GAR BYUNG BA BRTAGS
TE, MTSON GYIS DRAL LA DAG PAR BSAL ZHING, RNAG

DANG, CHU SER 'JIB PA'I SMAN GYIS BSKUS TE MYANG BA STE, RMA KHAR
SHA'U SKYE ZHING 'DRUB PA'I SMAN LA SOGS PA RMA'I CHO GA THAMS
CAD RIM BZHIN DU BYA'O, ,RDU BA KHONG NA YOD PA'I RMA LA NI, RNGU
BA SKAM PAS DRANGS TE PHYUNG LA, RMA GSO BA'I SMAN GYI CHO GA

@262A *, ,BSTAN PA RIM BZHIN DU BYA'O, ,RMA RNYING RING DU LON
PA'I RKYEN GYIS SHA ZAD CING SKAM PAR GYUR PA LA NI, SHA RTAS
PA'I SMAN GYI CHO GA YANG BYA ZHING, RMA YANG GSO BAR BYA'O, ,RMA
RANG PA LA NI RMA'I NYE SKOR GTAR ZHING KHRAG DBYUNG

BA DANG, SKYUG SMAN DANG BKRU SMAN BTANG, GLO BUR GYI RMA LA RMA
BYUNG BA'I MOD LA, MAR DANG, SBRANG RTZI DANG SBYAR BAS BSKUS TE
BCINGS LA, MKHRIS PA DANG KHRAG GI DROD TSA BA DBRI ZHING BSIL
BA'I CHO GA RNAMS BYA'O, ,RUS PA CHAG GAM TSIGS BYUNG

BA LA NI, CHO GA SHES PAS SRANG ZHING, TSIGS BCUG LA, MAR DANG
SHING MNGAR GYIS BSKUS TE BCINGS LA RAS KYIS DAM DU DKRIS LA,
SHING 'O MA CAN GYI SHUN LPAGS KYIS MI 'GUL BAR DBANG DU BYAS TE
CI NAS KYANG MA RNAG PAR NAN TAN DU

BSRUNG BAR BYA'O, ,RMA DANG, CHAG GRUGS DANG BUNG BA'I KHA ZAS NI
'BRAS S'A LU DANG, MON SRAN SDE'U DANG NAS LAS BYAS PA DANG, RI
DAGS SKAMS NA GNAS PA'I SHA RNAMS BZA'O, ,ZHO DANG, 'O MA DANG,
SKYUR BAG DANG, KHA ZAS LCI

BA'I BAG DANG NYAL PO RNAMS SPANG BAR BYA'O, ,RMA GSO BA'I LE'U
STE NYI SHU RTZA LNGA PA RDZOGS SO,, ,,DE NAS MIG SMAN GYI RGYUD
KYI LE'U BSHAD PAR BYA'O, ,MIG SMAN GYI RGYUD CES BYA BA, LUS
'PHAGS KYI RGYAL POS BSHAD PA GANG YIN PA NI

RGYA CHES PAS NA, 'DIR DE DAG THAMS CAD MI BSHAD PAR CHA TZAM
ZHIG BSHAD PAR BYA'O, ,DE LA MIG GI RANG BZHIN NI GONG BUR 'DUG
PA DANG, DMAR BA DANG, DKAR BA DANG, GNAG PA YIN NO, ,DE YANG
'BYUNG BA CHEN PO SA DANG, CHU DANG ME

DANG RLUNG RNAMS DANG LDAN PAR BSHAD DO, ,GNAS KHUNG BU YIN PAS
NA NAM MKHA' DANG YANG LDAN NO, ,DE LA RLUNG DANG, MKHRIS PA
DANG, BAD KAN DANG, KHRAG GI NYES PA RNAMS KYI BYE BRAG LAS MIG
NAD MCHI MA 'DZAG PA ZHES BYA BA DRAG PO RNAM PA BZHIR

@262B 'GYUR TE, DE NI PHAL CHER MIG NAD DO COG 'BYUNG BA'I GZHI
YIN NO, ,DE LA RLUNG LAS GYUR PA'I MIG NAD MCHI MA 'DZAG PA'I
MTSAN MA NI, MCHI MA GRANG BA DANG, RNGU MA SKAM PO YOD PA DANG,
NA ZHING HA RE 'DUG PA RNAMS YIN PAR BSHAD DO, ,MKHRIS

PA LAS GYUR PA'I MIG NAD MCHI MA 'DZAG PA'I MTSAN MA NI, MCHI MA
TSA BA DANG, RNGU MA SER BA DANG, TSA BA 'UR 'UR POR 'DUG CING
RTZA DMAR BA RNAMS YIN NO, ,BAD KAN LAS GYUR PA'I MIG NAD MCHI MA
'DZAG PA'I MTSAN MA NI, RNGU MA DKAR POS

YOGS PA DANG, MCHI MA 'BYAR 'BYAR PO DANG, G-YA' ZHING SKRANGS PA
RNAMS YIN NO, ,KHRAG GI NYES PA LAS BYUNG BA'I MIG NAD MCHI MA
'DZAG PA'I MTSAN MA NI, MIG DMAR ZHING TSA BA 'UR 'UR POR 'DUG
LA, DMAR PO SHAR SHAR POR 'BYUNG ZHING,

MCHI MA RTZA DMAR BA RNAMS YIN NO, ,KHA ZAS MI 'PHROD PA ZOS PA
DANG, DUS BZHIN DU MI ZA BA'I RKYEN GYIS MIG NAD MCHI MA 'DZAG PA
ZHES BYA BA TSA BAS CHEN POR GYUR PA LA NI, MIG NAD RDUNG BA ZHES
BYA BAR 'GYUR TE, MIG DANG KLAD PA'I PHYED MI BZAD

PAR NA BAR 'GYUR RO, ,DE'I MTSAN MA YANG GONG DU SMOS PA BZHIN DU
NAD GZHI SO SO'I MTSAN MA DANG SBYAR ZHING RTOGS PAR BYA'O, ,DE
LA RLUNG LAS GYUR BA'I MIG NAD GSO BA'I CHO GA NI, KHA RA DANG,
SENG PHROM DANG, RGYAM TSA RNAMS KYI PHYE MA CHU

'JAM TZAM DANG SBYAR TE BTZAGS PA'I KHU BA'AM, YANG NA KHA RA
DANG, BCA' SGA DANG, SHA BA RI'I SENG PHROM RNAMS CHO GA GONG MA
BZHIN DU BYAS TE MIG TU BLUGS PAR BYA'O, ,YANG NA KU STA RA'I ME
TOG DANG, SHING MNGAR DANG, KHA RA DANG,

BCA' SGA RNAMS KYI PHYE MA ZHO KHA CHU 'JAM TZAM DANG SBYAR TE
BTZAGS PA'AM, YANG NA BCA' SGA DANG, RGYAM TSA DANG, SHING MNGAR
DANG, SENG PHROM RNAMS KYI PHYE MA MAR GYI NANG DU BRNGOS PA'I
KHU BAS MIG TU BLUGS SO, ,YANG NA SHING MNGAR DANG, TZAN

@263A *, ,DAN DANG, BTZOD DANG, SENG PHROM DANG, BTZAG YUG SNAM
RNAMS KYI PHYE MCHU 'JAM TZAM DANG SBYAR TE BTZAGS PA'AM, YANG NA
BILBA LA SOGS PA'I SDE TSAN BSKOL BAS MIG GI NANG DU BLUGS NA
YANG MIG NAD MI BZAD PAR NA BA SEL

TO; ;YANG NA AE RAndA 'I RTZA BA RA'I 'O MA'I NANG DU BSKOL TE,
'JAM TZAM DU BSGRANGS LA MIG GDANGS TE, RAS DKAR PO GTZANG MAS
G-YOGS PA'I STENG DU, MIG 'GRAM LOGS NAS RGYUN MA CHAD PAR BLUGS
PA NI, MIG SMAN TSAGS LAS BTANG BA

ZHES BYA BA'I MCHOG YIN NO, ,YANG NA PI PI LING DANG, BAL KA
DANG, SHING MNGAR DANG, RGYAM TSA RNAMS RA'I 'O MAR BSKOL TE 'JAM
TZAM DU BSGRANGS PA SNGA MA BZHIN DU TSAGS LAS BTANG BA'I SMAN
BYAS NA YANG MIG NAD MI BZAD PA NA BA SEL TO, ,YANG

NA LCAGS SAM ZANGS KYI SNOD DU RGYAM TSA DANG ZHO SBYAR BA'AM,
YANG NA ZANGS SAM LCAGS KYI GTUN GYI NANG DU 'KHAR BA'I GTUN BUS
YUNG DANG PI PI LING ZHIB TU BRDUNGS LA ZHO DANG SBYAR TE SNOD DE
NYID KYI NANG DU ZHAG LON PAR BZHAG PA ZANGS DANG LCAGS KYI MIG
SMAN

GYI THUR MAS BLANG ZHING MIG TU BSKUS NA MIG MI BZAD PAR NA BA
SEL TO, ,MKHRIS PA LAS GYUR PA'I MIG NAD LA NI PRA PUndA R'I KA
DANG, SHING MNGAR DANG, YUNG DANG, SKYU RU RA DANG, SHUG PA RNAMS
BSKOL BA BSGRANGS PA SBRANG RTZI DANG KHAR SBYAR TE SNGAR

BSTEN PA BZHIN DU, TSAGS LAS BTANG ZHING RGYUN DU BLUGS NA MIG
NAD SEL TO, ,YANG NA TZAN DAN DANG, AARI SHTA'I LO MA DANG, SHING
MNGAR DANG, SKYER PA DANG, LCE MYANG TSA RNAMS KYI PHYE MA CHU
GRANG MO DANG SBYAR TE, SBRANG RTZI DANG, KHA RA DANG LDAN

BAR BYAS LA TSAGS LAS BTANG ZHING RGYUN DU BLUGS SO, ,BAD KAN LAS
GYUR PA'I MIG NAD LA NI, DUD PA DANG, YUNGS KAR CHA RE DANG, YUNG
DANG, SKYER PA CHA GNYIS GNYIS DANG, 'DI RNAMS KYI PHYE MA CHU
'JAM TZAM DANG SBYAR TE TSAGS LAS BTANG

@263B ZHING RGYUN DU BLUGS NA MIG NAD MCHI MA 'DZAG PA SEL TO,
,YANG NA SNOD KHA SBYAR NIMPA'I KHU BA BSKUS PA'I NANG DU, SENG
PHROM CHA BZHI DANG, DUD PA DANG, YUNGS KAR CHA RE RNAMS KYI PHYE
MA TSIG MAR BRNGOS TE BTAGS NAS, CHU 'JAM TZAM DANG SBYAR BA

YANG TSAGS LAS BTANG ZHING RGYUN DU BLUGS PAR BYA'O, ,KHRAG LAS
GYUR PA'I MIG NAD LA NI, SMAN TI RI TA DANG, 'BRAS BU GSUM DANG,
SHING MNGAR DANG, KHA RA DANG, GLA SGANG CHEN PO RNAMS KYI PHYE
MA CHU GRANG MO DANG SBYAR TE TSAGS LAS BTANG ZHING

RGYUN DU BLUGS NA MIG NAD MCHI MA 'DZAG PA SEL TO, ,SENG PHROM
DANG, SHING MNGAR DANG, LDONG ROS DANG, SKYER PA DANG, SKYER
KHAndA RNAMS KYI PHYE MA RA'I 'O MA DANG SBYAR BA'AM, YANG NA
SKYER PA'I KHU BA BSGRANGS TE SBRANG RTZI DANG SBYAR BA THUR MAS

BLANGS LA MIG LA BSKUS NA MIG NAD MCHI MA 'DZAG PA THAMS CAD SEL
TO, ,THOG MA MIG NAD KYIS BTAB STE NA BA BDO BA LA NI, SENG PHROM
DANG, SKYU RU RA KHREL BUR SBYAR BA MAR GYI NANG DU BSNOS TE ZHIB
TU BTAGS LA LDONG ROS DANG SBYAR TE, CHU DANG BRDZIS

PAS MIG GI PHYI ROL PAGS PA'I STENG DU BSKU'O, ,YANG NA MIG SMAN
TZAKshU RAS GTZANG MA'I NANG DU PHUR LA, BA LANG GI GCI BA'I NANG
DU BTZOS TE, CHAN TSOS RAB TU GYUR PA'I SHUN LPAGS MED PAR BYAS
TE BSKAMS LA ZHIB TU BTAGS PA'I PHYE MA NYAL GAR LAN

CIG RGYA MIG TU BLUGS PA TZAM GYIS, DE MA THAG TU MIG NAD MI BZAD
PAR BDO BA YANG MED PAR BYED DO, ,YANG NA MIG NA STE BDO BA LA,
SHI KRU'I SA BON CHA GCIG DANG SENG PHROM CHA BRGYAD DANG, LDONG
ROS CHA GSUM DANG, 'DI RNAMS ZHIB TU BTAGS

PA'I PHYE MA SBYAR BAS RAS GTZANG MA LA GZHAN PAR BTAB STE MIG
G-YOGS PAR BYA'O, ,YANG NA SKYER KHAndA DANG, AA RU RA DANG,
SKYER PA DANG, BTZAG DANG, RGYAM TSA RNAMS LHAN CIG TU CHU DAGS
MAR BYAS LA, MIG GI PHYI ROL PAGS PA'I STENG DU BSKUS

@264A *, ,NA YANG MIG NAD DO COG SEL TO, ,MIG NAD RDUNG BA THAMS
CAD LA NI, DPRAL RTZA GTAR TE KHRAG PHYUNG LA, MIG NAD MCHI MA
'DZAG PA'I SKABS SU SO SO'I RKYEN TU, SMAN GYI CHO GA JI LTAR
BSTAN PA RNAMS KYANG MTHUN MTHUN DU BYA'O, ,

MIG GI 'BRAS BU NA GU'I STENG DU DKAR PO'I THIG LE BYUNG BA NI,
LING TOG CES BYA STE, BAD KAN LAS GYUR PAR SHES PAR BYA'O, ,MIG
GI SPRIN GYI STENG DU DMAR PO BYUNG BA NI, LING TOG DMAR PO ZHES
BYA STE, KHRAG GI NYES PA LAS 'BYUNG BA YIN NO, ,DE

LA LING TOG DKAR PO ZHI BAR BYA BA'I THABS NI, DRUB MAR CHANG
DANG, ME TOG MA DHU KA'I SHING GI SNYING PO DANG, BA RU RA'I TSI
GU DANG, RGYAM TSA RNAMS LAS GANG YANG RUNG BA'I PHYE MA SBRANG
RTZI DANG SBYAR TE MIG LA BSKUS NA LING TOG MED PAR 'GYUR RO,
,YANG NA

GA BUR DANG, NA LE SHAM DANG, SHING MNGAR DANG, DUNG DANG, BA
LANG GI SO DANG, RGYAM TSA DANG, LDONG ROS DANG, TZAN DAN RNAMS
KYI PHYE MA SHIG GRU'I KHU BA DANG SBYAR TE RI LUR BYAS PAS BSKUS
NA YANG LING TOG DKAR PO SEL BAR BYED DO, ,

RGYA MTSO'I LPU BA DANG, KHYIM BYA'I SGO NGA'I SHUN LPAGS DANG,
RGYAM TSA DANG, DUNG DANG, SHI GRU'I 'BRAS BU'I TSI GU RNAMS KYI
PHYE MA CHU DANG SBYAR TE RI LUR BYAS PAS BSKUS NA YANG LING TOG
LA SOGS PA GRIS BZHOGS PA BZHIN DU MED PAR BYED DO, ,KHYIM

BYA'I SGO NGA'I SHUN LPAGS DANG, LDONG ROS DANG, DUNG DANG,
MCHING BU DANG, TZAN DAN DANG, RGYAM TSA RNAMS KYI PHYE MA CHA
BSNYAMS PA'I STENG DU, MIG SMAN GYI THUR MA BSGRES PAS MIG BYUG
NA YANG, LING TOG DANG, MIG 'DZER LA

SOGS PA MED PAR BYED DO, ,TZAN DAN DANG, RGYAM TSA DANG, AA RU RA
DANG, RGYA SKYEGS RNAMS KYI PHYE MA YAS KYI RIM BZHIN DU DANG
PO'I CHA RES BSKYED DE SBYAR BA'I NANG DU MIG SMAN GYI THUR MAS
BSGRES PAS MIG BYUG NA YANG LING TOG DANG, MIG

@264B 'DZER LA SOGS PA MED PAR BYED DO, ,SNA MA'I ME TOG KHA MA
'BUS BA DANG, RGYA SKYEGS DANG, BTZAG YUG SNAM DANG, TZAN DAN
RNAMS KYI PHYE MA CHA MNYAM LA CHU DANG SBYAR BA'I RI LUS MIG
BSKUS NA YANG MIG SNAD CING RMA BYUNG BA DANG, LING TOG

RNAMS SEL ZHING KHRAG GIS RGYAS PA DANG BAR BYED DO, ,LING TOG
DMAR PO LA NI DUNG GI PHYE MA SBRANG RTZI DANG SBYAR BA'AM, KA TA
KA'I 'BRAS BU RGYAM TSA DANG SBYAR BA'AM, RGYA MTSO'I LBU BA KHA
RA DANG SBYAR BA RNAMS LAS GANG YANG RUNG BAS MIG BYUG PAR

BYA'O, ,SNA MA'I LO MA'I KHU BA DANG SBRANG RTZI DANG, YUNG DANG,
SKYER PA'I PHYE MA DANG, SKYER KHAndA RNAMS KYI MIG SMAN NAM,
YANG NA PI PI LING RAS GTZANG MA'I NANG DU PHUR TE BA LANG GI GCI
BA'I KHU BA'I NANG DU BTZOS LA SKAMS PA'I PHYE MAS MIG

BYUGS NA, MTSAN MO MI MTHONG BA'I MIG NAD SEL TO, ,LDONG ROS
DANG, CU GANG DANG, STANG ZIL DANG, TSA BA GSUM BA LANG GI MKHRIS
PAS SBRUS LA, SRAN TZAM GYIS RENG RENG PO DRIL LA, CHU LAS BRDAR
BA'AM, YANG NA THANG SHING GI PHYE MAR

GCIN GYIS SPANG ZHING SKAMS PA DE LTA BUR LAN GRANGS MANG DU BYAS
PAS MIG BSKUS NA MIG MCHI MAS GANG BA SEL TO, ,YANG NA, BA BLA
DANG, THANG SHING DANG, SHU DAG RNAMS KYI PHYE MA BYE'U RUG PA'I
LO MA'I KHU BA DANG SBYAR TE, RI LUR BYAS LA GRIB

MAR BSKAMS BAS MIG BSKUS NA YANG MIG TSAG RNYING SEL TO, ,BA BLA
DANG, STANG ZIL DANG, DE GNYIS BSDOMS PA'I NYIS 'GYUR GYIS ZANGS
RNAMS ZHIB TU BTAGS PA'I PHYE MA'I NANG DU, MIG SMAN GYI THUR MA
BSGRES PAS MIG BYUG GAM,

YANG NA TSA BA GSUM GYI PHYE MA DANG, SKYER KHAndA CHU DANG SBYAR
TE BSKUS NA YANG MIG TSAG PO SEL TO, ,MIG NAD RAB RIB TU GYUR PA
THAMS CAD KYI SPYI'I MTSAN MA NI SHIN TU ZI ZI POR GYUR PA YIN
PAR SHES PAR BYA'O, ,SO SO'I BYE BRAG GZHAN YANG BSHAD DE,

@265A *, ,DE LA RLUNG LAS GYUR PA'I RAB RIB KYI MTSAN MA NI CI
MTHONG NGO COG RTZA DMAR ZHING G-YO BA DANG, LANG LONG BOR SNANG
BA YIN NO, ,MKHRIS PA LAS GYUR PA'I RAB RIB KYI MTSAN MA NI, KHA
DOG SNGON PO DANG, SER POR SNANG ZHING, ME 'BAR

BA DANG, SRIN BU ME KHYER DANG GLOG LTA BU MTHONG BA RNAMS YIN
NO, ,BAD KAN LAS GYUR PA'I RAB RIB KYI MTSAN MA NI MTHONG NGO COG
MDOG 'JAM ZHING SKYA BA DANG, BSTAN PAR SNANG BA RNAMS YIN NO,
,'DUS PA LAS GYUR PA'I RAB RIB KYI MTSAN MA NI,

MTSAN MA DE DAG THAMS CAD LTA BUR MTHONG BA YIN NO, ,KHRAG LAS
GYUR PA'I RAB RIB KYI MTSAN MA NI MTHONG NGO COG SHIN TU DMAR BAR
MTHONG BA YIN NO, ,MIG NAD RAB RIB CES BYA BA YAL BAR BOR TE,
TSABS CHEN PO LAS GYUR PA LA NI MIG NAD BRIS

G-YOGS PA ZHES BYA BAR GYUR TE, DE'I MTSAN MA YANG THOG MAR NI
NAD GZHI GANG LAS GYUR PA'I MTSAN MAR RAB RIB KYI SKABS SU BSHAD
PA DANG 'DRA BA LAS, PHYIR ZHING 'KHRUL TSABS CHE BA DANG MI
MTHONG BAR 'GYUR BAR SHES PAR BYA'O, ,DE RNAMS

KYI NANG NA BAD KAN LAS GYUR PA'I MIG NAD BRIS G-YOGS PA NI GSO
SLA BA YIN TE RTZA GTAR ZHING KHRAG DBYUNG NA BZANG NGO, ,DE LA
RAB RIB GSO BA'I CHO GA NI, AA RU RA'I TSI GU DANG, SHING MNGAR
DANG, SKYU RU RA DANG, NA LE SHAM DANG, SPANGS

MA RNAMS CHU BTAGS SU BYAS PA'I RI LUS BSKUS NA MIG NAD RAB RIB
RNAMS SEL TO, ,TSA BA GSUM DANG, LCAGS KYI PHYE MA DANG, RGYAM
TSA DANG, 'BRAS BU GSUM DANG, STANG ZIL RNAMS CHU BTAGS SU BYAS
TE LEGS PAR SBYAR BA'I RI

LU'I MING NI RI LU NAG PO ZHES BYA STE 'DI BSKUS NA YANG MIG NAD
RAB RIB SEL TO, ,YUNG DANG, SKYU RU RA DANG, PI PI LING DANG, KA
TA KA'I 'BRAS BU DANG, YUNGS KAR RNAMS KYI PHYE MA CHAR PA'I CHU
DANG SBYAR TE, RI LUR BYAS PAS BSKUS

@265B NA YANG MIG NAD DO COG SEL TO, ,BYA GHRi DANG, GLA SGANG
DANG, SHING THOG AA MRA DANG, SHING MNGAR DANG, PI PI LING DANG,
RGYAM TSA RNAMS KYI PHYE MA ZANGS KYI SNOD KYI NANG DU RA'I 'O MA
DANG SPANGS PA'I RI LUS BSKUS NA YANG, MIG NAD

THAMS CAD SEL TO, ,RKANG BZHI BA PHYUGS LA SOGS PA GANG YANG RUNG
BA'I SO DANG, RGYA SKYEGS DANG, KA RANYDZA'I 'BRAS BU DANG, BRI
HA T'I'I 'BRAS BU DANG, GLA BA DANG, RNGA MO'I RUS PA DANG, NYA
RUS DANG, BYI DANG KA RA DANG, TSA BA

GSUM DANG, RU RTA RNAMS CHA BSNYAMS TE, CHU BTAGS SU BYAS PA'I RI
LU'I MING NI SO'I RI LU ZHES BYA STE, 'DIS BSKUS NA MIG NAD RAB
RIB DANG, BRIS G-YOGS PA DANG, MIG 'DZER DANG, 'BRUM PA BYUNG BA
DANG, RMA BYUNG BA DANG, LING

TOG LA SOGS PA SEL TO, ,LDONG ROS DANG, RGYAM TSA DANG, NAG TSUR
DANG, DUNG DANG, TSA BA GSUM DANG, SKYER KHAndA RNAMS KYI PHYE MA
SBRANG RTZI DANG SBYAR BA'I KHU BA'I MIG SMAN GYIS BSKUS NA YANG
MIG NAD BRIS G-YOGS PA DANG, LING TOG DANG,

MIG 'DZER DANG, RAB RIB RNAMS SEL TO, ,SHING KA BITTA'I KHU BA MU
ZI'I KHU BA NYIS GYUR DANG SBYAR BA'AM, YANG NA SKYER KHAndA
DANG, STONG ZIL DANG, GLA SGANG GI BZHI 'GYUR GYI PHYE MA DANG
SBYAR BA'I NANG DU MIG SMAN GYI THUR MA BSGRES TE MIG BYUGS NA

YANG RAB RIB SEL TO, ,YANG NA LI SHI CHA GCIG DANG, ZANGS CHA
GNYIS DANG, STONG ZIL CHA GSUM DANG, MU ZI CHA LNGA DANG, N'A GA
GE SAR CHA GSUM DANG, 'DI RNAMS KYI PHYE MA SNOD KHA SBYAR GYI
NANG DU TSIG BAR BRDOS LA ZHIB TU BTAGS PAS MIG

SMAN GYI THUR MA LA BSGO ZHING RTAG TU MIG BYUG PAR BYA'O, ,STONG
ZI LA'AM, SKYU RU RA GANG YANG RUNG BA'I PHYE MA MAR DANG, SBRANG
RTZIR SBYAR TE, AA RU RA'I SNYING PO PHYUNG BA'I SKYIN PAR KHONG
DU BCUG LA SLAR KHA SBYAR TE BAG ZAN GYIS G-YOGS NAS, RGYA SHUG

@266A *, ,GI ME'I NANG DU BSREGS LA, BAG ZAN TSIG STE DUD PA CHAD
NAS SLAR PHYUNG STE BSGRANGS LA, AA RU RA'I KHONG NA SMAN 'DUG PA
BTAGS PA'I PHYE MAS MIG SMAN GYI THUR MA LA BSGO ZHING MIG LA
BYUGS PA NI RAB RIB SEL BA'I MCHOG YIN NO, ,

YUNG DANG, SKYER PA DANG, AA RU RA DANG, SPANG SPOS DANG, RU RTA
DANG, PI PI LING RNAMS ZHIB TU BTAGS BA'I PHYE MA 'DI'I MING NI,
SANGS RGYAS PA'I MIG SMAN ZHES BYA STE, SNGA MA BZHIN DU MIG SMAN
GYI THUR MA LA BSGO ZHING MIG LA BYUGS NA MIG NAD

THAMS CAD SEL TO, ,YANG NA STANG ZIL DANG, SPANG SPOS DANG,
GANDHA PA TRA RNAMS KYI PHYE MA MAR DANG SBYAR LA, SBRUL NAG PO
SHI BA'I MGO BCAD PA'I KHAR BCUG LA 'JIM PAS G-YOGS TE BSREGS LA,
'JIM PA TSIG STE DMAR POR GYUR NAS

PHYUNG STE BSGRANGS LA, DE'I NANG GI SMAN ZHIB TU BTAGS PA'I PHYE
MAS MIG SMAN GYI THUR MA LA BSGO ZHING MIG BYUGS NA YANG RAB RIB
SEL TO, ,DUG MO NYUNG GI SA BON MAR DANG SBYAR LA, SHING PA TO'I
LO MO'I NANG DU PHUR MAR BYAS TE CHU'I NANG DU BSKOL LA

TSOS PAR GYUR NAS, NANG GI KHU BA BSGRANGS PA MIG TU BLUGS PA'AM,
YANG NA DUG MO NYUNG GI SA BON GYI SKYIN PAR BYA SKAMS NA GNAS
PA'I SGO NGA SNGA MA BZHIN DU BTZOS PA'I KHU BA MIG TU BLUGS NA
MIG BLTA BAR 'GYUR RO, ,YANG NA 'BRAS BU GSUM

DANG, LCAGS KYI PHYE MA DANG, SHING MNGAR RNAMS KYI PHYE MA MAR
DANG SBRANG RTZI DANG SBYAR BA NYAL KHAR RTAG TU ZOS NA MIG NAD
NGO COG SEL CING, RO TZA BAR YANG 'GYUR RO, ,'BRAS BU GSUM BSKOL
BA'I KHU BA DANG, 'O MA DANG, MAR GYI NANG DU

'BRAS BU GSUM GYI BYE MA BSKOL TE, MAR NYI TSE LUS PA LAS NUB MO
ZHING RAN PAR 'THUNGS NA YANG RING MO MI THOGS PAR RAB RIB SEL
TO, ,SMAN RA SNA DANG, 'BRAS BU GSUM DANG, RTZA BA BCU PA RNAMS
BSKOL BA'I KHU BA DANG, MAR GYI NANG

@266B DU SMAN 'TSO BYED CES BYA BA SNA BCU PA'I PHYE MA BSKOL TO,
,MAR NYI TSE LUS PA LAS RAN PAR 'THUNGS NA YANG RAB RIB SEL TO,,
,,DA NI RNA BA'I NAD KYI CHO GA BSHAD PAR BYA STE, DE LA RLUNG
LAS GYUR PA'I RNA BA'I NAD KYI MTSAN MA NI, RNA BA GNYIS SU

ZUG CING NA LA 'ON ZHING SGRA 'BYUNG BA DANG 'DZAG PA RNAMS YIN
NO, ,MKHRIS PA LAS GYUR PA NI TSA BA 'UR 'UR POR 'DUG PA YIN NO,
,BAD KAN LAS GYUR PA NI RNA BA'I NANG SKAM LA DRI MNAM PA YIN NO,
,DE DAG GSO BA'I SMAN NI, SMAN MU RAm GA DANG, CHU

SHING DANG, SHI KRU DANG, LA PHUG DANG, SGE'U GSHER RNAMS LAS
GANG YANG RUNG BA'I KHU BA RGYAM TSA DANG SBYAR BA DRON POS RNA
BA GANG BAR BLUGS LA, NANG DU CHUB PAR BSGUL ZHING PHYIR PHOS NA
RNA BA'I NAD SEL TO, ,RGYAM TSA BTAGS PA SHING AARGA'I LO MA SER

PO'I NANG DU PHUR LA, DE'I PHYI ROL TU YANG, AARGA'I LO MA RIM PA
BDUN GYIS G-YOGS TE ME MAR MUR GYI NANG DU BCUG LA, LO MA NANG
RIM MA TSIG TZAM DU BSREGS NAS LO MA PHYI RIM RNAMS KYANG BOR,
NANG GI RGYAM TSA YANG BOR LA, NANG RIM GYI LO MA

SER PO LA GSHER BAG YOD PA BTZIR BA'I KHU BA RNA BAR BLUGS NA
YANG RNA BA'I NAD SEL TO, ,BILPA LA SOGS PA'I SDE TSAN DANG,
THANG SHING DANG, SGRON SHING RNAMS LAS GANG YANG RUNG BA'I SHING
BU'I THOR TO RAS KYIS DKRIS TE, TIL MAR GYI NANG DU

SMYUGS LA BSREGS TE, 'BAD DU BCUG PA'I KHU BA ZAGS PA DRON PO RNA
BAR BLUGS NA YANG RNA BA'I NAD SEL TO, ,RU RTA DANG, BU BRAN
SHING DANG, SHU DAG DANG, THANG SHING DANG, SHU TI DANG, SHING
KUN DANG, RGYAM TSA RNAMS KYI PHYE MAR

GCIN DANG, TIL MAR GYI NANG DU BSKOL TE, TIL MAR NYI TSE LUS PA
DRON PO RNA BAR BLUGS NA YANG RNA BA'I NAD KYIS NYAM THAG PA SEL
TO, ,RU RTA DANG, AA RU RA LA SOGS PA BSKOL BA'I KHU BA'I NANG DU
SHING MNGAR DANG, BU TSANGS STO DANG, MON

@267A *, ,SRAN SDE'U DANG, 'U SU DANG, PHAG TSIL RNAMS BSKOL TE,
PHAG TSIL GYI ZHAG NYI TSE LUS PA LAS RNA BAR BLUGS NA YANG RNA
BA NA ZHING SGRA BYUNG BA SEL TO, ,RNA BA MI BZAD PAR NA ZHING,
SGRA 'BYUNG LA, CHU SER 'DZAG PA LA

BSROS PA DRON PO DANG, LCE MYONG TSA SBYAR BA RNA BAR BLUGS SO,
,YANG NA SHING BA RU NA DANG, KA PITTA DANG, AA MRA DANG, DZAMB'U
RNAMS KYI LO MA'I PHYE MA TIL MAR DANG CHU'I NANG DU BSKOL TE TIL
MAR NYI TSE LUS PA'AM, YANG NA SNA MA'I LO MA'I KHU BA RNA BAR
BLUGS

NA; RNA BA NAS RNAG 'DZAG PA'I NA BA SEL TE, THABS DE LTAR BYAS
PA LAS KYANG, RNAG SKAM PO NANG DU LUS PA LA NI, SNGAR TIL MAR
RAM, SMAN MAR GYIS SBYAR ZHING 'BYUNG DU BTUB PAR BYA BA'I SMAN
SNUM BAG BLUGS PA DANG DUGS KYIS BDUGS PA RNAMS

BYAS NAS, DE'I 'OG TU SKRA GZHAR 'JAM POS RUL BA BRU [?] BAR
BYA'O,, ,,DA NI SNA'I NAD KYI BYE BRAG BSHAD DE, DE LA SNA'I NAD
CHAM PA ZHES BYA BA NI, NAD GZHI RNAM PA GSUM LAS 'GYUR TE, RLUNG
LAS GYUR PA NI SNA NAS 'DZAG PA SLA BA YIN NO, ,

MKHRIS PA LAS GYUR PA NI 'DZAG PA'I MDOG SER BA YIN NO, ,BAD KAN
LAS GYUR PA NI 'DZAG PA DKA' BA YIN NO, ,NAD GZHI KUN 'DUS PA LAS
GYUR PA NI MTSAN MA THAMS CAD DANG LDAN PA YIN NO, ,DE LA CHAM
PA'I SMAN NI, MGO SNUM GYIS

BSKU BA DANG, DUGS BYA BA DANG, SNAR SMAN BLUG PA DANG, SKYUG
SMAN BTANG BA DANG, SMAN MAR BTUNG BA DANG, KHA ZAS NI TSA ZHING
SKYUR BA BZA' BA LA SOGS PA SMAN PAS CHO GA BZHIN DU BYA'O, ,YANG
NA CHAM PA LA NI SMAN DRI ZHIM MO COG SNOD KHA SBYAR

GYI NANG DU BSREGS PA'I DUD PA SPYI'US DRANGS TE, KHA SNAR BRNGUB
PAR BYA'O, ,YANG NA DRI SNA BZHI ZHES BYA BA, SHING TSA DANG, SUG
SMEL DANG, GANDHA PA TRA DANG, N'A GA GE SAR RNAMS LHAN CIG TU
SBYAR BA'AM, YANG NA THA PHE NAG PO PHUR MAR 'PHUR TE SNAR

@267B BSNAM PAR BYA'O, ,LI ZIR BA DANG, TA MA LA DANG, TSA BA
GSUM GYI PHYE MA MAR DANG BU RAM GYI NANG DU BSKOL TE, SBYAR BA
ZOS NA YANG CHAM PA DANG, GLO RDOL BA DANG, RTZIB LOGS NA BA
DANG, SNYING NA BA DANG, MKHAL RKED NA BA RNAMS SEL TO, ,

BYA GHRi DANG, DANDA'I RTZA BA DANG, SHU DAG DANG, SHI KRU DANG,
BYI'U RUG PA DANG, TSA BA GSUM DANG, RGYAM TSA RNAMS KYI PHYE MA
TIL MAR DANG CHU'I NANG DU BSKOL TE, TIL MAR NYI TSE LUS PA SNAR
BLUGS NA, CHAM PA YAL BAR BOR BA LAS SNA LAS RNAG 'DZAG

PA'I LUD SEL TO,, ,,DA NI LCE NAD KYI CHO GA BSHAD PAR BYA STE,
DE LA LCE NAD NI RNAM PA GSUM STE, RLUNG LAS GYUR PA'I LCE NAD
NI, KHA ZAS KYI RO MI TSOR ZHING SLO SLO BOR GYUR PA DANG, 'GAGS
PA DANG, SHVING AA SHA KA'I LO MA BZHIN DU DMAR BA RNAMS

YIN NO, ,MKHRIS PA LAS GYUR PA'I MTSAN MA NI, LCE RTZUB CING TSA
BA 'UR 'UR POR 'DUG LA TZAG TZAG TSA BA YIN NO, ,BAD KAN LAS GYUR
PA'I MTSAN MA NI, LCE RIL GYIS STUG PO BEM BEM POR 'DUG PA YIN
NO, ,DE LTAR LCE BEM BEM POR GYUR PA LA

NI; LCE BZHAR ZHING NAD KHRAG NGAN PA PHYUNG LA NAD GZHI GANG LAS
GYUR PA DANG SBYAR TE, NAD GZHI SO SO'I SMAN GYI SDE TSAN LAS
SNAR BLUGS PA DANG, MKHUR BA BKANG ZHING PHYIR DBO BA DANG, LCE
LA BSKU BA RNAMS KYI CHO GA BYA'O,, ,,DA NI SVO NA BA'I CHO GA

BSHAD DE, SO NAD ZUG CING NA BA DANG, BRTZE BA RNAM PA GNYIS NI,
RLUNG LAS GYUR PA YIN TE, DE GNYIS LA YANG, MAR RAM TIL MAR RLUNG
SMAN DANG SBYAR BA DRON PO'AM, RLUNG SMAN BSKOL BA'I KHU BA DRON
POS KHA BSHAL ZHING PHYIR DPO PA'AM YANG NA PU TZE

SHEL DANG, GLA SGANG DANG, TE DZO BA TI DANG, PA THA DANG, YUNG
DANG, SKYER PA DANG, SENG PHROM DANG, RU RTA DANG, SA MANGGA
RNAMS KYI PHYE MAS SO DRUD NA, SO'I DRUD G-YA' BA DANG, SO KHRAG
'DZAG PA DANG ZUG CING NA BA RNAMS SEL TO, ,BCA' LDAN

@268A *, ,ZHING KHA NAS 'BRUM PA 'BYUNG BA NI, KHRAG DANG MKHRIS
PA 'KHRUGS PA LAS 'GYUR TE, DE LA NI KHRAG DBYUNG BA DANG, BKRU
SMAN BTANG BA DANG, MAR DANG, TIL MAR DANG, SBRANG RTZI DANG, 'O
MA DANG, BA GCIN RNAMS LAS GANG

YANG RUNG BAS KHA BKANG LA RING DU BZHAG LA PHYIR DBO'O, ,YANG NA
SNA MA'I LO MA DANG, SLE TRES DANG, RGUN DANG, BYI TSER DANG,
SKYER PA DANG, 'BRAS BU GSUM PO RNAMS BSKOL BA'I KHU BA BSGRANGS
PA SBRANG RTZI DANG SBYAR BAS MKHUR BA BKANG ZHING BYIR

PHO NA TSA LDAN ZHING KHAR 'BRUM PA BYUNG PA SEL TO, ,RKAN GYI
PHUG NAS LCE'U CHUNG 'DUG PA'AM SKRANGS PA'I NAD NI, BAD KAN
DANG, KHRAG 'KHRUGS PA LAS GYUR PA YIN TE, DE NI BRTOL LA, TSA BA
GSUM DANG, RGYAM TSA DANG, SHU DAG DANG, SBRANG

RTZI RNAMS SBYAR BA KHAR BZHAG CING KHU BA PHYIR DBO BAS BAD KAN
DRANG BAR BYA'O,, ,,LKOG MA'I NAD SHA LU KA ZHES BYA BA, LKOG
MA'I NANG DU 'BRUM PA RGYA SHUG GI 'BRAS BU 'DRA BA RIL RIL POR
'BYUNG BA NI, BAD KAN LAS GYUR PA YIN TE, DE'I CHO GA NI GTAR

BA'I DPYAD MDZUB MO GTZAGS BU PHRE'U BCINGS PAS BRTOL TE, SNGA MA
BZHIN DU DE DANG 'PHROD PA'I SMAN MUR ZHING, KHU BA PHYIR DBO BAR
BYA'O, ,LKOG MA'I NAD RO HI NI ZHES BYA BA, LKOG MA'I NANG DU SHA
LHAG MYU GU LTAR SKYE BA RING PO ZHIG 'BYUNG BA NI NAD

GZHI GSUM PO RE RE DANG, KUN 'DUS PA DANG, KHRAG GI NYES PA RNAMS
LAS GYUR PA YIN TE, SO SO'I MTSAN MA'I SGO NAS RTOGS PAR BYA'O,
,DE'I CHO GA MCHIS TE CHER SKYES NA, SROG LA YANG 'BAB PAR BYED
PAS NA CHO GA MYUR TE BYA'O, ,DE LA

CHO GA NI DE DAG THAMS CAD LA YANG GTAR GA BYA ZHING KHRAG PHYUNG
LA, NAD GZHI SO SO GANG LAS GYUR PA'I SMAN SBYAR BAS KHA NA BZHAG
BZHAG CING BAD KAN DRANG BAR BYA'O, ,DE LAS RLUNG LAS GYUR PA LA
NI, RGYAM TSA DANG, KHA RU TSA DANG, RTZABS

@268B RU TSA RNAMS SBRANG RTZI DANG SBYAR BA KHAR BZHAG CING KHU
BA PHYIR DBO BAR BYA'O, ,MKHRIS PA DANG, KHRAG LAS GYUR PA LA NI,
KHA RA DANG, RMA SHING GI PHYE MA SBRANG RTZI DANG SBYAR BA KHA
NA BZHAG CING, BAD KAN LAS GYUR PA LA NI, KHYIM GYI DU BA DANG,

TSA BA GSUM GYI PHYE MA SBRANG RTZI DANG SBYAR BA KHAR BZHAG CING
KHU BA PHYIR DBO BAR BYA'O, ,SMAN RA SNA DANG, KHA RU TSA DANG,
TSA BA GSUM DANG, KHYIM GYI DU BA DANG, GLA SGANG DANG, NAS TSIG
'KHUS PA'I THAL BA RNAMS KYI PHYE MA SBRANG RTZI DANG SBYAR TE,
KHAR

BZHAG CING KHU BA PHYIR PHO NA YANG, LKOG MA'I NAD DO COG 'BYONG
BAR BYED DO, ,YANG NA RGYAM TSA DANG, PA BLA DANG, LDONG ROS
DANG, RGYA SKYEGS DANG, SKYER PA RNAMS KYI PHYE MA SBRANG RTZI
DANG SBYAR TE KHAR BZHAG CING BAD KAN DRANG BA NI, LKOG MA'I NAD
RNAMS DANG,

KHA NAD RNAMS SEL BA'I MCHOG YIN NO, ,SHING TSA DANG, SUG SMEL
DANG, GAN DHA PA TRA DANG, NA LE SHAM DANG, NAS TSIG 'KHUS PA'I
THAL BA DANG, SHING PA TA'I THAL BA DANG, SHING KU SHA'I THAL BA
DANG, TSA BA RNAM LNGA LA PI PI LING DANG, PI PI LING GI RTZA

BA DANG, DBYI MO DANG, KRU TRUG TRES DANG, BCA' SGA RNAMS KYI
PHYE MA BU RAM DANG CHU BSKOL TE TSOS PAR BYAS NAS PHYIR PHYUNG
BA DANG SBYAR TE, RI LUR BYAS PA KHAR BZHAG CING KHU BA PHYIR PHO
NA YANG LKOG MA'I NAD SEL TO, ,SKYER PA'I RTZA BA'I SHUN LPAGS
DANG, TE

DZO BA TI DANG, PI PI LING DANG, SKYER KHAndA RNAMS KYANG SNGA MA
BZHIN DU BU RAM BSKOL BA DANG SBYAR TE RI LUR BYAS PA KHAR BZHAG
CING KHU BA PHYIR PHO NA YANG LKOG MA'I NAD RNAMS DANG KHAR 'BRUM
PA 'BYUNG BA'I NAD RNAMS SEL TO, ,DUG MO NYUNG DANG, BO NGA DKAR

BO DANG, THANG SHING DANG, PA THA DANG, PU TZE SHEL DANG, GLA
SGANG RNAMS BA GCIN GYI NANG DU BSKOL LA BZHI CHA LUS PA BSGRANGS
TE BTZAGS NAS SBRANG RTZI DANG SBYAR BA 'THUNGS NA YANG LKOG MA'I
NAD SEL TO,, ,,DA NI KLAD PA'I NAD KYI BYE BRAG BSHAD DE, RLUNG

@269A *, ,LAS GYUR PA'I KLAD PA'I NAD NI, KLAD PA STONG PAR 'DUG
PA SNYAM BYED PA DANG ZUG CING NA BA YIN NO, ,MKHRIS PA LAS GYUR
PA NI SHIN TU TSA BA YIN NO, ,BAD KAN LAS GYUR PA NI LCI BA BEM
BEM POR 'DUG PA YIN NO, ,GSUM

CHAR 'DUS PA LAS GYUR PA NI MTSAN MA THAMS CAD DANG LDAN PA YIN
NO, ,KLAD PA'I NANG NA SRIN BU YOD PA'I NAD NI G-YA' ZHING ZUG
STE NA BA YIN NO, ,KLAD PA'I NAD NYI MA BZHIN DU 'KHOR BA ZHES
BYA BA NYI MA SHAR NAS LDANG BA NYI MA NUB NAS ZHI BAR 'GYUR BA

DANG, KLAD PA'I PHYED NA BA DANG 'DI GNYIS NI RLUNG DANG MKHRIS
PA LAS GYUR PAR SHES PAR BYA'O, ,KLAD PA'I NAD ZA 'GRAM DU ZUG
CING MI BZAD PAR NA BA NI, RLUNG DANG, KHRAG DANG, BAD KAN LAS
GYUR PA YIN TE GSOR MI RUNG GI SPANG BAR BYA'O, ,DE LA

RLUNG LAS GYUR PA'I KLAD PA'I NAD LA NI, RLUNG NAD GSO BA'I SMAN
GYI CHO GA RNAMS BYA'O, ,YANG NA RLUNG SEL BA'I SMAN GYI KHU BA
LAS GZHI BLANGS TE SBYAR THUG CES BYA BA, 'BRAS DANG TIL DANG MON
SRAN SDE'U GSUM BSRES PA'I THUG PA'AM, 'BRAS KYI 'O

THUG LA SOGS PAS MGO BSKU ZHING DUGS PAR BYA'O, ,YANG NA PI PI
LING DANG, RU RTA DANG, SHU TI DANG, AUTPAL DANG, TZAN DAN RNAMS
KYI PHYE MA, SHING KARKO TA'I KHU BA DANG, TIL MAR GYI NANG DU
BSKOL TE, TIL MAR NYI TSE LUS PA BTZAGS

PA SNAR BLUGS SO, ,YANG NA SMAN GYI PHYE MA DANG, SMAN GYI KHU BA
RNAMS MAR DANG SBYAR TE MGOR BSKU BAR BYA'O, ,YANG NA SHING MNGAR
DANG, BA BLA DANG, RA SNA DANG RTZA BA BCU PA RNAMS BSKOL BA'I
KHU BA DANG, MAR GYI NANG DU SMAN 'TSO BYED CES BYA BA SMAN

BCU LA SOGS PA SMAN RO MNGAR BA RNAMS KYI PHYE MA BSKOL LA MAR
NYI TSA LUS PA BTZAGS PA LAS RAN PAR 'THUNGS NA, NAM TSONG YAN
CHAD KYI NAD THAMS CAD SEL TO, ,DZI BA KA DANG, ZANGS RTZI BA
DANG, RGUN DANG, KHA RA DANG, SHING MNGAR DANG,

@269B BA LA DANG, AUTPAL RNAMS KYI PHYE MA TIL MAR DANG, 'O MA
PHYED MA'I NANG DU BSKOL LA TIL MAR NYI TSE LUS PA BTZAGS TE RAN
PAR SNAR BLUGS NA RLUNG DANG MKHRIS PA LAS GYUR PA'I KLAD PA'I
NAD SEL TO, ,MKHRIS PA LAS GYUR PA'I KLAD PA'I NAD LA NI, BA LA
DAG,

STAG GI SEN MO DANG, PU SHEL TZE DANG, SHING MNGAR DANG, AUTPAL
DANG, TZAN DAN RNAMS KYI PHYE MA'O MA DANG LHAN CIG TU BTAGS TE
MGOR BSKU'O, ,YANG NA 'O MA'AM, SMAN BSIL BA'I KHU BA LA SOGS PA
MGO BOR BLUGS SO, ,YANG NA SHING

TSA DANG, GANDHA PA TRA DANG, KHA RA RNAMS KYI PHYE MA 'BRAS
BKRUS PA'I KHU BA DANG SBYAR TE BTZAGS NAS SNAR BLUGS SO, ,YANG
NA RGUN DANG, KHA RA DANG, SHING MNGAR RNAMS KYI PHYE MA MAR DANG
'O MA'I NANG DU BSKOL LA, MAR NYI TSE LUS PA BTZAGS TE

SNAR BLUGS SO, ,BAD KAN LAS GYUR PA'I MGO BO'I NAD KYIS NYAM THAG
PA LA NI, SNGAR SHING MA DHA KA'I SNYING PO CHAM CHOM DU BRDUNG
SA TE BSKOL BA'I PHUR MAS PHUR BAS KLAD PA DUGS KYIS BDUG GAM,
YANG NA THANG SHING DANG, RO HI SHA DANG, SHA

RAm GA TA DANG, RGYAM TSA DANG, SGRON SHING RNAMS KYI PHYE MA CHU
DANG LHAN CIG TU BTAGS PAS MGO BSKUS LA, DE'I 'OG TU SMAN SNAR
BLUGS PAS SNA NAS CHU SER DBYUNG BAR BYA'O, ,DE LA SNA LAS CHU
SER 'BYUNG BA'I SMAN NI, SHU TI DANG, AE RAndA'I RTZA BA DANG

SHU DAG DANG, RGYA SPOS DANG, BYA GHRI'I 'BRAS BU RNAMS KYI PHYE
MA, TIL MAR DANG CHU'I NANG DU BSKOL LA TIL MAR NYI TSE LUS PA
SNAR BLUGS NA, RLUNG DANG BAD KAN LAS GYUR PA'I MIG NAD RAB RIB
DANG, NAM TSONG YAN CHAD KYI NAD THAMS CAD SEL TO, ,

NAD GZHI GSUM GA LAS GYUR PA'I KLAD PA'I NAD YOD PA LA NI MAR
RNYING PA BTUNG BAR BYA'O, ,YANG NA NAD GZHI GSUM LA PHAN PA'I
SMAN GYI CHO GA GANG YIN PA RNAMS KYANG BYA'O, ,SRIN BU LAS GYUR
PA'I KLAD BA'I NAD YOD PA LA, TSA BA GSUM DANG, RGYA SPOS

@270A *, ,DANG, SHIG GRU'I SA BON RNAMS BSKOL BA'I KHU BA SNAR
BLUGS NA SRIN BU SEL TO, ,YANG NA SHING AA BA MARGA'I 'BRAS BU
DANG, TSA BA GSUM DANG, YUNG DANG, BSHA' BA DANG, SHING KUN DANG,
BYI DONG KA RNAMS KYI PHYE MA BA

GCIN DANG TIL MAR GYI NANG DU BSKOL LA, TIL MAR NYI TSE LUS PA
BTZAGS TE SNAR BLUGS NA SRIN BU SEL TO, ,GRANG BA'I NAD NYI MA
SHAR NAS NUB KYI BAR DU NA BA DANG KLAD PA'I PHYED NA BA GNYIS LA
NI, THAL TRES DANG, SHING MNGAR DANG, RU RTA RNAMS KYI

PHYE MA RTZABS SKYUR PO DANG SBYAR TE MGOR BYUG GO, ,YANG NA
RLUNG DANG MKHRIS PA LA PHAN PA'I SMAN BSKOL BA'I KHU BAS MGOR
BLUG PAR BYA'O, ,KHA ZAS NI ZHI TI'U LA SOGS PA RLUNG DANG MKHRIS
PA LA PHAN PA'I KHA ZAS BZA' BAR BYA'O, ,SNA MA'I THAL BA DANG,

GLA SGANG DANG, SHING TSA DANG, RAS BAL GYI 'BRAS BU RNAMS BSKOL
BA'I KHU BA'AM, YANG NA SHING MNGAR GYI PHYE MA MAR DANG BSKOL LA
BTZAGS TE SNAR BLUGS NA KLAD PA'I NAD THAMS CAD SEL TO, ,YANG NA
BCA' SGA DANG, BYI DONG KA DANG, SHING MNGAR

RNAMS KYI PHYE MA, BHRING GA R'A DZA BSKOL BA'I KHU BA DANG, MAR
GYI NANG DU BSKOL BA LAS THIGS PA DRUG SNAR BLUGS NA NAM TSONG
YAN CHAD KYI NAD THAMS CAD SEL TO,, ,,DA NI SKRA DKAR PO'I RTZI
BSHAD DE, PRA PUndA RI KA DANG, SHING MNGAR DANG,

PI PI LING DANG, AU TPAL DANG, TZAN DAN RNAMS KYI PHYE MA SKYU RU
RA BSKOL BA'I KHU BA DANG TIL MAR GYI NANG DU BSKOL LA TIL NYI
TSE LUS PA SNAR BLUGS NA, SKRA DKAR BA DANG, SKRA SER BA MED PAR
BYED DO, ,YANG NA SMAN RAM DANG, SHE LU DANG, TIL DANG,

BA RU RA RNAMS KYI MAR BHRI NGGA R'A DZA DANG, NI LI DANG, KU RAN
DHA DANG, SHRI SHA RNAMS KYI KHU BA DANG BSKOL TE MAR NYI TSE LUS
PA LAS RTAG TU SNAR BLUGS NA SKRA DKAR MED PAR GYUR, RMA BYA'I
MKHRIS PA DANG, PADMA'I RTZA BA DANG, SHING LA KO DANG, MA TA

@270B YAN TI DANG, STONG ZIL DANG, AUTPAL DANG, NI LI DANG,
BHRINGGA R'A DZA DANG, NAG TSUR RNAMS GYI PHYE MA BA RU RA'I MAR
DANG CHU'I NANG DU BSKOL TE, BA RU RA'I MAR NYI TSE LUS PA BTZAGS
LA ZLA BA GCIG GI BAR DU LCAGS KYI SNOD DU BZHAG STE, MGO LA BSKU

ZHING SNAR BLUGS NA, DE MA THAG TU DUS LA MA BAB PAR SKRA DKAR BA
DANG, DUS LA BA BA STE SKRA DKAR BA MED PAR BYED DO, ,LCAGS KYI
PHYE MA DANG, RGYAM TSA DANG, 'BRAS RNAMS RTZABS SKYUR PO DANG,
TSVA DANG, ZHO KHA CHU RNAMS GANG YANG RUNG BA'I NANG

DU BSKOL BAS NUB MO MGO LA BYUGS LA, NANG PAR 'BRAS BU GSUM BSKOL
BA'I KHU BAS BKRUS NA SKRA NAG POR 'GYUR RO, ,SKRA 'KHOR LING DU
BYI BA LA NI, SMAN SRA HA TA'I KHU BA SBRANG RTZI DANG SBYAR TE
BSKUS NA SKYE BAR 'GYUR RO, ,YANG NA 'OL MA SE'I RTZA BA

DANG, 'BRAS BU GANG YANG RUNG BA BA GCIN DANG SBYAR BA'AM, YANG
NA GO BYE'I KHU BAS BYUG PAR BYA'O, ,SHING PA TA'I MYU GU DANG,
BHRINGGA R'A DZA'I PHYE MA SLE TRES KYI KHU BA DANG SBYAR TE NYI
TSAN GYI DROD KYIS BSROS PAS BSKUS NA YANG SKRA MI SKYE BA SKYE
BAR 'GYUR RO, ,

MIG NAD LA PHAN PAR 'DOD PAS NI RTAG TU MAR BTUNG BA DANG, 'BRAS
BU GSUM GYI SMAN SBYAR BA DANG, GTAR GA GDAB PA DANG, BKRU SMAN
BTANG ZHING KHA ZAS SU 'BRAS DANG, MON SRAN SDE'U DANG, NAS DANG,
RI DAGS SKAM SAN GNAS PA'I SHA

BZA' BAR BYA'O, ,MIG SMAN GYI RGYUD KYI LE'U RTZA DRUG PA RDZOGS
SO,, ,,SMAN DPYAD GCES PA GRUB PA ZHES BYA BA, BAM PO BDUN PA STE
THA MA'O,, ,,DE NAS DUG GSO BA'I RGYUD KYI LE'U BSHAD PAR BYA'O,
,DUG NI RTZI DUG DANG, SDIG SBRUL

GYI ZA DUG DANG RNAM PA GNYIS SO, ,DE LA RTZI DUG NI RTZA BA LA
SOGS PA'I RANG BZHIN, PHYI MA NI SBRUL LA SOGS PA LAS BYUNG BA
YIN NO, ,DUG LA PHAN GNOD RNAM PA BCU YOD DE, YANG BA DANG, RO MI
BRO BA DANG, CHA PHRAS TE RTZAR 'GRO BA DANG, RTZUB

@271A *, ,PA DANG, DROD CHE BA DANG, MYUR BA DANG, KHYAB PA DANG,
BAD KAN SDUD CING 'DREN PA DANG, DRI SBYOR BA DANG, RNO BA RNAMS
YIN PAR BSHAD DO, ,SBRUL NI MGO CHE BA'I RIGS DANG, LUS 'KHYIL
BA'I RIGS DANG, KHRA BO'I RIGS

'DI GSUM GYI BYE BRAG LAS, RLUNG GI RANG BZHIN CAN DANG, MKHRIS
PA'I RANG BZHIN CAN DANG, BAD KAN GYI RANG BZHIN CAN DANG GSUM
YOD PAR BSHAD DE, GO RIM BZHIN DU SO SOR SBYAR RO, ,RIGS 'DRES PA
NI MTSAN MA GNYIS GNYIS 'DRES PA DANG

LDAN PA YIN NO, ,DE LA SBRUL MGO CHEN PO'I RIGS KYIS ZIN PA NI,
RMA KHA GNAG PA YIN NO, ,RLUNG NAD KYI RNAM GRANGS DANG, MTSAN MA
THAMS CAD BSKYED DO, ,SBRUL LUS 'KHYIL BA'I RIGS KYIS ZIN PA NI,
RMA KHA CHE LA MDOG SER ZHING SKRANGS

PA YIN TE, MKHRIS PA'I NAD GYI SNA GRANGS DANG MTSAN MA THAMS CAD
SKYED DO, ,SBRUL KHRA BO'I RIGS KYIS ZIN PA NI, RMA DBAL SKYA
ZHING, SKRANGS PA MYUR DU 'DZUB TU MI BTUB LA 'BYIL ZHING SNUM PA
DANG, KHRAG 'DZAG PA SHIN TU BSKA BA RNAMS YIN TE,

BAD KAN GYI NAD KYI SNA GRANGS DANG, MCHAN MA THAMS CAD SKYED DO,
,RGYU SKAR MCHU DANG, LAG DANG, SMIN DRUG DANG, SKAG DANG, BRA
NYE DANG, GRE DANG, CHU STOD DANG, KHRUMS SMAD RNAMS KYI NYIN PAR
SBRUL GYIS ZIN PA NI SHIN TU BSGRIMS NA

'GA' ZHIG 'CHI BAR 'GYUR RO, ,TSES BZHI DANG, LNGA DANG, DRUG
DANG, DGU DANG, NYI SHU DGU DANG, DUS TSIGS GNYIS TE, NAM LANGS
KA DANG, NAM TSAB TSUB DANG, 'DI RNAMS KYI DUS SU SBRUL GYIS ZIN
PA YANG MI BZAD PA YIN PAR BSHAD DO, ,

SBRUL GYIS ZIN PA LAS, SKRA 'BYI BA DANG, LUS PHRUGS SAM BLUD NA,
RJES MI SNANG BA DANG, SHIN TU GRANG MOS KYANG BA SPU MI LDANG
ZHING, GRANG 'BRUM MI 'BYUNG BA GANG YIN PA DE NI SBANG BAR
BYA'O, ,DE LA THOG MA ZIN MA THAG TU SNYING LA DUG MI 'DZIN PAR
BSRUNG

@271B BA'I PHYIR SMYUR TE MAR SBYIN NO, ,DE NAS GANG ZIN PA BCING
BA DANG, BRDABS RU LA SOGS PAS GZHIB CING DRANG BA DANG, GAR ZIN
PA CHU BKOR [?] DU BCAS PA DANG, RMA KHA BSREG PA DANG, RMA KHA
DANG, NYEN KOR NAS GTAR ZHING KHRAG DBYUNG BA RNAMS BYA BAR BSHAD
DO, ,

DE LA SBRUL MGO CHEN PO'I RIGS KYIS ZIN PA LA NI, NIR RGUN THI
DANG, SHVE TI'I KHU BA 'THUNGS NA SEL BAR 'GYUR RO, ,YANG NA SRIN
BU BAR DZA'I RTZA BA'I PHYE MA RANG GI KHU BA DANG BRDZIS TE
SKAMS LA SLAR YANG BRDZI ZHING BSKAM PA DE LTA BUR LAN MANG DU
BSKOL TE BTUNG BAR

BYA'O, ,SBRUL LUS 'KHYIL BA'I RIGS KYIS ZIN PA LA NI, SHING BA
TA'I YAL GA'I THOR TO DANG, BTZOD DANG, DZI BA KA DANG, ZANGS TZI
BA DANG, KHA RA DANG, TAm BA LA DANG, SHING MNGAR RNAMS KYI PHYE
MA 'BRAS BKRUS PA'I KHU BA'AM CHU BSKOL TE BSGRANGS BA DANG

SBYAR BA BTUNG NGO, ,SBRUL KHRO BO'I RIGS KYIS ZIN PA LA NI, HA
RE nU KA DANG, RU RTA DANG, RGYA SPOS DANG, TSA BA GSUM DANG, PU
TZE SHEL DANG, BONG NGA DKAR PO DANG, SHING MNGAR DANG, KHYIM GYI
DUD PA RNAMS KYI PHYE MCHU BSKOL BA GRANG MO DANG SBYAR TE BZUNGS
NA

DUG SEL BAR BYED DO, ,SPANG SPOS DANG, TZAN DAN DANG, RGYAM TSA
DANG, PI PI LING DANG, SHING MNGAR DANG, NA LE SHAM DANG, AUTPAL
DANG, BA LANG GI MKHRIS PA RNAMS KYI PHYE MA CHU DANG SBYAR TE
BTZAGS LA MIG BSKUS NA DUG GIS PHOG STE BRGYAL BA SLAR

LANGS PAR 'GYUR RO, ,YANG NA NA KTA MA LA DANG, PO SON CHA DANG,
TSA BA GSUM DANG, BILPA'I RTZA BA DANG, YUNG DANG, SKYER PA DANG,
BYI'U RUG GI ME TOG DANG, 'DI RNAMS PHYE MA RA GCIN DANG SBYAR TE
BTZAGS PAS MIG BSKUS NA YANG SLAR DRAN PAR

'GYUR RO, ,MA YU RA KA'I SA BON DANG, SHI RI SHA'I SA BON DANG,
RGYAM TSA RNAMS KYI PHYE MA 'AM, YANG NA NAS DANG, PO SON CHA'I
SA BON DANG, PA TA RNAMS KYI PHYE MA CHU DANG SBYAR TE BTZAGS PA
SNAR BLUGS NA YANG SLAR DRAN BAR 'GYUR RO, ,SMAN KARKO TA'I

@272A *, ,RTZA BA'I PHYE MA RA GCIN GYIS LAN MANG DU BSGOS LA,
RTZA BAS DANG LHAN CIG TU BTAGS TE BTZAGS PA SNAR BLUGS NA YANG
DUG GIS SEMS NYAMS PAR BYAS PA LAS SLAR DRAN PAR 'GYUR RO, ,SHI
RI SHA DANG, AA RISHTA DANG, NAKTA

MA LA DANG, BA LA DANG, KO SHA TA KA'I 'BRAS BU RNAMS KYI PHYE MA
BA GCIN DANG LHAN CIG TU BTAGS TE BTZAGS PA NI DUG SMAN GYI MCHOG
YIN TE, BTUNG BA LA SOGS PA BYAS NA DUG SEL BAR BYED DO, ,AA KO
TA DANG, AA RISHTA DANG, DHA DU RA DANG,

SNU HAKshI RI DANG, KA RANYDZA DANG, AA SHO MA RA DANG, PU NA RNA
BA DANG, KRU TRUG TRES DANG, PHA LI DANG, SNA MA'I ME TOG DANG,
DUG MO NYUNG GI SHUN LPAGS DANG, AARKA RNAMS SBYAR BA YANG DUG
SMAN CHEN PO YIN NO, ,RGYA SPOS DANG, NA LE SHAM DANG,

LDONG ROS DANG, THANG SHING DANG, NAKTA MA LA DANG, AARKA DANG,
YUNG DANG, SKYER PA DANG, SHI RI SHA DANG, PI PI LING RNAMS SBYAR
BA YANG DUG SMAN YIN TE, DUG SEL BAR BYED DO, ,SKU BA RO KHA BA'I
SA BON BA LANG GI MKHRIS PA DANG LHAN CIG TU BTAGS

PA 'DI NI TSANGS PA'I DUG SMAN ZHES BYA STE BTUNG BA LA SOGS PA
BYAS NA DUG THAMS CAD SEL TO, ,SHI RI SHI'I RTZA BA DANG, SHUN
LPAGS DANG, LO MA DANG, ME TOG DANG, SA BON RNAM PA 'DI LNGA BA
GCIN DANG LHAN CIG TU BTAGS PA'I SMAN 'DI

YANG DUG SEL BA YIN NO, ,BTZOD DANG, SUG SMEL DANG, YUNG DANG,
SKYER PA DANG, RGYA SKYEGS DANG, SPANG SPOS DANG, SHING MNGAR
DANG, HA RE nU KA RNAMS KYI PHYE MA SBRANG RTZI DANG SBYAR BA 'DI
YANG DUG SMAN YIN TE, DUG SEL BA DANG, BRGYAL

BA LAS SLAR DRAN PAR BYED PA LA SOGS PA'I LAS THAMS CAD BYED DO,
,LAN TSVA RNAM PA LNGA DANG, SHING NYE RONG DANG, DANTI MU LA
DANG, BA SHI LA DANG, TSA BA GSUM DANG, YUNG DANG, SKYER PA DANG,
BTZOD RNAMS KYI PHYE MA SBRANG RTZI DANG SBYAR BA'I DUG

@272B SMAN DVA'I NANG DU BZHAG PA YANG LAS THAMS CAD BYED PA YIN
NO, ,TZAN DAN DANG, BA BLA DANG, LDONG ROS DANG, RU RTA DANG,
SHING TSA DANG, GANDHA PA TRA DANG, SUG SMEL DANG, GLA SGANG
DANG, YUNGS KAR DANG, SPANG SPOS DANG, SHUG PA DANG, RGYA

SPOS DANG, GUR GUM DANG, BYE'U RUG PA DANG, AE KA H'A DANG, SMYIG
RKANG DANG, SPRI KA DANG, SHING KUN DANG, BA LA KA DANG, LA
MATZTSA DANG, SHU TI DANG, GANDHA PRI YAm KU RNAMS KYI PHYE MA
SBYAR BA'I DUG SMAN GYI MING NI, ZLA SHAR ZHES BYA STE DUG THAMS
CAD

'JOMS PAR BYED DO, ,SHING NYE RONG DANG, N'A GA GE SAR DANG, PA
TA LI DANG, PI PI LING DANG, BTZOD DANG, KI NI HI DANG, LDONG ROS
DANG, GO BYI TA RA DANG, NA LE SHAM DANG, RGYA SPOS DANG, YUNG
DANG, SKYER PA DANG, POG DKAR PO DANG, AA PA RA

DZI TA DANG, BRI HA T'I DANG, SHING MNGAR RNAMS KYI PHYE MA BA
GCIN DANG LHAN CIG BTAGS PA'I DUG SMAN 'DI'I MING NI, NYI SHAR
ZHES BYA STE, DUG DANG GDON THUB PO, ,AI SHVA RA DANG, CHU SHING
DANG, NA GI DANG, TZAN DRA DANG, SHVE TA DANG, MON SNE'U

DMAR RU DANG, NIRGUNTI RNAMS SBYAR BA'AM, YANG NA RE RE YANG RUNG
STE DUG GSOD PA'I MCHOG YIN NO, ,RGYA SKYEGS SHING GI THAL BA PA
CHU DANG SBYAR TE BTZAGS LA DRI MA DANG SNYIGS MA BOR BA'I NANG
DU, HA RE nU KA DANG, RU RTA DANG, RGYA SPOS DANG, TSA BA

GSUM DANG, BYE'U RUG PA DANG, THAL TRES DANG, GLA SGANG DANG,
SPANG SPOS DANG, SHING KUN DANG, YUNG DANG, SKYER PA DANG, SHING
MNGAR DANG, BYI DANG GA DANG RGYAM TSA RNAMS KYI PHYE MA BSKOL TE
GZAR BU LA CHAGS SU BTUB PA TZAM DU TSOS NAS,

RVA'I NANG DU BZHAG PA LAS NANG RE BZHIN RGYA SHUG GI 'BRUM BU
TZAM RE RE 'BRAS BA KRUS PA'I KHU BA'AM, 'O MA'AM CHAR PA'I CHU
GANG YANG RUNG BA DANG SBYAR TE 'THUNGS NA DUG GI MTHU CHEN PO
YANG SEL CING, GCONG DANG, SKREN DANG, DMU RDZINGS DANG, GZHANG

@273A *, ,'BRUM DANG, GCIN SNYI BA'I NAD DANG, DROD CHUNG BA
DANG, RIMS RNAMS MED PAR BYED DO, ,YANG NA DUG 'THUNGS PA LA, BA
LANG GI GCI BA'I KHU BA SPRANG RTZI DANG SBYAR BA'I SKYUG SMAN
BLUD DE SKYUG TU GZHUG GO, DUG SMAN GYI SBYOR BA MANG

PO RNAMS LAS GANG GTANG YANG RUNG STE, THOG MAR SNYING LA DUG MI
'DZIN PAR BSRUNG BA'I PHYIR SMYUR TE MAR BLUD PAR BYA'O, ,RTZA
BA'I DUG DANG, MDA' DUG CAN GYIS RMAS PA LA NI, YUNG DANG, RGYAM
TSVA DANG, SBRANG RTZI RNAMS SBYAR BA'I MAR MCHOG TU BZANG STE
BTUNG

BAR BYA'O, ,ZANGS DANG, GSER GYI PHYE MA KHAR DANG SBRANG RTZIS
SBYAR BA'I LDE GU ZOS NA DUG SBYAR MA SHIN TU DRAG PO THAMS CAD
KYANG ZHI BAR BYED DO, ,SDIG PAS ZIN PA LA NI SHING T'A LA'I LO
MA DANG, NIMPA'I LO MA DANG, SKRA DANG, RAS RNYING PA RNAMS MAR
DANG SBYAR TE BSREGS

PA'I DUD PA'AM, YANG NA RMA BYA'I SGRO 'O MA DANG SBYAR TE BSREGS
PA'I DUD PAS BDUGS PAR BYA'O, ,YANG NA PA LA SHA'I SA BON SHING
AARKA'I 'O MA DANG LHAN GCIG BTAGS PA'I LDE KHU DANG, YANG NA PI
PI LING DANG SHI RI SHA'I 'BRAS BU SBYAR BA'I LDE GUS RMA KHAR
SKUS NA

SDIG PA'I DUG GIS NYAM THAG PA SEL TO, ,YANG NA LDONG ROS DANG,
RGYAM TSA DANG, SHING KUN DANG, SNA MA'I LO MA DANG, BCA' SGA
RNAMS KYI PHYE MA BA LANG GI LCI BA'I KHU BA DANG SBYAR TE BTANG
LA RI LU BYAS PA YANG SDIG PA'I DUG GIS NYAM THAG PA SEL TO, ,BYI
BA'I

SOS ZIN PA'I DUG LA NI, TIL GYI RTZA BA DANG, KARKO TA'I RTZA BA
DANG, TI LA KA'I RTZA BA DANG, GI KA RNI KA'I RTZA BA RNAMS GYI
PHYE MA KHAR DANG, SBRANG RTZI DANG, MAR DANG, SBYAR TE 'THUNG NA
BYI BAS ZIN PA'I DUG SEL TO, ,YANG

NA BYI BAS ZIN PA'I DUG LA, HA TZA RA'I RTZA BA'I PHYE MA DANG,
SBRANG RTZI 'BRAS BKRUS PA'I KHU BA DANG SBYAR BA'AM, YANG NA TI
LA KA'I ME TOG GAM LO MA GANG YANG RUNG BA 'O MA DANG, LHAN CIG
TU BTAGS TE BTUNG BAR

@273B BYA'O, ,YANG NA BYI LA'I SHA'AM, NE'U LE'I SHA GANG YANG
RUNG BA BTZOS PA'I KHU BA 'THUNGS NA, BYI BAS ZIN PA'I DUG BLA
GNYAN GYI NAD DANG BCAS PA YANG MYUR DU SEL TO, ,KHYI SMYON GYIS
ZOS PA LA NI, SHING AA KO TA'I YAL GA'I THOR TO DANG RTZA BA
BSKOL TE

GDUS PA'I KHU BA SRANG GSUM GYI NANG DU ZHUN MAR SRANG GCIG BTAB
STE 'THUNGS NA KHYI SMYON GYIS ZIN PA'I DUG SEL TO, ,YANG NA BU
MAR DANG, TIL BTAGS PA'I PHYE MA SHING AARKA'I 'O MA DANG TIL MAR
GYIS SBYAR TE 'THUNGS NA KHYI SO GDUG PAS ZIN PA'I

DUG 'TSO DKA' BA YANG MYUR DU SEL BAR BYED DO, ,SROG CHAGS PHRA
MO'O COG GIS ZIN PA'I DUG SMAN NI, NAS TSIG 'KHUS PA'I THAL BA
DANG, SVARTZI KA'I THAL BA DANG, TSA BA GSUM DANG, SHU DAG DANG,
SHING KUN DANG, BYI DANG KA DANG, RGYAM TSA

DANG, RGYA SPOS DANG, AAm BARTA DANG, BONG NGA DKAR PO DANG, RU
RTA RNAMS KYI PHYE MA 'BRAS BKRUS PA'I KHU PAR BTAB CING BSKU BAR
BYA'O, ,SHING NYE RONG GI RTZA BA DANG, MON SNE'U DMAR RU'I PHYE
MA CHA BSNYAMS TE, MAR DANG SBYAR BA 'THUNGS NA YANG SROG

CHAGS PHRA MO THAMS CAD KYI DUG SHIN TU MTHU CHE BA YANG MYUR DU
SEL LO, ,YANG PHUG RON GYI RTUG PA DANG, DAN TI MU LA DANG, BA
LANG GI SO DANG, RGYAM TSA DANG, SHING NYE RONG DANG, LE BRGAN
RTZI'I SA BON DANG, SLU HA SHI RI DANG, KRU TRUG TRES DANG,

KARNI KAR RNAMS SBYAR BA YANG SROG CHAGS PHRA MO'I DUG SEL BA'I
MCHOG YIN NO, ,TZAN DAN DANG, SHUG PA DANG, RU RTA DANG, RGYA
SPOS DANG, PU SHEL TZE DANG, PA TAL DANG, NIRGUN THI DANG, THAL
TRES DANG, SHE LU RNAMS SBYAR BA NI SROG CHAGS

PHRA MOS KHA DUG GO COG GI DUG SEL BA'I SMAN YIN NO, ,KA PITTHA
DANG, PA TA LI DANG, SHE LU DANG, SHI RI SHA DANG, PU NA RNA BA
RNAM GNYIS DANG, SHVE TA RNAM GNYIS DANG, 'DI RNAMS SBYAR BA YANG
SROG CHAGS PHRA MOS KHA DUG GO COG GI DUG THAMS CAD

@274A *, ,SEL BA'I SMAN YIN NO, ,SDIG PAS ZIN PA'I DUG MA GTOGS
PA DUG GIS NYAM THAG PA GZHAN THAMS CAD LA NI, KHA ZAS DANG, SMAN
LA SOGS PA BSIL BA'I CHO GA RNAMS BYA'O, ,DUG GIS PHOG GO COG LA
KHRO BA DANG, NYI MA LA

'DUG PA DANG, NYIN BAR NYAL BA DANG, NYAL PO RNAMS BYAR MI RUNG
NGO, ,DUG GIS PHOG PA LAS RIMS LA SOGS PA'I BLA GNYAN GYI NAD
GZHAN GYIS THEBS PA RNAMS LA NI SO SO'I SMAN GANG YIN PA SMYUR TE
GSO BAR BYA'O, ,DUG GIS NYAM THAG BA RNAMS

LA KHA ZAS KYANG TSA BA BSKYAD PAR MI 'GYUR BA RNAMS BZA' ZHING
BTUNG BAR BYA'O, ,DUG GSO BA'I RGYUD KYI LE'U STE NYI SHU RTZA
BDUN PA RDZOGS SO,, ,,DE NAS SMAN BCUD KYIS LEN DANG, RO TZA BAR
BYA BA'I RGYUD KYI LE'U BSHAD PAR BYA'O, ,DE LA SMAN

GANG SKRA DKAR BA DANG, NA BA MED BAR BYED BA DE NI BCUD KYIS LEN
ZHES BYA BA YIN NO, ,DE YANG NA TSONG DANG, PHO GZHON NU'I
TSE'AM, YANG NA BAR MA'I TSE BSGRUB PAR BYA STE, SNGAR SKYUG SMAN
DANG, BKRU SMAN DANG, KHRUS LA SOGS PAS LUS KYI PHYI NANG DAG

PAR BYAS NAS BRTZAM PAR BYA'O, ,DE LA SGRUB PA'I THABS NI, MAR
DANG, SBRANG RTZI DANG, LCAGS KYI PHYE MA DANG, SKYU RU RA'I
'BRAS BU'I PHYE MA RNAMS SBYAR PAS BUM PA BKANG LA, LO PHYED KYI
BAR DU NAS KYI DKYIL DU BZHAG PA LAS RGYUN TU BRAN PAR ZOS

NA, SKRA DKAR POR GYUR PA MED PAR BYED DO, ,YANG NA AA RU RA
DANG, PI PI LING DANG, BYI DANG GA DANG, SKYU RU RA DANG, KHA RA
RNAMS KYI PHYE MA DANG, LCAGS KYI PHYE MA RNAMS MAR DANG TIL MAR
DANG SBYAR TE ZOS NA RGAS PAS MI TSUGS SO, ,BYI DANG GA DANG,

SA PTA PARnA DANG, SKYU RU RA DANG, LCAGS BYI BYE MA RNAMS SBRANG
RTZI DANG, MAR DANG, TIL MAR RNAMS DANG SBYAR BA JI STE MIS ZOS
NAS GZHON NUR GYUR PA DE NI NGO MTSAR MI CHE'O, ,BYI DANG KA
DANG, 'BRAS BU GSUM DANG, PI PI LING RNAMS KYI PHYE MA DANG,

@274B LCAGS KYI PHYE MA RNAMS MAR DANG, KHA RA DANG, SBRANG RTZI
RNAMS DANG SBYAR TE RGYUN TU ZOS NA YANG RGAS PA DANG, SKRA DKAR
POR GYUR PA SEL TO, ,LCAGS KYI PHYE MA DANG, KHA RA DANG, BCA'
SGA DANG, PI PI LING RNAMS KYI PHYE MA DANG, MAR DANG, TIL MAR

RNAMS 'BRAS BU GSUM BSKOL BA'I KHU BA'I NANG DU BLUGS TE, GZAR BU
LA CHAGS SU BTUB PA TZAM DU BSKOL BA YANG SMAN BCUD KYIS LEN DU
'GYUR RO, ,LCAGS GLEBS TE DMAR POR BSREGS LA 'BRAS BU GSUM BSKOL
BA'I KHU BA BSGRANGS PA'I NANG DU SMYUG CING

KHOL BCAD PAR BYA BA DE LTA BUR LAN MANG DU BYAS PA'I LCAGS TE SE
BRDAR GYIS BRDAR BA'I PHYE MA SBRANG RTZI DANG MAR DANG SBYAR TE
ZOS NA YANG TSE RING BAR 'GYUR RO, ,YANG NA SKYU RU RA BSKOL BA'I
KHU BA DANG, MAR SBRANG RTZI RNAMS CHA BSNYAMS TE SRANG BRGYA
BRGYA DANG, LCAGS

KYI PHYE MA SRANG NYIS BRGYA DANG, 'DI RNAMS SBYAR BA LCAGS KYI
SNOD DU BLUGS TE BZHAG PA YANG TSE RING BAR BYED PA'I MCHOG YIN
NO, ,DRUB MAR CHANG DANG, 'BRAS BU GSUM GYI PHYE MA DANG, SBRANG
RTZI DANG SBYAR TE ZOS NA YANG, GSHIN RJE'I SNGA LTAS SKRA DKAR

POR GYUR BA MED PAR BYAD DO, ,BYI DANG GA'I PHYE MA DANG, MAR
DANG, SBRANG RTZI DANG, LCAGS KYI PHYE MA RNAMS CHA BSNYAMS TE
SBYAR BA BUM PA'I NANG DU BLUGS LA, MON SRAN SDE'U'I DKYIL DU
BZHAG PA LAS RAN PAR ZOS NA, SKRA MTHING GAR 'GYUR ZHING STOBS

DANG LDAN PAR 'GYUR RO, ,TAm PA LA PHYE MA SRANG BRGYA DANG, MAR
DANG, SBRANG RTZI SRANG BRGYA SBYAR TE ZLA BA GCIG GI BAR DU SNOD
KYI NANG DU BZHAG PA LAS, RGYUN TU ZOS LA KHA ZAS 'O MA DANG LDAN
PAR ZOS NA SKRA DKAR PO MED PAR BYED CING ZLA BA BZHIN DU MDZES
PAR 'GYUR RO, ,

SMAN PAR HI'I RTZA BA'I PHYE MA SRANG BRGYA SBRANG RTZI DANG
SBYAR TE, MTHAR GYIS ZA ZHING 'O MAS PHUL LA KHA ZAS 'O MA DANG
MAR DANG LDAN PAR ZA ZHING, NAN TAN DU BYAS NA LANG TSO DANG LDAN
PAR 'GYUR RO, ,YANG NA ZLA BA GCIG GI BAR DU SMAN BA RA HI ZHIB
TU BTAGS PA'I PHYE MA SBRANG

@275A *, ,RTZI DANG SBYAR BA'I LDE GU ZOS LA, DE'I 'OG TU BAR
HI'I PHYE MA 'O MA DANG BSKOL TE BSGRANGS LA BTZAGS PA 'THUNGS NA
YANG SMAN BCUD KYI LEN DU 'GYUR RO, ,PU NA RNA BA'I RTZA BA ZHIB
TU BTAGS PA'I PHYE MA SRANG PHYED 'O MA BSKOL TE PHYUNG BA'I NANG
DU BTAB

STE ZLA BA GNYIS SAM LO GCIG GI BAR DU RGYUN DU 'THUNGS NA YANG
RGA BA MED PAR 'GYUR RO, ,NYE 'U SHING DANG, SABTA PARnA DANG, PU
SHEL TZE DANG, PA THA DANG, BA LA DANG, NA GA BA LA DANG, BI DI
RA DANG, THAL TRE SA DANG, BYA GHRI RNAMS KYANG RE RE NAS BU NA

RNA BA'I CHO GA GONG DU BSHAD PA BZHIN DU BYAS NA, YON TAN DE
BZHIN DU 'GYUR RO, ,SHA SKYE BAR 'DOD PA LA NI, ZLA BA PHYED KYI
BAR DU, SMAN AA SHO GANDHA'I PHYE MA, TIL MAR DANG, MAR DANG 'O
MA DANG, CHU BSKOL BA DRON MO RNAMS LAS GANG YANG RUNG BA DANG

SBYAR TE 'THUNGS NAS KHA ZAS 'PHROD PA BZA' BAR BYA'O, ,SMAN BCUD
KYIS LEN SGRUB PAR 'DOD PA RNAMS KYIS NI, RTAG TU KHA ZAS 'BRAS
ZHAG DRUG CUS SMIN PA'I CHAN 'O MA DANG, MON SRAN SDE'U'I KHU
BCUD DANG, RKANG 'GROS DANG, RI DAGS SKAMS NA

GNAS PA'I SHA KHU RNAMS LAS GANG YANG RUNG BA DANG BSREG CING
BZA' BAR BYA'O, ,RO TZA BAR BYA BA'I CHO GA NI, SHING MNGAR GYI
PHYE MA ZHO GNYIS MAR DANG SBRANG RTZI DANG SBYAR TE, RTAG TU ZOS
LA DE'I RJES LA 'O MA 'THUNGS NA RGAN PO YANG RO TZA BAR BYED DO,
,MON

SRAN SDE'U SRANG RE RE CHO GA GONG MA LTAR BYAS NA YANG DE BZHIN
DU 'GYUR RO, ,AATMA GUBTA'I SA BON DANG, GZE MA'I RTZA BA DANG,
KHAR RNAMS KYI PHYE MA 'O MA DANG SBYAR BA'AM, YANG NA SMAN
AUTZTSA DE'I PHYE MA KHAR DANG, 'O MA DANG SBYAR BA 'THUNGS NA
YANG, RO TZA BAR 'GYUR

RO, ,BYI DA RA'I PHYE MA DE NYID KYI KHU BAS LAN MANG DU BSGOS PA
BTAGS TE, MAR DANG SBRANG RTZI DANG SBYAR BA'I LDE GUS NI SHIN TU
RO TZA BAR BSHAD DO, ,RA DUG PA'I LDAG PA'I 'BRAS BU 'O MA'I NANG
DU LEGS PAR BTZOS TE ZHU BAR BYAS PA'I NANG DU, TIL LAN MANG DU

@275B BSGOS PA ZOS BA'I RJES LA, 'O MA 'THUNGS PA GANG YIN PA
DE'I PHO MTSAN RTAG TU BSGRENG BAR 'GYUR RO, ,YANG NA MON SRAN
SDE'U SHUN LPAGS BSHUS TE ZHIB TU BTAGS PA'I PHYE MA 'O MA DANG
MAR GYI NANG DU BSKOL TE, THUG PA BSKA RAB TU GYUR NAS PHYUNG LA

BSGRANGS TE SBRANG RTZI DANG SBYAR BA'I RI LU SHING BILBA'I 'BRAS
BU TZAM DU BYAS PA NYIN GCIG BZHIN DU ZOS NA YANG, PHO MTSAN
BSGRENG ZHING NYAL PO NUS PAR 'GYUR RO, ,'BRAS PHYE'I NANG DU TIL
DANG, AADMA GUPTA DANG, MON SRAN SDE'U RNAMS KYI PHYE MAS BSRES
TE,

'O MA DANG SBRUS PA'I KHU BA MAR GYI NANG DU BTZOS PA ZOS NA YANG
SHIN TU RO TZA BAR BSHAD DO, ,KHA ZAS DANG, BTUNG BA RNAM PA SNA
TSOGS DANG, ROL MO SGRA SKAD YID DU 'ONG BA DANG, SPOS DANG, BYUG
BA LA SOGS PA DRI ZHIM PO SNA TSOGS DANG, ME TOG DANG, PHRENG

BA DANG, GOS DANG, RGYAN BZANG PO LA SOGS PA YANG MI RO TZA BAR
BYED PA'I RGYU YIN NO, ,SMAN BCUD KYIS LEN DANG, RO TZA BA'I
RGYUD KYI LE'U STE NYI SHU RTZA BRGYAD PA RDZOGS SO,, ,,DE NAS
BYIS PA'I RGYUD KYI LE'U BSHAD PAR BYA'O, ,DE LA BUD MED NI DGA'

BAR BYA STE, GNAS DAM PA YIN LA, BU RIN THANG MED PA BSKYED BA
YIN PAS, DE'I MO MTSAN LA NAD BYUNG NA DGA' BA DANG BU 'BYUNG BA
GNYIG MED PAR 'GYUR TE, DE BAS NA DE GSO BA'I CHO GA BSHAD PAR
BYA'O, ,DE LA RLUNG LAS GYUR PA'I MO MTSAN GYI NAD KYI MTSAN

MA NI, MO MTSAN NAB DANG, MDOG RTZUB PA DANG, YON POR 'GYUR BA
DANG, MKHRANG PA DANG, PHAL PHAL BYED PA RNAMS YIN NO, ,MKHRIS PA
'KHRUGS PA'I MTSAN MA LAS GYUR PA NI, MO MTSAN TSA BA 'UR 'UR POR
BYED PA DANG, KHRAG 'DZAG PA DANG, RIMS

KYIS 'DEBS PA RNAMS LAS RTOGS BAR BYA'O, ,BAD KAN 'KHRUGS PA LAS
GYUR PA'I MO MTSAN G-YENG BA DANG, GRANG BA DANG, BEM BEM POR
'DUG PA DANG, 'BRAS KHU 'DRA BAR DKAR ZHING, SBYIN PO 'BYAR 'BYAR
PO 'DZAG PA RNAMS YIN NO, ,DE LA RLUNG

@276A *, ,LAS GYUR PA'I MO MTSAN GYI NAD GSO BA'I CHO GA NI,
'BRAS KYI 'O THUG GI DUGS SAM, MON SRAN SDE'U'I CHAN GYI DUGS
SAM, YANG NA RAS MA 'JAM PO TIL MAR DRON PO'I NANG DU SMYUGS PA'I
NANG DU BTZO ZHENG DUGS BYA'O, ,MDOR NA RLUNG

LAS GYUR PA'I MO MTSAN GYI NAD LA NI, SMAN MAR BTUNG BA DANG,
DUGS BYA BA DANG, SMAN MAS BTANG BA RNAMS BZANG NGO, ,YANG NA MO
MTSAN GYI NAD LA NI, PI PI LING GI RTZA BA DANG, ZIN THIG LE'I
RTZA BA'I PHYE MA CHANG DANG SBYAR BA'AM, YANG NA PI PI LING
DANG, AU

BA KUN RTZI KA'I SA BON DANG, KHA RU CHVA RNAMS KYI PHYE MA CHANG
DANG SBYAR TE BLUD DO, ,PHA BONG GI DREG PA DANG, 'BRAS BU GSUM
DANG, BHA RGI DANG, RA SNA DANG, SLE TRES DANG, NYE'U SHING DANG,
YUNG DANG, SKYER PA DANG, PU NA RNA BA DANG, ME DA DANG, 'DI
RNAMS KYI PHYE

MA ZHO GNYIS GNYIS, MAR SRANG SUM CU RTZA GNYIS DANG, 'O MA MAR
GYI TSAD KYI NANG DU BSKOL TE MAR NYI TSE LUS PA BTZAGS PA LA RAN
PAR 'THUNGS NA YANG RLUNG LAS GYUR PA'I MO MTSAN GYI NAD SEL
ZHING, MKHRIS PA LAS GYUR PA'I MO MTSAN GYI NANG LA YANG BZANG
LA,

BU CHAGS PAR BYED PA'I MCHOG KYANG YIN NO, ,MKHRIS PA 'KHRUGS PA
LAS GYUR PA'I MO MTSAN GYI NAD LA NI, KHRAG LUD PA'I NAD BSAL
BA'I CHO GA SNGAR BSHAD PA BZHIN DU BYA'O, ,BAD KAN LAS GYUR PA'I
MO MTSAN GYI NAD LA NI, DONG GA LA SOGS PA'I SDE

TSAN GYI BTUNG BA DANG, BKRU BA DANG, STENG DU BLUG PA DANG, BYUG
PA LA SOGS PA THAMS CAD BYA'O, ,DE LTAR MO MTSAN GYI NYES PA
DANG, NAD MED PAR BYAS NAS BU CHAGS PAR BYA BA'I THABS NI, SKYES
PA SNGA NAS SMAN DANG KHA ZAS BZANG POS LUS BRTA ZHING

NYAL PO MI BYA BAR 'DUG LA, BUD MED ZLA MTSAN BYUNG NAS ZHAG BZHI
LON PA'I 'OG TU KHRUS BYAS NAS NYAL NA BU 'CHAGS PAR 'GYUR TE, DE
LA ZLA MTSAN BYUNG NAS ZHAG BZHI LON PA DANG, ZHAG DRUG DANG,
BRGYAD DANG, BCU DANG, BCU GNYIS LON PA'I TSE,

@276B NYAL NA BU KHYE'UR 'GYUR RO, ,ZLA MTSAN BYUNG NAS ZHAG LNGA
DANG, BDUN DANG, DGU DANG, BCU GCIG LON PA'I CHO NYAL NA BU MOR
'GYUR RO, ,DE LA SKYES PA'I KHU BA MANG LA BUD MED KYI KHRAG
NYUNG NA NI KHYE'UR 'GYUR RO, ,SKYES PA'I KHU BA NYUNG LA BUD MED

KYI KHRAG MANG NA NI BU MOR 'GYUR RO, ,ZLA MTSAN BYUNG NAS ZHAG
BCU LON GSUM LON PHAN CHAD NI BUR MI 'GYUR RO, ,DE LA KHYE'UR
'GYUR BAR 'DOD NA, RGYAM TSA 'AM SHING PA TA'I YAL GA'AM RTZE MO
GANG YANG RUNG BA'I PHYE MA 'O MA DANG BTAGS TE BTZAGS PA'I KHU

BA LAS THIGS PA BZHI MA NYAL BA'I SNGA ROL TU BUD MED KYI SNA
G-YON PAR BLUGS NA KHYE'UR 'GYUR RO, ,BUD MED ZLA MTSAN DANG LDAN
PA'I TSE, KHA LUNG GI SA BON NAM, N'A GA GE SAR GANG YANG RUNG
BA'I PHYE MA MAR KHU DANG SBYAR TE BUD MED KYIS 'THUNGS LA SKYES
PA DANG

NYAL NA YANG BU CHAGS PAR 'GYUR RO, ,DE LA BU 'CHAGS PA'I MTSAN
MA NI NU MA'I THOR TO MDOG SDO SKYA BAR 'DUG NA BU YOD PAR SHES
PAR GYIS SHIG ,DE LTAR SBRUM MAR GYUR NAS LAS DRAG SHUL CAN DANG,
MYA NGAN DANG, 'TSER BA DANG, KHRO BA'I BAG BSRUNG ZHING

GANG YID LA 'DOD PA DANG 'PHROD PA RNAMS SBYIN PAR BYA'O, ,'JIGS
SHING SKRAG PA DANG, BRDEGS SHING SNAD PA DANG KHA ZAS DANG SKOM
PO TSA BA DANG DROD CHES PA ZOS SHING 'THUNGS NA NI BU 'BYIL BAR
'GYUR TE, DE YANG KHRAG 'DZAG CING NA BA'I MTSAN MAS SHES PAR

BYAS LA SLAR GSO BA'I CHO GA BYA'O, ,DE LTA BU GSO BA LA NI, SMAN
GYI KHU BA GRANG MO LUS LA BLUGS PA DANG SMAN GYI KHU BA GRANG
MO'I NANG DU 'JUG PA DANG SMAN BSIL BA'I BAG GIS LUS BYUGS PA
RNAMS BZANG NGO, ,GZHAN YANG BU 'BYIL DU BYED PA SLAR GSO BA'I
SMAN NI,

SMAN 'TSO BYED SNA BCU 'O MA DANG BSKOL TE BTZAGS LA KHA RA DANG
SBYAR TE BLUD DO, ,YANG TZAN DAN DKAR PO DANG, BU TSANG RTO DANG,
RGUN DANG, BU SHEL TZE DANG, KHA RA RNAMS KYI PHYE MA LHAN CIG TU
SBYAR BA DANG, SHING MNGAR DANG, RGYA SHUG GI 'BRAS BU DANG, SUG

@277A *, ,SMEL DANG, BTZOD DANG, DHA TA KA'I ME TOG DANG KHA RA
RNAMS KYI PHYE MA LHAN CIG SBYAR BA DANG, KHA RA DANG, AUTPAL
DANG, SHING MNGAR DANG, SENG PHROM DANG, TZAN DAN DKAR PO DANG,
THAL TRES RNAMS KYI PHYE MA LHAN CIG TU SBYAR BA DANG,

SMAN GYI SBYOR BA 'DI GSUM LAS GANG YANG RUNG BA 'BRAS BKRUS PA'I
KHU BA DANG SBYAR TE BLUD DO, ,YANG NA SMAN GYI SDE TSAN SNGAR
BSHAD PA'I NANG NAS, AUTPAL LA SOGS PA'I SDE TSAN SMOS PA RNAMS
BTAGS LA, KHA RA DANG 'O MAR SBYAR TE BLUD DO, ,YANG NA N+YA GRO
DHA LA

SOGS PA'I SDE TSAN RNAMS KYI LO MA GZHON NU 'AM, YANG NA DE RNAMS
KYI SHUN LPAGS KYI PHYE MA GANG YANG RUNG BA KHAR DANG 'O MAS
SBYAR TE BLUD DO, ,YANG NA PADMA LA SOGS PA'I CHU'I NANG NAS
SKYES PA'I RTZA BA'I SMAN RNAMS BSKOL BA'I KHU BA BTZAGS PA 'BRAS
PHYE DANG KHA

RAS SBYAR BA'AM, YANG NA RTZA BA'I SMAN DE RNAMS 'O MA DANG BSKOL
TE BTZAGS LA KHAR DANG SBYAR BA BLUD DO, ,SBRUM PA'I KHA ZAS NI
THOG MA SBRUM NAS ZLA BA GCIG DANG, GNYIS DANG, GSUM LON GYI BAR
DU MNGAR BAG DANG, BSIL BA'I KHA ZAS SBYIN NO, ,ZLA BA

BZHI LA BAB PA'I TSE NI KHA ZAS MAR DANG LDAN PAR SBYIN NO, ,ZLA
BA LNGA LA BAB PA'I TSE NI KHA ZAS ZHUN MAR DANG 'O MA DANG LDAN
PAR SBYIN NO, ,ZLA BA DRUG DANG BDUN LA BAB PA'I TSE NI THUG PA
BZANG PO DANG, GZE MA LA SOGS PA'I SMAN MAR RAM, SNGAR BSTAN PAS
BTAB PA

BLUD DO, ,ZLA BA BRGYAD PA'I TSE KHA ZAS 'O MA DANG LDAN PAR
SBYIN ZHING, TIL MAR DANG, SHING MNGAR 'O MAR BSKOL TE TIL MAR
NYI TSE LUS PA BTZAGS PA'I BCUD MAS BTANG NGO, ,DE PHAN CHAD KYI
KHA ZAS NI THUG PA DANG, RKANG 'GROS DANG, RI DAGS SKAMS

NA GNAS PA'I SHA KHU SNUM CHE BAS SPAG CING ZOS NA BZANG NGO, ,DE
NAS BYIS PA BTZAS NA, DE'I LTE BA SOR BRGYAD TZAM LUS PA BCAD DE,
CHU DRO 'JAM TZAM GYIS BYIS PA BKRUS LA, ZHUN MAR DANG, SBRANG
RTZI CHA MI MNYAM PA MANG DU SBYAR BA CUNG ZAD TZAM KHAR GZHUG

@277B GO; ;DE NAS GSER GYI PHYE MA DANG, SHU DAG DANG, SMAN
BRAMHI DANG, AA RU RA DANG, RU RTA RNAMS KYI PHYE MA ZHIB MO ZHUN
MAR DANG, SBRANG RTZI DANG SBYAR BA'I LDE GU 'AM, YANG NA GSER
GYI PHYE MA, SMAN BRA M+TI BSKOL BA'I KHU BA DANG SBYAR BA LAS
NYUNG NGU NYUNG DU RGYUN DU

BYIN NA BU DE YID GZHUNGS SHING MDOG BZANG BAR 'ONG NGO, ,BUD MED
BU MA BYUNG BA DE NI, THOG MA BU BYUNG NAS ZHAG GSUM MAM, ZHAG
LNGA'I BAR DU TIL MAR RAM, MAR KHU TSOD RAN PAR BLUD CING, KHA
ZAS SNUM BAG YOD PA SBYIN NO, ,SHA MA 'BYUNG DU MI BTUB

PA LA NI, PI PI LING LA SOGS PA'I SDE TSAN SNGAR BSHAD PA RNAMS
KYI PHYE MA CHANG DANG SBYAR BA'AM, YANG NA 'BRAS KYI RTZA BA'I
BYE MA ZHO GNYIS TZAM BA GCIN RTZABS SKYUR PO GANG YANG RUNG BA
DANG SBYAR TE BLUD NA 'BYUNG BAR 'GYUR RO, ,ZLA BA GRANGS TSANG
NA YANG 'BYUNG DU MI BTUB

BA LA NI, SHING BA DU SHA KA'I RTZA BA DANG, LANG GA LI DANG, BA
SHA KA RNAMS LAS GANG YANG RUNG BA'I PHYE MA MAR DANG SBYAR BAS
MO MTSAN DANG LTE BAR BSKUS NA 'BYUNG BAR 'GYUR RO, ,BU BYUNG
BA'I 'OG TU BUD MED LA NAD AA LA KA ZHES BYA BA 'BYUNG STE, DE'I
MTSAN MA

NI SNYING NA BA DANG, KLAD PA DANG, KLAD PA CHU SOR ZUG CING NA
BA YIN TE, DE LA NAS TSIG 'KHUS PA'I THAL PA MAR RAM YANG NA CHU
BSKOL BA DRON PO GANG YANG RUNG BA DANG SBYAR BA'AM, YANG NA PI
PI LA SOGS PA'I SDE TSAN BSKOL BA'I KHU BA RGYAM TSA DANG SBYAR
BA'AM,

YANG NA 'U SU'I 'BRAS BU BSKOL BA'I KHU BA, BU MAR DANG, TSA BA
GSUM DANG DRI SNA GSUM ZHES BYA BA SHING TSA DANG, SUG SMEL DANG,
GANDHA PA TRA RNAMS KYI PHYE MA DANG SBYAR TE BLUD DO, ,YANG NA
BU BYUNG BA LAS NAD DU GYUR PA LA NI, RTZA BA LNGA SKOL BA'I KHU
BA'I NANG

DU LCAGS DMAR PO BSREGS PA GZHUG CING, DE LTA BU LAN MANG DU BYAS
PA'AM, YANG NA CHANG GI NANG DU SNGA MA LTAR LCAGS BSREGS PA BCUG
STE BLUD NA ZHI BAR 'GYUR RO, ,BU'I MA'AM, NU MA SNUN PA'I MA MAS
KHA ZAS DANG BTUNG BA LCI BA'I BAG ZOS SHING 'THUNGS

@278A *, ,PA DANG, DUS SNGA PHYI DANG, TSAD CHE CHUNG ZOS SHING
'THUNGS PAS RLUNG LA SOGS PA'I NAD GZHI GSUM 'KHRUGS NAS NU ZHO
MA RUNG BAR GYUR PA LAS NI BU LA NANG RNAM PA SNA TSOGS 'BYUNG
BAR 'GYUR RO, ,DE LA NU ZHO RLUNG GIS MA RUNG BAR BYAS

PA'I MTSAN MA NI, NU ZHO NYID RO BSKA ZHING CHU'I NANG DU BLUGS
NA STENG DU 'BYUNG BAR 'GYUR BA LAS RTOGS PAR BYA'O, ,NU ZHO
MKHRIS PA LAS MA RUNG PAR BYAS PA'I MTSAN MA NI, NU ZHO RO TSA
SKYUR, NU ZHO CHU'I NANG DU BLUGS NA STENG DU SER PO SHAR SHAR
POR 'BYUNG BA YIN

NO; ;NU ZHO BAD KAN GYIS MA RUNG BAR BYAS PA'I MTSAN MA NI NU ZHO
SKAM ZHING SHIN TU LCI BA 'BYAR 'BYAR PO CHU'I NANG DU BLUGS NA
ZHABS SU 'BYING BA YIN NO, ,NU ZHO NAD GZHI RNAMS KYIS MA RUNG
BAR GYUR PA MA YIN PA THA MA LA NI CHU'I NANG DU BLUGS NA CHU
DANG 'DRES PAR

GYUR CING MDOG SKYA BOR 'DUG PA YIN NO, ,DE LA NAD GZHI RNAMS
KYIS NU ZHO MA RUNG BAR BUR PA'I NYES BA BSAL ZHING SLAR GSO BA'I
THABS NI, BU'I MA'AM, NU MA BSNUN PA'I MA MA THOG MAR MAR KHU
BLUD LA, DE'I 'OG TU PI PI LING GI PHYE MA DANG, SBRANG RTZI
NIMPA

BSKOL BA'I KHU BA DANG SBYAR BA'I SKYUG SMAN BLUD DE SKYUG TU
GZHUG GO ,KHA ZAS NI MON SRAN SDE'U'I KHU BCUD DANG, SHA KHU DANG
LDAN PAR SBYIN NO, ,YANG NA NU ZHOM RUNG PAR GYUR PA LA NI TSOS
PAR BYED PA'I SMAN, BARGI DANG, THANG SHING DANG, SHU DAG DANG,
PA THA DANG,

BONG DA DKAR PO RNAMS BSKOL BA'I KHU BA'AM, YANG NA DANG GA LA
SOGS PA'I SDE TSAN BSKOL BA'I KHU BA'AM, YANG NA GLA SGANG LA
SOGS PA SDE TSAN BSKOL BA'I KHU BA 'THUNGS PAS SBYANG BAR BYA'O,
,BYIS PA'I RIMS KYIS THEBS PA LA NI, 'BRAS BRNGOS PA DANG,

SKYER KHAndA DANG, KHA RA DANG, SMYIG RKANG DANG, SHING MNGAR
RNAMS KYI PHYE MA CHA BSNYAMS TE, SBRANG RTZI DANG SBYAR BA'I LDE
GU BYIN NA RIMS THAMS CAD SEL TO, ,YANG NA PI PI LING DANG, BONG
DA DKAR PO DANG, BU BRAN SHING RNAMS BTAGS PA'I PHYE MA SBRANG
RTZI DANG SBYAR

@278B BA'AM, YANG NA BONG DANG DKAR PO GCIG BU'I PHYE MA SBRANG
RTZI DANG SBYAR BA'I LDE GU BYIN NA, RIMS DANG, LUD PA DANG,
SKYUG PA'I NAD RNAMS SEL TO, ,'BRAS YOS DANG, RGYAM TSA DANG,
SHING LONG KOG RNAMS KYI PHYE MA SBRANG RTZI DANG SBYAR BA'I LDE
GU BYIN NA SKYUG PA'I

NAD SEL TO, ,SMYIG RKANG DANG, SPRANG RTZI DANG SBYAR BA'I LDE GU
BYIN NA YANG BYIS PA'I LUD PA DANG, DBUGS MI BDE BA'I NAD SEL TO,
,'BRAS YOS DANG, RGYAM TSO'I PHYE MA, KHA LUNG GI SHING THOG GI
PHYE MAS SBYAR BA'I LDE GU'AM, YANG NA 'BRAS YOS DANG, KHA RA
DANG,

RGYAM TSA DANG, MAR DANG, SBRANG RTZI RNAMS SBYAR BA'I LDE GU
BYIN NA YANG SKYUG PA DANG, SKYIGS BU'I NAD SEL TO, ,PI PI LING
CHEN PO DANG, DHA HA KI DANG, SENG PHROM DANG, BI LNGA DANG, BA
LA KA RNAMS BTAGS PA'I PHYE MA SBRANG RTZI DANG SBYAR BA'I LDE GU
'AM, YANG NA SMAN

DE DAG NYID BSKOL BA'I KHU BA BSGRANGS PA SBRANG RTZI DANG SBYAR
BA BYIN NA BYIS PA'I DMU RDZINGS DANG, LTO BA CHER SKYES PA SEL
TO, ,SA MAm GA DANG, ,SA MAm GA DANG, DHA TA KA'I ME TOG DANG,
THAL TRES DANG, SENG PHROM RNAMS BSKOL BA'I KHU BA BSGRANGS LA,
SBRANG RTZI DANG SBYAR TE BYIN NA YANG DMU

RDZINGS SEL TO, ,BYIS PA RNAMS KYI MIG NAD DANG, KU KU LA ZHES
BYA BA DANG, BOD THAKA CES BYA BA LA NI, LA LA PHUD DANG, BYI
DANG KA DANG, BA LAm DANG, LDONG ROS DANG, SKYER PA DANG, RGYA
SKYEGS DANG, BCAG YUG SNAM RNAMS KYI PHYE MA'I MIG SMAN BLUG

PAR BYA'O, ,YANG NA THANG SHING DANG, BTZAG DANG, BLA SGANG RNAMS
KYI PHYE MA RA'I 'O MA DANG LTAN CIG TU BTZAGS PA'I LDE GUS MIG
GI PHYI ROL BSKUS NA MIG NAD SEL TO, ,BYIS PA'I KHAR 'BRUM PA
BYUNG STE BTZA' LANGS PA LA NI, SHING AA SHO THA'I SHUN LPAGS

DANG, RU RTA'I PHYE MA SPRANG RTZI DANG SBYAR BA'I LDE GU'AM,
YANG NA SKYER PA DANG, SHING MNGAR DANG, AARU RA DANG, SNA MA'I
LO MA RNAMS KYI PHYE MA SBRANG RTZI DANG SBYAR BA BSKU BAR BYA'O,
,SMAN GO'U RI DANG, SHING MNGAR DANG, NYE'U SHING GI RTZA BA
DANG, SENG

@279A *, ,PHROM DANG, SA LA PARnA DANG, PRIshnA PARnA DANG, RA
DZA DA NA DANG, KHA RA DANG, SHUG PA DANG, TZAN DAN DANG, RGUN
DANG, ME TOG PADMA DANG, KU MU TA DANG, AUTPAL DANG, DZI BA KA
DANG, ZANGS RTZI BA DANG, ME TA DANG, BU TSANG RTO

DANG, MAR NYE BA DANG, THAL TRES RNAM GNYIS DANG, 'DI RNAMS KYI
PHYE MA DANG, 'O MA SRANG SUM CU RTZA GNYIS GNYIS DANG, SHU NA
LPAGS RNAM LNGA ZHES BYA BA, SHING N+YA GRO DHA'I SHUN LPAGS
DANG, AU DUMBA RA'I SHUN LPAGS DANG, AA SHVATTHA'I SHUN LPAGS
DANG,

PLAKshA'I SHUN LPAGS DANG, BE TA'I SA'I SHUN LPAGS RNAMS DANG,
RTZA BA LNGA PA DANG, 'DI RNAMS BSKOL BA'I KHU BA MAR GYI BZHA
[?] 'GYUR GYI NANG DU BSKOL TE, MAR NYI TSE LUS PA BTZAGS PA'I
MING NI, GO'U RI LA SOGS PA'I SMAN MAR ZHES BYA STE, NAD DZYO [?]
TI KA

ZHES BYA BA DANG, MKHRIS PA LAS GYUR PA'I ME DBAL DANG, BTZA' NAD
KHAR 'BRUM PA 'ONG BA DANG, GDON GYIS ZIN PA RNAMS LA BZANG STE,
RAN PAR BLUD NA BYIS PA'I NAD DO COG SEL TO, ,BYIS PA MTSAN MO
GNYID LOG TU MI BTUB PAR DU ZHING NUR MI BTUB PA DANG,

DRI MI ZHIM PAR GYUR PA DANG, LUS DANG RKANG LAG G-YOB PA LA SOGS
PA'I TSUL SNA TSOGS BYED DE, SO 'CHA' ZHING SEN MO 'BRAD PAR BYED
PA RNAMS NI GDON NAD LAS GYUR PA YIN TE, DE LA NI SGOG SKYA DANG,
NIMPA'I LO MA DANG, RGYA SKYEGS DANG, SMYIG MA'I SHUN

LPAGS LHAN CIG TU SBYAR BA DANG, YUNGS KAR DANG, NIMLA'I LO MA
DANG, SMYIG MA'I SHUN LPAGS DANG, RGYA SKYEGS RNAMS LHAN CIG TU
SBYAR BA DANG; SBRUL GYI LPAGS PA BRJES PA DANG, SGRA DANG LHA LA
PHUL BA'I ME TOG RNYINGS PA DANG, YUNGS KAR RNAMS

LHAN CIG TU SBYAR BA DANG, BDUG PA SBYAR BA RNAM PA 'DI GSUM LAS
GANG YANG RUNG BA MAR DANG SBYAR TE BSREGS BA'I DU BAS BDUGS NA
GDON THAMS CAD SEL TO, ,SHING SAPTA PARnA'I SHUN LPAGS DANG,
MURPA DANG, PU TZE SHEL RNAMS BTAGS PA'I PHYE MA CHU DANG

@279B SBYAR BAS BYIS PA'I LUS DRIL NA YANG GDON THAMS CAD SEL TO,
,MA DHU KA'I ME TOG DANG, SHING AA SHVATTHA DANG, SABTA PARnA
DANG, BE LU KA DANG, 'DI RNAMS KYI LO MA LHAN CIG BSKOL BA'I KHU
BA GRANG MOS KHRUS BYAS NA YANG GDON SEL TO, ,YANG NA GDON

ZHI BAR BYA BA'I PHYIR LAS THAMS CAD BYED PA'I SNGAGS 'DIS GTOR
MA SBYIN PA DANG, ZHI BA'I SBYIN SREG GI LAS RNAMS BYA BA DANG,
SNGAGS KYIS SKUD PA GDAGS PA LA SOGS PA BYA'O, ,DE LA SNGAGS NI,
NA MO SPAG PA STE, GA RU d'A YA, NA MA STA MA BA KA YA,

SATYA SATYA TA NU TE SV'A H'A, BYIS BA'I RGYUD KYI LE'U STE NYI
SHU DGU PA RDZOGS SO,, ,,DE NAS LAS RNAM LNGA'I LE'U BSHAD PAR
BYA'O, ,LAS RNAM PA LNGA NI, SKYUG SMAN DANG, BKRU SMAN DANG,
SMAN SNAR BLUGS PA DANG, BKRU SMAN DRAG PO MAS BTANG BA DANG,

'JAM RTZI MAS BTANG BA RNAMS YIN PAR SHES PAR BYA STE, DE DAG GI
CHO GA BSHAD PAR BYA'O, ,DE LA SKYUG SMAN MAS BTANG BA'I THABS
NI, THOG MAR SMAN PAS NAD PA LA MAR DANG, TIL MAR LA SOGS PA SNUM
BAG GANG YANG RUNG BA'I 'JAM RTZI BLUD LA,

DE'I 'OG TU DUGS RNAM LNGA ZHES BYA BA KHYIM DRON POR LUS ME SA
BSRO BA DANG, RDO BSREGS PA'I STENG DU CHU BLUGS PA'I RLANGS PAS
BDUG CING RDUL GDON PA DANG, NYI TSAN GYIS BDUG PA DANG, DUGS KYI
SMAN BSROS PA'I PHUR MAS DUGS BYA BA DANG,

GOS DANG, RDO LA SOGS PA BSROS PA'I DUGS RNAM PA 'DI LNGA GANG
YANG RUNG BAS LUS LEGS PAR DROS PAR BYAS NAS GOS DRON PO BSKON
TE, SKYUG SMAN BTANG, RKUB RTEN PUS MOR PHYIN TZAM GYI STENG DU
'DUG STE, AE RAndA'I SDONG BU 'AM, BYA SGRO LA

SOGS PA 'JAM POS GRE BA NAS DKRUG CING SKYUG TU GZHUG GO, ,DE LA
SKYUG SMAN NI, PI PI LING DANG, PO SON CHA DANG, RGYAM TSA RNAMS
KYI PHYE MA DANG, SBRANG RTZI DANG, SHING MNGAR BSKOL BA'I KHU BA
DANG SBYAR BA 'DI NI SKYUG SMAN GYI MCHOG YIN TE,

@280A *, ,DRON POR 'OG DROS KYIS GZUNG STE BLUD LA SKYUG TU GZHUG
GO ,YANG NA SBYAR DUG CES BYA BA, 'BRAS DANG TIL DANG, MON SRAN
SDE'U GSUM BSREGS PA'I THUG BA, PO SON CHA DANG, LEGS PAR BTZOS
PA'AM, YANG NA PO

SON CHA'I SA BON 'O MA DANG SBYAR TE BSKOL BA 'AM, YANG NA PI PI
LING LA SOGS PA'I SKYUG SMAN SBRANG RTZI DANG LDAN PA GONG DU
SMOS PA RNAMS PO SON CHA'I 'BRAS BU LNGA BSKOL BA'I KHU BA DANG
SBYAR TE DRON POR 'THUNGS NA SNYING TSIM PAR SKYUGS PAR 'GYUR RO,
,KU

BA RO KHA BA DANG, THANG SHING DANG, DUG MO NYUNG GI 'BRAS BU
DANG, KRI TA BHA TAN DANG, DHA MARGA BA RNAMS KYANG SKYUG SMAN
YIN TE, SO SOR PO SON CHA DANG 'DRA BAR SBYAR RO, ,DE NAS SKYUGS
PA'I RJES LA, MKHRIS PA BYUNG BA DANG, LTO DANG, SNYING KHA DANG,

MGO BO YANG BAR GYUR NA SKYUG SMAN LEGS PA YIN NO, ,'DI LTAR MA
GYUR PA NI, SKYUG SMAN MA LEGS PA YIN PAR BSHAD DO, ,SKYUG PA'I
TSOD MA RIG STE DRAGS NA NAD DU 'GYUR TE, DE'I MTSAN MA NI,
SNYING GA NA BA DANG, GLO 'GRAMS PA DANG,

MGUL PA SNANG PA DANG, DRAN PA NYAMS SHING MYOS PA DANG, LUS 'DAR
BA DANG, KHRAG SKYUGS PA RNAMS LAS RTOGS PAR BYA'O, ,DE LA SKYUG
SMAN NI, BAD KAN LAS GYUR PA'I NAD DANG, CHAM PA DRAG PO DANG,
GCIN SNYI BA'I NAD DANG, MDZE NAD DANG,

LKOG NAD LHA GOR DANG, DUG 'THUNGS PA DANG, BSUD PA RNAMS LA
NYAMS STOBS DANG SBYAR TE GTANG BAR BYA'O, ,MIG NAD RAB RIB YOD
PA DANG, DA MU RDZINGS CAN DANG, SKRAN DANG, SKOM PA'I NAD DANG,
RTUG SKAM GYI NAD KYIS NYAM THAG PA DANG,

SBRUM PA DANG, RLUNG NAD CAN DANG, SKYA RBAB KYI NAD YOD PA RNAMS
LA NI, SKYUG SMAN DU BTANG DU MI RUNG NGO, ,BKRU SMAN BTANG BA'I
THABS NI, THOG MAR MAR DANG TIL MAR LA SOGS PA SNUM BAG GANG YANG
RUNG BA'I 'JAM RTZI BLUD LA, DE'I 'OG TU SNGAR BSHAD PA

@280B BZHIN DU DUGS KYIS LUS BSROS TE SKYUG SMAN BTANG LA, DE'I
'OG TU BKRU SMAN BTANG, BKRU SMAN BTANG BA'I THABS DE LTAR MA
BYAS TE CHO GA LOG PAR BYAS NA PHO BA'I NAD SKYED PAR BSHAD DO,
,DE LA MKHRIS PA'I RANG BZHIN CAN GYI MI NI LTO SNYI'O, ,RLUNG
DANG BAD KAN GYI

RANG BZHIN CAN GYI MI NI LTO SRA BA YIN NO, ,NAD GZHI RNAMS STOBS
MNYAM PA'I LTO NI 'BRING STE, DE DAG LA SMAN GYI TSOD CI RIGS PAR
DPAG CING GTANG BAR BYA'O, ,DE LA RLUNG LAS GYUR PA'I NAD KYIS
NYAM THAG PA'I MI LA BKRU SMAN BTANG BA'I THABS NI, SHING NYE
RONG DANG,

RGYAM TSA DANG, BA BLA, SGA RNAMS KYI PHYE MA RTZABS SKYUR PO'AM,
RKANG 'GROS DANG, RI DAGS SKAMS NA GNAS PA'I SHA'I KHU BA GANG
YANG RUNG BA DANG SBYAR TE BTUNG BAR BYA'O, ,MKHRIS PA LAS GYUR
PA'I NAD YOD PA LA NI, SHING NYE RONG PHYE MA SMAN RO MNGAR BA

DANG, KHA BA LA SOGS PA MKHRIS PA'I NAD LA PHAN PA'I SMAN GANG
YANG RUNG BA BSKOL BA'I KHU BA DANG SBYAR BA'I BKRU SMAN GTANG
BAR BYA'O, ,BAD KAN LAS GYUR PA'I NAD KYIS GNOD PAR GYUR PA LA
NI, 'BRAS BU GSUM BSKOL BA'I KHU BA TSA BA GSUM GYI PHYE

MA DANG BA GCIN GYIS SBYAR BA'I BKRU SMAN GTANG BAR BYA'O, ,PI PI
LING DANG, BCA' SGA DANG, SHING NYE ROD DANG, NAS TSIG 'KHUS PA'I
THAL BA RNAMS KYI PHYE MA SBRANG RTZI DANG SBYAR BA'I LDE GU 'DI
NI BAD KAN LAS GYUR PA'I NAD DO COG GI BKRU SMAN GYI MCHOG

YIN TE BZA' BAR BYA'O, ,AA RU RA DANG, RGYAM TSA DANG, PI PI LING
RNAMS KYI PHYE MA CHUR BSKOL BA'I KHU BA DRON PO DANG SBYAR BA'I
BKRU SMAN LCAGS MDA' ZHES BYA BA 'DI NI NAD DO COG SEL BA'I BKRU
SMAN GYI MCHOG YIN TE BTUNG BAR BYA'O, ,HVAGS SRANG

GCIG DANG, SHING NYE RONG GI PHYE MA SRANG GCIG DANG, PI PI LING
GI PHYE MA ZHO GNYIS TE 'DI RNAMS SBRANG RTZI DANG SBYAR BA'I LDE
GU'I BKRU SMAN LAS REN PAR ZOS NA YANG NAD DO COG SEL TO, ,CHA BA
GSUM DANG, DANDA'I RTZA BA DANG, SHING NYE RONG DANG

@281A *, ,AA RU RA DANG, SHING DONG RNAMS KYI PHYE MA DANG, DRI
SNA GSUM ZHES BYA BA SHING CHA DANG, SUG SMEL DANG, GANDHA BA TRA
RNAMS KYI PHYE MA BTAB LA, BU MAR DANG SBYAR TE, GONG BUR BSGONGS
BA'I BKRU SMAN GYIS KYANG NAD DO COG SEL TO,

DMU RDZINGS LA SOGS PA LA NI, SHING NYE RONG DANG, SHING DOD KYI
PHYE MA, SHING SNU HA'I LO MAS LAN MANG DU BSGOS LA, BU MAR DANG
SBRANG RTZI SBYAR TE DRI SNA GSUM GYIS BTAB PA'I LDE GU'I BKRU
SMAN BTANG NGO, ,DE NAS 'KHRUS PA'I RJES LA, BAD KAN BYUNG

BA DANG, BKRES PAR GYUR PA DANG, LUS YANG BA DANG, MDANGS GSAL
BAR GYUR NA BKRU SMAN LEGS PA YIN NO, ,LUS G-YA' BA DANG, LUS LA
THIG LE KHRA BOR BYUNG BA DANG, LUS LCI BAR GYUR BA RNAMS NI BKRU
SMAN MA LEGS PA'I MTSAN MAR

SHES PAR BYA'O, ,BKRU SMAN DRAGS PA'I MTSAN MA NI, NA BA DANG,
BRGYAL BA DANG, GZHANG 'BRUM 'BYUNG BA DANG, RLUNG 'JUG PA DANG,
DRAN PA NYAMS PA DANG, SHA RJEN BKRUS PA'I KHU BA 'DRA BA MTHUR
DU 'BYUNG BA RNAMS YIN NO, ,DE LA BKRU SMAN NI,

MDZE DANG, GZHANG 'BRUM DANG, SREN BU'I NAD DANG, ME DBAL DANG,
DREG DANG SKYA SBAB KYI NAD YOD PA RNAMS LA GTANG BAR BYA'O, ,ZAD
KYI NAD YOD PA DANG, RID BA DANG, BUD MED SGRUM MA RNAMS LA NI
BKRU SMAN BTANG DU MI RUNG NGO, ,SKYUG SMAN BTANG

BA LAS HA CANG MANG DU SKYUG CING 'CHAD DU MI BTUB PA LA NI, SMAN
PAS BKRU SMAN ZHIM ZHING YID GAR 'ONG BA LAS CHUNG ZAD TZAM BYIN
NA SKYUG PA 'CHAD PAR 'GYUR RO, ,BKRU SMAN BTANG BA LAS HA CANG
MANG DU 'KHRU ZHING 'CHAD DU MI BTUB PA LA NI SKYUG SMAN CUNG

ZAD BTAB NA 'CHAD PAR 'GYUR RO, ,BKRU SMAN HA CANG DRAGS PA NI,
SHUG PA DANG, BU SHEL TZE DANG, N'A GA GE SAR DANG, CAN DAN RNAMS
KYIS LUS BYUGS PA DANG, LUS BLUGS PA DANG BTUNG BA RNAMS BYA'O,
,SMAN SNAR BLUGS PA ZHES BYA BA NI,

@281B MAR DANG, TIL MAR RAM SMAN SNAR BLUGS PA YIN TE, DE YANG
MAR RAM TIL MAR NYI TSE SNAR BLUGS PA DANG, SMAN MAR RAM SMAN GYI
TIL MAR BLUGS SHING, BAD KAN DANG CHU SER SNA NAS DRANG BA DANG,
SNUM GYIS SNA'I NANG DU BSKU BA DANG, SMAN GYI

PHUR MA SNA SGOR BTZIR ZHING BLUGS PA DANG, SMAN GYI PHYE MA
LCE'I NANG DU BLUGS TE, SNAR BUD PA DANG, RNAM PA LNGA YOD PAR
SHES PAR BYA STE, SMAN SNAR BLUGS PA'I RNAM GRANGS DE DAG BTANG
BA'I THABS NI, NAD THANG BA'I NYIN PAR, ZAN MA ZOS PA'I SNGA ROL
DU

LAG PA GNYIS DRAG DU DRUD PA'I DROD KYIS, KHA SNA DANG, GDONG
THAMS CAD LEGS PAR MNYE ZHING BSROS LA, KHA SNA DANG MTSUL BA'I
DRI MA THAMS CAD DAG PAR BSAL NAS MGO SMAD DE GTANG BAR BYA'O,
,SMAN SNAR BLUGS PA'I CHO GA BYED PA DES MGO BKRU

BA DANG, KHRO BA DANG, NYAL PO DANG, NYIN PAR GNYID LOG PA LA
SOGS PA MI RUNG BA RNAMS SPANG BAR BYA'O, ,DE LA MAR DANG TIL MAR
SNAR BLUGS PA'I TSOD NI THIGS PA BRGYAD DAM, YAD NA MDZUB MO'I
TSIGS PA GNYIS PHAN CHAD LAN GCIG SMYUGS

PAL [?] CI CHAGS PA SNAR BLUGS SO, ,TSAD RNAM GCIG NI, SRANG
PHYED SNAR BLUGS PA YIN NO, ,TSAD RNAM GCIG NI NYAMS STOBS CHE
CHUNG LAS DPAGS TE THIGS PA BZHI 'AM DRUG GAM BRGYAD BLUGS PAR
BYA STE, TSAD KYI SNA GRANGS MANG PO BSTAN PA

'DI KUN KYANG NAD PA'I NYAMS STOBS CHE CHUNG DANG SBYAR ZHING
GTANG BAR BYA'O, ,SMAN MAR RAM, TIL MAR SNAR BLUGS SHING BAD KAN
DANG CHU SER SNA NAS DRANG BA NI NAM TSONG YAN CHAD KYI NAD RNAMS
LA BTANG BA YIN NO,, ,,DA NI SMAN MAR GYI 'JAM

RTZI DANG, BCUNG MAS BTANG BA'I CHO GA BSHAD NGE [*DE?], SMAN
MAS BTANG BA'I DPYAD NI, LCAGS DANG ZANGS LA SOGS PA GANG YANG
RUNG BA LAS BYAS PA'I GCE'U SRID SOR BCU GNYIS PA LA, GNAG GI
MJUG SNYING GI DBYIBS BZHIN DU BYIN GYIS PHRA ZHING ZLUM

@282A *, ,PAR BYAS LA, RTZA BA SBOMS PA NI THE BONG SHONG TZAM DU
BYA, THOR TO PHRA MO NI SRIN SHONG TZAM LA 'JAM POR BYAS TE, THOR
TO PHRA MO LOGS NAS SOR GSUM GYI TSU ROL DU PHANG LO TZAM ZHIG
GAGS BYAS LA, RTZA BA SPOM PO LOGS KYI KHAR YANG

SMAN BLUGS PA'I SNOD GNAG GI LGANG PA BZANG PO DAM POR GDAGS
SHING, LGANG PA MI 'BUD PA'I GAGS CI RAN PA KHA GNYIS SU BCAD LA
DE'I BAR DU LGANG PA'I KHA BCING BAR BYA'O, ,DE NAS SMAN BTANG
BA'I TSE SNGAR KHA ZAS ZOS NAS GLO G-YON PHYOGS KYIS

NYAL LA, RKANG PA G-YON PA NI BRKYANG, G-YAS PA NI BSKUMS TE,
GZHANG KHA DANG LCE'U SNUM GYIS BYUGS LA, SMAN SHU TI DANG, RGYAM
TSA'I PHYE MA MAR RAM TIL MAR DANG, CHU DANG LDAN PAR BSKOL LA,
MAR NYI TSE LUS PA BTZAGS PA'AM, SMAN GZHAN

YANG RUNG STE, TSAD SRANG GNYIS SAM, SRANG GSUM MAM, SRANG BZHI
MI NYID KYI NYAMS STOBS DANG SBYAR ZHING TSOD RAN PA DANG, DRON
POR MAS BTANG ZHING GCE'U 'I RTZE MO NANG DU BCUG LA, GAGS LA
THUG PAR BYAS TE, LAG PA G-YON PAS GCE'U'I

SKED PA NAS DAM DU BZUNG ZHING LGANG PA'I NANG DU RLUNG MA SONG
BAR BYAS TE, HA CANG MI DRAG MI NGAL BA DANG, BAR DU MI GDA' MI
BCAD CING, RGYUN CHAGS PAR LAN GCIG GIS RDZOGS PAR LAG PA G-YAS
PAS LGANG PA BTZIR LA RLUNG NANG DU MI 'GRO BAR BYA BA'I PHYIR

SMAN GYI LHAG MA CHUNG ZAD TZAM LUS PAR BYA'O, ,SMAN BTANG ZIN
NAS GAN RGYAL DU BSNYAL TE, RKANG LAG BZHI CHAR GYEN DU BTEG LA
LAN GSUM GYI BAR DU DRAG TU BRKYANG ZHING BSKUM PA BYAS NAS, KHA
SBUB TU ZLOG STE, BDAG NYID KYI RTING PAS RKUB TSOS LA

LAN GNYIS GSUM DU BRDABS LA, DE'I 'OG TU MI GZHAN GYIS RKANG PA'I
MTHIL DU KHU TSUR GYIS LAN GNYIS GSUM DU BRDEGS NAS, RO SMAD STOD
DE NYAL DU GZHUG GO ,SMAN MAR GYI CHO GA 'DI NI ZHAG LON GYI BAR
DU 'KHYIL TE PHYIR MA BYUNG YANG MI

@282B RUNG BAR 'GYUR RO, ,DE BAS KYANG YUN RING DU PHYIR 'BYUNG
DU MA BTUB NA, PHYI SA 'GAGS PA'I CHO GA SNGAR BSTAN PA BZHIN DU,
SMAN GYI RENG BU MAS GZHUG PA'AM, YANG NA BKRU SMAN 'JAM POS MYUR
DU DBYUNG ZHING SBYANG BAR BYA'O, ,JI STE PHYIR MA BYUNG YANG MI
BDE

BA'AM LCI BA'I BAG MED CING, THA MAL BAR 'DUG PA LA NI BKRU SMAN
LA SOGS PA BTANG MI DGOS TE, CHU BSKOL BA'I DRON PO 'THUNGS PAS
KYANG 'BYUNG BAR 'GYUR RO, ,DE LA MAR DANG PHYI SA 'DRES PAR
'BYUNG BA NI SMAN LEGS PA'I MTSAN MA YIN NO, ,PHYI

SA MA 'DRES PAR MAR NYI TSE 'BYUNG BA DANG LUS TSA BAR GYUR PA NI
SMAN MA LEGS PA'I MTSAN MA YIN NO, ,MAR NI MA BYUNG LA PHYI SA NI
THA MAL PAR BYUNG LA, LTO MI BDE BA'I BAG TU MA GYUR NA YANG ME'I
DROD CHE BAS SMAN KHONG DU ZHU BAR GYUR PA YIN TE MI RUNG BA MED
DO, ,

KHA ZAS NI SMAN BTANG NAS NAM BKRES PAR GYUR NA, GDOD YANG ZHING
'PHROD PA'I BAG LAS BZA'O, SMAN MAS BTANG NAS RING PO MA LON PAR
PHYIR BYUNG NA SMAN DON DU MA GYUR BA YIN TE, YANG NA CHO GA SNGA
MA BZHIN DU BZLAS TE GTANG BAR BYA'O, ,DE LA SMAN MAR

GYI 'JAM RTZI'I BCUD MAS BTANG BA DANG, BKRU SMAN DRAG PO MAS
BTANG BA GNYI GA YANG RLUNG NAD KYI BAG YOD PA LA GTONG BAR
BYA'O, ,ZAD BYED KYI NAD DANG, MDZE NAD DANG, GZHANG 'BRUM DANG,
SKYUG PA'I NAD DANG, GCIN SNYI BA'I NAD DANG, DMU RDZINGS YOD PA

LA SOGS PA LA NI GTANG DU MI RUNG NGO, ,BKRU SMAN DRAG PO MAS
BTANG BA'I CHO GA NI SNGAR ZHAG GNYIS GSUM GYI SNGA ROL DU SMAN
MAR GYI 'JAM RTZIMS BTANG LA BKRU SRAN DRAG PO NYID MAS BTANG
BA'I NYIN PAR NYI MA DRON PO LA SNGA DRO NAS LUS SNUM GYIS BYUG
CING MNYE BA DANG,

DUGS SNA TSOGS KYIS LUS SHIN TU DROS SHING SHA GROL BAR BYAS LA,
NANG PAR NAS KHA ZAS KYI BAG MI BZA' MI BTUNG BAR NYI MA PHYED
YOL TZAM NA SMAN MAS GTANG BAR BYA'O, ,DE LA BTANG BA'I THABS NI
GAN RKYAL DU BSNYAL LA SMAN MAR GYI BCUD MAS BTANG BA BZHIN DU

@283A *, ,GCE'U DANG LGANG PAR SBYAR NAS SMAN HA CANG MI TSA HA
CANG MI GRANG BAR DRON PAR BYAS TE LGANG PA LAG BAS BTZIR LA, HA
CANG MI DRAG MI NGAL BA DANG, BAR DU MI GDA' MI BCAD PAR RGYUN
CHAGS PAR LAN GCIG GIS RDZOGS PAR BTANG NGO, ,DRI

MA BYUNG BA'I SNOD DAM, KHUNG BU YANG SNGA NAS DRUNG DU BSNYEN
LA, SEMS GUD DU MI G-YENG BAR SMAN LTO NA 'DUG PA RNAMS 'BYUNG LA
THUG GO SNYAM DU BSAM PA GTAD PAR BYA'O, ,DE LA DBYUNG BA'I TSOD
NI, SMAN MAS BTANG NAS YI GE'I 'BRU SUM CU DRAG DAL RAN

TZAM DU BRJOD CING ZIN TZAM NA 'BYUNG BA'I RIGS TE, THA MAL PA
TZOG COG POR 'DUG LA DBYUNG BAR BYA'O, ,DE NAS NAD MA PHYIN TAM,
MA ZHAG PAR GYUR NA BSNAN BZOD DANG MI BZOD MI'I NYAMS STOBS LAS
DPAGS TE, BZOD PA 'DRA NA SNGA MA BZHIN DU

LAN GNYIS LAN GSUM GYI BAR DU BSNAN TE BKRUS NAS, DE'I 'OG TU CHU
DRON POS KHRUS BYAS LA, KHA ZAS SHA KHU DANG LDAN PA BZANG PO ZOS
NAS, DE'I RJES LA LUS RLUNG 'JUG PA LTA NA, DE'I MOD LA MAR GYI
'JAM RTZI'I BCUD MAS BTANG BA CHO GA

SNGAR BSHAD PA BZHIN DU BA'O, ,'PHRAL DU RLUNG 'JUG PA'I DOGS PA
MED NA, ZHAG GNYIS SAM GSUM GYIS BCAD DE, GDOD MAR GYI 'JAM
RTZI'I BCUD MAS BTANG NGO, ,BKRU SMAN DRAG PO KHONG DU BTANG BA
DES MA BYUNG NA, PHYI SA 'GAGS PA'I NAD DANG,

ZUG CING NAB DANG, LTO SPO BA LA SOGS PA'I NAD MANG POR 'GYUR TE,
NYEN CHE BAS NA DE LA NI, DU 'BYUNG RAN PA'I DUS LAS YOL MA THAG
TU 'JAM RTZI SNON PO MAS BTANG BA DANG, BKRU SMAN BTUNG BA DANG,
SKRAG PAR BYA BA LA SOGS PA'I CHO GA BYAS NA

BZANG NGO, ,BKRU SMAN DRAG PO MAS BTANG BA'I CHO GA 'DI NI PHAN
YON CHE ZHING NYEN YANG CHEBS NA GYA TSOM DU BTANG DU MI RUNG
STE, CHO GA DE LA MKHAS PA'I SMAN PA MANG PO TSOGS PAS LEGS PAR
DPYAD CING GTANG BAR BYA'O, ,DE LA BKRU SMAN DRAG PA MAS BTANG

@283B BA LA NI, SMAN GYI KHU BSRANG DRUG DANG, MAR RAM TIL MAR
CHA GCIG DANG, SMAN GYI PHYE MA SRANG GSUM DANG, RGYAM TSA DANG,
SBRANG RTZI CI RAN PA DANG, 'DI RNAMS NI SPYI'I CHO GA YIN TE,
GZHI 'DI RNAMS KYI STENG DU, RLUNG DANG, MKHRIS PA DANG, BAD

KAN GANG GI SMAN DU BTANG BA LAS, DE DAG SO SO'I SMAN 'OG NAS
'GYUNG BA BZHIN DU BSNAN TE, SKAM GSHER SPYIR SRANG NYI SHU RTZA
BZHI BYUNG BAR GRANGS BKANG ZHING CHO GA 'OG NAS RGYAS PAR 'BYUNG
BA BZHIN DU SBYAR RO, ,DE LA RLUNG NAD BSAL BA'I BKRU SMAN DRAG
PO

MAS BTANG BA NI, RLUNG SEL BA'I SMAN GANG YIN PA RNAMS BSKOL BA'I
KHU BA DANG, SHING NYE RONG GI PHYE MA DANG, RGYAM TSA BRO BA
TZAM DANG, RTZABS SKYUR PO RNAMS LHAN CIG TU SBYAR TE DRON POR
BTANG NGO, ,RGYA SHUG LA SOGS PA'I SDE TSAN DANG, RTZA BA BCU
DANG,

RGYA SRAN DANG, LA PHUG SKAM PO RNAMS LAS SNA RE RE YANG SRANG
GNYIS GNYIS LHAN CIG TU CHU PHUL GANG LA SRANG BRGYAD DU BRTZIS
PA CHU PHUL DRUG CU RTZA BZHI'I NANG DU BSKOL TE, CHU'I BRGYAD
CHA GCIG LUS PA BTZAGS PA DANG, SHU DAG DANG, AU PA KUNYDZI KA
DANG,

PI PI LING DANG, SHU TI DANG, RGYAM TSA DANG, GLA SGANG RNAMS KYI
PHYE MA SBRANG RTZI DANG, RTZABS SKYUR PO DANG BA GCIN RNAMS
SBYAR BA'I BKRU SMAN DRAG PO MAS BTANG BA YANG RLUNG NAD SEL BAR
BYED DO, ,MKHRIS PA BSAL BA'I BKRU SMAN DRAG PO MAS BTANG BA'I
SMAN

NI; SHING N+YA GRO DHA LA SOGS PA'I SDE TSAN BSKOL BA'I KHU BA
DANG, BU TSANG RTO LA SOGS PA'I SDE TSAN BTAGS PA'I PHYE MA DANG,
MAR DANG, 'O MA DANG, KHA RA RNAMS SBYAR BA BTANG NA MKHRIS PA
SEL TO, ,BAD KAN SEL BA'I BKRU SMAN DRAG PO MAS BTANG BA'I SMAN
NI,

DONG GA LA SOGS PA'I SDE TSAN BSKOL BA'I KHU BA DANG, PI PI LING
LA SOGS PA'I SDE TSAN BTAGS PA'I PHYE MA DANG, BA GCIN DANG
SBRANG RTZI RNAMS SBYAR TE BTANG NA BAD KAN SEL TO, ,BU TZE SHEL
DANG, GLA SGANG DANG, PU SHEL TZE DANG, BTZOD DANG,

@284A *, ,BA LA DANG, RA SNA DANG, BU NA RNA BA DANG, BRA HA T'I
DANG, SLE TRES DANG, SA LA BARnO DANG, PRIshnA BARnI DANG, DONG
KA DANG, BA RU RA DANG, GZE MA DANG, PO SON CHA RNAMS LAS SRANG
RE RE LHAN CIG TU CHU PHUL DRUG CU RTZA BZHI'I NANG DU

BSKOL TE KHU BA BRGYAD CHA GCIG LUS PA BTZAGS LA, 'O MA PHUL
BRGYAD DANG BSKOL TE, 'O MA NYI TSE LUS PA'I NANG DU, GANDHA PRI
YAm KU DANG, SHING MNGAR DANG, SHA TI DANG, DUG MO NYUNG GI SHUN
LPAGS DANG, BA RU RA RNAMS KYI PHYE MA ZHO GNYIS GNYIS DANG,
RGYAM

TSA DANG, MAR DANG, SBRANG RTZI DANG, SROG CHAGS SKAMS NA GNAS
PA'I SHA KHU RNAMS CI RAN PA DANG, 'DI RNAMS SBYAR BA'I BKRU SMAN
DRAG PO MAS BTANG BA 'DI NI RLUNG DANG MKHRIS PA SEL BA YIN TE,
RO TZA BAR BYED CING ME DROD SHIN TU BSKYED PA DANG NA BA DANG,
SKRAN

DANG, GLO RDOL BA DANG, GCONG CHEN PO ZA BYED KYI NAD DANG, GCIN
'GAG PA DANG, PHYI SA 'GAGS PA RNAMS KYANG SEL TO, ,SBRANG RTZI
DANG, TIL MAR CHA BSNYAMS LA DE GNYIS BSDOMS PA'I TSAD KYI KRU
TRUG TRES BSKOL BA'I KHU BA DANG, SHU TI'I PHYE MA

SRANG GCIG DANG, RGYAM TSA ZHO GNYIS 'DI RNAMS SBYAR BA'I BKRU
SMAN DRAG PO MAS BTANG BA 'DI NI CHO GA BSRUNG MI DGOS TE RO TZA
BAR BYA BA DANG, ME'I DROD BSKYED PA DANG, SHA SKYE BAR BYA BA
DANG, PHYI SA 'GAG PA DANG, SRIN BU DANG, SKRAN RNAMS BSAL

BA LA DGE BA YIN TE, GNOD PA'I NYEN DU MI 'GYUR RO, ,SBRANG RTZI
DANG, MAR DANG, 'O MA DANG, TIL MAR RNAMS LAS SRANG GNYIS GNYIS
DANG, SPA MA'I 'BRAS BU DANG, RGYAM TSA ZHO GNYIS GNYIS TE 'DI
RNAMS SBYAR BA'I BKRU SMAN DRAG PO MAS BTANG BA NI

BRTAG PAR BYED PA'I MCHOG YIN TE, DE LA MAR GYI 'JAM RTZI'I BCUD
MAS BTANG BA'I TSAD NI SPYIR SRANG GSUM DU BYA'O, ,BKRU SMAN DRAG
PO MAS BTANG BA'I TSAD NI DE'I BRGYAD DU BYA'O, ,TSOS PAR BYED
PA'I SMAN DANG, BKRU SMAN GNYIS LA NI SMAN GYI PHYE MA SRANG

@284B RE RE BTANG NGO, ,YANG NYAMS STOBS KYIS JI TZAM NUS PA DANG
SBYAR RO, ,JI LTAR SHING GI RTZA BA CHUS BRAN NA, LO MA SNGO
ZHING SNUM PA SKYE BA DE BZHIN DU MI LA YANG MAR GYI 'JAM RTZI'I
BCUD MAS BTANG BA DANG, BKRU SMAN DRAG PO MAS BTANG BA'I CHO GA
'DI DAG LTAR

BTANG NA MDOG SNUM ZHING NYAMS STOBS DANG LDAN PAR 'GYUR RO, ,LAS
RNAM LNGA'I LE'U STE SUM CU PA RDZOGS SO,, ,,DA NI CHO GA'I LE'U
BSHAD PAR BYA'O, ,SGOG SKYA LA NI RO RNAM PA DRUG LAS, SKYUR BA
MA GTOGS PAR MANG RA BA DANG, KHA BA

DANG, TSA BA DANG, BSKA BA DANG, LAN TSVA'I RO 'DI LNGA YANG YOD
DE, DE NI TSIM PA MED PAR BYED PA YIN NO, ,DE SMAN GZHAN DANG
SBYAR NA NAD GZHI GSUM CHAR YANG SEL TO, ,DE LA MI MI NA BA NYAMS
STOBS SKYE BAR 'DOD PAS NI, DPYID ZLA 'BRING PO'I NGO LA

BZA' BAR BYA'O, ,NAD YOD PA LA NI DUS KUN YANG BZA' BAR BYA'O,
,SGOG SKYA NAR SON CING RDO GU GRUNG BOR GYUR LA, SKYON MED CING
YON TAN DANG LDAN PA DE NYID KYI KHU BA CHO GA BSRUNG BZHIN DU,
GZAR ZHING ZHO GNYIS GNYIS KYIS BSKYED DE BTUNG BAR BYA'O, ,

DE LA SRANG GNYIS SAM BZHI 'AM, DRUG GI BAR DU RAB 'BRING THA
MA'I TSAD LAS NYAMS STOBS DANG SBYAR ZHING BTANG BAR BSHAD DO,
,DE LA RLUNG DANG BAD KAN GNYIS LA NI, SMAN PAS RTZABS SKYUR PO
DANG, TSVA DANG CHANG LA SOGS PAS DBUL, MKHRIS

PA LA NI 'O MA 'AM, KHU BA MNGAR PO RNAMS KYIS DBUL LO, ,KHA ZAS
NI GRO LAS BYAS PA'I BAG ,SKAM SA NA GNAS PA'I BYA SHA GANG YIN
PA RNAMS KYI SHA KHU DANG LDAN PAR ZA ZHING, KHRO BA DANG, NYAL
PO DANG, MYA NGAN LA SOGS PA DANG, SMAN

DANG, KHA ZAS MI 'JU BA RNAMS SPANG BAR BYA'O, ,DE'I CHO GA NI
NAD LAS DPAG CING, ZHAG BDUN NAM BDUN GNYIS SAM, ZHAG BDUN GSUM
GYI BAR DU TSAD RAB 'BRING RNAM PA GSUM DU SHES PAR BYA'O, ,DE LA
SGOG SKYA'I KHU BA MAR DANG SBYAR BA NI

@285A *, ,MKHRIS PA SEL TO, ,TIL MAR DANG SBYAR BA NI BAD KAN
DANG RLUNG SEL TO, ,TSIL LAM RKANG DANG SBYAR BA NI GLO BRDOL
BA'AM ZAD BYED KYI NAD LAS BRTA BAR BYED DO, ,SGOG SKYA ZHIB TU
BRDUNGS LA 'O MA DANG BSKOL TE KHAR DANG SBYAR BA 'THUNG

ZHING, SMAN ZHU BA'I 'OG TU KHA ZAS 'O MA 'AM SHA KHU DANG LDAN
PAR ZOS NA, KHRAG LUD PAS NYAM THAG PA DANG, ZAD BYED KYI NAD
DANG, RLUNG NAD DANG, DBUGS MI BDE BA DANG, [?] BYED DANG, BRJED
BYED RNAMS SEL ZHING CHAG GRUGS BYUNG BA DANG, ZUG

CING NA BA DANG, SRIN BU'I NAD DANG, KHU BA ZAD PA DANG, MO GSHAM
RNAMS LA BZANG NGO, ,GZHANG 'BRUM CAN DANG, TSAD PA BE'U SNABS SU
'BYUNG BAS NYAM THAG PA DANG, 'BRAS KYI PHRENG BA YOD PA DANG,
LUS SHIN TU RID PA DANG, BUD MED SBRUM PA DANG,

BUD MED BU NU BZHIN PA RNAMS KYIS NI BTUNG BAR MI BYA'O, ,KUN
DONG NI SGOG SKYA LAS CHUNG ZAD TZAM GYIS MTHU CHUNG STE DE YANG
CHO GA BZHIN DU BZA' BAR BYA'O, ,RLUNG NAD TZAM LA NI, AE RAndA'I
MAR CHANG DANG, RTZABS SKYUR PO DANG, RTZA PA LNGA PA BSKOL BA'I
KHU BA

DANG, SROG CHAGS SKAMS NA GNAS PA'I SHA KHU RNAMS LAS GANG YANG
RUNG BA DANG SBYAR TE, BSROS LA NYAMS STOBS DANG SBYAR ZHING TSOD
RAN PAR BTUNG BAR BYA'O, ,AE RAndA'I MAR 'BRAS BU GSUM BSKOL BA'I
KHU BA DANG SBYAR TE BTANG NA, BAD KAN DANG MKHRIS

PA SEL TO, ,RTZA BA BCU PA BSKOL BA'I KHU BA DANG SBYAR TE BTANG
NA RLUNG DANG MKHRIS PA LAS GYUR PA'I NAD SEL TO, ,RA'I 'O MA
'AM, RGUN CHANG GANG YANG RUNG BA DANG SBYAR TE 'THUNGS NA GCIN
SRI BA DANG RDE'US 'GAGS PA SEL TO, ,'O MA DANG SBYAR NA RLUNG
SKRAN

SEL TO, ,MIG SER DANG, SKYA RBAB DANG, TSAD PAR 'KHRU BA DANG,
SKYUGS PA DANG, MDZE DANG, RIMS DANG, BAD KAN NYI TSE DANG, KHRAG
LUD PA NYI TSE BA RNAMS KYIS NI BTUNG BAR MI BYA'O, ,GO BYI'I CHO
GA NI GO BYI'I 'BRAS BU LNGA CHO GA BZHIN DU

@285B BA'I GCIN GYI NANG DU BSKOL TE BZHI CHA LUS NAS MNYES LA
TSIG MA BOR BA'I KHU BA GRANG MO MCHU DANG RKAN MAR GYIS BSKUS TE
BTUNG ZHING THABS DE LTAR NYIN GCIG BZHIN DU GO BYI'I 'BRAS BU
LNGA LNGAS BSKYED, GO BYI'I 'BRAS BU BDUN CU LA THUG GI BAR DU
SNGA MA

BZHIN DU BTUNG, DE NAS NYIN RE BZHIN LNGA LNGAS PHRI STE, 'BRUM
BU LNGA LA THUG NAS SLAR YANG DE BZHIN DU BSKYED CING DBRI'O,
,SMAN 'THUNGS PA ZHU BAR GYUR PA'I 'OG TU KHA ZAS NI 'BRAS CHAN
GRANG MO MAR DANG 'O MA BSKOL TE BSGRANGS PA DANG LDAN PAR BZA'
BYA STE,

SMAN BCUD KYI LEN GYI CHO GA 'DIS NI YID GZHUNGS PAR BYED CING,
GNYER MA DANG SKRA DKAR MED PAR BYED LA, MDZE DANG, GZHANG 'BRUM
DANG, KHRAG TSAD DANG SRIN BU'I NYES PA RNAMS SEL TO, ,KHU CHU LA
NAD YOD PAR GYUR PA YANG SBYONG BAR BYED DO, ,GO BYI'I

MAR NYAMS STOBS DANG SBYAR ZHING, ZLA BA GCIG GI BAR DU RAN PAR
'THUNGS NA NAD KYI GNOD PA THAMS CAD LAS THAR TE, LUS BRTAN POR
LO BRGYA'I BAR DU 'TSO BAR 'GYUR RO, ,ME DANG NYI MA 'DE BA DANG,
NYIN PAR GNYID LOG PA DANG, 'BRU MAR DANG, KHA

ZAS LCI BA RNAMS NI SPANG BAR BYA'O, ,SMAN GYI MJUG BCAD NAS
KYANG JI SRID KYI BAR DU SMAN BTANG BA'I DUS KYI NYIS 'GYUR GYI
BAR DU CHO GA BSRUNG BAR BYA'O, ,MKHRIS PA SHAS CHE BA'I MI LA
NI, SMAN 'DI BYED PA'I TSE KHAR 'BRUM PA 'BYUNG BA DANG, LUS
SKRANGS PA

DANG, RIMS LA SOGS PAS 'DEBS PAR 'GYUR TE, DE LA NI SMAN BSIL
BA'I LDE GU'AM KHU BA GRANG MOS LUS BYUG PA DANG, STENG DU BLUGS
PA DANG BTUNG BA RNAMS BYA'O, ,PI PI LING BSKYED PA'I CHO GA NI,
'O MA BSKOL TE PHYED DU NAS PHYUNG BA'I NANG DU, PI

PI LING 'BRUM BU LNGA BTAGS TE BTUNG ZHING, DE LTAR ZHAG BCU'I
BAR DU NYIN RE ZHING PI PI LING 'BRUM BU LNGA LNGAS BSKYED DE
BTUNG BAR BYA'O, ,DE NAS NYIN RE ZHING PI PI LING LNGA LNGAS PHRI
STE, ,PI PI LING 'BRUM LNGA LA THUG NAS, YANG SNGA MA BZHIN DU
BSKYED CING PHRI LA

@286A *, ,KHA ZAS 'O MA DANG LDAN PAR BZA' ZHING CHO GAS BSRUNGS
NA, DREG DANG, SKYA RBAB DANG, SKRAN DANG, GZHANG 'BRUM DANG,
DBUGS MI BDE BA DANG, SKRANGS PA DANG, DMU RDZINGS RNAMS SEL
ZHING RIMS LDANG DUB KYIS DUS MI 'DRA BA MED PAR

BYED DO, ,RO TZA BAR 'GYUR RO, ,BRAG ZHUN GSER DANG LCAGS LA SOGS
PA LAS 'BYUNG STE, DE DAG NI MTHU DANG LDAN ZHING, DE DAG GI MDOG
DANG 'DRA LA, BA GCIN GYI DRI BRO BA DANG, SNUM ZHING LCI LA RDO
MED PA BZANG STE, NGES CHU CHUS BKRUS BA DANG, BA

GCIN GYI NANG DU MNYE BAS CHOG BZHIN DU BTUL NAS, DE'I PHYE MAS
NAD GZHI GSUM GANG GI SMAN DU BTANG BA DE'I SMAN GYI SDE TSAN
BSKOL BA'I KHU BAS LAN MANG DU BSGO ZHING BSKAMS LA, NAD GZHI
GANG GI SMAN DU BTANG BA DE'I SMAN GYI SDE TSAN BSKOL BA'I KHU BA

DANG SBYAR TE 'THUNGS NA NAD DO COG SEL TO, ,CHO GA DE BZHIN DU
DRUB MAR CHANG GI PHYE MA YANG SMAN BSKOL BA'I KHU BAS BSGO ZHING
SBYAR TE 'THUNGS NA NAD DO COG SEL TO, ,SMAN 'DI GNYIS KYI CHO GA
BYED PAS THI BA'I SHA DANG, RGYA SRAN BZA' BAR MI BYA'O, ,AA RU
RA'I

CHO GA NI, AA RU RA'I PHYE MA RGYAM TSA DANG SBYAR NA RLUNG SEL
TO, ,MAR DANG SBYAR NA MKHRIS PA SEL TO, ,BCA' SGA DANG SBYAR NA
BAD KAN SEL TO, ,BU RAM DANG SBYAR NA NAD DO COG SEL TO, ,SKYU RU
RA'I CHO GA NI, SKYU RU RA'I KHU BA PHUL GANG LA SRANG BRGYAD DU
BRTZIS PA'I

PHUL BCU DRUG BTZAGS LA, BUM PA SBRANG RTZIS BSKUS PA'I NANG DU
BLUGS TE KHA BCAD NAS YUN RING DU BZHAG LA, DGUN NAM, DGUN SMAD
DAM DBYAR BTUNG BAR BYA STE, SKYER KHAndA DANG, 'O MAR SBYAR NA
KHRAG LUD PA GYEN DU 'BYUNG BA DANG MKHRIS PA SEL TO, ,KHA RA

DANG SBYAR NA SKYA RBAB KYI NAD SEL CING, MO MTSAN GYI KHRAG MI
CHOD PA CHOD PAR BYED DO, ,SBRANG RTZIR SBYAR NA BAD KAN GYI NAD
SEL TO, ,TSA BA GSUM DANG SBYANG NA DROD CHUNG BA LAS DROD SKYED
PAR BYED DO, ,SMAN SO MA R'A DZA DANG SBYAR NA MDZE NAD SEL TO,
,DUG

@286B MO NYUNG GI SHUN LBAGS DANG SBYAR NA GZHANG 'BRUM SEL TO,
,'DI LTAR BDAG GIS TSE'I RIG BYED KYI RGYA MTSO DRANG SRONG
GZHUNG LA SKYES KYI BU DANG, DRANG SRONG RGYUN SHES KYI BU LA
SOGS PA'I GZHUNG RNAMS BLTAS NAS, GSO BA'I DPYAD KYI ZER TZAM GYI
RGYUD LE'U SUM CU

RTZA GCIG PO 'DI RNAMS RIM BZHIN PHAB CING SBYAR BA NI, PHO BO
LHA BSRUNGS SKYA RBAB KYI NAD KYIS BTAB PAS BYED DU BCUG NAS,
DE'I PHYER SMAN DPYAD 'DI NYI MAS BSRUNGS PAS BYAS SO, ,CHO GA'I
LE'U STE SUM CU RTZA GCIG PA'O,, ,,SMAN DPYAD GCES

PA GRUB PA ZHES BYA BA, NUB PHYOGS PA RTA MKHAN BGROD DKAS
BSRUNGS BA'I BU NYI MAS BSRUNGS PAS BYAS PA RDZOGS SO, ,RGYA GAR
GYI MKHAN PO DZI NA MI TRA DANG, AA TI RGYA WARMA DANG, LO TZ'A
BA BANDE TZANDRAS BSGYUR TE GTAN LA PHAB PA'O, ,BDAG GIS

RIG MCHOG GCES GRUB 'DI BRIS PAS, ,RLUNG MKHRIS BAD KAN NAD GZHI
DUG GSUM DANG, ,'PHRAL GYI RKYEN GYUR NYON MONGS GSUM BRGYAD
KYIS, ,MNAR MED SEMS CAN MTHA' YAS THAMS CAD KUN, ,SMAN RNAMS
BDUD RTZIR GYUR NAS NYAM THAG

PA'I, ,RLUNG MKHRIS DUG GSUM LA SOGS GTAN SPANGS TE, ,SA RAB
BGROD DKA' LAM GYI NYES BSAL NAS, ,G-YUNG DRUNG BLA MED CHEN PO
MYUR THOB SHOG, ,, 