@319A #, ,RGYA GAR SKAD DU, KU LA PRA nI DH'A NA N'A MA, BOD SKAD DU,
RIGS KYI SMON LAM ZHES BYA BA, 'PHAGS MA SGROL MA LA PHYAG 'TSAL
LO, ,BDAG NI 'CHI BA'I DUS KYI TSE, ,DBANG

PO GSAL BAR 'CHI BA DANG, ,GNAD GCOD SDUG BSNGAL MED PA DANG,
,SRID PA BAR MA DO RU YANG, ,RANG BYUNG YE SHES RTOGS PAR SHOG
,RANG BYUNG YE SHES RTOGS NAS KYANG, ,GAR SKYE RANG DBANG YOD PAR
SHOG ,GANG DER SKYES PA'I SA DER YANG, ,NYON MONGS MTHA' DAG

CHUNG BA YI, ,CHOS LDAN RIGS SU SKYE BAR SHOG ,CHOS LDAN RIGS SU
SKYES GNAS KYANG, ,CHOS LDAN GROGS DANG PHRAD PAR SHOG ,CHOS LDAN
GROGS DANG PHRAD NAS KYANG, ,GTZO BO DKON MCHOG MCHOD PA DANG,
,SDOM PA GSUM LA GNAS PAR SHOG ,SDOM PA GSUM LA

GNAS NAS KYANG, ,STONG NYID DAM PA BSGOM PA DANG, ,THOS PA'I CHOS
RNAMS DRAN PAR SHOG ,THOS PA'I CHOS RNAMS DRAN NAS KYANG, ,RANG
DON GTZO BOR MI BYED CING, ,'KHOR BA'I SEMS CAN THAMS CAD KYI,
,SDUG BSNGAL BDAG LA SMIN PAR SHOG ,SDUG

@319B BSNGAL BDAG LA SMIN NAS KYANG, ,LUS NGAG SEMS LA MI GNOD
CING, ,MTSAN MA'I SPYOD PAS MI G-YEL BA'I, ,GZHAN DON DMIGS PA'I
SEMS KYIS SU, ,GZHAN DON THAMS CAD BYED PAR SHOG ,GZHAN DON THAMS
CAD MTHAR PHYIN

NAS, ,YE SHES LNGA DANG LDAN PA YI, ,SKU GSUM LHUN GYIS GRUB PAR
SHOG ,RIGS KYI SMON LAM ZHES BYA BA, SLOB DPON MKHAS PA CHEN PO
DPAL MAR ME MDZAD YE SHES KYI ZHAL SNGA NAS MDZAD PA RDZOGS SO,,