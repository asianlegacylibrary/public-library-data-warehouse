@38A #, ,RGYA GAR SKAD
DU, ,BO DHI TZITTA BI BA RA nA N'A MA, BOD SKAD DU, BYANG CHUB
SEMS KYI 'GREL

PA ZHES BYA BA, DPAL RDO RJE SEMS DPA' LA PHYAG 'TSAL LO, ,DNGOS
PO THAMS CAD DANG BRAL BA, ,PHUNG PO KHAMS DANG SKYE MCHED KYI,
,GZUNG DANG 'DZIN PA RNAM SPANGS PA, ,CHOS BDAG MED PA MNYAM NYID
PAS, ,RANG SEMS GDOD NAS MA SKYES PA, ,STONG PA NYID KYI RANG
BZHIN NO, ,ZHES

BYA BA 'BYUNG NGO, ,SANGS RGYAS BCOM LDAN 'DAS RNAMS DANG, BYANG
CHUB SEMS DPA' CHEN PO DE RNAMS KYIS JI LTAR BYANG CHUB CHEN POR
THUGS BSKYED PA DE BZHIN DU, BDAG GIS KYANG SEMS CAN MA BSGRAL BA
RNAMS BSGRAL BA DANG, MA GROL BA RNAMS DGROL BA DANG, DBUGS MA
PHYUNG BA RNAMS

@38B DBUGS DBYUNG BA DANG, ,YONGS SU MYA NGAN LAS MA 'DAS PA
RNAMS YONGS SU MYA NGAN LAS BZLA BA'I PHYIR DUS 'DI NAS BZUNG NAS
SNYING PO BYANG CHUB LA MCHIS KYI BAR DU BYANG CHUB CHEN POR SEMS
BSKYED PAR BGYI'O, ,BYANG CHUB SEMS DPA' GSANG SNGAGS KYI SGOR
SPYAD PA SPYOD PA RNAMS

KYIS DE LTAR KUN RDZOB KYI RNAM PAS BYANG CHUB KYI SEMS SMON PA'I
RANG BZHIN CAN BSKYED NAS, DON DAM PA'I BYANG CHUB KYI SEMS BSGOM
PA'I STOBS KYIS BSKYED PAR BYA BA YIN PAS DE'I PHYIR DE'I RANG
BZHIN BSHAD PAR BYA'O, ,BYANG CHUB SEMS KYI BDAG NYID DNGOS,
,DPAL LDAN RDO RJE RNAMS

BTUD DE, ,BYANG CHUB SEMS KYI BSGOM PA NI, ,SRID PA 'JIG RTEN
BDAG GIS BSHAD, ,SANGS RGYAS RNAMS KYI BYANG CHUB SEMS, ,BDAG
DANG PHUNG SOGS RNAM RIG GI, ,RTOG PA RNAMS KYIS MA BSGRIBS PA,
,RTAG TU STONG NYID MTSAN NYID BZHED, ,SNYING RJES BRLAN PA'I
SEMS KYIS NI, ,

'BAD PAS BSGOM PAR BYA BA YIN, ,THUGS RJE'I BDAG NYID SANGS RGYAS
KYI, ,BYANG CHUB SEMS 'DI RTAG TU BSGOM, ,MU STEGS CAN GYIS GANG
BRTAGS PA, ,BDAG DE RIGS PAS RNAM DPYAD NA, ,PHUNG RNAMS KUN GYI
NANG RNAMS NI, ,GANG ZHIG GNAS KYANG RNYED MA YIN, ,PHUNG RNAMS

YOD KYI DE RTAG MIN, ,DE YANG BDAG GI NGO BO MIN, ,GANG YANG RTAG
DANG MI RTAG GNYIS, ,RTEN DANG BRTEN PA'I DANGS PO MED, ,BDAG CES
BYA STE YOD MIN NA, ,BYED PO ZHES BYA GA LA RTAG ,CHOS CAN YOD NA
CHOS RNAMS LA, ,'JIG RTEN NA NI SPYOD PA 'JUG ,GANG PHYIR RTAG PA
DON BYED PA,,

RIM DANG CIG CAR GYIS MIN PA, ,DE PHYIR PHYI ROL NANG DU NI,
,RTAG PA'I DNGOS DE MED PA NYID, ,GAL TE NUS NA CI STE LTOS, ,DE
NI CIG CAR DNGOS 'BYIN 'GYUR, ,GANG ZHIG DNGOS GZHAN LA LTOS LA,
,DE NI RTAG DANG NUS LDAN MIN, ,GAL TE DNGOS NA RTAG MIN TE,
,DNGOS RNAMS

RTAG TU SKAD CIG PHYIR, ,GANG PHYIR MI RTAG DNGOS PO LA, ,BYED PA
PO NYID BKAG PA MED, ,BDAG SOGS BRAL BA'I 'JIG RTEN 'DI, ,PHUNG
PO KHAMS DANG SKYE MCHED DANG, ,GZUNG 'DZIN BLO YIS 'JOMS PAR
'GYUR, ,PHAN PAR BZHED PA RNAMS KYIS NI, ,GZUGS DANG TSOR BA 'DU

@39A *, ,SHES DANG, ,'DU BYED RNAM SHES PHUNG PO LNGA, ,DE LTAR
NYAN THOS RNAMS LA GSUNGS, ,RKANG GNYIS MCHOG GIS RTAG TU YANG,
,GZUGS NI DBU BA RDOS 'DRAR SNANG, ,TSOR BA CHU YI CHU BUR 'DRA,
,'DU SHES SMIG RGYU DANG MTSUNGS SHING, ,'DU BYED CHU SHING

DANG 'DRA LA, ,RNAM SHES SGYU MA LTA BU ZHES, ,PHUNG PO BSTAN PA
'DI LTA BU, ,BYANG CHUB SEMS DPA' RNAMS LA GSUNGS, ,'BYUNG CHEN
BZHI YI RANG BZHIN CAN, ,GZUGS KYI PHUNG POR RAB TU BSHAD, ,LHAG
MA GZUGS MED NYID DU NI, ,MED NA MI 'BYUNG PHYIR NA 'GRUB, ,DE
DAG RNAMS

KYI MIG GZUGS SOGS, ,KHAMS RNAMS BSHAD PA DE DAG NYID, ,SKYE
MCHED DAG NI GZUNG BA DANG, ,'DZIN PAR YANG NI SHES PAR BYA,
,GZUGS RDUL DBANG SHES SKYED MIN TE, ,DE NI DBANG PO LAS 'DAS
YIN, ,'DUS PAS DE RNAMS SKYED BYED NA, ,TSOGS PA DE YANG MI 'DOD
DO, ,

PHYOGS KYI DBYE BAS PHYE BA YIS, ,RDUL PHRAN LA YANG DBYE BA
MTHONG, ,GANG LA CHA SHAS KYIS BRTAGS PA, ,DER NI RDUL PHRAN JI
LTAR 'THAD, ,PHYI ROL DON NI RNAM GCIG LA, ,THA DAD SHES PA 'JUG
PAR 'GYUR, ,YID 'ONG GZUGS NI GANG YIN PA, ,DE NYID GZHAN LA
GZHAN DU 'GYUR,,

BUD MED GZUGS NI GCIG PU LA, ,RO DANG 'DOD BYA BZA' BA LA, ,KUN
RGYU CHAGS CAN KHYI RNAMS BZHIN, ,RNAM PAR RTOG PA GSUM YIN NO,
,DON MTSUNGS PA YIS DON BYED PA, ,RMI LAM GNOD PA BZHIN MIN NAM,
,RMI LAM SAD PA'I GNAS SKABS LA, ,DON BYED PA LA KHYAD PAR MED,,

GZUNG DANG 'DZIN PA'I NGO BO YIS, ,RNAM SHES SNANG BA GANG YIN
PA, ,RNAM SHES LAS NI THA DAD BAR, ,PHYI ROL DON NI 'GA' YANG
MED, ,DE PHYIR DNGOS PO'I NGO BOR NI, ,PHYI DON RNAM PA KUN DU
MED, ,RNAM SHES SO SOR SNANG BA 'DI, ,GZUGS KYI RNAM PAR SNANG
BAR 'GYUR, ,JI LTAR SKYE

BO SEMS RMONGS PAS, ,SGYU MA SMIG RGYU DRI ZA YI, ,GRONG KHYER LA
SOGS MTHONG BA LTAR, ,DE BZHIN GZUGS SOGS SNANG BA YIN, ,BDAG TU
'DZIN PA BZLOG PA'I PHYIR, ,PHUR PO KHAMS SOGS BSTAN PA YIN,
,SEMS TZAM PO LA GNAS NAS NI, ,SKAL CHEN RNAMS KYIS DE YANG

@39B SPANGS, ,RNAM PAR SHES PAR SMRA BA LA, ,SNA TSOGS 'DI NI
SEMS SU GRUB, ,RNAM SHES RANG BZHIN GANG ZHE NA, ,DA NI DE NYID
BSHAD BYA STE, ,'DI DAG THAMS CAD SEMS TZAM ZHES, ,THUB PAS BSTAN
PA GANG MDZAD DE, ,BYIS PA RNAMS KYIS SKRAG PA NI, ,SPANG BA'I
PHYIR YIN DE NYID MIN,,

KUN BRTAGS DANG NI GZHAN DBANG DANG, ,YONGS SU GRUB PA 'DI NYID
NI, ,STONG NYID BDAG NYID GCIG PU YI, ,NGO BO SEMS LA BRTAG PA
YIN, ,THEG CHEN DGA' BA'I BDAG NYID LA, ,CHOS LA BDAG MED MNYAM
PA NYID, ,SEMS NI GDOD NAS MA SKYES TE, ,SANGS RGYAS KYIS NI

MDOR BSDUS GSUNGS, ,RNAL 'BYOR SPYOD PA PA RNAMS KYIS, ,RANG GI
SEMS KYI DBANG BYAS TE, ,GNAS YONGS GYUR NAS DAG PA'I SEMS, ,SO
SO RANG RIG SPYOD YUL BRJOD, ,'DAS PA GANG YIN DE NI MED, ,MA
'ONGS PA NI THOB PA MIN, ,GNAS PHYIR GNAS NI YONGS GYUR

BA; ,DA LTA BA LA GA LA YOD, ,DE JI LTAR DE LTAR SNANG MIN, ,JI
LTAR SNANG DE DE LTAR MIN, ,RNAM SHES BDAG MED NGO BO STE, ,RTEN
GZHAN RNAM PAR SHES PA MED, ,JI LTAR KHAB LEN DANG NYE BAS,
,LCAGS NI MYUR DU YONGS SU 'KHOR, ,DE LA SEMS NI YOD MIN TE,
,SEMS

DANG LDAN ZHING SNANG BAR 'GYUR, ,DE BZHIN KUN GZHI'I RNAM SHES
NI, ,BDEN MIN BDEN PA BZHIN DU NI, ,GANG TSE 'GRO 'ONG G-YO BAR
'GYUR, ,DE TSE SRID PA 'DZIN PAR BYED, ,JI LTAR RGYA MTSO DANG NI
SHING, ,SEMS NI MED KYANG G-YO BAR 'GYUR, ,DE BZHIN KUN GZHI'I
RNAM SHES NI,,

LUS BRTAN NAS NI G-YO BA YIN, ,LUS MED NA NI RNAM PAR SHES, ,YOD
PA MIN ZHES YONGS RTOG NA, ,DE YI SO SO RANG RIG NYID, ,CI 'DRA
ZHES KYANG BRJOD PAR GYIS, ,SO SO RANG RIG NYID BRJOD PAS, ,DE NI
DNGOS PO NYID DU BRJOD, ,'DI DE YIN ZHES BRJOD PA NI, ,NUS MIN

ZHES KYANG BRJOD PA YIN, ,RANG LA NGES BZHIN GZHAN DAG LA, ,NGES
PA BSKYED PAR BYA BA'I PHYIR, ,RTAG TU 'KHRUL PA MED PAR NI,
,MKHAS RNAMS RAB TU 'JUG PA YIN, ,SHES PAS SHES BYA RTOGS PA STE,
,SHES BYA MED PAR SHES PA MED, ,DE LTAR NA NI RIG BYA DANG, ,RIG
BYED

@40A *, ,MED CES CIS MI 'DOD, ,SEMS NI MING TZAM YIN PA STE,
,MING LAS GZHAN DU 'GA' YANG MED, ,MING TZAM DU NI RNAM RIG BLTA,
,MING YANG RANG BZHIN MED PA YIN, ,NANG NGAM DE BZHIN PHYI ROL
LAM, ,YANG NA GNYIS KA'I BAR DAG TU, ,RGYAL BA

RNAMS KYIS SEMS MA RNYED, ,DE PHYIR SGYU MA'I RANG BZHIN SEMS,
,KHA DOG DBYIBS KYI DBYE BA'AM, ,GZUNG BA DANG NI 'DZIN PA'AM,
,SKYES PA BUD MED MA NING SOGS, ,NGO BO SEMS NI GNAS PA MIN,
,MDOR NA SANGS RGYAS RNAMS KYIS NI, ,GZIGS PAR MA GYUR GZIGS

MI 'GYUR, ,RANG BZHIN MED PA'I RANG BZHIN CAN, ,JI LTA BUR NA
GZIGS PAR 'GYUR, ,DNGOS PO ZHES BYA RNAM RTOG YIN, ,RNAM RTOG MED
PA STONG PA YIN, ,GANG DU RNAM RTOG SNANG GYUR PA, ,DER NI STONG
NYID GA LA YOD, ,RTOG BYA RTOG BYED RNAM PA'I SEMS, ,DE BZHIN
GSHEGS

RNAMS KYIS MA GZIGS, ,GANG NA RTOG BYA RTOG BYED YOD, ,DER NI
BYANG CHUB YOD MA YIN, ,MTSAN NYID MED CING SKYE BA MED, ,YOD
GYUR MA YIN NGAG LAM BRAL, ,MKHA' DANG BYANG CHUB SEMS DANG NI,
,BYANG CHUB GNYIS MED MTSAN NYID CAN, ,BYANG CHUB SNYING PO LA
BZHUGS PA'I, ,

BDAG NYID CHEN PO'I SANGS RGYAS DANG, ,BRTZE LDAN KUN GYIS DUS
KUN DU, ,STONG PA MKHA' DANG MTSUNGS PAR MKHYEN, ,DE PHYIR CHOS
RNAMS KUN GYI GZHI, ,ZHI ZHING SGYU MA DANG MTSUNGS PAR, ,GZHI
MED SRID PA 'JIG BYED PA'I, ,STONG PA NYID 'DI RTAG TU BSGOM,
,SKYE MED DANG NI STONG

NYID DANG, ,BDAG MED CES BYAR STONG PA NYID, ,BDAG NYID DMAN PA
GANG SGOM PA, ,DE DE SGOM PAR BYED PA MIN, ,DGE DANG MI DGE'I
RNAM RTOG GI, ,RGYUN CHAD PA YI MTSAN NYID CAN, ,STONG NYID SANGS
RGYAS KYIS GSUNGS GZHAN, ,DE DAG STONG PA NYID MI BZHED, ,SEMS LA
DMIGS

PA MED PA YI, ,GNAS PA NAM MKHA'I MTSAN NYID YIN, ,DE DAG STONG
NYID BSGOM PA NI, ,NAM MKHA' BSGOM PAR BZHED PA YIN, ,STONG NYID
SENG GE'I SGRA YIS NI, ,SMRA BA THAMS CAD SKRAG PAR MDZAD, ,GANG
DANG GANG DU DE DAG BZHUGS, ,DE DANG DER NI STONG NYID 'GYUR,
,GANG GI RNAM

@40B SHES SKAD CIG MA, ,DE YI DE NI RTAG MA YIN, ,SEMS NI MI RTAG
NYID YIN NA, ,STONG PA NYID DU JI LTAR 'GAL, ,MDOR NA SANGS RGYAS
RNAMS KYIS NI, ,SEMS NI MI RTAG NYID BZHED NA, ,DE DAG SEMS NI
STONG NYID DU, ,CI YI PHYIR NA BZHED MI 'GYUR, ,THOG MA NYID NAS
SEMS KYI NI, ,

RANG BZHIN RTAG TU MED PAR 'GYUR, ,DNGOS PO RANG BZHIN GYIS GRUB
PA, ,RANG BZHIN MED NYID BRJOD PA MIN, ,DE SKAD BRJOD NA SEMS KYI
NI, ,BDAG GI GNAS PA SPANGS PA YIN, ,RANG GI RANG BZHIN LAS 'DAS
PA, ,DE NI CHOS RNAMS CHOS MA YIN, ,JI LTAR BU RAM MNGAR BA DANG,,

ME YI RANG BZHIN TSA BA BZHIN, ,DE BZHIN CHOS RNAMS THAMS CAD
KYI, ,RANG BZHIN STONG PA NYID DU 'DOD, ,STONG NYID RANG BZHIN DU
BRJOD PAS, ,GANG ZHIG CHAD PAR SMRA BA MIN, ,DES NI RTAG PA NYID
DU YANG, ,'GA' ZHIG SMRAS PA MA YIN NO, ,MA RIG NAS BRTZAMS RGA
BA YI, ,MTHAR

THUG YAN LAG BCU GNYIS KYI, ,BRTEN NAS BYUNG BA'I BYA BA NI, ,KHO
BO RMI LAM SGYU 'DRAR 'DOD, ,YAN LAG BCU GNYIS 'KHOR LO 'DI,
,SRID PA'I LAM DU 'KHOR BA STE, ,DE LAS GZHAN DU SEMS CAN GANG,
,LAS 'BRAS SPYOD PAR 'DOD PA MED, ,JI LTAR ME LONG LA BRTEN NAS,,

BZHIN GYI DKYIL 'KHOR SNANG GYUR PA, ,DE NI DER 'PHO MA YIN
ZHING, ,DE MED PAR YANG DE YOD MIN, ,DE BZHIN PHUNG PO NYID
MTSAMS SBYOR, ,SRID PA GZHAN DU SKYE BA DANG, ,'PHO BA MED PAR
MKHAS RNAMS KYIS, ,RTAG TU NGES PAR BYA BA YIN, ,MDOR NA STONG
PA'I CHOS RNAMS LA, ,CHOS RNAMS

STONG PA SKYE BAR 'GYUR, ,BYED PO LAS 'BRAS LONGS SPYOD PA, ,KUN
RDZOB TU NI RGYAL BAS BSTAN, ,JI LTAR RNGA YI SGRA DANG NI, ,DE
BZHIN MYU GU TSOGS PAS BSKYED, ,PHYI YI RTEN CING 'BREL 'BYUNG
BA, ,RMI LAM SGYU MA DANG MTSUNGS 'DOD, ,CHOS RNAMS RGYU LAS SKYE
PA NI, ,NAM YANG 'GAL

BAR MI 'GYUR TE, ,RGYU NI RGYU NYID KYIS STONG PAS, ,DE NI SKYE
BA MED PAR RTOGS, ,CHOS RNAMS KYI NI SKYE BA MED, ,STONG NYID YIN
PAR RAB TU BSHAD, ,MDOR NA PHUNG PO LNGA RNAMS NI, ,CHOS KUN ZHES
NI BSHAD PA YIN, ,DE NYID JI BZHIN BSHAD PAS NA, ,KUN RDZOB RGYUN
NI 'CHAD MI 'GYUR, ,KUN

@41A *, ,RDZOB LAS NI THA DAD PAR, ,DE NYID DMIGS PA MA YIN TE,
,KUN RDZOB STONG PA NYID DU BSHAD, ,STONG PA KHO NA KUN RDZOB
YIN, ,MED NA MI 'BYUNG NGES PA'I PHYIR, ,BYAS DANG MI RTAG JI
BZHIN NO, ,KUN RDZOB NYON MONGS LAS LAS BYUNG, ,LAS NI SEMS LAS
BYUNG BA

YIN, ,SEMS NI BAG CHAGS RNAMS KYIS BSAGS, ,BAG CHAGS BRAL NA BDE
BA STE, ,BDE BA'I SEMS NI ZHI BA NYID, ,SEMS ZHI BA NI RMONGS MI
'GYUR, ,RMONGS MED DE NYID RTOGS PA STE, ,DE NYID RTOGS PAS GROL
THOB 'GYUR, ,DE BZHIN NYID DANG YANG DAG MTHA', ,MTSAN

MA MED DANG DON DAM NYID, ,BYANG CHUB SEMS MCHOG DE NYID DANG,
,STONG NYID DU YANG BSHAD PA YIN, ,GANG DAG STONG NYID MI SHES
PA, ,DE DAG THAR PA'I RTEN MA YIN, ,'GRO DRUG SRID PA'I BTZON
RANG NI, ,RMONGS PA DE DAG 'KHOR BAR 'GYUR, ,DE LTAR STONG PA
NYID 'DI NI, ,RNAL

'BYOR PA YIS BSGOM BYAS NA, ,GZHAN GYI DON LA CHAGS PA'I BLO,
,'BYUNG BAR 'GYUR BAR THE TSOM MED, ,GANG DAG PHA DANG MA DANG
NI, ,GNYEN BSHES GYUR PAS BDAG LA SNGON, ,PHAN PA BYAS PAR GYUR
PA YI, ,SEMS CAN DE DAG RNAMS LA NI, ,BYAS PA GZO BAR GYUR PAR
BYA, ,SRID PA'I

BTZON RAR SEMS CAN NI, ,NYON MONGS ME YIS GDUNGS RNAMS LA, ,BDAG
GIS SDUG BSNGAL BYIN PA LTAR, ,DE BZHIN BDE BA SBYIN PAR RIGS,
,'JIG RTEN BDE 'GRO NGAN 'GRO YIS, ,'DOD DANG MI 'DOD 'BRAS BU
DE, ,SEMS CAN RNAMS LA PHAN PA DANG, ,GNOD PA LAS NI 'BYUNG

BAR 'GYUR, ,SEMS CAN BSTEN PAS SANGS RGYAS KYI, ,GO 'PHANG BLA
MED NYID 'GYUR NA, ,LHA DANG MI YI LONGS SPYOD GANG, ,TSANGS DANG
DBANG PO DRAG PO DANG, ,'JIG RTEN SKYONG BAS BSTEN DE DAG ,SEMS
CAN PHAN PA TZAM ZHIG GIS, ,MA DRANGS BA NI 'GRO GSUM 'DIR, ,'GA'
YANG MED

LA MTSAR CI YOD, ,SEMS DMYAL DUD 'GRO YI DAGS SU, ,SDUG BSNGAL
RNAM PA DU MA'I DNGOS, ,SEMS CAN RNAMS KYIS MYONG BA GANG, ,DE NI
SEMS CAN GNOD LAS BYUNG, ,BKRES SKOM PHAN TSUN RDEG PA DANG,
,GZIR BA YI NI SDUG BSNGAL NYID, ,BZLOG PAR DKA' ZHING ZAD MED
DE,,

@41B SEMS CAN GNOD PA'I 'BRAS BU YIN, ,SANGS RGYAS BYANG CHUB
SEMS NYID DANG, ,BDE 'GRO DANG NI NGAN 'GRO GANG, ,SEMS CAN DAG
GI RNAM SMAN KYANG, ,NGO BO GNYIS SU SHES PAR BYA, ,DNGOS PO KUN
GYIS BSTEN BYA ZHING, ,RANG GI LUS BZHIN BSRUNG BAR BYA, ,SEMS
CAN RNAMS LA

CHAGS BRAL BA, ,DUG BZHIN 'BAD PAS SPANG BAR BYA, ,NYAN THOS
RNAMS NI CHAGS BRAL BAS, ,BYANG CHUB DMAN PA THOB MIN NAM, ,SEMS
CAN YONGS SU MA DOR BAS, ,RDZOGS SANGS RGYAS KYIS BYANG CHUB
THOB, ,DE LTAR PHAN DANG MI PHAN PA'I, ,'BRAS BU 'BYUNG PAR DPYAD
PA NA, ,DE DAG

SKAD CIG GCIG KYANG NI, ,RANG DON CHAGS SHING JI LTAR GNAS,
,SNYING RJES BRTAN PA'I RTZA BA CAN, ,BYANG SEMS MYU GU LAS BYUNG
BA, ,GZHAN DON GCIG 'BRAS BYANG CHUB NI, ,RGYAL BA'I SRAS RNAMS
SGOM PAR BYED, ,GANG ZHIG BSGOMS PAS BRTAN PA NI, ,GZHAN GYI SDUG
BSNGAL GYIS BRED

NAS, ,BSAM GTAN BDE BA DOR NAS KYANG, ,MNAR MED PAR YANG 'JUG PAR
BYED, ,'DI NI NGO MTSAR 'DI BSNGAGS 'OS, ,'DI NI DAM PA'I TSUL
LUGS MCHOG ,DE DAG RNAMS KYI RANG LUS DANG, ,NOR RNAMS BYIN PA
NGO MTSAR MIN, ,CHOS RNAMS STONG PA 'DI SHES NAS, ,LAS DANG 'BRAS
BU STEN PA GANG,,

DE NI NGO MTSAR BAS NGO MTSAR, ,RMAD DU BYUNG BAS RMAD DU BYUNG,
,SEMS CAN BSKYAB PA'I BSAM PA CAN, ,DE DAG SRID PA'I 'DAM SKYES
KYANG, ,DE BYUNG NYES PAS MA GOS PA, ,CHU YI PADMA'I 'DAB MA
BZHIN, ,KUN BZANG LA SOGS RGYAL BA'I SRAS, ,NYON MONGS BUD SHING
BSREGS MOD

KYI, ,DE LTAR SNYING RJES BRLAN GYUR CING, ,SNYING RJE'I DBANG DU
GYUR PA RNAMS, ,GSHEGS DANG BLTAMS DANG ROL PA DANG, ,KHAB NAS
'BYUNG DANG DKA' BA SPYOD, ,BYANG CHUB CHE DANG BDUD SDE 'JOMS,
,CHOS KYI 'KHOR LO BSKOR BA DANG, ,LHA RNAMS KUN LA ZHUGS PA
DANG, ,DE BZHIN DU NI MYA

NGAN LAS, ,'DAS PA STON PAR MDZAD PA YIN, ,TSANGS DANG DBANG PO
KHYAB 'JUG DANG, ,DRAG SOGS GZUGS SU SPRUL MDZAD NAS, ,'GRO BA
'DUL BA'I SBYOR BA YIS, ,THUGS RJE'I RANG BZHIN CAN GAR MDZAD,
,SRID BA'I LAM LA SKYO RNAMS LA, ,NGAL SO'I DON DU THEG PA CHE,
,'BYUNG

@42A *, ,BA'I YE SHES GNYIS PO YANG, ,GSUNGS PA YIN TE DON DAM
MIN, ,JI SRID SANGS RGYAS KYIS MA BSKUL, ,DE SRID YE SHES LUS
DANG DNGOS CAN, ,TING 'DZIN MYOS PAS RGYAL 'GYUR BA, ,NYAN THOS
DE DAG GNAS PAR 'GYUR, ,BSKUL NA SNA TSOGS GZUGS

KYIS NI, ,SEMS CAN DON LA CHAGS GYUR CING, ,BSOD NAMS YE SHES
TSOGS BSAGS NA, ,SANGS RGYAS BYANG CHUB THOB PAR 'GYUR, ,GNYIS
KYI BAG CHAGS YOD PA'I PHYIR, ,BAG CHAGS SA BON BRJOD PA YIN, ,SA
BON DE DNGOS TSOGS PA NI, ,SRID PA'I MYU GU SKYED PAR BYED, ,

'JIG RTEN MGON RNAMS KYIS BSTAN PA, ,SEMS CAN BSAM DBANG RJES
'GRO BA, ,'JIG RTEN DU NI THABS MANG PO, ,RNAM PA MANG PO THA DAD
'GYUR, ,ZAB CING RGYA CHE'I DBYE BA DANG, ,LA LAR GNYIS KA'I
MTSAN NYID CAN, ,THA DAD BSTAN PA YIN YANG NI, ,STONG DANG GNYIS
MED THA DAD MIN,

GZUNGS RNAMS DANG NI SA RNAMS DANG, ,SANGS RGYAS PHA ROL PHYIN
GANG DAG ,DE DAG BYANG CHUB SEMS KYI CHAR, ,KUN MKHYEN RNAMS KYIS
GSUNGS PA YIN, ,LUS NGAG YID KYIS RTAG PAR NI, ,DE LTAR SEMS CAN
DON BYED PA, ,STONG NYID RTZOD PAR SMRA RNAMS LA, ,CHAD BA'I
RTZOD PA NYID YOD

MIN; ,'KHOR BA MYA NGAN 'DAS PA LA, ,BDAG NYID CHE DE MI GNAS PA,
,DE PHYIR SANGS RGYAS RNAMS KYIS NI, ,MI GNAS MYA NGAN 'DAS 'DIR
BSHAD, ,SNYING RJE RO GCIG BSOD NAMS GYUR, ,STONG NYID RO NI
MCHOG GYUR PA, ,BDAG DANG GZHAN DON BSGRUB DON DU, ,GANG 'THUNG
DE DAG RGYAL

SRAS YIN, ,DNGOS PO KUN GYIS DE LA 'DUD, ,SRID PA GSUM NA RTAG
MCHOD 'OS, ,SANGS RGYAS GDUNG NI 'TSO BA DON DU, ,'JIG RTEN 'DREN
PA DE DAG BZHUGS, ,BYANG CHUB SEMS 'DI THEG CHEN PO, ,MCHOG NI
YIN PAR BSHAD PA STE, ,MNYAM PAR GZHAG PA'I 'BAD PA YIS, ,

BYANG CHUB SEMS NI BSKYED PAR GYIS, ,RANG DANG GZHAN DON BSGRUB
DON DU, ,SRID NA THABS GZHAN YOD MA YIN, ,BYANG CHUB SEMS NI MA
GTOGS PAR, ,SANGS RGYAS KYIS SNGAR THABS MA GZIGS, ,BYANG CHUB
SEMS BSKYED TZAM GYIS NI, ,BSOD NAMS PHUNG PO GANG THOB PA, ,GAL
TE

@42B GZUGS CAN YIN NA NI, ,NAM MKHA' GANG BA LAS NI LHAG ,SKYES
BU GANG ZHIG SKAD CIG TZAM, ,BYANG CHUB SEMS NI SGOM BYED PA, ,DE
YI BSOD NAMS PHUNG PO NI, ,RGYAL BA YIS KYANG BGRANG MI SPYOD,
,NYON MONGS MED PA'I RIN CHEN SEMS, ,'DI NI NOR MCHOG GCIG PU
STE, ,NYON

MONGS BDUD SOGS CHOM RKUN GYIS, ,GNOD MIN 'PHROG PAR BYA BA MIN,
,JI LTAR 'KHOR BAR SANGS RGYAS DANG, ,BYANG CHUB SEMS DPA'I SMON
LAM NI, ,MI G-YO DE LTAR BLO NYID NI, ,BYANG CHUB SEMS GZHOL
RNAMS KYIS BYA, ,NGO MTSAR GYIS KYANG KHYED CAG GIS, ,JI LTAR
BSHAD PA LA

'BAD KYI, ,DE RJES KUN BZANG SPYOD PA NI, ,RANG NYID KYIS NI
RTOGS PAR 'GYUR, ,RGYAL MCHOG RNAMS KYIS BSTOD PA'I BYANG CHUB
SEMS NI BSTOD BYAS PA'I, ,BSOD NAMS MTSUNGS MED DENG DU BDAG GIS
THOB PA GANG YIN PA, ,DE YIS SRID PA'I RGYA MTSO DBA' KLONG NANG
DU NUB PA YI, ,SEMS

CAN RKANG GNYIS DBANG POS BSTEN PA'I LAM DU 'GRO BAR SHOG ,BYANG
CHUB SEMS KYI 'GREL PA SLOB DPON BDAG NYID CHEN PO 'PHAGS PA KLU
SGRUB KYIS MDZAD PA RDZOGS SO,, ,,RGYA GAR GYI MKHAN PO GU nA A'A
KA RA DANG, LO TZ'A BA RAB ZHI BSHES GNYEN GNYEN GYIS BSGYUR CING
ZHUS, ,SLAD KYI RGYA GAR GYI

MKHAN PO KA NA KA WA RMA DANG, BOD KYI LO TZ'A BA PA TSAB NYI MA
GRAGS KYIS BCOS PA'O,,