@67A #, ,RGYA GAR SKAD DU, A'ARYA MANYDZU SHR'I N'A MA SAm G'I TI NO
PI KA ,BOD SKAD DU, 'PHAGS PA 'JAM DPAL GYI MTSAN YANG DAG PAR
BRJOD PA'I SGRUB THABS, 'JIG RTEN DBANG PHYUG LA PHYAG 'TSAL LO,
,SHES RAB RAL GRI MDA' GZHU THOGS, ,DANG PO'I SANGS RGYAS RGYU
MED

PA; ,GDONG LNGA GTZUG PHUD LNGA DANG LDAN, ,GSANG SNGAGS RGYAL PO
DRUG LDAN 'DUD, ,DANG POR SNGAGS PAS DBANG THOB CING DAM TSIG
DANG LDAN PAR BYAS TE, YID DGA' BA'I GNAS SU 'DUG LA, THO RANGS
KAR KHA'I SGO DAG PAR BYAS LA, SNYING GAR ZLA BA'I STENG DU, YI
GE

MUm RNAM PAR BSAMS LA, 'OD ZER GYIS BLA MA DANG YANG DAG PAR
RDZOGS PA'I SANGS RGYAS SPYAN DRANGS LA, PHYAG BTZAL BA DANG,
MCHOD PA DANG, RJES SU YI RANG BA DANG, CHOS KYI 'KHOR LO BSKOR
BAR BSKUL ZHING, MYA NGAN LAS MI 'DA' BAR GSOL TE, DGE BA'I RTZA
BA

BSNGO BAR BYA'O, ,DE NAS BYAMS PA DANG, SNYING RJE DANG, DGA' BA
DANG, BTANG SNYOMS BSGOM PAR BYA'O, ,DE'I RJES LA STONG PA NYID
BSGOMS TE, AOm SH'U N+YA T'A DZNY'A NA BADZRA SVA BH'A WA A'ATMA
KO&HAm, SNGAGS 'DI'I DON LA DMIGS PAS, CHOS THAMS CAD SGYU MA
LTA BUR BSGOM MO, ,

DE NAS YI GE HR'I: LAS PADMA'I GDAN DMAR PO BSAM ZHING, DE'I
STENG DU AA LAS ZLA BA'I GDAN RNAM PAR BSAMS TE, DBUS SU YI GE
MUm DMAR SKYA 'OD ZER GYI TSOGS 'PHRO ZHING 'DU BA BSAM PAR
BYA'O, ,DE NYID THIG LER GYUR PA LAS, ,YE SHES SEMS DPA' SKU MDOG

@67B DKAR PO SPRIN DKAR DAG PA LTA BU RDO RJE SKYIL KRUNG CAN,
PHYAG BZHI DANG LDAN PA G-YAS G-YON GNYIS NA MDZES PA'I RAL GRIS
'DE BAS SHING SHES RAB KYI PU STI 'DZIN PA'O, ,DE'I 'OG MA GNYIS NA
MDA' DANG GZHU BSNAMS PA'O, ,GZHON NU'I RGYAN CAN NO, ,DE LTAR
RNAM PAR BSGOMS

TE; A'ATMA KO&HAm, ZHES BRJOD LA, NGA RGYAL BSKYED PAR BYA'O,
,DE'I RJES LA SNYING GA'I 'OD ZER GYIS YE SHES SEMS DPA' SPYAN
DRANGS TE, YI GE LAS BYUNG BA'I PADMA DANG ZLA BA'I STENG DU
BZHUGS TE, MCHOD PA'I TSOGS KYIS RNAM PAR MCHOD LA, RANG DANG
GNYIS SU MED PAR

BSRE BAR BYA'O, ,SNYING GA DANG MGRIN PA DANG DPRAL BA DANG SPYI
BO RNAMS SU, RDO RJE DANG PADMA DANG RIN PO CHE DANG SNA TSOGS
RDO RJES RGYAS BTAB STE, THUGS KA'I 'OD ZER GYIS NAM MKHA' KHYAB
PAS, DE BZHIN GSHEGS PA BSKUL BAS LHA MO'I TSOGS KYIS BDUD RTZI'I
RGYUN GYIS DBANG BSKUR

TE, SANGS RGYAS LNGA'I COD PAN DANG DAR DPYANGS DANG BCAS PAS
DBANG BSKUR RO, ,DE'I THUGS KAR ZLA BA'I DKYIL 'KHOR DU, HR'I:
YONGS SU GYUR PA LAS DANG PO'I SANGS RGYAS SKU MDOG DKAR PO ZHAL
LNGA PHYAG BRGYANG PA, ZHABS GNYIS SKYIL MO KRUNG DU BZHUGS PA,
BYIS PA'I RGYAN

THAMS CAD KYIS BRGYAN PA, RIN PO CHE SNA TSOGS PA'I NA BZA' CAN,
G-YAS BZHIN MDZES PA'I RAL GRI, G-YON BZHIN SHES RAB KYI PHA ROL
TU PHYIN PA'I GLEGS BAM DE'I THUGS KAR SHES RAB KYI 'KHOR LO RNAM
PAR BSNAMS TE, LCE DRUG BA KHA DOG DRUG DANG LDAN PA, MU KHYUD

BZHI YIS BSKOR BA, LTE BAR YI GE AA DKAR PO BSAMS TE, DE LAS 'OD
'PHROS PAS, PHYOGS BCU'I SEMS CAN GYI KHAMS THAMS CAD KHYAB PAR
BYAS TE, SLAR 'DUS TE DE NYID LA THIM PAS, RTZA BA'I SNGAGS DGOD
PAR BYA'O, ,AOm SARBA DHARM'A AA BH'A BA SVA BH'A BA BI SHUDDHA

BADZRA AA A'A AAm AA:, DE'I PHYI ROL MU KHYUD LA DBYANGS KYI YI
GE BCU GNYIS DGOD DO, ,DE'I PHYI ROL 'KHOR LO RTZIBS DRUG PA STE,
DANG PO'I RTZIBS LA AOm BADZRA T'IKshnA YA TE N'A MA, GNYIS PA LA
AOm DU: KHA TZTSE DA YA TE N'A MA, GSUM PA LA AOm PRADZNYA'A
DZNY'A NA M'URTA YE YA TE N'A MA, BZHI PA

@68A *, ,LA AOm JNY'A NA K'A YA YA TE N'A MA, LNGA PA LA AOm W'A
G'I SHVA RA YA TE N'A MA, DRUG PA LA AOm AA RA PA TZA N'A YA TE
N'A MA, PHYI'I MU KHYUD DANG PO LA YE SHES SEMS DPA'I PHRENG
SNGAGS, SARBA TA TH'A GA TA HRi DA YA ZHES BYA BA NAS, DZNY'A NA
GARBHA A'A: ZHES BYA BA'I BAR DU DGOD DO, ,

PHYI'I MU KHYUD THA MA LA YI GE KA NAS HA'I MTHAR GSAL BYED KYI
YI GE DGOD DO, ,DE LTAR SNYING GAR BSAM ZHING, DE LAS 'KHOR LO
DE'I DBUS SU AA LAS BSKYED PA, BCOM LDAN 'DAS 'JAM DPAL YE SHES
SEMS DPA' ZHAL DRUG PA STON KA'I ZLA BA LTAR DKAR ZHING, AINDRA
N'I LA'I

GTZUG PHUNG CAN, NYI MA 'CHAR KA'I 'OD 'DRA BAS BSKOR ZHING, ZHI
BA'I NGANG TSUL DANG LDAN PA, PHYAG GNYIS KYIS AUTPALA DMAR PO
DANG SNGON PO, ,SHES RAB KYI PHA ROL TU PHYIN PA'I GLEGS BAM GYIS
MDZES PA G-YAS DANG G-YON NA RIM PA BZHIN BSNAMS PA RGYAN THAMS
CAD KYIS

BRGYAN CING SKYIL MO KRUNG GIS BZHUGS PAR BSAM MO, ,DE'I THUGS
KAR ZLA BA'I DKYIL 'KHOR, DE'I DBUS SU YI GE AA BKOD DE, DE LAS
'OD ZER 'PHROS SHING, 'KHOR LO'I SNGAGS KYI KHA DOG JI LTA BA
BZHIN 'OD ZER 'PHROS TE, RANG DANG 'JIG RTEN GYI KHAMS KUN KHYAB
PAR

BYAS NAS, SANGS RGYAS KYI ZHING THAMS CAD GSAL BAR 'GYUR ZHING,
SEMS CAN GYI KHAMS THAMS CAD SNANG BAR BYAS TE, 'OD KYIS DE BZHIN
GSHEGS PA THAMS CAD SLAR BSDUS NAS, BDAG NYID LA LAN GSUM BSKOR
TE, SNYING GA'I SNGAGS DANG ZLA BA DANG BCAS PA GCIG TU

'DRES PAR GYUR NAS, SHES RAB DANG YE SHES KYI ME 'BAR BA'I TSUL
GYIS, BDAG MED PA BRTAN POR BSGOM MO, ,DE LTA BU'I TSUL GYIS
SNGAGS KYI BZLAS PA RDZOGS PAR 'GYUR RO, ,GZHAN YANG SNGAGS BZLAS
PA DANG, MTSAN YANG DAG PAR BRJOD BA BKLAG PA YANG RIM PA DES
YANG DANG

YANG DU BYA'O, ,THUN MTSAMS SU NI YE SHES SEMS DPA' GSHEGS SU
GSOL ZHING JI LTAR BSKYED PA'I RIM PA BDAG NYID LA BSDU BAR
BYA'O, ,BDAG NYID KYANG MI DMIGS PA LA LHA'I RNAL 'BYOR DU LANGS
TE, SPYOD LAM THAMS CAD KYANG BDEN PA GNYIS KYI TSUL GYIS DKYIL
'KHOR DANG

@68B GTOR MA DANG, SPYIN SREG DANG, MCHOD PA DANG, MDO GDON PA LA
SOGS PA MCHOD RTEN GYI LAS DANG, SPYIN PA LA SOGS PA PHA ROL TU
PHYIN PA DRUG DANG, LUS NGAG GI SPYOD PA THAMS CAD LHA'I RNAL
'BYOR DANG LDAN PAS SGYU MA'I TSUL GYIS SPYAR BAR BYA'O, ,ZAS LA
SOGS PA NI

RANG BZHIN GYIS RNAM PAR DAG PA'I BDUD RTZI CHEN POR SNGAGS KYIS
BTAB LA TSIM PAR BYA'O, ,PHYI'I KHRUS DON DU GNYER BA'I TSE YANG
DBANG BSKUR BA'I CHO GA RANG BZHIN RNAM PAR DAG PAS BKRU'O, ,NYAL
BA'I TSE CHOS KYI DBYINGS LA SNYOMS PAR ZHUGS PAS NYAL LO, ,LDANG
NA GZUGS

KYI SKU'I RIM PAS SO, ,TSUL 'DI LTA BUR GANG ZHIG SGOM PAR BYED
PA DE NI 'DUL BA'I DBANG GIS DE NYID RING POR MI THOGS PAR NAM
MKHA'I DKYIL NA BZHUGS PA MTHONG NGO, ,YE SHES SEMS DPA' SPRUL
PA'I SKU YI SGRUB THABS 'DI, ,RGYUD DANG SGEG PA'I RDO RJE BYANG
CHUB MCHOG

LDAN DANG, ,'JAM DPAL GRAGS PA BLA MA'I MAN NGAG RIM PA 'DI,
,GSANG BA'I MTSAN LDAN RDO RJE LAS GRUB KYIS, ,DAM PA NYER BA STEN
DAN HRI BADZRA LAS, ,BYANG CHUB SGYU 'PHRUL SBYOR BA'I MAN NGAG
'DI, ,RNYED NAS 'DI LA GUS PHYIR BDAG GIS BRIS, ,'DI YIS 'GRO KUN

YE SHES SEMS DPAR SHOG ,'PHAGS PA 'JAM DPAL GYI MTSAN YANG DAG
PAR BRJOD PA'I SGRUB THABS RDZOGS SO,, 