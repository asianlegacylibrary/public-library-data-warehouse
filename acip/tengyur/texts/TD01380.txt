@265B *, ,DPAL DUS KYI 'KHOR LO'I SDOM TSIG BZHUGS, #, ,DAM PA RNAMS
LA PHYAG 'TSAL LO, ,BDEN PA DBYER MED DUS 'KHOR LO, ,SHES
BYA'I CHA NAS GNYIS ZHES BYA, ,BRJOD BYA DANG NI RJOD BYED DO,
,BRJOD BYA BDEN PA GNYIS YIN TE, ,KUN RDZOB PHYI NANG GZHAN
DANG GSUM, ,PHYI NI

'CHAGS GNAS 'JIG PA STE, ,CHAGS PA RTEN DANG BRTEN PA'O, ,RTEN
NI RGYU DANG GO RIMS DBYINGS, ,RANG BZHIN KHA DOG MING DANG
NI, ,YI GE GRANGS DANG TSAD DAG GO, ,RGYU NI LAS KYI 'DUS BYAS
NAS, ,RDUL PHRAN DAG LAS SKYES PAR 'DOD, ,STONG DANG RLUNG
SOGS RIM PA'O, ,

DBYINGS NI GZHU SOGS RANG BZHIN NI, ,G-YO SOGS KHA DOG SNGO
LA SOGS, ,MING NI RLUNG SOGS RI LA SOGS, ,YI GE YA RA LA SOGS
PA'O, ,GRANGS NI RLUNG DANG MTSO YI BAR, ,TSAD NI RNGAMS DANG
MTHA' SKOR RO, ,BRTEN PA SEMS CAN ZHES BYA STE, ,RGYU DANG
MING GI RAB DBYE DANG, ,

SO SO'I GNAS DANG TSE TSAD DANG, ,SA BON YI GER RAB SHES BYA,
,RGYU NI LAS DANG NYON MONGS DANG, ,MING NI MNAR MED NAS BZUNG
NAS, ,SRID PA SUM CU RTZA GCIG BAR, ,GNAS NI RLUNG DANG SRID
RTZE'I BAR, ,TSE TSAD LO DANG BSKAL PA'I GRANGS, ,SA BON YI GE
KA LA SOGS, ,'CHAGS

PA SDUD PAR SHES PAR BYA, ,GNAS PA RNAM PA GNYIS YIN TE,
,BSTAN PA DUS DANG BYED PA RTZIS, ,DANG PO DUS BZHI LA SOGS
PAS, ,SA YI DUM BU RNAMS LA NI, ,'KHOR LOS SGYUR RGYAL LUS
KYIS SU, ,LOG 'DREN MTHAR BYED LEGS RNAMS 'DZIN, ,BYED PA YAN
LAG LNGAS BSDUS

TE, ,GZA' NI TSES DANG RGYU SKAR DANG, ,KHYIM LA GNAS PA DAG
YIN NO, ,TSES NI DBYANGS DANG RTEN 'BREL DANG, ,DRAG MO LA
SOGS SHES PAR BYA, ,'JIG PA SA SOGS RIM ZHUGS PAS, ,THA MA
STONG PAR GYUR PA'O, ,NANG NI SKYE GNAS 'CHI BA STE, ,SKYE BA
NANG DANG PHYI DAG GO, ,NANG

@266A *, ,GI DUS DANG RGYU DAG DANG, ,NGO BO RKYEN RNAMS
RDZOGS DUS SO, ,DUS NI YE SHES G-YO BA DANG, ,RGYU NI KHU
SROG SKYE GNAS KHRAG ,NGO BO PHUNG PO KHAMS RANG BZHIN, ,RKYEN
NI MA YIS RDO ZOS MTHUS, ,RNAM PA KHU KHRAG RTZA RLUNG GIS,
,GTZO BO BRGYAD NI BSKYED PA'O, ,RDZOGS

DUS BCU GNYIS BCU GSUM MO, ,PHYI NAS DBYIBS DANG TSAD DAG
DANG, ,RNAM GRANGS DAG TU BSTAN PA YIN, ,DBYIBS NI LUS DANG
YAN LAG SOGS, ,TSAD NI SOR DANG KHRU YI BAR, ,DBYE BA PHUNG PO
KHAMS DAG DANG, ,DBANG PO LAS KYI DBANG PO DANG, ,'KHOR LO BYA
BA'I 'KHOR LO DANG, ,

LAS KYI 'KHOR LO DAG TU'O, ,DE YANG RTZA RLUNG SEMS DAG GIS,
,LUS KYI NGO BO BSDUS PA'O, ,GNAS PA LAS DANG BSRUNG BA'O,
,LAS NI PHYI NYID NANG SBYAR BAS, ,DUS KYI 'KHOR LOR GYUR
PA'O, ,BSRUNG BA SEMS KYI SDIG GZHOM DANG, ,NAD ZHI LUS KYI
BCUD LEN NO, ,'CHI BA DUS DANG

DUS MIN PA'O, ,GZHAN NI SGRUB PA'I THABS DANG NI, ,'JIG RTEN
DBANG NI NGO BO DANG, ,NGES TSIG DBYE BA CHO GA'O, ,NGO BO
GZHAN LAS THOB BYA STE, ,NGES TSIG DRI 'KHRUD NGES PAR 'JOMS,
,DBYE BA THUN MONG KHYAD PAR GYIS, ,BDUN DANG GSUM DU SHES PAR
BYA'O, ,CHO GA SBYOR BA DNGOS GZHI'O,

SGRUB PA LAM DANG 'BRAS BU STE, ,LAM NI LAS DANG YE SHES SO,
,LAS BRGYA'I NGO BO DBYE BA DANG, ,NYAMS SU BLANG BA'I CHO
GA'O, ,NGO BO NUS PA SGRA LDAN PA, ,DBYE BA GZHAN GYI RIGS LA
SOGS, ,NYAMS BLANGS BSNYEN SGRUB SGRUB PA'O, ,YE SHES PHYAG
RGYA'I NGO BO NI, ,RANG GI SEMS

KYIS BRTAGS PA STE, ,DBYE BA DKYIL 'KHOR RNAM GSUM MO, ,CHO GA
SNGON 'GRO DNGOS DANG MJUG ,DNGOS NI BSKYED DANG BSGOM PA'O,
,BSGOM PA DNGOS ZHEN RNAM GNYIS DANG, ,ZHEN BRAL DAG PA BSGOM
PA'O, ,RJES NI MNYAM GZHAG LAS LANGS LA, ,SNANG GRAGS CHOS LA
SOGS PA YANG, ,

NANG GI RNAM PA PHYIS SBYAR NAS, ,LUS NGAG YID KYIS BYAS PA'O,
,'BRAS BU 'DOD DANG GZUGS KHAMS KYI, ,MTHAR THUG THOB PAR
'GYUR BA'O, ,DON DAM BDEN PA LA BRTEN PA, ,LTA BA LAM DANG
'BRAS BU'O, ,CHOS NYID MI MTHUN PHYI NANG GI, ,LOG PAR RTOG PA
BSTAN PA'O, ,MTHUN PA

@266B GNYIS SU MED SGRUB PA, ,NGO BO DBYE BA MTSON BYED DANG,
,DPE YI RNAM PAR SHES PAR BYA, ,NGO BO MI RTOG YE SHES TE, ,DE
YANG BEMS PO LOG PA'O, ,DBYE BA CHOS CAN DAG GI NI, ,STONG PA
LNGA DANG THIG LE DRUG ,SPANG BYA SOGS PAS SHES PAR BYA,
,MTSON BYED SGRA DANG MTSAN MA STE, ,AE

BAm AA LA SOGS PA DANG, ,DE RU MTSON PA'I DBYIBS NGAG GO, ,DPE
NI PRA TI SE NA SOGS, ,'JIG RTEN DPE LAS 'DAS PA'O, ,CHOS CAN
CI RLUNG SEMS DAG GI, ,GNAS LUGS SHES PAR BYED PA'O, ,LAM NI
DBANG DANG SGRUB PA'I THABS, ,DBANG NI 'JIG RTEN LAS 'DAS TE,
,NGO BO RANG GI

BYANG CHUB SEMS, ,BLA MA'I RKYEN GYIS NGO SHES PA, ,NGES PA'I
TSIG GONG DANG MTSUNGS, ,DBYE BA DNGOS DANG BRTAG PA STE,
,DANG PO SANGS RGYAS DUS SU STE, ,BRTAG PA DA LTA RGYU DUS SO,
,CHO GA BYED DANG BRAL NA YANG, ,RE ZHIG DPE DANG BRDA TSIG
GIS, ,PHYI YI RNAM PAR RTOG PA'O, ,

SGRUB PA PHYAG RGYA CHEN PO STE, ,NGO BO MI RTOG YE SHES SO,
,DBYE BA RNAM PA GSUM BDAG NYID, ,NYAMS BLANG RGYU DANG NGO BO
DANG, ,DBYE BA'I TSUL DU BSTAN PA'O, ,RGYU NI RKYEN GSUM NGO
BO DANG, ,MI RTOG PA LA DMIGS PA'O, ,DBYE BA YAN LAG DRUG YIN
TE, ,SPANG BYA SPONG BYED THOB BYA YIS, ,

LAM NI YAN LAG DER BSDUS NA, ,GDAMS NGAG MTSAN NYID RTAGS
'BRAS BU, ,SO SOR DBYE BA LA SOGS KUN, ,SGRUB BZHI'I TSUL DU
SGOM PA'O, ,'BRAS BU SPANGS THOB PHUN TSOGS PA'O, ,SANGS RGYAS
SKU BZHI LA SOGS PA'I, ,GDUL BYA'I SGO NAS DAG BYA YIS, ,RNAM
THAR LA

SOGS LAM GYIS SO, ,DE NI BRJOD BYA MDOR BSDUS PA'O, ,RJOD PAR
BYED PA'I TSIG DAG NI, ,GZHUNG CHAD GRANGS DANG BSHAD TSUL
BSDU, ,GZHUNG TSAD RGYU DANG 'GREL PA'O, ,GRANGS NI RGYUD KYI
LE'U GRANGS TE, ,MDOR BSDUS DANG NI BSDUS DON NO, ,RGYAS PAR
BSHAD PA 'GREL PAS SO, ,

RGYUD KYI LE'U RNAM LNGA NI, ,GRANGS NGES GO RIMS NGES PA
YANG, ,RGYUD GSUM DAG GI GRANGS DAG DANG, ,GZHAN GZHUG DNGOS
PO'I RIM PA DANG, ,RNAL 'BYOR SNYOMS ZHUGS RAGS PRA DANG,
,DMAN PA MCHOG GI GO RIMS SO, ,'GREL PA RNAM GSUM BSHAD PA
YANG, ,GRANGS

@267A *, ,NGES LUS LA RTZA DAG DANG, ,DE YI CHAS PHYED DBUS
MA'I DBUS, ,MTSAN DANG DPE BYAD TING 'DZIN DANG, ,GO RIMS SO
SO'I RNAM 'GREL LO, ,BSHAD THAMS MTHA' DRUG MTSAN NYID DE, ,DE
YANG DRANG DON NGES DON NO, ,DON BSDUS RGYUD GSUM DAG TU NI,
,SPYI RU BSDUS DANG SO

SO'I DANG, ,DNGOS DANG PHAL BA'I YUL DU STE, ,YAN LAG DE DANG
DER SHES BYA, ,DAM PA'I DRIN GYIS NGES GSAL BA'I, ,DAM PA'I
LAM 'DIS SEMS CAN LA, ,MI YI SKYE BA 'DI NYID KYIS, ,BYANG
CHUB MYUR THOB NGES PAR SHOG ,DPAL DUS KYI 'KHOR LO'I SDOM
TSIG PAndI TA CHEN PO AA BHY'A

KA RAS MDZAD PA RDZOGS SO,, ,,PAndI TA JO BO RI PA DANG, SGRA
SGYUR GYI LO TZ'A BA KHE'U BGAD 'KHOR LO GRAGS KYIS BSGYUR
BA'O,,