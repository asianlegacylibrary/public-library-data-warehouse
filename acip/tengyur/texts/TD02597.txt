@50A #, ,RGYA GAR SKAD DU, A'A RYA MANYDZU

SHR'I N'A MA SANGIG'A TI TZA KRA KRA MA:, BOD SKAD DU, 'PHAGS PA
'JAM DPAL GYI MTSAN YANG DAG PAR BRJOD PA'I 'KHOR LO'I RIM PA,
BCOM LDAN 'DAS 'JAM DPAL YE SHES SEMS DPA' LA PHYAG 'TSAL LO,
,THOG MED DUS MTHA' NAM MKHA' BSOD NAMS DPAG MED PA, ,MKHA'

@50B MNYAM SEMS CAN SGROL PHYIR THAMS CAD MKHYEN BSNGOS PA'I,
,'JAM DBYANGS MTSAN LDAN DUS GSUM BDE GSHEGS DGE BA'I BSHES GNYEN
BYANG CHUB SEMS DPA'I TSUL, ,KUN DU [*KUN TU?] GZIGS PAR LUNG BA STAN BSAM
GYIS MI KHYAB DE LA BDAG PHYAG 'TSAL, ,BLA MA DAM PA'I

GZHUNG LUGS LAS, ,MAN NGAG RGYAS PAR RAB BA STAN PA, ,SNYIGS MA'I
SEMS CAN BLO ZHAN RNAMS, ,RNAM RTOG G-YENG BAS MOS PA NYUNG, ,DE
LA DRAN PHYIR BSDUS PA 'DI, ,GRUB DANG LUNG BA STAN MA THOB KYANG,
,SMAN PA PHAN PAR ZHUGS PA BZHIN, ,BDAG GIS 'DI NI BYAS PA

YIN; ,DBANG DANG DAM TSIG LDAN PA YIS, ,YID DGA' BA YI GNAS DAG
TU, ,BDE BA'I STAN LA 'DUG NI, ,SNYING GAR ZLA BA'I DKYIL 'KHOR
LA, ,YI GE AA NI RNAM BSAMS NAS, ,DE YI 'OD KYIS BLA MA DANG,
,BDE GSHEGS SRAS DANG BCAS PA RNAMS, ,MDUN DU MNGON SUM

LTA BUR DMIGS, ,LUS NGAG YID KYIS YANG DAG PAR, ,SANGS RGYAS KUN
LA PHYAG 'TSAL LO, ,RGYA CHEN 'DOD PA THAMS CAD GYIS, ,SANGS
RGYAS KUN LA MCHOD PAR BGYID, ,SANGS RGYAS BYANG CHUB SEMS KUN
LA, ,SDIG PA THAMS CAD SO SOR BSHAGS, ,SANGS RGYAS

BYANG CHUB SEMS BSKYED PA'I, ,DGE BA KUN LA RJES YI RANG, ,MNGON
SANGS RGYAS NAS MI RING BA'I, ,RDZOGS PA'I SANGS RGYAS THAMS CAD
LA, ,CHOS KYI 'KHOR LO DAM PA NI, ,BSKOR PHYIR BDAG GIS BSKUL BAR
'TSAL, ,YONGS SU MYA NGAN 'DA' BZHED PA, ,DE BZHIN

GSHEGS PA THAMS CAD LA, ,BSKAL PA RAB MANG BZHUGS PAR NI, ,SANGS
RGYAS KUN LA GSOL BA 'DE BAS, ,GANG YANG BDAG GI MCHOD PA RNAM DRUG
DANG, ,DGE BA BZHIN BYAS DE DAG THAMS CAD NI, ,BLA MED RDZOGS
PA'I SANGS RGYAS NYID THOB PHYIR, ,BDAG GIS CHOS BZHIN

YONGS SU BGYI, ,CHOS LA DBANG BSKUR SANGS RGYAS THAMS CAD LA,
,BYANG CHUB SNYING PO'I BAR DU SKYABS SU MCHI, ,AE MA SEMS CAN
BLA MED BSGRAL BA'I PHYIR, ,BDAG GIS THAMS CAD MKHYEN PA THOB
GYUR CIG ,BDAG NYID DNGOS PO 'BUL LAGS KYIS, ,SANGS RGYAS BYANG

@51A *, ,CHUB SEMS RNAMS KYIS, ,JI LTAR BZHED PA MDZAD PA'I
PHYIR, ,BDAG LUS SO SOR BZHES SU GSOL, ,BDE BAR GSHEGS PA THAMS
CAD KYIS, ,KHYAD 'PHAGS LAM NI BDAG GIS BA STEN, ,DE NAS YE SHES
RNAM LNGA YI, ,GZUGS BRNYAN TZAM LA

RAB DMIGS LA, ,RANG BZHIN GYIS NI RNAM DAG PA, ,RANG BZHIN GYIS
NI BYIN GYIS BRLAB, ,AOm SH'U N+YA T'A DZNY'A NA BADZRA SVA BH'A
WA A'ATMA KO&HAm, NAM MKHA' LTA BUR RAB DMIGS LA, ,YI GE
BHR'Um LAS BYUNG BA YI, ,STONG GSUM TSAD DANG MNYAM PA YI, ,MCHOD
RTEN BDE GSHEGS GZHAL

YAS NI, ,RIM PA DRUG DANG LDAN PAR BSGOM, ,MTSAN NYID THAMS CAD
RDZOGS PAR BSAM, ,DBUS KYI SNYING PO'I PHO BRANG DU, ,DBUS SU
SENG GE'I GDAN NYID DE, ,GZHAN YANG RIM PA JI BZHIN BSAM, ,DE YI
DBUS MA'I GDAN THOG TU, ,AA LAS BSKYED PA'I BCOM LDAN

'DAS; ,MDOG DKAR RAL PA'I THOR TSUGS CAN, ,ZHI BA RGYAN SPANGS
BYANG CHUB MCHOG ,KUN DU [*KUN TU?] ZHAL GYIS RNAM PAR MDZES, ,DE THUGS
DH'I: LAS BSKYED PA YI, ,GDONG LNGA ZUR PHUD LNGA PA ME TOG THOD,
,G-YAS PA BZHIN RAL GRI STE, ,G-YON BZHI SHES RAB PU STI BSNAMS, ,

RGYAN DANG NA BZA' GZHON NU'I TSUL, ,THUGS KAR AA LAS BYUNG BA
YI, ,'KHOR LO RIM PA BZHI DANG LDAN, ,JI LTAR GSANG SNGAGS DGOD
PA NI, ,'KHOR LO'I CHO GA MTHONG BA YIS, ,DANG PO'I SANGS RGYAS
THUGS KAR BSAM, ,LTE BAR AA LAS BYUNG BA YI, ,YE SHES SEMS DPA'

ZHAL DRUG PA, ,AUTPALA DMAR DANG SNGON PO NI, ,PO TIS MTSAN PA
BSNAMS PA'O, ,GZHON NU'I RGYAN LDAN THUGS KAR NI, ,ZLA BA'I STENG
DU AA DKAR BSAM, ,DE LAS SO SOR 'PHROS PA YIS, ,RIM BZHIN THAMS
CAD SNANG BYAS NAS, ,NAM MKHA'I MTHA' MNYAM

SEMS CAN GYI, ,MA RIG MUN BA BSAL BYAS NAS, ,SLAR 'DUS RIM BZHIN
RANG NYID KYI, ,YI GE'I NANG DU 'DUS PAR BLTA, ,DE NAS SNGAGS KYI
'KHOR LO YI, ,MTSAN BRJOD RIM PAR BKLAG PA YANG, ,'DI LTAR SANGS
RGYAS BCOM LDAN 'DAS, ,ZHES PA DANG PO NAS BRTZAMS

@51B NAS; ,DON CHEN YI GE DAM PA'I BAR, ,RANG GIS DE NYID BRJOD
PA YIN, ,KHONG NAS 'BYUNG BA SKYE BA MED, ,TSIG KUN RAB TU GSAL
BAR BYED, ,DE MTHAR THUG PA YUM BZHI YIN, ,MCHOD PA CHEN PO 'DOD
CHAGS CHE, ,ZHES PA DANG POR BRTZAMS BYAS NAS, ,CHAGS PA THAMS

CAD SEL BAR BYED, ,DE DAG MTHAR NI RIGS LNGA STE, ,BDE GSHEGS YAB
DANG YUM RNAMS KYANG, ,MTSAN GYI DON LA RAB DMIGS TE, ,MNYAM PAR
BZHAG NAS MTSAN BRJOD NI, ,RIM BZHIN KLOG PA'I RNAL 'BYOR PAS,
,RANG GI DE NYID YI GE LAS, ,RIM BZHIN SPRO ZHING BSDU BA

YIS; ,RANG RANG GDAN LA DGOD PAR BYA, ,'DOD PA CHEN PO BDE BA
CHE, ,ZHES PA DANG POR BRTZAMS NAS NI, ,SGYU 'PHRUL CHEN PO MIG
'PHRUL CAN, ,DE YI MTHAR THUG SEMS DPA' NI, ,BCU DRUG 'KHOR LO
RAB TU DGOD, ,YI GE AA LAS BSKYED PA DANG, ,SEMS CAN DON BYAS

SLAR 'DUS TE, ,RANG GI GDAN LA DGOD PAR BYAS, ,SPYIN BDAG CHEN PO
GTZO BO STE, ,ZHES PA DANG POR BRTZAMS BYAS NAS, ,SMON LAM YE
SHES RGYA MTSO'I BAR, ,PHYI NANG LHA MO BSKYED PAR BYA, ,BYAMS
CHEN RANG BZHIN DPAG TU MED, ,DE BZHIN THEG CHEN TSUL GNAS PAR,
,YI GE

AA LAS BSKYED PA YI, ,BSKAL BZANG PHYI ROL RIM BZHIN DU, ,'KHOR
LO GSUM LA DGOD PAR BYA, ,RDO RJE DBYINGS KYI DKYIL 'KHOR NI, ,JI
SRID BSGOMS PA'I MTHAR THUG PA, ,TSIGS BCAD BCU BZHI DAG GIS NI,
,MTSAN GYI DON RNAMS BA STAN PA YIN, ,'OD ZER 'PHRO

ZHING BSDU BA DANG, ,GZUGS SU GYUR NAS LHAR GNAS PA, ,PHO BRANG
SNYING PO'I DKYIL 'KHOR RO, ,RIM GNYIS CHOS DBYINGS YE SHES KYI,
,DKYIL 'KHOR DGOD PA BA STAN PAR BYAS, ,SANGS RGYAS RNAM PAR SNANG
MDZAD CHE, ,ZHES PA DANG POR BRTZAMS BYAS NAS, ,RDO RJE LCAGS

KYU ZHAGS PA CHE, ,MTHAR THUG AOm GYI RNAM PAR SPRO, ,GTI MUG
SPYOD PA DAG BYAS TE, ,SLAR 'DUS RIM PA GNYIS PA LAS, ,RNAM PAR
SNANG MDZAD TSUL GYIS NI, ,MTSAN GYI DON RNAMS GRANGS BZHIN DU,
,PHYOGS BZHI DAG NAS BZHUGS PA YIN, ,TSIGS BCAD NYI SHU RTZA LNGA

@52A *, ,RU; ,TSIG RKANG GCIG GIS MA TSANG BA, ,'DI YI DON LA
DMIGS SHING DGOD, ,DE NAS RIM PA GSUM PA RU, ,ME LONG LTA BU'I YE
SHES KYIS, ,TSUL NAS RAB TU BSTOD PA NI, ,RDO RJE 'JIGS BYED
'JIGS PAR BYED, ,CES PA DANG POR BRTZAMS NAS NI, ,

SGRA DANG LDAN PA RNAMS KYI MCHOG ,CES PA YI NI MTHAR THUG PAR,
,H'Um GI RNAM PAR SPRO ZHING BSDU, ,MI BSKYOD PA YI RNAM PAR
DGOD, ,TSIG RKANG GCIG GIS LHAG PA YI, ,TSIGS BCAD BCU YIS PHYOGS
BZHI RU, ,GSANG SNGAGS BDUN CU RTZA GCIG SPROS, ,ZHE SDANG

BTUL NAS RNAM PAR GNAS, ,DE NAS RIM PA BZHI PA NI, ,YANG DAG BDAG
MED DE BZHIN NYID, ,CES PA DANG POR BRTZAMS NAS NI, ,YE SHES ME
LCE 'OD 'BAR GSAL, ,DE MTHAR THUG PA SPRO BSDU STE, ,SNANG BA
MTHA' YAS RNAM PA YIS, ,PHYOGS BZHI DAG TU RNAM PAR

GNAS; ,SO SOR KUN RTOG YE SHES NI, ,HR'I: YI RNAM PAR SPRO BSDU
STE, ,'DOD CHAGS RNAM PAR DAG BYAS LA, ,TSIGS BCAD BZHI BCU RTZA
GNYIS KYI, ,MTSAN DON GZHUNG LAS BYUNG BA BZHIN, ,PHYOGS BZHI
RNAM PAR BGOS PA'O, ,DE NAS RIM PA LNGA PA YI, ,DKYIL

'KHOR BDAG GIS BSHAD PAR BYA, ,'DOD PA'I DON GRUB DAM PA STE,
,ZHES PA DANG POR BRTZAMS BYAS NAS, ,NOR BU CHEN PO RIN CHEN TOG
,DE MTHAR THUG PA MNYAM NYID KYI, ,YE SHES TSIGS BCAD NYI SHU
GNYIS, ,'OD ZER 'PHROS SHING 'DUS PA YIS, ,

SER SNA CAN NI RNAM BCOM ZHING, ,MTSAN GYI DON NI GRANGS BZHIN
DU, ,RIN CHEN 'BYUNG LDAN TSUL DU GNAS, ,TR'Am GI RNAM PAR 'PHRO
ZHING 'DU, ,DE NAS RIM PA DRUG PA'O, ,DON GRUB DKYIL 'KHOR DGOD
PA YANG, ,TSIGS BCAD BCO LNGA'I MTSAN DON NI, ,SANGS RGYAS

KUN GYIS RTOGS BYA BA, ,ZHES PA DANG POR BRTZAMS BYAS NAS, ,'JAM
DPAL DPAL DANG LDAN PA'I MCHOG ,DE YI MTHAR THUG MTSAN RNAMS NI,
,AA YI RNAM PAR SPO ZHING BSDU, ,BYA BA GRUB PA'I YE SHES KYI,
,'GRO BA PHRAG DOG RNAM SBYANGS TE, ,DON GRUB RNAM

@52B PAR RIM BZHIN DGOD, ,DE LTA BU YI TSUL NYID KYIS, ,'OD ZER
SPRO ZHING BSDUS NAS SU, ,KHAMS GSUM SEMS CAN THAMS CAD NI, ,GANG
GI 'OD ZER REG GYUR PA, ,DE YI SANGS RGYAS RNAMS SU 'GYUR, ,SANGS
RGYAS KUN LA REG 'GYUR ZHING, ,BSDU ZHING BDAG DANG MNYAM

PAR SPYAR, ,DKYIL 'KHOR DE DAG THAMS CAD KYANG, ,MDOG DANG GDAN
DANG PHYAG RGYA RNAMS, ,DE BZHIN DANG PO'I SANGS RGYAS DANG,
,'KHOR LO LA SOGS RIM PA YANG, ,JI LTAR GRAGS PA BZHIN DU DGOD,
,DE NAS DZA: H'Um BAm HO: YIS, ,YE SHES 'KHOR LO RNAMS

BKUG CING, ,BDAG DANG MNYAM PAR SPYAR BYAS NAS, ,RANG BZHIN MCHOD
PA'I SPRIN TSOGS BSTIMS, ,BSDUS PA'I SGO NAS BSTOD PA YANG,
,MCHOG SPYIN RDO RJE MCHOG KHYOD 'DUD, ,CES PA DANG POR BRTZAMS
BYAS NAS, ,YE SHES SKU NYID KHYOD LA 'DUD, ,CES PA'I

TSIGS BCAD BZHI BZHI YIS, ,DKYIL 'KHOR LNGA LA BSDUS TE BSTOD,
,DE NAS MTSAN GYI YON TAN NI, ,LAG NA RDO RJE RDO RJE 'CHANG,
,ZHES PA DANG POR BRTZAMS BYAS NAS, ,CHOS KYI RGYAL POR 'GYUR
ZHES PA, ,YON TAN SGO NAS BSTOD PA YIN, ,LAG NA RDO RJE RDO RJE
'CHANG, ,

ZHES PA LNGA YIS RNAM PHYE LA, ,DKYIL 'KHOR LNGA YI YON TAN NI,
,RIM PA BZHIN DU MKHAS PAS DBYE, ,DE YIS TSIGS BCAD MTSAN RNAMS
NI, ,DKYIL 'KHOR LNGA YI YON TAN GRAGS, ,AOm SARBA DHARM'A ZHES
PA NAS, ,DZNY'A NA GARBHA A'A: YI BAR, ,SKU YI PHRENG BA'I SNGAGS
KYIS NI, ,

DE LA BRTAN ZHING RAB GNAS PAR, ,SNGAGS KYI SGO NAS BSTOD PA YIN,
,DE NAS DPAL LDAN RDO RJE 'CHANG, ,ZHES PA DANG POR BRTZAMS BYAS
NAS, ,RDZOGS PA'I SANGS RGYAS KUN GYIS BSHAD, ,DE YI MTHAR THUG
BSDUS PA YI, ,SGO NAS YANG DAG STON PA YIN, ,DE LTAR GANG ZHIG
SGOM

BYED CING, ,NGAG GI 'KHOR LO RNAM 'PHROS TE, ,RNAM GSUM DON LA
DMIGS PA YIS, ,RING POR ME THOGS 'DUL DBANG GIS, ,YON TAN GZHUNG
SOGS THAMS CAD KYANG, ,MA LUS DE YIS THOB PAR 'GYUR, ,SA MCHOG
BCU GNYIS RAB BGROD NAS, ,'JAM PA'I DBYANGS DANG

@53A *, ,'DRA BAR 'GYUR, ,THUN BZHI'AM NI THUN GSUM GYIS, ,MTSAN
MA BRTAN PO BYUNG GI BAR, ,DE NI RGYUN DU BKLAG PAR BYA, ,DE NAS
DKYIL 'KHOR DBANG BSKUR DANG, ,ZHI SOGS LAS RNAMS BSAM PAR BYA,
,GZHAN YANG SHI LA PHAN PA DANG, ,CHO GA'I BYE BRAG

MA LUS KUN, ,CHO GA CHEN POR MTHONG BAR BYA, ,DKYIL 'KHOR BSDU
BA'I RIM PA YANG, ,RIM BZHIN YI GE AA LAS TE, ,DE NAS THIG LE
DMIGS PA MED, ,SGYU MA'I TSUL DU SPYOD LAM BRTAG ,DAM PA'I GZHUNG
LUGS GSAL MOD KYI, ,BSDUS LA DGA' BA'I DOR BYAS

NAS; ,BDAG 'DRAS BRTZAMS PAR MI 'OS TE, ,KHAB LEN DBANG GIS LCAGS
BSDU BZHIN, ,'JAM PA'I DBYANGS LA MOS PA YIN, ,RANG DBANG MED PAR
RTZOM PA LA, ,'JAM PA'I DBYANGS KYIS BZOD PAR MDZOD, ,DE LAS BDAG
GIS DGE BA GANG THOB DES, ,'GRO BA RNAMS

KYI DON RTOGS ZHI GYUR NAS, ,BDAG SOGS 'JAM PA'I DBYANGS DANG
'DRA GYUR TE, ,NAM MKHA'I MTHA' MNYAM SEMS CAN GROL BAR SHOG
,'PHAGS PA MTSAN YANG DAG PAR BRJOD PA'I 'KHOR LO'I RIM PA, BLA
MA DAM PA'I CHO GA CHEN PO'I GZHUNG RNAMS LAS, ,BLO ZHAN PA'I

DON DU MOS PA TZAM LAS 'JUG PA 'DI DAG GI RIM PA PHRA MO RDZOGS
SO, ,