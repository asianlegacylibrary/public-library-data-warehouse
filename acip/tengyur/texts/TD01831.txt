@180B #, ,RGYA GAR SKAD DU, PANYTZA KRA MA MA TI t'I K'A TZANDRA PRA
BHA N'A MA, BOD SKAD DU, RIM PA LNGA PA'I DGONGS 'GREL ZLA PA'I
'OD ZER ZHES BYA BA DPAL RDO RJE

SEMS DPA' LA PHYAG 'TSAL LO, ,DGROL DKA' SNYING GI MDUD GDUNG
GCAD BYA'I PHYIR, ,THUB DBANG SRAS DE'I GNYIS MED BDUD RTZI'I
MCHOG ,GSUNG GI THIGS PAS 'GRO RNAMS REG BYA'I PHYIR, ,SKAL LDAN
'JIGS MED BDAG GIS 'BAD PAR BYA, ,'DIR DBAL LDAN 'PHAGS PA KLU

SGRUB KYIS DPAL GSANG BA 'DUS PA LA SOGS PA'I RGYUD KYI RJES SU
'BRANGS NAS GO RIMS JI LTA BZHIN DU ZUNG DU 'JUG PA'I TING NGE
'DZIN RTOGS TE, THUGS BRTZE BAS DE NYID BSTAN PAR BZHED PAS RIM
PA LNGA'I DON JI LTA BAR GRUB PAS BSGRUB PAR BYA BA'I BCOM LDAN
'DAS RDO RJE

SEMS DPAL LA PHYAG 'TSAL BA NI KHAMS GSUM ZHES BYA BA LA SOGS
PA'O, ,'DIR RIM PA DANG PO LUS RNAM PAR DBEN PA BSTAN NAS GNYIS
PAS NGAG GI DBEN PA STE, SEMS DBEN TZAM GYI DON DU'O, ,SEMS KYI
DBEN PA TZAM NYID NI RIM PA GNYIS PA ZHES BYA BAR BRJOD DO

ZHES GSUNGS PA'I PHYIR RO, ,GSUM PA DANG BZHI PA KUN RDZOB DANG
DON DAM PA'I RANG BZHIN DAG GIS NI SEMS DBEN NO, ,LNGA PAS BDEN
PA GNYIS THA MI DAD PA'I PHYIR MTHAR THUG SEMS RNAM PAR DBEN PA
NYID DO, ,DE'I NANG DU GTOGS PAS LUS DANG NGAG RNAM PAR DBEN PA
YANG

@181A *, ,NGO, ,GANG GI PHYIR LUS MTHAR THUG PA LAS LONGS SPYOD
RDZOGS PA DANG SPRUL PA'I SKU GNYIS SO, ,NGAG NI LONGS SPYOD
RDZOGS PA'I SKU STE, GSANG SNGAGS KYI THEG PAR LONGS SKU NI NGAG
GI NGO BO RNAM PAR GZHAG PA'I PHYIR RO, ,LUS DANG NGAG 'DI DAG
KYANG SEMS KYI

SNANG PA TZAM STE, SEMS LUS LTA BU DANG, SEMS TSIG TU BRJOD PA
LTA BUR SKYED CIG CES GSUNGS PA'I PHYIR RO, ,SEMS KYANG BDE BA
CHEN PO'I BDAG NYID CAN MNGON PAR SHES PA DANG STOBS DANG MA
'DRES PA LA SOGS PA'I YON TAN GYI RANG BZHIN KUN RDZOB KYANG YIN
LA, RANG

BZHIN MED PAS DON DAM PA YANG YIN TE ZUNG DU 'JUG PA'O, ,'DI NYID
SGRUB PA PO DBANG PO RAB KYIS BSGOM PA YIN NO, ,CHUNG DU NI RIM
PA DANG POS JI LTA BAR LHA'I SKUR BSGOM PA'I BDAG NYID RIM GYIS
SAM, CIG CAR DU 'OD GSAL DU RAB TU 'JUG CING LDANG BA DANG, RDO
RJE'I

BZLAS PA DANG CHUNG DU'I CHUNG DUS NGAG GI BZLAS PA YANG GOMS PAR
BYA'O, ,'DI GNYIS KA'I DBANG DU BYAS NAS GSUNGS PA'I RDO RJE'I
BZLAS PA NI RIM PA GNYIS PAS RGYAS PAR BSTAN TO, ,BLO GROS 'BRING
GIS NI SKAD CIG YE SHES RDZOGS PA'I RNAL 'BYOR RDZOGS PA ZHES

BRJOD DO ZHES GSUNGS PA'I PHYIR RO, ,SKAD CIG GIS SGYU MA'I RANG
BZHIN LHA'I SKUR BSHAD PA'I BDAG NYID RIM MAM, CIG CAR DU 'OD
GSAL DU 'JUG CING LDANG BA'O, ,DE NI DANG POR BDAG BYIN GYIS
BRLAB PA'I MING CAN KUN RDZOB KYI BDEN PA'I LONGS SPYOD RDZOGS
PA'I SKU GNYIS PA

GSUM PA BSGOM PA'I PHYIR 'JUG PA YIN NO, ,DE'I RJES SU KUN RDZOB
KYI BDEN PA DANG THA MI DAD PAR BSGOM PAR BYA'O, ,'ON KYANG DE
KHO NA NYID BSGOM PA KHO NAS MI NUS PAS THA DAD LTAR RNAM PAR
GZHAG PA'I RANG BZHIN MED PAR RAB TU 'JUG PA DANG, BDEN PA GNYIS
THA DAD

PA'I TSUL GYIS LDANG BA'I PHYIR SLOB PA'O, ,KUN RDZOB KYI NGO BO
NYID RANG BZHIN MED PA NI DON DAM PA STE RANG BZHIN GYIS RNAM PAR
DAG PAR 'OD GSAL DU BRJOD PA YIN GYI, DE THA DAD PAR YOD PA MA
YIN PAS THA MI DAD PAR BSGOM PAR BYA'O, ,'ON KYANG DE KHO NA NYID
BSGOM PA KHO NAS

@181B BSGRIB PA GLO BUR PA'I TSOGS MA LUS PA ZAD PAR 'GYUR BAS
'OD GSAL GYI CHA 'BAD PAR BSGOM PAR BYA BAR SHES NAS RIM PA BZHI
PA DANG RIM PA DANG PO LA SLOB PA'O, ,DE NYID KYI PHYIR DBANG PO
RAB KYIS LHA RNAMS BSGOM PA DANG, RAB TU 'JUG CING LDANG BA DANG,
BZLAS PA BZHAG

NAS STONG PA NYID KYI CHA LA 'BAD DE BSGOMS PAS, CIG CAR SKAD CIG
RDZOGS PA LHA'I SKU ZUNG DU 'JUG PA RGYUN MA CHAD PAR BSGOM PA'O,
,DE LTAR 'DI RNAMS GANG ZAG THA DAD KYI RIM PA LNGA YIN NO, ,KHA
CIG NI GANG ZAG GCIG KHO NA DANG POR CHUNG DU YIN PAS BSKYED PA'I
RIM PA BSGOM PA SNGON DU

'GRO BAS 'OD GSAL LA RAB TU 'JUG CING LDANG BA DANG, BZLAS PA'I
RIM PA DANG PO GNYIS KYIS GOMS PAR BYAS NAS DE'I BLO GROS 'BRING
DU GYUR TE SKAD CIG GIS LHA'I SKUR 'CHAR BA DE RIM PA GSUM PA
DANG BZHI PAS RAB TU 'JUG CING LDANG BA'O, ,DE GOMS RAB TU GYUR
PA LAS ZUNG DU

'JUG PA LHA'I SKUR LDANG BA NYID RIM PA LNGA PAS SO ZHES PA NI
RNAM PAR GZHAG PA GNYIS PA'O, ,GNYIS KA LA YANG ZUNG DU 'JUG PA'I
BDAG NYID KYI BCOM LDAN 'DAS RDO RJE 'DZIN PA GSANG SNGAGS KYI
THEG PAR SKU BZHI'I BDAG NYID DU BSGRUB PAR BYA STE, DE NYID KYI
PHYIR DE LA PHYAG 'TSAL TE,

DE LA KHAMS GSUM PA'I SPYOD PA LAS GROL ZHES PA NI 'DOD PA DANG,
GZUGS DANG GZUGS MED PA'I SEMS CAN RNAMS NI KHAMS GSUM PA STE, DE
DAG GI SPYOD PA NI GZUNG BA DANG 'DZIN PAR SGRO BTAGS SHING RAB
TU 'JUG PA LA SOGS PA STE, KUN NAS NYON MONGS PA GSUM GYI KHONGS

SU BSDU BA'O, ,DE LAS GROL BA NI RTEN YONGS SU GYUR PAS RNAM PAR
BYANG BA MTSAN MA MED PA CHOS KYI SKU'O, ,MKHA' DANG MNYAM GYUR
NI 'DRA BAR RTOGS PA STE, 'DUS MA BYAS PA DANG RTAG PA DANG 'GYUR
BA MED PA DANG DBYIBS DANG KHA DOG LA SOGS PA DANG BRAL BA DANG,
RANG BZHIN GYIS YONGS SU

DAG PA DANG, RO GCIG PA NYID LA SOGS PA DANG 'DRA BA'O, ,PHUNG PO
LA SOGS PA'I DNGOS PO THAMS CAD RTEN CING 'BREL BAR 'BYUNG BA
'DUS BYAS PA KUN RDZOB KYI BDEN PA RNAMS KYI NGO BO NI DON DAM PA
RANG BZHIN MED PA'O, ,DE BAS NA 'DI RTAG TU KUN LA KHYAB PA NYID
DU BSTAN TO,

@182A *, ,DAG CING NI NYON MONGS PA'I SGRIB PA DANG BRAL BA'O,
,ZHI BA NI SHES BYA'I SGRIB PA SPANGS PA'O, ,DBEN PA NI DE GNYI
GA'I BAG LA NYAL BCOM PA'O, ,DE LTAR NYON MONGS PA LA SOGS PA MI
MTHUN PA'I PHYOGS THAMS CAD ZAD PA'I RNAM PAR BYANG BA LA SOGS
PA'I YON TAN GYI

TSOGS KYI MTHAR THUG PA'I PHYIR MCHOG TU DGE BA'I RANG BZHIN NO,
,DE NI NYAN THOS DANG, RANG SANGS RGYAS DANG, BYANG CHUB SEMS
DPA'I RTOGS PA LAS RTOGS PA 'DI BLA NA MED PAR BSTAN TO, ,DE NYID
KYI PHYIR RNAL 'BYOR PA NYID YUL TE, YANG DAG PAR RDZOGS PA'I
SANGS RGYAS RNAMS KHO NA'O,,

JI LTAR NAS BCU'I DBANG PHYUG RNAMS KYI YUL MA YIN ZHE NA GSUNGS
PA RTOGS DKA' STE, RNAM PA THAMS CAD DU MNGON DU MA GYUR PA'I
PHYIR RO, ,BRTAG PAR DKA' BA NI BAG LA NYAL BA DANG BCAS PA'I
SGOM PA LHUN GYIS GRUB PA'I YANG YUL MA YIN NO, ,BRTAG PAR DKA'
BA'I RANG BZHIN

ZHES BSTOD PA'I PHYIR RO, ,BDAG GZHAN RAB PHAN ZHES PA NI CHOS
KYI SKU NYID DO, ,DBEN PA LAS NI THA MI DAD, ,DBEN PA GANG PHYIR
'DOD PA YIN, ,ZHES BSHAD PA'I PHYIR LONGS SKU'I RANG BZHIN DANG
GZHAN GYI BLA NA MED PA CHOS KYI BDUD RTZI'I RO LA DGA' BAS LONG
SPYOD PA'I PHYIR RO, ,BDAG DANG

GZHAN LA PHAN PA PHUN SUM TSOGS PA CHEN PO'I RTEN GYUR ZHES KYANG
BSTOD PA'I PHYIR RO, ,KHYAB CING DE NYID DE KHO NA BZHIN DU SPRUL
PA'I SKU'I NGO BO STE, MTHAR THUG PA MED PAR KHAMS GSUM GYI SEMS
CAN RE RE LA SPRUL PA'I SKUS KHYAB PA'O, ,PHRIN LAS KHYAB PA NYID
KYI PHYIR, ,SANGS RGYAS

KHYAB PA NYID DU BRJOD, ,CES MNGON PAR RTOGS PA'I RGYAN LAS
GSUNGS SO, ,MTSAN MA MED PA NI YOD MED DANG, GZUNG 'DZIN DANG
RTAG CHANG DANG, THA DAD PA DANG, GCIG LA SOGS PA SGRO BTAGS PA'I
BYE BRAG NI MTSAN MA STE, DE DANG BRAL BA RANG BZHIN MED CING
SPROS PA DANG BRAL

BA'O, ,RGYAL BA'I BDE BA NI CHOS KYI SKU NYID LHAN CIG SKYES PA'I
BDE BA DANG THA DAD MED PA BDE BA CHEN PO'I SKU'O, ,DE BAS NA BDE
BA CHEN PO'I TSUL GYIS MNYAM MED KYANG YIN LA STONG PA NYID DU
MNYAM PA YANG YIN NO, ,YOD PA LA SOGS PA'I RTOG PA RNAMS NYAMS
PAS MI RTOG PA DANG BDEN

@182B PA GNYIS DAR RO GCIG PA ZUNG DU 'JUG PA'I SKU YIN PAS MI
RTOG SKU GCIG YIN NO, ,RDO RJE'I THEG PA 'DIR BDE BA CHEN PO DANG
RO GCIG PA'I LONGS SKU YANG BSOD NAMS DANG YE SHES KYI TSOGS KYI
SPRUL PAS SPRUL PA'I SKU ZHES RNAM PAR GZHAG GO, ,SKU GSUM PO DE
YANG KUN RDZOB KYI BDEN PA

STE, DE RANG BZHIN MED PA NI 'OD GSAL CHOS KYI SKU DON DAM PA'I
BDEN PA'O, ,DE LTAR BCOM LDAN 'DAS KYIS GSUNGS PA'I DON SGRON
GSAL DU BRIS PA NI, SKU GSUM DAG NI THA DAD PAR, ,SKYOB PA YIS NI
YANG DAG BSTAN, ,RDZOGS PA'I RIM PA'I SBYOR BA YIS, ,RNAM GCIG TU
NI

GYUR PA 'ANG YIN, ,GANG ZHIG SANGS RGYAS SKU MTSAN NYID, ,KUN
RDZOB BDEN PA GSUNGS PA YIN, ,DE NYID RDZOGS PAR SBYOR GYUR PAS,
,'OD GSAL BAS NI RNAM DAG 'GYUR, ,TSIG GI LAM GYI YUL 'DI NYID,
,GTZO BO YE SHES SKU RANG BZHIN, ,SEMS CAN KUN LA PHAN PA'I
PHYIR, ,

'JA' TSON BZHIN DU SNANG BA YIN, ,ZHES SO, ,DE LTA BAS NA BDEN PA
GNYIS NI BDAG GCIG PA NYID DO, ,LDOG PA'I DBYE BAS SKU BZHIR RNAM
PAR GZHAG GO, ,LA LAR NI SKU LNGA STE, GDUL BYA'I KHYAD PAR RJES
SU GZUNG BA'I PHYIR RO, ,ZUNG DU 'JUG PA'I SKU YONGS SU BRTAGS
NAS SO, ,GANG

'DIS SPRUL PAS SPRUL PA'I SKU DE YANG STONG PA NYID DANG SNYING
RJE THA MI DAD PA BDE BA CHEN PO DANG LDAN PA'I SEMS KYI RNAM PA
TZAM YIN PAS LONGS SKU MA GTOGS PA SKU GSUM GYI BDAG NYID DU RNAM
PAR GZHAG GO, ,LA LAR NI GDUL BYA 'GA' ZHIG LA SPRUL PA'I SKU DON
DAM PA'I SKU GCIG PUR

BSTAN TO, ,DE LTA BU'I RANG BZHIN GYIS BSTOD PA SNGON DU 'GRO BAS
PHYAG BYAS NAS, 'JUG PA'I YAN LAG YIN PAS BRJOD PAR BYA BA LA
SOGS PA BSHAD PAR BRTZAMS TE, DPAL LDAN ZHES BYA BA LA SOGS PA'O,
,DRANG BA DANG NGES PA'I DON DANG, DGONGS PA'I BSHAD PA DANG,
DGONGS

PA MA YIN PA DANG, SGRA JI BZHIN PA DANG, JI BZHIN MA YIN PA STE,
MTHA' RNAM PA DRUG GO, ,SNYING PO'I DON CAN GYI GZHUNG RNAMS
BSDUS PA NI PAndI TA STE DE NYUNG BA YIN PAS PAndI TA'O, ,BYANG
CHUB SEMS DPA' RNAMS KYI NYON MONGS PA NI RNAM PAR RTOG PA YIN
PAS, RNAM PAR RTOG

@183A *, ,PA RNAMS DANG RNAM PAR RTOG PA'I BAG CHAGS RNAMS NI
RNAM RTOG BAG CHAGS YIN LA, SEMS NYON MONGS PAR BYED PAS NYES PA
STE, NYON MONGS PA DANG SHES BYA'I SGRIB PA'I RANG BZHIN 'DOD
CHAGS LA SOGS PA'O, ,RNAL 'BYOR NI THABS DANG SHES RAB SNYOMS PAR

ZHUGS TE, RGYUD NI BSTAN PAR BYA BA YIN PAS RGYUD THAMS CAD 'BRAS
BU'I BDAG NYID CAN NO, ,'DIS NI SNYING PO BSDUS PA'I DNGOS GRUB
THAMS CAD BSDUS PA'I RNAL 'BYOR GYI RGYUD 'DI'I BRJOD BYA DANG,
DE NYID BSTAN PA'I DGOS PA DANG, DGOS PA'I DGOS PA NI SGRIB PA
GNYIS BYANG BA

DANG; DE'I 'BRAS BU'I RGYUD RTOGS PAR BSTAN PA'O, ,DES NI BYANG
BAR BYA BA'I PHYIR RNAL 'BYOR GYI RGYUD SPROS PA DANG BCAS PA
DANG SPROS PA MED PA DANG, SHIN TU SPROS PA MED PA'I SPYOD PA
RNAMS SPYOD CING BDE BAS BSGOM PAR BYA'O ZHES GSUNGS TE, 'DOD PA
LNGA NI ZHES BYA BA LA SOGS PA'O, ,RDO RJE'I

THEG PA 'DIR SNGOM PA NI RDO RJE SEMS DPA'I SDOM PA'O, ,MI PHYED
PA NI BSGOMS PA LAS MI DGE BA'I BSHES GNYEN DAG GIS SO, ,STONG PA
DANG RO GCIG PA'I PHYIR 'DI'I SKU GSUNG THUGS RDO RJE YIN PAS SKU
GSUNG THUGS KYI RDO RJE STE RDO RJE 'DZIN PA'O, ,ZHE SDANG ZHES
BYA BA LA SOGS PA NI 'DIR SGRUB

PA BOS DANG POR SNYING GAR NYI MA LA GNAS PA'I SA BON H'Um GI 'OD
ZER DE DAG GIS 'OG MIN NAS DKYIL 'KHOR BON DANG BCAS PA'I RDO RJE
'CHAR SPYAN DRANGS LA MDUN GYI NAM MKHA' LA BLTAS TE, SA BON LAS
BYUNG BA'I ME TOG LA SOGS PA DANG, GZUGS RDO RJE MA LA SOGS PAS
YANG DAG

PAR MCHOD DE, SDIG PA BSHAGS PA LA SOGS PA NAS STONG PA NYID KYI
BAR DU BSGOMS LA SEMS LAS BYUNG BA'I SNA TSOGS PADMA LA GNAS PA'I
YI GE A'A: LAS BYUNG BA'I NYI MA LA BHR'Um SER PO LAS BYUNG BA'I
'KHOR LO SER PO RTZIBS BCU PA G-YAS SKOR DU 'KHOR BAR BSAMS TE,
DE'I LTE BAR

BDAG NYID SKAD CIG GIS RDO RJE SEMS DPA' SKU MDOG DKAR PO ZHAL
GSUM PHYAG DRUG PA RANG SNANG GI SHES RAB MA DANG LDAN PA, DANG
PO'I MGON PO 'OG NAS 'CHAD PA'I PHYAG MTSAN CAN DU MOS NAS, RANG
GI SNYING GA'I SA BON GYI 'OD KYIS 'CHAD PAR 'GYUR BA'I DKYIL
'KHOR SPYAN

@183B DRANGS LA, KHA'AM DAG PA'I SGO NAS RAB TU ZHUGS TE, RDO
RJE'I LAM NAS 'THON NAS, ,LHA MO'I PADMAR BADZRA DHRi KA DANG,
H'Um BCU'I TSUL DU SPROS TE, THUGS KYI RDO RJES GTZO MDZAD PA'I
KHRO BO GZHUG PAR BYA'O, ,DE BZHIN GSHEGS PA LA SOGS PA DANG LHA
MO RNAMS LA GSOL BA BTAB PA

STE, SPYAN DRANGS NAS DBANG BSKUR LA RGYAS BTAB PAR BSAM PAR
BYA'O, ,'DIR STONG PA DANG SNYING RJE'I RANG BZHIN RDO RJE SEMS
DPA' DANG MI BSKYOD PA GNYIS THA MI DAD KYANG GZHAN DON BYED PA'I
GTZO BO SNYING RJE YIN PAS 'DIR DKYIL 'KHOR GYI GTZO BO NI MI
BSKYOD PA'O, ,DE YANG STONG

PA NYID LA DBANG NYID KYIS GZHAN DON BYED PA'I PHYIR RDO RJE SEMS
DPAS RGYAS BTAB PA'O, ,GANG GI CHE RDO RJE SEMS DPA' GTZO BOR
GYUR PA DE'I TSE MI BSKYOD PAS RGYAS BTAB BA'O, ,DE BZHIN GSHEGS
PA RNAM PAR SNANG MDZAD LA SOGS PA GANG YANG RUNG BA GTZO BO YIN
NA YANG NGO, ,DE BZHIN

GSHEGS PA LNGA'I RAL BA'I THOR TSUGS LA RDO RJE 'DZIN PA BDAG POR
BSGOM ZHES BYA BA NI SGRON GSAL DU LUGS GZHAN GSUNGS PA'O, ,LHA
RNAMS LA RANG RANG GI RIGS KYI BDAG POS RGYAS BTAB PA NI RDZOGS
PA'I RNAL 'BYOR GYI PHRENG BA LAS GSAL LO, ,'DIR DKYIL 'KHOR GYI
GTZO

BO NYID YUM DANG BCAS PA'O, ,'DI TZAM GYIS DKYIL 'KHOR RGYAL PO
MCHOG CES BYA BA'I TING NGE 'DZIN NI GNYIS PA'O, ,SNA'I RTZE MOR
NI MI'I SNA STE, DE LA YUNGS 'BRU NI BYANG CHUB KYI SEMS DE G-YO
BA'I PHYIR DANG, YUNGS 'BRU'I TSAD TZAM YIN PA'I PHYIR RO, ,G-YO
BA NI LHA'I

'KHOR LO'O, ,MI G-YO BA NI GZHAL YAS KHANG NGO, ,'JIG RTEN LAS
'DAS PA'I YE SHES KYI GNAS NI RGYU'O, ,MCHOG NI 'JA' TSON LTA BU
YIN PAS SO, ,GSANG BA NI PHYI ROL GYIS BRTAGS PA'I RNAL 'BYOR LA
ZHEN PA RNAM PA LA BSTAN PAR MI RUNG BA'O, ,SHES PAS BRTAGS PA NI
SHES PA

NYID DU BSAM PA STE YID KYI RANG BZHIN ZHES BYA BA'I DON TO,
,GNYIS PA PHRA BA'I RNAL 'BYOR BSHAD PAR BYA STE, LNGA BA LHAN
CIG SKYES PA NI RIGS LNGA'I KHA DOG GANG YANG RUNG BA'O, ,RIN
CHEN ZHES PA NI YID BZHIN GYI NOR BU RIN PO CHE LTA BU DGOS 'DOD
'BYUNG BA'I PHYIR TE, RANG GI LHA'I GTZO

@184A *, ,BO PHYAG MTSAN G-YAS PA'I DANG POR BSHAD PAS SO, ,SNA
NI SNA'I DBANG PO STE RIN CHEN ZHES BYA BA NI SEMS BRTAN PAR GYUR
NA PHYAG MTSAN DANG DES NYE BAR MTSON PA'I BRTAN PA DANG G-YO BA
LAS SANGS RGYAS KYI TSOGS GZHAN DON DU SPRO BAR BYA'O ZHES BYA
BA'I THA TSIG GO, ,RANG

GI 'OD ZER 'BAR BA DANG MNYAM PA'I 'OD ZER GANG YIN PA DE SANGS
RGYAS GANG LA YOD PA'O, ,DA NI RDO RJE'I BZLAS PA BSHAD PAR BYA
STE, SLONG MO ZHES BYA BA'I DRANG DON NI GO SLA'O, ,NGES PA'I DON
NI GANG LA YI GE THA DAD PAR YOD PA DE NI BHI KshA STE, BRJOD PAR
BYA BA'I SNGAGS KYI BDAG NYID

CAN NO, ,DE LA MNGON DU PHYOGS PAS BZLAS PAR MI BYA'O, ,GAL TE
BZLAS NA DE'I TSE DE LA CHAGS PAR MI BYA'O, ,SNGAGS NI YI GE GSUM
STE, 'CHAD PAR 'GYUR BA'I RIM PAS BZLAS SO, ,YAN LAG NYAMS PA NI
THABS DANG SHES RAB THA MI DAD PA'O, ,NGAG GI BZLAS PA BSHAD PA
NI

BRJOD NAS ZHES BYA'O, ,RDO RJE NI YI GE GSUM LA SOGS PA'I SNGAGS
TE, LHAG PA'I LHA SPRO ZHING NGAG TU BZLAS SO, ,BZLAS PA'I RJES
LA SPROS PA'I LHA RNAMS RANG LA BSDU'O, ,DON DAM NI MCHOG GI ZHI
BA LA SOGS PA STE, DE'I CHED DU'O, ,SGRON MA GSAL BAR DON GZHAN
DU BSHAD PA NI

TSIGS SU BCAD PA GZHAN GYI STE, 'PHAGS PAS GSUNGS PA'I NGAG GI
BZLAS PA'I TSIG LE'UR BYAS PA'I MA YIN NO, ,GZHUG PAR BYA ZHES PA
NI RIM MAM CIG CAR GYIS SO, ,DROD GSHER LAS SKYES PA'I RNAM PAR
DAG PAS ZHU BA'I THIG LE'I TSUL DE GZHAG GO ZHES ZER BA NI DBUGS
RLUNG

BZHIN DU KUN DU MI DMIGS PA'I MING CAN YANG DAG PA'I MTHAR RAB TU
GZHAG GO ZHES BYA BA'I DON MI SHES PA KHO NA'O, ,KHYOD CES PA NI
MDUN DU BZHUGS PA LTA BUR BSAMS LA SPYAN MAS BSKUL PAR RO, ,RDO
RJE'I THUGS NI SEMS LA DBANG THOB PA'I PHYIR RO, ,GNAS KYI DBANG
PHYUG NI

KHAMS GSUM DU CHOS KYI RGYAL POR 'GYUR BA'I PHYIR RO, ,SEMS CAN
KYI [*GYI] KHAMS NI 'BYUNG PO THAMS CAD KYI RANG BZHIN YIN PAS SO, ,DGA'
BA NI ROL PA STE DE LA SPRO BA BSKYED PA'O, ,DON CHEN NI LHAN CIG
SKYES PA'I DGA' BA STE, 'DOD PA NI BSKYED PA STE, 'KHYUD PA LA
SOGS PA'O, ,

@184B 'DIR RTEN GSOL ZHES PA NI DGA' BAR BGYIS PA'O, ,YAB GCIG
CES PA NI SEMS CAN THAMS CAD SKYE BA'I RGYU YIN PA'I PHYIR RO,
,GNYEN MCHOG CHEN PO NI SEMS CAN THAMS CAD LA PHAN PAR MDZAD PA'I
PHYIR RO, ,M'A MA K'IS BSKUL BA NI NYAMS PA MED PA'I RDO RJE'I
SKU'O, ,SKU NI SEMS

CAN KUN LA PHAN PA'I RJES SU BSTAN PA GANG YIN PA'O, ,SANGS RGYAS
NI PHUNG PO LNGA STE, DE DAG DON NI KUN RDZOB KYI BDEN PA'O,
,BYANG CHUB NI DON DAM PA'I BDEN PA'O, ,MCHOG TU NI DE BDEN PA
GNYIS KYI SBYOR BA LAS BYUNG BA'I BDE BA CHEN PO'I SNYING PO'O,
,DE SEMS CAN RNAMS LA

BSTAN PAS PHAN PAR STON PA'O, ,CHAGS PAS NI CHAGS PA RNAM PAR
SBYANGS PA'I RNAM PA'O, ,CHAGS PA'I DAM TSIG NI CHAGS PA LA SPYOD
PA'O, ,GOS DKAR MOS BSKUL BA SEMS CAN GYI KHAMS KUN LA DGA' BA'I
PHYIR SPYOD PAS SEMS CAN GYI KHAMS KUN DU BZANG PO NI

DGE BA GANG LAS SO, ,SGRON MAS RDO RJE'I 'DOD PA NI SEMS CAN
THAMS CAD DGA' BAR BYAS PA'I PHYIR RO, ,DAM TSIG NI LAS KYI RIGS
CAN RNAMS TE, DE'I MCHOG YIN NO, ,GDUNG MCHOG NI BYA BA GRUB PA'I
YE SHES NYID KYIS 'GRO BA'I DON MDZAD PA'O, ,YON TAN GANG GI
PHYIR

DGA' BA DANG DGA' BRAL DANG DGA' BA BAR MA DANG 'OD GSAL GYI YE
SHES BDAG GIS BSKYED PA YIN NO, ,DE LTAR TSANGS PA'I GNAS BZHI'I
RANG BZHIN GYI LHA MO RNAMS KYIS BSKUL BA DANG, SNGON GYI SMON
LAM GYIS STONG PA NYID KYI SBYOR BAS LAS BZHENGS PA'O, ,NYON
MONGS PA RNAMS

KYIS 'DI'I RDO RJE'I THUGS BSKYOD MI NUS PAS MI BSKYOD RDO RJE'O,
,YE SHES CHEN PO'I NI STONG PA BZHI'I BDAG NYID YIN PAS SO, ,MI
BSKYOD PA LA SOGS PA'I RDO RJE 'DZIN PA RDO RJE'I DBYINGS SO,
,BDEN PA GNYIS MKHYEN PAS MKHAS PA CHEN PO'O, ,SKU DANG SPROS PA
DANG DON

DAM DKYIL 'KHOR GYI RANG BZHIN PAS DKYIL 'KHOR GSUM MO, ,SKU
GSUNG THUGS RDO RJE'I MCHOG YIN NO, ,GSANG BA GSUNGS SHIG PA'O,
,RNAM PAR SNANG MDZAD NI 'OD GSAL GYI MES SNANG BAR MDZAD PA'O,
,DE NYID KYI PHYIR DAG PA CHEN PO'O, ,RDO RJE NI DE BZHIN GSHEGS

@185A *, ,PA RNAMS TE DE RNAM PAR DAG PA'I TSUL GYIS ZHI BA NI
DRUG PA'O, ,DGYES CHEN ZHES PA NI MCHOG TU DGA' BA'I RANG BZHIN
YIN PAS SO, ,RANG BZHIN GYIS RNAM PAR DAG PA'I CHOS KYI MCHOG
RNAMS STON CIG KYE'I RDO RJE ZHES PA'O, ,RIN CHEN RGYAL PO NI RIN
CHEN GYI

RIGS CAN RNAMS LA DGA' BA BSKYED PA'O, ,RAB TU ZAB PA NI MNYAM PA
NYID KYI YE SHES NGO BO YIN PA'I PHYIR RO, ,DE NYID KYI PHYIR RDO
RJE NAM MKHA'I DRI MA MED DE, GDOD NAS DAG PA'I PHYIR RANG BZHIN
GYIS YONGS SU DAG PA'O, ,CHOS THAMS CAD KYI MA RIG PAR GOS PA MED
PA'O, ,DPAG

MED RDO RJE RGYAL PO CHE, ,ZHE PA NI RIGS LNGA'I RIGS RNAMS LA
DBANG CHEN POR GYUR PAS SO, ,'DOD CHAGS NI ZHEN PA STE, DE'I PHA
ROL TU PHYIN PA'O, ,DON YOD RDO RJE RDZOGS SANGS RGYAS NI DON YOD
GRUB PA'I RIGS CAN RNAMS KYIS BSKUR BA'I PHYIR RO, ,DAG PA'I NGO
BO NYID NI 'OD

GSAL BA STE DE LAS BYUNG BA'I PHYIR RO, ,BSTOD NAS NI BDAG NYID
BSTOD DU BCUG PA DANG, LHA MO RNAMS KYIS MCHOD DU BCUG NAS SO,
,RJES CHAGS ZHES PA NI SPROS NAS LHA MO'I 'KHOR LA 'KHYUD DE BDE
BA CHEN PO DANG LDAN PAR BYAS NAS DKYIL 'KHOR GYI 'KHOR LO'I DE
KHO NA

NYID KYI MCHOG 'OD GSAL DANG RO GCIG PA BDE BA CHEN PO'I RANG
BZHIN NI DKYIL 'KHOR BA RNAMS YONGS SU DAG PA'I PHUNG PO LA SOGS
PA'I RANG BZHIN LA BSTAN NAS SO, ,'KHOR LO NI RNAM PAR SNANG
MDZAD LA SOGS PA'I DKYIL 'KHOR BA RNAMS TE, DE RANG GI LUS LA RAB

TU GZHUG PA'O, ,GCIG PU NI DE DANG BCAS PA'O, ,RANG GI SNYING GA
NA GNAS PA'I YI GE H'Um SPROS TE, YONGS SU GYUR PA LAS SEMS CAN
RNAMS RDO RJE 'DZIN PA'I RANG BZHIN DU BSAMS LA, DE'I YID DANG
LDAN PAS SBYANG DO ZHES THAMS CAD KYI DON BSDUS PA YIN NO, ,H'Um
NYID SNYING

PO BSKYED PA'I RGYU YIN PAS H'Um GI SNYING PO'O, ,DE LTAR 'DIR
DROD GSHER LAS SKYES PA'I RNAM PAR DAG PA BSTAN PA'O, ,TING NGE
'DZIN NI MGO STENG GI NAM MKHA' LA AOm LAS BYUNG BA MGO THUR DU
BSTAN PA'I YI GE AOm GYIS BYIN GYIS BRLABS PA'I ZLA BA'I DKYIL
'KHOR LAS BDUD

@185B RTZI'I RGYUN GYIS BDAG NYID GSAL GDAB PAR BYA'O, ,ZAN LA
SOGS PA BDUD RTZI LNGA DANG SGRON MA LNGA'I RANG BZHIN YI GE AOm
GYIS MTSAN PA'I NANG DU BSAM PA STE, STENG DU H'Um LAS BYUNG BA'I
MES BZHU ZHING BSKOL BA DAN, A'A: YIG GIS DRI MA MED PAR BYAS
NAS YE SHES KYI BDUD

RTZI'I RANG BZHIN DU MOS PA NI KHAS ZAS SBYANG BA'O, ,DUNG ZHES
PA NI DUNG DMAR PO'I RNAM PAR CAN GYI MGRIN PA BSAMS NAS DE'I
STENG DU PADMA'O, ,SPRIN GYI SGRA NI YI GE H'Um NGO, ,SREG PA NI
BDUD RTZI MYANG BYA'O, ,DE NAS RLUNG GIS ME BSKYOD, NGES CHU
BSKOL TE DES KYANG KHA ZAS BZHU NAS ZAS DE YANG STENG

'OG GI RLUNG KHA SBYOR GYIS YONGS SU BSGYUR RO, ,DE'I SNYIGS MA
NI THAL BA BZHIN 'THOB PA DE TZAM GYIS LAS KYI RGYAL PO MCHOG CES
BYA BA TING NGE 'DZIN GSUM BSTAN TO, ,DE LTAR BSKYED PA'I RIM PAS
GRUB PA'I RDO RJE 'CHANG GI SKUR LHAG PAR MOS PA TZAM NI LUS KYI DBEN
PAR GSUNGS

SO, ,'DI LTAR SKABS DANG POR YANG RANG BZHIN GYIS YONGS SU DAG
PA'I DE BZHIN NYID KYI BDAG NYID DU MOS PAS BRTAN PAR NUS KYANG,
SGRIB PA RNAM PAR DAG PA'I DE BZHIN NYID KYI BDAG NYID DU MOS PA
NI MI NUS SO ZHES DGONGS NAS SPYOD BSDUS KYI LUS RNAM PAR DBEN
PA'I LE'UR

BDAG RANG BZHIN GYIS YONGS SU DAG GO ZHES RANG NYID BRTEN PAR
BSKYED NAS, RDO RJE GSUM MI PHYED PA'I BDAG NYID CAN GYI RDO RJE
'CHANG CHEN POR LHAG PAR MOS PA NI BYIN GYIS BRLAB PA'I SBYOR BAS
BRJOD DO ZHES GSUNGS SO, ,GANG GI PHYIR SKABS 'DIR PHAL CHER LUS
LA BEMS PO'I RDUL PHRA

RAB KYI PHUNG PO'I RANG BZHIN DU 'KHRUL PA NI NGANG GIS 'BYUNG
LA, RANG BZHIN GYIS RNAM PAR DAG PA'I DE KHO NA NYID KYI BDAG
NYID YID KYI SKUR LHAG PAR MOS PAS SHIN TU 'BAD KYANG BRGYA LAM
TZAM LAS MI 'BYUNG BAS CHUNG DU YIN LA, MI BSTAN PA'I RANG BYIN
GYIS BRLAB PA'I RNAL 'BYOR DU

BRJOD DO, ,DE BAS NA 'DI NI PA DANG MTSUNGS PAS SPYOD PA BSDUS
PA'I LE'U DRUG PA LAS GSUNGS PA, LUS KYI DBEN PA LA LHA'I SKU MED
DE ZHES PA STE, RDO RJE GSUM MI PHYED PA YID KYI SKU'O ZHES BYA
BA MDOR BSDUS PA'I DGONGS 'GREL LO, ,RDO RJE BZLAS PA'I ZHES PA
NI NGAG TU BRJOD

@186A *, ,PAR BYA BA NI MA YIN PA DANG, GZHAN GYIS MI PHYED CING
STONG PA NYID DANG RO GCIG PA'I PHYIR, BZLAS PA NI YID KHO NAS
BSAM PAR BYA BA'I PHYIR RO, ,DE LA GOMS PA'I RIM PA NI BSKYED
PA'I RIM PAS MDOR BSDUS PA'I RIM PAS SPROS PA DANG BCAS PA'I
BSGOMS PA LAS

BYUNG BA'I LHA'I SKU 'KHOR DANG BCAS PA STE, RDO RJE BZLAS PA'ANG
DE LTAR BSGOM PA GOMS SHING DANG POR DE'I YAN LAG TU BSHAD PAS
BSKYED PA'I RIM PA RNAM PAR GZHAG GO, ,'DI LTAR SPYOD PA BSDUS
PA'I DAG DBEN GYI MTHAR NYE BAR BZHED PA DE LTAR GSUNG GI RDO
RJE'I TING NGE 'DZIN LA

GNAS PA'I BSKYED PA'I RIM PA LAS 'DAS NAS SEMS KYI DBEN PA RJES
SU TSOL LO ZHES BYA BA'O, ,SKAD CIG GIS YONGS SU RDZOGS PA LHA'I
SKUR SKAD CIG GIS DMIGS PA NI RDZOGS PA'I RIM PA STE, DE LA LTOS
PA NYID KYIS SPYOD BSDUS LAS, NGAG GI RNAM PAR DBEN PA NI BSKYED
RIM

PA LA SPYOD PA RNAMS KYI SPYOD YUL MA YIN NO ZHES GSUNGS SO,
,RNAM PA THAMS CAD KYI RDZOGS PA'I RIM PA NI ZUNG DU 'JUG PA'I
SKU NYID DO, ,DE SGOM PA'I THABS YIN PA DANG, SKAD CIG GIS RDZOGS
PA'I TSUL DU BSGOM PA'I PHYIR RDO RJE'I BZLAS PA DANG, SGYU MA
LTA BU'I LHA'I SKU DANG 'OD GSAL

BA RAB TU 'JUG PA NI RDZOGS PA'I RIM PA'O, ,'DI LTAR SKAD CIG GIS
LHA'I BDAG NYID DU BSGYUR BAS DANG PO BYA BA DANG SMRA BA LA SOGS
PA DANG, ZHI BA LA SOGS PA'I LAS KUN BYED PA'I SNYING DANG BSHAD
LAM DANG, LTA BA DANG MGRIN PA DANG LUS THAMS CAD LA GNAS PA'I
SROG RLUNG DANG THUR SEL

DANG MNYAM GNAS DANG, GYEN RGYU DANG KHYAB BYED KYI BDAG NYID CAN
DANG, MIG GI DBANG PO LA SOGS PAR GNAS PA'I NI KLU DANG, RUS SBAL
DANG RTZANGS PA DANG, LHA SBYIN DANG, NOR LAS RGYAL DANG, RNAM PA
BCUR 'GYUR BA'I RNAM SHES RLUNG GI DE NYID BLTA BAR BYA STE, DE
YANG KUN RDZOB DANG

DON DAM PAR RO GCIG TU GYUR PA'I YID KYI RANG BZHIN BYANG CHUB
SEMS DE NYID DGONGS PA LUNG STON DU GSUNGS PA, RLUNG NI BYANG
CHUB SEMS YIN TE, NAM MKHA' LAS NI RNAM GNAS PA, ,ZHES SO, ,YANG,
'DI NI BYANG CHUB SEMS KYI NGO BO 'DI, ,PHUNG PO LA SOGS GNYIS SU
MED DANG

@186B MNYAM, ,SHES RAB THABS CIG SBYOR BA YIS, ,'GRO RNAMS BYANG
CHUB SEMS SU 'GYUR, ,ZHES PAS JI LTAR PHUNG PO LA SOGS PA'I GNYIS
SU MED PA'I SEMS YIN PA DE LTAR RLUNG YIN NO, ,DE'I RJES SU JI
SRID 'JIG RTEN BRDA RNAMS NI, ,DE BZHIN SNA TSOGS RTAG PA RNAMS,
,BYANG CHUB SEMS

LA BYUNG PA DE, ,RTAG TU RNAM RTOG RLUNG LA SOGS, ,ZHES DGONGS PA
LUNG STON DU GSUNGS PA'I PHYIR RO, ,RNAM PAR RTOG PA'I RGYU RLUNG
YIN PAS NANG DU RTOG PA'I BDAG NYID CAN NI RDO RJE'I BZLAS PA YIN
NO, ,DE NI AOm A'A: H'Um ZHES PA YI GE GSUM DBUGS DRUB PA DANG
GNAS PA DANG 'BYUNG BA'I RANG BZHIN DU

YONGS SU SHES PA SNGAGS KYI DMIGS PA GANG YIN PA DE LA SLOB PA
YIN NO, ,DE LA BRTAN PA THOB NAS SEMS KYI DMIGS PA JI LTA BA
BZHIN DU YONGS SU SHES PA STE, DES LUS DANG NGAG DANG SEMS KYI
MTSAN NYID RNAMS SU SHES RAB DANG THABS DANG DMIGS PA'I SHES PA
RNAMS RO GCIG PA'I TSUL DU

YID KYI RANG BZHIN LHA'I SKU SGYU MA LTA BU'I TING NGE 'DZIN KUN
RDZOB KYI BDEN PA LUS NGAG YID KYIS DMIGS PAR NGES PAR SPYOD DO,
,THOB PA'O, ,DE BAG CHAGS DANG BCAS PA RNAM PAR SBYANG BA NI 'OD
GSAL DON DAM PA LA 'JUG PA'O, ,DE NAS KUN RDZOB KYI BDEN PA DANG
DON DAM PA'I BDEN PA GCIG TU

BYAS PAR RGYU MED PA'I YE SHES KYI RANG BZHIN RDO RJE LTA BU'I
TING NGE 'DZIN ZUNG DU 'JUG PA'I RGYUN GYIS RIM PA NI RDZOGS PA'I
SBYOR BA'O, ,DE YANG MTHAR THUG PA'I 'KHRUL PA'I BDAG NYID CAN
NI, ,RDO RJE 'DZIN PA'I SA LA'O, ,DANG POR RGYU'I SKABS SU NI
DE'I MOS PAS SGOM PA'I PHYIR RDZOGS BA'I RNAL

'BYOR DU BRJOD CES BYA BA NI BRGYUD PA DANG BCAS PA'I BSDUS DON
YIN NO, ,SNA'I RTZE MOR NI SNA'I DBANG PO'I BU GAR RO, ,'GRO BA
YIN PAS NA YUNGS 'BRU TZAM YIN PAS YUNGS KAR PHRA BAR 'DRA BAS
RLUNG YIN NO, ,'GRO BA NI YI GE AE DANG H'Um DAG GO, ,MI 'GRO BA
NI YI GE A'A: YIN NO, ,YE SHES

GNAS NI SNANG BA DANG, SNANG BA MCHED PA DANG, SNANG BA THOB PA'I
YE SHES PA GSUM GYIS SBYOR BAS SO, ,MCHOG NI DKAR PO LA SOGS PA'I
KHA DOG DANG LDAN PA'I PHYIR RO, ,GSANG BA NI LHA'I BSKYED PA'I
RIM PA TZAM BSGOM PA RNAMS KYI YUL MA YIN PAS SO, ,YE SHES BRTAGS
PA NI

@187A *, ,'OD GSAL GYI YE SHES KYI RANG BZHIN YIN PA'I PHYIR RO,
,KHA DOG LNGA NI RNAM PAR SNANG MDZAD LA SOGS PA DE BZHIN GSHEGS
PA'I RANG BZHIN ME LONG LTA BU'I YE SHES LA SOGS PA LNGA'I NGO BO
'OD LNGA'I RANG BZHIN YIN PA'I PHYIR RO, ,RIN PO CHE ZHES PA NI
RLUNG BRTAN PAR

'GYUR BAS NA YID BZHIN GYI NOR BU LTA BUR DGOS 'DOD 'BYUNG BA'I
PHYIR DANG, DE BZHIN GSHEGS PA LNGA'I RANG BZHIN YIN PA'I PHYIR
RO, ,SNYING PO LAS ZHES PA NI LUS RNAM PAR DBEN PA LAS SO, ,YE
SHES LNGA'I NGO BO NI RLUNG BRTAN PAR GYUR NA RIM PA PHYI MA PHYI
MA LA GOMS PAS ME LONG LTA BU'I

YE SHES LA SOGS PA SKYE BAR 'OS PA'I PHYIR RO, ,SKYES NA NI DE'I
NGO BO NYID DU 'GYUR RO, ,NYID CES PA NI RLUNG GI NGO BOS SO,
,DBUS NA NI DE DANG BDAG GCIG POS LHA NI YE SHES GSUM STE, SNGAGS
DANG LHA THA MI DAD PAR MOS PA'I PHYIR RO, ,MI GSAL BA NI DON DAM
PAR RANG BZHIN MED PA'O, ,GSAL

BA NI KUN RDZOB TU'O, ,GSO BAR BYED PA DBUGS TE, STENG DU GNAS
PA'I RLUNG YIN NO, ,DE DBANG PO GNYIS SPRAD PA'I SBYOR PAS 'DOD
CHAGS CHEN PO'I MES ZHU NAS RDO RJE'I LAM NAS 'THON TE, SHES RAB
MA'I PADMA'I RTZE MOR BYANG CHUB KYI SEMS THIG LE'U TSUL DU LHUNG
STE, GANG BSKYED PA'I RIM PA

SGOM PA POS RDO RJE SEMS DPA'I TSUL DU BSGOM PA'O, ,RLUNG DE NYID
STENG NI SNA'I BU GNAS DKYIL 'KHOR BZHI'I RIM PA LAS 'BYUNG BA NI
SROG RTZOL ZHES BYA BRJOD DE, 'TSO BAR BYED PAS SROG KYANG YIN
LA, SNANG BA GSUM GANG YANG RUNG BA'I RANG BZHIN GYI BYE BRAG
SPRO BA SEMS KUN NAS SDUD PA NI RTZOL

PA YIN PAS SROG RTZOL TE RLUNG YIN NO, ,DE NYID GSUNGS PA, RLUNG
GI GANG DANG GANG DU GNAS, ,RANG BZHIN DE DANG DER 'GYUR RO,
,ZHES SO, ,SROG NI TSE STE RTZOL BA NI DE RING DU GANG GIS GTONG
BA DE NI SROG RTZEL GYI RLUNG ZHES SGRON GSAL DU GSUNGS SO, ,DE
LA SROG DANG SEMS DANG 'TSO BA

RNAMS NI RNAM GRANGS TE, GANG GI PHYIR SROG NI SEMS SU 'DOD CES
RGYUD LAS GSUNGS PA'I PHYIR RO, ,DBUGS DE NYID BRTAN PAR BYA BA'I
PHYIR, SNYING GAR RANG GI SNGAGS TING NGE 'DZIN SEMS DPA' BSAMS
LA, DE'I THIG LE'I STENG DU N'A DA'I RNAM PA'I RANG BZHIN GYI
SEMS NI YID KYI NGO

@187B BOR BSAM PAR BYA'O, ,'DIS SROG RTZOL GYI YAN LAG BSHAD ZIN
TO, ,YAN LAG DRUG KYANG 'CHAD PAR 'GYUR RO, ,NGES PAR 'BYUNG BA
NI SROG RTZOL LO, ,LKOG MA DANG LTE BA DANG GSANG BA'I PADMAR
'GRO BA DANG 'ONG BA NI PHAL CHER SHAS CHE BA'I ME DANG CHU DANG
RLUNG DANG SA'I DKYIL 'KHOR GYI DBYE

BAS RIM PA NYE BAR MTSON PA GNAS PA YANG NGO, ,'OD KYI 'OD KYI
BDAG NYID CAN GYI RLUNG YIN NO, ,SNA'I BUG G-YAS PA'I NGOS KYI
STENG DU RGYU BA'I RLUNG NI ME'I DKYIL 'KHOR GYI RANG BZHIN NO,
,G-YON GYI NGOS SU THAD KAR RGYU BA NI RLUNG GI 'KHOR LO'O,
,DRANG PO GNYIS KA LAS RGYU BA NI SA'I 'KHOR LO

'O, ,'OG TU RGYU BA NI CHU'I 'KHOR LO'I RANG BZHIN LUS THAMS CAD
LA KHYAB PAR BYED PA'I RLUNG GANG YIN PA DE NI BDE BA SKYED PA'I
'OS SU GYUR PAS BDE BA'I TSUL DU NAM MKHA'I RANG BZHIN TE, DE'I
TSE RE RE'I 'OD ZER DKAR PO'I NGO BO NI MNGAL NAS PHYIR 'BYUNG BA
NAS BRTZAMS NAS LA SOGS PA'I 'KHOR

BZHI'I GANG YANG RUNG BA SNA'I BUG NAS BYUNG BA DANG LHAN CIG
'GRO'O, ,SPYOD PA BSDUS PAR 'DI KHO NA BZHIN DU GSUNGS TE, DE
BZHIN GSHEGS PA LNGA'I KHA DOG CAN GYI 'OD ZER RNAMS 'BYUNG STE,
NAM MKHA'I KHAMS KYI DKYIL 'KHOR PHYI SA LA SOGS PA'I KHAMS BZHI
LA KHYAB PA'O, ,RLUNG BCU

PO NI 'BYUNG BA DANG CHUS PAR 'GYUR ZHING 'KHOR LO BZHI'I BDAG
NYID CAN 'BYUNG BA LNGA'I NGO BO NYID CES BYA'O, ,SHI BA'I LUS LA
NI KHYAB BYED THAMS CAD NGES PAR 'THON LA, NAM MKHA'I DKYIL 'KHOR
NI SA LA SOGS PA'I DKYIL 'KHOR BZHIN DU RANG DBANG GIS THA DAD DU
'BYUNG BA NI MA YIN

NO, ,GZHUNG GZHAN DU BYUNG NAS THA DAD DU NAM MKHA'I DKYIL 'KHOR
BSTAN PA NI MU STEGS RNAMS GDUL BA'I DON DU DRANG DON TE, DPER NA
SNOD KYI 'JIG RTEN GYI TSAD BSTAN PA LTA BU'O, ,'DI YANG RGYAS
PAR BRGYUD PA'I SNYE MAR NGES PAR DPYAD ZIN TO, ,RTOG GE RNAMS NI
SNYING RLUNG CAN NO, ,

RNAL 'BYOR BYIS PA NI BSKYED PA'I RIM PA'I LHA TZAM SGOM PA RNAMS
SO, ,BDAG NYID NI RDO RJE 'DZIN PA CHEN PO STE, DE'I SKU LAS YI
GE AOm DANG, GSUNG LAS YI GE A'A: DANG, THUGS LAS YI GE H'Um NGO,
,TSIG GI LAM NI ZHAL TE NGES PAR BRJOD PA NI GSUNGS PA'O, ,SNGAGS
NI PHO MO

@188A *, ,'AM MA NI NGA GI RANG BZHIN GYI YI GE RNAMS TE, DE GANG
DU BTUS PAR GYUR PA RNAMS NI SNGAGS BTUS PA'O, ,DE NI YI GE AOm
LA SOGS PA RNAMS KYI SKU LA RDO RJE LA SOGS PA STE, DE RTOGS PA
NI STOD PA NYID DANG RO GCIG PAS RGYUN MCHAD PAR SPRO BA'I DUS
GSUM DU BZHUGS PA'I

DE BZHIN GSHEGS PA RNAMS BRTAGS PA NI RANG BZHIN MED PAR RTOGS PA
RDO RJE'I BZLAS PA STE, 'DIS RANG BZHIN MED PA'I BSGOM PA KHO NA
LA 'BAD PA'I PHYIR RO, ,TSIG 'DIS DON RTOGS PA STE 'DIR NGAG YIN
NO, ,DPAL LDAN NI PHYAG NA RDO RJE'O, ,SEMS CAN THAMS CAD NI
KHAMS

GCIG RIGS DANG SKYE GNAS KYI DBYE BAS DPAG TU MED DE DE'I TSUL
GYIS 'BYUNG BA'I TSUL NI KUN RDZOB PA STE DON DAM PAR RANG BZHIN
MED PA'O, ,DE BAS THABS DANG SHES RAB THA MI DAD PA'I BYANG CHUB
KYI SEMS DANG, DE KHO NA NYID ZUNG DU 'JUG PA'I BDAG NYID CAN RDO
RJE 'DZIN PA CHEN POS DE

RTOGS PA YIN PAS DE BSTAN PAR GSAL LO, ,RGYUD GZHAN DU BSTAN ZIN
MOD CES PA LA LAN GSUNGS PA, ,SGRUB PA ZHES BYA BA LA SOG PA STE,
DGONGS PA MA RIG PAR KHYAB BDAG GI GSUNGS DAG GANG YIN PA DE NI
BDAG NYID KYI STE DBANG DU BYAS NAS 'DI GSUNGS PA YIN LA, BDAG

KHO NAS GSANG BA'I DON 'DI RIG PA YIN GYI GZHAN GYIS MA YIN NO
ZHES PA'I TSIG NI DE BZHIN GSHEGS PA'I GSUNG 'JIG PAR BYED DO,
,'DI LTAR MTHAR THUG PA'I ZUNG DU 'JUG PA NI DE BZHIN DU LHAG PAR
MOS PA DANG DE RTOGS PA'I THABS BRJOD PA LA SOGS PA BYANG CHUB
KYI SEMS SU YANG

GSUNGS TE, DE LAS GZHAN NI MA YIN NO ZHES PA NI DGONGS PA'O, ,DE
NYID GSAL BAR BYED PA NI MI RTOG CES BYA BA LA SOGS PA STE, SOM
NYI MED PA'I TSUL GYIS SO, ,THUN MONG NI GZHAN DAG GIS KYANG THOS
PA'I PHYIR RO, ,RGYAS PAR BSHAD CING YI GE GSUM BSDUS TE DANG PO
ZHES BYA BA'O, ,

DANG PO YANG YIN LA GCIG KYANG YIN PAS AA'O, ,'CHAD PAR 'GYUR
BA'I SDE TSAN DGU YI GE BZHI BCU ZHE DGU'I BDAG NYID CAN GYI BCU
TSAN BZHI DANG YI GE BRGYAD KYI DBUS MA BYAS PA NI YI GE HA'O,
,DANG PO'I GCIG PO DE DANG YI GE NI HA NI BCINGS MED DU SHES PAR
BYA'O, ,DBYANGS YIG BCU

@188B DRUG NI SDE TSAN DANG PO'O, ,NGA NYA nA NA MA ZHES LNGA
PA'I LNGA PA NI YI GE MA'O, ,DE LTAR BYAS PAS BZHI DANG GSUM NI
GSUM STE DE DAG SBYAR BA NI 'BREL BAR BYA'O, ,DE LA DANG POR AA
AU MA YI GE RNAMS SO, ,DBUS SU YI GE AA GNYIS DANG TSEG DRAG DANG
MA STE BZHI'O, ,THA MAR HA AU MU

RNAMS SO, ,DBUS SU AA TSEG DRAG GCIG BYAS NAS RE RE LA GSUM STE,
SKU GSUNG THUGS BSTAN PA'O, ,SKU GSUNG THUGS RO GCIG TU GYUR PA
NI THIG LE LA SOGS PA DANG BCAS PAR BYED PA'O, ,RING PO NI DBUS
AA YIG GO, ,YON TAN NI DANG PO'I AA LA AO YIG GO, ,SBYOR BA NI HA

DANG A'U'O, ,BSRUBS PA NI YI GE AU DANG DBUS SU AA GNYIS DANG
KLAD KOR RO, ,DES PHAN TSUN DU MA 'BREL BAR BSTAN TO, ,JI LTAR
ZHEN, GSUNGS PA, THUNG DU ZHES PA STE, GANG GI PHYIR AA'I SBYOR
BA'I YI GE RNAMS PHAN TSUN THA DAD DU BRJOD PAR NUS KYI GZHAN DU
NI MA YIN NO, ,DE'I PHYIR

AA YIG GIS KHYAB PA'I PHYIR DU MA MA YIN RANG GI MTSAN NYID THA
DAD PAS GCIG KYANG MA YIN TE, YI GE DON DAM PAR SKYE BA MED CING
RANG BZHIN MED PA'O, ,DES KHYAB BA'I NGAG GI RANG BZHIN THAMS CAD
STONG PA NYID KYI NGO BO NI DGOS PA'O, ,STONG PA NYID LAS BYUNG
BA'I SPROS PA MED PA'I SNGAGS

BTU BA YANG BSTAN TO, ,SNGAR BSHAD PA'I GSAL BYED RNAMS KYI
DBYANGS YIG RNAMS TE MO RIGS SO, ,MNGON PAR PHYOGS PA NI GA LA
SOGS PA'I PHO'I MING RNAMS SO, ,NGA NYA nA NA MA, Ri R'i Li L'i
RNAMS NI MA NID [*NING?] DU RNAM PAR GZHAG GO, ,SGRA'I BSTAN BCOS LAS NI
RNAM PA

GZHAN DU BSHAD DO, ,DE LTAR BTUS PA'I YI GE GSUM 'OG GI THA MAR
H'Um DANG, STENG GI THOG MAR AOm DANG, BAR DU A'A: ZHES PA RIM PA
BZHIN DU BRJOD PAR BYA'O, ,DE LTAR BRJOD PA'I SNGAGS KYIS YID KYI
BZHON PAR 'GYUR BA'I N'A DA DON DAM PA RANG BZHIN MED PA LAS
BYUNG STE, BYANG CHUB SEMS

KYI BDAG NYID CAN NO, ,DES RGYUD BZHIN DU SNGAGS THAMS CAD KYANG
BDEN PA GNYIS THA MI DAD PAR RTOGS SHING ZLOS TE GZHAN DU 'DOD
PA'I DON MI 'GRUB PO ZHES DGONGS PA YIN NO, ,DE NAS NI SNGAGS
BZLAS TE, BSKYED RIM BSGOMS NAS GZUGS NI GZUGS SKU'O, ,LHA'I SKU
GANG DU NYE

@189A *, ,BAR DMIGS PA DE NI NYE BAR DMIGS PA'I MING CAN TE, BDEN
PA GNYIS LAS THA MI DAD PA'I BYANG CHUB SEMS DPA'O, ,DE NYID GSUM
NI YI GE GSUM LAS TE, BDAG GCIG PA'I TSUL DU GNAS PA STE, SNGAGS
KYI DE KHO NA BYANG CHUB SEMS SO, ,AA NI GZHOM DU MED PA'I N'A DA

STE, DE'I TSUL GYIS GNYIS SU MED PA'I YI GE SNYING GAR GSAL BAR
BSGOMS PA NA THUGS SU 'GYUR RO, ,RDO RJE SNYING PO'I RGYAN LAS
KYANG, ,MAR ME LTA BUR 'BAR BA YI, ,SNYING GA'I DBUS SU GZHOM DU
MED, ,YI GE MCHOG TU PHRA BA STE, ,AA YIG MCHOG TU GTZO BO YIN,
,ZHES GSUNGS SO, ,CHOS THAMS

CAD KYI SGO NI YI GE AA STE, GDOD MA NAS MA SKYES PA'I PHYIR ZHES
GSUNGS SO ZHES BYA BA 'DIS BSAM GTAN THAMS CAD KYI SGO SA BON GYI
GNAS SU BCOM LDAN 'DAS KYIS AA YIG GSUNGS SO, ,GZHOM DU MED PA NI
DNGOS PO DANG DNGOS MED PA LA SOGS PAR SGRO 'DOGS PA'I SPROS PAS
GZHOM DU MED PA'O, ,

YI GE NI NYAMS PA MED PA STE, DON DAM PAR SKYE BA DANG 'GAG PA
MED PA'I PHYIR RO, ,THABS DANG SHES RAB KYI GZHI NI BDEN PA GNYIS
DBYER MED PA'I PHYIR GNAS SO, ,YAN LAG MA NYAMS PA NI RLUNG DANG
THA MI DAD PAR RO, ,DES RDO RJE 'DZIN PA'I RNAL 'BYOR DANG LDAN
PAS SNYING GA'I AA YIG N'A NGA'I STENG

DU YI GE AA GNAS LA YI GE AOm GYIS SEMS CAN RNAMS SANGS RGYAS PAR
BYAS LA, SNA BUG LAS N'A DA DE NYID LA RAB TU 'JUG STE, SANGS
RGYAS PAR GYUR PA'I SEMS CAN DE NYID LA SPRO BA'I YI GE H'Um GIS
STONG PAR BYED DO, ,DE LA 'JUG PA GNAS PA LDANG BA'I BYANG CHUB
KYI SEMS KYI BDAG NYID CAN AOm A'A:

H'Um ZHES BYA BA RIM PAS BSGOM PAR BYA'O, ,GOS DKAR LA SOGS PA NI
GOS DKAR MO DANG, SGROL MA DANG, SPYAN MA DANG, M'A MA K'I DANG,
ME RLUNG SA CHU'I DKYIL 'KHOR GYI RANG BZHIN RNAMS SO, ,SO SOR
BYUNG BA LAS NI 'BYUNG BA RNAMS KYI GRANGS BYAS PA'O, ,'DIR SA
CHU ME RLUNG GI DKYIL 'KHOR

BZHI'I GRANGS SOR NYIS BRGYA LNGA BCU STE, THUN PHYED LA DBUGS
DGU BRGYA RGYU'O, ,KHAR YANG 'PHO STE THUN PHYED LA BZHI'O, ,DE
LTAR THUN PHYED NYI SHU RTZA BZHI LA DKYIL 'KHOR BZHI'I 'PHO BA
NI NYI SHU RTZA BZHI STE, NYIN ZHAG GCIG LA NYI KHRI CHIG STONG
DRUG BRGYAR 'GYUR BA NI BZLAS PA'I GRANGS SO, ,

@189B 'DIR LA LAN RE SNA BUG GCIG LAS BAR MCHAD PAR RLUNG 'PHO BA
GNYIS RGYU LA, DE'I RJES SU 'PHO BA GCIG TU BSHAD PA NI MGRIN
PA'I RTZA 'DAB BCU DRUG LA BSHAD DO, ,GZHAN DAG NA RE SNA BUG
GCIG LA 'PHO BA PHYED DANG GNYIS, DE'I RJES SU SNA BUG GZHAN DU
'PHO BA PHYED DANG GNYIS

RGYU BAS NYIN ZHAG GCIG LA 'PHO BA GCIG NYID DU 'GYUR TE, LTE
BA'I PADMA'I RIM PA GSUM PA'I RTZA 'DAB BZHI DOR TE 'PHO BA GCIG
GNYIS SU RNAM PAR BZHAG PAS PHYI ROL GYI 'PHO BA DANG MTHUN PAR
BYA'O, ,YANG NA BYI DANG NANG THAMS CAD DU MTHUN PAR GZHAG PA NI
MI DGOS SO, ,PHYOGS

GNYIS KA LA PHYI DANG NANG DU 'PHO BA PHYED DANG GNYIS KYI THUN
PHYED NAS GZHAG PA YIN NO, ,RDO RJE PHRENG BA LA SOGS PA LAS NI
'PHO BA RE RES NANG THUN PHYED DU GZHAG PA TZAM LA 'GAL BA MED
DO, ,'DI LTA BU'I RGYAS PAR BSHAD PA NI BRGYUD PA'I SNYE MA LAS
SHES PAR BYA'O, ,RIG MA NI SHES RAB STE,

DE GTZO BOR BYAS PA'I THEG PA NI RDO RJE'I THEG PA'O, ,YI GE'I
GRANGS KYIS NI 'BUM TSO GSUM MO, ,PHYI ROL BZLAS PA NI NGAG TU
BZLAS PA'O, ,SNGAGS KYI DON NI 'GRUB PAR BYA'O, ,DE YONGS SU GYUR
PA'I RDO RJE CAN GYI BDAG NYID DNGOS PO YIN PAS DE BSGOM PA'I BAR
CHAD BYED PA MTSON PA'I YIG

'BRU NGAG TU MI BZLAS SO, ,GZHAN NI DES MTSON PA'O, ,SBYOR BA
GSUM NI RDO RJE GSUM DANG LDAN PA'O, ,MYUR BA NI 'BYUNG BA'I
RLUNG NGO, ,GNYIS KA MIN PA NI GNAS PA'O, ,BRTAN PA NI MI G-YO
BAR GYUR BA'I RLUNG LAS SO, ,GSANG ZHING DGONGS NI NANG GI RLUNG
STE, KHA CIG [*ZHIG] NA RE DGONGS PA LUNG BSTAN

ZER RO, ,KLOG PA NI NGAG TU BRJOD PA'O, ,BSAM GTAN NI SEMS KHYAD
PAR DU 'PHAGS PA'O, ,BSTEN PA NI ZHAG GSUM PAS STONG PHRAG BZHI
BCU ZHE BRGYAD BCAS PA 'BUM PHRAG DRUG GI BSNYEN PA'O, ,PHYAG
BYAS NI RDO RJE SEMS DPA' BSGOM PA SNGON DU 'GRO BA'I DON TO,
,SNGAGS NI NGAG TU BRJOD

PA'O, ,GZUNG BA NI BTZAN THABS SU RLUNG GZUNG PA'O, ,GZHAN DANG
GZHAN NI MCHOD PA LA SOGS PA'O, ,NGAG TU BRJOD PA'I SNGAGS DANG
SBYIN SREG LA SOGS PAS BSGRUB PAR BYA BA NI SEMS BZLAS PA KHO NAS
'GRUB PO ZHES PA YIG LA SOGS PAS BSHAD DE, YA'I DON NI RLUNG GI
DKYIL 'KHOR LAS

@190A *, ,GNYIS NI DNGOS DANG SHUGS GNYIS TE, DPER NA CHU'I DKYIL
'KHOR RGYUB [*RGYU BA?] LA ZHI BA'I LAS GRUB LA, GANG NA GNAS YOD PA'I SAR
BZHI KA YOD DE, SA LA SOGS PA YOD PAS RGYAS PA DANG DBANG DU BYED
PA DANG MNGON SPYOD RNAMS NI SHUGS LAS 'BYUNG NGO, ,'BRAS BU
CHUNG BA'I

PHYIR DAG TU BZLAS PA DANG SBYIN SREG LA SOGS PA NI MCHOD PA LA
SOGS PA SPANG BAR BYA BA BSTAN TE, RNAM PAR DAG PA NI SDIG PA ZAD
PAS SO, ,'BYOR PA NI 'JIG RTEN GSUM GYI PHUN SUM TSOGS PA'O,
,BSAM GTAN NI 'DIR RDO RJE'I BZLAS PA DANG, SGYU LUS DANG 'OD
GSAL GYI RIM PA ZUNG DU

'JUG PA'I SKU BSGOM PA'O, ,THAR PA NI SGRIB PA GNYIS SPANG PA
STE, GANG GI PHYIR NYON MONGS PA DANG SHES BYA'I SGRIB PA GNYIS
KYIS 'KHOR BA DANG MYA NGAN LAS 'DAS PA GNYIS LA CHAGS PAS 'CHING
BA'I PHYIR RO, ,THABS NI DNGOS PO'I MTSAN NYID CAN, ,DE DNGOS MED
BA SHES RAB NYID, ,CES

GSUNGS PA'I PHYIR RO, ,THABS DANG SHES RAB KYI RANG BZHIN SNYING
RJE DANG STONG PA THA MI DAD PA DE BZHIN NYID DON DAM PA BYANG
CHUB KYI SEMS BSTAN TE DE NYID BSGOMS PAS BYIS PA BZHIN DU YUL
RNAMS LA ZHEN PA MED PA'I SPYOD PA'O, ,'DOD PA'I DON PHUN SUM
TSOGS PA LHUN GYIS GRUB PAR 'GYUR

RO, ,GSANG SNGAGS NI MANTRA TE, MAN NI GANG DU BSTAN PA'I YID DO,
,TRA NI SKYOB PA YIN PAS DON DAM PA'I BYANG CHUB SEMS SNGAGS YIN
NO, ,DE GOMS PA YANG LHUN GRUB TU 'GYUR RO, ,BRJOD PA DANG NYE
BAR DMIGS PA DANG BRDAR GYUR PA NI KUN RDZOB PA'I SNGAGS SO, ,NYE
BAR DMIGS PA NI BRJOD

PA LAS BYUNG BA'I PHYIR NYE BAR BRTAGS PAS LAS SNGAGS YIN NO,
,SNGAGS BZHI PO 'DI 'KHOR DANG BCAS PA STON PAR BYED PAS GSANG BA
'DUS PA LA SOGS PA NI GSANG SNGAGS KYI THEG PA YIN NO, ,RIM PA
'DIR BRDAR GYUR GYI SNGAGS NI GTZOR BSTAN PA STE, NGAG G-YEM YIN
PA'I PHYIR RO, ,

'DI LTAR SPYOD BSDUS LAS, LUS NGAG DBEN GYI MTHAR THUG NI RDO
RJE'I BZLAS PA TZAM YONGS SU SHES PA STE, DE LA LHA'I RNAM PA MED
DO ZHES GSUNGS SO, ,DE NYID KYI PHYIR GSUNGS RDO RJE ZHES BYA BA
LA SOGS PA GSUNGS TE, GSUNG NYID RDO RJE STONG PA NYID DE GSUNG
GI RDO RJE RANG DBANG DU BYAS

@190B LA BYANG CHUB SEMS KYI RANG BZHIN DU RTOGS PAS GSUNG GI RDO
RJE BSGRUB PA'O, ,SEMS TZAM LA NI BDAG BYIN GYIS BRLAB PA'I RIM
PA LAS TE NGES PAR SBYAR RO, ,DE NAS BDAG BYIN GYIS BRLAB PA'I
RIM PA DANG 'BREL BAR BSTAN TO, ,SNGAGS KYI RLOM PA NI NGAG TU
BZLAS PA LA ZHEN PAS SO, ,GZUNG

BAR BYA ZHES PA NI RDO RJE BZLAS PA'I RIM PA NAS ZUNG 'JUG GI
BYANG CHUB SEMS KYI GDAMS NGAG GI RJES SU GSANG BAR BYA STE, JI
LTAR SLOB PAS BYANG CHUB SEMS DE LA YOD PA DANG, YON TAN DANG
LDAN PA DANG SGRUB PAR NUS PA'I NGES PAR SHIN TU DAD PAR 'GYUR
RO, ,GANG LAS DE RGYUN MI 'CHAD PAR

YUN RING POR DAD PA DANG BCAS PAS BSGOMS SHING GROL BAR 'GYUR RO,
,DE LTAR GOMS PAR MI BYED NA YANG RI DBANG RTZE LA SOGS PA STE
GROL BAR 'GYUR ZHES PA NI THAR PAR 'OS PA NYID DE, THAR PA'I RGYU
BYANG CHUB SEMS BRTAN PAR GZUNG BA'I PHYIR RO, ,RDO RJE BZLAS
PA'I RIM PA'I DGONGS

'GREL LO, ,'DIR RTOGS PAR DKA' BA'I THUGS DANG LDAN PA 'PHAGS PA
CHEN PO'I MCHOG GIS GSUNGS SO, ,YE SHES GSUM GYI DBYE BA YIS,
,SEMS TZAM LA NI NGES PAR SBYAR, ,ZHES BSHAD PAR 'DOD PAS DE'I
THUGS KYI SRAS 'PHAGS PA SH'AKYA BSHES GNYEN GYIS RIM

PAS BSGRUB PAR BYA BA'I RDO RJE SEMS DPA' LA PHYAG BYA STE, KHYOD
LA PHYAG 'TSAL ZHES BYA BA LA SOGS PA'O, ,PHYAG 'TSAL BA BZHI RIM
PA BZHIN DU ZUNG DU 'JUG PA'I BCOM LDAN 'DAS LA STE, STONG PA
DANG SHIN TU STONG PA DANG, STONG PA CHEN PO'I RANG BZHIN GYI
DBANG DU BYAS PA'O, ,PHYAG

'TSAL BA LAN GNYIS SU BRJOD PA NI STONG PA NYID LA KHYAB PAR SHIN
DU DANG PAR GYUR PA'O, ,RGYU THA DAD PA KHYOD LA BSTOD NAS RDO
RJE 'DZIN PA'I RANG BZHIN DANG MNYAM PAS RANG GI RGYUD KYI RANG
BZHIN KHYED LA PHYAG 'TSAL LO, ,GANG GI PHYIR PHYAG 'TSAL BA NI
DGYES PA'I PHYIR TE, DE YANG GZHAN

DON DU GNYER BA'I BCOM LDAN 'DAS LA PHYAG BYED PA PO RANG GI
RGYUD LAS BYUNG BA'I 'BRAS BU RDO RJE 'DZIN PA DANG, RGYU'I GNAS
SKABS SU RANG BZHIN GYIS YONGS SU DAG PA'I DE BZHIN GSHEGS PA'I
SNYING POR YONGS SU DGOS NAS MOS PA BSTAN PAS PHYAG BYA BA NI
MCHOG YIN NO, ,

@191A *, ,PHYAG 'TSAL BA YANG PHYAG BYA BAR 'OS PA LA YID TSIM
PAS MCHOG TU GYUR PAS DE NYID BSTOD PA'I NGAG GI RGYUD YIN PA'I
PHYIR RO, ,DE LTAR RANG LA PHYAG BYAS PA GANG LA ZHES BYA BA LA
SOGS PA STE, DON DAM PAR DBYE BA THAMS CAD MED PA'I PHYIR RO,
,KUN RDZOB TU NI JI LTAR

ZHES BYA BA LA SOGS PA'O, ,RANG GI YE SHES ZUNG DU 'JUG PA THA MI
DAD PAR RANG GIS RIG PA NI PHYAG YIN ZHES BYA BA'I DON TO, ,DE
YANG SO SO'I GNAS SKABS SU LHAG PAR MOS PA DANG, LAM GYI GNAS
SKABS SU RNAM PA 'GA' ZHIG GIS RIG LA RNAM PA THAMS CAD DU NI MA
YIN NO ZHES BSHAD

DO; ,'ON KYANG ZHES BYA BA LA SOGS PA'I KUN MKHYEN NI RNAM PA
THAMS CAD DU CHOS THAMS CAD KYI DE KHO NA NYID RTOGS PA'O, ,RANG
BZHIN GYIS YONGS SU DAG PA NI RTAG TU YOD PAS JI LTAR MI DMIGS
SHE NA, GLO BUR GYI MA RIG PA'I MUN PAS KHEBS PA'I PHYIR RO, ,MUN
PA DE SPANG

BA'I RNAM PA NI RAB TU DGA' BA LA SOGS PAS GSAL BA'I RIM PAS MAR
ME BZHIN DU SNANG BAR BYED PA'I YE SHES STONG PA NYID BZHI DANG
THA MI DAD PAR RTOGS PA'O, ,DE BAS NA GSAL BA'I RIM PA DANG RTOGS
PA'I RIM PA BSTAN PAR BYA STE, STONG NYID CES BYA BA LA SOGS
PA'O, ,GZUNG BAR

BRTAGS PA 'GA' ZHIG DANG BRAL BAS STONG PA STE, DGA' BA DANG
SNANG BA'I BDAG NYID CAN NO, ,GZUNG BAR BRTAGS PA MA LUS PA DANG
'DZIN PAR BRTAG PA 'GA' ZHIG SPANGS PA SHIN TU STONG PA DE MCHOG
TU DGA' BA DANG SNANG BA MCHED PA'I RANG BZHIN NO, ,'DZIN PAR
BRTAGS PA MA LUS PA DANG

BRAL BAS STONG PA NYID CHEN PO STE, DGA' BRAL DANG SNANG BA THOB
PA'I NGES PA'O, ,DE LTAR BSHAD PAS GZUNG 'DZIN DANG BRAL BA BDE
BA'I SEMS DON DAM PAR YOD PA SGRO BTAGS PA DANG MA BRAL BAS, CHOS
THAMS CAD RANG BZHIN MED PA DANG RO GCIG PA'I KUN RDZOB LHAN CIG
SKYES PA'I DGA' BA'I

RANG BZHIN NO, ,DE LTA BU'I STONG PA NYID LA SOGS PA DES DGA' BA
LA SOGS PAS BDE BLAG TU RTOGS PAR BYA BA'I PHYIR 'CHAD PAR 'GYUR
RO, ,'DIR STONG PA NYID LA SOGS PA NI SKAD CIG GCIG LA MTHONG LAM
GYI BDAG NYID RAB TU DGA' BA'I SA'I RANG BZHIN LHAN CIG SKYES
PA'I DGA' BA RTOGS

@191B PA DANG THA MI DAD PA STE, LTOS PA THA DAD PAS THA DAD PA
LTAR RNAM PAR GZHAG GO, ,JI LTAR SKAD CIG GCIG GIS BDEN PA MTHONG
BA LA SKAD CIG BCU DRUG BZHIN NO, ,DE LTAR 'DIR 'DI NI STONG PA
NYID BZHI DANG RO GCIG PA'I SNYING RJE CHEN PO'I RANG BZHIN SGYU
MA'I SKUR, SNANG BA ZUNG DU 'JUG PA'I BDE BA CHEN PO

'OD GSAL GYI MTHAR THUG SNGON DU LHAG PAR MOS TE, BSGOMS PA'I
'BRAS BU MTHONG BA'I LAM GYI BDAG NYID CAN NO, ,DE LTAR MTHONG BA
'DI'I GNAS SKABS PHYI MA DE DANG DER BSGOMS PAS SA BCU RGYUN GYI
THA MAR SGRO BTAGS PA THAMS CAD KYI BAG CHAGS ZAD PA'I MTHAR 'OD
GSAL GYI RANG BZHIN 'BYUNG NGO ZHES

BSHAD DE SHES RAB CES BYA'O, ,MTHONG LAM NAS BAG CHAGS KYI PHYOGS
SPANGS PAS, KHYAD PAR DU 'GYUR BA'I YE SHES NI SHES RAB STE SNANG
BA'O, ,RTOGS PA PHYI MA'I RGYU YIN PAS THABS TE SNANG BA MCHED
PA'O, ,DE GNYIS THA MI DAD PA SNANG BA THOB PA STE RGYU'O, ,DE
NAS DE DANG RO GCIG PA'I 'BRAS BU

NI 'OD GSAL TE, RNAM RTOG GI MUN PA THAMS CAD MA LUS PAR SPANGS
PA'O, ,DE LTAR RGYA'I RIM PAS RNAM PAR DAG PA BAR CHAD MED PA'I
LAM GYI RANG BZHIN DE LAS STONG PA BZHI DANG, RANG BZHIN GCIG PA
RNAM PA GSUM GYI BDAG NYID BDE BA CHEN PO'I RANG BZHIN STOBS DANG
MNGON PAR SHES PA LA

SOGS PA RNAM PA THAMS CAD DANG LDAN PA, MTSAN DANG DPE BYAD KYIS
GSAL BA LONGS SKU'I RANG BZHIN ZUNG DU 'JUG PA RDO RJE 'DZIN PA
CHEN PO'I GO 'PHANG CIG CAR SKYE BAR 'GYUR RO, ,DE LTAR NA YONGS
SU DAG PA'I SKABS SU YANG CI RIGS PAR SEMS KYI GNAS SKABS KYI BYE
BRAG LAS, RANG BZHIN

SKYE BAS SNANG BA LA SOGS PA'I RNAM GRANGS DANG, DE'I RANG BZHIN
RNAMS RNAM PAR GZHAG PA'I PHYIR BSHAD DE SNANG BA ZHES BYA BA LA
SOGS PA'O, ,ZHI BA NI ZHI BA'O, ,NYER LEN NI 'DOD PHAS YONGS SU
GZUNG BA'O, ,'DZIN PA'I GZHI NI RGYUN DU GNAS PA'I TSOR BA'I KUN
DU RTOG PA'I KUN RDZOB TU SNANG

BA'I RANG BZHIN GSAL BA NI MTSAN MO LA SOGS PA'O, ,DGONGS PA MI
SHES SHING MOS PA CHUNG BAS ZLA BA'I DKYIL 'KHOR RAM PADMA'AM YI
GE AA 'AM BUD MED KYI GZUGS SNANG BA'I RANG BZHIN DU MOS PAR
BYA'O, ,NYE BAR MI LEN PA NI YONGS SU MA BZUNG BA'O, ,SKAD CIG
THANG CIG LA SOGS PA NI

@192A *, ,NYE BAR MTSON PAR BYA'O, ,KUN RDZOB TU SNANG BA MCHED
PA'I RANG BZHIN GSAL BA NI NYON MO LA SOGS PA'O, ,SNGAR BZHIN DU
NYI MA'I DKYIL 'KHOR LA SOGS PA SNANG BA MCHED PA'I RANG BZHIN DU
MOS PAR BYA'O, ,PHRA MO'I RNAL 'BYOR NI RDO RJE BZLAS PA'I RNAL
'BYOR PA'O, ,SA BON

NI A'O, ,SNA BUG G-YAS G-YON LAS MA BYUNG ZHING RTZA DBU MA'I
NANG DU GNAS PA'O, ,RLUNG GI G-YO BA'I BDAG NYID CAN NI DBU MA'I
MTSAMS SU SHES PAR BYA'O, ,SNGAR BZHIN DU AA LA SOGS PA SNANG BA
THOB PAR MOS PAR BYA'O, ,RANG BZHIN 'DI DAG PHAL CHER NGES PA CAN
YIN TE,

LA LA NI MA NGES PA YIN NO, ,DPER NA SPYOD BSDUS SU SNANG BA LA
YANG CHAGS PA'O, ,SNANG BA MCHED PA LA YANG CHAGS PA DANG BRAL
BAR BSHAD DO, ,SNANG BA GSUM PO 'DI 'ANG RANG BZHIN RNAMS NI SEMS
KYI GNAS SKABS KYI BYE BRAG RNAMS TE, DE YANG NANG NI TSOR BA
TZAM KUN RDZOB YIN LA, DON DAM PAR

RANG BZHIN MED PA NAM MKHA' DANG 'DRA'O, ,DE BSHAD PA RANG RIG
TZAM MO ZHES BYA BA LA SOGS PA'O, ,MA LUS LUS PA MED PA NI RIM
GYIS SAM CIG CAR RO, ,BAR DO LA SOGS PA'I SKABS SU JI SRID DU
SNANG BA NI SEMS TE BRTAN PAR MI 'GYUR PA'O, ,G-YO BA NI DBUGS
'BYUNG

DANG RDUB [*RNGUB?] PA BDAG GIS SO, ,SGRON GSAL LAS SNANG BA'I DBYE BAS 'DI
DAG LAS, MTSAMS DANG MTSAN MO NYIN MO ZHES, ,'JIG RTEN DU NI THA
SNYAD BYAS, ,YE SHES GSUM GYI DPE YIN NO, ,SKYE DANG GNAS DANG
'JIG PA'O, ,BAR DO'I SRID PAR GNAS PA DANG, ,'JIG RTEN GYIS NI

JI SRID BTAGS, ,SEMS DANG RLUNG GI RNAM 'GYUR RO, ,ZHES SO, ,'DI
NI BRTEN PAR 'GYUR ZHE NA, ,GANG GI TSE MTSAN DANG DPE BYAD KYIS
'BAR BA ZUNG 'JUG SNANG BA LA SOGS PA'I MTSAN NYID CAN GYI DGA'
BA BZHI'I RANG BZHIN GOMS PA LAS 'CHAR PAR 'GYUR RO, ,'ON KYANG

DANG POR GOMS PA'I PHYIR DGA' BA LA SOGS PA'I DBYE BAS NI SHES
PAR BYA'O ZHES BSHAD DE SGYU MA ZHES BYA BA LA SOGS PA'O, ,RTOG
PA MTHA' DAG NUB PA'I PHYIR BZHI PA 'OD GSAL LHAN CIG SKYES PA
MTSON PAR 'GYUR RO, ,'DI LTAR BRTAG GNYIS LAS, MTSAN NYID BRAL

@192B BA GSUM LAS GZHAN, CHAGS DANG CHAGS BRAL RNAM PAR SPANGS,
,ZHES GSUNGS SO, ,DE BAS NA SNGAR DANG 'DIR BZHI PA BSTAN LA 'OG
TU YANG 'CHAD DO, ,RGYUD GZHAN LAS KYANG, LHAN SKYES BZHI BAR
DRANG BA YIN, ,ZHES BYA BA LA SOGS PA GSUNGS SO, ,'DOD CHAGS NI
DGA' BA ZLA BA'I

'OD DANG 'DRA BA STE, SPRO BA SKYED PA'I PHYIR DANG KHYAD PAR
NYID KYI PHYIR LA 'KHYUD PA DANG TZUMBA NA LA SOGS PA BDE BA'I
RANG BZHIN DU 'JUG PA DANG, DAD PA NYID KYI PHYIR SDUG BSNGAL
DANG BTANG SNYOMS DANG ZHE SDANG LA SOGS PA'I RNYOG PA DANG
'BYUNG BAR SGRO BTAGS PA 'GA' ZHIG MI 'JUG PA'I PHYIR 'KHYUD

PA LA SOGS PA'I BDE BA'I RANG BZHIN DU SHES PAS SHES RAB KYI RANG
BZHIN DU SNANG BA'O, ,BAR MA NI MCHOG TU DGA' BA SNANG BA MCHED
PA NYI MA'I 'OD ZER DANG 'DRA BA STE, GSAL BAR SNANG BA DANG
'KHYUD PA LA SOGS KHYAB PA NYID KYI PHYIR GSAL ZHING MCHOG TU
GYUR PA BDE BA'I RANG

BZHIN DU RTOGS PA'I PHYIR, GZUNG BAR SGRO BTAGS PA MA LUS PA
DANG, 'DZIN PAR SGRO BTAGS PA 'GA' ZHIG MI 'JUG PA'I PHYIR THABS
YIN TE, THABS LAS BYUNG BA LHAN CIG SKYES PA'I DGA' BA'O, ,SHES
RAB DANG THABS 'DI GNYIS SNYOMS PAR ZHUGS PA RO GCIG TU GYUR PA'I

TSUL GYIS CHAGS BRAL GYI DGA' BA SNANG BA THOB PA KHYAD PAR DU
'PHAGS PA'I BDE BA MYONG BA MTSAN NYID KYI MUN PA DANG 'DRA BA
STE, GZUNG BA DANG 'DZIN PAR SGRO BTAGS PA GZHAN MA LUS PA MED
KYANG BDAG GIS BDE BA SPYOD CES BDE BA MYONG BA'I RNAM PAR RTOG
PA PRA BA DE KHO NA NYID MTHONG BA LA

GEGS BYED PA DANG 'BREL BA'I PHYIR RO, ,LHAN CIG SKYES PA'I DON
DAM PAR CHOS THAMS CAD RANG BZHIN MED PA'O, ,LHAN CIG SKYES PA'I
CHA DANG 'DRA BAS LHAN CIG SKYES PA KUN RDZOB NI BDE BA CHEN
PO'O, ,GNYIS KA LA YANG LHAN CIG SKYES PA'I DGA' BA, 'OD GSAL LA
ZUNG 'JUG

'DZIN PA DANG BRAL BA DON DAM PAR BDE BA NGAM PA'I SEMS TZAM YOD
PA LA SOGS PAS SGRO BTAGS PA'I RTOGS PA THAMS CAD KYI MUN PA DANG
BRAL BAS BDE BA CHEN PO MYONG BA'I PHYIR RANG GIS RIG STE, DE'I
BDAG NYID DU 'OD GSAL GYI RNAM PAR 'GYUR BA'I PHYIR RO, ,DGA' BA
LA SOGS PA

@193A *, ,'DI DAG JI LTAR SKYE ZHE NA, GSUNGS PA, DBANG PO GNYIS
ZHES SO, ,PHYI'I SHES RAB DANG THABS KYI PADMA DANG RDO RJE SBYOR
BA'O, ,TSANGS PAR SPYOD PA LA DE MED NA SNGAR DBANG BSKUR BA LA
SOGS PA'I DUS SU MYONG BA'I BDE BA MOS SHING YE SHES KYI PHYAG
RGYA'I SBYOR BAS SO, ,DPER GYUR PA

DGA' BA LA SOGS PA 'DI DAG SNGAR BSHAD PA'I STONG PA DANG, SHIN
TU STONG PA DANG, STONG PA CHEN PO DANG THAMS CAD STONG PA'I RANG
BZHIN DU RTOGS LA, CI RIGS PAR DE'I RANG BZHIN RNAMS KYANG DE
BZHIN DU RTOGS PAR BYA'O ZHES BSHAD DE, YE SHES LA SOGS PA'O,
,ZHUGS NAS NI RTOGS NAS SO, ,'DIR 'OD GSAL

BA NI SEMS KYI RANG BZHIN YANG BA DANG DAD PAR RNAM PAR BZHAG
STE, SKAD CIG MA DE LA RAB TU BCUG CING 'DRA BA'I RGYUN LDOG PAR
THA SNYAD DU BYED DO, ,DE NYID SHES PA NI RANG BZHIN GYI SNANG BA
BSKYED PA'I TSUL DANG RDZOGS PA'I BDAG NYID CAN DU SHES NAS SO,
,JI LTAR ZHE NA, GSUNGS PA SHES RAB CES BYA BA

LA SOGS PA STE, SHES RAB DANG SEMS SNANG BA'O, ,RDO RJE DANG
THABS DANG SEMS LAS BYUNG BA STE SNANG BA MCHED PA'O, ,SHES RAB
THABS SU NI ZLA BA DANG RDO RJE RO GCIG TU GYUR PA LAS BYUNG BA'I
LHA'I SKU STONG PA NYID RO GCIG PA'O, ,DE BAS GSUNGS PA, PHYAG
RGYA BZHIS ZHES TE, STONG NYID BZHIS SO, ,

RNAM GZHAG GI RIM PAS KLU'I BLOS BCOM LDAN 'DAS NI PHYAG RGYA
CHEN PO DANG YUM NI DAM TSIG GI PHYAG RGYA DANG, SNGAGS KYI YE
SHES NI CHOS KYI PHYAG RGYA DANG, GZUGS SNA TSOGS PAS SEMS CAN
GYI DON PHUN SUM TSOGS PA NI LAS KYI PHYAG RGYA'O ZHES SO, ,DE
LTAR BSKYED PA'I RIM PA BSGOM PA'I

RNAL 'BYOR PA YIN NO, ,STONG PA GSUM NI SGYU LUS KYIS TE, RNAM
RTOG GI BAG CHAGS DANG BCAS PA'I SGRIB PA SPANG BA'O, ,DE NYID NI
SHES PA GSUM RANG BZHIN MED PA'I CHOS KYI SKU'O, ,THAMS CAD
MKHYEN PA NI JI LTAR DGONGS PA'O, ,'GYUR BA MED PA NI 'KHOR BA
MED PA'I PHYIR RO, ,SNANG

BA MED PA NI RANG BZHIN MED PA STE, SNANG BA DANG RANG BZHIN GYI
SGRA NI DON GCIG PA'I PHYIR RO, ,GNYIS MED NI MI MTHUN PHYOGS ZAD
PAS SO, ,YOD PA LA SOGS PA DANG BRAL BA NI CI YANG MA YIN PA'I
PHYIR RO, ,'BYUNG 'GYUR ZHES PA NI KUN RDZOB TU'O, ,DES NI SGYU
MA'I LUS DANG, 'OD GSAL

@193B DANG; ZUNG 'JUG GI SKU YONGS SU RDZOGS PAR BSTAN TO, ,MI
G-YO'I TING NGE 'DZIN NI RLUNG 'GOG PA MTSAMS KYI BDAG NYID SNANG
BA THOB PA DAG PA STE, DE KHO NA NYID MA RTOGS PA'I PHYIR RO, ,DE
NYID NI GSAL BA STE SPROS PA MED PA'I PHYIR RO, ,RMAD CHEN PO NI
RANG BZHIN GYIS KYANG SO SOR SNANG BA'I

PHYIR RO, ,YE SHES NI BDE BA CHEN PO'O, ,BYANG CHUB SHING DRUNG
DU BZHUGS TE MTSAN PHYED DUS SU RGYAL BA'I GSUNG LAS, RGYAL BA DE
DAG GIS BKA' STZAL BA'I SHES RAB MA LAS SKYA RENGS 'CHAR BA'I DUS
SU RGYAL BA'I GSUNG LA DMIGS TE, LHAN CIG SKYES PA'I DGA' BA'I
BDAG NYID CAN

DE KHO NA NYID 'OD GSAL BA DANG, RANG RIG TU GSAL BA RDO RJE LTA
BU'I ZUNG DU 'JUG PA'I TING NGE 'DZIN GZIGS PAR 'GYUR RO, ,DE NI
NYON MONGS PA DANG PHUNG PO DANG 'CHI BA DAG GI BDUD 'JOMS PAR
MDZAD DO, ,SROD LA NI LHA'I BU'I BDUD BTUL LO, ,'DIR GSANG SNGAGS
KYI THEG PAR RO, ,DE NYID NI 'OD GSAL

PA RANG BZHIN MED PA STE, DES BDAG GCIG PA'I TSUL DE'I RNAM PAR
BSTAN PA'I PHYIR RO, ,YE SHES DGA' BA BZHI'I RANG BZHIN ZUNG DU
'JUG PA NI 'BRAS BU'O, ,RGYU'I GNAS SKABS SU DGA' BA BZHI DANG RO
GCIG PAR MYONG BA DANG, RANG BZHIN MED PA NI THA MI DANG PA KHO
NA'O, ,CHAGS PA DANG CHAGS

PA BAR MA DANG CHAGS BRAL GYI DGA' BA DANG, MCHOG TU DGA' BA DANG
DGA' BRAL GYI BDAG NYID DE BZHIN NYID KYI YE SHES DANG GCIG TU
GYUR PAS THA DAD DU MI DMIGS SO, ,YE SHES BZHI PO DE YANG STONG
PA MIN TE, KUN RDZOB TU BDE BA CHEN PO'I TSUL GYIS YOD PA'I PHYIR
RO, ,MI STONG MIN NI DON DAM PA

RANG BZHIN MED PA'I PHYIR RO, ,STONG PA DANG STONG PA MA YIN PA
LAS GZHAN DBU MAR GNAS PA NI 'GAL BA YANG MED DO, ,YE SHES GSUM
NI LHAN CIG SKYES PA'I DGA' BA DANG RO GCIG PA'I YE SHES GSUM GYI
RIM PA GANG YIN PA DE DANG SBYOR RO, ,DE BAS NA DE NYID KYI YE
SHES KHO NA LAS GROL BA YIN TE, DE

YANG BSKYED RDZOGS RIM PA GNYIS LA GOMS PAS LAS DANG PO PA'I
SBYOR BAS RTZOL BA DANG BCAS PA MTSAN MA MED PA'I SGOM GYI SA
BRGYAD PA MI G-YO BA'I SA RTOGS NAS, DE NAS BRTZAMS TE RTZOL BA
MED PAR RGYU BA SNANG BA GSUM DANG GNYIS SU MED PAR BDE BA CHEN
PO'I RANG BZHIN SGYU MA'I SKU GZIGS

@194A *, ,SHING 'OD GSAL LHAG PAR RTOGS LA, ZUNG DU 'JUG PA'I
LONGS SPYOD RDZOGS PA'I SKU 'OG MIN DU BZHUGS PA, SKYE BA 'DI 'AM
'GA' ZHIG LA THAMS CAD MKHYEN PAR 'GYUR RO, ,GOMS PA DE YANG
SPYOD PA GSUM GANG RUNG GIS BYA'O ZHES GSUNGS PA STE, CHOS 'BYUNG
BA LA

SOGS PA'I CHOS 'BYUNG RTAG TU BRTAN PAS MNGON PAR 'BYUNG BA LA
SLOB PAR BYED DO ZHES PA DANG 'BREL LO, ,CHOS KYI DBYINGS NI CHOS
'BYUNG STE, DE SNYED PA JI LTAR BAR DUS 'GA' ZHIG TU BRTEN PAS
MNGON PAR BYANG CHUB PA KHO NA SPYOD PA YIN GYI, PHYI'I CHOS
'BYUNG GIS NI MA YIN NO, ,DE LTAR GO RIMS

BZHIN DU SPROS PA DANG BCAS PA DANG, SPROS PA MED PA DANG, SPROS
PA MED PA'I SPYOD PA RNAMS KYIS SHING TA LA DANG RAS BAL TSIG PA
BZHIN DU YUN RING BA DANG THUNG BA DANG SHIN TU THUNG BAS DNGOS
GRUB SGRUB BYED RNAMS KYIS GOMS PAR BYED DO, ,DE'I DBYE BA NI
SNANG BA LA SOGS PA'I YE SHES RNAMS KYI

DBYE BA KHYAD PAR CAN NO, ,BSTAN BCOS MCHU NI BSTAN BCOS LA NGAL
BAR BYAS PA TZAM MO, ,GNAS DRUG NI MTHA' DRUG GO, ,SGRIB PA RNAMS
LAS RING DU SONG BAS 'PHAGS PA'ANG YIN LA, RDO RJE'ANG YIN PAS
RDO RJE 'DZIN PA DPAL LDAN KLU SGRUB BO, ,RIM PA 'DIS PHAL CHER
YE SHES GSUM GYI

RANG BZHIN GYI DBYE BAS SEMS KYI DBEN PA GSAL BAR MDZAD DO, ,'DI
LTAR SPYOD BSDUS LAS, RANG BZHIN GYI SNANG BA TZAM SHES PA NI
SEMS DBEN GYI MTHAR THUG GO, ,DE YANG SNANG BA THAMS CAD DANG
BCAS SHING MTSAN MA DANG LDAN PA LHA'I GZUGS NI MI DMIGS TE, SEMS
SNANG BA TZAM

YIN PA'I PHYIR RO ZHES GSUNGS SO, ,'DIR DGONGS PA BLA NA MED PA
BSTAN PA YIN PAS BLA NA MED PA'I DGONGS PA ZHES BYA'O, ,DE'I
DGONGS 'GREL RDZOGS SO,, ,,BDAG BYIN GYIS BRLAB PA'I BDAG NYID
KUN RDZOB KYI BDEN PA BSGOM PA'I NUS PA THOB PAS DE NYID KYI DON
DAM PA'I BDAG NYID

CAN RANG BZHIN 'OD GSAL BSGOM PA LA NGES PAR SBYAR BA'I PHYIR
BSHAD DE, THAMS CAD CES PA LA SOGS PA'O, ,MNGON PAR BYANG CHUB
BA'I 'OD GSAL RTOGS PA'O, ,BLA MA'I GSUNG GIS SPYOD YUL DU MA
GYUR PA SO SO RANG GIS RIG PAR BYA BA'I DE KHO NA NYID RTOGS PA
LAS BYUNG BA NI RANG

@194B BYUNG NGO, ,LHAG PA'I LHA NI RNAM PAR SHES PA'I PHUNG PO LA
SOGS PA'I RANG BZHIN MI BSKYOD PA LA SOGS PA'I GTZO BO'O, ,SNYOMS
PAR 'JUG PA'I CHO GA NI 'KHYUD PA LA SOGS PA'O, ,SNANG BA NI
STONG PA BZHI MYONG ZHING DGA' BA LA SOGS PA'I RANG BZHIN NO,
,BYANG CHUB SEMS BDUD RTZI YIN PAS

DE'I SNOD KA LA SHA NI RDO RJE NOR BU STE, DES RTZE MOR SHIN TU
BRTAN PAR BZHAG NAS GSANG BA'I DBANG BSKUR BAR BYA'O, ,GANG ZAG
BLO CHUNG DU YIN NA SPYOD BSDUS LAS GSUNGS PA, BUM PA'AM YANG NA
DUNG DKAR LA, ,BYANG CHUB SEMS NI BZHAG NAS SU, ,DE LA DAM TSIG
SBYIN BYA STE, ,GNYUG

MA'I PHYAG RGYAR YANG DAG LDAN, ,ZHES PA 'DIR GNYUG MA'I PHYAG
RGYA NI SLOB MAS MNGON SUM RDO RJE SEMS DPAR MOS NAS SNGAR GANG
PHUL BA'O, ,KHAMS GSUM GYI SGRO BTAGS PA RNAMS DANG, KHYAD PAR
BRAL BA YIN PAS 'DOD PA RNAMS KYIS MA GOS PA'O, ,NAM MKHA' DANG
MNYAM GYUR

NI SPROS PA MED PA STE, DE NYID KYI PHYIR CI YANG MI DMIGS SO,
,MI BRTEN PA NI RTEN DANG BRTEN PA LA SOGS PA DANG RANG BZHIN MED
PA'I PHYIR RO, ,MA BSAMS PA'I KUN RTOG NI SMON LAM STE DE'I 'BRAS
BU'I GNAS SKABS SU MA BSAMS PA KHO NA LAS SMON LAM GYI DON KUN
PHUN SUM TSOGS PA 'BYUNG

NGO, ,BSAM GYIS MI KHYAB PA'I TING NGE 'DZIN GYI TSUL GYIS DE'I
THUGS SO, ,GOS PA NI BAG CHAGS SO, ,BYANG CHUB NI SHES RAB YE
SHES KYI DBANG GIS BDE BA CHEN PO MNGON PAR 'BYUNG BA NI SNANG BA
LA SOGS PA'I RIM PAS SO, ,LAS DANG SKYE BA'I BAG CHAGS DANG BCAS
PA'O, ,SNANG BA GSUM

SPANGS PA NI RANG BZHIN GYIS YONGS SU DAG PA DANG, 'JIG RTEN LAS
'DAS PA'I RTOG PA'I GNAS SKABS SU GLO BUR GYI DRI MA DAG PAS SO,
,RDO RJE YE SHES NI THEG PA CHEN PO'O, ,YE SHES CHEN PO NI ZUNG
'JUG GO, ,DE JI LTAR ZHE NA, SANGS RGYAS THAMS CAD DE GOMS PA LAS
'BYUNG BA'I

PHYIR DE DANG BDAG GCIG PA'I TSUL DU DE LA GNAS PA'I PHYIR RO,
,DE BAS GSUNGS PA, DE BZHIN GSHEGS PA KUN GYI GNAS, ,ZHES SO,
,THOG MTHA' MED PA NI SKYE BA DANG 'JIG PA MED PA'I PHYIR RO,
,ZHI BA NI SHES BYA'I SGRIB PA MED PA'O, ,RIM PA NI SNANG BA LA
SOGS PA'O, ,BRTZAMS

@195A *, ,PA NI BRTAN PAR BYA BA'I CHED DU'O, ,ZLA BA'I 'OD DANG
BCAS PA'I MTSAN MO'I CHA LTAR SPRO BA BSKYED PA DANG MI GSAL BA
SNANG BA'I PHYIR MTSAN MO'I CHA STE, DGA' BA STE SNANG BA'O, ,NYI
MA'I 'OD DANG LDAN PA'I NYIN MO BZHIN DU GSAL BAR SNANG BA'I NYIN
MO STE, MCHOG TU

DGA' BA SNANG BA MCHED PA'O, ,MTSAN NI SHIN DU DMAR BA BZHIN DU
NYIN MTSAN RO GCIG PA'I TSUL GYIS SHIN TU YID DU 'ONG BAR SNANG
BAS MTSAMS TE, DGA' BRAL SNANG BA THOB PA'O, ,'GYUR BA LA SOGS
PA'I RNAM PAR RTOG PA PHRA BAR GYUR PA BDE BAS KHYAD PAR DU
'PHAGS PA'I RNAM RTOG

GI RANG BZHIN DAG NI RIM PA BZHIN DU SNANG BA GSUM DANG SBYAR RO,
,KUN RTOG GSUM PA DES STONG PA BDE BA CHEN PO'I SNANG BA DANG RO
GCIG PA'I SNANG BA GSUM DANG LHAN CIG PA'I DGA' BA BYANG CHUB KYI
SKAD CIG STE 'OD GSAL BA'O, ,GANG GI PHYIR DON DAM PA 'OD GSAL BA
CHOS THAMS CAD RANG BZHIN MED PA'I BYANG

CHUB NI KUN RDZOB LHAN CIG SKYES PA'I BDE BA MYONG BAS SO SOR
LHAG PAR RTOGS PA STE, DE DANG BDAG GCIG TU 'OD GSAL BA'I PHYIR
RNAM PAR 'GYUR PA'I PHYIR RO, ,LA LAR NI LDOG PA THA DAD PAR 'DOD
NAS DON THA DAD PAR BTAGS PA TZAM YIN NO, ,DPER NA LHAN CIG SKYES
PA'I BDE BA NI DE BZHIN

GSHEGS PA'I DBUGS 'BYUNG YIN LA, DE RANG BZHIN MED PA NI RDO RJE
'DZIN PA'I DBUGS 'BYUNG ZHES BSHAD PA YIN NO, ,LA LAR NI DE THA
MI DAD PAR SMRA BAR 'DOD PAS THA MI DAD PAR GZHAG STE DPER NA,
'BRAS BUS RGYUL RGYAS BTAB STE, RGYU YIS 'BRAS BU RGYAS BTAB
BSGOM, ,ZHES

PA BZHIN NO, ,BSTAN PA NI KUN RDZOB TU BRJOD PA'I TSIG GIS SO,
,DON DAM PAR NI RNAM PAR RTOG PA DANG, NGAG TU BRJOD PA'I SPYOD
YUL MA YIN NO, ,DE NYID KYI SPYIR GSUNGS PA, RNAL 'BYOR BA NYID
YUL DE RANG GI RIG PAR BYA'O, ,'JIG RTEN LAS 'DAS PA 'OD GSAL BA
DANG RO

GCIG PA BDE BA CHEN PO BYANG CHUB MTSON PAR BYA BA'I PHYIR NA,
GANG GI DPE 'DI NGES PAR MI NUS PA LA GSUNGS TE, NGAG TU ZHES BYA
BA LA SOGS PA'O, ,DRI MED NI YOD PA DANG MED PA LA SOGS PAR SGRO
BTAGS PA THAMS CAD KYI RNYOG MAS MA GOS PA'O, ,YANG DAG MTHA' NI
STONG

@195B PA NYID BSHAD PAR BYA'O, ,SLOB MAS KYANG SKAD CIG DE LA
PHYI'I BYANG CHUB KYI DPER GYUR BA MTHONG BA'I NGES PAS THOB STE
RTOGS PAR 'GYUR RO, ,NANG GI BDE BA DE YANG KUN RDZOB KYI RANG
BZHIN BDE BA CHEN PO DANG DON DAM PA'I RANG BZHIN THAMS CAD STONG
PA'O, ,DE LDOG PA THA DAD PAR YANG YONGS SU

BRTAGS TE, DANG PO NI SKYE BA DANG GNAS PA NYAMS PA'I CHOS DANG
LDAN PAR RNAM PAR GZHAG GO, ,GNYIS PA NI DE DANG BRAL BA'O, ,JI
LTAR DE BZHIN GSHEGS PA RNAMS BYUNG YANG RUNG, MA BYUNG YANG RUNG
CHOS RNAMS KYI CHOS NYID NI GNAS PA NYID DE, DPER NA DE BZHIN
NYID CES BYA BA LA

SOGS PA BZHIN NO, ,BAG CHAGS LA SOGS PA DANG YANG BRAL BA YIN TE,
'DI LTAR 'GRO BA NI MYA NGAN LAS 'DAS PA DANG 'ONG BA NI SNYING
RJE CHEN POS 'KHOR BA STE, DE GNYIS 'DI LA MED DO, ,GANG GI PHYIR
GSUNGS PA, RIGS KYI BU DE BZHIN NYID NI GANG NAS KYANG 'ONG BA
MED CING 'GRO BA MED

DE, DE BZHIN NYID GANG YIN PA DE NI DE BZHIN GSHEGS PA'O ZHES SO,
,ZAD PA NI SGRIB PA DANG BCAS PA RNAMS SO, ,'PHEL BA NI MNGON PAR
SHES PA LA SOGS PA YON TAN GYI RANG BZHIN NO, ,GANG GI PHYIR
GSUNGS PA DNGOS PO BRJOD DU MED PA'O, ,NYAMS PA DANG NI 'PHEL MI
RUNG, ,ZHES SO,,

DNGOS DANG DNGOS MIN NI YOD PA LA SOGS PAR SGRO BTAGS PA'I SPROS
PA LAS 'DAS PA'I PHYIR RO, ,DE NYID KYI PHYIR SPROS PA MED PA'I
CHOS SKU YIN YANG KUN RDZOB KYI TSUL GYIS 'GRO BA LA SOGS PA DANG
LDAN PAS NGO MTSAR BA'O, ,NGO MTSAR MIN PA NI SEMS RTAG TU BDEN
PA GNYIS KYI RANG BZHIN YIN

PAS SO, ,DE NYID KYI PHYIR 'GRO BA LA SOGS PA'I SBYOR BAS GNAS PA
MIN TE, 'GRO BA LA SOGS PA MED PA'I PHYIR RO, ,KUN RDZOB KYI TSUL
DU CI RIGS PAR YOD PA LA SOGS PA'I THA SNYAD 'BYUNG DO, ,DE NYID
NI BDEN ZHING MI SLU BA BDEN PA GNYIS THA MI DAD PA'I MTSAN NYID
CAN ZUNG DU 'JUG PA'I RIM PA

YANG DAG PA'I TING NGE 'DZIN TO, ,DMIGS PA THAMS CAD ZHI BA DE
KHO NA NYID DO ZHES SPYOD BSDUS SU GSUNGS SO, ,RGYU DANG MI RGYU
'DI'I NGO BO YIN PAS RGYU DANG MI RGYU'I BDAG NYID CAN NO, ,'DI
LTAR SNGAR GSUNGS PA, RNAL 'BYOR GANG DANG GANG DMIGS PA, ,DE NI
BDAG NYID BZHIN DU RTOG, ,CES

@196A *, ,SO, ,GANG GI PHYIR BDAG NYID DU NYE BAR BRTAGS NAS BEMS
PO DANG GZHAN SEMS MED PAS JI LTAR SNYING RJE CHEN PO LA SOGS PAS
'GRO BA'I GNYEN GCIG PU LA SOGS PAR 'GRUB PA'O, ,YE SHES NI BDE
BA CHEN PO'O, ,MI ZAD PA NI CHOS KYI SKU STONG PA NYID DO, ,DON
GNYIS

KYI BDAG NYID CAN NO, ,RTAG TU MNYAM PAR BZHAG PAS ZHI BA'I
SKU'O, ,ZHI BA MIN NA NI MCHOG TU GYUR PA'I BRTZON 'GRUS DANG
LDAN PA'O, ,RDO RJE 'DZIN PA'I RANG BZHIN YIN PAS GNAS PA KHO
NA'O, ,SANGS RGYAS MIG NI SHES RAB KYI SPYAN PHYE BAS SO, ,LUS LA
SOGS PAS BYA BA BYED KYANG

DE BZHIN NYID LA SEMS BRTAN PAS G-YO BA MED PA'I PHYIR SEMS MNYAM
PAR BZHAG PAS SO, ,DE NYID KYI PHYIR DAG GI BRJOD PA DANG BRAL
BA'O, ,DE LTA BUS LHA DANG MI'I YID DU 'ONG BA PHUN SUM TSOGS PA
BRTAN PA'I PHYIR LONGS SPYOD LDAN TE, BLA NA MED PA'I CHOS KYI
BDUD RTZI LA LONGS SPYOD

PAS KYANG NGO, ,SNYING RJE CHEN POS 'GRO BA 'DON PA LA BRTZON PAS
'JIG RTEN MGON PO'O, ,DE LTAR SHES RAB TU GYUR PA 'DIS NI STONG
NYID SNYING RJE THA MI DAD PA DAG RDO RJE 'DZIN PA'I SKU RANG
NYID DANG BA DANG BSAM PA RGYUN MI 'CHAD PAR GOMS PAR BYED DO,
,SHES RAB 'BRING POS RDO RJE 'DZIN

PA'I RANG BZHIN YANG NAS YANG DU STONG PAR BYAS SHING, DNGOS POR
'DZIN PA'I MDUNG PA GROL BA DANG LDAN PAR BYA ZHING MED PAR 'DZIN
PAR GROL ZHES BYA STE MAN DAG CES BYA BA LA SOGS PA'O, ,RIL PO NI
LUS DE STONG PA NYID KYIS 'DZIN PA NI RIL POR 'DZIN NO, ,'GRO BA
THAMS CAD 'OD

GSAL DU BYAS NAS DE'I RJES SU RANG 'DZIN PA NI STONG PAR BYED PA
STE RJES SU GZHUG PA'O, ,STONG PA NYID DU RAB TU ZHUGS PAS JI
LTAR GZHAN DON BYED CES GSUNGS PA DE DANG DE GZUGS ZHES BYA BA LA
SOGS PA STE, DE NI RNAM PAR SNANG MDZAD LA SOGS PA'I KHA DOG DANG
LDAN PA DE DANG DE'I

MDOG DANG MTSUNGS PA'I 'OD ZER RNAMS NI DE DANG DE'I GZUGS 'OD
ZER RO, ,DE DANG YID KYI RANG BZHIN BDAG BYIN GYIS BRLAB PA'I
RANG BZHIN GYIS KYANG NGO, ,GNAS SKABS 'DIR SKYE BA SNGA MA'I DRI
MA BKRU BA'I PHYIR RO, ,'OD GSAL DU 'JUG PA KHO NA LA CHER 'BAD
PAS

@196B LAN 'GA' 'GYUR ZHES GSUNGS SO, ,'O NA NI SEMS CAN GYI DON
LA SOGS PA NI LDANG BA YOD NA 'BYUNG STE, DE YANG GANG ZHE NA,
GSUNGS PA, JI LTAR ZHES BYA BA LA SOGS PA'O, ,RLUNG BA LAS NI
RANG BZHIN GYIS YONGS SU DAG PA LAS SO, ,SGYU 'PHRUL DRA BA JI
LTA BU ZHE NA, GSUNGS PA

RIGS ZHES PA STE, SANGS RGYAS LNGA'I RIGS RNAM NI RNAM PAR SNANG
MDZAD LA SOGS PA STE, RDO RJE SEMS DPA' GANG LA LTOS PA YIN PA DE
DE BZHIN NO, ,PHYAG RGYA CHEN PO NI RDO RJE 'DZIN PA'I SKUR RANG
NYID LDAN PAR BYA STE, SPROS PA'I DE BZHIN GSHEGS PA RNAMS DANG
'OD ZER DAG GIS SEMS CAN GYI

DON MDZAD PAR BSGOM PAR BYA'O, ,DE LTA BUR GYUR PA'I BDAG NYID
DANG RO GCIG PA'I TSUL DU RANG BZHIN MED PAR BSGOM PAR LA KHYAD
PAR DU SBYAR BA'I PHYIR BSHAD DE, THAMS CAD STONG PA'I GZHI LA
GNAS, ,ZHES PA STE, GANG GI PHYIR THAMS CAD STONG PA NYID RANG
BZHIN MED PAR BSGOMS

PAS BAG CHAGS DANG BCAS PA'I SGRIB PA MA LUS PAR SPANGS PA'I RANG
BZHIN GLO BUR GYI DRI MA YONGS SU DAG PAR 'GYUR RO, ,DE LTAR BLA
MAS GSUNGS PA LA DES PAR BYAS PA'I SNANG BA LA SOGS PA RANG RIG
TU RTOGS PAR BYA BA'I PHYIR, SLOB MA LA DNGOS PO THAMS CAD DANG
BRAL BA'I ZHES PA NAS

STONG PA NYID KYI NGO BO NYID KYI BAR DU BRJOD CING GNYIS SU MED
PAR DMIGS LA SHES RAB KYI YE SHES KYI DBANG BSKUR RO, ,RIM PA 'DI
GNYIS KYIS BCOM LDAN 'DAS SH'AKYA SENG GE BYANG CHUB KYI SHING
DRUNG DU ZHUGS TE, MTSON BYED KYI BAR DU 'OD GSAL MNGON DU MDZAD
LA, SGYU MA LTA BU'I TING NGE 'DZIN

GYIS BZHENGS SO ZHES SPYOD PA BSDUS PA LAS GSUNGS TE, DE NI 'DIR
RIG PAR BYA'O, ,GANG GI PHYIR 'DI NYID DES BSHAD DO, ,DE LA 'DI
NYID KYIS NI DGA' BA LA SOGS PA'I RIM PAS SO, ,'OD GSAL NI LHAN
CIG SKYES PA'I DGA' BA DANG, SGYU MA LTA BU NI ZUNG DU 'JUG PA
DANG, DE BSHAD PA'I

BCOM LDAN 'DAS DBANG BSKUR BZHI PO RANG BZHIN DU BSTAN TE, GANG
'DIR DNGOS PO THAMS CAD CES BYA BA LA SOGS PAS BSTAN PA'O, ,'DIS
NI DBANG BSKUR GNYIS BSTAN TE, 'DI LTAR DE LA DNGOS PO THAMS CAD
KYI NI 'OD GSAL YIN LA, DE DANG MNYAM PA NI GNYIS SU MED DE DE
DES RANG

@197A *, ,SEMS MA SKYES PA RDO RJE GSUM MI PHYED PA'I LUS SO,
,STONG PA NYID KYI NGO BO NYID NI RDO RJE GSUM MI PHYED PA'I
SKU'O, ,RANG SEMS BDE BA CHEN PO MYONG BA KUN RDZOB DANG DON DAM
PA RANG BZHIN MED PA DE BAS NA KUN RDZOB DON DAM PA GNYIS SU MED
PAR RTOGS PA NI SHES RAB YE SHES SO, ,DE

NYID GOMS PA'I KHYAD PAR GYI MTHAR THUG PA LAS BYUNG BA SGRIB PA
MED PA'I MCHOG DANG MTSAN DANG DPE BYAD KYIS 'BAR BA'I LONGS
SPYOD RDZOGS PA'I SKU LA SOGS PA'I RANG BZHIN NI DBANG BZHI STE,
BDE BA CHEN PO'I LUS SEMS KHYAD PAR DU 'KHRUNG PAR BYED DE, KUN
DU RTOG PA'I DRI MA THAMS CAD SPANGS

PA'I PHYIR 'GAL BA MED DO, ,BDAG BYIN GYIS BRLAB PA'I LA'U LAS
SHES RAB YE SHES KYI DBANG BSHAD PA GANG YIN PA DE NI DER BDE BA
CHEN PO'I TSUL BSGOM PA GTZO BO YIN PAS SO, ,'DIR NI DE RANG
BZHIN MED PA'I CHA BSGROM PA GTZO PO BSTAN TO, ,RAB TU GYUR PA
LAS SU GNYI GA'I BDAG NYID

BSGOM PA NYID DBANG BZHI PA YONGS SU RDZOGS PA'I RGYU'O, ,DE BAS
NA SHES RAB YE SHES RAB TU GYUR PA'I DBANG DU BYAS PA NAS GSUNGS
PA, SLOB DPON LAS NI ZHES BYA BA LA SOGS PA'O, ,PHYIN CI LOG PA
DANG BRAL BAS DRI MED CID BDEN PA'I DON NGES PA BSTAN PA'I BLO
GANG GI YIN PA'O, ,

BRTAN PA DANG G-YO BA'I DNGOS PO KUN GYI RANG BZHIN NI RANG BZHIN
MED PA STE, GANG GI YIN PA DE MNYAM PA MED PA'I TING NGE 'DZIN
DANG LDAN PA ZHES BYA BA'I DON TO, ,DANG BA NI 'DOD CHAGS LA SOGS
PA'I SNYIGS MA ZAD PA'O, ,DGA' BA NI SHES BYA'I SGRIB PA ZAD
PA'O, ,SHIN TU PHRA BA NI DON DAM

PA YIN PAS RAGS PA RIG PA RNAMS KYI SPYOD YUL MA YIN PA'O, ,MCHOG
ZHI BA'I RANG BZHIN NI RANG BZHIN LA PHAN PA'O, ,'DIS SAM 'DI LA
SGRIB PA RNAMS SPANGS PA'I PHYIR MYA NGAN LAS 'DAS PA'O, ,KHAMS
NI RANG BZHIN TE DE BZHIN GSHEGS PA RNAMS KYI SKU'O, ,GNYIS MED
NI DNGOS

PO DANG DNGOS MED LA SOGS PA SPROS PA'I BAG CHAGS DANG BRAL BAS
SO, ,DE NYID KYI PHYIR RTOG BRAL LO, ,RTAG TU BDE BA'I RANG BZHIN
MI MDZAD PA MED CING KHYAD PAR DU 'PHAGS PA BAR MA CHAD PA LHAN
CIG SKYES PA'I BDE BA CHEN PO DANG RO GCIG PA'O, ,BSOD NAMS BSOD
NAMS MIN LAS NI, ,BDE

@197B 'GRO DANG NGAN 'GROR 'KHOR BA'I RGYU LAS SO, ,DE LTAR KUN
RDZOB KYI RANG BZHIN SNYING RJE CHEN PO'I BDAG NYID CAN BDE BA
CHEN PO'I YID RANG BZHIN LONGS SPYOD RDZOGS PA'I SKU DON DAM PA
RANG BZHIN MED PA LAS THA MI DAD PAR BSGOM PA NA DE'I RANG BZHIN
KHYAD PAR GYIS MTHAR THUG PA CHOS KYI SPRIN LONGS SPYOD

PA'I SKAD CIG THA MA BAR CHAD MED PA'I LAM SGRUB PA MED PA'I 'OD
GSAL BA LAS BAG CHAGS DANG BCAS PA'I RTEN LDOG PAS DE MTHAG TU
RDO RJE SEMS DPA' SHIN TU GSAL BAR SKYES BAR 'GYUR RO, ,'OD GSAL
BA RANG BZHIN MED PA LAS SKYE'O ZHES GANG RNAM PAR GZHAG PA DE NI
BSGOMS PA

LA 'BAD PAR BYA BA'I PHYIR, DE NYID KYI PHYIR MCHOG CES BYA BA LA
SOGS PA'O, ,MCHOG NI 'JIG RTEN LAS 'DAS PA'I SGRIB PA MED PA
DANG, GSANG BA NI DE RANG BZHIN MED PA DANG, BDE BA NI LHAN CIG
SKYES PA'I DGA' BA STE, MCHOG TU GSANG ZHING BDE BA'O, ,DE NYID
GNYIS SU MED PA'I

RNAM PA THAMS CAD DU RTOGS PA'I RIM PA NI MNGON PAR 'BYUNG BA'I
RIM PA STE DE'I DGONGS 'GREL LO, ,JI LTAR SEMS LA DES PAR SBYAR
BA NI BSHAD LA, RANG SEMS DES PAR SBYAR YANG JI LTA BA BZHIN
YONGS SU SHES PA STE, SHES PA TZAM GYIS MTSAN NYID THAMS CAD DANG
LDAN PA LHA'I

SKUR GZUNG BA'O, ,DE NYID YANG DAG PAR RDZOGS PA'I SANGS RGYAS
RNAMS KYI SGYU MA LA SOGS PA'I BDAG NYID YID KYI RANG BZHIN GYI
SKU NI BDAG BYIN GYIS BRLAB PA'O, ,JI LTAR 'PHAGS PA LHA'I ZHABS
KYIS, GANG GI KUN RDZOB BDEN PAR BSHAD, ,RDZOGS SANGS RGYAS KYI
SKU CAN NO, ,DE NI SGYU

MAR YANG DAG BSHAD, ,BDAG BYIN BRLABS ZHES BRJOD PA YIN, ,ZHES
GSUNGS SO, ,DE'I RIM PA BSHAD PA, RDO RJE CAN LA SOGS PA STE,
KHYAD PAR CAN GYI MTHAR THUG PAS CHEN PO'O, ,STONG PA DANG SNYING
RJE RO GCIG TU GYUR PAS RDO RJE MI PHYED PA'I YE SHES 'DI LA YOD
PAS RDO RJE SEMS

DPA'O, ,RDO RJE SEMS DPA' DANG POR SKYED PA PO GANG GI YIN PA DE
NI SKYIL 'KHOR RNAMS SO, ,DE DAG GTZO BO NI RDO RJE SEMS DPA' 'O,
,RGYUD RNAM PA BZHI NI BYA BA DANG, SPYOD PA DANG, RNAL 'BYOR
DANG, RNAL 'BYOR BLA NA MED PA'I RGYUD KYI DBYE BAS SO, ,DE DAG
GI NANG NA 'GA' ZHIG

@198A *, ,SHES PA'O, ,MAN NGAG NI RANG NYID STONG PA DANG SNYING
RJE THA MI DAD PA'I LONGS SKU'I TSUL DU BSKYED PA NI BDAG BYIN
GYIS BRLAB PA'O ZHES THUN MONG DU BSTAN PAR BYA'O, ,GSANG BA'I
DBANG NI NYE BAR MTSON PA YIN PAS SHES RAB YE SHES KYI YANG THOB
PAS SO, ,DE LEN PA YANG BDAG

BYIN GYIS BRLAB PA LHAN CIG SKYES PA'I BDE BA CHEN PO'I RANG
BZHIN DU RTOGS PA'I PHYIR RO, ,LUS NI LONGS SKU'O, ,CHOS THAMS
CAD LA MI BRTEN PAR NI DON DAM PAR RTEN DANG BRTEN PA MED PA'I
PHYIR RO, ,DMIGS MED NI SPRO 'DOGS THAMS CAD SPANGS PA'O, ,SNA
TSOGS MIN PA NI SPROS PA

DANG BRAL BA'I PHYIR RO, ,'JIGS MED NI RIG PA YIN LA GROL ZHING
G-YO BA MED PA STE, BDAG BYIN GYIS BRLABS PAR KHYAD PAR GYIS
BSHAD PA'I ZHES PA DANG SBYAR RO, ,KUN RDZOB NI PHUNG PO LA SOGS
PA'I BDAG NYID CAN RANG YIN TE, DE'I BDEN PA NI SGYU MA NYID PAR
DO'I SRID PA 'DRA BA NYID,

LONGS SKU NYID DANG LHAN CIG SKYES PA'I BDE BA'I RANG BZHIN NYID
DU BLA MA DAM PA'I GSUNG LAS RTOGS BA NYID DO, ,'DI'I RANG BZHIN
MED PA NI KUN RDZOB PA STE, 'OD GSAL KUN RDZOB DANG DON DAM PA'I
BDEN PA 'DI GNYIS KHO NA DON DAM PAR BDAG GCIG TU BZHAGS PAS NA
ZLUNG DU 'JUG PA'O,,

'DI DAG THA DAD PAR BRTAGS PA NI KUN RDZOB PA STE, SGRUB PA PO'I
MOS PA'I BYE BRAG GIS SO, ,GANG GI PHYIR SGRUB PA PO LA LA NI,
DANG PO KUN RDZOB NYID BSGOM PAR NUS LA, DE'I RJES SU DON DAM PA
DE NAS ZUNG DU 'JUG PAR NUS LAS BSGOMS PAS 'OD GSAL BA'I DE NYID
RAB TU DGA'

PA'I SA LA GTOGS PA'I PHYIR RO, ,KUN RDZOB KYI BDEN PA BDAG BYIN
GYIS BRLAB PA'I RAGS PA GANG NAS GANG DU RTOGS PA YIN PAS RGYUR
RNAM PAR BZHAG STE, 'OD GSAL NI SHIN TU RNAM PAR PHRA BA'I RGYU
MTHONG LAM DU RTOGS PAS 'BRAS BU'O, ,DE NYID PHYI MA DANG PHYI
MAS BSGOMS PAS DRI MA MED PA'I

SA LA SOGS PA DGU'I RANG BZHIN BDAG BYIN GYIS BRLAB PA'I RGYU YIN
ZHES BSHAD DE, BDAG BYIN GYIS BRLAB PA ZHES BYA BA LA SOGS PA'O,
,'DIS BDEN PA GNYIS BDAG GCIG PA YIN NA YANG 'OD GSAL KHO NA 'BAD
PAS BSGOMS NA RNAM PAR BYAD BA'I RGYUR 'GYUR TE, BDAG BYIN GYIS

@198B BRLAB PA'I RGYUR RNAM PAR GZHAG GO, ,LA LA NI SEMS KUN
RDZOB SKYED PA POR BSHAD DE, JI LTAR 'PHAGS PA KLU SGRUB KYIS,
,'DI NI THAMS CAD SEMS TZAM STE, ,SGYU MA MKHAN LAS BYUNG BA YIN,
,DE LAS DGE DANG MI DGE'I LAS, ,DE LAS SKYE DANG DGE MI DGE,
,ZHES GSUNGS SO, ,YANG JI LTAR

SEMS GANG YIN PA DE NI, SEMS KYI NYID MTSAMS SBYOR TE ZHES BYA BA
LA SOGS PA BZHIN NO, ,LA LAR GNYI GA RGYUR BZHAG STE, JI LTAR
'PHAGS PAS, STONG PA'I CHOS RNAM KHO NA LAS, STONG PA'I CHOS
RNAMS SKYE BA YIN, ,ZHES GSUNGS TE, KUN NAS NYON MONGS PA'I GNAS
SKRABS SU

YANG NGO, ,'OD GSAL LA NI RANG BZHIN GYIS NYON MONGS PA CAN MA
YIN KYANG GLO BUR BA'I DRI MAS GOS PA NYON MONGS PA DANG LAS DANG
SKYE BA'I KUN NAS NYON MONGS PA'I RGYU STE, DPER NA, 'OD GSAL LAS
NI STONG NYID CHE, ,ZHES BYA BA NAS, SEMS CAN RNAMS NI 'BYUNG BA
YIN, ,ZHES BYA BA'I

BAR BZHIN NO, ,RNAM PA THAMS CAD DU RGYU 'BRAS KYI 'BREL PA DON
DAM PA MED PAS KUN RDZOB PA DAG KHO NA GDUL BYA'I BSAM PA SNA
TSOGS PA'I RJES SU 'JUG PA'I RIGS PAS GZHAG PAR RIG PAR BYA'O,
,BDAG BYIN GYIS BRLAB PA'I TING NGE 'DZIN 'DI MA SHES PA RNAMS
BCINGS PAR

'GYUR LA, SHES PA RNAMS NI GROL BA STE, GANG GI PHYIR DE DAG NI
RGYU'I GNAS SKABS SU YANG SKYE BA DANG, GNAS PA DANG 'JIG PA LA
SOGS PA DANG 'KHOR BA NI DON DAM PA MI YIN NO ZHES BDAG BYIN GYIS
BRLABS PAS KUN RDZOB PA'I SEMS KYI RNAM PA CAN YIN NO ZHES GSUNGS
PA LAS

NGES PAR BYED DO, ,'DI LTAR KHYED RNAMS SEMS NI LUS LTA BU DANG,
LUS NI SEMS LTA BU DANG, SEMS NGAG TU BRJOD PA LTA BUR SKYED CIG
CES GSUNGS SO, ,SGRON GSAL NAS 'DI NI BSHAD PA NI 'OD KYI RANG
BZHIN GYI LUS BSKYED DE, CI LTAR ZHE NA, SEMS GSUM PHRA BA'I
KHAMS

DANG LHAN CIG TU LONGS SPYOD KYI SKU'I RNAM PAS GANG SKUR BSKYED
PA DE NI SEMS KHO NA'O, ,LUS SEMS LTA BU NI GANG GI PHYIR SEMS
LAS GZHAN GANG YANG MED DO, ,NGAG TU BRJOD PA GANG YIN PA DE'I
RANG BZHIN GYIS SEMS KHO NA SKYES CIG ,DE LTAR LUS NGAG YID STONG
PA NYID KYI RANG

@199A *, ,BZHIN 'DO GSAL DANG GCIG TU BYAS NAS RDO RJE 'DZIN PA
CHEN POR BDAG NYID SKYE BAR BYA'O ZHES SO, ,'O NA JI LTAR BYIS PA
RNAMS KYIS RANG GI SEMS KYI RANG BZHIN MA DES SHE NA, GSUNGS PA,
RLUNG ZHES BYA BA LA SOGS PA'I RDO RJE BZLAS PA'I RIM PAS RLUNG
BSTAN PAR GYUR NA SEMS

KYI RANG BZHIN NGES PA YIN GYIS GZHAN DU NI MA YIN NO, ,SEMS NI
BAR DO'I RANG BZHIN PHYIN CI MA LOG PA LAS SO, ,'DI LTAR SKAL BA
DANG MNYAM PA'I SEMS KYI RGYUN GYI MTHA' MA'I SKAD CIG KUN RDZOB
PA DON DAM PAR 'OD GSAL DANG RO GCIG PA 'GAGS PA NA SKAL PA DANG
MI MNYAM PAR PAR MA DE'I SEMS

DANG DE DANG DER SGRO BTAGS PA BZLOG PAS SKYED PAR BYED DE, SGRO
BTAGS PA THAMS CAD BZLOG PAS NI RANG BZHIN GYIS STONG PA ZHI BA'I
BDAG NYID CAN NO, ,DE LTAR YIN KYANG DE'I GNAS SKABS KYI BYE BRAG
LA RANG BZHIN GYIS BYE BRAG SKYE BAS SNANG BA LA SOGS PAR RNAM
PAR GZHAG GO, ,DE LA THA MA'I SKAD CIG GI

RANG BZHIN 'OD GSAL LAS RNAM SHES DANG PO SKAD CIG GIS RDZOGS
PA'I PHYIR YONGS SU RDZOGS PA SNANG BA THOB STE, SEMS KYI DE NYID
KYI BYE BRAG MA RTOGS PA 'DI NI ZHES MNGON PAR ZHEN CING SNANG BA
THOB PA'O, ,BDEN PA'I DON MTHONG BA LA SOGS PA LA GEGS BYED PAS
MA RIG PA'I MUN PA DANG BCAS PA'I

KUN NAS NYON MONGS PA'I BDAG NYID CAN NO, ,DE LA 'DOD CHAGS DANG,
ZHE SDANG DANG, MA RIG PA DANG, SRID PA DANG, NYER LEN NI NYON
MONGS PA'I KUN NAS NYON MONGS PA'O, ,BSOD NAMS DANG BSOD NAMS MA
YIN PA'I BDAG NYID 'DU BYED RNAMS DANG, DE'I RJES LA BAG CHAGS
KYI BDAG

NYID SRID PA NI LAS KYI KUN NAS NYON MONGS PA'O, ,NYID MTSAMS
SBYOR BA'I RNAM SHES LA SOGS PA'I YAN LAG BDUN NI SKYE PA'I KUN
NAS NYON MONGS PA'O, ,DE NAS PAR DO'I RNAM PAR CAN GYI SEMS DE
NYID NYI MA'I SNANG BA DANG DRA STE, STON KA'I NYI MA'I SNANG BA
BZHIN DU DRI MA MED PAS MIG GI DBANG

PO LA SOGS PAS 'JIG RTEN GYI KHAMS GZHAN DU YANG PHRA BA LA SOGS
PA'I DNGOS PO THAMS CAD SNANG BA DANG MTSUNGS PA'I PHYIR RO, ,DE
NYID KYI PHYIR SHIN TU CHER SNANG ZHING GSAL BAS SNANG BA MCHED
PA DANG, BDAG DANG GZHAN DU BTAGS PAS RTOG PA DANG PHA DANG MA
DANG CI RIGS PAR

@199B 'DOD CHAGS DANG ZHE SDANG GI SBYOR BAS SEMS LAS BYUNG BA
DANG DGE BA DANG MI DGE BA'I LAS MNGON PAR PHYOGS PAS SKYE BA'I
RGYU YIN PAS THABS TE LAS KYI KUN NAS NYON MONGS PA'I BAR DO'I
RNAM PA'I SEMS DE NYID LAS LAS KYI DPA' RLABS KYIS MA'I MNGAL DU
KHRAG DANG KHU BA 'DRES PA LAS NYID

MTSAMS SBYOR BA'I RNAM SHES SKYE BAR 'GYUR TE, LAS LA RAG LAS PAS
DBANG DANG NYE BAR BSAGS PA'I LAS KYI BAG CHAGS KYIS BSAGS PA YIN
PAS SEMS DANG, 'DOD CHAGS DANG BCAS PA YIN PAS CHAGS PA DANG RIG
PA'I BDAG NYID CAN YIN PAS SHES RAB DANG ZLA BA'I RNAM PA DANG
DRA STE,

DPER NA STON KA'I ZLA BA'I 'OD ZER BZHIN NO, ,SDUG BSNGAL DANG,
BTANG SNYOMS KYI RNYOG PA MED PAS DANGS PA'I PHYIR DANG, SPRO BA
SKYED PA'I PHYIR KHRAG DANG KHU BA'I RANG BZHIN LA SOGS PA'I
DNGOS PO RNAMS YID KYI DMIGS PA DANG MTSUNGS PAS SNANG BA'O,
,RNAM PAR SHES PA NI RLUNG GI BZHON

PA DANG, LAS DANG NYON MONGS PA'I RKYEN GYIS NYID MTSAMS SBYOR
BA'I SKAD CIG TU DE LTAR NUS PA DANG LDAN PAR BSKYED DE, GANG GI
GNYIS LA GZUGS DANG MING GI SKAD CIG LA SOGS PA'I GNAS SKABS SU
RLUNG DANG ME DANG CHU DANG SA DANG SNANG BA DANG SNANG BA MCHED
PA DANG SNANG BA THOB PA RNAMS

TSOGS PA GCIG LA RAG LAS PA'I TSUL GYIS PHAN TSUN BSKYED DE, 'DI
LTAR NGO BO NI BSKYED PA'I RIM PA STE, 'OD GSAL NAS NI STONG PA
STE, ,STONG PA LAS KYANG THABS BSKYED 'GYUR, ,DE LAS SHES RAB
'BYUNG BA STE, ,DE LAS RLUNG GNYIS SKYE BA YIN, ,RLUNG LAS ME NI
YANG DAG 'BYUNG, ,CHU YANG

ME LAS SKYE BA YIN, ,SA NI CHU LAS SKYE BA STE, ,'DI LTAR SEMS
CAN 'BYUNG BA YIN, ,ZHES BYA BA 'DIS BSTAN TO, ,DE'I RJES SU THA
MA'I SKABS NYE BAR GYUR NAS LUS KYI SA'I KHAMS BRI STE, DE NAS
CHU KHAMS DANG, DE NAS ME DANG, DE NAS RLUNG DANG, DE'I RJES SU
RANG BZHIN DANG BCAS PA'I SNANG BA

DANG, DE NAS SNANG BA MCHED PA DANG, DE NAS SNANG BA THOB PA
'GAGS TE, DE'I SKAD CIG THA MA NI SKAL BA DANG MNYAM PA'I SEMS
KYI SKAD CIG GZHAN SKYE MI NUS SHING 'GAGS PA NI KUN RDZOB TU
'CHI BA ZHES BRJOD DO, ,'DI'I DON DAM PA NI 'OD GSAL GYI RANG
BZHIN KHO NA YIN NO, ,RIM PA 'DI YANG,

@200A *, ,SA YI KHAMS NI CHU LA THIM, CHU KHAMS ME LA THIM PA
YIN, ,ME YANG PHRA BA'I KHAMS LA STE, ,RLUNG NI SEMS LA RNAM PAR
THIM, ,SEMS NI SEMS BYUNG KHO NA LA, ,SEMS BYUNG MA RIG PA LA
STE, ,DE LAS 'OD GSAL NYID DU 'GRO, ,'DI NI SRID GSUM 'GOG PA
YIN, ,

ZHES BYA PAS BSTAN TO, ,DE'I RJES SU DE KHO NA BZHIN DU SKAL BA
DANG MI MNYAM PAR DE'I SEMS BYUNG NGO, ,DE LTAR 'DI NI THOG MTHA'
DANG, ,BAR MA MED PA'I 'KHOR BA YI, ,'KHOR LO MGAL ME 'KHOR BA
BZHIN, ,PHAN TSUN BRGYUD DE 'KHOR BA YIN, ,DE NI BDAG BYIN GYI
RLABS KYI RANG BZHIN DU MI SHES

PA'I PHYIR RO, ,SHES PA NA NI DE NYID CES BYA BA LA SOGS PA STE,
ME LONG LA SOGS PA NI MDOR BSTAN PA'O, ,KHYAB PA NI SPRUL PA'I
SKU SNA TSOGS KYIS SO, ,ME LONG ZHES BYA BA LA SOGS PA NI RGYAS
PAR BSHAD PA'O, ,LONGS SPYOD RDZOGS PA NI RNAM PAR BYANG BA'I
GNAS SKABS SU'O, ,DRI BA'I

SEMS NI MTSAN DPE 'BAR PA CHOG MI SHES PA'I LUS KYI RNAM PA CAN
TE KUN NAS NYON MONGS PA'I GNAS SKABS SU'O, ,STONG PA DANG SNYING
RJE THA MI DAD PA'I RDO RJE'I SKU 'DI LA YOD PAS RDO RJE'I SKU
STE RDO RJE 'DZIN PA'O, ,MCHOD PA NI RNYED PA BZHIN DU 'DOD PA'I
YON TAN RNAMS SGRUB PA'O, ,BDAG

NYID SANGS RGYAS THAMS CAD NI RNAM PAR SNANG MDZAD LA SOGS PA'I
RANG BZHIN NO, ,RDO RJE SEMS DPA' NI RDO RJE 'DZIN PA CHEN PO STE
DE STON PA'O, ,SGYU MA NI SKYES PA DANG BUD MED PA DANG RTA DANG
GLANG PO LA SOGS PA'I TSUL CAN NO, ,DMIGS PA NI 'GRO BA MTHONG BA
LA SOGS PA STE, DON DAM DU MED

LA 'ON KYANG KUN RDZOB TU'O, ,SGYU MA DE NI 'KHRUL PA RNAMS KYIS
DON DAM PAR BTAGS PA'O, ,GANG GI PHYIR DE LTA YIN PA DE'I PHYIR
DBANG PO LA SOGS PA STE, GZUGS DANG SGYU MA LA SOGS PA GANG NGO
BOR NI DON DAM PAR RO, ,MNYAM PAR MA BZHAG SBYOR BA NI AA SA MA
BA SA HI TA YO GA TE, DE LA AA

SA MA NI MNYAM PA MED PA NYID DE TING NGE 'DZIN TO, ,BA SA HI TA
YO GA ZHES PA GNYIS RO GCIG PA SGYU MA'I RANG BZHIN NO, ,KUN LA
SOGS PA NI YUL KUN DU DANG, THAG NYE RING KUN NAS DANG, BRTAN PA
DANG G-YO BA THAMS CAD DANG, RNAM PA KUN NI RNAM PA SNA TSOGS
PA'O, ,RTAG TU MNYAM PAR

@200B BZHAG PA DANG MA BZHAG PA'I GNAS SKABS SU'O, ,SNA TSOGS YE
SHES NI BDAG BYIN GYIS BRLAB PA STE, DE LA GOMS PAS RDO RJE SEMS
DPA' NI RANG NYID KYIS MTSAN MO NI MNGON PAR 'DOD PAR BYAS PA'O,
,PHYAG RGYA THAMS CAD NI LHA DANG MI LA SOGS PA'I BUD MED DO,
,YANG NYON MONGS PA LA

SOGS PA STE, 'DI 'DRA NI SMIG RGYU LA SOGS PA DANG 'DRA BAR BDAG
BYIN GYI RLABS KYI TING NGE 'DZIN TO, ,NYE BAR DMIGS PA NI BDEN
PAR SGRO BTAGS PA'O, ,SGYU MA NI BDAG BYIN GYI RLABS KYI TING NGE
'DZIN TO, ,RNAM PAR MKHAS NA NI SPANG BYA DANG BYA DANG BLANG
BYA'I DBYE BA SHES PA'O, ,BDAG BYIN GYIS

BRLAB PA'I DGONGS 'GREL RDZOGS SO,, ,,JI SKAD BSHAD PA'I BCOM
LDAN 'DAS RDO RJE SEMS DPA'I KHYAD PAR GNYIS SU MED PA'I GZUGS
BSTAN PAR BYA STE, MGON PO LA SOGS PA'O, ,RGYU DANG 'BRAS BU NI
BYIN GYIS BRLAB PA'I 'OD GSAL GYI BDAG NYID GANG GI YIN PA NI
GNYIS SU MED

PA'O, ,GANG GI PHYIR, BYA BA DANG NI BYED PA DAG ,CES BYA BA LA
SOGS PA 'CHAD PAR 'GYUR RO, ,GNYIS PA NI SNANG BA THOB PA LA SOGS
PA RIM PAS SKYE BAS RTOGS PA STE, DE'I YUL MA YIN PAS SO, ,SPYOD
BSDUS LAS, ,'OD GSAL LAS 'OD GSAL DANG THA MI DAD PHA SGRIB PA
DANG 'BRAL BAS SHING DU RNAM

PAR DAG PA'I CHOS KYI DBYINGS KYI YE SHES NI SNANG BA THOB PA
DGA' BRAL GYI BDAG NYID CAN SKYE'O, ,DE LA SNANG BA MCHED PA NYI
MA CHEN PO'I SNANG BA BZHIN DU 'JIG RTEN GYI KHAMS MTHA' YAS PA
SNANG BAR BYAS PA'I ME LONG LTA BU'I YE SHES MCHOG TU DGA' BA'O,
,DE LAS SNANG BA STE DGA' BA ZLA BA SNANG BA BZHIN

DU SNANG BA SPRO BA BSKYED PA'I PHYIR TE, MNYAM PA NYID DANG, SO
SOR RTOG PA DANG, BYA BA GRUB PA RNAMS KYIS CI RIGS PAR RANG DANG
GZHAN GYI 'KHOR PA'I GDUNG BA ZHI BAR BYED PA'I PHYIR DON GYI RIM
PAR 'BYUNG BAR GZHAG PA GANG YIN PA DE NI YE SHES LNGA THA DAD DU
GZHAG PA BZHIN DU LDOG PA THA DAD

PA'I PHYIR TE GDUL BYA'I BA SAM PA DANG BSTUN PAS RANG DON YIN
NO, ,GANG GI PHYIR JI SKAD BSHAD PA'I 'OG GSAL BA LAS 'OD GSAL
NI CIG CAR NYID DU SKYE'O, ,'DI LTAR DE NYID DU RIM PAS SKYE BAR
BSHAD PA'I MJUG THOGS SU DE LA STONG PA BZHIN DANG GCIG TU GYUR
PA SNANG BA'I PHUNG PO LTAR

@201A *, ,'JIG RTEN GYI KHAMS THAMS CAD SNANG BAR BYED PA'I MCHOG
TU DGA' BA'I RANG BZHIN GZUGS SKU SKYES TE, GANG GZUGS DANG MING
GI BDAG NYID CAN RDO RJE 'DZIN PA CHEN PO ZHES BYA BA DANG, SKAD
CIG YE SHES LAS BYUNG BA'I, ,SPROS PA DANG NI SDUD MDZAD PA,
,SPROS PA'I YE

SHES RLABS PHRA BAS, ,RNAM PA SNA TSOGS DU MA'I SKU, ,ZHES BYA
BA'I NGES DON DU BSHAD PA'I MING NI TSOR BA DANG, 'DU SHES DANG,
'DU BYED DANG, RNAM PAR SHES PA'I PHUNG PO RNAMS DANG, GZUGS NI
GZUGS KYI PHUNG PO STE, ,PHUNG PO LNGA YI BDAG NYID CAN, ,ZHES
PA'I DON TO, ,DNGOS PO

PO GCIG BSGYUR BA NI GANG GI PHYIR SRID PA YONGS SU SHES PA KHO
NA LAS 'DAS PA YIN PA'I PHYIR SHES RAB KYI RANG BZHIN YIN PAS
'KHOR BA MA YIN SNYING RJE CHEN PO'I BDAG NYID YIN PAS MYA NGAN
LAS 'DAS PA MA YIN TE, RAB TU MI GNAS PA'I MYA NGAN LAS 'DAS PA
ZUNG DU 'JUG PA'O, ,'DI

LTAR DPAL SAm PU tA LAS, KUN RTOG MANG PO'I MUN PAS BSGRIBS GYUR
PA, ,RLUNG NI MYONG ZHING MI BRTAN GLOG LTAR G-YO, ,CHAGS SOGS
DGAG DKA' DRI MAS GOS GYUR PA'I, ,SEMS NI RDO RJE CAN GYIS 'KHOR
BAR GSUNGS, ,RANG BZHIN RTOG PA DANG BRAL BA, ,'DOD CHAGS LA SOGS
DRI MAS

MA GOS SHING, ,GZUNG BA DANG NI 'DZIN PA MED PA'I SEMS, ,DE NYID
MYA NGAN LAS 'DAS PA'I MCHOG TU GSUNGS ZHES SO, ,DE BAS KUN NAS
NYON MONGS PA DANG, RNAM PAR BYANG BAR DBYE BA MED DO, ,DON DAM
PAR DE BZHIN NYID NI KUN NAS NYON MONGS SHING RNAM PAR BYANG BAR
YANG MI 'GYUR

RO, ,RANG BZHIN GYIS YONGS SU DAG PA'I PHYIR RO, ,GLO BUR BA'I
NYON MONGS PA LA SOGS PA DANG, DE DANG BRAL BA LA SOGS PA'I KUN
RDZOB TU KUN NAS NYON MONGS PA DANG, RNAM PAR BYANG BAR RNAM PAR
GZHAG GO, ,KUN RDZOB TU DNGOS PO'I RANG BZHIN CAN TE, DE NYID DON
DAM PAR RANG

BZHIN MED PA STE THA MI DAD DO, ,GZUNG 'DZIN NI DE KHO NA NYID DU
RANG BZHIN MED PAS TE, DE NYID THA MI DAD DU ZHES RANG DON NO,
,GZUNG BA NI RANG BZHIN MED PAR SHES PA STE, MNGON SUM DU BYED
PA'I SHES PA NI DE'I RNAM PAR 'DZIN PA STE, DE GNYIS THA MI DAD
DO ZHES DES DON TO, ,RTAG PA NI YOD PA NYID DANG

@201B CHAD PA NI MED PA NYID DE DON DAM PAR MED DO, ,KUN RDZOB
DANG DE'I RANG BZHIN MED PA YOD DE THA MI DAD DO, ,STONG PA NYID
KYI YE SHES NI SHES RAB STE, DE NYID SEMS CAN GYI DON BYED PAS
SNYING RJE STE, RTOG PA MED PA'I GNAS SKABS SU DANG PO'I SNYING
RJE 'AM KUN RTOG LAS BYUNG BA'I 'DU BYED PAS NA RANG GI

DON DU RAB TU 'JUG PA'I PHYIR RO, ,DE LTAR SAm PU tA LAS, SEMS
CAN DON BYED SNYING PO'O, ,ZHES GSUNGS SO, ,RANG BZHIN MED GANG
SHES RAB STE, ,THABS NI DNGOS PO'I MTSAN NYID CAN, ,ZHES GSUNGS
TE, DE GNYIS THA MI DAD DO, ,PHUNG PO LNGA NI SGRIB PA DANG BRAL
BAS LHAG MA STE, DE DANG

BCAS PA'I MYA NGAN LAS 'DAS PA DANG, PHUNG PO LHAG MA GANG LA MED
PA DE NI PHUNG PO LHAG MA MED PA STE, DE LA DBYE BA MED DO, ,RNAM
PAR DAG PA'I PHUNG PO RNAMS KHO NA RANG BZHIN MED CING MYA NGAN
LAS 'DAS PA STE, GNYIS SU MED PA'I GANG ZAG GI BDAG MED NI BDAG
BYIN GYI RLABS KYI LUS DANG, CHOS KYI

BDAG MED NI RANG BZHIN MED PA STE GANG GI PHYIR DE GNYIS THA MI
DAD DE BSDUS PA NI DBYE BA MED PA'O, ,'OD GSAL NI SPROS PA THAMS
CAD MED PAS GNYID LOG PA BZHIN TE, DE LAS LANGS NA BDEN PA JI LTA
BA BZHIN DU RTOGS PAR BYA'O, ,DE GNYIS MED 'OD GSAL LAS THA MI
DAD PAR RTAG TU GNAS PA'I

PHYIR RO, ,MNYAM PAR GZHAG PA LA SOGS PA RGYAS PAR BSTAN PA NI
DRAN PA LA SOGS PA STE, DRAN PA NI GZHAN DON BYED PA LA SOGS PA
MNYAM PAR MA BZHAG PA'I SKABS SU YANG DE KHO NA NYID BSAM PAR
BYA'O, ,DRAN MIN NI BSAM PA THAMS CAD DANG BRAL BA'I TING NGE
'DZIN TE, DE GNYIS 'DI LA

MED DO, ,GANG GI PHYIR 'DI GNYIS RTAG TU 'CHANG ZHING YID BZHIN
NOR BU LTAR RNAM RTOG MED KYANG GZHAN DON MDZAD PA'O, ,CHAGS PA
NI DGA' BA'O, ,CHAGS BRAL NI MCHOG DANG DGA' BRAL LO, ,RIM GYIS
'BYUNG BA DE DAG DANG BRAL BA NI GANG GI PHYIR BDAG NYID DANG RO
GCIG TU GYUR PAS MCHOG NI

BLAN MED PA LHAN CIG SKYES PA'I DGA' BA NYID KYI SKU LONGS SPYOD
RDZOGS PA STE DE DANG LDAN PA'O, ,BSKYED PA'I RIM PA NI LHA'I SKU
DANG, RDZOGS PA'I RIM PA NI DE BZHIN NYID DO, ,DAG PA NI SGRIB PA
MED PA'O, ,MI PHYED NI DBYE BA'I RTOG PA DANG BRAL BAS SO, ,GZUGS
CAN NI BDE BA CHEN PO DANG

@202A *, ,LONGS SPYOD RDZOGS PA DANG, SPRUL PA'I SKU STE SKU GSUM
MO, ,GZUGS MED NI RANG BZHIN MED CING 'OD GSAL CHOS KYI SKU STE,
GZUGS DANG GZUGS CAN DE GNYIS THA MI DAD DO, ,BDEN PA GNYIS NI
KUN RDZOB DANG DON DAM PA'I BDAG NYID CAN NO, ,TSUL NI MTHAR THUG
LA

DBYE BA 'GOG PA TZAM MO, ,BDAG GCIG PA 'AM DE BZHIN NO, ,ZUNG DU
'JUG PA'I SGRA DON GYI MTHAR THUG KYANG DE YIN TE, GANG GI PHYIR
DON DAM PA RANG BZHIN MED PA DANG, KUN RDZOB NI GCIG KYANG MA YIN
PA BZHIN DU GNYIS KA'I YANG MA YIN NO, ,DE DANG DE LAS GZHAN DU
BRJOD PAR BYA BA MA

YIN PA NYID DO, ,DNGOS PO YOD NA DE DANG DE LAS GZHAN GYI RTOG PA
'BYUNG LA, DNGOS PO RANG BZHIN MED PA RNAMS LA DON MED PA NYID
DO, ,PHYAG RGYA CHEN PO NI RDO RJE 'DZIN PA'I SKU'O, ,RNAL 'BYOR
CHEN PO NI SHES RAB TU GYUR PA'O, ,BSGOM PAR BYA'O ZHES PA NI
SPYOD BSDUS LAS, KUN RDZOB DANG DON DAM

GNYIS RANG BZHIN MED PAR 'DIR YONGS SU SHES PA BSGOM PA'O ZHES
GSUNGS SO, ,SO SOR SDUD LA SOGS PA'I YAN LAG DRUG GIS BSGOM PAR
GANG BSHAD PA DE NYID DU BSDUS TE THA DAD DU MA BSHAD DO, ,DE LA
MDOR BSDUS KYI RIM PAS SO SOR SDUD DANG BSAM GTAN TE, RDO RJE
BZLAS PA'I

RIM PAS SROG RTZOL GYI YAN LAG GO, ,BDAG BYIN RLABS DANG 'OD GSAL
GYI RIM PA DAG GIS JI LTAR DANG, NGAG TU 'DZIN PA DE 'DZIN PA'I
YAN LAG BSTAN TO, ,ZUNG DU 'JUG PA'I RIM PAS RJES SU DRAN PA DANG
TING NGE 'DZIN GYI YAN LAG GO, ,GANG GI PHYIR SO SOR SDUD PA NI
LHA RNAMS BSGOM PA STE,

DE DAG KUN RDZOB DANG DON DAM PA'I TSUL GYIS NGES PAR BRTAGS LA
RNAM PAR RTOG PA DANG RNAM PAR DPYOD PA'O, ,DE NAS DE KHO NA NYID
LA 'JUG PA LA MNGON PAR PHYOGS PAS DGA' BA DANG BDE BA'O, ,DE NAS
STONG PA NYID GCIG PA LA SEMS GTAD PA NI SEMS RTZE GCIG PA STE,
BSAM GTAN YAN LAG

LNGA PA'O, ,GZHOM DU MED PA LA BSDUS PA'I RLUNG NI SROG RTZOL LO,
,SGYU MA'I RANG BZHIN RDO RJE 'DZIN PA'I SKU 'OD GSAL GYI BDAG
NYID NI 'DZIN PA'O, ,'OD GSAL GYI RJES SU DRAN PA NI SKAD CIG GIS
RDO RJE 'DZIN PA'I SKUR RDZOGS PA STE, RJES SU DRAN PA'O, ,RDO
RJE 'DZIN PA DE NYID ZUNG DU 'JUG

@202B PA'I BDAG NYID CAN DU BSGOM PA NI TING NGE 'DZIN TO, ,SGRON
GSAL GYI RJES SU 'BRANGS PA BSDUS SHING SNYING POR GYUR PA'I
BSHAD PA 'DI NYID DO, ,KHYAD PAR DU YAN LAG DRUG NI BRGYUD PA'I
SNYE MA LAS GSAL BA'I PHYIR 'DIR MA BSHAD DO, ,SPYOD PA NI SPROS
BCAS DANG, SPROS MED DANG, SHIN TU SPROS

MED KYI SPYOD PA GANG RUNG STE, GANG GI PHYIR DBANG DU BYAS NAS
SPYOD PA BSDUS LA, DON GYI DE LTAR 'DOD PA LA SPYOD PA RNAMS KYIS
PHYI'I SHES RAB MA DANG SNYOMS PAR 'JUG STE, MCHOG TU DGA' BA'I
BDE BA SKAD CIG RE RE MYONG BA DANG, YONGS SU RDZOGS PA'I SKABS
SU 'KHOR BAR RTAG TU DGA' BA'I

TSUL DU 'GYUR RO ZHES GSUNGS SO, ,'DIR DANG POR ZUNG DU 'JUG PA
SGOM PA DANG, DE'I KHYAD PAR MTHAR THUG PA'I 'BRAS BU LA LHAN CIG
SKYES PA'I RANG BZHIN NYID DANG, DE SAD PAR BYED PA'I PHYIR PHYAG
RGYA BSTAN PA YANG BSTAN TO, ,THA MA SHIN TU SPROS MED KYI SPYOD
PA NI DANG POR YE SHES KYI PHYAG RGYA

LA SOGS PAR BYED LA SAD PAR BYED PA NI PHYI'I PHYAG RGYA NYID
KYIS SO, ,DE NYID KYI PHYIR, 'DI LA 'DOD KUN BDE BA'I DGA' STON
KUN, ,'BAD PA MED BZHIN 'GRUB PAR 'GYUR, ,ZHES GSUNGS SO, ,DE
DANG MTSUNGS PA NI ZUNG DU 'JUG PA'I RJES SU 'GRO BA STE, THA DAD
DU 'DZIN PA YONGS SU SPONG BAR

BYED DO, ,DE NYID BSHAD PA JI LTAR ZHES BYA BA LA SOGS PA'O, ,DE
LTAR NA BDAG NYID SGRA LA SOGS PA RE RE KUN RDZOB DANG, DON DAM
ZUNG DU 'JUG PA NYID SHES NAS SPYOD PA LA 'BAD PA MED PA NYID
KYANG PHUN SUM TSOGS PA THAMS CAD LHUN GRUB TU 'BYUNG NGO, ,DE
LTAR SPYOD BSDUS LAS, KUN LAS THE

TSOM NGES SPANGS NAS, ,RNAL 'BYOR BYIS PA BZHIN DU SPYOD, ,GANG
TSE RNAL 'BYOR 'BAD MED 'GYUR, ,DE TSE PHUN SUM TSOGS PA 'BYUNG,
,ZHES GSUNGS SO, ,SGRON GSAL LAS KYANG, RDO RJE PADMA MNYAM SBYOR
BAS, ,YE SHES GSUM GYI BYE BA SHES, ,GOS DANG MA GOS BLO GROS
DER, ,RTAG TU

BDE BAS SPYOD PA YIN, ,BKAG PA YANG NI BYAS NAS SU, ,BYA DANG BYA
MIN RNAM SPANGS LA, ,PADMA CHU YIS MA GOS BZHIN, ,RANG BZHIN SHES
PAS GOS NI 'GYUR, ,SGYU MA LTA BU'I TING 'DZIN GYIS, ,DNGOS PO
KUN GYI BDAG NYID 'PHEL, ,DAM TSIG BZHI NYID LA GNAS SHING,
,SANGS RGYAS PHRIN LAS

@203A *, ,BYED PAR 'GYUR, ,DANG NGA PHYUG YON TAN BRGYAD DANG
LDAN, ,RANG NYID THAMS CAD MKHYEN PAR 'GYUR, ,MA LUS 'JIG RTEN
KHAMS KUN DON, ,YE SHES SKU YIS RNAM PAR SPYOD, ,DE YI KHAMS NI
NAM MKHA' STA, ,GTZO BO GANG LA KUN SPYOD PA, ,SGYU MA LTA BU'I
TING 'DZIN GYIS,,

DE NYID DU NI RTZI BAR 'GYUR, ,ZHES BSHAD DO, ,ZUNG DU 'JUG PA'I
DGONGS 'GREL RDZOGS SO,, ,,GSANG 'DUS BSHAD PA 'PHAGS PA'I GSUNG,
,DE DANG MTHUN PA MTHA' DRUG PA, ,GSUM GNAD GSAL BA'I 'GREL PA
'DI, ,MTSAN MO PHYOGS BCU'I ZLA 'OD BZHIN, ,YE SHES BDUD RTZI'I
RGYA

MTSO 'PHEL 'GYUR DE STENG 'DZAM GLING 'DIR, ,DPAG BSAM SHING
'KHRUNGS 'GRO RNAMS SKYE DANG YONGS SU SMIN PA'I GZHI, ,BDAG
KYANG YUN RINGS GNYIS MED GNAS NI 'GRO LA NYER BSTAN CING, ,DGA'
BCAS TSOGS LA SKU CHEN ROL PAS THUB PA'I DBANG PHYUG GYUR, ,RIM
LNGA'I DGONGS 'GREL

ZLA BA'I 'OD ZER ZHES BYA BA, PAndA TI CHEN PO 'JIGS MED 'BYUNG
GNAS SBAS PAS MDZAD PA RDZOGS SO,, ,,SHAR PHYOGS DZA GA TA LA'I
PAndI TA BI BH'U TI TZANDRA SA BSGYUR BA'O,, 