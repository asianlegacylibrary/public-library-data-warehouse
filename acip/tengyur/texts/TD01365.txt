@187B #, ,RGYA GAR SKAD DU, SHR'I K'A LA TZA KRA GARBH'A LAm KA RA S'A
DHA NAm N'A MA, BOD SKAD DU, DPAL DUS KYI 'KHOR LO'I SNYING PO'I
RGYAN ZHES BYA BA'I SGRUB THABS, BCOM LDAN 'DAS DPAL DUS GSUM
GYI BDE BAR GSHEGS PA THAMS CAD KYI MNGA' BDAG DPAL RDO RJE
'CHANG CHEN PO LA PHYAG

'TSAL LO, ,DUS 'KHOR BDEN PA GNYIS KYI BDAG ,CHOS SKU ZAB MO
LONGS SPYOD RDZOGS, ,'GRO BA DAD MOS SPRUL SKU DANG, ,MNYAM PA
NYID LA PHYAG 'TSAL LO, ,K'A NI MI 'GYUR ZHI BA STE, ,LA NI 'DI
LA STOBS DANG LDAN, ,TZA NI SEMS KYI G-YO BA NYID, ,KRA NI RIGS
KYIS 'CHING BA STE, ,

YE SHES GSUM LA PHYAG 'TSAL LO, ,THAMS CAD RMI LAM THUGS CHUD
CING, ,MI MKHYEN MI MNGA' SA LE MKHYEN, ,THUGS KYI CHOS DBYINGS
NYID LAS 'BYUNG, ,YE SHES THUGS LA PHYAG 'TSAL LO, ,CHOS KYI SKU
YI GSUNG DANG THUGS, ,LONGS SPYOD RDZOGS PA'I SKU GSUNG THUGS,
,SPRUL

PA'I SKU YI SKU GSUNG THUGS, ,YE SHES GCIG TU SBYOR LA 'DUD,
,DPAL LDAN DUS 'KHOR SBYOR BA 'DI, ,RTZOD PA'I DUS KYI SEMS CAN
GYIS, ,YE SHES 'DOD LUGS MI SHES PAS, ,NGA MKHAS ZER ZHING BYIS
PA 'DRID, ,RMONGS PA NGA RGYAL CAN NI GLEGS BAM MTHONG BAS
KHENGS, ,RDO RJE

'DZIN 'DRA'I BLA MA LA BRNYAS SHING, ,SHI MA THAG TU RDO RJE
DMYAL BAR 'GRO, ,DE PHYIR DUS 'KHOR RGYAN 'DI BDAG GIS BRI, ,DE
LA DANG PO KHO NAR BDAG NYID LA GNAS PA STE RNAL 'BYOR PA'I LUS
LA KHAMS DRUG STE, 'KHOR LO DRUG LA LA LA N'A DANG, RA SA N'A
DANG, DBU MA AA BA DH'U T'I RTZA GSUM DANG BCAS

PA GNAS TE, GTZUG TOR GYI 'KHOR LO LA RTZA 'DAB MA LNGA'I DBUS
NA, AA KU HA'I SDE CHAN DANG RNAM PAR SHES PA'I PHUNG PO DANG
NAM MKHA'I KHAMS DANG, RNA BA'I DBANG PO DANG, CHOS DANG, BHA GA
DANG, KHU BA DANG, 'DI RNAMS KYI MTSAN NYID DANG RANG BZHIN
BSKYED PA'O, ,DPRAL BAR BDE BA CHEN PO'I

@188A *, ,'KHOR LO'I RTZA 'DAB MA BCU DRUG LA DE'I DBUS NA AU PU
WA WA'I SDE TSAN DANG, 'DU SHES KYI PHUNG PO DANG, CHU'I KHAMS
DANG, LCE'I DBANG PO DANG, YUL GZUGS DANG, RKANG PA'I DBANG PO
DANG, LEN PA DANG, 'DI RNAMS SKYED PAR BYED PA'O, ,MGRIN PA
LONGS SPYOD KYI 'KHOR LO'I

RTZA 'DAB SUM CU RTZA GNYIS NI Ri tU RA shA'I SDE TSAN DANG,
TSOR BA'I PHUNG PO DANG, ME'I KHAMS DANG, MIG GI DBANG PO DANG,
RO DANG, LAG PA DANG, 'GRO BA DANG, 'DI RNAMS SKYED PA'O,
,SNYING GAR CHOS KYI 'KHOR LO RTZA 'DAB MA BRGYAD NA AI TZU YA
SHA'I SDE TSAN DANG, 'DU BYED KYI PHUNG PO DANG, RLUNG GI KHAMS

DANG, SNA'I DBANG PO DANG, YUL REG BYA DANG, NGAG GI DBANG PO
DANG, DRI CHEN 'DZAG PA DANG, 'DI RNAMS SKYED PAR BYED PA'O,
,LTE BA SPRUL PA'I 'KHOR LO RTZA 'DAB MA DRUG CU RTZA BZHIN Li
TU SA LA'I SDE TSAN DANG, GZUGS KYI PHUNG PO DANG, SA'I KHAMS
DANG, LUS KYI DBANG PO DANG, DRI DANG, BSHANG BA'I

DBANG PO DANG, BRJOD PA DANG, 'DI RNAMS SKYED PAR BYED PA STE,
STONG PA CHEN PO YI GE LNGA, ,ZHES BYA'O, ,DRUG PA NI GSANG BA'I
'KHOR LO RTZA 'DAB MA SUM CU RTZA GNYIS NA YE SHES KYI PHUNG PO
DANG, YE SHES KYI KHAMS DANG, YID KYI DBANG PO DANG, SGRA DANG,
DBANG PO DAM PA DANG, DRI CHU 'DZAG PA DANG, 'DI

RNAMS SKYED PA'O, ,RO MNYAM ZHING SKYED PA GCIG TU 'DRES PA NI
THIG LE STONG PA YI GE DRUG PA'I NGO BO SHES RAB KYI RNAM PA
AE'I CHA BYAD CAN LNGA PO NI THABS KYI RNAM PA WAm GYI RANG
BZHIN TE, 'DIR RTZA BA'I RGYUD LAS BCOM LDAN 'DAS KYIS GSUNGS
PA, AE DANG PADMA NAM MKHA'I DBYINGS, ,BHA GA CHOS 'BYUNG CHU

SKYES KYI, ,YIG GDAN RDO RJE CAN ZHUGS PA, ,BDAG GI RGYUD KYI
NANG DU GSUNGS, ,RDO RJE CAN WAm RDO RJE SEMS, ,RDO RJE 'JIGS
BYED DBANG PHYUG DANG, ,SHR'I HE RU KA DUS 'KHOR LO, ,DANG PO'I
SANGS RGYAS SOGS MING DANG, ,SNA TSOGS YUM GYI MING RNAMS KYIS,
,GNAS DANG RTEN GYI MTSAN NYID DANG, ,

BRTEN PA DAG GIS GSUNGS PA NI, ,SEMS CAN BSAM PA'I DBANG GIS TE,
,STON PA KUN MKHYEN RDO RJE 'CHANG, ,SANGS RGYAS SENG GE'I GDAN
BZHUGS PA, ,DUS KYI 'KHOR LO STON PA PO, ,ZLA BA BZANG PO KHYOD
KYIS ZHUS, ,ZHES GSUNGS SO, ,GCIG PA NI RNAM PAR SHES PA'I BDAG
NYID SEMS GCIG

@188B GI RANG BZHIN NO, ,DE LA LA LA NI RNAM PAR SHES PA BRGYAD
DU 'DOD DO, ,LA LA NI DRUG TU 'DOD DO, ,LA LA NI GSUM DU 'DOD
DO, ,LA LA NI RTZA BA'I RNAM PAR SHES PA DANG DGU RU 'DOD DO,
,NGES PA'I DON DU RNAM PAR SHES PA GCIG NYID YIN GYI DU MA NI MA
YIN NO, ,DE YANG LUNG DANG RIGS PAS MNGON TE, LUNG

DE MDO SDE LANG GAR GSHEGS PA LAS, KUN GZHI RNAM PAR SHES PA
RGYA MTSO CHEN PO LA 'JUG PA'I RNAM PAR SHES PA YUL GYI KLUNG GI
DBA' RLABS DANG 'DRA BA 'BYUNG ZHES PA DANG, SDE SNOD GSUM LAS
KYANG, RING DU RGYU ZHING GCIG PAR GNAS, ,LUS MED DBANG PO'I
PHUG SONG BA, ,GDUL BAR DKA'

BA'I SEMS 'DUL BYED, ,'DI NI BRAM ZENGS [*ZE NGAS?] BSHAD DE, ,BDUD KYIS
BCINGS PA LAS GROL 'GYUR, ,ZHES PA DANG, RGYUD KYI RGYAL PO NYID
LAS KYANG, BYA BA PO DANG BYED PA PO NI KUN GZHI RNAM PAR SHES
PA NYID YIN GYI JI LTAR SBUBS KYI SRIN BU BZHIN NO ZHES SO,
,DPAL SANGS RGYAS THOD PA LAS KYANG,

SEMS GCIG DRI MED ME LONG BZHIN, ,GANG BSAM DE NI GZUGS BRNYAN
TE, ,RMI LAM LTA BUR SHES MOD KYI, ,'ON KYANG RNAM PAR RTOG PAS
GZUNG, ,ZHES PA STE, RDO RJE BDUD RTZI 'BYUNG BA'I RGYUD LAS
KYANG, RNAM PAR SHES PA GCIG NYID DE ZHES BYA BA LA SOGS PA
GSUNGS SO, ,RIGS PAS

KYANG RNAM PAR SHES PA BRGYAD NI MI 'THAD DE, KUN GZHI RNAM PAR
SHES PA LA SOGS PA ME LONG LTA BU'I YE SHES LA SOGS PA YE SHES
BZHI LA LA NI CHOS CAN LA DMIGS PA, LA LA NI CHOS DANG CHOS CAN
GNYIS KA LA DMIGS ZER TE, GANG CHOS CAN LA DMIGS PA'I YE SHES DE
NI SANGS RGYAS KYI YE SHES

MA YIN TE, CHOS CAN LA DMIGS PA'I PHYIR DPER NA SEMS CAN BZHIN
NO, ,KHA CIG NA RE KUN GZHI RNAM PAR SHES PA RGYUN BRTAN PA YIN
LA 'JUG PA'I RNAM PAR SHES PA MI BRTAN PA YIN ZER RO, ,DE LA
SKAD CIG MA SKYE 'GAG BYED MI BYED BRTAGS TE, DE LA DU MA NI KUN
GZHI SKAD CIG MA KHAS LEN TE,

SKAD CIG MA MI RTAG PA DE DANG RGYUN GYI MI RTAG PA DE GNYIS
SKAD CIG MA MI RTAG PAR KHYAD PAR MED DE MI RTAG PA'I PHYIR
NA'O, ,DPER NA YID KYI RNAM PAR SHES PA BZHIN NO, ,DE'I PHYIR
RNAM PAR SHES PA DU MA MA YIN TE GCIG KHO NA THE TSOM YIN NO,
,'DI LA KHA CIG 'DI SKAD DU SEMS PAR 'GYUR TE, 'DU SHES

@189A *, ,KYI PHUNG PO DANG TSOR BA'I PHUNG PO DANG 'DU BYED KYI
PHUNG PO PA LA SOGS PA RANG RIG PA'I DBYE BA LA SOGS PA NYAMS SU
MYONG BAS NA RNAM PAR SHES PA YIN NO, ,GZUGS KYI PHUNG PO JI
LTAR RNAM PAR SHES PA YIN ZHE NA, SMRAS PA, MNGON PA'I MDO LAS
KYANG, RDUL PHRA RAB KYIS MA BYAS, ,SA RNAMS

LTA BUR KUN GZHI SNANG, ,JI LTAR 'O MA GYUR PA LAS, ,YON TAN ZHO
DANG DAR BA 'BYUNG, ,DE BZHIN RNAM SHES GYUR PAS NI, ,RNAM PAR
GYUR NAS GZUGS SU SNANG, ,ZHES GSUNGS PA DANG, YANG THEG PA CHEN
PO'I MDO SDE LANG KAR GSHEGS PA LAS KYANG, JI LTAR BYIS PAS
BRTAG PA YI, ,PHYI ROL

DNGOS PO YOD MIN PAR, ,BAG CHAGS KYIS NI SBAGS PA'I SEMS, ,DON
GYI DNGOS POR RAB TU SKYES, ,ZHES SO, ,MDO SDE SA BCU PA LAS
KYANG, KYE RGYAL BA'I SRAS DAG KHAMS GSUM PA 'DI DAG NI SEMS
TZAM MO ZHES GSUNGS SO, ,DE'I PHYIR NA KHAMS GSUM PA 'DI DAG
THAMS CAD NI RNAM PAR

SHES PA LAS GUD NA SKRA'I RTZE MO BRGYAR GSHAGS PA TZAM YANG
GRUB PA MED DO, ,DES NA KHAMS GSUM 'DI DAG NI RANG GI SEMS NYID
SA DANG, CHU DANG, ME DANG, RLUNG DANG, NAM MKHA' DANG, YE SHES
LA SOGS PAR RNAM PA SNA TSOGS SU SNANG NGO, ,DE YANG YE SHES
PA'I RANG GI MTSAN NYID DU GCIG GO, ,

DE YANG RGYUD KYI RGYAL PO THAMS CAD LAS GSAL BAR GSUNGS TE, DE
YANG RGYUD KYI RGYAL PO LAS KYANG, RNAM PA KUN NI RANG GI SEMS
NYID DE, ,YUL DANG BRAL BA RANG GI SEMS NYID MIN, ,ZHES PA DANG,
DPAL GSANG BA 'DUS PA LAS KYANG, LUS SEMS LTA BU SKYED CIG CES
BYA BA LA SOGS

PA GSUNGS SO, ,DE NAS THOG MA MED PA NAS SPROS PA'I BAG CHAGS
YONGS SU SMIN PA'I DBANG GIS GZUNG BA DANG 'DZIN PA'I RNAM PAR
RTOG PA'I BYE BRAG GIS YUL SEMS THA DAD PAR SNANG ZHING NGO BO
THA DAD PA NI MA YIN NO, ,DE NAS RGYUD KYI RGYAL PO DPAL SAm PU
tA LAS, CHU BO'I RGYUN DANG DE BZHIN

RGYA MTSO BZHIN, ,ZHES BYA BA LA SOGS PA GSUNGS SO, ,CHU BO
STONG PHRAG BDUN CU RTZA GNYIS THAMS CAD KYANG RGYA MTSO LAS
BYUNG NAS SLAR YANG RGYA MTSOR 'JUG PA DE BZHIN DU GZUGS DANG
TSOR BA LA SOGS PA THAMS CAD KYANG RNAM PAR SHES PA LAS BYUNG
NAS SLAR RNAM PAR SHES PA LA 'JUG GO, ,SMRAS PA

@189B RNAM PAR SHES PA NYID THOG MA MED PA NAS SPROS PA'I BAG
CHAGS LA ZHEN PA'I DBANG GIS GZUNG 'DZIN DU SNANG BA DANG, BEM
PO RU SNANG BA DE'I PHYIR TE, RNAM PAR SHES PA NYID THA DAD DU
SNANG BAS SO, ,DPER NA RAS DKAR PO TSON GYIS BSGYUR BA LTA
BU'AM, ,SHEL DAG PA TSON GYIS BSGYUR BA LTA BU'O, ,DE YANG

YUL GYI BYE BRAG GIS SHES PA DE NYID 'DOD CHAGS DANG ZHE SDANG
LA SOGS PA DANG, DGE BA DANG MI DGE BA LA SOGS PA THA DAD PAR
SNANG GI NGO BO LA NI MA YIN NO, ,SHES PA DAG NI GAR MKHAN DANG,
MIG 'PHRUL MKHAN DANG, SGYU MA MKHAN DANG 'DRA'O, ,DE NYID RANG
BYUNG GI YE SHES DANG GZUNG BA DANG 'DZIN PA NYID

KYIS STONG PA SPROS PA'I MTHA' DANG BRAL BA'I RDO RJE 'CHANG
CHEN PO STE, DE NYID LHUN GYIS GRUB PA'I YE SHES CHEN PO STE,
GANG NAS KYANG MA BYUNG BA'I PHYIR RO, ,GNYIS SU MED PA'I YE
SHES ZHES BYA BA STE, GZUNG BA DANG 'DZIN PA'I RNAM PAR SHES PA
GNYIS KYIS STONG PA'I PHYIR DANG, STONG PA DANG, SNYING RJE
DBYER

MED PA'I PHYIR DANG BDEN PA GNYIS DBYER MED PA'I PHYIR RO, ,DE
YANG DPAL GSANG BA 'DUS PA LAS KYANG, DNGOS PO KUN DANG RNAM
BRAL ZHING, ,PHUNG PO KHAMS DANG SKYE MCHED DANG, ,GZUNG DANG
'DZIN PA RNAM SPANGS PA, ,CHOS BDAG MED PA MNYAM PA NYID, ,RANG
SEMS GDOD NAS MA SKYES PA, ,STONG

PA NYID KYI NGO BO NYID, ,CES GSUNGS SO, ,MTSAN YANG DAG PAR
BRJOD PA LAS KYANG, SANGS RGYAS THOG MA THA MA MED, ,DANG PO'I
SANGS RGYAS RGYU MED PA, ,YE SHES MIG GCIG DRI MA MED, ,YE SHES
LUS CAN DE BZHIN GSHEGS, ,ZHES GSUNGS SO, ,DE BAS NA RNAM PAR
SHES PA'AM YE SHES

NI GCIG KHO NA'O, ,THUN MONG BCA' GZHI'I RIM PA STE DANG PO'O,,
,,DA NI LHA'I NGO BO GSAL BAR BYA STE, DE YANG GSANG BA 'DUS PA
LAS KYANG, MDOR NA PHUNG PO LNGA RNAMS NI, ,SANGS RGYAS LNGAR NI
RAB TU GRAGS, ,RDO RJE SKYE MCHED NYID DAG KYANG, ,BYANG CHUB
SEMS DPA'I DKYIL 'KHOR

MCHOG ,SA CHU SPYAN DANG M'A MA K'I, ,ME RLUNG GOS DKAR SGROL
MAR GRAGS, ,ZHES GSUNGS TE, DES NA PHUNG PO DANG KHAMS DANG SKYE
MCHED LHA DANG LHA MOR GSAL LO, ,RIGS DRUG PA NI DPAL DUS KYI
'KHOR LO'I RGYA CHER 'GREL PA LAS KYANG, PHUNG PO DRUG DANG,
KHAMS DRUG DANG, DBANG PO DRUG DANG, YUL

@190A *, ,DRUG DANG LAS KYI DBANG PO DRUG CES GSUNGS SO, ,DE
GSAL BAR BSTAN PA'I PHYIR GZUGS KYI PHUNG PO NI RNAM PAR SNANG
MDZAD DO, ,TSOR BA'I PHUNG PO NI RIN CHEN 'BYUNG LDAN NO, ,'DU
SHES KYI PHUNG PO NI SNANG BA MTHA' YAS SO, ,'DU BYED KYI PHUNG
PO NI DON YOD GRUB PA'O, ,RNAM PAR SHES PA'I PHUNG PO NI MI

BSKYOD PA'O, ,YE SHES KYI PHUNG PO NI RDO RJE SEMS DPA'O, ,SA NI
SANGS RGYAS SPYAN NO, ,CHU NI MA M'A K'I'O, ,ME NI GOS DKAR
MO'O, ,RLUNG NI SGROL MA'O, ,NAM MKHA' NI RDO RJE DBYINGS KYI
DBANG PHYUG MA'O, ,YE SHES KYI KHAMS NI SNA TSOGS KYI YUM MO,
,MIG GNYIS NI GTI MUG RDO RJE'O, ,RNA BA ZHE

SDANG RDO RJE'O, ,SNA LA SER SNA RDO RJE'O, ,KHA LA 'DOD CHAGS
RDO RJE'O, ,LUS LA PHRAG DOG RDO RJE'O, ,YID LA DBANG PHYUG RDO
RJE'O, ,GZUGS LA GZUGS KYI RDO RJE'O, ,SGRA LA SGRA'I RDO RJE'O,
,DRI LA DRI'I RDO RJE'O, ,RO LA RO'I RDO RJE'O, ,REG LA REG GI
RDO RJE'O, ,CHOS LA CHOS KYI RDO RJE'O, ,NGAG GI BRJOD PA DANG

DBANG PO LA GSHIN RJE MTHAR BYED YAB YUM MO, ,LAG PA DANG LEN PA
LA SHES RAB MTHAR BYED YAB YUM MO, ,RKANG PA DANG 'GRO BA LA
BGEGS MTHAR BYED YAB YUM MO, ,BSHANG LAM DANG DRI CHEN LA PADMA
MTHAR BYED YAB YUM MO, ,BHA GA DANG DRI CHU LA GTZUG TOR 'KHOR
LOS SGYUR BA YAB YUM MO, ,

DAM PA'I DBANG PO KHU BA LA GNOD MDZES YAB YUM MO, ,DES NI LUS
RNAM PAR DBEN PA GSAL BAR BSTAN TO, ,LHA SUM CU RTZA DRUG PO DE
NI 'KHOR LO DRUG LA GNAS TE, GTZUG TOR GYI 'KHOR LO NA RTZA 'DAB
MA BZHI'I DBUS NA MI BSKYOD PA'I RIGS RNAMS GNAS SO, ,DPRAL BA
BDE BA

CHEN PO'I 'KHOR LO NA RTZA 'DAB MA BCU DRUG PA'I DBUS NA 'OD
DPAG MED PA'I SDE GNAS SO, ,MGRIN PA LONGS SPYOD KYI 'KHOR LO NA
RTZA 'DAB MA SUM CU RTZA GNYIS KYI DBUS NA RIN CHEN 'BYUNG LDAN
GYI RIGS RNAMS GNAS SO, ,SNYING GA CHOS KYI 'KHOR LO RTZA 'DAB
MA BRGYAD PA'I DBUS NA DON YOD GRUB PA'I

SDE GNAS SO, ,LTE BA SPRUL PA'I 'KHOR LO RTZA 'DAB MA DRUG CU
RTZA BZHI'I DBUS NA RNAM PAR SNANG MDZAD KYI RIGS RNAMS GNAS SO,
,GSANG BA'I 'KHOR LO RTZA 'DAB MA SUM CU RTZA GNYIS KYI DBUS NA
RDO RJE SEMS DPA'I RIGS GNAS SO, ,DE LTAR PHUNG PO DANG KHAMS
DANG SKYE MCHED RNAMS LHA DANG LHA

@190B MO'I DKYIL 'KHOR DU GSAL BAR BSTAN PAS THA MAL PA'I RNAM
PAR RTOG PA BSAL NAS DE NYID DU GSAL LO, ,DE YANG 'KHOR LO RE RE
LA DRUG TU BSTAN TE, LTE BA SPRUL PA'I 'KHOR LO NA SHAR NA DON
YOD GRUB PA GNAS, LHO NA RIN CHEN 'BYUNG LDAN GNAS, NUB NA RNAM
PAR SNANG MDZAD GNAS, BYANG NA

SNANG BA MTHA' YAS GNAS, DBUS STENG NA MI BSKYOD PA, 'OG NA RDO
RJE SEMS DPA'O, ,DE YANG MTSAN YANG DAG PAR BRJOD PA LAS, STONG
PA CHEN PO'I YI GE LNGA, ,THIG LE STONG PA YI GE DRUG ,CES
GSUNGS SO, ,LUS RNAM PAR DBEN PA'I RIM PA STE GNYIS PA'O,, ,,DA
NI GSUNG RNAM

PAR DAG PA'I SROG RTZOL BRJOD DE, DE YANG 'KHOR LO DRUG TU GTZUG
TOR DU AA, DPRAL BAR AU, MGRIN PAR Ri, SNYING GAR AI, LTE BAR
Li, GSANG BAR AAm GNAS SO, ,DE NI GTZUG TOR NA AA STONG PA'O,
,DPRAL BA NA AO DANG AU DANG H'A'O, ,MGRIN PAR AAR RO, ,SNYING
GAR AI DANG YA'O, ,

LTE BA NA TA DANG AAL LO, ,GSANG BAR AAm NGO, ,DE LTAR SNA RTZE
RE RE NA YANG DRUG DRUG GNAS TE, 'KHOR LO DRUG GI SHAR NAS RLUNG
RGYU, LHO NAS ME RGYU, NUB NAS SA RGYU, BYANG NAS CHU RGYU, DBUS
STENG NAS NAM MKHA', DBUS 'OG NAS YE SHES RGYU STE, DE BZHIN DU
'KHOR LO LNGA LAS KYANG DE BZHIN DU RGYU'O, ,

DE RNAMS KYANG LA LA N'A DANG, RA SA N'A DANG, AA BA DH'U T'I
NAS RIM PA BZHIN RGYU STE, 'BYUNG BA LNGA'I DBUGS PHUNG PO LNGA
BSKYED PA'I BDAG NYID YAN LAG LNGA'I RLUNG LNGA RGYU STE, RDO
RJE SGO'I RGYUD LAS, SROG DANG THUR DU SEL BA DANG, ,ME DANG
MNYAM DU GNAS PA DANG, ,GYEN DU RGYU DANG KHYAB BYED DANG, ,RGYU
DANG

RNAM PAR RGYU BA DANG, ,YANG RGYU RNAM PAR RGYU BA DANG, ,RAB TU
RGYU DANG NGES PAR RGYU, ,ZHES GSUNGS SO, ,DPAL DUS KYI 'KHOR LO
LAS KYANG, SROG CES BYA BA'I RLUNG GCIG PU, ,RNAM PA BCU RU
'GYUR BA STE, ,STENG DANG 'OG DANG SHAR DU'O, ,ZHES GSUNGS SO,
,DE NYID RNAM PAR GROL TE STENG DU NI NAM

MKHA'I RANG BZHIN GYEN DU RGYU BA LJANG GU'O, ,'OG TU YE SHES
KYI RANG BZHIN THUR DU SEL BA SNGON PO'I RLUNG NGO, ,SHAR DU 'OD
ZER NAG PO MNYAM PA'I RLUNG NGO, ,NUB TU SROG GI RLUNG SER PO'O,
,LHOR KHYAB BYED KYI RLUNG DMAR PO'O, ,BYANG DU LHA SBYIN GYI
RLUNG DKAR PO'O, ,DE BZHIN DU RUS SBAL DANG, KLU

@191A *, ,DANG, RTZANGS PA DANG, NOR RGYAS TE RLUNG BCU'O, ,DE
YANG DBUGS NYI KHRI CHIG STONG DRUG BRGYA'I RLUNG DBUGS 'KHOR LO
DRUG NAS KHYAB PAR RGYU STE, DE YANG LA LA N'A NAS KHRI BZHI
BRGYA DRUG CU RTZA PHYED DANG GSUM RGYU, ,RA SA N'A NAS KHRI
BZHI BRGYA DRUG CU RTZA PHYED DANG GSUM RGYU, ,AA BA DH'U T'I
NAS DRUG BRGYA

BDUN CU RTZA LNGA'I DBUGS RAB TU RGYU'O, ,DE LTAR LTE BA'I 'KHOR
LO LA R'A SHI BCU GNYIS KYI 'DAB MA LA RIM PA BZHIN DU RGYU STE,
LUG LA SOGS PA MI MTHUN PA'I 'DAB MA LA BRGYA PHRAG BCO BRGYAD
KYI DBUGS LAS AA BA DH'U T'I NAS BZHI CHA DANG BCAS PA'I LNGA
BCU RTZA DRUG RGYU'O, ,GLANG LA SOGS PA MTHUN PA'I

'DAB MA LAS BRGYA PHRAG BCO BRGYAD KYI DBUGS LAS AA BA DH'U T'IR
BZHI CHA DANG BCAS PA'I LNGA BCU RTZA DRUG RGYU'O, ,DE DBUGS
DRUG DRUG LAS CHU SRANG DU 'GYUR RO, ,CHU SRANG DRUG CU LAS CHU
TSOD DU 'GYUR RO, ,CHU TSOD LNGAS DUS SPYOR DU 'GYUR RO, ,DUS
SBYOR PHYED DANG GNYIS KYIS THUN RE THUN BRGYAD DO, ,

DUS SPYOR GNYIS GNYIS KYIS DUS DRUG GO, ,DUS SBYOR GSUM GSUM
GYIS DUS BZHI'O, ,DUS SBYOR BZHI BZHIS DUS GSUM DU 'GYUR RO,
,DUS SBYOR DRUG DRUG GIS BGROD PA GNYIS TE, DE THAMS CAD KYANG
RNAM PAR SHES PA GCIG PU'I BZHON PA'O, ,'KHOR LO DRUG DANG RTZA
GSUM NAS BYUNG NAS DBANG

PO'I YUL NAS YUL RNAMS LA NGES PAR RGYU'O, ,DE YANG GSANG BA
'DUS PA'I RGYUD LAS GSAL BAR GSUNGS TE, ,RIN CHEN KHA DOG SNA
LNGA PA, ,YUNGS KAR GYI NI 'BRU TSOD TZAM, ,SNA YI RTZE MOR NAN
TAN DU, ,RNAL 'BYOR RIGS PAS RTAG TU BSGOM, ,ZHES GSUNGS SO,
,SNA'I RTZE MO NI 'KHOR LO LNGA

PA'O; ,'KHOR LO RE RE LA YANG LNGA LNGA STE, DRUG PA NI 'KHOR
LO'I GSANG BA'O, ,'KHOR LO RE RE NI 'OG NAS SO, ,'BYUNG BA DRUG
NI LHAG PA'I AI AA Ri AU Li AAm, DE LTAR NA RLUNG GI RANG BZHIN
DANG PHUNG PO DANG KHAMS DANG SKYE MCHED THAMS CAD RANG NYID LAS
GZHAN MA YIN NO, ,RLUNG GI BRTEN GNAS DANG,

SNGAGS STON TE, DE BZHIN GSHEGS PA THAMS CAD KYI SKU DANG GSUNG
DANG THUGS DANG YE SHES KYI RANG BZHIN 'BYUNG BA DANG 'JUG PA
DANG GNAS PA DANG BDE BA LA AOm A'A: H'Um HO:'O, ,DE BZHIN DU
ZHI BA LA SOGS PA'I LAS BZHI GRUB PA'O, ,DE YANG SBYOR BA YAN
LAG DRUG LA BSLAB PAR BYA STE, SROL RTZOL NI

@191B RDO RJE'I BZLAS PA'O, ,SROG RTZOL GYI DBANG GIS SEMS MI
YENGS PA NI BSAM GTAN NO, ,BSAM GTAN GYI YUL LNGA'O, ,DBANG PO
LNGA 'GAG PA NI SO SOR SDUD PA'O, ,DE YIS RANG GNAS SU BZUNG NAS
NI DE BZHIN DU BZUNG BA'O, ,DE NAS BDE BA'I GNAS LA GNAS PA NI
RJES SU DRAN PA'O, ,DE NAS MA

YENGS PA NI TING NGE 'DZIN NO, ,GSUNG GI DE KHO NA NYID KYI RIM
PA GSUM PA'O, ,DA NI THUGS RNAM PAR DAG PA BRJOD PA'I PHYIR NAM
MKHA' LA SOGS PA DANG, BLA GAB MED PA LA GOMS PA DANG SBYOR BA'I
YAN LAG DRUG LA BSLAB PA'I GOMS PA SKYE STE, 'DI NI BCOM LDAN
'DAS KYIS GSUNGS PA'O, ,

BSGOM PA 'DI NI SHES RAB KYI PHA ROL TU PHYIN PA LAS 'DI LTA
STE, DE NAS LHA'I DBANG PO BRGYA BYIN GYIS TSE DANG LDAN PA RAB
'BYOR LA 'DI SKAD CES GSOL TO, ,GANG 'PHAGS PA RAB 'BYOR SHES
RAB KYI PHA ROL TU PHYIN PA 'DI LA JI LTAR NAN TAN DU BYA, GANG
RNAL 'BYOR DU BYA, RAB 'BYOR GYIS SMRAS PA, KOO

SHI KA SHES RAB KYI PHA ROL TU PHYIN PA LA SLOB PAR 'DOD PA DES
NAM MKHA' LA RNAL 'BYOR DU BYA'O, ,KOO SHI KA SHES RAB KYI PHA
ROL TU PHYIN PA LA SLOB PAR 'DOD PA DES BLA GAB MED PA LA RNAL
'BYOR DU BYA'O ZHES BCOM LDAN 'DAS KYIS GSUNGS SO, ,SA'I RLUNG
CHU LA THIM PAS GTZUG TOR GYI 'KHOR LO DPRAL

BA'I YI GE AAm LAS MGRIN PA'I 'KHOR LOR THIM PAS DGA' BA DANG PO
SKYE STE, PHYI GZUNG BA'I YUL DANG NANG 'DZIN PA'I SEMS GNYIS
KYI RAGS PA 'GAGS NAS RANG BZHIN SUM CU RTZA GSUM GYI RNAM PAR
RTOG PA 'GAGS NAS DGA' BA'I YE SHES SKYE STE, DE'I RANG BZHIN DU
BA LTA BU DANG SEMS SO SOR RTOGS PA

DANG PO'O, ,ZLA BA'I 'KHOR LO DANG 'BAR BA DANG LUS KYI RNAM PAR
RTOG PA 'GAGS NAS SNANG BA SKU'I RANG BZHIN NO, ,DE YANG SHES
RAB YE SHES ME CHEN 'DI 'BAR BAR SNANG PA'O, ,RNAM PAR SNANG
MDZAD 'OD PO CHE NI ZLA BAR SNANG BA NI STON KA'I SPRIN MED PA'I
NAM MKHAR ZLA BA'I DKYIL 'KHOR 'OD ZER SNANG BAR BYED

PAS KHYAB PAR BYED PA BZHIN DU RANG BZHIN GYIS GSAL BA'I RNAM
PAR DNGOS PO MA LUS PA THAMS CAD DMIGS PAS NA SNANG BA STE ZHES
GSUNGS PA DANG, DE'I SKU'I DGA' BA DANG GSUNG GI DGA' BA DANG
THUGS KYI DGA' BA DANG YE SHES KYI DGA' BA TSES GCIG DANG GNYIS
DANG GSUM DANG BZHI PA AA AI RI AU STE,

@192A *, ,YAR NGO TSES BZHI'I BDAG NYID CAN GYI SAD PA'I RNAM
PAR RTOG PA 'GAG PA'I SPRUL PA'I RGYU MTHUN PA BSKYED PA'I BYANG
CHUB KYI SEMS SO SOR RTOG PA'I YE SHES RGYU MTHUN PA DAG GI RANG
BZHIN DUS KYI 'KHOR LO SNANG BA'I RANG BZHIN NO, ,DE BAS MCHOG
DGA'I RANG BZHIN NA CHU ME LA THIM PAS MGRIN PA'I 'KHOR LO

AA'I BYANG CHUB KYI SEMS LAS SNYING GA'I 'KHOR LOR PHAB STE, JI
TZAM 'DZIN NUS TZAM NA PHYI GZUNG BA DANG NANG 'DZIN PA'I 'BRING
PO 'GAGS PAS SEMS SO SOR RTOGS PA GNYIS SMIG RGYU'I RNAM PA DANG
NYI MA LTA BU SNANG BA MCHED PA SKYES PAS RANG BZHIN BZHI BCU'I
RNAM PAR RTOG PA 'GAGS NAS MI RTOG PAR 'GYUR RO, ,

'GRO BA'I MAR ME NI NYI MAR SNANG BA'O, ,JI LTAR STON KA'I DUS
SU NYI MA'I 'OD ZER SHAR BA BZHIN DU GSAL ZHING DRI MA MED PA'I
NGO BO NYID NI DNGOS PO MA LUS PAR DMIGS PA BYANG CHUB KYI SEMS
KUN DU BZANG PO STE, RIM PA GNYIS PA BZHIN DU STONG PA BDE BAS
NA SKU'I DAM PA'I DGA' BA DANG, GSUNG GI DAM PA'I

DGA' BA DANG, THUGS KYI DAM PA'I DGA' BA DANG, YE SHES KYI DAM
PA'I DGA' BA DANG, TSES LNGA DANG DRUG DANG BDUN DANG BRGYAD LA
Li AA AE AAR GYI BDAG NYID RMI LAM GYI GNAS SKABS 'GAG PA LONGS
SPYOD RDZOGS PA'I SKU'I RGYU MTHUN PA BSKYED PA'I BYANG CHUB KYI
SEMS MNYAM PA NYID KYI YE SHES RGYU MTHUN PA'I

CHOS LA DMIGS PA'I SNYING RJE RTZE MO'I RANG BZHIN DUS KYI 'KHOR
LO SNANG BA MCHED PA'I NGO BO NYID DO, ,DE BAS NA DGA' BRAL GYI
RANG BZHIN ME RLUNG LA THIM NAS SNYING GA'I 'KHOR LO NAS H'Um
BYANG CHUB SEMS KYI RANG BZHIN LTE BAR BABS PAS JI TZAM 'DZIN
NUS PA DANG, PHYI GZUNG BA DANG NANG 'DZIN PA PHRA BA YANG

'GAG STE, DGA' BRAL GYI NGO BO SEMS SO SOR RTOGS PA SRIN BU ME
KHYER DANG SGRA GA CAN GYI DKYIL 'KHOR LTA BU SNANG BA THOB PA'I
SEMS TZAM GYI NGO BO RANG BZHIN BDUN DANG BRAL BA MI RTOG PA
SEMS TZAM GYI NGO BO YE SHES SGRON MA SGRA TZAM DU SNANG BA'O,
,GZI BRJID CHEN PO 'OD GSAL BA NA GLOG TU SNANG BA'O, ,

DE BZHIN DU NAM MKHA'I MTSAN NYID DNGOS PO MED PA'I NGO BO NYID
LUS DANG NGAG MED PA STE, JI LTAR MTSAMS KYI MUN PA LA THAB PA'I
NGO BOS KHYAB PA PHRA ZHING BDAG MED PA SROG DANG RTZOL BA NI
RGYU BA DANG RGYU MED PA SEMS MED PA MI G-YO BA GANG GI SA BON
LA BRTEN PA'I SGO ZHES GSUNGS SO, ,DE BAS NA SKU'I DGA'

@192B BRAL DANG, GSUNG GI DGA' BRAL DANG, THUGS KYI DGA' BRAL
DANG, YE SHES KYI DGA' BRAL DANG, TSES DGU DANG, BCU DANG, BCU
GCIG DANG, BCU GNYIS LA AO AAL HA YA'I BDAG NYID DAM PA'I GNAS
SKABS KYI BDAG NYID 'GAG PA'I CHOS KYI SKU'I RGYU MTHUN PA BYANG
CHUB KYI SEMS BSKYED PA BYA BA NAN TAN GYI

YE SHES KYI RGYU MTHUN PAS DMIGS PA MED PA'I SNYING RJE DUS KYI
'KHOR LO BZOD PA THOB PA'I RANG BZHIN SNANG BA THOB PA'O, ,DE'I
MTSAN NYID GSAL BAR BSTAN PAR BYA BA'I PHYIR, 'DI DAG KYANG SEMS
TZAM GYI SKU YIN PAR GSAL BA YIN TE, 'PHAGS PA KLU SGRUB KYI
ZHAL SNGA NAS KYANG, YE SHES

GSUM GYI NGO BO YIS, ,SEMS TZAM LA NI NGES PAR SBYAR, ,ZHES
GSUNGS SO, ,MDO SDES BCU PA LAS KYANG, KYE RGYAL BA'I SRAS PO
KHAMS GSUM PA 'DI DAG NI SEMS TZAM MO ZHES 'BYUNG BAS KYANG DON
'DI NYID GSAL BAR GSUNGS SO, ,YE SHES GSUM YANG SEMS TZAM GYI
RANG BZHIN NO, ,

DE YANG PHA ROL TU PHYIN PA'I NANG DU DROD DANG RTZE MO DANG
BZOD PA DANG GSUM DU BSTAN TO, ,KAMBA LA'I ZHAL SNGA NAS KYANG,
,SNANG BA NI DROD DO, ,SNANG BA MCHED PA NI RTZE MO'O, ,SNANG BA
THOB PA NI BZOD PA'O ZHES GSUNGS SO, ,DE NAS DNGOS PO MA LUS PAR
RNAM PAR RIG PA TZAM GYI NGO BO NYID DU LTE BA SPRUL PA'I

'KHOR LO RTZA 'DAB MA DRUG CU RTZA BZHI'I GNAS SU PHEBS TZAM
'DZIN NUS PA GSAL BAR RDZOGS PA'O, ,DE NAS YID KYI LUS KYI RANG
BZHIN GSAL BAR BSTAN TE, DE YANG MDO SDE DANG RGYUD DANG GRUB PA
BRNYES PAS KYANG GSUNGS TE, SHES RAB KYI PHA ROL TU PHYIN PA LAS
KYANG, GZUGS NI RMI LAM LTA BU'O

ZHES PA NAS, MYA NGAN LAS 'DAS PA'I CHOS CIG YOD NA YANG RMI LAM
LTA BU ZHES GSUNGS PAS SO, ,MNGON PAR BYANG CHUB PA'I RGYUD LAS
KYANG, 'JA' TSON LTA BU'I LUS DAG NI, ,DE NYID BSGOM PAS MTHONG
BAR 'GYUR, ,ZHES PA DANG, GSANG BA 'DUS PA'I RGYUD LAS KYANG,
KYE BCOM LDAN

'DAS DE BZHIN GSHEGS PA THAMS CAD 'DI LTA STE, DPER NA BYANG
CHUB KYI SEMS NI DE BZHIN GSHEGS PA THAMS CAD KYI YE SHES 'BYUNG
BAR BYED PAS RDO RJE'I GNAS LTA BU STE, BYANG CHUB KYI SEMS NI
DE YANG LUS LA MI GNAS NGAG LA MI GNAS SEMS LA MI GNAS KHAMS
GSUM LA MI GNAS PA DE NI

@193A *, ,SKYE BA MED DE DE NI YE SHES 'BYUNG BA RDO RJE'I GNAS
'DI YIN NO, ,KYE BCOM LDAN 'DAS DE BZHIN GSHEGS PA THAMS CAD RMI
LAM 'DI NI BDAG GIS KHAMS GSUM DU RMI LAM MTHONG BAR BYA'O ZHES
SNYAM DU SEMS PAR BYA'O, ,RMI LAM YANG BDAG GIS RMI LAM DU
MTHONG BAR BYA'O ZHES

PA LA SOGS PA GSUNGS SO, ,DE'I DON NI KLU SGRUB KYI ZHAL SNGA
NAS KYANG, KHONG STONG KHYOD KYI SKU LA MED, ,NAM MKHA' LA NI
'JA' TSON LTAR, ,KHYOD KYI SKU NI STON PAR MDZAD, ,CES PA DANG,
DUS KYI 'KHOR LO LAS, BU MO GZHON NU MAS ME LONG LA GZUGS BRNYAN
SNANG BA BZHIN DU ZHES BYA BA LA SOGS PA

GSUNGS SO, ,DE'I DON NI 'DI YIN TE, SEMS TZAM LA SNANG BA LUGS
LAS BZLOG PAS RIG PA'I RGYAL PO GSANG SNGAGS MCHOG NI THIG LER
SNANG BAS DNGOS PO THAMS CAD THIG LE SNGON PO GCIG TU GYUR PAR
BSAM, MAR ME'I RNAM PA LTA BU DE'I DBUS SU RI MO NAG PO SKRA'I
TSAD TZAM STE, DE'I NANG DU RTZA

DBUS MA'I NANG DU DBUG SA CHUD PA'I RTAGS SU DE'I DBUS SU SANGS
RGYAS KYI SKU LONGS SPYOD RDZOGS PA CHU'I ZLA BA DANG 'DRA BA
BRJOD DU MED PA, SNA TSOGS PA'I MDOG CAN RNAM PA KUN RANG GI
SEMS YUL RNAM PAR BRAL BA GZHAN GYI SEMS MI SHES PA DE RANG GI
RGYUD KYIS BSDUS PA'I CHOS CAN MTHONG NGO, ,DE

YANG CHOS YANG DAG PAR SDUD PA LAS, BCOM LDAN 'DAS KYIS SPYAN
LNGA GSUNGS TE, DE BZHIN RIM PA BZHIN DU SHA'I SPYAN DANG LHA'I
SPYAN DANG SANGS RGYAS KYI SPYAN DANG CHOS KYI SPYAN RNAMS BSGOM
PA'I STOBS KYIS 'BYUNG NGO ZHES KHAMS GSUM MA LUS PA MTHONG NGO,
,LONGS SPYOD RDZOGS PA'I SKU, SGRA'I

SGO NAS CHOS STON TE, ,DE YANG TVA TA SAm GRA HA LAS KYANG YID
LHA'I NGO BO'I TING NGE 'DZIN LAS MNGON PAR BYANG CHUB PA LNGA
BSTAN PA BO DHI TZITTETPA DA Y'A MI LA SOGS PAS BSTAN TO, ,RGYA
CHER ROL PA LAS KYANG, SH'AKYA THUB PA DE BZHIN GSHEGS, ,MNGON
PAR BYANG CHUB 'DI BZHED NAS, ,NEERNYDZA NA'I CHU

'GRAM GNAS, ,MI G-YO TING 'DZIN LA ZHUGS NAS, ,DE TSE RGYAL BA
MKHA' RDO RJE, ,TIL GYI GANG BU GTAMS PA LAS, ,DE LA DBYANGS
GCIG GIS BSKUL TE, ,BSAM PA 'DI NI RNAM DAG MIN, ,'DIS NI THAR
PA MI THOB STE, ,ZHES BYA BA LA SOGS PAS BSKUL LO, ,DE BZHIN DU
YANG

@193B RNAL 'BYOR PA YANG NGO, ,DE LTAR YID KYIS LUS DE SNANG BA
THOB PA LAS SNANG BA MCHED PA DE LAS RLUNG DRUG, DE LAS THIG
LE'I DBUS RGYAL BA RIGS DRUG TU BZHENGS NAS BSKUL LO, ,MNYAM PA
LA GZHAG PA'I SEMS TZAM LA GNAS NAS, RLUNG DRUG 'GAGS NAS DGA'
BRAL LA GNAS SO, ,KUN RDZOB

BDEN PA'I RIM PA STE BZHI PA'O,, ,,DE NAS SKU GSUNG THUGS RNAM
PAR DAG PA'I LHAN CIG SKYES PA'I 'OD GSAL BA'I NGO BO NYID BZHI
PA'I GNAS SKABS ZAD PA 'DI, 'BYUNG BA MED PA'I MDO LAS KYANG,
CHOS 'DI SGRA SKAD KYIS NI LUNG BSTAN PA, ,CHOS DANG SGRA DAG
'DIR NI RNYED MA GYUR, ,CHOS

NYID TSUL GYIS DNGOS LA 'JUG BYED PA, ,BZOD MCHOG BLA NA MED PA
THOB PAR 'GYUR, ,ZHES GSUNGS TE, DUS KYI 'KHOR LO LAS KYANG, KUN
RDZOB KYI RNAL 'BYOR NI MDOG DANG PHYAG DANG DBYIBS DANG BCAS
PA'O, ,DON DAM PA'I RNAL 'BYOR NI MDOG DANG PHYAG DANG DBYIBS
DANG BRAL BA'O ZHES GSUNGS SO, ,DE YANG

SKYE BA MED PA'I BKA' LITZTSA B'I DRI MA MED PAR GRAGS PA'I MDO
LAS KYANG, 'JAM DPAL GYIS NI YANG DAG ZHUS, ,RGYAL BA'I SRAS PO
MI GSUNG BZHUGS, ,MI GSUNG BAS NI RGYA CHER BSHAD, ,CES GSUNGS
SO, ,DE'I DON NI 'DI YIN TE, RLUNG GI RLUNG NI MKHA' DANG YE
SHES LA THIM PAS LTE BA'I 'KHOR

LO NAS GSANG BA'I 'KHOR LO RDO RJE NOR BU'I DBUS SU BYANG CHUB
KYI SEMS RIL POR 'DZIN PA'AM, RJES SU GZHIG PA'I MAN NGAG GIS
DON DAM PA'I BDEN PA RU BCUG PAS DNGOS PO THAMS CAD RNAM PAR DAG
STE, SKU'I LHAN CIG SKYES PA'I DGA' BA DANG, GSUNG GI LHAN CIG
SKYES PA'I DGA' BDAG THUGS

KYI LHAN CIG SKYES PA'I DGA' BA DANG, YE SHES KYI LHAN CIG SKYES
PA'I DGA' BA DANG, RA BA LA AA TSES BCU GSUM DANG, BCU BZHI
DANG, BCO LNGA DANG, BCU DRUG PA'I YAR NGO'I PHYOGS KYI RTOG PA
LAS 'DAS PA BCU DRUG PHYED PHYED 'DZIN PA'I BDAG NYID CAN RDO
RJE NOR BUR CHUD NAS MI 'DZAG PA'I BDE BA

LHAN CIG SKYES PA'I SKU, MA NING GI GNAS SKABS BCU DRUG PA'I CHA
YONGS SU RDZOGS PA'I NAM MKHA'I DKYIL LTAR SKAD CIG MA GCIG LA
THUGS SU CHUD PA SPRIN MED PA'I NAM MKHA' DANG 'DRA BAR SNANG
NGO, ,DON DAM PA'I BDEN PA DBUGS STONG BRGYAD BRGYA MNYAM PA LA
GZHAG KYANG RUNG MNYAM PA LAS LANGS

@194A *, ,KYANG RUNG GSANG BAR NYI MA DANG ZLA BA'I CHA ZAD PA
BCU DRUG PA LAS YONGS SU RDZOGS PA DANG SA DANG PO'I BDEN PA LA
GNAS ZHES BYA BA THOB STE SBYIN PA'I PHA ROL TU PHYIN PA YONGS
SU RDZOGS PA'O, ,DE YANG KHA DOG MED PA LUS MED PA DBYIBS MED PA
BYA BA DANG RTZOL BA THAMS CAD DANG BRAL BA SO SO RANG GIS

RIG PA RDO RJE SLOB DPON GYI KHA LAS SHES PAR BYA'O, ,RDO RJE
BCU DRUG PA'I NGO BO NYID RANG BZHIN THAMS CAD DANG BRAL BA DON
DAM PA'I BDEN PA YOD PA NGANG MED PA'I PHYIR SKAD CIG MA GCIG
SHES TE GCIG TU MI 'GAL BA'I PHYIR RO, ,YANG BCOM LDAN 'DAS DE
NYID 'BRAS BU SNGAGS KYI THEG PAR LHAN CIG SKYES PA'I SKU

DGA' BA NI LHAN CIG SKYES PA'I SKU GZUNG BA DANG 'DZIN PA SPANGS
PA, RNAM PAR SHES PA'I CHOS NYID LAS 'DAS PA SRID PA DANG MYA
NGAN LAS 'DAS PA LA MIG NAS PA SANGS RGYAS RNAMS KYI LHAN CIG
SKYES PA LHA MO RNAMS KYI SNGOM PA'O ZHES GSUNGS SO, ,DE YANG
MTSAN YANG DAG PAR BRJOD PA LAS, BCU

DRUG PHYED PHYED THIG LE CAN, ,CHA MED CHA LAS 'DAS PA PO, ,BSAM
GTAN BZHI PA'I RTZE MO CAN, ,BSAM GTAN YAN LAG KUN SHES SHING,
,TING 'DZIN RIG PA RGYUD RIG PA, ,ZHES GSUNGS SO, ,DON DAM PA'I
BDEN PA BSTAN PA'I RIG PA STE LNGA PA'O,, ,,DE NAS ZUNG DU 'JUG
PA LA BSLAB

PAR BYA STE BZHI PA'I DE NYID THOB PA'O, ,DE NAS RDO RJE NOR BU
NAS YAR BZLOG STE, GSANG BA'I GNAS SU DBUGS SUM STOD BRGYAD
BRGYA PA GCIG 'GAGS PAS SA GNYIS PA THOB STE, TSUL KHRIMS KYI
PHA ROL TU PHYIN PA YONGS SU RDZOGS PA'O, ,DE NAS LTE BA DANG
SNYING GDANG MGRIN BA DANG DPRAL BA RNAMS

SU SUM STONG DRUG BRGYAR MNYAM PA LA BZHAG KYANG RUNG MA BZHAG
KYANG RUNG 'GAG PAS BZHI DANG DRUG DANG BRGYAD DANG BCU BZHI'I
SA RNAMS 'THOB STE, PHA ROL TU PHYIN PA BCU YONGS SU RDZOGS NAS
SA BCU THOB STE, SA BCU'I DBANG PHYUG PHYAG NA RDO RJE'I RJES SU
MTHUN PA'I MNGON PAR SHES PA LNGA DANG, NYON

MONGS PA'I SGRIB PA DANG SHES BYA'I SGRIB PA DAG BAR 'GYUR RO,
,DE NAS BLA MA DAM PA'I MAN NGAG GIS DPA' BAR 'GRO BA'I TING NGE
'DZIN LA BSLAB PAR BYA'O, ,'DI DAG NI DON DAM PA YE SHES KYI SKU
RO MNYAM PA RDO RJE LTA BU'I TING NGE 'DZIN TO, ,DE LA BSLABS
PAS GSANG BA NAS LTE BA'I BAR DU KHU BA GYEN DU 'GRO

@194B BAS MAR NGO'I SKU'I DGA' BA DANG, GSUNG GI DGA' BA DANG,
THUGS KYI DGA' BA DANG, YE SHES KYI DGA' BA DANG BZHI'I BDAG
NYID CAN NO, ,STONG PA NYID DANG DE YANG YI GE YA LA WA RA'O,
,DE NAS LTE BA NAS SNYING GA'I BAR DU BYANG CHUB KYI SEMS GYIN
DU 'DREN NUS NA, SKU'I DAM PA'I DGA' BA DANG, GSUNG GI

DAM PA'I DGA' BA DANG, THUGS KYI DAM PA'I DGA' BA DANG, YE SHES
KYI DAM PA'I DGA' BA STE, SA DRUG GI BDAG NYID STONG BA CHEN PO
STONG NYID CAN TA LA AOm AAR RO, ,SNYING GNAS MGRIN PAR 'DREN
NUS TZAM NA SKU'I DGA' BRAL DANG, GSUNG GI DGA' BRAL DANG, THUGS
KYI DGA' BRAL DANG, YE SHES KYI

DGA' BRAL TE, SA BRGYAD PA'I BDAG NYID CAN, DON DAM PA STONG PA
NYID AE A'A L'i AEE, DE NAS MGRIN PA NAS DPRAL BA DANG GTZUG TOR
GYI GNAS SU BYANG CHUB KYI SEMS 'DREN NUS TZAM NA SKU'I LHAN CIG
SKYES PA'I DGA' BA DANG, GSUNG GI LHAN CIG SKYES PA'I DGA' BA
DANG, THUGS KYI LHAN CIG SKYES

PA'I DGA' BA DANG, YE SHES KYI LHAN CIG SKYES PA'I DGA' BAS SA
BCU PA NON NAS, STONG PA NYID BCU DRUG PA'I BDAG NYID Ri A'I AA
AI'I YI GE'I BDAG NYID CAN NAM MKHA' STONG PA'I MTHAR THUG PA'O,
,BCOM LDAN 'DAS KYIS DPA' BAR 'GRO BA'I TING NGE 'DZIN GYI MDO
LAS GANG DPA' BAR 'GRO BA'I TING NGE

'DZIN THOB PA'I SKYES BU DAM PA 'DI NI SANGS RGYAS THAMS CAD KYI
YUL DU MCHIS PA LAGS SO, ,RANG DBANG GI YE SHES LA DBANG BGYID
PA LAGS SO, ,DPA' BAR 'GRO BA'I TING NGE 'DZIN MA THOB PA'I PHYIR
BYANG CHUB SEMS DPA' ZHES NGA MI SMA'O, ,DPA' BAR 'GRO BA'I TING
NGE 'DZIN MA THOB PA'I PHYIR BYANG

CHUB SEMS DPA' DE LA NI MNGON PAR SHES PA THOB PA ZHES DA MI
SMRA'O, ,DPA' BAR 'GRO BA'I TING NGE 'DZIN MA THOB PA'I PHYIR
BYANG CHUB SEMS DPA' DE LA NI SBYANG BA BYAS PA ZHES NGA MI
SMRA'O, ,BYANG CHUB SEMS DPA' DE LA NI SBYIN PA DANG, TSUL
KHRIMS DANG, BZOD PA DANG, BRTZON 'GRUS DANG, BSAM GTAN

DANG; SHES RAB DANG, THABS DANG LDAN PA ZHES NGA MI SMRA'O,
,DPA' BAR 'GRO BA'I TING NGE 'DZIN MA THOB PA'I PHYIR BYANG CHUB
SEMS DPA' DE LA NI MANG DU THOB PA ZHES PA MI SMRA'O, ,DPA' BAR
'GRO BA'I TING NGE 'DZIN MA THOB PA'I PHYIR BYANG CHUB SEMS DPA'
DE LA NI MOS PA DANG LDAN PA'O ZHES NGA MI SMA'O, ,RIGS KYI

@195A *, ,BU DAG DE BAS NA NGES PAR 'BYUNG BA'O, ,LAM THAMS CAD
DU NGES PAR 'BYUNG BA NI 'DOD PA'I BYANG CHUB SEMS DPA' RLOM
SEMS THAMS CAD MED PA'I PHYIR DPA' BAR 'GRO BA'I TING NGE 'DZIN
LA BSLAB PAR BYA'O ZHES GSUNGS SO, ,DE BAS NA DPA' BAR 'GRO BA'I
TING NGE 'DZIN DANG, RNAM MKHAR

MDZOD KYI TING NGE 'DZIN DANG, RDO RJE LTA BU'I TING NGE 'DZIN
DANG, ZUNG DU 'JUG PA'I TING NGE 'DZIN LA BSLAB PAR BYA'O, ,DE
NAS BYANG CHUB SEMS DPA' DES DBUGS NYI KHRI TSIG STONG DRUG
BRGYA GTZUG TOR GYI GNAS SU 'GAGS NAS BYANG CHUB KYI SEMS GTZUG
TOR GYI GNAS SU 'DREN NUS TZAM DANG, SKAD CIG MA GCIG LA

MNGON PAR RDZOGS PAR BYANG CHUB PA 'GRO BA DANG MI 'GRO BA THAMS
CAD SNANG BAR BYED LA, NYON MONGS PA THAMS CAD LAS RNAM PAR GROL
BA BSGOM PA DE NYID KYI MTHU YIS THABS KYI BDAG NYID CAN ZHI BA,
MTSAN DANG DPE BYED 'BYUNG BA'I GZHI CAN RNAM PA KUN GYI MCHOG
DANG LDAN PA, STONG PA NYID KYI YE SHES LAS BYUNG

BA; GNYIS SU MED PA MCHOG TU ZHI BA GZUNG BA DANG 'DZIN PA BSGOM
PA DE NYID KYI MTHU YIS SPANGS PA, LHAN CIG TU SKYES PA'I SKU
MCHOG TU MI 'GYUR BA YE SHES DE KHO NA NYID RDO RJE 'CHANG CHEN
PO 'DOD PA DANG GZUGS DANG GZUGS MED PA LA MI GNAS PA, 'OD GSAL
BA'I RANG BZHIN DRI MA MED PA YE SHES

SGYU MA DANG 'DRA ZHING SGRA DANG DRI DANG RO DANG REG BYA DANG
CHOS LAS 'DAS PA'I TING NGE 'DZIN GYI MIG CAN MCHOG GCIG NI
MTHONG BAR BYA'O, ,SANGS RGYAS THAMS CAD MKHYEN PA NYID DANG
RNAM PA THAMS CAD MKHYEN PA NYID DANG LAM MKHYEN PA NYID DANG
LAM GYI RNAM PA MKHYEN PA NYID DANG STOBS BCU DANG MI 'JIGS PA
LA SOGS PA'I YON

TAN GYI 'BYOR BA STENG BAS NA DE SANGS RGYAS KYI 'BRAS BU RAB TU
STER BA'O, ,'DIR RTZA BA'I RGYUD DU BCOM LDAN 'DAS KYI GSUNGS
PA'O, ,YOD DANG MED PA LAS 'DAS PA, ,GNYIS MED DNGOS DANG DNGOS
MED ZAD, ,STONG PA SNYING RJE GNYIS MED PA, ,RDO RJE SBYOR BA
BDE CHEN PO, ,STONG PA'I CHOS NI RNAM PAR

SPANGS, ,RDO RJE SBYOR BA GNYIS MED PA'O, ,ZHES GSUNGS SO, ,DE
YANG MTSAN YANG DAG PAR BRJOD PA LAS, SANGS RGYAS THOG MA THA MA
MED, ,DANG BO SANGS RGYAS RGYU MED PA, ,YE SHES MIG GCIG DRI MA
MED, ,YE SHES LUS CAN DE BZHIN GSHEGS, ,ZHES GSUNGS SO, ,DPAL
DAM PA DANG PO

@195B LAS KYANG, NAM MKHA' LAS KYANG NAM MKHA' 'BYUNG, ,THAMS
CAD STONG PA NAM MKHA' CHA, ,ZHES GSUNGS SO, ,DE'I PHYIR NA SKAD
CIG MA GCIG LA MNGON PAR RDZOGS PAR BYANG CHUB PA'O, ,RNAM PA
LNGAS MNGON PAR BYANG CHUB PA DE NI DE KHO NA NYID SKYES BU'I
DUS SU YE SHES RNAM PA DRUG SHAR TE, GZUGS

KYI PHUNG PO DANG Li'I YI GE RNAM PAR DAG PAS ME LONG LTA BU'I
YE SHES SNANG ZHING SRID PA'I CHOS THAMS CAD YE SHES SGYU MA
TZAM DU SHES SO, ,DE NYID THUGS RJE CHEN PO TSOR BA'I PHUNG PO
DANG Ri'I YI GE RNAM PAR DAG PAS THAMS CAD LA NYI MA LTAR KHYAB
PAS, MNYAM PA NYID KYI YE SHES SO, ,MNYAM PA NYID KYI

YE SHES DE NYID 'DU SHES KYI PHUNG PO DANG AU'I YI GE RNAM PAR
DAG PA SO SOR 'BYED PAS NA SO SOR RTOG PA'I YE SHES SO, ,DE NYID
KYIS 'GRO BA SEMS CAN THAMS CAD LA DGOS 'DOD RE BA THAMS CAD
BSKONG BAS 'DU BYED KYI PHUNG PO DANG AI'I YI GE RNAM PAR DAG
PAS NA BYA BA NAN TAN GRUB PA'I YE SHES SO, ,DE NYID

NAM MKHA' LAS THA MI DAD PAS NA STONG PA NYID KYI YE SHES TE,
RNAM PAR SHES PA'I PHUNG PO DANG AA RNAM PAR DAG PA'O, ,DE THAMS
CAD RANG RIG PA BDE BA CHEN PO'I RANG BZHIN YIN PAS NA BDE BA
CHEN PO'I PHUNG PO DANG AE RNAM PAR DAG PAS SO, ,DRUG BA NI
KHYAB BYED DO, ,LNGA PA NI KHYAB BYA'O, ,DE YANG DUS KYI

'KHOR LO LAS, THAMS CAD MKHYEN PA'I YE SHES SKU, ,NYIN MOR BYED
PA'I 'ONG LTA BU, ,PADMA'I 'DAB MA 'DRA BA'I SPYAN, ,SANGS RGYAS
SENG GE'I GDAN BZHUGS PA, ,ZHES GSUNGS SO, ,YANG DE NYID LAS,
STONG PA'I YI GE DANG THIG LE, ,MCHOG GI RDO RJE 'DZIN PA DANG,
,ZHES GSUNGS SO, ,

DPAL DGYES PA'I RDO RJE LAS KYANG, AE YI CHA BYAD BZANG PO GANG,
,DBUS SU WAm GYIS RNAM PAR BRGYAN, ,SANGS RGYAS RIN CHEN ZA MA
TOG ,BDE BA CHEN PO KUN GYI GZHI, ,ZHES GSUNGS SO, ,DPAL 'KHOR
LO SDOM PA LAS KYANG, GSANG BA MCHOG GI DGYES PAS NA, ,THAMS CAD
BDAG NYID RTAG TU

BZHUGS, ,ZHES GSUNGS SO, ,DE BAS NA YE SHES LNGA'O, ,BDE BA CHEN
PO CHOS KYI DBYINGS LAS THA MI DAD PA LA DE SKAD CES BYA'O,
,RNAM PA NYI SHUS MNGON PAR BYANG CHUB PA NI, YE SHES LNGA PO RE
RE LA YANG SKU GSUNG THUGS YE SHES RNAM PA BZHI DANG LDAN, LONGS
SPYOD RDZOGS PA'I SKU MTSAN GYI ME TOG

@196A *, ,LA DPE BYAD KYI 'BRU CHAGS PA BYANG CHUB SEMS DPA' SA
BCU PA'I DBANG PHYUG NYID LA BDE BA CHEN PO NYID DE LTAR SNANG
NGO, ,DE NI RNAM PA NYI SHUS MNGON PAR RDZOGS PAR BYANG CHUB
PA'O, ,SGYU 'PHRUL DRA BAS MNGON PAR RDZOGS PAR BYANG CHUB PA
NI, SEMS CAN GDUL BYA JI LTAR GDUL BDE BZHIN DU SPRUL

PA'I SKU'I ZHING KHAMS BSAM GYIS MI KHYAB PA RU JI LTAR 'DUL
BA'I SKU SNANG BAR MDZAD PA'O, ,DE YANG GCIG LAS 'PHROS PA'I
RGYUD LAS, 'JIG RTEN KHAMS LA RDUL SNYED DU, ,SKU DON RDUL PHRAN
GRANGS MED NYID, ,SPRUL PA RDUL SNYED BSAM YAS KYIS, ,SKAD CIG
YUD LA LHUN GYIS GRUB, ,CES SO, ,

GSUNG GI SGO NAS MCHOG DPAG TU MED PA STON TO, ,DE YANG MTSAN
YANG DAG PAR BRJOD PA LAS, DPAG BSAM SHING CHEN RGYAS PA YI,
,BUM PA BZANG PO CHE BA'I MCHOG ,BYED PA SEMS CAN KUN DON BYED,
,PHAN DON SEMS CAN MNYES GSHIN PA, ,ZHES GSUNGS SO, ,BDE BA CHEN
PO NYID JI LTAR YANG

SNANG BA JI LTAR YANG MA YIN TE, BDEN PA GNYIS SU MED PA THABS
DANG SHES RAB GNYIS SU MED PA RDO RJE 'CHANG CHEN PO ZHES BYA'O,
,ZUNG DU 'JUG PA GNYIS SU MED PA'I RTOGS PA STE DRUG PA'O,, ,,DE
NAS RDO RJE 'DZIN PA'I DAM TSIG YANG DAG PAR BSTAN PAR BYA STE,
DAM TSIG LA RNAM PA GSUM YOD DE,

SLOB DPON PHYI DANG NANG GI'O, ,KUN GYI MCHOG TU SLOB DPON TE,
,RTZA BA'I RGYUD DANG BSDUS RGYUD DANG, ,GRUB PA THOB PA'I SLOB
DPON NI, ,DPAL LDAN YAN LAG MED RDO RJE, ,AU RGYAN PADMA LA BA
PA, ,AINDRA BO DHI LA KshM'I DANG, ,N'A G'A RDZU NA RJE 'BANGS
BCAS, ,SHA BA RI DANG dOm BI DANG, ,SA RA A'ARYA L'U YI PA, ,

D'A RI KA SOGS GRUB THOB PA'O, ,SLOB DPON MKHAS PA GRANGS MED
KYIS, ,KUN GYI GTZO BO SLOB DPON PAS, ,'DI LA DAM TSIG MA NYAMS
NA, ,'DUL KHRIMS NYIS BRGYA LNGA BCU DANG, ,BYANG SEMS SNGOM PA
NYI SHU SOGS, ,NYAMS KYANG RDO RJE 'DZIN PA THOB, ,DBANG BSKUR
SLOB DPON MIG DANG 'DRA, ,RGYUD STON

PA NI LUS DANG 'DRA, ,MAN NGAG STON PA SNYING DANG 'DRA, ,DE BAS
SLOB DPON MCHOG YIN PAS, ,NGAG 'KHYAL TSIG GCIG BRJOD MI BYA,
,ZHE SA'I TSIG DAG MA BRJOD NA, ,NGU 'BOD GNAS SU SKYE BAR NI,
,NGES PAR RDO RJE 'DZIN PA DANG, ,GRUB THOB SLOB DPON GRANGS MED
GSUNGS, ,YID LA NGAN SEMS SKYES

@196B GYUR NA, ,THUGS KYI DAM TSIG NYAMS PA STE, ,NGES PAR RDO
RJE DMYAL BAR 'GRO, ,PHYAG MI 'TSAL ZHING GONG MI 'JOG ,LUS KYI
BRNYAS PA BYAS GYUR NA, ,RDO RJE BRAG CHEN GTAMS PAR NI, ,DPAG
TSAR BRGYA KHRIR GNAS PAR 'GYUR, ,SNGAGS RGOD DRAG PO RNON PO
YANG, ,BSGRUB KYANG GRUB PAR MI 'GYUR RO, ,

DPAL LDAN RDO RJE 'DZIN PA YANG, ,SNYING LA ZHUGS PA DRAL TE
GSHEGS, ,RIGS 'DZIN SAR ZHUGS MKHA' 'GROS KYANG, ,DE LA 'JIGS
PAR MI 'GYUR RO, ,DPAL LDAN RDO RJE 'DZIN PA DANG, ,BYANG CHUB
SEMS DPA' GRANGS MED DANG, ,GRUB THOB SLOB DPON RNAMS KYIS
GSUNGS, ,RGYUD CHEN BDE MCHOG

'KHOR LO LAS, ,JI LTAR PADMA 'BYUNG GNAS NYAMS DGA' LA, ,NGANG
PA MANG PO'I TSOGS RNAMS 'DUS PA LTAR, ,DE BZHIN RNAL 'BYOR DAM
TSIG MA NYAMS NA, ,MA MO MKHA' 'GRO DAM TSIG CAN RNAMS 'DU,
,DPAL CHEN GSANG BA 'DUS PA LAS, ,SNYING NAS SLOB DPON SMOD PA
NI, ,NAM YANG GRUB

PAR MI 'GYUR RO, ,DPAL BDE MCHOG 'KHOR LO'I RGYUD LAS, ,SLOB
DPON PHYI DANG NANG GI DAM TSIG GSUNGS SO, ,SHIN TU MNYAM GZHAG
SGRUB PA POS, ,RTAG TU DAM TSIG BSKYANG BA DANG, ,DAM TSIG NYAMS
PAS DKYIL 'KHOR DU, ,DBANG BSKUR DNGOS GRUB THOB MI 'GYUR, ,ZHES
GSUNGS PA

DANG; PHYI DANG NANG GI DAM TSIG BRGYAD, ,PHYAG NA RDO RJES GSAL
BAR GSUNGS, ,RTAG TU DNGOS GRUB RNAMS KYI RGYUR, ,DAM TSIG RNAMS
NI BSKYANG BAR BYA, ,RIGS GZHAN LAS 'BYUNG PHO NYA MO, ,'DOD LA
CHAGS PAS BGROD MI BYA, ,GNYIS SU MED DANG THOGS MED DANG, ,DAM
TSIG RNAMS LA SPYOD

PA DANG, ,BUD MED SPYOD PA BSGRUB PA DANG, ,TSANGS PAR SPYOD PA
DE BZHIN ZHAL, ,ZHES PA NAS DAM TSIG BSKYANG BA'I CHO GA'O ZHES
PA'I BAR NI BDE BA MCHOG GI STOD 'GREL LAS SHES PAR BYA'O, ,DE
LTAR PHYI'I DAM TSIG NYAMS PAS NI 'JIG RTEN PAS DPYA BAR 'GYUR
RO, ,CHOS LA SMOD PAS SDIG PA CHEN

POR 'GYUR RO, ,SDIG PA BSKYED PAS BSOD NAMS NYAMS PAR 'GYUR RO,
,BSOD NAMS NYAMS PAS DNGOS GRUB MED DO, ,NANG GI DAM TSIG NYAMS
PAS DGA' BA BZHIN SHOR NAS CHAGS PA DANG BRAL BA'I SDIG PA LAS
SDUG BSNGAL SKYE'O, ,DE LTAR DAM TSIG NYAMS PAS PHYAG RGYA CHEN
PO'I DNGOS GRUB MI

@197A *, ,THOB BO; ,RDO RJE SLOB DPON LA BRNYAS PA BYAS ZHING
BKUR BA MA BYAS PAS MI PHA ROL POS BRNYAS PAR 'GYUR RO, ,RDO RJE
SLOB DPON GYI SKU GSUNG THUGS SUN PHYUNG BAS RDO RJE 'DZIN PA
SUN PHYUNG BA DANG 'DRA BAS RDO RJE DMYAL BAR 'GRO'O, ,DUS 'KHOR
BDE CHEN RGYA MTSO LTA BU LA, ,SHES RAB ZAB MO

GRU GZINGS LTA BUS 'CHAD, ,BLA MA ZLA RGYAS LTA BU'I THUGS MNGA'
BA, ,BKA' GNANG NYES PAR GYUR NA BZOD PAR BZHES, ,DUS KYI 'KHOR
LO SNYING PO'I RGYAN ZHES BYA BA'I SGRUB THABS LHO PHYOGS RGYA
MTSO'I YUL DU SKU 'KHRUNGS PA MKHAS PA CHEN PO BRAM ZE BSOD
SNYOMS PAS MDZAD PA RDZOGS SO,, ,,

RGYA GAR GYI PAndI TA BHA DRA BO DHI'I ZHAL SNGA NAS DANG, BOD
KYI LO TZ'A BA GYI JO ZLA BA'I 'OD ZER GYIS BSGYUR CING ZHUS TE
GTAN LA PHAB PA'O,,