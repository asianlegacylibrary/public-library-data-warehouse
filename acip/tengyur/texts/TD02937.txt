@1B [DD] #, ,RGYA GAR SKAD DU, BADZRA BI D'A RA N'A MA DHA RA nI
MAndALA PRA KRi YA YA TH'A KRA MA N'A MA, BOD SKAD DU, RDO RJE
RNAM PAR 'JOMS PA ZHES BYA BA'I DKYIL 'KHOR GYI LAG LEN GO RIMS
JI LTA BA ZHES BYA BA, [DD]

BYANG CHUB SEMS DPA' PHYAG NA RDO RJE LA PHYAG 'TSAL LO, ,NA MO
RATNA TRA Y'A YA, NA MA:TZAndA BADZRA P'A nA YE, RDO RJE RNAM PAR
'JOMS PA'I CHO GAS RANG NGAM 'GRO BA GZHAN GYI GDON DANG NAD
RNAMS LAS GROL BAR 'DOD PA'I RDO RJE

RIGS KYI SGRUB PA POS PHYUGS LHAS SAM, SHING GCIG DANG LHA KHANG
NGAM, LAM GYI BZHI MDO'AM, KHANG STONG NGAM NAGS CHAL GANG YANG
RUNG, BSAM GTAN GYI KHANG PAR CHAG CHAG DANG BA'I RNAM LNGA DANG,
SPOS DRI

ZHIM POS BYUG RIS BYAS LA, MAndALA DANG MCHOD PA THAMS CAD RDZOGS
PAR BSHAMS NAS, KHRUS DANG 'THOR 'THUNG DANG NYE REG BYAS TE,
STOD G-YOGS DANG, SMAD G-YOGS GTZANG ZHING SAR PA GON LA, PHYAG

NA RDO RJE'I NGA RGYAL GYIS MCHOD PA BYIN GYIS BRLABS LA, YUNGS
KAR LAG TU THOGS TE, NA MO RATNA TRA Y'A YA, NAS BINDHA BINDHA
BADZRA H'U% PHAt CES PA'I BAR DU LAN GSUM MAM BCU BRJOD DO, ,DE
NAS BUM PA BCA' STE,

@2A *, ,GSER DANG DNGUL LAM MA RNYED NA ZANGS SAM SA LAS BYAS
KYANG RUNG STE, LTO BA CHE LA MGRIN PA RING BA ZHABS ZHUM PA KHA
YEL BA, NAG PO RA RI MED PA, GRANGS LHA GRANGS DANG MTHUN PA DRUG
GAM, YANG NA BDUN NAM GCIG KYANG

RUNG STE, GU GUL GYIS BDUGS PA DANG, YUNGS KAR GYIS BGEGS BZLOG
LA, DER 'O MA DANG CHU NYUNG ZAD BLUGS PA DER RIN PO CHE RNAMS
DANG, DRI LNGA DANG, SMAN LNGA DANG 'BRU LNGAS DGANG LA MGRIN PA
GOS KYI SHING LAS BYUNG BA'I KHA TSAR PHUN TSAR MA

NYAMS PA'I MTHING SHUN GYIS KHA BSGYUR BA'AM, DKAR PO GSAR ZHING
GTZANG BAS MGUL PA BCINGS LA, ME TOG SNGON PO DANG BCAS PAS KHA
BRGYAN LA MGUL PA RAS KYI STENG DU YUNGS KAR DANG RTZVA D'UR BA
NYAG MA BDUN DANG BCAS PA DRI ZHIM PO'I ME

TOG PHRENG BAS BCINGS LA, MDUD PA LA H'U% BRIS PA'I BA'I LCI BAS
LAM LHUNG BAS SO, ,GDUGS DANG BA DAN KYANG NGO, ,DE NAS MAndALA
GYI STENG DU GZHAG GO, ,YANG KHRUS DANG 'THOR 'THUNG NYE REG BYAS
LA, LAS KYI RDO RJE DANG, GSANG GDUB DANG, GDU

BU'I CHO GA RNAMS BYAS LA, DER RANG GI SNYING GAR NYI MA LA SA
BON BLTAS PA NGES RIGS GSUM 'KHOR DANG BCAS PA DMIGS LA, BDE BAR
GSHEGS PA DAM PA'I CHOS, ,TSOGS CHEN BCAS LA PHYAG 'TSAL LO,
,GTUM PO PHYAG NA RDO RJE LA, ,KHYAD PAR

@2B DU YANG PHYAG 'TSAL LO, ,YID 'ONG MCHOD RDZAS JI SNYED RNAMS,
,RIGS GSUM 'KHOR DANG BCAS LA 'BUL, ,'KHOR BA THOG MA MED PA NAS,
,DA LTA SDIG PA BGYIS PA DANG, ,BGYID DU STZAL DANG YI RANG BA,
,SHIN TU 'GYOD PAS BSHAGS SHING SDOM, ,BDAG DANG GZHAN

GYIS GANG BGYIS PA'I, ,DGE BA KUN LA RJES YI RANG, ,BYANG CHUB
SNYING PO NYER GNAS TE, ,GANG YANG BYANG CHUB MCHOG RTOGS PA'I,
,BDAG GIS GSOL BA RGYAL BA KUN, ,'KHOR LO DAM PA BSKOR DU GSOL,
,BYA BA THAMS CAD BYAS NAS NI, ,SANGS RGYAS MYA NGAN 'DA' BA

RNAMS; BDAG GIS GSOL BA RGYAL BA KUN, ,SANGS RGYAS MYA NGAN MI
'DA' GSOL, ,PHYAG 'TSAL LA SOGS BSOD NAMS GANG, ,JI SNYED BDAG
GIS BGYIS PA RNAMS, ,JI LTAR MGON POS MKHYEN PA LTAR, ,BYANG CHUB
TU NI YONGS SU BSNGO'O, ,DE NAS RANG GIS RANG MA RTOGS PA

STONG PAR BSGOM, AA SER POS GSER GYI SA GZHIR BSAM, DE'I STENG DU
BAm LAS 'O MA CAN GYI RGYA MTSO BSAM, DE NAS SUm LAS RI RAB, DE
STENG DU BHR'Um LAS GZHAL YAS KHANG GRU BZHI SGO BZHI PA RTA BABS
DANG BCAS PA, DBUS DANG MTSAMS BZHIR 'KHOR LO RTZIBS BZHI DANG
PHYOGS BZHI NI

GRI GUG BZHIS MTSAN PA'O, ,DE'I DBUS SU RAm LAS STONG PAR SONG
BA'I NGANG LAS CHOS THAMS CAD RDUL DANG BRAL BA'I SGRA BYUNG BAR
BSAM, AOm BADZRA DZVA L'A NA L'A YA SV'A H'A, DE LAS SNA TSOGS
RDO RJE NGOS GCIG MED PA, DE LAS RDO RJE RNAM 'JOMS KYI SKUR
GRUB, SKU YONGS SU RDZOGS PA NI SKU MDOG LJANG

SNGON YID TZAM KHRO BA, G-YAS NA RDO RJE RGYA GRAM LA NGOS GCIG
MED PA THUGS KAR 'DZIN PA, G-YON DKUR BRTEN CING 'GYING BA, MGUL
RGYAN DANG DPUNG BRGYAN LA SOGS PA DANG LDAN PA, STOD G-YOGS DAR
LA SMAD G-YOGS DANG TSI GU CAN BSNAMS PA'O, ,AOm TZU RU TZU RU
TZAndA KI LI K'I L'A

YA SV'A H'A, AOm TR'A SA YA TR'A SA YA BADZRA KI LI K'I L'A YA
SV'A H'A, AOm HA RA HA RA BADZRA DHA R'A YA SV'A H'A, AOm PRA HA
RA PRA HA RA BADZRA PRA BHANYDZA N'A YA SV'A H'A ZHES PA LAS,
DBANG LDAN DANG ME DANG SRIN PO DANG RLUNG RNAMS KYI 'KHOR LO'I
STENG DU GO RIMS BZHIN DU RDO RJE GDENGS PA DANG, RDO RJE KA NA
KA DANG, RDO RJE BE CON DANG,

@3A *, ,RDO RJE THO BA RNAMS SO, ,DE RNAMS LA GO RIMS BZHIN DU
RDO RJE GTUM MO DANG, RDO RJE KI LI K'I LA DANG, RDO RJE BE CON
DANG, RDO RJE THO BA RNAMS KYI SKUR GRUB PO, ,KHRO BO RDO RJE
GTUM PO SMUG NAG BZHIN KHRO GNYER CAN, G-YAS PA KHRO BO RDO RJE
RTZE LNGA PA PHYAR TE THOGS PA'O, ,

LHA THAMS CAD G-YON BSTAN NAS 'GYING BA'O, ,RDO RJE KI LI K'I LA
YA MDOG LJANG NAG KHRO GNYER CAN, G-YAS NA RDO RJE RTZE GCIG PA,
RDO RJE BE CON MTHING NAG KHRO GNYER CAN, SMAR SER PO CAN, G-YAS
NA BE CON GYI RTZE MO RDO RJES MTSAN PA, RDO RJE THO BA MDOG NAG
PO SHIN TU KHRO BA MCHE BA

GTZIGS PA, G-YAS NA RDO RJE THO BA THOGS PA'O, ,DE NAS MCHOD YON
LAG TU THOGS TE, DAD PA DANG NI DAM TSIG GIS, ,TSUR GSHEGS TSUR
GSHEGS KHRO RGYAL RNAMS, ,BDAG LA MCHOD YON PA ZHES NAS KYANG,
,BDAG LA BYIN GYIS BRLAB TU GSOL, ,AOm A'A HA RA A'A HA RA

SARBA BIDYA DHA RA SV'A H'A ZHES PAS MCHOD YON GYIS SPYAN DRANGS
LA RANG LA BSTIMS LA, PHYAG RGYA GSUM GYIS RGYAS GDAB STE, GONG
MA'I SNGAGS LNGA BRJOD CING LAG PA GNYIS THAL MO KHONG STONG DU
SBYAR LA SRIN LAG GNYIS NANG DU BKUG LA PHAN TSUN BSNOL BA'I RTZE
MO MDZUB MO'I DRUNG DU CUNG ZAD BYUNG

BAR BYAS LA, GUNG MO GSHIBS PA'I PHYI ROL NAS MDZUB MO GNYIS BKUG
STE, BAR NAS GANG TZAM GYIS MA REG PAR BYAS LA, MTHE BONG GNYIS
GSHIBS PA NI RDO RJE RNAM 'JOMS KYI'O, ,G-YON PA NI SDIGS MDZUB
SNYING GAR BZHAG PA, G-YAS PA SOR MO GSUM BSGRENG LA MTHE CHUNG
GI SEN

MO MTHEB MOS MNAN PA'O, ,LAG PA GNYIS KHU TSUR NANG DU BCINGS LA,
CUNG ZAD BSNOL BA'I TSUL DU BCUG STE, MTHE BONG GNYIS GYEN DU
GSHIBS LA BSGRENG NGO, ,LAG PA THAL MO PHYAG 'TSAL BA'I THAL MO
SBYAR BA LAS, MTHE BONG GNYIS BSGRENG STE TSIGS PA BKUG NAS SRIN

LAG GI DRUNG DU GZUGS SO, ,LAG PA GNYIS KHU TSUR BCANGS TE MTHE
BONG GNYIS BSGRENGS, MTHE'U CHUNG GNYIS NANG DU GZHUG GO, ,PHYAG
RGYA CHEN PO RNAMS GONG MA BZHIN BSGOMS PAS RGYAS GDAB, DE NAS
MCHOD PA DANG BSTOD PA BYA, DE NAS BHR'Um LAS RIN PO CHE'I BUM PA
LA NANG

@3B 'O MA CAN GYI RGYA MTSO LAS PADMA 'KHRUNGS PAR BSAMS LA
PADMA'I STENG DU ZLA BA, DE'I STENG DU SNGAGS LNGAS LHA LNGA
BSKYED LA YE SHES KYI LHA RNAMS MCHOD YON GYIS SPYAN DRANGS LA
BSTIM, PHYAG RGYA GSUM GYIS RGYAS BTAB NAS MCHOD BSTOD BYAS LA,
BUM PA'I STENG DU BZHAG

LA; DE LA GZUNGS THAG BTAGS LA, RANG DANG LHA'I THUGS KAR SNGAR
GYI SNGAGS LNGA PO GANG ZLOS PA GSAL BAR DMIGS LA, PHRENG BA
SNYIM PAR BCUG LA GZUNGS THAG NAS BZUNG LA, AOm BADZRA AA
TZTSINDHA YE SV'A H'A ZHES BRJOD LA PHRENG BA LAG PA G-YAS PAS
BZUNG LA SO SO'I SNGAGS

BZLAS PAS YI GE PHRENG BA GZUNGS THAG LA 'KHRIL NAS YE SHES SEMS
DPA' MNYES SHING BUM PAR YE SHES KYI CHU RGYUN GYIS KHENGS PAR
BSAM, THUN REL GLAL DANG SBRID PA GSANG SBUBS LA SOGS PA SPANGS
LA MA YENGS PAR 'DZAB TU DBUL LO, ,GLAL LA SOGS BYUNG NA KHRUS
SOGS BYAS LA BZLAS PA BSKYAR,

YANG NA KUN LA THUN MONG DU YANG SNYING THUN RE LA BRGYA RTZA
BRGYAD DAM JI LTAR NUS PA DBUL, DE NAS MCHOD BSTOD BYAS LA, PHYI
ROL DU DPUNG BZANGS LAS 'BYUNG BA BZHIN GTOR MA BTANG LA, LUS
NGAG GI KUN SPYOD BYA, THUN GNYIS PHAN CHOD LA RANG KHRUS SOGS
BYAS LA MCHOD BSTOD BZLAS PA BYA'O,,

THUN THA MA LA MCHOD BSTOD GTOR MA BTANG BA'I RJES LA BZOD PAR
GSOL LA, SLAR YANG BDAG LA NGES PAR NI, ,RJES SU BZUNG BAR MDZAD
NAS KYANG, ,MGON PO RIG DANG SNGAGS BCAS PAS, ,CI BDE BAR NI
GSHEGS SU GSOL, ,ZHES THABS KYI YE SHES PA GSHEGS SU GSOL, ,

KHRO BO BZHI PO RANG LA BSDU, RANG BDUD RTZI 'KHYIL PAR BSGYUR LA
NYAL, YANG THO RANGS KHRUS DANG 'THOR 'THUNG NYE REG DANG LAS KYI
RDO RJE CHO GA NAS BZUNG LA THAMS CAD SNGAR BZHIN BYAS LA, ME
LONG GI NGOS LTAR MNYAM PA LA RNAM LNGA DANG DRIL ZHIM POS BYUGS
LAS GZUNG BYA'O, ,DE NAS KHRUS DANG

'THOR 'THUNG NYE REG BYAS LA, SA GZUNG NYI MA NAS BRTZAMS TE,
,SLOB MA DKYIL 'KHOR 'JUG GI BAR, ,SLOB DPON RTOGS PAR 'JUG PAR
BYA, ,DRI DANG BCAS PA'I ZAS BZA' ZHING, ,ZHES GSUNGS PAS, SMYUNG
BA LA GNAS PA'AM, YANG DKAR GSUM LA DRIS BSGOS PA NYUNG ZAD

@4A *, ,CAM BZA'O, ,DKYIL 'KHOR GYI DBUS SAM NUB PHYOGS SU KU
SHA'I STAN LA 'DUG STE, LHA DRUG GI SGO NAS RANG LHA LNGAR BSKYED
CING YE SHES BCUG NAS RGYA GSUM GYIS BTAB PA LA, SHAR PHYOGS NAS
SLOB MA'AM YON GYI BDAG POS KHRUS LA SOGS PA BYAS NAS

GOS GTZANG ZHING GSAR PA GON LA ME TOG GI PHRENG BA DRI ZHIM POS
BSGOS PA LAG TU THOGS LA TZOG PUR 'DUG STE, MDO SDE DAM PA MNYAM
PAR BYA, ,MDO SDE 'DI YI GZI BRJID KYIS, ,SROG CHAGS 'BYUNG PO
THAMS CAD KYI, ,MI BZAD PA YI NAD RNAMS KYANG, ,DE DAG THAMS CAD
ZHI BAR

BLTA; ,TSE DANG BSOD NAMS 'PHEL BAR 'GYUR, ,SDIG PA KUN LAS RNAM
PAR THAR, ,DE BAS RDO RJE RIGS MCHOG GIS, ,RNAM 'JOMS DKYIL 'KHOR
BSHAD DU GSOL, ,ZHES DANG BA'I DAD PA DANG LDAN PAS LAN GSUM GSOL
BA GDAB PO, ,DE NAS SNGAGS 'CHANG 'GRENG STE,

RANG GI LHA'I 'KHOR LO NAM MKHA' LA BTEG LA, RANG BDUD RTZI
'KHYIL PAR BSGYUR LA, MIG LA H'U% BKOD LA NYI ZLA 'BAR BAR BYA
ZHING, RKANG PA GNYIS SU H'U% LAS SNA TSOGS RDO RJE KHA GYES PAR
BSAMS LA, SE GOL GYI SGRA BRDABS SHING KHRO BO'I LTA BAS PHYOGS
MTSAMS THAMS CAD LTA ZHING

RDO RJE LAN GSUM DU GSOR LA, AE MA SANGS RGYAS THAMS CAD KYI,
,THUGS RJE CAN GYI THABS CHEN DE, ,ZHI YANG SEMS CAN GDUL DON DU,
,DRI MA MED PA'I KHRO BOR GYUR, ,BCOM LDAN 'DAS BDUD RTZI 'KHYIL
BA DE LA PHYAG 'TSAL LO, ,BDUD RTZI 'KHYIL PA'I SNGAGS RING BRJOD
DO, ,

DE NAS SENG LDENG GI PHUR BU STONG BDUD RTZI 'KHYIL PA'I RNAM PA
LA SMAD ZUR GSUM PAR 'DUG PA LA, NA MA RATNA TRA Y'A YA NAS, KRO
DHA KRO DHA KI LI K'I L'A YA SV'A H'A ZHES BYA BA'I BAR LAN NYI
SHU RTZA GCIG GAM BRGYA RTZA BRGYAD DAM MA NUS NA LAN GSUM BTAB
LA, DBUS DANG MTSAMS BZHIR GDAB,

COD PAN DANG TZANDAN DMAR POS THIG LE GSUM DANG GU GUL DANG,
YUNGS KAR DANG, DRI SNGON DU 'GRO BA'I MCHOD PA LNGA DANG, DBU'I
GTZUG TOR RNAMS RDZOGS PAR BYA'O, ,DE NAS BRTAN MA LHAG GNAS BYA
STE, G-YAS PA'I SRIN LAG GI HAm GIS BKUG LA, DRI SNGON DU SONG
BA'I RNAM

@4B LNGAS MCHOD LA, SPOS THOGS LA, SKYOB PA SANGS RGYAS LA SOGS
KYIS, ,MKHYEN PA GSOL BA LAN GSUM BYA, ,DE NAS LHA LNGA'I SA
DANG, PHYOGS SKYONG GI GNAS SU DRI'I THIG LE DANG ME TOG GI TSOM
BU BYAS LA LHA LNGA NAM MKHA' NAS PHAB LA BZHUGS SU GSOL, PHYOGS
SKYONG

RNAMS YID TZAM MAM, YANG NA, RI RGYAL GNYA' SHING 'DZIN GYI TSUL
LTO NAS, ,PHYOGS SKYONG 'JIG RTEN SKYONG BA BZHUGS SO 'TSAL,
,BSTAN PA RGYAS PA'I SLAD DU SPYAN 'DREN NA, ,LOG 'DREN GZHOM
PA'I SLAD DU 'DIR GSHEGS SHIG ,AE HYE HI DA SHA LO KA SA PA RI
B'A RA SA MA YA STVAm

ZHES BRJOD DO, ,DE NAS MCHOD PA THAMS CAD KYIS MCHOD CING BSTOD
PA KUN GYIS KYANG BSTOD LA, BUM PA GTZANG MA 'DIR BCA' ZHING BUM
PA LA MCHOD LA, BRGYA RTZA BRGYAD DAM NYI SHU RTZA GCIG TU SNGA
MA BZHIN DU BZLAS SO, ,YON BDAG DANG SLOB MA YANG KHRUS LA SOGS
PA BYED DU BCUG

LA; GSUM LA SKYABS 'GRO SBYIN, GTOR MA BTANG LA BUS MO G-YAS PA
BTZUGS LA, DRIL BU GSIL ZHING RDO RJE DANG SPOS THOGS LA, ,RDO
RJE RNAM 'JOMS BCOM LDAN 'DAS, ,RIG SNGAGS RGYAL LA PHYAG 'TSAL
BSTOD, ,RIG RGYAL KHRO BO'I TSOGS RNAMS DANG, ,GANG YANG GSANG

SNGAGS LHA RNAMS DANG, ,'JIG RTEN SKYONG BA MTHU CHEN RNAMS, ,MA
LUS BDAG LA DGONGS SU GSOL, ,RDO RJE RNAM 'JOMS DKYIL 'KHOR NI,
,'GRO BA'I SDUG BSNGAL BSAL BA'I PHYIR, ,KHYED RNAMS LA YANG
MCHOD PA'I PHYIR, ,YO BYAD CI 'BYOR PAS 'DRI NA, ,KHYOD KYIS

GNANG BA MDZAD PA DANG, ,LAS KYI DNGOS GRUB STZAL DU GSOL, ,ZHES
LAN GSUM BRJOD, NYI MA 'CHAR KA SNGAGS 'CHANG G-YOG DANG BCAS PA
THIG JI LTA BA BZHIN DU BSGRUBS LA, YE SHES KYI THIG DANG LAS KYI
THIG DANG, KUN LA SLOB DPON KHA NUB TU LTA BA LHAG MA'O, ,SENG
LDENG

GE PHUR BUS DBUS SU BTAB LA, SRAD BU BRTOD PAS BSKOR PHYOGS SU,
RNAM 'JOMS KYI GNAS CHA CHEN GCIG LA BSKOR, MU KHYUD CHA BRAN
LNGA PA BSKOR, DE NAS LHA SNAM LA THUGS PA LA 'KHOR LO'I MU KHYUD
CHA BRAN GNYIS BSKOR, DE NAS PHYI ROL RDO RJE RA BA DANG ME RI
RTA BABS KYI PHYI

@5A *, ,ROL DU CHA BRAN GNYIS GNYIS LA BSKOR, DE NAS 'GRUS THIG
BTAB LA 'KHOR LO RTZIBS BZHI'I THIG BTAB, PHYOGS BZHIR GRI GUG RE
BYA, DE NAS TSON BSGRUBS LA, PHYOGS TSON LA SHAR DKAR, LHO SER,
NUB DMAR, BYANG LJANG, DBUS MTHING,

'KHOR LO BZHI DANG GRI GUG SNGO SKYA, PADMA R'A GA DANG POR SNGO,
,DE'I PHYI ROL LJANG, DE'I PHYI ROL DMAR, DE'I PHYI ROL SER, KUN
GYI PHYI ROL DKAR PO, DE NAS 'KHOR LO'I DBUS DANG 'DAB MA RNAMS
LA ZLA BA'I DKYIL 'KHOR RE RE BRIS LA, DBUS SU RDO RJE RGYA GRAM
LJANG SNGON LA

NGOS GCIG MED PA BRI, BYANG SHAR GYI RTZIBS LA RDO RJE RTZE LNGA
PA SMUG NAG ,SHAR LHO'I RTZIBS LA RDO RJE RTZE GCIG PA LJANG NAG
,LHO NUB KYI RTZIBS LA BE CON MTHING NAG ,NUB BYANG GI RTZIBS LA
THO BA NAG PO BRI, 'KHOR LO'I MYU KHYUD DKAR PO LA, GRU CHAD
LJANG GU LA BUM PA BRI, LHA'I SNAM

BUR PHYOGS SKYONG DGOD, ,DE YANG GSANG BA'I SPYI RGYUD LAS,
,BRGYA BYIN GYI NI RDO RJER GSUNGS, ,ME LHA'I PHYAG MTSAN ME THAB
YIN, ,GSHIN RJE YI NI BE CON TE, ,BDEN BRAL GYI NI RAL GRI STE,
,CHU BDAG GI NI ZHAGS PAR BYA, ,RLUNG LHA'I PHYAG MTSAN RGYAL
MTSAN YIN, ,KU BE RA

YING BYUG SNGON NO, ,DBANG PHYUG GI NI TRI SH'U LA, ,SA YI LHA MO
BUM PA'O, ,NYI ZLA'I PHYAG MTSAN DE NYID DO, ,DE RNAMS GDAN BYAS
PA'I STENG DU DGOD PAR BYA'O, ,DE NAS SGO BZHIR NUB KYI SGOR DPAL
BE'U DANG 'KHOR LO, BYANG GI SGOR GDUGS DANG RGYAL MTSAN, SHAR
GYI SGOR

PADMA DANG BUM PA, LHO'I SGOR DUNG DANG NYA BRI, DE NAS RTA BABS
LA SOGS RDZOGS PAR RO, ,DE NAS DKYIL 'KHOR GYI GNAS PA'I RNAM
LNGA DANG DRI ZHIM POS NYE BAR BYUGS LA, BLA RE DANG, RGYAL MTSAN
DANG, BA DAN DANG, LHA BA LHUB KYIS DKYIL 'KHOR GYI GNAS BRGYAN
CING, ME TOG SIL MA

GTOR ZHING MCHOD PA'I YAN LAG THAMS CAD BSHAMS LA DRA PHUR BRES
LA, DE NAS SNGAGS 'CHANG BDAG NYID KHRUS LA SOGS PA THAMS CAD LA,
NUB SGOR RTZA KU SHA'I STAN LA 'DUG LA, LAS KYI RDO RJE'I CHO GA
DANG GSANG GDUB DANG GDU BU'I CHO GA RNAMS BYAS LA MAndAL BLANG
LA MTSAN MA

@5B DANG STA GON GYI LHA BSRES LA, ME TOG SNGON PO'I PHRENG BA
THOGS LA RDO RJE DRIL BU DKROL ZHING, AOm BADZRA DZVA L'A NA L'A
YA SV'A H'A ZHES BRJOD CING LAN GSUM GSUM BSKOR BA BYAS LA, ME
TOG RDO RJE RNAM 'JOMS KYI DBU LA PHUL, SLAR RANG GI MGO LA
BCINGS LA, NUB SGOR 'GRENG LA KHRO BO'I BSTOD

PA BTANG LA, BGEGS LA LA ZHIG SNGON GYI DE BZHIN GSHEGS PA'I
DKYIL 'KHOR LA, DNGOS GRUB KYI BAR CHAD RTZOM PA, RIG PA'I RGYAL
BO DRAG PO'I RDO RJE RAB TU 'BAR BA 'DIS MGO BO TSAL PA BDUN DU
'GAS SO ZHES BRJOD CING, AA MO GHA BADZRA, AOm HYE HI BADZRA ZHES
PA NAS BADZRA R'A GA DZVA L'A YA

SV'A H'A'I BAR DU LAN CIG BRJOD PAS MTSAMS BCAD, DE NAS SNGAGS
'CHANG NUB SGOR KU SHA'I GDAN NYID LA BSDAD LA, DRIL BU GSIL
ZHING SBOS SNOD THOGS LA, YE SHES BSKAL BA ME LTAR 'BAR BA'I 'OD,
,MA RIG 'DOD PA'I BDUD KHAMS THAMS CAD BSREGS, ,ZHE SDANG GSHIN

RJE'I 'JIG RTEN THAMS CAD 'JOMS, ,LOG 'DREN SRIN PO MA LUS GDUL
BA YIN, ,DPA' BO DPA' MTSAN STAG LPAGS RLON PA GSOL, ,RIG PA'I
RGYAL PO KHRO BO BZHUGS SO 'CHAL, ,LOG 'DREN 'JOMS PA'I SLAD DU
SPYAN 'DREN GYIS, ,'GRO BA'I DON PHYIR MCHOD KYIS GSHEGS SU

GSOL; ,BADZRA BI D'A RA MA H'A KRO DHA SA PA RI B'A RA SA MA YA
STVAm ZHES BRJOD, DE NAS MCHOD YON PHUL LA, DAM TSIG LA YE SHES
GZHUG PA NI MA TISTHI RA BADZRA, SHRU TISTHI RA BADZRA, PRA
TISTHI RA BADZRA, MA H'A BADZRA, AA PRA TI HA TA BADZRA ZHES PAS
BZHUGS SU GSOL, DE NAS DAM TSIG CHEN PO DE'I PHYAG

RGYA BSTAN TE, LAG PA G-YAS PA'I MTHE BONG MTHE'U CHUNG MNAN LA
LHAG MA RDO RJE RTZE GSUM PA'I TSUL DU BSGRENG BA'O, ,AOm SHAm KA
RE MA H'A SA MA YE SV'A H'A ZHES BRJOD PA NI DAM TSIG CHEN PO'I
SNGAGS DANG PHYAG RGYA'O, ,DE NAS PHYAG RGYA GSUM GYIS GDAB, DE
NAS BUM PA SNGAR BZHIN BZLAS LA GZHUG

GO; ,DAM TSIG GSO STE LAG PA GNYIS RGYAB TU THAL MO SBYAR BA'I
TSUL DU BYAS LA MTHE BONG DANG MTHE'U CHUNG GNYIS SO SOR 'KHYUD
LA LTE BA'I THAD KAR BZHAG LA, AOm BADZROD BHA BA YA SV'A H'A
ZHES BRJOD PA RDO RJE RIGS KYI DAM TSIG BSKANG ZHING GSO BA'O,
,SKU KHRUS GSOL, MCHOD YON PHUL,

@6A *, ,DRI SNGON DU 'GRO BAS RNAM LNGA DBUL, 'DOD YON DANG RIN
PO CHE SNA BDUN DANG, 'PHRA MCHOD DBUL, DE NAS BSTOD DE, CHOS
NYID STONG PA GNYIS MED DANG NYID LAS, ,'JIG RTEN SPYOD PA'I TSUL
YANG MI SPONG STE, ,THABS LA MKHAS PA'I 'JIGS BYED SKUR STON PA,

KHRO CHEN 'BAR BA'I TSOGS LA PHYAG 'TSAL BSTOD, ,YE SHES ZHI BA'I
NGANG LAS MA G-YOS KYANG, ,SKU YI CHA LUGS ZA BYED RNGAM STABS
CAN, ,GSUNG GI NGA RO 'BRUG STONG LDIR BA'I SGRA, ,MA LUS DBANG
DU SDUD LA PHYAG 'TSAL BSTOD, ,LHA YI YE SHES ROL PAS RAB STON
CING, BSDIGS PA'I

MTSON CHA MANG PO PHYAG NA BSNAMS, ,NYON MONGS DUG CHEN SNA TSOGS
'JOMS MDZAD PA, ,DUG SBRUL RGYAN GYIS BRGYAN LA PHYAG 'TSAL
BSTOD, ,H'U% GTUM CHEN 'BAR BA BSKAL PA'I ME LTAR 'BAR, ,KHRO
GNYER GLOG STONG 'OD ZER 'GYUR BA BZHIN, ,RNGAM PA'I NGA RO 'BRUG
STONG

BZHIN DU SGROGS, ,KHRO RGYAL BGEGS TSOGS 'DUL LA PHYAG 'TSAL
BSTOD, ,BSKAL PA ME LTAR 'BAR BA'I KLONG DKYIL NAS, ,DPA' BO'I
STONG STABS BRKYANG BSKUM TSUL DU BZHUGS, ,NYI ZLA 'BAR BA'I
SPYAN GYI SDANG MIG GIS, ,BGEGS DPUNG SREG PAR MDZAD LA PHYAG

'TSAL BSTOD, ,DE NAS DPUNG BZANGS NAS 'BYUNG BA BZHIN, SHAR
PHYOGS RDO RJE CAN GYI LHA CHOGS BCAS, ,ZHES BYA BA LA SOGS PA
DANG, DBANG PO RDO RJE 'CHANG BA'I LHA, ZHES PA LA SOGS KYIS
PHYOGS SKYONG LA GTOR MA DANG BSTOD PA BYA, 'BYUNG PO GANG DAG RI
RAB STENG GNAS

LA SOGS KYIS 'BYUNG PO'I GTOR MA BTANG, DE NAS GANG ZAG DE KHRUS
DANG 'THOR 'THUNG DANG NYE REG BYED DU BCUG LA GOS GTZANG MA GON
DU BCUG ,DKYIL 'KHOR DANG SNGAGS 'CHANG GNYIS LA PHYAG BYED DU
BCUG LA, LAG TU ME TOG GI PHRENG BA DANG BCAS PAS, RIG SNGAGS
'CHANG

CHEN DGONGS SU GSOL, ,BDAG NI SDUG BSNGAL LAS THAR PHYIR, ,RDO
RJE 'DZIN DE 'KHOR BCAS LA, ,BDAG NI GUS PAS SKYABS SU MCHI,
,ZHES LAN GSUM DU BRJOD DO, ,DE NAS SNGAGS 'CHANG GIS DKYIL 'KHOR
GYI LHA LA BSTOD PAR BYA STE, JI LTAR SNGON TSE BDE GSHEGS PHO
BRANG DU, ,

@6B GDUG PA 'DUL PHYIR RDO RJE CAN GYIS NI, ,RJES MTHUN PHRIN LAS
KHYAD PAR GANG BSGO BA, ,DAM BCAS PHRIN LAS DE NI GRUB PAR MDZOD,
,DE SLAD BGEGS DANG LOG 'DREN TSAR BCAD LTAR, ,'GRO BA NYAM THAG
'DI NI GZUNG BA'I PHYIR, ,SDUG BSNGAL NGES BSAL BDE MCHOG LA
SBYAR BA'I,,

KHRO RGYAL KHYED KYIS DENG 'DIR BYIN BRLABS GSOL, ,DE NAS 'GRO BA
DE RTZVA KU SHA'I STENG DU BZHAG LA, GDUG PA'I SNGAGS KYIS BGEGS
BSKRAD DE, NA MO RATNA TRA Y'A YA NAS H'U% PHAt KYI BAR DU BRJOD,
DE NAS LAS BUM GYIS BKRU ZHING, SDIG PA THAMS CAD BYANG BYAS NAS,
,ZHES PA NAS, SDIG

PA KUN LAS RNAM PAR THAR, ,ZHES BA'I BAR DU KHRUS KYI PHAN YON
BRJOD CING BKRU'O, ,DE NAS KHRUS SA'I STEGS BU KHRU GSUM PA LA
KHRU DO STONG PAR DBANG SU BZHAG LA KHRU PHYED LHA SNAM LA PHYOGS
SKYONG RNAMS BKOD LA, KHRU GANG LA RTA BABS MED PA'I SGO BZHI
BRIS TE, DBUS SU RTZVA

KU SHA BTING BAR 'GRO BA DER BZHAG PA'AM, KHRUS SA'I STEGS BU MA
'BYOR NA, DKYIL 'KHOR GYI LHA LNGA BUM PAR YID KYIS SPYAN DRANGS
LA, RMA BYA'I SGRO LA SOGS PA MTSAN MA LNGA POS PHYIS LA, DER
RTZVA KU SHA'AM RAS DKAR PO BTING LA, 'GRO BA DER BZHAG LA BUM PA
RNAMS THOGS TE,

GANG LA SER SNA RNAMS CHAGS PA'I, ,RNAM 'JOMS DRI MED MDZAD PA
YI, ,THUGS ZHI GNOD PA MI MNGA' DES, ,KHYOD LA BDE LEGS MDZAD PAR
'GYUR, ,'DREN PA GANG ZHIG 'GRO BA RNAMS, ,THAR PA'I LAM DU SDUD
MDZAD CING, ,CHOS RNAMS THAMS CAD STON PA DES, ,KHYOD LA BDE

LEGS BYED PAR 'GYUR, ,STON PA 'GRO BA RNAMS KYI RTEN, ,SEMS CAN
KUN GYI DON GYI PHYIR, ,GANG GIS BDE BA MNGA' MDZAD DES, ,KHYED
LA BDE LEGS BYED PAR 'GYUR, ,SKYOB PA GANG GIS BYAMS PA YI,
,THUGS KYIS 'GRO BA 'DI DAG KUN, KHA GCIG BZHIN DU RTAG BSKYANGS
DES, ,

KHYED LA BDE LEGS MDZAD PAR 'GYUR, ,GANG GIS 'KHOR BAR 'KHOR BA
YI, ,SEMS CAN KUN GYI RTEN GYUR CING, ,GLING DANG DPUNG GNYEN
GYUR PA DES, ,KHYED LA BDE LEGS BYED PAR 'GYUR, ,STON PA 'GRO BA
RNAMS KYI RTEN, ,BRGYA BYIN BCAS PA'I LHA RNAMS DANG, ,'BYUNG PO
KUN GYI

@7A *, ,BDE LEGS NI, ,KHYED LA RTAG TU BYIN GYUR CIG ,SANGS RGYAS
BSOD NAMS MTHU DAG DANG, ,LHA RNAMS KUN GYIS BSAMS PA YIS, ,KHYED
KYI 'DONG 'DOD GANG YIN PA, ,DON DE DE RING 'GRUB GYUR CIG ,KHYED
CAG LAM 'GRO BA DE LEGS SHOG ,PHYIR 'ONG DAG

KYANG BDE LEGS SHOG ,NYIN MO BDE LEGS MTSAN BDE LEGS, ,NYI MA'I
GUNG LA BDE LEGS SHOG ,CES BRJOD LA, NA MO RATNA TRA Y'A YA NAS
NA MA:TZAndA BADZRA P'A nA YE, MA H'A YAKshA SE N'A BA TA YE, AOm
BADZRA DZVA L'A NA L'A YA SH'ANTIm KU RU SV'A H'A ZHES KHRO BO
BZHI'I SNGAGS DANG 'BRU SPEL LA BKRU,

SDIG PA DANG NAD DANG GDON LA SOGS PA DAG BAR BSAMS LA, SHAR SGO
NAS BTON LA GSUM LA SKYABS SU 'GRO BA BYIN LA SNYING GAR RDO RJE
RNAM 'JOMS KYI PHYAG MTSAN BSKYED CING BCUG LA BZHAG ,DE NAS SLOB
MA RDO RJE'I RVA LA 'DZIN DU BCUG LA, YA GCIG NAS SLOB DPON GYIS
BZUNG LA,

'GRO BA 'DI LA DA YIS BSRUNGS ZIN GYIS, ,DA NI 'DI LA SUS KYANG
GNOD MA BYED, ,GAL TE 'DI LA GNOD BA BYAS GYUR NA, ,MGO BO TSAL
BA BRGYAR NI 'GAS PAR 'GYUR, ,ZHES BRJOD LA SRUNG BA'I 'KHOR
LO'AM SRUNG SKUD GDAGS, NYI MA GZA' LAS GROL BA BZHIN DU CHE GE
MO 'DI

YANG NAD DANG GDON LA SOGS PA LAS GROL BAR GYUR CIG ,RGYAL BAR
GYUR CIG ,MANG DU BRJOD CING ROL MO MANG DU YANG RDUNG DU GZHUG
GO, ,DE NAS RAS DKAR PO GTZANG MA'I STENG DU BKRA SHIS KYI RDZAS
RNAMS BZHAG STE, YUNGS KAR DANG, D'UR BA DANG, BIL BA DANG, GI
WANG DANG, LI KHRI

DANG; ZHO DANG, ME LONG DANG, DUNG G-YAS SU 'KHYIL BA DANG BRGYAD
BYIN TE, YUNGS KAR RDO RJE'I RIGS TE THAMS CAD DU, ,BGEGS RNAMS
MA LUS 'JOMS PAR BYED PA'O, ,MTHU STOBS YON TAN PHUN SUM TSOGS
'GYUR BAR, ,BKRA SHIS DES KYANG THAMS CAD ZHI BAR SHOG ,D'UR

BAS TSE NI 'PHEL BAR BYED PA STE, RDO RJE SEMS DPA'I TSE NI RAB
GRUB NAS, ,NYON MONGS SKYE SHI RGYUN CHAD GYUR PA YI, ,BKRA SHIS
DES KYANG TSE NI 'PHEL BAR SHOG ,BIL BAS RGYU RKYEN 'BRAS BUR
GYUR PA'I CHOS, ,'JIG RTEN PA LAS 'DAS PA'I SPYOD PA KUN, ,BYANG
CHUB SNYING PO MCHOG TU

@7B GYUR PA YI, ,BKRA SHIS DES KYANG MCHOG TU GRUB GYUR CIG ,GI
WANG DUG GSUM 'JOMS PA'I NAD KYI SMAN, ,CHOS KYI CHOS NYID RAB TU
RTOGS NAS NI, ,NYON MONGS ZUG RDU MED PAR GYUR PA YI, ,BKRA SHIS
DES KYANG SDUG BSNGAL BRAL GYUR CIG ,LI KHRI DMAR PO DBANG GI
RANG

BZHIN TE, ,CHOS RNAMS MA LUS DBANG DU BSDUS NAS KYANG, ,CHOS KYI
RGYAL SRID RAB BRTAN GYUR PA STE, ,BKRA SHIS DAS KYANG KHYOD SRID
BRTAN GYUR CIG ,ZHO NI KUN GYI SNYING POR GYUR PAS NA, ,SNYING PO
RNAM DAG YE SHES RNAM RTOGS NAS, ,YON TAN CHOS KYI DBYINGS SU
GYUR PA YI, ,

BKRA SHIS DES KYANG DUG GSUM ZHI BAR SHOG ,ME LONG YE SHES CHEN
PO'I RGYA MTSO YIS, ,YE SHES RGYA MTSO MCHOG TU BDAG GYUR TE,
,RNAM DAG CHOS LA THOGS MED LONGS SPYOD PA'I, ,BKRA SHIS DES
KYANG DENG KHYOD DGA' GYUR CIG ,DUNG NI CHOS KYI SGRA RNAMS
SGROGS PA'I TSUL, ,

YE SHES RGYA MTSO NYID DU BDAG GYUR TE, ,CHOS RNAMS MA LUS YONGS
SU STON PA YI, ,BKRA SHIS DES KYANG TSIG LA DBANG THOB SHOG ,CES
BLANGS LA SLOB MA LA SBYIN NO, ,DE MA 'BYOR NA DKAR GSUM TZAM MAM
'BRAS CHAN LA BKRA SHIS BRJOD LA SBYIN, ,SLOB MAS KYANG 'BYOR
TSAD KYIS

MCHOD SBYIN BYA, ,DE NAS SLAR BUM PA'I LHA DANG DKYIL 'KHOR DANG
BUM PA'I LHA LA GANG YANG BDAG BLO GTI MUG LA SOGS KYIS BSHAGS,
AOm KHYED KYIS SEMS CAN DON KUN MDZAD, ,LA SOGS KYIS YE SHES PA
GSHEGS SU GSOL LA, DAM TSIG PA RNAMS RANG LA BSDUS LA

RANG BDUD RTZI 'KHYIL PAR BYA'O, ,DE NAS CHOS THAMS CAD NI GDOD
MA NAS DAG PA'O, ,RANG BZHIN GYIS ZHI BA'O ZHES BRJOD CING RDUL
TSON PHYAGS LA BUM PA DANG, DMAN PA RNAMS CHU BO'AM GNAS MTHON
POR BSKYAL LO, ,DAM PA RNAMS KYI GZHUNG BZUNG NAS, ,SNA TSOGS
RGYUD LA

RAB BRTAN TE, ,RDO RJE RNAM PAR 'JOMS PA YI, ,DKYIL 'KHOR CHO GA
LDAN PA YI, ,KHRUS KYI CHO GA BRTZAMS PA LAS, ,DRI MED DGE BA
GANG THOB DES, ,'GRO KUN SDUG BSNGAL ZHI NAS KYANG, ,LAM MCHOG
RNAMS LA ZHUGS GYUR CIG ,RIGS SNGAGS 'CHANG GI SLOB DPON RATNA
SH'I

@8A *, ,LAS MDZAD PA'I RDO RJE RNAM PAR 'JOMS PA'I KHRUS KYI CHO
GA GZHAN LA PHAN PAR BYED PA ZHES BYA BA RDZOGS SO,, ,,RGYA GAR
GYI MKHAN PO BADZRA BO DHI DANG, LO TZ'A BA TSUL DGE RIN CHEN
GYIS BSGYUR BA'O,,