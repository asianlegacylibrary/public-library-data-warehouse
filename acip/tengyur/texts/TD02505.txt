@205B *, ,RGYA GAR SKAD DU, SAm KshIPATA MAndALA SA'U TRAm N'A
MA, BOD SKAD DU, DKYIL 'KHOR GYI THIG GDAB PA MDOR BSDUS PA, DPAL

RDO RJE SEMS DPA' LA PHYAG 'TSAL LO, ,DAG CING RANG BZHIN DRI MED
PA, ,BDE BA CHE LA PHYAG 'TSAL NAS, ,RGYUD RNAMS KUN GYI SPYI YI
NI, ,DKYIL 'KHOR THIG GDAB BSHAD PAR BYA, ,SA GZHI CHA SNYOMS YID
'ONG BA, ,RGYAR NI DKYIL 'KHOR NYIS 'GYUR LA, ,

@206A *, ,DRI ZHIM CHU YIS LEGS BTAB CING, ,SNGAGS KYIS DAG BYAS
RAB MDZES PAR, ,PHYOGS MTSAMS MNYAM PAR SHES BYAS NAS, ,THIG SKUD
DKYIL 'KHOR NYIS 'GYUR LA, ,SHIN TU SAR ZHING GSHER BA YIS,
,MKHAS PAS DKYIL 'KHOR THIG GDAB PO, ,SLONG

DPON SHAR BLTA SLOB MA NI, ,NUB TU BLTAS TE RAB BRKYANG LA, ,RDO
RJE KHU TSUR SAR BZHAG PAS, ,TSANGS PA'I THIG NI RAB TU GDAB,
,THIG DE DKYIL 'KHOR RGYANG DAG GI ,CHA BZHIR RNAM PAR BGO BAR
BYA, ,MTHA' GNYIS DAG NI DOR NAS SU, ,DBUS MA GNYIS KYI

TSAD DU BYA, ,DBUS SU MNYAM PA'I SHANG BZHAG STE, ,BYANG DANG LHO
NI SA RIS BYA, ,DE'I 'OG NUB TU BLTAS NAS NI, ,DE BZHIN LHO DANG
NUB TU BYA, ,BYA ROG RJES GNYIS MTSAMS SU NI, ,TSANGS THIG GNYIS
PA GDAB BYA ZHING, ,TSANGS THIG PHYED KYI TSAD KYIS NI, ,ZUR
BZHI DAG NI

RAB TU GZHAL, ,BYA ROG RJES BZHIN BYAS NAS NI, ,DE 'OG ZUR BZHI'I
THIG GDAB PO, ,BYANG DANG LHO DANG HAR NUB TU, ,BLTAS NAS DBANG
PO CHU BDAG DANG, ,NOR BDAG GSHIN RJE'I PHYOGS SU NI, ,THIG BZHI
BTAB PAS NGOS BZHI YIN, ,SHIN TU MNYAM PAR GZHAL BYAS

NAS; ,BYIN ZA SRIN PO'I PHYOGS GNAS LA, ,MTSAMS KYI THIG GNYIS
GDAB PA YIS, ,DKYIL 'KHOR GYI NI THIG BZHIR 'GYUR, ,DE 'OG SNGAGS
PA BLO LDAN PAS, ,NGOS BZHI'I CHA NI BYED BYA STE, ,RE RE 'ANG
CHE CHEN BCU DRUG TU, ,SO SOR RNAM PAR DBYE BAR BYA, ,DE NAS RAB

MNYAM YID 'ONG LA, ,SO SO'I CHA NI DBYE BAR BYA, ,DANG PO DANG NI
GNYIS PA DANG, ,DE BZHIN DU NI GSUM PA STE, ,DE GSUM CHA NI BZHI
BZHIR BYA, ,LNGA PA DRUG BDUN BRGYAD PA YANG, ,DE BZHIN LEGS PAR
'OG BYA ZHING, ,BRGYAD PA GZHAN YANG NI BZHIN PA'O, ,PHYOGS BZHIR

MNYAM PAR BGOS NAS NI, ,PHYI NAS THIG NI GDAB PAR BYA, 'DI LA
PHRENG RE'AM RE'U MIG NI, ,LNGA BCU RTZA BRGYAD DAG TU 'GYUR,
,TSANGS BA'I THIG GIS NGOS GNYIS LAS, ,GSUM PA DE BZHIN LNGA PA
DANG, ,BCU BZHI PA DANG BCU BDUN PA, ,DE BZHIN NYI SHU PA DAG
KYANG, ,CHA

@206B LNGAR PHYOGS BZHIR BGOS NAS NI, ,SGO KHYUD LOGS DANG NGOS
DANG NI, ,'GRAM DANG YA PHUBS BZANG 'GYUR BA, ,'DI NI THIG GDAB
RIM PA STE, ,RGYUD KYI RGYAL PO MA LUS LAS, ,MDOR BSDUS NAS NI
BSTAN PA YIN, ,BLO LDAN SGO NAS BRTZAMS NAS NI, MNYAM ZHING GSAL
BAR DBYE

BYA STE; ,SGO NI 'KHOR LO'I BRGYAD CHA RU, ,YA PHYOGS BCAS PA
DBUS SU DBYE, ,SGO KHYUD PHYI ROL KHYAMS BYA STE, ,ZHENG DU CHA
CHUNG GNYIS KYI TSAD, ,JI SRID SGO KHYUD GNYIS KYI BAR, ,KHYAMS
KYI CHAR NI RNAM PAR BRKYANG, ,'BRAM RGYAB RIN CHEN PHA GU STE,
,CHA CHUNG GCIG GI TSAD

DU BYA, ,LOGS KYI PHYI ROL RGYAR CHA GNYIS, ,DRA BA DRA PHYED
TSAD DU BYA, ,LOGS LAS RGYAB KYI CHA GZHAN NI, ,CHA YIS BSTOD PA
KA BA STE, ,CHA LNGAR KHYAMS RGYAB THIG GNAS SHING, ,RTA BABS KYI
NI NANG DU BYA, ,RTA BABS YAN PHYOGS DAG LAS NI, ,CHA GCIG DOR
BA'I CHA CHEN TSAD, ,

CHUR NI CHA CHEN BZHI PA STE, ,SKAS LA SOGS PA JI BZHIN 'GYUR,
,RTA BABS CHA GCIG PADMA'I GNAS, ,CHOS KYI 'KHOR LO CHA GNYIS PA,
,CHU DANG ZHING MNYAM GDUGS KYI TSAD, ,CHA GCIG PA LA YU BA
PHYED, ,'KHOR LO'I NGOS GNYIS THAD KAR NI, ,RI 'DABS

GNYIS NI MNYAM GNAS PA, ,RTA BABS LA BRTEN 'KHOR LOR PHYOGS,
,SHIN TU 'DZAR MIN BRGYAD RING MIN, ,RDO RKE RIN CHEN YU BA CAN,
,DE TSAD RI DAGS KYI RGYAB TU, ,CHA CHUNG GCIG DOR THIG LA BRTEN,
,RDO RJE RIN CHEN YU BA PHYED, ,BA DAN DRIL BUR LDAN PA YIS,
,MDZES

BRTA BABS YIN PAR 'DOD, ,DOS NANG SO SO'I MTSAMS SU YANG, ,LHA
RNAMS KYI NI SNAM BUR 'GYUR, ,CHA CHEN GYI NI TSAD BYA BA, ,GSUM
DANG LNGA DANG GCIG TU 'DOD, ,'DI NI RGYUD RNAMS THAMS CAD KYI,
,THIG DBYE BA NI LEGS PA YIN, ,'DI NANG DBYIBS NI

GANG GANG YIN, ,RGYUD KYI DBYE BAS RNAM PHYE BA, ,DE KUN GSAL BAR
SHES BYA ZHING, ,LHAG CHAD MED PA NYID DU BYA, ,DE NYID BSDUS PA
ZHES BYA BA, ,RTZA BA'I RGYUD KYI BSHAD BYA STE, ,LHA YI SNAM
BU'I THIG LA NI, ,'DAB 'BYOR 'KHOR LA RAB TU MDZES, ,JI LTAR
RGYUD KYI

@207A *, ,RJES MTHUN PAR, ,DKYIL 'KHOR LNGA DANG LDAN ZHING GSAL,
,SNGA MA'I THIG GI BYA BA LA, ,THIG NI LEGS PAR GDAB PAR BYA, ,DE
NYID DKYIL 'KHOR LNGA YI NI, ,SBYOR BAS YANG DAG BGO BYA ZHING,
,LHA YI SNAM ME BU'I THIG LA NI, ,SBYAR TE DANG POR BGO BAR BYA,,

DE YI 'OG SKOR GNYIS PA YANG, ,CHA BRAN NANG NAS BSKOR BAR BYA,
,BSKOR BA GNYIS KYI BAR DAG NI, ,CHA CHUNG NYIS SHU GNYIS SU
NGES, ,DER NI DKYIL 'KHOR LNGA PO YI, ,GNAS KYI RNAM PAR SHES BYA
STE, ,TSANGS PA'I THIG LAS NGOS GNYIS KYI, ,CHA BRAN GSUM GSUM
BSKOR BAR BYA, ,

DE'I NANG CHA CHUNG PHYED KYI NI, ,TSAD KYIS SLAR YANG BSKOR BYA
ZHING, ,DE GNYIS BAR DU CHA CHEN PO, ,BZHI CHA DANG BCAS DBUS
DKYIL 'KHOR, ,LNGA PO PADMA ZLA BA YIS, ,LTE BA'I PHYOGS BZHIR
BRGYAN PA STE, ,SANGS RGYAS DKYIL 'KHOR NYID YIN PHYIR, ,'KHOR
LO'I PHRENG BA YANG DAG

LDAN; ,DE MTSUNGS SHAR GYI PHYOGS LA NI, ,CHA CHUNG PHYED DANG
BCAS DOR BAS, ,TSANGS PA'I THIG LAS DE BZHIN BSKOR, ,NANG DU CHA
CHUNG PHYED LAS BSKOR, ,DE BZHIN PHYOGS BZHI'I GNAS RNAMS SU, ,MI
BSKYOD LA SOGS DKYIL 'KHOR NI, ,RDO RJE RIN CHEN CHU SKYES DANG,
,SNA

TSOGS RDO RJE'I PHRENG BAS BRGYAN, ,RDO RJE BAS RAB MDZES PA'I,
,DKYIL 'KHOR LNGA RNAMS BYA'O ZHES, ,SLOB DPON LA 'CHAD PAS NA,
,DE PHYIR DE YI GZHUNG MCHOG YIN, ,JI LTAR BDAG PO DE BZHIN DU,
,PADMA ZLA BAS BRGYAN PAR BYA, ,RE'U MIG LNGA YI BAR GANG YIN, ,

DE NI CHA CHUNG GCIG PHYED BCAS, ,RE'U MIG MTHA' RU KA BA YI,
,RTZE MOR RDO RJE'I 'DUS PA STE, ,DKYIL 'KHOR BRGYAD DU CHA CHUNG
PHYED, ,DOR BAR RDO RJE'I PHRENG BA BYA, ,MTSAMS SU RANG RANG
GNAS TSAD KYI, ,PADMA ZLA BAS BRGYAN PAR BYA, ,DER NI SGEG MO
SOGS BZHI DGOS, ,DE NYID

BSDUS PA'I DBUS DKYIL 'KHOR, ,BDUG SOGS PHYI YI LHA MO BZHI,
,PHYI YI MTSAMS SU BRI BYA ZHING, ,BSKAL BZANG SEMS DPA' RNAMS
KYANG DGOD, ,SGO RNAMS SU NI SGO SRUNG BRI, ,PHYI ROL RDO RJE
PHRENG GSAL BA, ,CHA CHEN GYI NI PHYED KYI TSAD, ,'BAR BA'I
PHRENG BA YANG DE'I

@207B TSAD, ,PHYI ROL SHING LA SOGS PAS BRGYAN, ,NANG DU DE YI
PHYED PHYED DU, ,CHA RNAMS BGOS TE THIG GDAB CING, ,PHO BRANG RIM
PA SNA TSOGS PAR, ,RANG GI BLOS NI RNAM PAR BRTAG ,RIN CHEN BZANG
PO DPA' BO RDO RJE LA, ,DAD CING GUS PAS MANG DU GSOL BAS NA,
,BRTZE PHYIR THIG GI

CHOG GSAL DBYE BYAS, ,NYES GYUR DAM PAS BDAG LA BZOD PAR MDZOD,
,'DI BYAS BSOD NAMS DAM PA NI, ,BYANG CHUB TSOGS GYUR GANG THOB
DES, ,'JIG RTEN MA LUS 'DI DAG NI, ,RANG NYID DKYIL 'KHOR BDAG
GYUR CIG ,DKYIL 'KHOR GYI THIG GI CHO GA MDOR BSDUS

PA SLOB DPON SHRADDHA KA RA BAR MAS MDZAD PA RDZOGS SO,, ,,RGYA
GAR GYI MKHAN PO PRA TA KA RA BAR MA DANG ZHU CHEN GYI LO TZ'A BA
RIN CHEN BZANG POS SKAD GSAR CHAD KYIS ZHUS TE GTAN LA PHAB PA'O,
, 