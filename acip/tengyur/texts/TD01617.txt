@148B *, ,DPAL GDAN BZHI PA'I CHU'I SBYIN SREG BZHUGS,
#, ,BCOM LDAN 'DAS YE SHES MKHA' 'GRO MA LA PHYAG 'TSAL LO, ,

CHU YI SBYIN SREG RIM PA ZHIG ,'GRO BA SEMS CAN DON DU NI, ,CUNG
ZHIG BSTAN PAR BYA BA YANG, ,KHYAD PAR BSGRUB PA'I DON DU BSHAD,
,CHU YIS SBYIN SREG JI LTAR 'GYUR, ,SGRUB PA PO NI THE TSOM
SKYES, ,MED KYANG SDIG SREG SDIG PA SBYONG, ,CHU YANG DE BZHIN
'DRA BAS NA, ,DES NA SBYIN SREG

@149A *, ,CES BYA'O, ,SA GZHI LA SOGS MTSAN LDAN PAR, ,SHIN TU
YANGS SHING GRU BZHI LA, ,KUN DU DRIS BYUG MAndALA STENG, ,BLA RE
LA SOGS RGYAN RNAMS BRE, ,DBUS SU CHU YI SNOD SOGS LA, ,DRI NI
DKAR POS BYUGS NAS NI, ,BUM PA SKYON BRAL YON TAN LDAN, ,

DBYIBS NI GRU BZHI'AM ZLUM PO LA, ,THAB KHUNG LTA BU'I DBYIBS CAN
DE, ,BCU BZHI KHA TSAD SUM GNYIS ZABS, ,CHU DANG 'O MA BSRES PA
YI, ,DRI ZHIM CHU YIS DGANG BAR BYA, ,KHA NI SHING LO SAR PAS
BRGYAN, ,YANG NA BUM PA BRGYAD SOGS KYIS, ,GZHUNG GI DON DU 'DOD
PAR

SHES; ,'DIR NI BLO DMAN DON SGRUB CIG ,BDAG NYID YE SHES MKHA'
'GRO RU, ,SKAD CIG GCIG GIS BSKYED NAS KYANG, ,MCHOD PA LA SOGS
BYA BA'O, ,DE NAS STONG PA'I NGANG LAS KYANG, ,CHO GA GSUM MAM
SKAD CIG MAS, ,YE SHES MKHA' 'GRO ZHAL GSUM NI, ,BZHAD

DANG KHRO BA SGEG DANG BCAS, ,PHYAG GNYIS RDO RJE DBYUG PAS
MTSAN, ,SEMS DPA'I SKYIL KRUNG RGYAN GYIS KLUBS, ,KHA DOG DKAR
PO'I NA BZA' GSOL, ,BYIN RLABS LA SOGS RDZOGS BYAS LA, ,CHU SKYON
LA SOGS MED PA YIS, ,LAG GNYIS THAL MO SBYAR NAS SU, ,PADMA'I
TSUL

DU CUNG ZAD DBYE, ,AOm KA MA LA BE HA SV'A H'A, PADMA'I SNGAGS
DANG PHYAG RGYA'O, ,ZLA BA'I DKYIL 'KHOR RGYAS PA YI, ,PADMA CHU
YI NANG BKOD LA, ,GDUGS DKAR PO YIS G-YOGS PA YI, ,SA BON DBUS SU
BSGOM PAR BYA, ,RANG GI DBUS LAS BYUNG BA YI, ,SA BON LAS NI
GZUGS

SU BSKYED, ,SKU MDOG LA SOGS GONG DANG MTHUN, ,SNGAGS DANG PHYAG
RGYAS SPYAN DRANGS BSTIM, ,LAG GNYIS PHAN TSUN KHU TSUR BCINGS,
,MDZUB MO GNYIS NI BRKYANG NAS SU, ,MDZUB MO GNYIS NI MDUD PAR
BYA, ,DAM TSIG PHYAG RGYAR RAB TU GRAGS, ,AOm SA MA YA TIshthA
H'Um PHAt,

DAM TSIG SNGAGS DANG PHYAG RGYA'O, ,ME TOG BDUG SPOS DRI LA SOGS,
,MKHAS PA YIS NI MCHOD PAR BYA, ,RDO RJE KHU TSUR GNYIS BCINGS
LA, ,G-YON PA SNYING GAR GZHAG NAS SU, ,G-YAS PA STENG NAS DBUB
PAR BYA, ,RTZA BA'I PHYAG RGYAR RAB TU GRAGS, ,AOm DZUm H'Um SV'A
H'A, RTZA BA'I

@149B SNGAGS DANG PHYAG RGYA'O, ,KUNDA LA SOGS RTZA MDOG DKAR,
RTZE MOR D'UR BA BTZUGS NAS SU, ,LHA MO'I DBU STENG RDO RJE YI,
,COD PAN LA NI GTOR BAR BYA, ,GSANG SNGAGS LAN RE BZLAS NAS SU,
,LAN RE SKYOR BAS DBUL BAR BYA, ,LAN GRANGS KHRI YI LAS KYIS NI,,

THAMS CAD REG CING TSE 'PHEL 'GYUR, ,KA RA B'I RA'I ME TOG DMAR,
,D'UR BA DANG NI LDAN PA YI, ,LAS NI KHRI PHRAG BYAS PA NI,
,KHYIM RNAMS ZHI BAR RAB TU GRAGS, ,N'A GA PUsHPA'I YAM SHING NI,
,'O MAR SPANGS TE DBUL BAR BYA, ,LAS 'DI KHRI PHRAG BYAS PA YIS,
,GRONG

NI ZHI BAR BYED PAR 'GYUR, ,PADMA YI NI YAM SHING RNAMS, ,KHRI
PHRAG DU NI BZLAS NAS SU, ,LAS RNAMS KUN LA SBYAR BYAS NA, ,YUL
PHYOGS ZHI BAR BYED PAR 'GYUR, ,BRI YANG KU DANG BIL BA DANG, ,DE
BZHIN AUTPALA KU MA DA, ,RGYAL PO LAS LA SOGS SBYAR NA, ,PHA ROL
KUN 'KHOR

'JOMS PAR 'GYUR, ,SNGAGS PAS RTAG TU SKYOR CHU GTOR, ,BRGYA RTZA
BRGYAD DU GTOR BYAS PAS, ,BYE BRAG TU NI RGYAS PAR 'GYUR, ,BCOM
LDAN YE SHES MKHA' 'GRO MA, ,SEMS DPA'I SKYIL KRUNG PHYAG GNYIS
LDAN, ,RGYAN RNAMS KUN GYIS RNAM PAR KLUBS, ,PHYAG GNYIS RDO RJE

DBYUG TO BSNAMS, ,KHA DOG DKAR PO SHIN TU MDZES, ,BZHAD CING KHRO
LA SGEG DANG BCAS, ,SHIN TU MDZES PA'I NA BZA' GSOL, ,YE SHES
MKHA' 'GRO PHYAG 'TSAL LO, ,PHRIN LAS BCOL PAR BYAS NAS NI, ,YI
GE BRGYA PAS BSHAGS PA BYA, ,BADZRA MU:YIS GSHEGS

SU GSOL, ,SNYING GAR SBYOR BA'I MAN NGAG NI, ,MCHOD RDZAS LA TE,
DER 'DUS PA'I BLA MA LA SOGS PHUL BAS SU, ,LHA RNAMS MNYES PAR
GYUR NAS NI, ,SKU GSUNG THUGS KYI 'OD ZER GYIS, ,BDAG DANG SLOB
MA GNYIS KA YI, ,LUS NGAG YID GSUM SGRIB PA SPYOD, ,ME DANG 'DRA
BAR CHU YIS KYANG, ,

SDIG PA 'DAG PAR KHO NAR GSUNGS, ,BDAG GIS 'DI BYAS DGE BA YIS,
,SEMS CAN MA LUS THAMS CAD KYI, ,SDUG BSNGAL MA LUS BYANG NAS
KYANG, ,THAMS CAD BYANG CHUB THOB PAR SHOG ,SLOB DPON BHA BA'I
MAN NGAG RDZOGS SO,, ,,LO TZ'A BA TSUL KHRIMS GZHON

@150A *, ,NUS BSGYUR CING GTAN LA PHAB PA'O,, 