@259B #, ,RGYA GAR SKAD
DU, MA DHYA MA KA RA TNA PRA D'I PAm N'A ME, BOD SKAD DU, DBU MA
RIN PO CHE'I SGRON MA ZHES BYA BA, THAMS CAD MKHYEN PA LA PHYAG
'TSAL LO, ,YON TAN DPAG MED GZHIR GYUR CING, ,NYES PA'I DRI MA
BSAL GYUR

PA; ,DKON MCHOG GSUM LA PHYAG BYAS NAS, ,BDEN PA GNYIS NI BRI BAR
BYA, ,'DIR SDUG BSNGAL GYI CHU BOS RAB TU G-YENGS PAR GYUR CING,
NYON MONGS PA DANG, RNAM PAR RTOG PA'I DPA' KLONG DU 'KHRUGS PAR
GYUR PA'I 'GRO BA LNGA'I SKYE BO RNAMS BSGRAL BA'I DON DU LTA BA
RAB RIB MA LUS PAR SEL

BAR BYED PA'I RIN PO CHE'I SGRON MA BSHAD PAR BYA'O, ,'DIR 'PHAGS
PA CHOS KYI DBYINGS KYI RANG BZHIN DBYER MED PAR BSTAN PA'I MDO
LAS, 'JAM DPAL CHOS KYI DBYINGS TSAD MAR BYAS NA KUN RDZOB KYANG
MED, DON DAM PA YANG MED DO ZHES GSUNGS TE, 'ON KYANG RE ZHIG MI
SHES PA'I LING TOG GIS

BLO GROS KYI MIG BKAB PA, BDAG TU 'DZIN PA CHEN PO SNYING LA
ZHUGS PA, THOG MA MED PA NAS DNGOS PO LA MNGON PAR ZHEN PA, TSU
ROL MTHONG BA'I RMONGS PA RNAMS KYI NGOR BYAS NAS BDEN PA GNYIS
RNAM PAR DBYE BAR BYA'O, ,'DI LTAR RJES SU DPAG PA'I TSAD MA GTZO
BOR BYED PA'I RTOG GE BAS NI DE KHO NA

NYID DANG, SANGS RGYAS KYI SKU DANG YE SHES SHIN TU LKOG TU GYUR
PA DAG BRTAGS SHING DPYAD PAS SHES PAR MI 'GYUR TE, PHYI ROL PA'I
SHES PA YIN PA'I PHYIR RO, ,NYI MA DMUS LONG YUL MIN ZHING, ,MTHO
RIS SDIG CAN YUL MA YIN, ,DE NYID DANG NI BSGRUB BYA STE, ,RTOG
GE PA LA YUL MA YIN,

@260A *, ,NOR BU RIN CHEN BRTAG PA LA, ,LONG BA TSAD MA YIN NAM
CI, ,DE LA DANG POR KUN RDZOB KYI BDEN PA RNAM PAR GZHAG PA NI,
SKRA SHAD BAL GYI 'KHOR LO DANG, ,ZLA GNYIS CHU YI ZLA BA DANG,
,DRI ZA'I GRONG KHYER RMI LAM DANG, ,SGYU MA SMIG RGYU SBRUL PA
DANG, ,BRAG CA ME LONG GZUGS BRNYAN

DANG; ,GRIB MA CHU BUR DBANG PO'I GZHU, ,GLOG LA SOGS PA'I DNGOS
PO NI, ,SNANG BA TZAM GYIS KUN RDZOB YIN, ,CHU SHING GI NI PHUNG
PO BZHIN, ,MA BRTAGS NYAMS DGA'I MTSAN NYID CAN, ,RGYU LAS SKYES
DANG DON BYED NUS, ,TSU ROL MTHONG BA'I KUN RDZOB YIN, ,THOG MA
MED PA NAS MA RIG PA'I

GNYID LOG PA'I RMI LAM GYI GNAS SKABS LTA BU'I TSU ROL MTHONG
BA'I SHES PA DANG, SHES BYA 'DI NI SKRA SHAD 'DZINGS PA LTA BUR
BRDZUN PA YIN NO, ,'DI LTAR BRDZUN PA NI YANG DAG PA MA YIN NA
'DI LA NI, SNGON GYI SLOB DPON DAG GIS YANG DAG PA'I KUN RDZOB TU
BSHAD PA NI, 'DI LTAR BDAG

CAG DBU MA PA'I GZHUNG GIS PHYI DANG NANG GI CHOS THAMS CAD KUN
RDZOB NYID DU YANG BRDZUN PA DANG, BCOS MA DANG, SGYU MA LTA BU
DANG, RMI LAM LTA BUR 'DOD DE, SLOB DPON 'PHAGS PA KLU SGRUB NYID
KYI ZHAL SNGA NAS, DBANG PO RNAMS KYIS GANG DMIGS DE, ,GAL TE
YANG DAG YONG GYUR NA, ,BYIS PAS

YANG DAG RIG PAR 'GYUR, ,YANG DAG SHES PA CI ZHIG DGOS, ,ZHES
GSUNGS PAS, PHYI ROL GYI DNGOS PO RIL GYIS BRDZUN PA NYID DU
BSHAD DO, ,NANG GI CHOS RNAMS JI LTA BU ZHE NA, BCOM LDAN 'DAS
KYIS JI SKAD DU, ,MIG DANG RNA BA SNA YANG TSAD MA MIN, ,LCE DANG
LUS DANG YID KYANG TSAD MA MIN, ,

GAL TE DBANG PO 'DI DAG TSAD YIN NA, ,'PHAGS PA'I LAM DE SU LA
DGOS MI 'GYUR, ,ZHES GSUNGS SO, ,SLOB DPON 'PHAGS PA KLU SGRUB
NYID KYI ZHAL SNGA NAS KYANG, DBANG PO RNAMS NI BEMS PO DANG,
,LUNG DU MA BSTAN NYID DANG NI, ,TSAD MA NYID KYANG MA YIN DANG,
,LOG PAR YONGS SHES KHYOD

KYIS GSUNGS, ,ZHES SO, ,DE BAS NA YUL DANG DBANG PO RDZAS MED PAS
SHES PA YANG RDZAS MED DE, YUL DANG DBANG PO RDZAS MED PA LA GNAS
PA'I SHES PA YANG RDZAS SU GRUB PA MED DE, GZHI RDZAS MED PA
DANG, SEMS DANG SEMS LAS BYUNG BA DAG KYANG MANG PO 'DUS PAS
RDZAS SU GRUB PA MED DE, BRTAGS PA

@260B TZAM GYI RGYU RKYEN LAS, ,BRTAGS PA TZAM GYI 'BRAS BU
'BYUNG, ,BRDZUN PA RDZAS MED 'BRAS BU DE, ,GAL TE 'BYUNG BAR MI
RIGS NA, ,CHU ZLA LA SOGS SU YIS BSKYED, ,JI SRID BRDZUN PA'I
RGYU RKYEN YOD, ,DE SRID SGYU MA'I SKYE 'JIG GNAS, ,SLOB DPON GYI
NI ZHAL SNGA NAS, ,'DI NA 'GA' YANG SKYE

BA MED, ,'GAG PAR GYUR PA CUNG ZAD MED, ,SKYE BA DANG NI 'GAG PA
DAG ,BRTAGS PA'I RKYEN RNAMS KHO NA'O, ,ZHES GSUNGS SO, ,SLOB
DPON ZLA BA GRAGS PA'I ZHAL SNGA NAS, THOG MTHA' MED PA'I SRID PA
RU, ,MA RIG GNYID KYIS LOG PA YI, ,'GRO LA GANG GANG SNANG DE
NYID, ,BRDZUN

DE RMI LAM LTA BUR 'DOD, ,CES GSUNGS SO, ,DE BAS PHYI NANG GI
DNGOS PO NI BRDZUN PAR GRUB PA YIN NO, ,DON DAM PA'I BDEN PA JI
LTA BU ZHE NA, 'DI YANG SLOB DPON GYI ZHAL SNGA NAS, DBU MA RTZA
BA LAS, GANG GIS RTEN CING 'BREL PAR 'BYUNG, ,'GAG PA MED PA SKYE
MED PA, ,RTAG PA

MED PA CHAD MED PA, ,THA DAD DON MIN DON GCIG MIN, ,'ONG BA MED
PA 'GRO MED PA, ,SPROS PA NYER ZHI ZHI STON PA, ,RDZOGS PA'I
SANGS RGYAS SMRA RNAMS KYI, ,DAM PA DE LA PHYAG 'TSAL LO, ,ZHES
GSUNGS PA 'DI YIN NO, ,DA NI BDEN PA GNYIS KYI DON BSHAD PAR BYA
STE, BCOM LDAN 'DAS

KYI ZHAL NAS KUN RDZOB CES BYA BA NI MI BRTAN PA DANG, G-YO BA'O,
,DE'I BDEN PA NI CHU ZLA LTA BU'O, ,DON DAM PA'I BDEN PA ZHES BYA
BA NI STONG PA NYID BCO BRGYAD DO ZHES GSUNGS SO, ,DE'I DGONGS PA
'DI YIN TE, KUN RDZOB CES BYA BA NI GZUGS LA SOGS PA JI LTAR
SNANG BA'I DNGOS PO'O, ,DE NYID

BDEN PA STE TSU ROL MTHONG BA'I NGO LA TSAD MA YIN PA'I PHYIR
DANG, 'JIG RTEN GYI THA SNYAD PHYIN CI MA LOG PA'O, ,DON ZHES BYA
BA NI BRTAG PAR BYA BA DANG, GO BAR BYA BA'O, ,DAM PA NI MCHOG GO
, ,YANG NA DON YANG YIN LA, DAM PA YANG YIN PAS DON DAM PA'O,
,YANG NA DAM PA'I DON TE YE SHES DAM PA'I

DON YIN PAS NA DAM PA'I DON TO, ,BDEN PA NI MI SLU BA'O, ,SEMS
CAN DANG PO'I LAS CAN RNAMS, ,DAM PA'I DON LA 'JUG PA LA, ,THABS
'DI RDZOGS PA'I SANGS RGYAS KYIS, ,SKAS KYI RIM PA LTA BUR
GSUNGS, ,KUN RDZOB BDEN PA MI SHES PAR, ,DON DAM BDEN PA SHES MI
'GYUR, ,KUN

@261A *, ,RDZOB BDEN PA SHES GYUR NAS, ,DON DAM BDEN LA 'JUG PAR
BYA, ,KUN RDZOB BDEN PA JI LTA BU, ,CHOS RNAMS KUN ZHES BYA BA
GANG, ,SPYI DANG RANG GI MTSAN NYID DAG ,SHES PA KUN RDZOB BDEN
PA YIN, ,KUN RDZOB 'DI LTAR SNANG BA 'DI, ,RIGS PAS BRTAGS NA
'GA' MI

RNYED, ,MA RNYED PA NYID DON DAM YIN, ,DE PHYIR KUN RDZOB SHES
PAR BYA, ,BCOM LDAN 'DAS KYIS KYANG KUN RDZOB KYI CHOS SNGON DU
MA SONG ZHING DE MA RTOGS PAR DON DAM PA'I CHOS RTOGS PAR MI NUS
SO ZHES GSUNGS SO, ,SLOB DPON ZLA BA GRAGS PA'I ZHAL SNGA NAS,
THABS SU GYUR PA KUN RDZOB BDEN PA DANG, ,

THABS LAS BYUNG BA DON DAM BDEN PA GNYIS, ,GNYIS PO'I DBYE BA
GANG GIS MA RTOGS NA, ,DE NI LOG PAR RTOGS NAS NGAN 'GROR 'GRO,
,ZHES GSUNGS SO, ,GZHAN DU KUN RDZOB SPANGS PA YI, ,STONG NYID
LTA LA MNGON ZHEN NA, ,GSOR MI RUNG BA'I LTA CAN TE, SMAN PAS
BTANG BA'I NAD PAR

BZHIN, ,'DIR NI GZHAN DAG GIS RGAL BA, ,KHYED CAG NYID KYIS PHUNG
PO LA SOGS PA'I CHOS KHAS BLANGS NAS, YANG DE NYID 'GOG PAR BYED
PAS KHAS BLANGS PAS GNOD DO, ,DE BZHIN DU YUL SO SOR NGES PA LA
'JUG PA NYID NI DBANG PO RNAMS KYI MNGON SUM YIN PAS MTHONG BA
LAS LHAG

PA'I TSAD MA NI GZHAN MED LA, ,KHYED CAG NYID KYANG YUL RNAMS
NYAMS SU MYONG BA YIN LA, 'JIG RTEN PAS KYANG MNGON SUM DU NYAMS
SU MYONG BA YIN PAS DE DAG YOD MA BZHIN DU 'GOG PAS MNGON SUM
GYIS KYANG GNOD DO, ,DE BZHIN DU NI KHROD PA DANG, BA LANG RDZI
YAN CHAD LA GRAGS PA'I SRA BA DANG,

GSHER BA DANG, TSA BA DANG, G-YO BA LA SOGS PA'I CHOS 'JIG RTEN
LA GRAGS PA'I CHOS THAMS CAD SEL BAR BYED PAS GRAGS PAS KYANG
GNOD DO, ,GZHAN YANG KHYED CAG CHOS THAMS CAD MED PAR LTA BAS,
CHAD PAR SMRA BA YIN PAS THEG PA CHEN PO YANG MA YIN LA, SANGS
RGYAS KYI SGO NAS

YANG MA YIN NO ZHE NA, BSHAD PA BDAG CAG DBU MA PAS DON DAM PAR
NA ZHES DAM BCAS PA YOD PAS KHAS BLANGS PA'I GNOD PA MED DO,
,GZUGS LA SOGS PA'I CHOS DE DAG ,BYIS PA'I BLO DANG MTHUN MTHONG
LA, ,GANG PHYIR DE NI MI 'GOG PAS, ,DE PHYIR JI SKAD SMRAS SKYON
MED, , DON DAM

@261B PA'I SHES RAB KYI MDUN LA BRTAG BZOD PA'I DNGOS PO GCIG
KYANG GNAS PA MED PAS SKYON DE DAG MED DO, ,DA NI BYE BRAG TU LAN
GDAB PAR BYA'O, ,SHES BYA DANG SHES PA SKYE BA MED PA BSTAN PA'I
PHYIR DANG, 'DU BYED KYI TSOGS G-YO BA MED PA'I PHYIR DANG, DBANG
PO RNAMS BLUN PA NYID KYI PHYIR DANG,

GCIG GIS YUL 'DZIN PAR YANG MI NUS LA, TSOGS PA LAS BYUNG BA'I
BLO YANG KUN RDZOB YIN PA'I PHYIR GANG ZHIG GANG GIS MNGON SUM DU
GYUR PA DE KHO BO LA GNOD PAR 'GYUR YANG MNGON SUM GYI BLO'I
SPYOD YUL GYI GZUGS BSTAN DU MED PA YANG DNGOS PO MED PA YIN TE,
'DUS BYAS YIN PA'I PHYIR

BDAG GI BLO BZHIN NO, ,YANG RDZAS BRGYAD 'DUS PA DANG, DE LA
DMIGS PA'I BLO DAG NI DMAG DANG NAGS TSAL LA SOGS PA'I BLO BZHIN
DU RDZAS SU YOD PA MA YIN PAS DE LTAR MNGON SUM MED PA'I PHYIR
KHO BO CAG LA DE'I GNOD PA MED DO, ,KHO BO CAG LA GRAGS PA'I GNOD
PA YANG MED DE, DPER NA

MIG GSAL ZHING RNO BDAG NOR BU RIN PO CHE RTOG PA LA DMUS LONG
DANG, RAB RIB KYIS MIG NYAMS PAS MA RTOGS SHING SKABS MA YIN PA
BZHIN DU STONG PA NYID KYI LTA BA'I MIG SMAN BSTEN PAS YONGS SU
DAG CING DRI MA MED PA SHES RAB KYI MIG GROGS PA MED PA DANG LDAN
PA MKHAS PA DAG GIS NYAMS SU MYONG BA'I

TSUL 'DI LA MA RIG PA'I LING THOG GIS RMONGS PA DANG, DE KHO NA
NYID MTHONG BAR MI NUS PA RAB RIB CAN DANG 'DRA BA, KHAMS GSUM
GYI DNGOS PO SNA TSOGS LA YANG DAG PHA MA YIN PA'I KUN DU RTOG
LAS KUN NAS SLONG BA'I DRI MAS BLO GROS KYI MIG BTAB CING DKRUG
PA, MI MKHAS PA RNAMS KYI TSIG GIS SKABS

MED PAS GRAGS PA'I GNOD PA MED DO, ,DE BZHIN DU CHAD PAR SMRA BA
YANG BDAG CAG DBU MA PA MA YIN TE, 'DI LTAR CHAD PAR SMRA BA DE
DAG NI 'DI SKAD DU, BZANG MO LEGS PAR G-YOS LA ZO, ,SHI NAS
SPYANG KI'I RDZES DANG 'DRA, ,ZHES BYA BA LA SOGS PA 'JIG RTEN
PHA ROL LA SKUR BA 'DEBS PAR BYED DO, ,DBU

MA PA NI 'DI LTAR MI 'DOD DE, 'PHAGS PA LHA'I ZHAL NAS, 'JIG RTEN
PHA ROL THE TSOM YANG, ,MKHAS PAS SDIG PA RNAM PAR SPANG, ,GAL TE
MED NA DER ZAD MOD, ,GAL TE YOD NA CHAD LTA BRLAG ,CES GSUNGS SO,
,YANG KUN RDZOB KYI BDEN PA SNANG BA'I PHRENG BA 'DI DAG JI LTA
BA BZHIN DU KUN RDZOB KYI BDEN

@262A *, ,PA SGYU MA LTA BUR 'DOD PAS SKYON GYI DRI MA GANG GIS
KYANG BDAG CAG LA GNOD PA MED DO, ,GZHAN YANG DON DAM PA'I BDEN
PA SHES RAB CES BYA BA RNAM PAR MI RTOG PA'I YE SHES CHOS NYID
BYANG CHUB KYI SEMS RANG BYUNG GI YE SHES CHEN PO'I MDUN NA CI
YANG MED PAS CHAD PAR SMRA BA YANG MA YIN

TE; DPER NA 'DI NA 'GA' ZHIG LA 'DI SKAD DU, CI NAM MKHA' 'DI
YANGS PA'AM DOG PA ZHIG YIN NAM, CHE 'AM, CHUNG NGAM, DRI ZHIM
PA'AM, DRI MI ZHIM PA'AM, MNGAR BA'AM, SGYUR BA'AM, 'JAM PA'AM
RTZUB PA ZHIG YIN NAM, DE BZHIN DU BONG BU DANG, RNGA MO DANG,
RTA'I RA RNAMS KYI

KHA DOG DANG DBYIBS CI 'DRA BA ZHIG YIN, NYA GRO DHA DANG, AU DUM
B'A RA DANG, NAM MKHA'I ME TOG RNAMS KYI DRI NI CI LTA BU YIN,
MNGA' RGYU DANG, KU SHA DANG, ,KA SHA DANG, BHI DU LA RNAMS KYI
DRI NI CI LTA BU YIN, RUS SBAL DANG, SBRUL GYI SPU DANG, DRI ZA'I
GRONG KHYER GYI BUD MED RNAMS KYI REG PA

NI JI LTA BU YIN ZHES DRIS PA NA, KYE SKYES BU KHYOD KYIS NYAMS
SU MYONG BA DAG YOD DAM, NGAS NI 'DI DAG MTHONG BA DANG, SHES PA
DANG NYAMS SU MYONG BA CI YANG MED DO ZHES ZER BA'I SKYES BU DE
MED PAR LTA BA DANG, CHAD PAR LTA BA YIN NAM, SANGS RGYAS RNAMS
KYI CHOS 'DI KUN, ,BSAL BA MED CING

GZHAG PA MED, ,CHOS RNAMS CHOS NYID SKYE MED LA, ,CI ZHIG BSAL
ZHING CI ZHIG GZHAG ,SLOB DPON GYI ZHAL SNGA NAS KYANG, ,'DI LA
BSAL BA CI YANG MED, ,GZHAG PAR BYA BA GANG YANG MED, ,YANG DAG
NYID LA YANG DAG LTA, ,YANG DAG MTHONG BAS RNAM PAR GROL, ,ZHES
GSUNGS SO, ,DBU

MA PA NI SANGS RGYAS KYI SLOB MA'I GTZO BO YANG YIN TE, JI SKAD
DU, DE BZHIN GSHEGS PA RTAG TU SKYE MED CHOS, ,CHOS RNAMS THAMS
CAD BDE BAR GSHEGS DANG 'DRA, ,BYIS PA'I BLO CAN LOG PAR 'KHRUL
PA DAG ,'JIG RTEN DAG NA MED PA'I CHOS LA SPYOD, ,CES GSUNGS PA
DANG, THAMS

CAD STONG PA'I RANG BZHIN DON DAM NI, ,CHOS CAN MI DMIGS CHOS
NYID YOD PA MIN, ,ZHEN PA LDOG PHYIR RKYEN BSHAD MA GTOGS PAR,
,CHOS KYI NGANG LA TSIG MED BRJOD DU MED, ,CES GSUNGS PA DANG,
SNGON GYI MTHAS STONG PHYI MA'I MTHAS KYANG STONG, ,SKYE DANG
GNAS DANG 'JIG PA'I DNGOS POS

@262B STONG, ,SRID PA THAMS CAD YANG YE STONG PA STE, ,PHYOGS
GCIG STONG NYID MU STEGS CAN RNAMS KYI, ,ZHES GSUNGS PA DANG,
THAMS CAD NAM MKHA'I MTSAN NYID DE, ,NAM MKHA' LA YANG MTSAN NYID
MED, ,MTSAN NYID MTSAN GZHI NGES GROL BA, ,DMIGS MED KHYOD LA
PHYAG 'TSAL LO, ,ZHES

BYA BA LA SOGS PA MDO SDE DU MAR GSUNGS PAS DE DANG DER BLTA BAR
BYA'O, ,'DI'I DON RGYAS PAR 'OG NAS 'CHAD PAR 'GYUR RO, ,BDEN PA
GNYIS KYI SKABS RDZOGS SO,, ,,CHOS KYI DBYINGS LA MNGA' BRNYES
PA'I, ,KLU SGRUB DANG NI 'PHAGS PA'I LHA, ,STONG NYID SMRA BA'I
SENG GE'I SGRA, ,ZLA BA GRAGS

PA'I ZHABS LA 'DUD, ,RJES SU DPAG PA GTZOR BYED PA'I, ,DMUS LONG
LTA BU'I RTOG GE BA, ,RANG DANG GZHAN GYI SDE PA YI, ,LOG PAR
RTOGS PA BSAL BAR BYA, ,'DIR GANG ZAG NI GSUM STE, MA RTOGS PA
DANG, LOG PAR RTOGS PA DANG, THE TSOM ZA BA'O, ,DE LA DANG POR
LOG PAR RTOGS PA'I

'KHRUL PA'I KUN RDZOB KYI SHES RAB NI, SNGON GYI DANG SRONG RJES
'BRANGS NAS, ,JI LTAR SNANG BA'I DNGOS PO LA, ,DON BZHIN MA YIN
GZUNG BA NI, ,PHYIN CI LOG GI SHES RAB YIN, ,SER SKYA DANG, GZEGS
ZAN DANG, 'UG PA BA DANG, TZA RA KA DANG, DBANG PO DANG, GSAL BA
DANG, SDE CAN DANG,

BDEN LDAN DANG, GSER CAN DANG, PHYOGS CAN DANG, SHA KUN DANG, SA
LA DGA' BA DANG, 'BRI KHU DANG, AANG GI RA SA DANG, BU LA SKYA
DANG, BU LA HA DANG, SA LA SBA DANG, BAD RGYA YA NI DANG, KO BU
RU MA DANG, NAR YA NI DANG, LO MA CAN DANG, MA BU DANG, DZNY'A NA
PA LA KA DANG, BHAS

DANG; AA SHVAD THA DANG, BH'A SMI DANG, SHING SHUN DANG, DZE'I MI
DANG, SHED DANG, RGYUN SHES KYI BU DANG, 'JIG RTEN MIG LA SOGS
PAS BKOD PA'I GZHUNG LA 'JUG PA, 'OD SRUNGS RDZOGS BYED DANG,
PHYUGS LHAS KYI BU MO KA RI DANG, RNAM PAR SMRA BA'I BU KUN RGYAL
DANG, GCER BU BA GNYEN GYI

BU DANG; MI PHAM SKRA'I LAB CAN DANG, SGYU RTZAL SHES KYI BU RING
PHUR DANG, RANGS BYED KYI BU LHAG SPYOD DAG GIS BYAS PA'I LTA
BA'I PHRENG BA SUM BRGYA DRUG CU RTZA GSUM DANG, LTA BA DRUG CU
RTZA GNYIS DANG, 'JIG TSOGS KYI RI BO NYI SHU DANG, BYED PA'I
SKYES BU BCU GNYIS DANG, BDAG TU SMRA BA

@263A *, ,BCU GNYIS DANG, LTA BA LNGA DANG, LTA BA GSUM DANG, LTA
BA GNYIS SO, ,DE LA LTA BA LNGA'I RTZA BA NI BRGYA RTZA BCUR
'GYUR LA, DE LAS THA DAD PAR PHYE NA NI SANGS RGYAS PA DANG,
'DZIN PA MED PA DANG, 'TSO BA DANG, LO MA CAN DANG, GTZANG SBRA
CAN DANG, KHYAB 'JUG SEMS

PA DANG, DBYIG GU GSUM PA DANG, KO LPAGS DU MA BU CAN DANG, MNYAM
PAR SPYOD PA DANG, LHA MCHOG PA DANG, CHOS KYI MCHOG SBYIN PA
DANG, GDUNG BA CAN DANG, RGYAL POR SMRA BA DANG, ME YO AU DA RI
DANG, RIGS DANG, RJES SU MTHUN PA DANG, BCINGS NAS 'DUG PA DANG,
'KHOR LO

SKYONG BA DANG, RIL GNAS PA DANG, RGYAL PO'I BSOD SNYOMS CAN
DANG, GLANG PO CHE'I RGYAL MTSAN CAN DANG, KLOG CAN DANG, NANG
CAN DANG, RTA 'DUL BA DANG, KA LAN TA KA DANG, SNOD GTZANG MA CAN
DANG, SLONG MO RGYU BA DANG, YAN LAG RAL PA'I NANG DU GTUMS PA
DANG, SGRON MA LHAG PA CAN

DANG; GSER CAN DANG, GRUB PAR SMRA BA DANG, DBANG PO CHEN PO
DANG, ZHA NYE CAN DANG, BYANG PHYOGS KYI 'GRAN NA GNAS PA DANG,
LHO PHYOGS KYI 'GRAM NA GNAS PA DANG, 'UG PA DANG, DGE SBYONG PA
DANG, LUS GNOD PA BYED PA DANG, KA KAN DHA PA DANG, LHA'I GRONG
PA DANG, SA KHUD NA

GNAS PA DANG, CHOS SEMS PA DANG, ZLA BA PHYED PA DANG, NAGS NA
GNAS PA DANG, BHE'I KHANG PA DANG, TSANGS PAR SPYOD PA DANG,
GHE'U TA MA PA DANG, PHA LA GUS PA PA DANG, ZLA BA SHAR BA PA
DANG, LAG PAR ZA BA DANG, SNYING GIS 'TSO BA DANG, PHUNG PO GSUM
PA PA DANG, SHIN TU 'KHRUS BYAS PA DANG,

BAR PA DANG, 'THOR BYED PA DANG, 'KHOR BA LAS GROL BA DANG, BA
DAN DZ+HAL PA DANG, LHA MCHOD PA DANG, GZHAN LA MI 'DUD PA DANG,
GOS KYI DUM BU CAN DANG, 'UG PA'I GSHOG PA CAN DANG, LAN GSUM
CHAR 'JUG PA DANG, MKHA' LDING PA DANG, KHYIM GYI RA BA NA GNAS
PA DANG, BA LANG DANG,

RI DAGS DANG, RTA DANG, KHYI DANG, GSOL BA MI 'DEBS PA'I BRTUL
ZHUGS DANG, ME'I BRTUL ZHUGS PA DANG, ZHIB MO'I BRTUL ZHUGS PA
DANG, GZHON NU'I BRTUL ZHUGS CAN DANG, MTHONG BA'I CHOS LA MYA
NGAN 'DA' BAR SMRA BA DANG, CHU LAS SKYES PA'I PHRENG BA CAN
DANG, BZANG PO'I BTUL

@263B ZHUGS CAN DANG, RNGOD 'THAG PA PA DANG, CHOS DAG PAR LTA BA
PA DANG, SKYES NAS DAG PAR LTA BA PA DANG, LAS KYI DAG PA PA
DANG, CHU LA BYI 'DZUL BYED PA DANG, DGON PA PA DANG, SA DANG,
CHU DANG, ME DANG, RLUNG DANG, NAM MKHA' LA SEMS YOD PAR LTA BA
DANG, NAM MKHA' LA 'BYUNG

BA DANG, SHING RTA MANG PO CAN DANG, BSAM GTAN LA DGA' BA DANG,
CHOS CAN PA DANG, ZAS GRANG MO CAN DANG, PHRAG PA'I GOS CAN LA
SOGS PA SUM BRGYA DRUG CU RTZA GSUM YOD DO, ,SNGON GYI MTHA' LA
RTOG PA BCO BRGYAD DANG, PHYI MA'I MTHA' LA RTOG PA BZHI BCU RTZA
BZHIR BSHAD PA'AM, SNGON

GYI MTHA' LA RTOG PA BCU DRUG DANG, PHYI MA'I MTHA' LA RTOG PA
BZHI BCU RTZA BZHI, DA LTAR GYI MTHA' LA RTOGS PA GNYIS TE DRUG
CU RTZA GNYIS SO, ,SNGA MA LTAR BYAS NA BZHI NI SMRA BA'O, ,BZHI
NI MTHA' DANG LDAN PA DANG, MTHA' DANG MI LDAN PAR SMRA BA'O,
,BZHI NI NGAG GI G-YENG BA CAN NO, ,GNYIS NI RGYU

MID PAR SMRA BA'O, ,BZHI BCU RTZA BZHI LA BCU DRUG NI 'DU SHES
DANG LDAN PAR SMRA BA'O, ,BRGYAD NI 'DU SHES DANG MI LDAN PAR
SMRA BA'O, ,BRGYAD NI 'DU SHES YOD PA YANG MA YIN MED PA YANG MA
YIN PAR SMRA BA'O, ,LNGA NI MTHONG BA'I CHOS LA MYA NGAN LAS 'DAS
PAR SMRA BA'O, ,BDUN NI CHAD PAR SMRA BA'O, ,DE

DAG NI 'KHRUL PA YIN TE, SLOB DPON 'PHAGS PA LHA'I ZHAL SNGA NAS,
YOD LA MED PAR 'KHRUL DANG MI RTAG NYID LA 'KHRUL, ,MED LA YOD
PAR 'KHRUL DANG RTAG PA NYID DU 'KHRUL, ,'KHRUL PAS 'KHRUL PA SLU
ZHING BSLUS PAS 'KHRUL PAR GRUB, ,'KHRUL PA'I DBANG GIS YANG DAG
DON LA 'KHRUL, ,RGYU LAS

'KHRUL TE RKYEN GYI 'BRAS BU NGAN SONG GSUM DU 'KHRUL, ,ZHES
GSUNGS SO, ,BDAG DANG RDZAS DANG GTZO BO SROG ,SEMS CAN DUS DANG
SKYES BU DANG, ,GANG ZAG GTZO BO RDUL PHRAN LAS, ,TSANGS PA KHYAB
'JUG DBANG PHYUG CHE, ,DE LA BDAG CES BYA BA NI, ,GRANGS CAN
DANG, BYE BRAG GI GZHUNG LAS

RGYUN DU 'GRO BA'AM, 'BYUNG PO THAMS CAD KYIS BRTAG PAR BYA BA
YIN PA'I PHYIR BDAG CE'O, ,DE YANG RTAG PA KHYAB PA GCIG PU LAS
MED PAR YANG 'DOD PA'O, ,DE LA RDZAS NI BYE BRAG PA'I GZHUNG GIS
TSIG DON DRUG PO DAG STE, RDZAS DANG, YON TAN DANG, LAS DANG,
SPYI DANG, BYE BRAG DANG,

@264A *, ,'DU BA ZHES BYA BA KHYAD PAR DRUG GO , ,GTZO BO ZHES
BYA BA NI GRANGS CAN DAG GIS BRTAGS PA'I DE NYID NYI SHU RTZA
LNGA STE, GTZO BO DANG, CHEN PO DANG, NGAR 'DZIN PA DANG, BLO'I
DBANG PO LNGA DANG, LAS KYI DBANG PO LNGA DANG, BDAG DANG, DE
TZAM LNGA DANG, 'BYUNG BA CHEN PO LNGA DANG,

SKYES BU ZHES BYA BA DAG GO , ,SROG CES BYA BA NI GCER BU PA DAG
GIS BRTAGS PA'I TSIG GI DON DGU STE, SROG DANG, ZAG PA DANG, SDOM
PA DANG, REG PAR DGA' BA DANG, 'CHING BA DANG, LAS DANG, SDIG PA
DANG, BSOD NAMS DANG, THAR PA ZHES BYA BA DAG GO , ,SEMS CAN ZHES
BYA BA NI

RGOL BA PO'I GZHUNG GIS THAMS CAD KYI RGYUD LA YOD PA'I DNGOS PO
NI SEMS CAN ZHE'AM, 'GRO BA RNAMS SU SBYOR BA'I DON GYIS SEMS CAN
ZHE'O, ,DE LA DUS RGYUR SMRA BA DAG NI SA BON LA SOGS PA DANG, DE
DAG GI RKYEN SA DANG, CHU DANG, ME DANG, RLUNG DAG YOD DU ZIN
KYANG, MYU GU LA SOGS PA LAN

'GA' 'BYUNG BAR SNANG BA'I PHYIR DUS 'DI NYID 'JIG RTEN MA LUS
PA'I SKYE BA'I RGYU YIN NO ZHES ZER RO, ,SKYES BU RGYUR 'DOD PA
DAG KYANG SKYES BU NYID 'JIG RTEN GSUM PO MA LUS PA'I KHONGS SU
RGYU BA YIN TE, 'DI SKAD DU, BA NI BA SBA RNAMS KYI YIN, ,CHU
SHEL CHU RNAMS KYI BZHIN DANG, ,BLAG SHA YAL GA RNAMS

KYI BZHIN, ,DE NI LUS CAN KUN GYI RGYU, ,ZHES BYA BAR MNGON PAR
ZHEN TO, ,GANG ZAG CES BYA BA NI GNAS MA BU'I SDE PA'I GZHUNG
LAS, YANG DANG YANG DU 'GRO BA LEN PAS NA GANG ZAG CES SO, ,DE
YANG PHUNG PO DANG KHAMS DANG, SKYE MCHED LAS GZHAN PA'I GANG ZAG
CES BYA BA 'KHOR BA DANG THAR PA YOD PAR

SMRA BA'O, ,GTZO BO RGYUR SMRA BA DAG NI TSANGS PA LA SOGS PA
DANG, MYU GU'I MTHAR THUG PA BDE BA DANG, SDUG BSNGAL DANG, GTI
MUG GI BDAG NYID CAN 'GRO BA MTHA' DAG SKYE BA'I RGYU NI GTZO BO
ZHES BYA BA YIN PAR SEMS SO, ,DE BZHIN DU RDUL PHRA RAB RGYUR
'DOD PA DAG KYANG, RDUL PHRA RAB KYIS BRTZAMS

PA'I SA LA SOGS PA NI RDZAS SU YOD PA STE, RDUL PHRA RAB GNYIS PA
RIM GYIS MNGON PAR BSGRUBS PA'I 'BYUNG BA CHEN PO LA SOGS PA DAG
GI RGYU NI, RDUL PHRA RAB RTAG PA DAG YIN PAR SEMS SO, ,LAS RGYUR
SMRA BA DAG NI 'JIG RTEN GSUM PO MA LUS PA LAS KYI RGYU LAS BYUNG
BA STE, LAS LAS SHIN TU

@264B 'DA' BAR DKA', ,ZHES SO, ,TSANGS PA RGYUR SMRA BA DAG
KYANG, THAMS CAD TSANGS PA'I SGO NGA LAS BYUNG BAR SEMS SO,
,DBANG PHYUG RGYUR SMRA BA DAG KYANG, SKYE BA DANG, GNAS PA DANG,
'JIG PA DANG, SNOD DANG 'GRO BA DE DAG GI GNAS 'JIG RTEN SNA
TSOGS KYI RGYU DANG, LAS DGE BA DANG, MI

DGE BA DANG, MI G-YO BDAG GI RGYU NI DBANG PHYUG YIN PAR 'DOD DO,
,YANG KHA CIG KHYAB 'JUG CES PA RI DANG, SHING DANG, SA DANG, CHU
DANG, ME DANG, RLUNG LA SOGS PA THAMS CAD KYI RGYU NI KHYAB 'JUG
CES BYA BA STE, DE'I KHONGS SU GTOGS PA SKYE BA MED PA DANG, 'JIG
PA MED PA DANG, 'GRO

BA MA LUS PA'I RGYU YIN NO ZHES ZER RO, ,DE DAG LA SOGS PA LTA
BA'I PHRENG BA DPAG TU MED PA DAG YOD DE, THAMS CAD 'DIR BRJOD NA
NI, GZHUNG MANGS PAR 'GYUR RO, ,BLO GROS 'KHRUL PA DE DAG BSAL
BAR BYA BA YIN TE, DE DAG KYANG RE RE NAS BKAG PA BYAS NA NI
GZHUNG MANGS PAR 'GYUR BAS SPYIR

BKAG PA NI, BDAG LAS MI SKYE GZHAN LAS MIN, ,GNYIS LAS MI SKYE
RGYU MED MIN, ,RGYU NGAN PA LAS MI SKYE ZHING, ,KUN RDZOB NYID
DU'ANG SKYE BA MIN, ,DON DAM PAR NI GCIG LAS DU MAS DNGOS MI
SKYE, ,DU MAS GCIG GI DNGOS MI SKYED, ,GCIG LAS GCIG KYANG MI
SKYE ZHING, ,DU MA LAS KYANG DU MA

MIN, ,YOD PA NAM YANG MI SKYE STE, ,MED PA'ANG SKYE BAR RIGS MA
YIN, ,YOD DANG MED PA'ANG GNYI GA MIN, ,GNYI GA MIN PA'ANG MI
SKYE'O, ,DNGOS PO GCIG TU MI RIGS TE, ,DU MA DAG TU'ANG RIGS PA
MIN, ,GCIG DANG DU MA MA GTOGS PA'I, ,DNGOS GANG RNYED PAR GA LA
'GYUR, ,DBU MA'I

RTZA BA RTZOD PA ZLOG ,STONG NYID BDUN CU RIGS DRUG CU, ,RNAM PAR
'THAG PA LA SOGS PAS, ,DNGOS RNAMS SKYE MED SHES PAR BYA, ,KUN
RDZOB 'KHRUL PA'I SHES RAB KYI SKABS RDZOGS SO,, ,,GSUNG GI NYI
MA SHAR MOD KYI, ,'ON KYANG DMAN PA'I RIGS CAN YIN, ,BYIS PA BLO
GROS NGAN PA

DAG ,'KHOR BA'I GNAS NAS DRANG BAR MDZAD, ,DNGOS PO'I GDON GYIS
BRLAMS PA YIN, ,ZAB MO'I TSUL GYIS SKRAG PA RNAMS, ,RIM GYIS BRID
PAR BYA BA'I PHYIR, ,PHUNG PO LA SOGS CHOS RNAMS GSUNGS, ,BYIS
PA'I SKYE BO DNGOS POR ZHEN PA SHAS CHE BA ZAB CING RGYA CHE BA
THOS PA NA RNA BA 'GEBS PAR BYED

@265A *, ,PA DAG DRANG BA'I PHYIR PHUNG PO DANG, KHAMS DANG, SKYE
MCHED LA SOGS PA'I CHOS DON DAM PAR YOD DO ZHES BKA' STZAL TO,
,'DI LTAR RDUL PHRA RAB 'DUS PA'I NGO BO LAS, GZUGS DANG, DRI
DANG, RO DANG, REG PA DANG, 'BYUNG BA CHEN PO BZHI STE RDZAS
BRGYAD 'DUS PA LA

GZUGS KYI PHUNG PO DANG, DON DAM PAR GRUB PA YIN LA, DE LA DMIGS
PA CAN YUL CAN GYI BLO GROS KYANG DON DAM PAR GRUB PA YIN NO, ,DE
GRUB PAS LAM GYI CHOS THAMS CAD DANG, 'BRAS BU'I CHOS MYA NGAN
LAS 'DAS PA YANG DON DAM PAR GRUB PA YIN NO ZHES BSDUS NAS BSTAN
PA YIN NO, ,DE

DAG GI 'DOD PA PHRA MO DAG NI DE DAG NYID GZHUNG CHOS MNGON PA
BYE BRAG TU BSHAD PA CHEN PO LA SOGS PAR BLTA BAR BYA'O, ,TSUL DE
LTA BU NI BCOM LDAN 'DAS THABS MKHAS PA RMAD DU BYUNG BAS BYIS
PA'I SKYE BO DE DAG BRID PA'I PHYIR DRANG BA'I DON DU GSUNGS
PA'O, ,JI LTA ZHE NA, DON DAM PAR DE DAG RDZAS SU

MED CING DNGOS POR GRUB PA NI SKRA'I RTZE MO 'BUM DU BGOS PA'I
YANG CHA TZAM MED DE, DE CI'I PHYIR ZHE NA, DANG POR RTZOM PAR
BYED PA'I RDUL PHRA RAB GANG YIN PA DE YANG MI 'GRUB STE, DRUG
GIS CIG CAR SBYAR BA NA, ,PHRA RAB RDUL CHA DRUG TU 'GYUR, ,DRUG
PO DAG NI GO GCIG NA, ,GONG BU RDUL PHRAN TZAM DU

'GYUR, ,ZHES PA'I RIGS PAS SO, ,DE LTAR RDUL PHRA RAB MA GRUB NA
DE BSAGS PA'I RDZAS BRGYAD 'GRUB PAR GA LA 'GYUR, RDZAS BRGYAD
GRUB PA MED PAR GYUR NA DE DAG GIS BSGRUBS PA'I GZUGS KYI PHUNG
PO MA GRUB PO, ,DE BAS NA RGYANG RING PO NAS MTHONG BA'I DMAG
DANG NAGS TSAL LA SOGS PA BZHIN

NO; ,DE LA DMIGS PA'I YUL CAN GYI BLO GROS KYANG RDZAS SU MA GRUB
STE, MTSUNGS PA LNGAS MTSUNGS PA'I SEMS DANG, SEMS LAS BYUNG BA
MANG PO TSOGS PAS RDZAS SU GRUB PA MED PAR SHES PAR BYA'O, ,RDZAS
SU GRUB PA MED PAR JI LTAR SHES SHE NA, 'DIR RNAL 'BYOR PA DAG
GTING DANG, PHA ROL GYI MU

MED PA'I CHU LA SA'I STENG BZHIN DU RGYU BA DANG, NAGS MES MA
CHED PA YANG, BA MO DANG, 'KHYAG ROM LTAR BSIL BAR BYED PA DANG,
BRAG GI RTZE MO RNAM PAR 'JOMS PA'I 'THOR RLUNG YANG SOR MO'I
RTZE MOS G-YO BA MED PAR BYED PA DANG, RTZIG PA DANG RI LA MI
THOGS PAR 'GRO BA LA SOGS PA DAG JI LTAR RUNG STE,

@265B DE'I PHYIR GANG LA YANG RDZAS SU MA GRUB PAR SHES PAR
BYA'O, ,'DIR SMRAS PA, RNAL 'BYOR PA'I BSAM GTAN GYI KHYAD PAR
GYIS DE LTAR 'GYUR BAR ZAD KYI, DNGOS PO NI 'GYUR BA DANG, RDZAS
SU MED PA MA YIN NO, ,GAL TE DNGOS PO RNAMS 'BYUNG BA DANG, RDZAS
SU MED PA ZHIG YIN PAR GYUR NA, RNAL

'BYOR PA'I TING NGE 'DZIN LAS LANGS PA NA YANG, DE BZHIN DU SNANG
BAR 'GYUR BA DANG GZHAN SROG CHAGS THAMS CAD KYANG RANG RANG GI
GNAS LAS MA BSKYOD CING MA G-YOS PAS DE'I PHYIR RDZAS SU GRUB PA
KHO NA NYID YIN NO, ,DE'I PHYIR ZAD PAR GYI BSAM GTAN DE DAG RNAL
'BYOR PA 'BA' ZHIG LA

DE LTAR SNANG BAR ZAD KYI, GZHAN SU LA YANG DE LTAR MI SNANG BA'I
PHYIR DANG, DNGOS PO GZHAN DAG NAM MKHA' LA SOGS PAR MI 'GYUR
BA'I PHYIR RO, ,RNAL 'BYOR PA'I TING NGE 'DZIN DANG RDZU 'PHRUL
GYI MTHUS DE DAG TU SNANG BAR BYED PA NI MOS PA KHO NA TZAM DU
ZAD DO, ,SMRAS PA DE NI DE LTA MA YIN

TE; 'DI LTAR DE DAG RTZIG PA DANG, RI DANG, RAB LA SOGS PA DAG LA
THAL BYUNG DU MI THOGS PAR 'GRO BA DANG, CHU YANG SRA BAR BYED
CING SA LA BYA BA BZHIN DU 'GRO BA DANG, ME YANG BSIL BAR BYED
CING SEMS CAN DMYAL BA'I ME YANG ZHI BAR BYED PA DANG, RLUNG

YANG THOGS PAR BYED DE RNAM PAR 'THOR RLUNG CHEN PO YANG SOR MO'I
RTZE MOS GNON PAR BYED PA DANG, CHE BA DAG CHUNG BAR BYED, CHUNG
BA DAG CHE BAR BYED, MANG BA NYUNG BAR BYED, NYUNG BA MANG BAR
BYED DO, ,BA SPU'I NANG DU 'JIG RTEN GYI KHAMS THAMS CAD SHONG
BAR BYED, GCIG CHUNG BAR MI 'GYUR,

GCIG CHE BAR MI 'GYUR BAR BYED DO, ,KHA CIG TU GZHAN JI LTAR 'DOD
PA'I DNGOS PO 'BYUNG BAR BYED PA DANG, SKABS KHA CIG TU BDAG NYID
KHO NA LA THOGS PA MED PAR STON TE, LHUNG BZED DANG, CHOS GOS
DANG, 'TSO BA'I YO BYAD DANG BCAS PA LA SOGS PA LA THOGS PA MED
PAR 'GRO'O, ,SKABS

KHA CIG TU NI GZHAN DAG KHO NA LA STON TE, YI DAGS DAG CHU LA
SOGS PA BYIN PA LA SOGS PA LTA BU'O, ,SKABS KHA CIG TU NI RANG
GZHAN GNYI GA LA STON TE, SEMS CAN DMYAL BA'I ME 'BAR BA ZHI BAR
BYED PA LA SOGS PA LTA BU'O, ,GAL TE MOS PA TZAM KHO NAR ZAD NA
NI, DNGOS PO GZHAN DU MI 'GYUR

@266A *, ,BAS ME'I GDUNG BA YANG ZHI BAR MI 'GYUR LA, SKOM YANG
NGOMS PAR MI 'GYUR BAR RIGS NA DE LTA MA YIN NO, ,ZAD PAR LA SOGS
PA DON DAM PAR YIN PAR GYUR NA YANG SA LA SOGS PA'I NGO BO NYID
YOD PAR MA GRUB BO, ,YANG KHA CIG NA RE SA LA SOGS PA NI 'DUS PA
YIN

MOD KYI, RDZAS SU NI YOD PA KHO NA NYID YIN NO, ,'DI LTAR RDUL
PHRA RAB BSHIG KYANG DE'I BLO YOD PA YIN PAS DE NI RDZAS SU YOD
DO ZHES ZER RO, ,DE LA LAN BTAB PAS, SA LA SOGS PA RDZAS YOD MIN,
,TSOGS SHING 'DUS PA NYID YIN PHYIR, ,DPER NA DMAG DANG NAGS TSAL
BZHIN, ,BLO YANG

YOD PA MA YIN TE, ,SA LA SOGS PA YUL GYI BLO, ,DE YANG RDZAS SU
MI 'DOD DE, ,RGYU DANG BCAS PHYIR 'JIG PA'I PHYIR, ,DMAG DANG
NAGS TSAL BLO BZHIN NO, ,'DIR CHOS MNGON PA BAS PHYIR ZLOG PAR
BYED DE, GZUGS NI DON DAM PAR YOD DE 'BYUNG BA CHEN PO DAG RGYUR
BYAS NAS KHA DOG DANG DBYIBS

KYI BDAG NYID GZUGS RNAM PA NYI SHU 'BYUNG BA'I PHYIR TE, 'DI NA
GANG NGO BO NYID MED PA NI DE RGYUR BYAS NAS CI YANG MI 'BYUNG
STE, DPER NA RI BONG GI RVA BZHIN NO, ,'BYUNG BA RNAMS RGYUR BYAS
PA LAS NI KHA DOG DANG, DBYIBS KYI BDAG NYID KYI GZUGS 'BYUNG
STE, DE'I PHYIR GZUGS NI YOD PA KHO NA YIN NO ZHES

ZER RO, ,BSHAD PA, KUN RDZOB TU GZUGS KYI SKYE MCHED CES BYA BA
YANG DAG PA MA YIN PA'I KUN DU RTOG PAS BSLANG BA DE YOD PA KHO
NA YIN TE, DE LA YANG BYIS PA DAG NI SGYU MA DANG, SMIG RGYU
DANG, DRI ZA'I GRONG KHYER LA SOGS PA LA LTA BA BZHIN DU LTA BA
RNAM PAR RMONGS PA YIN LA, 'PHAGS PA

CHOS RNAMS KYI DE KHO NA NYID GZIGS PA DAG NI DE LTA BU MA YIN
TE, DNGOS PO'I NGO BO NYID JI LTAR GZIGS PA MED PA'I TSUL GYIS
GZIGS PA'I PHYIR RO, ,SLOB DPON GYI ZHAL SNGA NAS, KHYOD MTHONG
NA YANG BCINGS PAR 'GYUR, ,MA MTHONG NA YANG BCINGS PAR 'GYUR,
,KHYOD MTHONG NA YANG GROL

BAR 'GYUR, ,MA MTHONG NA YANG GROL BAR 'GYUR, ,GANG GIS KHYOD
NYID YANG DAG TU, ,MTHONG BA MED KYANG SGRUB PAR BYED, ,BSGRUBS
PAS RNAM PAR GROL BAR 'GYUR, ,DE LTA BU 'DI NGO MTSAR CHE, ZHES
GSUNGS SO, ,DE BAS NA GZUGS DON DAM PAR 'DOD PA DE LA SMRAS PA,
GANG PHYIR GZUGS

@266B DE DON DAM DU, ,YOD PA MIN PAR SHES PAR BYA, ,'DUS PHYIR
BSAGS PHYIR SGRA BZHIN DANG, ,'BYUNG BA LAS GYUR DE NYID BZHIN,
,DE LA BDAG CAG DBU MA PA'I BLO'I MDUN DU GZUGS MA GRUB PA BZHIN
DU PHUNG PO GZHAN DANG, SKYE MCHED DANG KHAMS RNAMS KYANG RDZAS
SU GRUB PA MA YIN NO, ,KUN

RDZOB TU BRTAGS PA'I DNGOS PO TZAM DU NI YOD DO, ,BCOM LDAN 'DAS
KYIS KYANG, SRID GSUM BRTAGS PA TZAM NYID DE, ,DNGOS PO'I NGO BOR
YOD PA MIN, ,BRTAGS LA DNGOS PO'I DNGOS NYID DU, ,NGAN RTOG RNAMS
NI RTOG PAR BYED, ,CES GSUNGS SO, ,YANG BCOM LDAN 'DAS KYIS 'DI
SKAD

DU; GZUGS NI DBU BA RDOS PA 'DRA, ,TSOR BA CHU YI CHU BUR 'DRA,
,'DU SHES SMIG RGYU 'DRA BA STE, ,'DU BYED RNAMS NI CHU SHING
BZHIN, ,RNAM PAR SHES PA SGYU MA LTAR, ,NYI MA'I GNYEN GYIS
GSUNGS PA YIN, ,ZHES GSUNGS SO, ,'DI'I DON RGYAS PAR SLOB DPON
ZLA BA GRAGS PA'I ZHAL SNGA

NAS MDZED [?] PA'I DBU MA PHUNG PO LNGA BA DANG, BDAG GIS BKOD PA
RTOG GE 'BAR BA LA SOGS PAR BLTA BAR BYA'O, ,DBUGS DANG MI GTZANG
KENG RUS DANG, ,ZAD PAR DRAN PA NYER GZHAG SOGS, ,BDEN BZHI LA
SOGS LAM GYI CHOS, ,THAMS CAD DRANG BA'I DON DU GSUNGS, ,'DIR
NYAN THOS DAG PHYIR

ZLOG PAR BYED DE, BDAG CAG GI GZHUNG 'DI NI DRANG BA'I DON DU MA
YIN ZHING, NGES PA'I DON DU GSUNGS TE, JI LTA ZHE NA, 'DI LTAR
'KHOR BA'I RGYA MTSO'I SDUG BSNGAL LAS SGROL BAR BYED PA DANG,
NYON MONGS PA'I SGRIB PA DANG, SHES BYA'I SGRIB PA SPONG BA'I
THABS KYI DAM PA YIN PA DANG, BSGRUB

BYA DANG 'BRAS BU SANGS RGYAS DE BDAG CAG GI LAM 'DIS THOB PAR
BYED PA'I PHYIR RO, ,'KHOR BA'I SDUG BSNGAL LAS SGROL BAR BYED PA
YANG, BCOM LDAN 'DAS KYIS JI SKAD DU, BRTZAM PAR BYA ZHING 'BYUNG
BAR BYA, ,SANGS RGYAS BSTAN LA SBYOR BAR BYA, ,'DAM BU'I KHYIM NA
GLANG CHEN BZHIN, ,'CHI

BDAG SDE NI GZHOM PAR BYA, ,GANG ZHIG CHOS 'DUL 'DI NYID LA, ,BAG
YOD GNAS PAR BYED PA NI, ,SKYE BA'I 'KHOR BA RAB SPANGS NAS,
,SDUG BSNGAL ZAD PAR BYED PAR 'GYUR, ,ZHES GSUNGS SO, ,NYON MONGS
PA'I SGRIB PA'I GNYEN PO YANG LUGS 'DI YIN TE, BDEN PA BZHI'I YE
SHES BCU

@267A *, ,DRUG GI KHAMS GSUM GYI, NYON MONGS PA MTHONG BAS SPANG
BAR BYA BA DANG, BSGOM PAS SPANG BAR BYA BA MA LUS PAR SHES RAB
KYIS SPONG BAR BYED DO, ,DE'I BAG CHAGS PHRA MO NI SPONG BAR MI
NUS TE, NYON MONGS BAG CHAGS BCAS PA NI, ,SKYOB PA GCIG PU LA MI
MNGA', ,ZHES

GSUNGS SO, ,SHES BYA'I SGRIB PA'I GNYEN PO YANG YIN TE, LTA BA'I
PHRENG BA SUM BRGYA DRUG CU RTZA GSUM LA SOGS PA DANG, 'JIG TSOGS
KYI LTA BA'I RI BO NYI SHU LA SOGS PA'I 'KHRUL 'KHOR CHEN PO DAG
DON DAM PA'I SHES RAB YE SHES KYI RDO RJES 'JOMS PA'I PHYIR DANG,
'PHAGS PA RANG SANGS

RGYAS KYIS RTEN CING 'BREL PAR 'BYUNG BA'I DON JI LTA BAR RTOGS
PAS SHES RAB PHUL DU BYUNG BA YANG BDAG CAG LA YOD PA YIN NO,
,BSGRUB BYA 'BRAS BU MYA NGAN LAS 'DAS PA'I MTSAN NYID KYI RNAM
PA GZHAN YANG SANGS RGYAS ZHES BYA BA YANG, LAM 'DIS 'THOB PAR
'GYUR TE, 'DI LTAR YONGS SU SHES

PAR BYA BA DANG, SPANG BAR BYA BA DANG, MNGON SUM DU BYA BA DANG,
BSGOM PAR BYA BA'I RNAM PAR SDUG BSNGAL DANG, KUN 'BYUNG DANG,
'GOG PA DANG, LAM MTHAR PHYIN PA BRNYES PA BLO GANG GIS 'PHAGS
PA'I BDEN PA BZHI PO DAG YONGS SU SHES PA DANG, SPANGS PA DANG,
MNGON SUM DU

MDZAD PA DANG, BSGOMS PAS THUGS SU CHUD PA DES, 'PHAGS PA'I BDEN
PA BZHI RTOGS PA'I PHYIR SANGS RGYAS ZHES BYA STE, BCOM LDAN 'DAS
KYI ZHAL NAS 'DI SKAD DU, YONGS SU SHES BYA YONGS SHES SHING,
,SPANG BYA SPANGS SHING MNGON SUM BYAS, ,BSGOM BYA DAG NI BSGOMS
PAS NI, ,

DE PHYIR BZOD LDAN SANGS RGYAS YIN, ,ZHES GSUNGS PAS SO, ,'DIR
SMRAS PA, KHYED KYIS SMRAS PA DE LA KHA CIG NI BDEN PA NYID DE
'DI LTAR 'KHOR BA'I SDUG BSNGAL LAS 'BYIN PAR BYED PA DANG, NYON
MONGS PA'I SGRIB PA SPONG BAR BYED PA DANG, GANG ZAG GI BDAG MED
PA RTOGS PA'O, ,'DI

LTAR SHES BYA'I SGRIB PA NI SPONG BAR MI NUS TE, SHES RAB KYI PHA
ROL TU PHYIN PA RTOG PA DANG BRAL BA'I PHYIR RO, ,DE BAS NA DRANG
BA'I DON YIN TE, BCOM LDAN 'DAS KYI ZHAL NAS, THABS DANG MI LDAN
YE SHES DANG, ,BSLAB PA DAG KYANG BSTAN PA NI, ,DPA' BO CHEN POS
NYAN THOS RNAMS, ,

@267B DE LA GZUD PA'I PHYIR BSHAD DO, ,ZHES GSUNGS PA YIN NO,
,KHYED KYIS BSGRUB BYA 'BRAS BU MYA NGAN LAS 'DAS PA MTSAN GYI
RNAM PA GZHAN YANG SANGS RGYAS ZHES BYA BA YANG LAM 'DIS 'THOB
PAR BYED DE ZHES PA YANG BDEN PA MA YIN ZHING, MTHAR THUG PA MA
YIN TE, RE ZHIG BSTI

GNAS TZAM LAM DRANG BA'I DON YIN TE, JI SKAD DU, 'PHAGS PA SHES
RAB KYI PHA ROL TU PHYIN PA CHEN PO LAS, SDUG BSNGAL SHES PAS
YONGS SU MYA NGAN LAS MI 'DA' ZHING, SDUG BSNGAL LAS KYANG MI
'DA'O, ,KUN 'BYUNG SHES PAS YONGS SU MYA NGAN LAS MI 'DA' ZHING,
KUN

'BYUNG LAS KYANG MI 'DA'O, ,'GOG PA SHES PAS YONGS SU MYA NGAN
LAS MI 'DA' ZHING 'GOG PA LAS KYANG MI 'DA'O, ,LAM SHES PAS KYANG
YONGS SU MYA NGAN LAS MI 'DA' ZHING, LAM GYIS KYANG MI 'DA' STE,
'DI LTAR 'PHAGS PA'I BDEN PA BZHI PO 'DI DAG GI MNYAM PA NYID
GANG

YIN PA DE NI NGAS RNAM PAR BYANG BAR BSTAN TE, GANG MNYAM PA NYID
DE NI MYA NGAN LAS 'DAS PA'O ZHES BYA BA LA SOGS PA GSUNGS SO,
,'PHAGS PA SANGS RGYAS THAMS CAD KYI YUL LA 'JUG PA LAS KYANG,
'JAM DPAL CHOS GANG YANG KUN SHES PA'AM, SPANG BA'AM, BSGOM
PA'AM, MNGON SUM DU

BYA BAR 'GYUR BA DE GANG NA YANG MED DO ZHES GSUNGS SO, ,GZHAN
YANG KHYED KYIS MYA NGAN LAS 'DAS PA DE YANG PHAN TSUN MI MTHUN
TE, 'DI LTAR BYE BRAG TU SMRA BA DAG NI 'DI SKAD DU, MYA NGAN LAS
'DAS PA NI DNGOS POR YOD PA DANG, RTAG PA DANG RDZAS SU YOD DO
ZHES ZER RO, ,MDO SDE PA DANG, GOS

DMAR CAN GYI SDE PA DAG NI 'DI SKAD DU, MYA NGAN LAS 'DAS PA NI
DNGOS PO YOD PA YANG MA YIN TE, MAR ME SHI BAR GYUR PA BZHIN, ,DE
YI SEMS NI RNAM PAR THAR, ,ZHES ZER TE, MYA NGAN LAS 'DAS PA ME
SHI BA LTAR 'DOD DO, ,GNAS MA BU'I SDE PA DAG NI 'DI SKAD DU, MYA
NGAN LAS

'DAS PA'I DNGOS PO YOD PA YANG MA YIN TE, LUS DANG DBANG PO MED
PA'I PHYIR RO, ,MED PA'ANG MA YIN TE, GTAN DU BA'I BDE BA DANG
LDAN PA'I PHYIR RO ZHES ZER RO, ,DE LTAR BCOM LDAN 'DAS KYIS
DRANG BA'I DON GYI LUNG LA BRTEN NAS RNAM PA SNA TSOGS RTOG PAR
BYED DE, BYIS PA DAG

@268A *, ,BRID PA'I THABS YIN NO, ,DON 'DI LA DGONGS NAS 'PHAGS
PA KLU SGRUB KYI ZHAL SNGA NAS, BDAG SOGS BRAL BA'I 'JIG RTEN
'DI, ,PHUNG PO SKYE MCHED KHAMS RNAMS TE, ,NYAN THOS DAG LA PHAN
BZHED PAS, ,DE BZHIN GSHEGS PAS GSUNGS PA YIN, ,YANG, BDAG

TU 'DZIN PA BZLOG PA'I PHYIR, ,PHUNG PO SKYE MCHED KHAMS RNAMS
BSTAN, ,SEMS TZAM NYID DU RNAM GNAS NAS, ,BSKAL CHEN RNAMS KYIS
DE YANG GZHOM, ,ZHES PA'I RIGS PA DANG, GZUGS LA SOGS DANG DNGOS
PO SOGS, ,CUNG ZAD YOD CES BSTAN PA NI, ,DNGOS 'DZIN GDON GYIS
ZIN PA

YI; ,ZAB MO'I TSUL GYIS SKRAG PA LA'O, ,ZHES BYA BA'I RIGS PAS
DRANG BA'I DON YIN PAR SHES PAR BYA'O, ,'DIR SGRA DANG, GTAN
TSIGS DANG, GSO BA DANG, BZO RIG PA STE BZHI DANG, BDAG DANG
GZHAN GYI GRUB PA'I MTHA' RGYA MTSO LTA BU'I THOS PA'I PHA ROL TU
SON PA 'PHAGS PA KLU SGRUB

KYI ZHAL SNGA'I DBU MA CHEN PO'I NYE BAR BSTAN PA YOD PAS SNGAR
JI SKAD BKOD PA'I GZHUNG DE DANG DE DAG DANG, GZHAN YANG THAMS
CAD DU DPYAD CING GTAN LA DBAB PAR BYA'O, ,DRANG BA'I DON GYI
YANG DAG PA'I KUN RDZOB KYI SHES RAB KYI SKABS RDZOGS SO,, ,,THEG
CHEN RIGS CAN YIN MOD KYI, ,

'ON KYANG MI SHES SGRIB PA CAN, ,BLO GROS 'BRING DANG LDAN PA YI,
,BYIS PA DE DAG BRID PA'I PHYIR, ,SEMS TZAM NYID DU GSUNGS PA DE,
,BYED PO ZA PO DGAG PHYIR YIN, ,SHES RAB MED PA'I THABS RGYAS PA,
,THAMS CAD MKHYEN PAS DRANG DON GSUNGS, ,'PHAGS PA LANG KAR
GSHEGS PA

LAS; RANG GI SEMS NYID SNANG BA'I DBYINGS, ,MI RNAMS LA NI PHYI
ROL SNANG, ,PHYI ROL SNANG BA DE MED DE, ,DE YI PHYIR YANG DON
MED DO, ,ZHES BYA BA LA SOGS PA MANG DU GSUNGS SO, ,'JIG RTEN LAS
'DAS PA'I LE'U LAS KYANG, KYE RGYAL BA'I SRAS DAG KHAMS GSUM PA
NI SEMS

TZAM MO ZHES GSUNGS SO, ,DE BZHIN DU 'PHAGS PA RGYAN STUG PO'I
MDO DANG, 'PHAGS PA DGONGS PA NGES PAR 'GREL PA'I MDO DANG, CHOS
CHEN PO'I ME LONG GI MDO LA SOGS PA LAS CHOS THAMS CAD SEMS NYID
DU GSUNGS PA NI PHYI ROL GYI YUL RNAM PA THAMS CAD DU DGAG PAR

@268B NI MI MDZAD KYI, 'DI LTAR BYED PA DE DANG, ZA BA PO DAG
DGAG PA DE LTA BU'I THABS BKOD PAR MDZAD DE, JI SKAD DU, 'PHAGS
PAS BCU PA'I MDO LAS, BYANG CHUB SEMS DPA'I SA DRUG PA LA, BYANG
CHUB SEMS DPA'I RTEN CING 'BREL PAR 'BYUNG BA LUGS SU 'BYUNG BA
DANG, LUGS

SU 'BYUNG BA MA YIN PA LA RNAM PAR LTA BA 'DI SNYAM DU SEMS TE,
MA RIG PA LA SOGS PA YAN LAG BCU GNYIS LAS SDUG BSNGAL GYI PHUNG
PO 'BA' ZHIG PA BYED PA PO DANG, TSOR BA PO DANG, BRAL BA 'DI
BYUNG ZHING SDUG BSNGAL GYI LJON SHING MNGON PAR 'GRUB PAR 'GYUR
RO SNYAM DU DE LTAR NGES PAS,

KYE; RGYAL BA'I SRAS DAG KHAMS GSUM PA 'DI DAG NI SEMS TZAM STE,
SEMS KYIS MNGON PAR 'DUS BYAS PA DANG, SEMS KYIS BRIS PA YIN GYI,
SEMS LAS GZHAN PA'I BYED PA PO DANG, ZA BA PO NI 'GA' YANG MED DO
ZHES GSUNGS SO, ,DE BAS NA GZHAN MU STEGS CAN DAG GIS

RNAM PAR SHES PA LAS GZHAN GYI BYED PA PO DANG, ZA BA PO YOD PAR
BRTAGS PA SEL BAR MDZAD PA'I SANGS RGYAS DANG, BYANG CHUB SEMS
DPA' RNAMS KYIS SEMS TZAM ZHES BSTAN PA MDZAD PA YIN GYI, PHYI
ROL GYI YUL BSAL BA'I PHYIR NI MA YIN NO, ,DE BAS NA MDO SDE 'DI
DAG NI DRANG BA'I DON

YIN PAR SHES PAR BYA'O, ,SHES RAB MED PA'I ZHES SNGAR SMRAS PA DE
NI LEGS PAR SMRAS PA STE, 'DI LTAR SEMS TZAM GYI RNAL 'BYOR PA'I
SHES RAB NI KUN RDZOB PA'I SHES RAB YIN TE, JI LTA ZHE NA, 'DI
LTAR RNAM PA DANG BCAS PAR SMRA BA DANG, RNAM PA MED PAR SMRA BA
NYID LAS MA GTOGS PA'I

GZHUNG 'DZIN PA NI 'DI NA MED DO, ,DE LA RNAM PA DANG BCAS PAR
SMRA BA DAG NI 'DI SKAD DU, KHAMS GSUM PA THAMS CAD DANG, MYA
NGAN LAS 'DAS PA THAMS CAD SEMS TZAM YIN TE, GZUGS LA SOGS PA'I
DON GYIS STONG PA'I PHYIR, DPER NA RMI LAM GYI GNAS SKABS LTA
BU'O ZHES PA DANG,

GZHAN YANG 'DI SKAD DU, RNAM PAR SHES PA NYID GNYIS SU SNANG BA
KHO NA STE, TSAD MA DANG 'BRAS BU YIN PA'I PHYIR RO, ,DE LA TSAD
MA NI 'DIS RJES SU DPAG PA'I PHYIR TSAD MA STE, RAB TU SNANG BA'I
PHYIR RNAM PAR SHES PA'O, ,'BRAS BU DE'I YUL SO SOR RTOG PA STE,
YUL DU SNANG BA'I RNAM PA

@269A *, ,SHES PA'O, ,YUL DU SNANG BA'I SHES PA 'BA' ZHIG NI TSAD
MA DANG 'BRAS BU'O, ,GZHAN YANG PHYI DANG NANG GI CHOS THAMS CAD
SEMS YIN TE, SEMS NYID YUL YIN PA'I PHYIR DPER NA DE MA THAG PA'I
RKYEN BZHIN NO, ,DE BAS NA NAM ZHIG GZUNG BA DANG 'DZIN PA'I DRI
MA DANG BRAL

NAS RANG GI SEMS KYI CHOS NYID LA RANG NYID GNAS PA NA DE BZHIN
GSHEGS PA'I SO SO RANG RIG PA'I YE SHES KYIS RIG PAR BYA BA CHOS
NYID KYI GZUGS ZHES BYA BA DE RTOGS PA NI BSGRUB PAR BYA BA YIN
NO ZHES ZER RO, ,DA NI RIGS PA DE DAG RIM PA BZHIN DU BRJOD PAR
BYA STE, DE LA DANG POR DAM BCAS

PA DANG, GTAN TSIGS DE GNYIS KYANG DE LA MA GRUB PA YIN LA, RMI
LAM BZHIN NO ZHES PA'I DPE DE YANG 'DI LTAR BRTAGS PA'I DON GYIS
STONG PA YIN NAM, 'ON TE BRTAGS PA MA YIN PA'I DON GYIS STONG
PA'I DPE YIN, 'DI YIN NA SHES PA DANG, SHES BYA MI 'GRUB CING
BRDZUN PAR

'GYUR BAS KHYED KYI GRUB PA'I MTHA' NYID NYAMS SO, ,BRTAGS PA'I
DON GYIS STONG PA'I DPE YIN NA NI, BRTAGS PA MA YIN PA'I DON GYI
CHA DE SEL BAR MI BYED PAS SEMS TZAM NYID DU YANG MI RUNG NGO,
,DPE 'DI YANG MA GRUB STE, RMI LAM GYI SHES PA NI CHOS NYID KYI
GZUGS LA DMIGS PA'I

PHYIR YANG DAG PA MA YIN PA'I PHYIR DPE NYID DU MI RUNG NGO, ,'DI
LA YUL DU SNANG BA'I RNAM PAR SHES PA ZHES BYA'O, ,RNAM PAR SHES
PA SKYE BZHIN PA NYID KYI YUL RTOGS PAR MI BYED PA'I PHYIR SHES
PA SKYE BZHIN PA NYID GANG YIN PA DE NI TSAD MAR 'DOD DO, ,RNAM
PAR SHES PA SKYES PA NA YUL MTHONG BA'I

PHYIR SHES PA DE MNGON PAR GRUB PA'I PHYIR, DE NI 'BRAS BU'I YUL
DU SNANG BA'I SHES PA NYID LA TSAD MA DANG, 'BRAS BU NYID YOD PAR
'DOD DE, DPER NA SHING LA STA RES GZAS PA DANG, BTAB PA'I RKYEN
GYIS GNYIS SU GCOD PAR BYED PA DANG, DES DUM BU GNYIS SU GYUR PA
BZHIN NO ZHES ZER

RO; ,DE LA BRJOD PA, MNGON SUM GYI SHES PA DNGOS PO RANG GI MTSAN
NYID LA DMIGS PA DANG, RTOG PA DANG, RJES SU DRAN PA'I RNAM PAR
RTOG PA DANG BRAL BAS GZUGS LA SOGS PA SNGON PO LA SOGS PA GTAN
DU MED PA'I NGO BO NYID LA, DE BZHIN DU GTAN DU MED PA'I NGO BO
NYID KHO NA BZHIN DU

@269B RANG RIG PA'I RNAM PAR RTOG PAR BYED PA, DE DAG GI PHYIR
DE'I PHYI'I YUL NYID DU BSNAD PA'I SHES PA GCIG PU KHO NA LA
TSAD MA DANG, 'BRAS BU GNYIS YOD PA'I PHYIR GTAN TSIGS MA GRUB
PAS SEMS GCIG PU GNYIS SU SNANG BAR RTOGS PA NI 'KHRUL PA YIN NO,
,RIGS PA GSUM PA YANG

MI BDEN PAR SMRAS TE, 'DI LTAR CHOS CAN DANG, DE SGRUB PA'I CHOS
DAM BCA' BA DANG, GTAN TSIGS DANG, DPE RNAMS TE, KHYED KYIS DAM
BCA' BA YANG NGED LA MA GRUB LA, SEMS NYID KYI YUL YIN PA'I PHYIR
ZHES PA DE YANG SEMS PHYI ROL NA YOD NA YUL YIN NAM, 'ON TE TSOR

BA LA SOGS PA NANG NA GNAS PA LA YUL YIN, PHYI ROL GYI SEMS YUL
YIN NA DAM BCA' BA'I SKABS SU PHYI NANG THAMS CAD SEMS NYID DU
'DOD PAS YUL DANG YUL CAN NYID DU MI RIGS SO, ,NANG GI SEMS KYANG
NANG GI SEMS KYI YUL DU MI RIGS TE, GTAN TSIGS LTAR SNANG BA YIN
NO, ,

GZHAN YANG 'DI LTA BU'I SKYON YANG YOD DE, THAMS CAD SEMS NYID
YIN PAR GYUR NA, DPER NA BUM PA MTHONG BA'I DUS SU SEMS CAN THAMS
CAD KYI SEMS KYI RGYUD KYANG MTHONG BAR 'GYUR TE, DE MTHONG BAS
'GRO BA LNGA PO LA GZHAN GYI SEMS SHES PA'I MNGON PAR SHES PA
YANG RANG CHAS SU

YOD PAR 'GYUR RO, ,GZHAN YANG THAMS CAD SEMS YIN NA RNAM PA YANG
SEMS BZHIN DU GZUGS CAN MA YIN PAR 'GYUR LA, SEMS KYANG RNAM PA
BZHIN DU GZUGS CAN DU 'GYUR RO, ,DE BZHIN DU SEMS KYANG RNAM PA
BZHIN DU BEMS POR 'GYUR BA 'AM, RNAM PA YANG RIG PA DANG SHES

PAR 'GYUR RO, ,NAM ZHIG GZUNG BA DANG 'DZIN PA'I DRI MA DANG BRAL
NAS ZHES BYA BA'I THAR PA YANG KHYED LA MI 'THAD DE, 'DI LTAR
PHYI ROL GYI YUL YOD PAR 'DOD PA LA NI, RNAL 'BYOR PAS YUL NGO BO
NYID MED PAR RTOGS PAS, GZUNG BA DANG 'DZIN PA RTOGS PA'I PHYIR
'JIG RTEN LAS

'DAS PA'I RNAM PAR MI RTOG PA'I YE SHES SKYE BAR 'GYUR BA NI RIGS
PA KHO NAR 'GYUR GYI, KHYED YUL MED PAR 'DOD PA LA NI DANG PO
NYID NAS PHYI ROL GYI DON MED LA PHYIS KYANG DE BZHIN DU GZUNG BA
DANG, 'DZIN PA'I NGO BO NYID DU 'JUG PAR 'GYUR BA DE PHYIS RGYU
GANG GIS BZLOG ,'JIG RTEN LAS 'DAS

@270A *, ,PA'I RNAM PAR MI RTOG PA'I YE SHES SKYE BAR 'GYUR BA'I
THABS CI YANG MED DO, ,DE BAS NA KHYED 'DI SKAD DU, GANG GI TSE
GZUGS LA SOGS PA'I DMIGS PA RNAMS SEMS LAS PHYI ROL NA MI SNANG
BA DE'I TSE RANG GI SEMS KYI CHOS NYID LA NGES PAR GNAS PA'I SEMS
NI

GNYIS SU MED PA'I YE SHES ZHES BYA STE, DE KHO NA NYID DANG, YANG
DAG PA DANG, 'CHI BA MED PA DANG, SANGS RGYAS THAMS CAD KYI GO
'PHANG MTHAR THUG PA SKU GSUM GYI BDAG NYID YIN NO ZHES BYA BA DE
NI LOG PAR RTOGS PA YIN NO ZHES SHES PAR BYA'O, ,'DI LTAR RNAM PA
MED PAR SMRA BA

DAG LA YANG DON DAM PA'I SHES PA MED DE, 'DI SKAD DU SMRA STE,
'DI DAG RNAM PAR RIG TZAM NYID, ,YOD PA MA YIN DON SNANG PHYIR,
,DPER NA RAB RIB CAN DAG GIS, ,SKRA ZLA LA SOGS MED MTHONG BZHIN,
,ZHES GZHUNG 'DZUGS PAR BYED DO, ,RIGS PA'I TSOGS KYIS YUL GYI
RNAM PA

BRDZUN PAR BSGRUB CING, SHES PA DANG, YE SHES DAG DON DAM PAR YOD
PAR 'DOD DO, ,DE NI RIGS PA MA YIN TE, 'DI LTAR RIGS PA DANG,
LUNG DAG GIS PHYI ROL GYI RNAM PA BRDZUN PAR GRUB PA NANG GI SHES
PA YANG BRDZUN PAR GRUB LA, JI LTAR SHES PA BDEN PA LTAR RNAM PA
YANG BDEN PA

NYID DU 'GYUR RO, ,GZHAN YANG KHYED RANG RIG PA ZHES BYA BA ZHIG
YOD PAR 'DOD CES GRAG NA, DE BRTAG PAR BYA STE, RIG PAR BYA BA
DANG, RIG PA PO DANG, RIG PA ZHES BYA BA GSUM LAS KHYED KYIS RIG
PAR BYA BA NI JI LTA BU ZHIG YIN, RIG PA PO NI JI LTA BU ZHIG
YIN, DE GNYIS MA GTOGS

PA'I RIG PA ZHES BYA BA DES JI LTA BU ZHIG RIG NAS RANG RIG PA
YIN, DE BAS NA RNAM PA THAMS CAD MKHYEN PA'I YE SHES ZHES BYA
BA'I TSIG GI DON DANG MI LDAN PAS SANGS RGYAS KYI YE SHES SU YANG
JI LTAR 'GYUR, KHYED NYID KYI RIGS PAS GTAN LA PHAB PA'I DON DE
DAG LA SER SNA MI BYED PAR YANG

STON CIG ,GAL TE 'DIR RANG RIG PA YIN PAS GZHAN LA BSTAN PAR MI
NUS SO ZER NA, JI LTAR PHYI ROL PAS 'DOD PA'I BDAG DANG KHYAD PAR
MED DE, 'DI SKAD DU, BDAG NI RTAG PA, GCIG PU, KHYAB PA, LUS MED
PA'I ZHES PA DANG, 'DI DANG TSUL MI 'DRA BA CI YANG MED PAS MKHAS

@270B PA SU ZHIG 'DI LA YID CHES PAR BYED, RANG RIG PA ZHES BYA
BA DANG, BDAG CES BYA BA MING SO SOR BTAGS PA TZAM MO, ,CHOS BDAG
MED PA YANG MA RTOGS TE, 'DI NYID BDAG TU 'DZIN PA CHEN PO YIN
PAS SO, ,GZHAN YANG SKYON MANG DU YOD DE, RE ZHIG GZHAG GO ,
,'DIR RNAM PA MED

PAR SMRA BA PHYIR ZLOG PAR BYED DE, BDAG LA DON DAM PA'I SHES RAB
YOD DO, ,'DI LTAR NGES PA'I DON STON PA'I SHES RAB KYI PHA ROL TU
PHYIN PA LAS, 'DI SKAD DU, BYAMS PA BYANG CHUB SEMS DPA' GZUGS
KYI BYE BRAG GDAGS PA RNAM PA GSUM GYIS KHONG DU CHUD PAR BYA
STE, 'DI NI

KUN BRTAGS PA'I GZUGS SO, ,'DI NI RNAM PAR BRTAGS PA'I GZUGS SO,
,'DI NI CHOS NYID KYI GZUGS SO ZHES BYA BA LA SOGS PA RGYAS PAR
GSUNGS PAS CHOS KYI GZUGS YUL DU BYED PA'I YE SHES DON DAM PA NI
DON DAM PA'I SHES RAB YIN NO ZHES SO, ,'DI NI BCOM LDAN 'DAS KYIS
DRANG

BA'I DON DU GSUNGS PAS DON DAM PA'I SHES RAB TU MI 'GYUR RO, ,BLO
GROS 'BRING PO DAG GIS YANG SMRA BA BSGRUB BYA SANGS RGYAS KYANG
NGED KYI LUGS LA YOD DE, BCOM LDAN 'DAS KYI ZHAL SNGA NAS, 'DU
SHES TZAM YANG SPANG BA'I PHYIR, ,RANG GI NGO BO BRJOD DU MED,
,SHES RAB RANG RIG TZAM LA

NI; ,DE LA DE BZHIN GSHEGS ZHES BYA, ,ZHES GSUNGS PAS SO, ,DE BAS
NA, GNAS 'DI YONGS SU GYUR PA YIS, ,'JIG RTEN 'DAS PA'I YE SHES
TE, ,DE NI ZAG PA MED DANG DBYINGS, ,THUB PA CHEN PO'I CHOS KYI
SKU, ,NAM ZHIG SHES PAS DMIGS PA KUN, ,MI DMIGS DE YI

TSE NA NI, ,RNAM PAR RIG PA TZAM LA GNAS, ,GZUNG BA MED PAS DE
'DZIN MED, ,GNAS NI YONGS SU GYUR PA YI, ,YE SHES LNGA DANG SKU
GSUM LDAN, ,JI SRID 'GRO NAS 'GRO DON DU, ,MIG NAS MYA NGAN 'DAS
PAR BZHUGS, ,'DIR LUNG NI BCOM LDAN 'DAS KYI ZHAL NAS, KUN BRTAGS

NGO BO NYID LA NI, ,MNGON ZHEN BAG CHAGS KUN NYON MONGS, ,MNGON
ZHEN BAG CHAGS YOD MIN PA, ,DE NI RNAM PAR BYANG BA YIN, ,DE LA
DE NI ZAG BCAS PA'I, ,KHAMS YIN GNAS GYUR DE NYID NI, ,ZAG PA MED
PA'I DBYINGS YIN TE, ,DE NYID DAG PA BLA MED YIN, ,ZHES GSUNGS
PAS

@271A *, ,SO; ,'DIR BRJOD PAR BYA STE, GNAS NI YONGS SU GYUR PA
YI, ,ZHES BYA BA DE BDEN PA MA YIN TE, 'DI'I RIGS PA 'PHAGS PA
KLU SGRUB KYI ZHAL SNGA NAS GSUNGS TE, GANG PHYIR 'DAS PA MED PAS
NA, ,DE PHYIR MA 'ONGS PA YANG MED, ,GNAS NI YONGS SU GYUR PA YI,
,DA LTAR

BYUNG BA GANG NA GNAS, ,ZHES GSUNGS PA'I RIGS PAS GNAS YONGS SU
GYUR PA MI 'GRUB PAS YE SHES LNGA YANG 'GRUB PAR MI 'GYUR LA, SKU
GSUM YANG MA GRUB PAS KHYED LA BSGRUB BYA SANGS RGYAS DE YOD PA
MA YIN NO, ,DE BAS NA 'PHAGS PA LANG KAR GSHEGS PA LAS, JI LTAR
NAD PA SO SO

LA; ,SMAN PA SMAN DAG GTONG BA LTAR, ,DE BZHIN SANGS RGYAS SEMS
CAN LA, ,SEMS TZAM DU YANG RAB TU GSUNGS, ,ZHES GSUNGS SO,
,'PHAGS PA KLU SGRUB KYI ZHAL SNGA NAS KYANG, 'DI DAG THAMS CAD
SEMS TZAM ZHES, ,THUB PA YIS NI GANG GSUNGS PA, ,BYIS RNAMS SKRAG
PA SPANG PHYIR

TE; ,YANG DAG TU NA DE NYID MIN, ,ZHES PA'I RIGS PA DANG, 'DI DAG
RNAM PAR RIG TZAM DU, ,'GRO BA SNA TSOGS YANG DAG PAR, ,GZUNG
DANG 'DZIN PA'I SBYOR BA DANG, ,BRAL BA DBU MA'I BLO CAN LA'O,
,ZHES KYANG GSUNGS SO, ,DRANG BA'I DON GYI YANG DAG PA'I KUN
RDZOB KYI SHES RAB GNYIS PA RDZOGS

S+HO,, ,,'PHAGS PA KLU SGRUB 'PHAGS PA'I LHA, ,ZLA BA GRAGS PAR
PHYAG BYAS NAS, ,RJE BTZUN DAG GI GSUNG BZHIN DU, ,BDEN PA GNYIS
LA 'JUG PAR BYA, ,SKYE BA GRANGS MED DE DANG DER, ,LEGS PAR
SBYANGS PA'I BDAG NYID CAN, ,BLO GROS BZANG PO DE DAG LA, ,THAMS
CAD MKHYEN

PAS NGES DON GSUNGS, ,CHOS RNAMS CHOS NYID STON PAS NI, ,BSTAN
PA'I SNYING POR GYUR PA NYID, ,KLU SGRUB LAS NI 'BYUNG BA 'DI,
,SLOB MA DAG LA BSHAD PAR BYA, ,DING SANG SKYE BO PHAL CHER NI,
,DBU MA CHE LA SDANG BAR BYED, ,SANGS RGYAS KUN GYI YUL 'DI NI,
,KLU SGRUB ZHAL NAS

BYUNG BAS NA, ,'DI LA SDANG BAR BYA MI RIGS, ,DE NI BDE GSHEGS
LUNG BSTAN PAS, ,SANGS RGYAS KUN LA SDANG BAR 'GYUR, ,RNAM PAR
SMIN PA BSAM MI KHYAB, ,'PHAGS PA 'JAM DPAL GYI MAN NGAG GI MDO
LAS, 'JAM DPAL CHOS KYI DBYINGS TSAD MAR BYAS NAS KUN RDZOB KYANG

@271B MED DON DAM PA YANG MED DO ZHES GSUNGS PA DANG, RGYAL BA
BSKRUN MA CHEN MO LAS KYANG, CHOS THAMS CAD NI GDOD MA NAS SKYE
BA MED DE, A'I SGO CAN NO ZHES GSUNGS PAS CHOS KYI DBYINGS LA
BDEN PA GNYIS DBYER MED PAR SHES PAR BYA'O, ,YANG NA THOG MA MED
PA

NAS MA RIG PA'I LING TOG MA THUG POS BLO GROS KYI MIG BKAB PAS
DMUS LONG LTA BUR GYUR PA, DNGOS POR 'DZIN PA'I GDON CHEN PO
SNYING LA ZHUGS PAS SMYON PA LTA BUR GYUR PA, MI DGE BA'I BSHES
GNYEN GYI DBANG DU SONG BAS NGES PA'I DON LA YID MI CHES PA, DGE
BA'I BSHES

GNYEN DANG BRAL BAS LCAGS KYU MED PA'I GLANG PO CHE LTAR RANG
DBANG MED PAR GYUR PAS BAG CHAGS BZHI'I 'CHING BA DAM POS BCINGS
PA, DAR GYI SRIN BU LTAR GYUR PA, MA RIG PA'I GNYID MTHUG POS LOG
PAS RMI LAM GYI GNAS SKABS LTA BU'I TSU ROL MTHONG BA'I NGOR BYAS
NAS SNGAR

YANG SMRAS MOD KYI, 'DIR YANG BDEN PA GNYIS RNAM PAR DBYE BAR BYA
STE, SLOB DPON GYI ZHAL SNGA NAS, SANGS RGYAS RNAMS KYIS CHOS
BSTAN PA, ,BDEN PA GNYIS LA YANG DAG BRTEN, ,'JIG RTEN KUN RDZOB
BDEN PA DANG, ,DE BZHIN DON DAM BDEN PA'O, ,ZHES GSUNGS PAS

DE LA DANG POR KUN RDZOB KYI BDEN PA SLOB DPON NYID KYIS GSUNGS
PA BZHIN DU SHES PAR BYA'O, ,JI LTAR ZHE NA 'DI SKAD DU, ,SGYU MA
DANG NI RMI LAM DANG, ,DRI ZA'I GRONG KHYER JI BZHIN DU, ,DE
BZHIN SKYE DANG DE BZHIN GNAS, ,DE BZHIN DU NI 'JIG PA GSUNGS,
,NYON MONGS LAS DANG LAS CAN

LUS; ,BYED PA PO DANG 'BRAS BDAG NYID, ,SMIG RGYU RMI LAM JI
BZHIN TE, ,DRI ZA'I GRONG KHYER NYID DANG MTSUNGS, ,YANG GSUNGS
PA, LUS DANG LONGS SPYOD GNAS DAG DANG, ,SA DANG PHA ROL PHYIN PA
DANG, ,SANGS RGYAS RDZU 'PHRUL CHO 'PHRUL SOGS, ,'KHOR DANG MYA
NGAN 'DAS PA

DAG ,DE KUN SGYU MA SPRUL PA DANG, ,SKRA SHAD 'DZINGS PA LTA BUR
SNANG, ,YANG GSUNGS PA, DANG PO BRGYAD DANG DGU NYON MONGS,
,GNYIS DANG BCU PA LAS YIN TE, ,LHAG MA BDUN YANG SDUG BSNGAL
YIN, ,BCU GNYIS CHOS NI GSUM DU 'DUS, ,GSUM LAS GNYIS 'BYUNG
GNYIS

@272A *, ,LAS KYANG, ,BDUN 'BYUNG SRID PA'I 'KHOR LO NI, ,YANG
DANG YANG DU 'JUG PAR 'GYUR, ,'GRO KUN RGYU DANG 'BRAS BU STE,
,'DI NA SEMS CAN GZHAN CI'ANG MED, ,STONG PA KHO NA'I CHOS RNAMS
LAS, ,STONG PA KHO NA 'BYUNG BAR 'GYUR, ,KHA TON ME LONG MAR ME
RGYA, ,ME SHEL

SKYUR DANG SA BON SGRAS, ,PHUNG PO NYID MTSAMS SBYOR BA NI, ,MI
'PHO BAR YANG MKHAS RTOGS BYA, ,SHIN TU PHRA BA'I DNGOS LA YANG,
,GANG GIS CHAD PAR RNAM BRTAGS PA, ,RNAM PAR MI MKHAS DE YIS NI,
,RKYEN LAS BYUNG BA'I DON MA MTHONG, ,ZHES GSUNGS TE, PHYI RTEN
CING 'BREL

PAR 'BYUNG BA'I TSUL YANG SLOB DPON NYID KYIS MDZAD PA'I 'PHAGS
PA S'A LU LJANG PA'I MDO'I 'GREL PAR BLTA BAR BYA'O, ,DE LA DON
DAM PA'I BDEN PA NI YANG SLOB DPON GYI ZHAL SNGA NAS, GANG GIS
RTEN CING 'BREL BAR 'BYUNG, ,'GAG PA MED PA SKYE MED PA, ,CHAD PA
MED PA RTAG

MED PA, ,THA DAD DON MIN DON GCIG MIN, ,'ONG BA MED PA 'GRO MED
PA, ,SPROS PA NYER ZHI ZHI STON PA, ,RDZOGS PA'I SANGS RGYAS SMRA
RNAMS KYI, ,DAM PA DE LA PHYAG 'TSAL LO, ,YANG SLOB DPON GYI ZHAL
SNGA NAS, RNAM SHES KYANG NI 'OD GSAL DANG, ,MYA NGAN 'DAS DANG
KUN STONG

DANG; ,CHOS KYI SKUR YANG BSHAD PA YIN, ,ZHES GSUNGS PA DANG,
YANG, 'DI NI DON DAM BDEN PA STE, ,SNANG BA MED CING MTSAN MA
MED, ,DON DAM BDEN PA ZHES BYA BA, ,DE BZHIN GSHEGS PA KUN GYI
GNAS, ,ZHES GSUNGS SO, ,YANG GZHAN LAS, SHA YI MIG GIS

DE LTA MIN, ,LHA YI MIG GIS BLTA BYA MIN, ,RTOG BCAS RTOG PA MED
PA YI, ,SHES PA YIS KYANG MTHONG MI 'GYUR, ,ZHES GSUNGS SO, ,RJE
BTZUN AA'RYA DE BAS KYANG, ,YOD MIN MED MIN YOD MED MIN, ,GNYI GA
MED PA MA YIN LA, ,MU BZHI LAS NI RNAM GROL BA, ,DE NYID

DBU MA PA YIS RIG ,RTAG PA MA YIN CHAD PA MIN, ,RTAG DANG CHAD PA
GNYI GA MIN, ,MTHA' BZHI LAS NI RNAM GROL BA, ,DE DON DBU MA PA
YIS RIG ,CES GSUNGS SO, ,SLOB DPON ZLA BA GRAGS PA'I ZHAL SNGA
NAS KYANG, ZAD DANG CHAGS BRAL MYA NGAN 'DAS, ,'GOG DANG STONG PA
NYID

@272B ZHI BA, ,DE BZHIN NYID KYI CHOS RNAMS KYI, ,RANG GI NGO BO
YIN ZHES BSHAD, ,CES GSUNGS SO, ,RTOG BCAS RTOG PA MED PA YI,
,SHES PA GNYIS KYIS 'DI MI RTOGS, ,SGRA DANG TSAD MA'I THA SNYAD
DAG ,DE DON BSGOM LA DGOS PA MED, ,PHA ROL RGOL BA BZLOG PA DANG,
,BSTAN BCOS

CHEN PO'I DUS DAG TU, ,SNGON GYI MKHAS PAS BKOD PA BZHIN, ,SGRA
DANG TSAD MA'ANG SMRA BAR BYA, ,LONG BA RANG DGAR RI BO LA,
,'DZEGS PAS BDE BA THOB MI 'GYUR, ,RJES SU DPAG PA GTZOR 'DZIN
RNAMS, ,RNAM PAR LTUNG BAR DKA' MA YIN, ,JI LTAR MUN PA'I NANG GI
RDZAS, ,'OL TSOGS DAG TU

TSOL BA BZHIN, ,DE BZHIN RJES SU DPAG PAS KYANG, ,DE BZHIN DON NI
SHES MI 'GYUR, ,LONG BAS RKANG PA'I TSOD DPAG GIS, ,NYAM NGA'I
LAM DU RGYUG PA LTAR, ,RJES SU DPAG PA GTZOR 'DZIN RNAMS, ,RNAM
PAR LTUNG BAR DKA' MA YIN, ,MGON PO BDE BA CHEN POS KYANG, ,RANG
GI RIG PA DE

NYID NI, ,GZHAN GYIS BSTAN PAS MI RTOGS TE, ,GUS PAR BSGOMS PAS
RTOGS 'GYUR GYI, ,DON DE GZHAN DU RTOGS MI 'GYUR, ,ZHES GSUNGS
SO, ,DPAL KAM PA LAS KYANG, 'DI NI RANG RIG PHRA BA STE, ,PHRA BA
RNAMS KYI SPYOD YUL YIN, ,BDAG CAG LTA BUR GYUR PA YI, ,BLO GROS
RTZING BAS MI SHES

SO; ,ZHES GSUNGS SO, ,SLOB DPON PHYOGS KYI GLANG POS KYANG, 'DI
NA MYA NGAN 'DAS LAM GRONG KHYER DU, ,DE BZHIN GSHEGS PA'I GSUNG
GI NYI MA'I 'OD CAN GYIS, ,BDAG MED SHES PA'I 'PHAGS PA STONG
PHRAG 'JUG ,BLO GROS RTZING BA DAG GI YUL MA YIN, ,ZHES GSUNGS
SO, ,RIGS PA

SHES PA RNAMS KYI MCHOG RTOG GE PA RNAMS KYI GTZUG GI NOR BUR
GYUR PA DHARMA K'I RTIS KYANG, DE NYID DON NI TSOL 'DOD PAS, RJES
DPAG GTAN TSIGS BSTEN MI BYA, ,LEGS PAR BSGOMS PAS MYONG 'GYUR
GYI, ,DE YIS RANG RIG RTOGS PA MIN, ,DE NYID DON GYI SNYING PO
NI, ,RJES DPAG SHES

PAS NYAMS MYONG MIN, ,BLA MA BZANG PO BSTEN BYAS NAS, ,BSGOMS PAS
NYAMS SU MYONG BAR 'GYUR, ,BDAG GZHAN SDE PA MA LUS PA, ,LOG PA'I
LAM DU ZHUGS MTHONG DANG, ,DE DAG BDAG LA'ANG SDANG BAS NA, ,RJES
SU DPAG PA'ANG SMRA BAR BYA, ,THOG MA MED NAS RMONGS GYUR PAS,

@273A *, ,DANG PO RIG PAS BLO SBYANG BYA, ,DE RJES BSGOM PAR 'DOD
PA YIS, ,RJES SU DPAG PA YID RTON MIN, ,ZHES DE KHO NA NYID GSAL
BA LAS GSUNGS SO, ,'DI LTA BU'I BDEN PA GNYIS KHONG DU CHUD PA NI
GZHAN GYI SDE PA DANG, RANG GI SDE PA'I RGOL BA DAG LA 'JIGS PA
DANG, BAG

TSA BA NI CI YANG MED DE, TSUL GNYIS SHING RTA ZHON BYAS TE,
,RIGS PA'I SRAB KYIS BSRABS BYAS NAS, ,LUNG GI LAM DU LEGS PAR
ZHUGS, ,BLA MA'I MAN NGAG LCAG GIS GZHU, ,SKYE BA MED PA JI LTA
BA BZHIN DU KHONG DU CHUD PA'I MKHAS PA RNAMS KYI KUN RDZOB PA'I
DNGOS PO GANG LA YANG CHAGS PA

DANG SDANG BA DANG RMONGS PA MED DE, CHOS RNAMS KYI CHOS NYID
DNGOS PO'I DE KHO NA NYID SHES PA'I PHYIR RO, ,DE CI'I PHYIR ZHE
NA, 'JIG RTEN PA'I RNAL 'BYOR NAM MKHA' MTHA' YAS SKYE MCHED
DANG, RNAM SHES MTHA' YAS SKYE MCHED DANG, CI YANG MED PA'I SKYE
MCHED DANG, YOD MIN MED MIN SKYE MCHED

BSGOMS PA DAG KYANG RE ZHIG GZUGS KYI 'DU SHES DANG, THOGS PA'I
'DU SHES RNAMS THAMS CAD DU NUB CING, DE BZHIN DU RNAM PAR THAR
PA BRGYAD DANG, ZIL GYIS GNON PA'I SKYE MCHED DANG, ZAD PAR GYI
SKYE MCHED BSGOM PA GOMS PA'I MJUG TU GZUGS KYI 'DU SHES SPONG
BAR 'GYUR NA THEG

PA CHEN PO BLA NA MED PA'I RNAL 'BYOR PA BSKAL PA DPAG TU MED
PA'I DNGOS PO'I NGO BO NYID MED PAR SHIN TU GOMS PA BSGOMS PA
STONG PA NYID BCO BRGYAD DANG, RNAM PAR THAR PA'I SGO GSUM MTHAR
PHYIN PA LA GNAS PA RNAMS GZUGS SU 'DZIN PAR 'GYUR BA LTA SMOS
KYANG CI DGOS TE, NAM MKHA'I

DBUS SU BDAG MED CING, ,CHOS KYI DBYINGS LA THIM PA NI, ,SHES RAB
PHA ROL PHYIN PA STE, ,MTHONG BYA MTHONG BYED MTHONG BA MED,
,'DIR RANG GI SDE PA DNGOS POR 'DZIN PA SHAS CHE BA DAG MA BZOD
NAS SHIN TU RNGAMS NAS RGOL BAR BYED DE, KHYED DBU MA PA DAG NI
RANG GI 'DOD PA KHAS MI LEN

CING GZHAN SUN 'BYIN PAS, CO 'DRI BAR BYED PAS G-YO SGYU CAN YIN
PA DANG, SKYE BA MED PA NI MED PA NYID YIN NO SNYAM NAS, MED PA
NYID KHO NAR LTA BA DANG, RGYU DANG, 'BRAS BU DANG, BDEN PA DANG,
DKON MCHOG LA SOGS PA'I CHOS THAMS CAD LA SKUR BA BTAB PAS CHAD

@273B PAR SMRA BA YIN PA DANG, DE BZHIN GSHEGS PA'I LUNG LA SKUR
PA 'DEBS SHING LUNG GIS KHYED LA GNOD PA DANG, MNGON SUM LA SKUR
PA BTAB CING MNGON SUM GYIS KHYED LA GNOD PA DANG, RJES SU DPAG
PAS GNOD CING DE LA SKUR PA BTAB PAR 'GYUR BA DANG, GRAGS PAS
GNOD CING DE LA

SKUR PA GDAB PA DANG, KHAS BLANGS PAS GNOD PA DE, BDAG NYID KYANG
PHUNG LA GZHAN MKHAS PA DAG KYANG LAM 'DI LA BTZUD PAS PHUNG BAR
BYED PAS, GZHUNG LUGS 'DI GTANG BAR BYA'O ZHES SO, ,DE LA 'DIR
BRJOD PAR BYA STE, KYE MA 'KHOR BA THOG MA MED PA NAS, MA RIG
PA'I MIG

NAD CHEN POS BLO GROS KYI MIG BKAB PAS RANG DE LAS MA THAR PA,
ZAB MO'I TSUL STON PA DAG LA DGRAR 'DU SHES SHING RNA BA 'GEBS
PAR BYED PA, DE BZHIN GSHEGS PA'I NGES PA'I DON GYI LUNG JI LTA
BA BZHIN DU MA RTOGS PA TSOGS RNAM PA GNYIS MA BSAGS PAS TSUL 'DI
LTA BU LA MOS PA

DANG; THOS PA DANG, 'JUG PA'I SKABS MED PA DAG NYON CIG ,SKYE BO
YI NI CHOS LUGS DANG, ,SHING RTA CHEN PO'I LAM YIN TE, ,PHYOGS SU
LHUNG BA'I DUG SPANGS NAS, ,GZU BO'I BLO YIS BSHAD PAR BYA,
,KHYED KYI RGOL BA DANG PO'I SKYON GYI DRI MA MED DE, MTHONG BA
MED PA NYID DE MCHOG

MTHONG BA'O ZHES GSUNGS PAS MTHONG BA MED PA'I DON DE LA JI LTA
BU ZHIG YOD NAS JI LTAR KHAS BLANG BAR BYA BA, SLOB DPON NYID KYI
ZHAL NAS, GAL TE DNGOS SHIG YOD NA NI, ,KHAS NI BLANG BAR BYA
DGOS NA, ,DNGOS PO SKYE BA MED NYID LA, ,KHAS BLANG BA NI JI LTAR
BYA, ,ZHES GSUNGS SO, ,BDAG

CAG DBU MA PA LA NI KHAS BLANG BAR BYA BA'I DNGOS PO NI RDUL PHRA
RAB 'BUM DU GSHAGS PA'I TSAD KYANG BSTAN DU MED DO, ,KHAS BLANGS
PA YID DNGOS PO NI, ,PHRA RAB TZAM YANG YOD MIN TE, ,GDOD NAS
SKYE BA MED PA'I PHYIR, ,MO GSHAM GYI NI BU BZHIN NO, ,DPER NA
BUD MED MO GSHAM LA, ,KHYOD KYI

BU NI GANG YIN DRIS, ,DE LA DE NI YOD MIN PAS, ,SMRA BAR NUS PA
MA YIN NO, ,DE BAS NA BDAG CAG DBU MA PA'I SHES RAB KYI MDUN NA
YOD PA DANG MED PA LA SOGS PA'I DNGOS PO KHYED KYI 'DOD PA LTA BU
CI YANG MED DE, CHOS THAMS CAD SKYE BA MED CING BRJOD DU MED PA'I
PHYIR RO, ,RGOL BA GNYIS PA'I

@274A *, ,SKYON GYI DRI MA YOD PA MA YIN TE, 'DI LTAR YOD PA MA
YIN PA DE LA DNGOS POR 'DZIN PAR BYED PA DE DAG NI SMAD PAR 'GYUR
TE, MDO SDE LAS, BDAG TU 'DZIN PA RI RAB TZAM YANG BLA'I, STONG
PA NYID DU LTA BA NI DE LTA MA YIN TE, GSOR MI RUNG BA'I LTA BA'O
ZHES GSUNGS PA DANG,

'PHAGS PA RGYAN STUG PO LAS KYANG, RI RAB RI BO TZAM GYUR BA'I,
,BDAG TU LTA BAS MI GNOD KYI, ,STONG NYID LTA BAS GNOD PA NI,
,NGA RGYAL MI BDEN BRTAGS PAS SO, ,RNAL 'BYOR SPYOD PAS STONG PA
NYID, ,GNAS MIN PA LA SBYAR MI BYA, ,GANG LA GNAS MIN SBYAR GYUR
NA, ,BDUD RTZI DUG

TU 'GYUR BA YIN, ,LTA BA JI SNYED GANG YANG RUNG, ,LUS CAN RNAMS
LA YOD PA YI, ,LTA BA RNAM PAR SPANG BA'I PHYIR, ,STONG PA NYID
KYI TSUL BSTAN TO, ,STONG PA NYID KYI LTA THOS KYANG, ,LA LA'I
LTA BA MA ZHIG NA, ,GSOR MI RUNG PA'I LTA BA CAN, ,SMAN PAS BTANG
PA'I NAD PA BZHIN, ,ZHES

GSUNGS SO, ,BDAG CAG DBU MA PA NI DE LTAR 'DOD PA MA YIN TE, DON
'DI LA DGONGS NAS, SLOB DPON GYI ZHAL SNGA NAS KYANG, SKYE MED
CES DANG STONG ZHES DANG, ,BDAG MED CES PAS STONG PA NYID, ,DMAN
PA BDAG NYID GANG SMRA BA, ,DE NI 'DI NA BDAG BSGOM MO, ,SA
GSUNGS PA YIN NO, ,

DES NA DNGOS PO YOD PA NYID BKAG NAS MED PA'I NGO BO NYID DU 'DOD
NA NI DE LTAR YANG 'GYUR BA ZHIG NA, GANG GI PHYIR KHO BO MTHA'
GNYIS SPANGS PAS, DBU MA'I LAM STON PA'I PHYIR MED PA NYID KYANG
'GOG PAR BYED DE, DNGOS RNAMS MED CES BYA BA'I BLO, ,DON BZHIN
GZHAN PAR MI 'DOD DE, ,RTOG

PA'I SGO NAS GRUB PA'I PHYIR, ,MTHO YOR LA NI MI BLO BZHIN, ,GANG
DAG 'DI SKAD CES DNGOS PO RNAMS NI GCIG TU YOD PA NYID KYANG MA
YIN TE, RGYU'I SKAD CIG MA 'GAGS PA'I PHYIR RO, ,GCIG TU MED PA
YAR MA YIN TE, 'BRAS BU'I SKAD CIG MA SKYES PA'I PHYIR RO, ,DE'I
BLO NI YOD MED KYI NGO BO NYID

KHO NA'O ZHES ZER BA LA BSHAD PA, YOD MED BLO NI RTOGS BYA BA,
,BKAG PHYIR DE BZHIN MKHAS RNAMS KYIS, ,RNAM PAR MI RTOG BLO GROS
NI, ,SKYE BA MED PA'I TSUL GYIS TE, ,GANG PHYIR STONG NYID STONG
SOGS KYI, ,NGO BO STONG NYID DE YI PHYIR, ,MKHAS PA STONG PA NYID
LA YANG, ,STONG PA NYID DU LTA MI 'GYUR, ,

@274B CHOS RNAMS KUN DU MA GRUB PHYIR, ,GANG LA RNAM PAR MI RTOG
PA'I, ,BLO YANG SKYE BAR MI 'GYUR BA, ,KLU SGRUB DE LTAR BZHED PA
YIN, ,DE BAS NA SLOB DPON NYID KYI ZHAL NAS, GANG BLO YOD DANG
MED PA LAS, ,RNAM PAR 'DAS SHING MI GNAS PA, ,DE DAG ZAB MO DMIGS
MED PA'I, ,RKYEN GYI

DON LA RNAM PAR BSGOM, ,YANG, BLO CHUNG GANG GIS YOD NYID DANG,
,MED NYID DU NI MTHONG BA DAG ,DE YI SPROS PA NYER ZHI BA'I,
,SGOM PA MTHONG BA MA YIN NO, ,GANG ZHIG BDAG DNGOS GZHAN DNGOS
DANG, ,DNGOS DANG DNGOS MED MTHONG LTA BA, ,DE YI SANGS RGYAS
BSTAN PA LA, ,DE NYID MTHONG

PA MA YIN NO, ,YANG, YOD CES BYA BA RTAG PAR LTA, ,MED CES PA NI
CHAD PAR LTA, ,ZHES BYA BA LA SOGS PA RGYAS PAR GSUNGS SO, ,SLOB
DPON A'ARYA DE BAS KYANG, ,YOD MIN MED MIN YOD MED MIN, ,GNYI GA
MIN PA MA YIN TE, ,MTHA' BZHI LAS NI RNAM GROL BA, ,DE NYID DBU
MA PA

YIS RIG, ,CES GSUNGS PA'I RIGS PA DANG, LUNG GI KHUNGS KYANG
'PHAGS PA SHES RAB KYI PHA ROL TU PHYIN PA LAS, GANG ZHIG YOD PA
MA YIN DE NI MED CES BYA, ,YOD DANG MED PA 'DI GNYIS MED PA'I
CHOS YIN TE, ,BYIS PA RNAMS KYIS DE BRTAGS YOD DANG MED PAR BYED,
,CES GSUNGS SO, ,

YANG BCOM LDAN 'DAS KYIS, YOD DANG MED PA 'DI GNYIS MTHA' YIN TE,
,DAG DANG MA DAG 'DI YANG MTHA' NYID YIN, ,DE BAS MTHA' GNYIS
RNAM PAR SPANGS NAS SU, ,MKHAS PAS DBUS LA'ANG GNAS PAR MI BYED
DO, ,ZHES GSUNGS SO, ,RGOL BA GSUM PA'I SKYON GYI DRI MA YANG MED

DE PHYI ROL BDAG NI 'DI SKAD DU, BZANG MO LEGS PAR G-YOS LA ZO,
,SHI NAS SPYANG KI'I RJES DANG 'DRA, ,MA SHI BAR DU BDE BAR 'TSO,
,SHI NAS DE YI SPYOD YUL MED, ,LUS KYANG THAL BA BZHIN SONG NAS,
,SLAR SKYE BA YANG GAL 'GYUR, ,DE PHYIR SNGA PHYI YOD PA MIN,
,TSE 'DI NYID LA BDE BA'I

PHYIR, ,LHA MCHOD 'DRE SRIN MNAN BYAS NAS, ,BTZAN PHYUG MTHU
STOBS 'GRUB PAR 'GYUR, ,ZHES ZER TE, DE LTA BU'I CHAD PAR SMRA BA
DANG, BDAG CAG DBU MA PA LTA BA GA LA GCIG ,DE DAG NI RTEN CING
'BREL PAR 'BYUNG BA DANG, RGYU DANG 'BRAS BU DANG, BDEN PA DANG,
DKON MCHOG LA SOGS

@275A *, ,PA LA SKUR PA 'DEBS PAS CHAD PAR SMRA BA YIN NO, ,BDAG
CAG DBU MA PA NI BDEN PA GNYIS KYI TSUL LA GNAS PAS CHAD PAR SMRA
BAR MI 'GYUR TE, JI LTA ZHE NA, 'DI LTAR KUN RDZOB KYI TSUL GYIS
KYANG CHAD PAR SMRA BA MA YIN TE, SLOB DPON GYI ZHAL SNGA NAS, MA
RIG DANG PO RGA SHI MTHA', ,

RTEN 'BREL BCU GNYIS GA LA YOD, ,SGYU MA RMI LAM 'DRA BA RU,
,RTEN 'BREL BCU GNYIS NGED 'DIR 'DOD, ,CES NANG RTEN CING 'BREL
PAR 'BYUNG BA GSUNGS SO, ,PHYI RTEN CING 'BREL PAR 'BYUNG BA YANG
RIGS PA SHES PA'I MCHOG DHARMA K'I RTIS JI SKAD DU, MYU GU SOGS
DANG SNGON PO SOGS, ,NUS MTHONG

KUN RDZOB 'DOD CE NA, ,DE SRAD ZER NA DE LTAR ZAD, ,CES GSUNGS SO,
,LUNG GI KHUNGS KYANG JI SKAD DU, DGE DANG MI DGE GANG PHYIR
DNGOS MED KYANG, ,DE LTA 'ANG DGE BA NYID KYANG MI DGE MIN, ,'JIG
RTEN KUN RDZOB CHU YI ZLA 'DRA BAS, ,DGE BA YID 'ONG SDUG BSNGAL
RTAG MI DBEN, ,ZHES GSUNGS

SO; ,DE BZHIN DU DKON MCHOG GSUM LA'ANG SKUR PA BTAB PA MA YIN
TE, 'DI LTAR DKON MCHOG GSUM NI BDAG CAG DBU MA PA'I RNAL 'BYOR
BSGOM PA LAS 'BYUNG BA YIN LA, DE YANG KUN RDZOB TU YIN TE, BCOM
LDAN 'DAS KYIS JI SKAD DU, DNGOS GRUB RNAMS KYANG KUN RDZOB PA,
,SANGS RGYAS

RDO RJE SEMS DPA' NYID, ,KUN RDZOB NYID DU RAB GRUB 'GYUR, ,ZHES
GSUNGS PA DANG, BCOM LDAN 'DAS KYIS KYANG, NGA NI THOB PA MED PA
KHO NAR BYANG CHUB KYI SNYING POR LANGS SO ZHES GSUNGS SO, ,DE
BZHIN DU TSE DANG LDAN PA SH'A RI'I BU, THOB PA YANG YOD, ,MNGON
PAR RTOGS PA YANG YOD DE,

DE NI 'JIG RTEN GYI THA SNYAD KYIS GNYIS SU BRJOD PAR ZAD KYI,
DON DAM PAR NI YOD PA MA YIN NO ZHES BYA BA LA SOGS PA GSUNGS PA
LTA BU'O, ,DE BAS NA THOB PA DANG, MNGON PAR RTOGS PA DANG 'BRAS
BU NI KUN RDZOB TU YIN NO, ,GZHAN YANG SNYING RJE CHEN PO LAS
BYUNG BA'I BYANG CHUB KYI SEMS DANG

LDAN PA'I BYANG CHUB SEMS DPA' GANG 'DI SNYAM DU DON DAM PAR NI
CHOS THAMS CAD GDOD MA NAS SKYE BA MED KYANG, KUN RDZOB TU 'GRO
BA LNGA PO'I SEMS CAN 'DI DAG SDUG BSNGAL GYI CHU BO LAS JI LTAR
BSGRAL BAR BYA, BSDU BA'I DNGOS PO BZHI LA SOGS PA'I THABS DAM PA
RNAMS KYIS 'DI DAG

@275B THAMS CAD GCIG KYANG MA LUS PAR RDZOGS PA'I BYANG CHUB CHEN
PO LA 'GOD PAR BYA'O, ,NAM ZHIG NA BDAG MNGON PAR RDZOGS PAR
SANGS RGYAS PA'I SANGS RGYAS KYI ZHING DER NYAN THOS DANG, RANG
SANGS RGYAS DANG, SEMS CAN DANG, SDUG BSNGAL BA ZHES BYA BA'I
MING YANG GRAG PAR MA GYUR

GYUR CIG SNYAM DU SEMS PA'I SEMS CAN CHES PO LA CHAD PAR SMRA BA
GA LA YOD, SLOB DPON GYI ZHAL SNGA NAS KYANG, RAB LUS SBYIN PAR
BTANG BA NI, ,NGO MTSAR CHE BA MA YIN GYI, ,CHOS 'DI STONG PAR
SHES NAS SU, ,LAS KYI 'BRAS BU STEN BYED PA, ,NGO MTSAR LAS KYANG
DE NGO MTSAR, ,RMAD

BYUNG LAS KYANG DE RMAD BYANG, ,YANG, STONG NYID LTA BAS LTA BYED
CING, ,RTAG TU LUS NGAG YID DAG GIS, ,'DI LTAR SEMS CAN DON BYED
LA, ,CHAD PAR SMRA BA GA LA YOD, ,CES GSUNGS SO, ,LUNG GI KHUNGS
KYANG 'PHAGS PA 'OD SRUNGS KYIS ZHUS PA LAS, CHOS THAMS CAD SKYE
BA MED PA NYID DU

SHES KYANG, LAS KYI RNAM PAR SMIN PA LA YID CHES PA DANG, CHOS
THAMS CAD BDAG MED PA NYID DU KHONG DU CHUD KYANG SEMS CAN THAMS
CAD LA SNYING RJE CHEN PO SKYED PA DANG, SBYIN PA RGYA CHEN PO
BTANG YANG RNAM PAR SMIN PA LA MI RE BA DANG, SBYOR BA KHAMS GSUM
NA BYED KYANG BSAM PA MYA NGAN LAS

'DAS PA'O ZHES GSUNGS SO, ,DON DAM PA'I TSUL GYIS KYANG CHAD PAR
SMRA BA MA YIN TE, 'DI LTAR MINGS [?] KYIS SKYE BO BSAD PA DANG, THO
BAS BUM PA BCOM PA 'AM, MES SHING BSREGS PA LTAR DNGOS PO DON DAM
PAR GRUB PA YOD PA MA YIN NO ZHES SER NA CHAD PAR SMRA BA YIN PA
LAS, CHOS

RNAMS KYI CHOS NYID SANGS RGYAS 'JIG RTEN DU BYUNG YANG RUNG MA
BYUNG YANG RUNG GDOD MA NAS SKYE BA DANG BRAL BA YIN PAS, SLOB
DPON ZLA BA GRAGS PA'I ZHAL NAS, ZAD DANG CHAGS BRAL MYA NGAN
'DAS, ,'GOG DANG STONG PA ZHI BA NYID, ,DE BZHIN NYID KYANG CHOS
RNAMS KYI, ,RANG GI NGO BO YIN ZHES BSHAD, ,

CES GSUNGS SO, ,SKYE BA MED CES BSTAN PA NI, ,DNGOS POR 'DZIN PA
RNAMS PHYIR YIN, ,CHOS RNAMS YE NAS SKYE MED LA, ,SKYE MED THA
SNYAD SGRO BTAGS TZAM, ,DNGOS MED NYID KYANG MA GRUB NA, ,DER NI
DNGOS PO GA LA ZHIG ,DNGOS PO GDOD NAS MED NYID LA, ,CHAD CES PA
DE RIGS PA MIN, ,BDAG

@276A *, ,CAG LA CHAD PAR SMRA BA'I DRI MA MED DE, SLOB DPON GYI
ZHAL SNGA NAS, DNGOS POR KHAS LEN YOD NA NI, ,DE LA CHAD SOGS
'JIGS PA 'BYUNG, ,DNGOS POR KHAS LEN MED RNAMS LA, ,CHAD SOGS
'JIGS PA GA LA 'BYUNG, ,GAL TE DNGOS SHIG YOD NA NI, ,DE LA 'JIG

RTEN MTHA' YOD DANG, ,MTHA' MED LA SOGS PAR YANG 'GYUR, ,ZHES BYA
BA LA SOGS PA'I BAR DU GSUNGS SO, ,DPER NA SKYES BU ZHIG 'DI SKAD
DU, NAM MKHA' NI MED DO, ,NAM MKHA'I AUTPALA DANG, PADMA NI MED
DO ZHES ZER NA, CHAD PAR SMRA BA YIN NAM, 'DIR LUNG GI KHUNGS
KYANG

'PHAGS PA SHES RAB KYI PHA ROL TU PHYIN PA CHEN MO LAS KYANG, RAB
'BYOR GZUGS DNGOS PO GRUB PA YOD PA ZHIG NA NI STONG PA DANG, MI
STONG PA DANG, DBEN PA DANG, MI DBEN PA DANG, BDE BA DANG, MI BDE
BA DANG, ,ZHI BA DANG, MA ZHI BA LA SOGS PAR 'GYUR BA ZHIG NA,
GZUGS DNGOS

POR GRUB PA MED CES BYA BA LA SOGS PA GSUNGS NAS RNAM PA THAMS
CAD MKHYEN PA'I BAR DU RGYAS PAR GSUNGS SO, ,RGOL BA BZHI PA'I
SKYON GYIS KYANG GOS PAR MI 'GYUR TE, JI LTA ZHE NA, JI LTAR
KHYED NYAN THOS DANG, RNAL 'BYOR SPYOD PA'I KHUNGS KYI LUNG THAMS
CAD NI DRANG BA'I DON NO ZHES SNGAR

RGYAS PAR BSHAD ZIN PAS DE DAG LA YANG NGED DBU MA PA SKUR PA
'DEBS PAR MI BYED DE, DE DAG RIM GYIS 'DREN PAR BYED PA'I THABS
YIN TE, DGONGS PA BZHI DANG, LDEM POR DGONGS PA BZHI BZHIN NO,
,LUNG GIS GNOD PA YANG DE NI 'DI LTAR, CHOS CHEN PO'I ME LONG GI
MDO LAS

GSUNGS PA'I LTA BA NGAN PA BCO BRGYAD PO DE DAG GIS GNOD DO ZHE
NA, DBU MA PA LA NI DE DAG GIS GNOD PA MED DE, DE DAG NI BDEN PA
GNYIS KYI TSUL SPANGS NAS, 'DI SKAD DU, GANG MED PA'I DON DE NI
DE KHO NA NYID YIN TE, CI YANG MED DE, THAMS CAD RANG BZHIN GYIS
RNAM PAR DAG PA'O, ,

YANG KUN RDZOB KYI DNGOS PO NI KUN RDZOB TU MED DO ZHES ZER BA DE
LTA BU'I LOG PAR LTA BA 'DZIN PA NI TSAR BCAD PA'I 'OS YIN PAS,
RGYANG BSRINGS TE BSHAD PAR BYA'O, ,RGOL BA LNGA PA DANG DRUG PA
DANG, BDUN PA DANG, BRGYAD PA'I SKYON GYI DRI MAS KYANG GOS PAR
MI 'GYUR TE, KUN RDZOB KYI BDEN PAR

@276B SNANG BA'I PHRENG BA 'DI DAG THAMS CAD KHAS BLANGS PAS DE
DAG LA SKUR BA BTAB PA YANG MA YIN NO, ,YANG DON DAM PAR ZHES DAM
BCAS PA, DE DAG GIS GNOD PAR YANG MI 'GYUR TE, 'DI LTAR MNGON SUM
GYIS KYANG MI GNOD DO, ,YUL RNAMS LOG PA YIN PA'I PHYIR DANG,
DBANG PO RNAMS

BLUN PA'I PHYIR DANG, MTHONG BA LA SOGS PA'I NUS PA MED BZHIN DU
RAB RIB CAN LA SKRA DANG, SBRANG BU DANG, KHAB 'DZAG PA LA SOGS
PA SNANG BA LTA BU DANG, BRAG CA LA SOGS PA GRAG PA LTAR MNGON
SUM YANG MNGON PA'I NGA RGYAL YIN PAS DE'I PHYIR GANG LA CI ZHIG
MNGON SUM DU GYUR NAS DES

GNOD PAR 'GYUR, DE BAS NA MNGON SUM GYI GNOD PA MED DO, ,RJES SU
DPAG PAS KYANG GNOD PA MED DO, ,DON DAM PAR 'GA' YANG GRUB PA MED
PAS SO, ,GRAGS PAS KYANG GNOD PA MED DE, GANG GI PHYIR 'JIG RTEN
NI ME SHES PA'I LING THOG GIS MDONGS PA YIN PAS DON DAM PA

DPYAD PA'I SKABS SU DE NI NOR BU RIN PO CHE BRTAG PA'I SKABS SU
DMUS LONG MA GTOGS PA BZHIN DU 'JIG RTEN PA SKABS 'DIR MI GTOGS
PAS GRAGS PA'I GNOD PA MED DO, ,BDEN PA GNYIS KYI TSUL LA GNAS
PAS KHAS BLANGS PA'I GNOD PA YANG MED DO, ,TSUL GNYIS SHING RTAR

ZHUGS BYAS NAS, ,RIGS PA'I KHA LO LEGS BSGYUR TE, ,LUNG GI LAM DU
ZHUGS BYAS NAS, ,LAM LOG PAR NI 'GRO MI 'GYUR, ,JI LTAR 'DAB PA
SHOG MA NYAMS BYA, ,BAR SNANG GCOD PA THOGS PA MED, ,DE BZHIN TSUL
GNYIS LDAN PA YANG, ,CHOS RNAMS KUN LA THOGS PA MED, ,JI

LTAR SENG GI'I NGA RO YIS, ,GCAN GZAN THAMS CAD SKRAG CING 'JIGS,
DE BZHIN STONG NYID SENG GE'I SGRAS, ,RGOL BA THAMS CAD 'JIGS
SHING SKRAG ,DNGOS PO MED LA DBANG THOB PAS, ,DE PHYIR DNGOS PO
KUN BDAG NYID, ,RANG GZHAN SDE PA THAMS CAD LA, ,SENG GE'I NGA RO
SMRA BA YIN, ,

NGES PA'I DON GYI YANG DAG PA'I KUN RDZOB KYI SKABS RDZOGS SO,
,DE LA DON DAM PA'I SHES RAB JI LTA BU ZHE NA, RTOG PA'I DRI BA
MA LUS PA, ,BSAL BAR GYUR PA GANG YIN DANG, ,ZHI DANG SO SO RANG
RIG DANG, ,RNAM RTOG MED CING YI GE MED, ,GCIG DANG THA DAD NYID
BRAL BA, ,MKHA'

@277A *, ,LTAR DRI MED DE NYID LA, ,'JUG PA MED PAR 'JUG PA NI,
,SHES RAB DON DAM SHES PAR BYA, ,RTOG BCAS RTOG PA MED PA YI,
,SHES PA GNYIS LAS LOG GYUR NA, ,DE TSE BLO LA YUL MED PAS,
,SPROS PA NYE BAR ZHI BAR 'GYUR, ,GANG TSE SHES DANG SHES BYA DAG
,CHOS KYI

DBYINGS SU GYUR BAS NA, ,DE TSE NAM MKHA' LTAR GYUR PAS, ,SPROS
PA NYE BAR ZHI BAR GYUR, ,JI SRID YID KYIS LOG G-YO BA, ,DE SRID
BDUD KYI SPYOD YUL YIN, ,YID KYI G-YO BZHI GYUR NA, ,SHES RAB
GNYIS KYANG SHES MI 'GYUR, ,DON DAM PA'I SHES RAB KYI SKABS
RDZOGS SO,, ,,

DE LTA BU'I ZAB CING RGYA CHE BA'I LAM DU SU ZHIG 'JUG CE NA,
DPAG MED SKYE BA DE DANG DER, ,SBYANG BA BYAS PA'I BDAG NYID CAN,
,PHA ROL PHYIN DRUG GOMS BYAS PA'I, ,SEMS CAN CHEN PO'I SPYOD YUL
YIN, ,MDO NAS JI LTAR BSTAN PA NI, ,MA BSTAN SBYIN SOGS LDAN PA
YIN, ,RANG

BZHIN DANG NI GOMS PA YI, ,RIGS CAN DE YI SPYOD YUL YIN, ,JI SKAD
DU, SHES RAB KYI PHA ROL TU PHYIN PA MNGON PAR RTOGS PA'I RGYAN
LAS, SANGS RGYAS RNAMS LA BSNYEN BKUR BYAS, ,DE LA DGE BA'I RTZA
BA BSKYED, ,DGE BA'I BSHES KYIS MGON BYAS PA, ,'DI MNYAN PA YI

SNOD YIN NO, ,ZHES GSUNGS SO, ,GZHAN NAS KYANG, DRI ZA'I GRONG
KHYER LTA BU NI, ,BDEN PA GNYIS KYIS MTSON PA DAG ,DPAG MED BSKAL
PA MANG PO RU, ,BSGOMS PAS DAG PA'I BLO CAN LA'O, ,ZHES GSUNGS
SO, ,RJE BTZUN 'PHAGS PA LHA'I ZHAL SNGA NAS KYANG, SHES RAB CHE
DANG

THABS CHE DANG, ,BRTZE BA CHE DANG MOS PA NYID, ,THEG PA CHEN POR
YANG DAG BSTAN, ,SEMS CAN CHEN PO'I SPYOD YUL YIN, ,ZHES GSUNGS
SO, ,DE BAS NA KUN RDZOB KYI BDEN PA'I TSUL GYIS RGYA CHE BA'I
PHA ROL TU PHYIN PA LNGA DANG, BSDU BA'I DNGOS PO BZHI DANG,
'PHAGS PA'I NOR LA SOGS PA SNGA

MA DAG TU GOMS PAR BYAS PA DANG, DON DAM PA'I TSUL GYIS ZAB PA'I
GNAS DAG LA BSGOM PAR GYUR PA DAG 'JUG GO, ,DE BAS NA MGON PO
BYAMS PAS YANG 'DI SKAD DU, SANGS RGYAS BSNYEN BKUR YANG DAG
ZHUGS, ,SBYIN DANG TSUL KHRIMS SOGS SPYAD PAS, ,SNOD DU DE NI DAM
PA

@277B BZHED, ,CES RGYAL BA SKYED MA LAS GSUNGS SO, ,'PHAGS PA YE
SHES KYI PHYAG RGYA'I TING NGE 'DZIN GYI MDO LAS, PHYI MA'I TSE
PHYI MA'I DUS SU SANGS RGYAS BRGYA DANG, STONG DANG KHRI DANG,
'BUM LA DGE BA'I RTZA BA BSKYED PAS NA TING NGE 'DZIN 'DI THOB PA
DANG, MOS PA DANG, DON GO BA DANG, STONG

PA NYID LA BZOD PA DANG, TING NGE 'DZIN THOB PA DANG, SPOBS PA
SKYE BAR MI 'GYUR RO, ,SANGS RGYAS BYE BA PHRAG LA BSNYEN BKUR
BYAS PAS NI DE DAG LAS BZOD PA THOB PA DANG, TING NGE 'DZIN 'DI
THOB PA DANG, SPOBS PA SKYE BAR MI 'GYUR RO, ,SANGS RGYAS SA YA
LA BSNYEN BKUR BYAS PAS NI

PHYI MA'I TSE 'DI THOS PA DANG, MOS PA DANG, SPONG BAR MI 'GYUR
BA DANG, YID CHES PA DANG, DON RTOGS PA DANG, GZHAN LA STON PA
DANG, CHOS LA BZOD PA THOB PAR 'GYUR YANG, TING NGE 'DZIN THOB
PAR MI 'GYUR, SPOBS PA SKYE BAR MI 'GYUR RO, ,SANGS RGYAS BYE BA
PHRAG BRGYAD CU LA BSNYEN

BKUR BYAS PA DGE BA'I RTZA BA BSKYED PA DANG, BYANG CHUB TU SEMS
BSKYED PAS NI THAMS CAD THOB PAR 'GYUR RO ZHES GSUNGS SO, ,DE BAS
NA SLOB DPON 'PHAGS PA KLU SGRUB KYI ZHAL SNGA NAS KYI GZHUNG
LUGS DBU MA CHEN PO'I DON 'DI NI AU DUM B'A RA LTAR RNYED PAR
DKA' BA YIN PAR SHES PAR BYA'O, ,BDE

BA CHEN PO'I ZHAL SNGA NAS KYANG, DRI ZA'I GRONG KHYER LTA BU NI,
,BDEN PA GNYIS KYIS MTSON PA DAG ,DPAG MED BSKAL PA MANG PO RU,
,BSGOMS PAS DAG PA'I BLO CAN LA'O, ,ZHES GSUNGS SO, ,SLOB DPON
RJE BTZUN ZLA BA GRAGS PA'I ZHAL SNGA NAS KYANG, SO SO SKYE BO'I
DUS NA STONG NYID THOS, ,

NANG GI DGA' BA YANG DANG YANG NI 'BYUNG, ,DGA' BA LAS BYUNG MIG
NI MCHI MAS GANG, ,LUS KYI BA SPU LDANG BA'ANG SKYE BAR 'GYUR,
,GANG YIN DE LA BYANG CHUB SA BON YOD, ,DON DAM BDEN PA DE LA
BSTAN PAR BYA, ,DE RTOGS PA YI YON TAN DE LAS BYUNG, ,CHOS KYI
DBYINGS LA MNGA' BRNYES PAS, ,

CHOS KYI DBYINGS KYI BDAG NYID GYUR, ,SKYE MED SENG GE'I NGA RO
CAN, ,'PHAGS PA KLU SGRUB LA PHYAG 'TSAL, ,SO SO SKYE BO'I SHES
PA TSU ROL MTHONG BA DAG ,DE BZHIN GSHEGS PA'I GSUNG RAB LA ZHUGS
NAS DE KHO NA NYID LEN PAR 'DOD PAS, 'PHAGS PA KLU SGRUB KYI ZHAL
SNGA NAS KYI GCIG NAS GCIG

@278A *, ,TU BRGYUD PA'I SLOB DPON DAG BTZAL BA LA 'BAD PAR RIGS
SO, ,'DIR RGYU'I STOBS CAN DAG JI LTAR 'JUG PAR BYA ZHE NA THOG
MAR SKYABS SU 'GRO BA SNGON DU SONG BAS, BLA NA MED PA YANG DAG
PAR RDZOGS PA'I BYANG CHUB TU SEMS BSKYED CING, BYANG CHUB SEMS
DPA'I LHAG PA'I

TSUL KHRIMS KYI BSLAB PA BLANG BAR BYA'O, ,DE YANG BSLAB PA BZHI
BRGYA PA DANG, RTZA BA'I LTUNG BA BRGYAD DANG, PHAM PA BCU DANG,
LTUNG BA BZHI BCU RTZA BRGYAD DANG, SLOB DPON KLU SGRUB KYI ZHAL
SNGA NAS, JI LTAR BKOD PA RNAMS DANG, 'PHAGS PA THOGS MED KYIS,
MDO SDE LAS

BTUS PA'I BSLAB PA'I GRANGS NGES PAR BYAS PA DE DAG NI LAS DANG
PO PA BLO GROS DMAN PA DAG GI PHYIR 'DI YIN TE, 'DI LTAR BSLAB PA
LA GRANGS NGES PAR 'DOD CING, GZHUNG 'DI'I BSLAB PA'I TSUL NI
BSLAB PAR MI BYA'O ZHES ZER NA NI BYANG CHUB SEMS DPA'I 'KHRUL PA
YIN TE, 'DI

LTAR SEMS CAN YONGS SU SMIN PAR BYA BA DANG, SANGS RGYAS KYI CHOS
YONGS SU RDZOGS PAR BYA BA DANG, MYUR DU MNGON PAR RDZOGS PAR
'TSANG RGYA BAR 'DOD PAS, BCOM LDAN 'DAS KYIS MDO SDE DU MAR
GSUNGS PA'I BSLAB PA MA LUS PAR BSRUNG BAR BYA'O, ,LTUNG BA LAS
LDANG BA YANG GLO GROS

DMAN PA KHA CIG GIS NI GZHUNG LAS JI LTAR 'BYUNG BA BZHIN DU GANG
ZAG GI MDUN DU BSHAGS PAR BYA'O, ,GZHAN 'PHAGS PA CHOS BZHI'I MDO
DANG, 'PHAGS PA PHUNG PO GSUM PA DANG, 'PHAGS PA LAS KYI SGRIB PA
RGYUN GCOD PA'I MDO DANG, 'PHAGS PA NYE BA 'KHOR GYIS ZHUS PA'I
LTUNG

BA BSHAGS PA'I CHO GAS LTUNG BA LAS LDANG BAR BYA'O, ,BYANG CHUB
SEMS DPA' BLO GROS BZANG BA KHA CIG GIS NI NAM MKHA'I SNYING PO'I
MDO DANG, 'PHAGS PA SMAN GYI BLA BEEd'U RYA 'OD KYI RGYAL PO'I
MDO DANG, GZUNGS KYI MDO SDE LAS GSUNGS PA'I TSOGS LTUNG BA LAS
LDANG BAR BYA'O, ,BYANG

CHUB SEMS DPA' BLO GROS MCHOG TU GYUR PA NI 'DI LTAR CHOS THAMS
CAD SKYE BA MED PAR BSGOMS PAS SO, ,DE'I DON YANG 'PHAGS PA THEG
PA CHEN PO'I MAN NGAG GI MDO LAS DE LTUNG BA 'DUL BA GANG ZHE NA,
LTUNG BA NI YUL NA MI GNAS PA, PHYOGS NA MI GNAS PA, PHUNG POR MA

@278B GYUR PA, GZUNG BA MED PA, SNANG BA MED PA'O, ,SEMS GANG GIS
LTUNG BAR GYUR PA DE YANG ZAD PA, BRAL BA RNAM PAR GYUR PA, YUL
NA MI GNAS PA, PHYOGS NA MI GNAS PA, PHUNG POR MA GYUR PA, GZUNG
BA MED PA, SNANG BA MED PA'O, ,SEMS JI LTA BA DE BZHIN DU

LTUNG BA YANG DE BZHIN NO, ,LTUNG BA JI LTA BAR CHOS THAMS CAD DE
BZHIN NO, ,RTZA BA MED PA'O, ,MI GNAS PA'O, ,SEMS GANG LA SOM NYI
MED PA DANG, RNYOG PA MED PA DANG, DANG BA DANG, ZHI BA DANG,
YONGS SU GDUNG BA MED PA DANG, GSAL BA DANG, SHIN TU BYANG BA
DANG,

BLA MA'I TSIG LA MOS PA DANG, GCIG TU NGES PAR THE TSOM MED CING
YID CHES PA 'DI NI LTUNG BA 'DUL BA'O ZHES GSUNGS SO, ,JI SKAD
DU, GANG GIS SHES RAB KYI PHA ROL TU PHYIN PA 'DI LAS THA NA TSIG
BZHI PA'I TSIGS SU BCAD PA GCIG BLANGS TE, 'CHANG NGAM, KLOG GAM,
TSUL BZHIN

DU YID LA BYED NA DE'I TSE RABS SNGA MA'I MI DGE BA DE DAG TSE
'DI NYID LA MA LUS PAR ZAD PAR 'GYUR RO ZHES YUM CHEN MO LAS
GSUNGS TE, 'DI LTAR SHES RAB KYI PHA ROL TU PHYIN PA'I DON SGOM
PAR BYED NA LTA SMOS KYANG CI DGOS, 'PHAGS PA CHOS THAMS CAD
'BYUNG BA MED PAR BSTAN PA LAS KYANG, 'JAM

DPAL BYANG CHUB SEMS DPA' GANG GIS LAS MED CING RNAM PAR SMIN PA
MED PAR SHES PA DES LAS KYI SGRIB PA RNAM PAR DAG PA THOB PO ZHES
GSUNGS SO, ,KLU'I RGYAL PO RGYA MTSOS ZHUS PA LAS KYANG, KLU'I
RGYAL PO CHOS BZHI SA LAS KYI SGRIB PA RGYUN CHAD PAR 'GYUR TE,
BZHI GANG ZHE NA, 'DI

LTA STE, STONG PA NYID LA NGES PAR SEMS PA DANG, MTSAN MA MED PA
LA NGES PAR SEMS PA DANG, SMON PA DANG BRAL BA DANG, MNGON PAR
'DU BYED PA MED PAR SHES PA STE, BZHI PO DE DAG GO ZHES GSUNGS
SO, ,GZHAN YANG DE BZHIN GSHEGS PAS GSANG BA'I MDO DANG, LAS KYI
SGRIB

PA RNAM PAR DAG PA'I MDO LA SOGS PA DU MA NAS DON 'DI DAG GNAS
SO, ,'DI LTAR MOS PA SPYOD PA'I SA GSUM SBYANGS NAS, 'JIG RTEN
LAS 'DAS PA'I LAM SKYE BAR 'GYUR TE, JI LTA ZHE NA, ZHI GNAS DANG
LHAG MTHONG GI RNAL 'BYOR GYIS SO, ,'DI LTAR RTZOD PA'I RTZA BAR
GYUR

@279A *, ,CING; 'KHRUG LONG DU BYED PA NI RNAM PAR RTOG PA YIN
LA, DE NYID NI RLUNG YIN TE, BGRANG BA DANG, 'GAG PA LA GOMS PAR
BYA'O, ,BGRANG DANG RJES 'GRO RTOG PA DANG, ,RTOG PA DANG NI
BSGYUR BA DANG, ,YANG DAG RNAM PA 'DI DRUG NI, ,DBUGS RNGUBS
'BYUNG BA DRAN PAR 'DOD, ,GCIG NAS BCU NAS

BRGYA YI BAR, ,NANG DU 'JUG PA BGRANG BAR BYA, ,RLUNG DE DBANG DU
GYUR PA NA, ,LUS LA BDE BA 'BYUNG BAR 'GYUR, ,DE RJES KHRI PHRAG
BCUR BGRANGS NA, ,LO LNGAR TSE NI BSRING BAR BYED, ,KHRI PHRAG
NYI SHU LA SOGS PAR, ,BGRANGS PAS BCU SOGS BGRANG BAR BYA, ,PU RA
KA DANG TZE RA KA ,KUMBA KA STE 'GAG PA'O, ,CHUNG DANG

'BRING DANG CHEN PO YI, ,TSAD NI RNAM PA GSUM YIN NO, ,BSGOM PA
GANG ZHIG LUNG DANG NI, ,RIGS PA DANG YANG MI 'GAL LA, ,BLA MA'I
MAN NGAG RAB LDAN PA'I, ,BSGOM PA DE NI BSGOM PAR 'OS, ,SLOB DPON
CHEN PO 'PHAGS PA KLU SGRUB KYI ZHAL SNGA NAS, DBU MA CHEN PO'I
MAN NGAG NI 'DI YIN TE, STAN BDE BA LA

SKYIL MO KRUNG GIS 'DUG STE, 'GRO BA LNGA PO SEMS CAN GYI KHAMS
LA BLTAS LA, 'DI DAG NI RANG RANG GI RNAM PAR RTOG PA'I BAG CHAGS
KYIS RMONGS PAR GYUR CING SDUG BSNGAL BRGYA RTZA BCUS GDUNGS PAR
GYUR PAS 'DI DAG MA BSGRAL BA BSGRAL BAR BYA'O, ,DBUGS MA PHYIN
PA DBUGS DBYUNG BAR BYA'O, ,

YONGS SU MYA NGAN LAS MA 'DAS PA YONGS SU MYA NGAN LAS 'DA' BAR
BYA'O ZHES SNYING RJE LAS BYUNG BA'I BYANG CHUB KYI SEMS MNGON DU
BYAS NAS SNGAR GYI ZHI GNAS LA BRTAN PA THOB PA DANG, SLOB DPON
ZLA BA GRAGS PA'I ZHAL NAS, DNGOS PO NI GNYIS TE, GZUGS CAN DANG,
GZUGS CAN MA YIN

NO; ,GZUGS CAN NI GNYIS TE, 'BYUNG BA DANG, 'BYUNG BA LAS GYUR
PA'O, ,GZUGS CAN MA YIN PA'I CHOS NI GNYIS TE, 'DUS BYAS DANG,
'DUS MA BYAS SO, ,'DUS BYAS KYI CHOS NI GSUM STE, SEMS DANG, SEMS
LAS BYUNG BA DANG LDAN PA MA YIN PA'O, ,'DUS MA BYAS KYI CHOS NI
BZHI

STE, SO SOR BRTAGS PA'I 'GOG PA DANG, SO SOR BRTAGS PA MA YIN PA
DANG, NAM MKHA' DANG, CHOS RNAMS KYI DE BZHIN NYID DO ZHES GSUNGS
MED KYI, 'ON KYANG 'DI DNGOS PO'I CHOS BSDUS PAR GYUR NA NI 'DI
LTAR GNYIS TE, GZUGS CAN DANG, GZUGS CAN MA YIN PA'O, ,

@279B 'DI LTAR GZUGS CAN YANG RDUL PHRA RAB KYI CHA SHAS SU SNANG
BA MED PAR 'GYUR LA, RDUL PHRA RAB KYANG PHYOGS CHA'I BYE BRAG
GIS MTHAR SNANG BA MED PAR 'GYUR RO, ,GZUGS MED PA'I SEMS YIN TE,
DE 'ANG RE ZHIG SEMS DANG SEMS LAS BYUNG BA DAG NI SKAD CIG MAR
'JUG PA YIN LA,

DE YANG SNGON DA LTAR DANG THA MA'I BYE BRAG GIS SHIN TU CHA PHRA
BA'I PHYIR SNANG BA MED PA NYID DU 'GYUR BAS SEMS DANG SEMS LAS
BYUNG BA DAG MA GRUB CING, CHOS KYI DBYINGS KYI RANG BZHIN DU
GYUR PA DE LTA BU LA GNAS PAR BYA'O, ,YUM CHEN MO LAS, SEMS DE NI
SEMS MA YIN TE, SEMS KYI RANG

BZHIN 'OD GSAL BA'I PHYIR RO ZHES PA DANG, GANG SEMS MED PA DE NI
BSAM GYIS MI KHYAB PA'O ZHES GSUNGS SO, ,YANG NA CHOS THAMS CAD
SEMS SU 'DUS LA, SEMS LUS LA 'DUS SHING, LUS CHOS KYI DBYINGS SU
'DUS NAS THIM PAR GYUR PAR BYA'O, ,'DI'I DON YANG SLOB DPON

GYI ZHAL SNGA NAS, DBU MA SRID PA 'PHO BA LAS JI SRID DU, 'JIG
RTEN RNAM PAR RTOG LAS BYUNG, ,RNAM PAR RTOG PA SEMS LAS BYUNG,
,SEMS KYANG LUS LAS BYUNG BAS NA, ,DE PHYIR LUS LA RNAM PAR BRTAG
,CES GSUNGS PA YIN NO, ,DE LTA BU'I DON LA GNAS PAR BYA'O, ,SKABS
DANG

SHES PA CI LA YANG MI GNAS, CIR YANG MI RTOG ,CI LA YANG SEMS PA
MED PA, MTHA' THAMS CAD LA MI GNAS PA, SHES PA CI'I NGO BOR YANG
MA SKYES PA, CI YANG MA YIN PAR BSGOM PAR BYA'O, ,SO SOR RTOG
PA'I SHES RAB DE NYID KYANG SNANG BA MED PA YIN TE, DPER NA SHING
GNYIS DRAG

TU DRUD PA LAS ME BYUNG BAS SHING TSIG PAR GYUR PA NA ME DE NYID
KYANG RANG SHI BA BZHIN DU SHES PA RANG NYID KYANG MED PAR GYUR
PA'O, ,'DI'I DON 'PHAGS PA 'OD SRUNGS KYIS ZHUS PA'I MDO LAS
'BYUNG BA DANG, GZHAN YANG 'PHAGS PA RGYAN STUG PO'I MDO LAS
KYANG, JI LTAR SREG PAR BYED PA'I

ME; ,BSREG BYA MED PAS MI GNAS SO, ,DE BZHIN BSREG BYA LTA TSIG
NA, ,STONG NYID ME YANG 'GAG PAR 'GYUR, ,LTA BA 'GOG PA'I DUS SU
YANG, ,YE SHES ME YANG MI 'BYUNG STE, ,NYON MONGS THAMS CAD SREG
PAR BYED, ,NYON MONGS BSREGS NA RNAM PAR MDZES, ,ZHES GSUNGS

@280A *, ,SO; ,BDE BA CHEN PO'I ZHAL SNGA NAS KYANG, LTA BA'I BUD
SHING PHUNG PO DAG ,STONG NYID ME YIS BSREG BYAS NAS, ,'DI NI ZHI
BA LA GNAS NAS, ,DE BZHIN NYID KYI ME YANG 'GAG ,CES GSUNGS SO,
,DE LTAR RAGS PA'I RNAL 'BYOR BSTAN NAS, DA NI PHRA

BA'I RNAL 'BYOR BSTAN PAR BYA STE, 'DI NI PHRA BA YIN TE, JI LTAR
CHOS THAMS CAD RANG GI SEMS NYID SGYU MA TZAM SNANG BAR 'BYUNG
STE, 'DI LTAR SEMS SGYU MA TZAM NI DUS GSUM LAS 'DAS PA, KHA DOG
DAG DANG DBYIBS MED PAR RANG BZHIN GYIS 'OD GSAL BA, SNANG BA MED
PAS NA CHOS THAMS CAD

NI SEMS NYID SGYU MA YIN PAR SHES PAR BYA'O, ,LUNG YANG YOD DE,
'PHAGS PA LANG KAR GSHEGS PA LAS, ,SEMS TZAM LA NI BRTEN NAS SU,
,PHYI ROL DON LA MI BRTAG GO, ,DE BZHIN NYID LA BRTEN NAS NI,
,SEMS TZAM LAS KYANG 'DAS PAR BYA, ,SEMS TZAM LAS NI 'DAS GYUR
NA, ,

SNANG BA MED LA GNAS PAR 'GYUR, ,SNANG MED GNAS PA'I RNAL 'BYOR
PA, ,DE YIS THEG PA CHEN PO MTHONG, ,ZHES GSUNGS SO, ,'PHAGS PA
GLU SGRUB DANG, SLOB DPON 'PHAGS PA'I LHA DANG, SLOB DPON RJE
BTZUN ZLA BA GRAGS PA NI 'DI SKAD DU GSUNGS PA YIN TE, 'DI LTAR
KUN RDZOB KYI

BDEN PA NYAN THOS KYI TSUL DU SMRAS PA NI PHYI ROL GYI DBU MA
RAGS PA YIN LA, DE NYID RANG GI SEMS TZAM DU GNAS PA NANG GI DBU
MA ZHES BYA BA PHRA BA YIN NO ZHES GSUNGS PA'I DON RGYAS PAR NI
JI SKAD DU, SLOB DPON GYI ZHAL SNGA NAS, 'DIR NI GANG YANG SKYE
BA MED, ,GANG YANG 'GAG PA YOD MA YIN, ,

SEMS KYI RANG BZHIN RNAM GNAS PA, ,CHOS RNAMS NYID NI SHES PAR
BYA, ,MIG LA SOGS DANG YUL RNAMS NYID, ,YE SHES LNGA PO NYID DAG
STE, ,PHYI DANG NANG DU RNAM PHYE BA, ,THAMS CAD SEMS LAS GZHAN
MA YIN, ,ZHES BYA BA LA SOGS PA MANG DU GSUNGS SO, ,SLOB DPON
'PHAGS PA LHA'I

ZHAL SNGA NAS, PHYI ROL DON NI YOD MA YIN, ,RANG GI SEMS NI
MTHONG BAR 'GYUR, ,DE YANG SGYU MAR BSGOM BYA ZHING, ,DE BZHIN
NYID KYANG RJES DRAN BYA, ,YANG GSUNGS PA, GZUGS SOGS LNGA DANG
DE BZHIN SKYE MCHED BCU GNYIS DANG, ,BCO BRGYAD CES BSHAD KHAMS
NI DE RNAM DANG,

@280B SHES PA LNGA DANG 'GRO BA MA LUS PA, ,THAMS CAD RANG GI
SEMS NYID YIN GYI GZHAN MA YIN, ,GANG YANG RI BRGYAD DANG NI RGYA
MTSO BRGYAD RNAMS DANG, GLING LA SOGS DANG DMYAL BA LA SOGS DBYE,
,GANG YANG BRTAN DANG G-YO BA NYID DU MTHONG BA DE, ,THAMS CAD
SEMS NYID YIN GYI GZHAN MA YIN, ,

ZHES MANG DU GSUNGS SO, ,SLOB DPON ZLA BA GRAGS PA'I ZHAL SNGA
NAS KYANG, JI SKAD DU, DE BAS NA PHYI ROL GYI DNGOS PO LTA BU
DMIGS SU MED CING YOD PA MA YIN TE, SEMS KYI RANG BZHIN YIN PA'I
PHYIR RO ZHES PA DANG, YANG CHOS THAMS CAD SEMS LAS PHYI ROL NA
MI GNAS TE, MIG

YOR TZAM DU SNANG BA GANG YIN PA DE THAMS CAD NI RANG GI SEMS TE,
RANG GI SEMS NYID LAS GZHAN NI CI YANG MED DO ZHES PA DANG, YANG
GSUNGS PA, SEMS LAS DNGOS PO THA DAD PA YOD DO ZHE NA, CHOS MED
CES BYA'O ZHES RGYAS PAR GSUNGS SO, ,'DIR TSIGS SU BCAD PA NI,
AUTPALA

RTZA BA M'U LA LAS, ,LO MA LA SOGS RGYUN 'BYUNG LTAR, ,DE BZHIN
SEMS RDZAS MED PA YANG, ,CHOS RNAMS KUN GYI NGO BOR GNAS, ,DE YI
DON NI 'DI YIN TE, ,AUTPALA'I TZA BA GZHAN DANG MA 'BREL ZHING
CHU NYID LA GNAS SHING RTZA BA DER GAR YANG ZUG PA MED KYANG,
MTSO SHIN TU RGYA CHE BA

DAG LO MA DANG ME TOG LA SOGS PAS KHYAB PAR NUS PA BZHIN DU SEMS
RDZAS SU MED PA NYID YIN YANG KUN RDZOB TU PHYI NANG GI CHOS
THAMS CAD KYI NGO BOR GNAS SO, ,YANG SMRAS PA, JI LTAR LU MA'I
S'A LU KA, ,RTZA BA MED KYANG THAMS CAD KHYAB, ,RTZA BA MED PA'I
SEMS NYID KYANG, ,

NAM MKHA'I MTHAS GTUGS KHYAB PAR GNAS, ,'DI'I DON NI 'DI YIN TE,
,MTSE'U DANG, LU MA DAG BA S'A LU KA ZHES BYA BA'I SNGO ZHIG PHAN
TSUN 'BREL PAS, ME TOG SER PO ZHIG GIS LU MA'I KHA CHOD PAR SKYE
LA DE LA RTZA BA NI ZUG PA MED DO, ,DE BZHIN DU SEMS RTZA BA

MED PA BZHIN DU NAM MKHAS JI TZAM KHYAB BA DE TZAM DU CHOS THAMS
CAD KYI NGO BOR GNAS SO, ,SLOB DPON 'PHAGS PA LHA'I ZHAL SNGA NAS
KYANG, DE LTAR RANG GI SEMS KYI RANG BZHIN 'GRO BA MA LUS PA,
,RNAM SHES THAR PA SRID PA'I BRTAGS LAS 'GRO BA GANG, ,SRID PA'I

@281A *, ,SDUG BSNGAL MTSO CHEN NANG DU MI 'KHOR BA'I, ,'DUS BYAS
KUN GYI PHA ROL SONG BA DE LA PHYAG 'TSAL 'DUD, ,CES GSUNGS SO,
,BLA MA'I BLA MAS KYANG DON DAM PAR RIGS PA'I GLU LAS, ,RANG GI
SEMS NYID KUN GYI SA BON TE, ,GANG LA SRID DANG MYA NGAN 'DAS
'PHRO BA, ,

'DOD PA'I 'BRAS BU STER BAR BYED PA YI, ,YID BZHIN 'DRA BA'I SEMS
LA PHYAG 'TSAL LO, ,ZHES GSUNGS PAS 'KHOR BA DANG MYA NGAN LAS
'DAS PA THAMS CAD SEMS NYID SGYU MAR SHES PAR BYA'O, ,DE BAS DE
DAG BDAG GI GZHUNG CHEN PO MANG PO DAG BKOD PA NI, PHYI ROL GYI
DBU MA YIN NO ZHES

SHES PAR BYA'O, ,PHA ROL RGOL BZLOG PA DANG, ,BSTAN BCOS CHEN
PO'I GZHUNG DANG NI, ,RTZOD PA CHEN PO BYUNG DUS SU, ,RIGS PA'I
DBU MA'I GZHUNG SMRA BYA, ,DE NYID DON LA GTZOR BYED CING, ,RNAL
'BYOR NYAMS SU LEN DUS SU, ,PHRA BA'I RNAL 'BYOR BSGOM PAR BYA,
,'DI NI ZHAL GYI GDAMS PA

YIN, ,RJE BTZUN DE DAG GI ZHAL GYI GDAMS NGAG NI 'DI YIN TE, KUN
RDZOB KYI BDEN PAR NAM MKHA' DANG, BAG CHAGS BZHI'I MTHUS SEMS
SGYU MA RDZAS SU MED PA BRDZUN PA NYID PHYI DANG NANG DU SNANG
STE, BDAG LA SOGS PA DANG, PHUNG PO LA SOGS PA'I CHOS NI 'GA'
YANG MED DO, ,DON DAM PAR NA

SEMS SGYU MA DE GDOD MA NAS MA SKYES PA, BSAL BA MED PA, GZHAG PA
MED PAR YANG 'DI LTA BU'O ZHES SHES PAR BYA'O, ,RIGS PA'I TSOGS
RGYA CHEN PO RNAMS KYIS DE MA GRUB PAR BYA STE, BSAL BAR BYA'O,
,SLOB DPON GYI ZHAL SNGA NAS, 'DI LA BSAL BA CI YANG MED, ,GZHAG
PAR BYA BA GANG YANG

MED; ,YANG DAG NYID LA YANG DAG LTA, ,YANG DAG MTHONG BAS RNAM
PAR GROL, ,YANG, ,BDAG DANG PHUNG PO LA SOGS DANG, ,RNAM SHES
RTOGS PAS MA BSGRIBS PA, ,SANGS RGYAS RNAMS KYI BYANG CHUB SEMS,
,STONG PA'I MTSAN NYID DAG TU BZHED, ,PHYI NANG THAMS CAD SEMS
NYID NI, ,SGYU MA LTA

BUR GNAS PA'O, ,SEMS DE YANG NI 'OD GSAL BA'O, ,MYA NGAN 'DAS
BCAS KUN STONG DANG, ,CHOS SKUR YANG DAG BSHAD PA YIN, ,ZHES
GSUNGS SO, ,PHYI YI YUL DU SNANG BA'I SEMS, ,NANG GI SEMS LA BSDU
BA DANG, ,DE YANG GNOD MA NAS RANG BZHIN GYIS 'OD GSAL BA,

@281B GZUGS SPANGS PA, CI'I NGO BOR YANG MA SKYES PA YUL DANG,
YUL CAN DANG, SHES PA DANG, SHES BYAR MA GRUB PA, CI YANG MA YIN
PA, MTHA' GANG NA'ANG MI GNAS PA, BRJOD PA DANG SPROS PA THAMS
CAD KYI SKABS MED PA, BSAM GYIS MI KHYAB PA, BSAM DU MED PA,

BSAM PA LAS 'DAS PA YIN PAS, CI LA 'ANG MI GNAS PA, YID LA MI
BYED PA DRAN PA DANG YID LA BYED PA SPANGS PAR BSGOM PAR BYA'O
ZHES GSUNGS PA YIN TE, SKAL PA CHUNG BA BLO GROS DMAN PA DAG LA
SBA BAR MA BYAS NA, BYANG CHUB SEMS DPA' LAS DANG PO PA'I RTZA
BA'I LTUNG PA 'BYUNG

BAR 'GYUR BAS NA BAG MED PA BRJOD PAR MI BYA'O, ,BYANG CHUB SEMS
DPA' SNYING RJE PHUL DU BYUNG BA GZHAN GYI DON KHO NA GTZOR BYED
'DOD PAS, ZHI GNAS KYI YAN LAG RNAMS PHUN SUM TSOGS PAR BYAS LA
MNGON PAR SHES PA BSKYED PAR BYA'O, ,GAL TE MNGON PAR SHES PA

MED NA SPYOD LAM DANG, PRA SE NA'I THABS KYIS BRTAGS LA MAN NGAG
SBYIN PAR BYA'O ZHES KYANG GSUNGS PA YIN PAS THEG PA CHEN PO 'DI
LA BAG YOD PAR SPYAD PAR BYA'O, ,TSUL 'DI LTA BU BSGOM PA RNAMS
NI SKAD CIG MA GCIG LA MNGON PAR BYANG CHUB PA ZHES BYA STE, SLOB
DPON GYI

ZHAL SNGA NAS, MTHONG BA'I CHOS LA MYA NGAN 'DAS, ,BYAS PA BYAS
PA 'ANG DE NYID YIN, ,ZHES GSUNGS SO, ,DE NAS MIG DAG DAL BUS
PHYE LA 'DI SNYAM DU, AE MA HO NGO MTSAR RO, ,AE MA HO NGO MTSAR
RO, ,PHYI NANG GI DNGOS PO 'DI RNAMS DON DAM PAR SKYE BA MED
BZHIN DU,

'DI LTAR SNANG BA 'DI SEMS SKYE BA MED PA'I CHO 'PHRUL YIN PA
DANG, NAM MKHA'I CHO 'PHRUL YIN PAS RMI LAM GYI GNAS SKABS LTA BU
KHO NA YIN NO SNYAM DU BSAM ZHING, GZUGS LA SOGS PA'I 'DOD PA'I
YUL THAMS CAD LA CHAGS PA DANG, SDANG BA DANG, RMONGS PA BSAL

TE; 'JIG RTEN GYI CHOS BRGYAD LAS RGYAL BAR BYA'O, ,BYANG CHUB
SEMS DPA'I TSUL KHRIMS KYI SDOM PAS BSDAMS SHING SNYING RJE'I YID
KYIS BYANG CHUB KYI SEMS MI BRJED PA LA BRTZON PAR BYA BA DANG,
DRAN PA DANG SHES BZHIN DANG, BAG YOD PA DAG MA NYAMS PAR BYA BA
DANG,

@282A *, ,THABS DANG SHES RAB DANG LDAN PAR BYA STE, THABS DANG
SHES RAB KYI TSUL RGYAS PA NI THABS DANG SHES RAB KYIS NGES PAR
BYED PA GRUB PA ZHES BYA BA'I BSTAN BCOS SU BLTA BAR BYA'O, ,DE
NAS DAL BUS STAN LAS LANGS TE, NYIN LAN GSUM MTSAN LAN GSUM

DU PHUNG PO GSUM PA'I CHO GA BYA BA DANG, 'PHAGS PA SHES RAB KYI
PHA ROL TU PHYIN PA'I MDO GDON PAR BYA BA DANG, 'PHAGS PA BZANG
PO SPYOD PA'I SMON LAM DANG, SLOB DPON GYI ZHAL SNGA NAS MDZAD
PA'I SMON LAM NYI SHU PA DANG, SLOB DPON MA TI TZI TRAS MDZAD
PA'I SMON LAM

BDUN CU PA DUS RTAG TU GDON PAR BYAS PAS SANGS RGYAS KYI CHOS
YONGS SU RDZOGS PAR BYA BA DANG, SEMS CAN YONGS SU SMIN PAR BYA
BA LA SHIN TU G-YEL BA MED PAR 'BAD PAR BYA'O, ,'DI LTAR MOS PA
SPYOD PA'I SA RNAM PA GSUM NI DGUR 'GYUR TE, DANG PO LA GSUM DU

GNAS TE, MOS PA BA DANG, GNAS SKABS PA DANG, LHAG PAR 'DOD PA'O,
,LHAG MA BRGYAD PO RE RE ZHING GSUM GSUM DU 'GYUR TE, RJES SU
MTHUN PA PA DANG, KHYAD PAR PA DANG, RAB TU RTOGS PA'O, ,DE
SGRA'I RJES SU 'GRO BA'I BZOD PA NI DANG PO GSUM GYI GNAS SKABS

SU SKYE BAR 'GYUR RO, ,LHAG MA BRGYAD PO RE RE ZHING GSUM GSUM
DUG NAS PAS NYI SHU RTZA BZHIR 'GYUR LA, RJES SU MTHUN PA'I BZOD
PA YANG NYI SHU RTZA BZHIR SKYE BAR 'GYUR RO, ,BZOD PA DE DAG JI
LTAR SKYE BAR 'GYUR BA DANG, SKYES PA'I TSUL GYIS GNAS PA PHRA MO
DAG NI, SLOB

DPON GYI ZHAL SNGA NAS KYI BKA' DRIN GYIS 'TSO BA'I SLOB DPON DAG
LA ZHU BAR BYA'O, ,MI SKYE BA'I BZOD PA NI LHAG PA'I BSAM PA RNAM
PAR DAG PA'I SAS BSDUS PA 'JIG RTEN LAS 'DAS PA'I LAM SKYE BAR
'GYUR TE, RAB TU DGA' BA DANG, SA MI G-YO BA DANG, BCU PA'I

DUS DANG, YANG NA SA BCU CHAR DU SKYE BAR 'GYUR RO, ,SA DANG PO
NAS BDUN PA'I BAR DU NI SMON LAM GYI LUS CAN YIN PAS CHOS THAMS
CAD MI DMIGS BZHIN DU SEMS CAN YONGS SU SMIN PAR BYED PA DANG,
SANGS RGYAS KYI CHOS YONGS SU RDZOGS PAR BYED DO, ,GANG GI TSE

@282B SA MI G-YO BA LA GNAS PA'I TSE, MTSAN MA MED PA LHUN GYIS
GRUB PAS GZUGS KYI LUS MED DE, LUS GRUB PA'I RGYU SPANGS PA'O,
,GAL TE DE LTAR NA SEMS CAN YONGS SU SMIN PAR BYED PA DANG, SANGS
RGYAS KYI CHOS YONGS SU RDZOGS PAR YANG JI LTAR 'GYUR ZHE NA, 'DI
LTAR

SA MI G-YO BA DE NI GZHON NU'I SA YIN PAS RNAM PA THAMS CAD DU
MNGAL GYI DRI MAS MI G-YO MI GOS TE, RGYU BZHI DANG RKYEN GCIG
GIS YID KYI LUS RDZUS TE SKYE BA DES GZHAN GYI DON BYED PA DANG,
SANGS RGYAS KYI CHOS YONGS SU RDZOGS PAR BYED PA NI RJES LAS THOB
PA DAG PA 'JIG RTEN PA'I

YE SHES KYIS SO, ,GANG GI TSE SANGS RGYAS KYI SA RDO RJE LTA BU'I
TING NGE 'DZIN BRNYES PAR GYUR NAS NI, RJES LAS THOB PAR MI MNGA'
STE, RNAL 'BYOR GYI DBANG PHYUG CHEN PO DUS RTAG TU MNYAM PAR
GZHAG CING RANG BYUNG GI YE SHES CHOS NYID BYANG CHUB KYI SEMS
CHEN PO LA 'GYUR BA MI

MNGA' ZHING 'BYUNG BA DANG 'JUG PA MED PAS SO, ,'PHAGS PA SANGS
RGYAS THAMS CAD KYI YUL LA 'JUG PA LAS, JI LTAR CHOS KYI DBYINGS
LA GNAS PA DE BZHIN DU YE SHES NI MI 'JUG MI LDOG GO, ,JI LTAR YE
SHES MI 'JUG MI LDOG PA DE LTA BUR CHOS NYID KYI TSUL GYIS 'JUG
PAS

ZAG PA RNAMS MI SKYE MI 'GOG GO ZHES GSUNGS SO, ,DE BAS NA YUN
RING POR PHA ROL TU PHYIN PA LNGA DANG, BSDU BA'I DNGOS PO BZHI
LA SOGS PA'I CHOS 'KHOR GSUM YONGS SU DAG PAS SBYANGS PA DANG, MA
RIG PA'I GNYID MTHUG PO LAS LEGS PAR SAD PA DANG, CHOS THAMS

CAD KYI RANG DANG SPYI'I MTSAN NYID SKAD CIG MA GCIG LA SKYE BA
MED PAR BZOD PA DANG, PHUNG PO LHAG MA MED PA'I DBYINGS SU YONGS
SU MYA NGAN LAS 'DAS PA NA DAG PA 'JIG RTEN PA'I YE SHES GA LA
'GRUB, GZHAN YANG SEMS ZHES BYA BA'I RDZAS KYI NGO BOR YONG CING
GRUB PAR GYUR

NA LTA, DE YONGS SU DAG PA'I GNAS SU GYUR PA'I YE SHES KYANG YOD
PAR 'GYUR BA ZHIG NA, SEMS GDOD NAS RDZAS KYI NGO BOR MED PAR
GRUB PAS RNAM PAR MI RTOG PA'I YE SHES ZHES BYA BA JI LTA BU ZHIG
YOD PAR 'GYUR, DE MED PAS DE'I GZUGS BSTAN DU YOD PAR GYUR PA'I

@283A *, ,DAG PA 'JIG RTEN PA'I YE SHES ZHES BYA BA YANG YOD PAR
MI 'GYUR RO, ,GAL TE SANGS RGYAS LA DE MNGA' BA YIN NA 'KHRUL PA
DANG BCAS PAR 'GYUR BA DANG, MNYAM PA NYID LA MNYAM PAR GZHAG PA
MA YIN PAR 'GYUR BA DANG, CHOS KYI SKU'I BDAG NYID MA

YIN PAR 'GYUR BA DANG, DE BZHIN GSHEGS PA LA SKYE BA DANG 'GAG PA
YOD PAR 'GYUR RO, ,LUNG GI KHUNGS NI 'PHAGS PA LANG KAR GSHEGS PA
LAS, 'KHRUL PA THAMS CAD SPANGS NAS KYANG, ,GAL TE 'KHRUL PA
SKYER ZIN NA, ,DE NI 'KHRUL PA YANG DAG STE, RAB RIB

YONGS SU MA DAG BZHIN, ,ZHES GSUNGS PA DANG, MDO GZHAN LAS KYANG,
GLANG CHEN BZHUGS KYANG MNYAM PAR GZHAG ,GLANG CHEN BZHUD KYANG
MNYAM PAR GZHAG ,GLANG CHEN MNAL YANG MNYAM PAR BZHAG ,GLANG CHEN
GZIMS KYANG MNYAM PAR BZHAG ,CES GSUNGS

SO; ,YANG 'PHAGS PA SANGS RGYAS THAMS CAD KYI YUL LA 'JUG PA LAS,
KHA DOG DBYIBS DANG MTSAN MA MED, ,'GAG PA MED CING 'BYUNG BA
MED, ,RTZA BA MED CING RTEN MED PA, ,DMIGS MED KHYOD LA PHYAG
'TSAL LO, ,ZHES BYA BA LA SOGS PA MANG DU RGYAS PAR GSUNGS

SO; ,RGYAL BA BSKYED MA SUM BRGYA PA LAS KYANG, GANG GIS NGA LA
GZUGS SU MTHONG, ,GANG GIS NGA LA SGRAR SHES PA, ,LOG PA'I LAM DU
ZHUGS PA STE, ,SKYE BO DE YIS NGA MI MTHONG, ,SANGS RGYAS RNAMS
NI CHOS KYI SKU, ,CHOS NYID DU NI 'DREN PA LTAR, ,CHOS NYID

MTHONG BAR BYA MIN PAS, ,DE NI RNAM PAR SHES MI NUS, ,ZHES GSUNGS
SO, ,'PHAGS PA SANGS RGYAS THAMS CAD KYI YUL LA 'JUG PA LAS
KYANG, DE BZHIN GSHEGS PA RTAG TU SKYE MED CHOS, ,CHOS RNAMS
THAMS CAD DE BZHIN GSHEGS DANG 'DRA, ,BYIS PA'I BLO CAN

MTSAN MAR 'DZIN PA DAG ,'JIG RTEN DAG NA MED PA'I CHOS LA SPYOD,
,DE BZHIN GSHEGS PA DGE CHOS DPAG MED NI, ,ZAG PA MED PA'I CHOS
RNAMS THAMS CAD DE, ,DE BZHIN NYID MED DE BZHIN GSHEGS PA'ANG
MED, ,'JIG RTEN DAG NA GZUGS BRNYAN KUN DU SNANG, ,ZHES

@283B GSUNGS SO, ,DON 'DI NYID GSAL BAR BYA BA'I PHYIR SLOB DPON
NYID KYI ZHAL SNGA NAS, KUN RDZOB DANG NI DON DAM DAG ,SO SO'I
CHA NI SHES GYUR NA, ,GANG DU MI BYED BLO GNAS PA, ,DE YIS ZUNG
DU 'JUG PA SHES, ,MNYAM PAR BZHAG DANG MA BZHAG PA, ,GANG LA 'DI
DAG THAMS CAD MED,,

CES GSUNGS PA DANG, DON DAM PAR BSTOD PA LAS KYANG, CHOS RNAMS
KUN LA MI GNAS PAS, ,CHOS KYI DBYINGS KYI DNGOS GYUR CING, ,MCHOG
TU ZAB PA NYID BRNYES PA, ,ZAB MO KHYOD LA PHYAG 'TSAL BSTOD,
,CES MANG DU GSUNGS SO, ,DE BAS NA MNYAM PAR GZHAG CES PA DANG,

RJES LAS THOB PA ZHES BYA BA DE DAG NI GDUL BYA DNGOS PO LA ZHEN
PA'I TSIG STE, CHOS THAMS CAD ZAD PA'I MTHAR GYUR PA MYA NGAN LAS
'DAS PA'I DUS NA JI LTA BU ZHIG YOD, ,'PHAGS PA LHA'I ZHAL NAS
KYANG, ,RE ZHIG DNGOS 'DI NAM MKHA'I NAGS TSAL LAS, ,SKYES PA'I
PAD MA BZHIN

DU DNGOS MED CING, ,GNYI GA DAG LAS GZHAN PA'ANG RI BONG RVA
BZHIN NO, ,RNAM PAR THAR PA CI 'DRA BA ZHIG YOD CES BDAG MTSAR
KHYED CAG SPYOD, ,CES GSUNGS PA YIN NO, ,SANGS RGYAS RNAMS KYIS
DUS KUN DU, ,DE BZHIN NYID LA MNYAM PAR GZHAG ,BRJOD DU MED PA'I
GNAS

SKABS DER, ,'JUG PA'ANG LDOG PA YOD PA MIN, ,YE SHES NYID KYANG
JI LTA BU, ,MNYAM GZHAG RJES THOB GA LA ZHIG ,GAL TE DE LA DE
MNGA' NA, ,SAR ZHUGS RNAMS KYANG KHYAD CI YOD, ,DA NI BSGOM PA'I
RIM PA NYID LA 'JUG PAR BYA'O, ,DE LA BYANG CHUB SEMS DPA'

BSKAL PA GRANGS MED PA GSUM DANG, BDUN DANG, SUM CU RTZA GSUM DU
RNAL 'BYOR PA THABS DANG SHES RAB GNYES DANG, BSDU BA'I DNGOS PO
BZHI DANG, TSAD MED PA BZHI DANG, BYANG CHUB KYI PHYOGS KYI CHOS
SUM CU RTZA BDUN DANG, GZUNGS DANG, TING NGE 'DZIN DANG, RNAM PAR

THAR PA BRGYAD, BYANG CHUB SEMS DPA'I STOBS BCU DANG, BYANG CHUB
SEMS DPA'I MA 'DRES PA BCO BRGYAD DANG, DBANG BCU DANG, SO SO
YANG DAG PAR RIG PA BZHI DANG, SA BCU DANG, PHA ROL TU PHYIN PA
BCU RNAMS GUS PA DANG, YUN RING BA DANG, RGYUN MI 'CHAD PAR MTHAR

@284A *, ,PHYIN PAR BYAS, RDZOGS PAR BYAS PA SEMS CAN YONGS SU
SMIN PAR BYA BA DANG, SANGS RGYAS KYI CHOS YONGS SU RDZOGS PAR
BYA BA DANG, SNYING RJE CHEN PO LA LEGS PAR GOMS PA SMON LAM
THAMS CAD LA DBANG THOB PA SA BCU PA'I DBANG PHYUG SRID PA THA MA
PA DES,

SEMS CAN GYI KHAMS LA BLTAS NA DE DAG BRI BA MED PAR MTHONG STE,
'DI SNYAM DU, MDO LAS, NAM MKHA'I MTHAR THUG GYUR PA JI TZAM PAR,
,SEMS CAN MA LUS MTHA' YANG DE TZAM MO, ,ZHES GSUNGS PA DANG,
YANG MDO SDE LAS 'DI LTA STE, 'JIG RTEN GYI KHAMS THAMS CAD CHU'I

DKYIL 'KHOR DU GYUR LA, DE SKYES BU ZHIG GIS LO BRGYA LON NA
THIGS PA RE RE DOR BA LAS, ,CHU DE NI THA MAR ZAD PAR 'GYUR BA
YIN GYI, SEMS CAN GYI KHAMS NI ZAD PAR MI 'GYUR RO ZHES GSUNGS
PAS BDAG GIS CHOS KYI SKU MNGON SUM DU MA BYAS PAR SEMS CAN RNAMS
GDON

PAR MI NUS PAS, BDAG GIS CHOS KYI SKU MNGON SUM DU BYA'O SNYAM
PA'I RJES LA, PHYOGS BCU'I DE BZHIN GSHEGS PAS DBANG BSKUR BAS
STOBS BCU LA SOGS PA'I SANGS RGYAS KYI YON TAN MA LUS PA RDZOGS
PA THOB PAR 'GYUR RO, ,SLOB DPON GYI ZHAL SNGA NAS JI SKAD DU,
RIM GYIS

'JUG PA'I SBYOR BA YIS, ,SANGS RGYAS SRAS PO GRAGS CHEN RNAMS,
,CHOS KYI SPRIN GYI YE SHES KYIS, ,CHOS NYID STONG PA MTHONG GYUR
NAS, ,GANG TSE SEMS NI RAB BKRUS PA, ,'KHOR BA'I GZEB LAS 'DAS
GYUR TE, ,PAD MA CHEN PO'I RANG BZHIN GYI, STAN DE LA NI RAB GNAS
'GYUR, ,

'DAB MA RIN CHEN DU MA'I 'OD, ,'DOD PAR BYA BA'I ZE 'BRU CAN,
,PAD 'DAB BYE BA DU MA YIS, ,RNAM PA KUN DU YONGS SU BSKOR,
,STOBS BCU PA YIS YONGS SU GANG, ,MI 'JIGS PA YIS YONGS SU NGOMS,
,BSAM GYIS MI KHYAB SANGS RGYAS CHOS, ,SPROS MED RNAMS LAS

NYAM MING, ,LEGS PAR SPYAD PA'I LAS KUN GYIS, ,BSOD NAMS YE SHES
RAB BSAGS PA'I, ,ZLA BA NYA LA SKAR MA YIS, ,'KHOR DU RNAM PA DU
MAS BSKOR, ,SANGS RGYAS PHYAG GIS NYI MA DER, ,DRI MED RIN CHEN
'BAR GYUR TE, ,SRAS KYI THU BOR DBANG BSKUR BAS, ,DBANG BSKUR BA
NI

@284B KUN DU GSOL, ,ZHES GSUNGS PA DE'I RJES THOGS LA, STON KA'I
NYI MA'I GUNG GI NAM MKHA' RDUL DANG BRAL BA LTA BU MTSAN MA'I
RDUL THAMS CAD MED PA, SEMS DANG, ,YID DANG, RNAM PAR SHES PA
DANG BRAL BA, DE BZHIN NYID KYI DBYINGS SU MA LUS PA THAMS CAD
THA DAD PA MED CING RO GCIG

PA DE NI SANGS RGYAS ZHES BYA STE, DE RTOGS PHYIR NA GANG ZHIG
LA, ,BLO SKYE MED PA SANGS RGYAS DNGOS, ,RNAM RTOG NYID NI SPANGS
PHYIR DANG, ,RTOG PA MED PA RGYAS PHYIR RO, ,CHOS RNAMS MTSAN
NYID THA DAD PA, ,SKYE DANG BKAG PA MA MDZAD PA, ,MNYAM PA NYID
KYI MNYAM NYID PAS, ,DMIGS

MED NYID RDZOGS SANGS RGYAS SHING, ,RDZOGS SANGS RGYAS MED SANGS
RGYAS PAS, LHA MIR BCAS PA'I 'JIG RTEN NA, ,DE NI SANGS RGYAS
ZHES BRJOD DO, ,MA RIG PA'I GNYID LAS SANGS SHING CHOS NYID BYANG
CHUB KYI SEMS RANG BYUNG GI YE SHES CHEN POS SHES BYA'I DKYIL
'KHOR THAMS CAD SKAD

CIG MA GCIG LA MKHYEN ZHING MNGON PAR RDZOGS PAR BYANG CHUB PA NI
SANGS RGYAS YIN TE, JI SKAD DU, DNGOS PO KUN GYI RANG BZHIN CAN,
,DNGOS PO KUN GYI RANG BZHIN 'DZIN, ,SKYE MED CHOS DE SNA TSOGS
DON, ,CHOS KUN NGO BO NYID 'CHANG BA, ,CHOS KUN MNGON PAR RTOGS
PA STE, ,SHES RAB

CHEN POS SKAD CIG LA, ,CHOS KUN KHONG DU CHUD PA PO, ,ZHES GSUNGS
SO, ,GZHAN LAS KYANG, RDO RJE LTA BU'I TING 'DZIN GYIS, ,SKAD CIG
GCIG LA MNGON SANGS RGYAS, ,NGO BO MED PA SNYOMS 'JUG PA, ,DMIGS
MED KHYOD LA PHYAG 'TSAL LO, ,ZHES GSUNGS SO, ,SLOB DPON

ZLA BA GRAGS PA'I ZHAL SNGA NAS KYANG, MA RIG GNYID LAS SANGS
PHYIR DANG, ,BLO RGYAS PHYIR NA SANGS RGYAS YIN, ,ZHES GSUNGS SO,
,CHOS RNAMS BSAL DANG GZHAG MED PAR, ,CHOS NYID JI LTAR DE BZHIN
DU, ,GANG PHYIR DE NI GSHEGS GYUR PA, ,DE PHYIR DE BZHIN GSHEGS
ZHES BYA, ,RTOGS

BYA BRTAN DU MA LUS PA, ,MTHAR LHUNG RNAM PAR SPANGS PA DANG,
,RTOGS MED TSUL GYIS RTOGS PA YIS, ,BDE BAR GSHEGS PAS BDER
GSHEGS YIN, ,GRANGS MED BSOD NAMS TSOGS LDAN ZHING, ,SHES BYA
MTHA' YAS MKHYEN GYUR PA'I, ,SANGS RGYAS RNAMS KYI CHOS SKU

@285A *, ,'DI, ,SPROS PA NYE BAR ZHI BA YIN, ,'DI LA TSIG KYANG
LDOG 'GYUR ZHING, ,'DI NI SEMS KYI SPYOD LAM MIN, ,'DI LA KUN
RTOG LDOG 'GYUR ZHING, ,SHES PA 'JUG PAR MI 'GYUR RO, ,'DIR LUNG
NI 'PHAGS PA YE SHES KYI PHYAG RGYA'I MDO LAS, SKU DE SKU MA YIN

ZHING SKU LAS YONGS SU GROL, ,SKU YANG MA ZHIG RNYED PAR GYUR PA
MED, ,CHOS RNAMS GANG NA KUN DU LDAN MED MI LDAN MED, ,BDE BAR
GSHEGS PA RNAMS KYI SKU NI DE LTAR GDAGS, ,'DU MED 'BRAL MED GNAS
MED RDZAS KYANG MED, ,MA BZUNG MA GROL NYAMS PA MED CING NYE RING
MED, ,RTZOL BA MED CING

THOGS MED CI LA'ANG GNAS PA MED, ,BDE BAR GSHEGS PA RNAMS KYI SKU
NI DE LTAR BSTAN, ,ZHES PA LA SOGS PA DANG, YANG DE NYID LAS DE
NI LUS MED PA, MA BYAS PA, MA SKYES PA, MA 'GAGS PA, MA BYUNG BA,
LAS MED PA, RNAM PAR SMIN PA MA MTHONG BA, MA THOS PA, RNAM PAR

MI SHES PA ZHES BYA BA LA SOGS PA TSIG NYIS BRGYA BRGYAD CU THAMS
PAS GSUNGS SO, ,YUM CHEN MO LAS KYANG, SANGS RGYAS RJES SU DRAN
PA NI DRAN PA MED PA DANG YID LA BYED PA MED PA'O ZHES BYA BA LA
SOGS PA GSUNGS SO, ,'PHAGS PA SGO MTHA' YAS PAR GRUB PA LAS
KYANG, DE LA SANGS RGYAS

RJES SU DRAN PA 'BA' ZHIG BSGOM ZHING, GZUGS LAS MA YIN, MTSAN
LAS MA YIN, DPE BYED LAS MA YIN, YON TAN LAS MA YIN, CHOS LAS MA
YIN, CHOS MA YIN PAR MA YIN ZHES BYA BA LA SOGS PA GSUNGS PA
DANG, GZHAN YANG DE BZHIN GSHEGS PA'I LE'U LAS KYANG, DE

BZHIN GSHEGS PA LA LTA BA NI, STONG PA NYID DANG, MTSAN MA MED PA
DANG, SMON PA MED PA DANG, SKYE BA MED PA DANG, 'GAG PA MED PA
DANG, 'BYUNG BA MED PA DANG, DNGOS PO MED PA DANG, MNGON PAR 'DU
BYED PA MED PAR LTA BA YIN NO ZHES GSUNGS PA DANG, 'PHAGS PA BLO
GROS MI ZAD PAS

ZHUS PA'I MDO LAS KYANG, DE LA SANGS RGYAS RJES SU DRAN PA GANG
ZHE NA, GZUGS DANG MTSAN GYIS RAB TU PHYE BA MA YIN PA DANG, SKYE
BA DANG, RIGS DANG, DUS KYIS RAB TU PHYE BA MA YIN PA DANG, SNGON
GYI SPYOD PA DKAR POS RAB TU PHYE BA MA YIN PA DANG, PHYI MA'I
SHES RAB YONGS SU RLON PAS RAB TU PHYE BA

@285B MA YIN PA DANG, DA LTAR BYUNG BA'I GNAS PAS RAB TU PHYE BA
MA YIN PA GANG YIN PA STE, SGRIB PA THAMS CAD KYI GZHI MA YIN PA
DANG, MTSAN MA THAMS CAD KUN NAS SLONG BA MA YIN PA DANG, RTOG PA
DANG, RNAM PAR RTOG PA DANG, YONGS SU RTOG PA THAMS CAD NYE BAR
ZHI BA GANG YIN PA'O ZHES GSUNGS

PA DANG, DE BZHIN DU 'PHAGS PA DA LTAR GYI SANGS RGYAS MNGON SUM
DU BZHUGS PA'I MDO DANG, 'PHAGS PA SANGS RGYAS RJES SU DRAN PA'I
MDO CHEN PO LA SOGS PA RNAMS SU YANG BLTA BAR BYA'O, ,SMRAS PA,
DE LTAR NA SNYING RJE SPANGS PA NYID KYIS ZHI BA PHYOGS GCIG PAR
JI LTAR MI 'GYUR ZHE NA, RGYU GSUM

DANG, RKYEN GCIG GIS GZUGS KYI SKU PHUN SUM TSOGS PA DANG, KUN
RDZOB TU 'BYUNG BAR MI 'GYUR TE, MI GNAS PA'I MYA NGAN LAS 'DAS
PA'I RANG BZHIN YIN PAS SO, ,JI LTA ZHE NA, SKU GSUM GYI TSUL
GYIS SO, ,SKU GSUM RNAM PAR GZHAG PA YANG, SLOB DPON NYID KYI
ZHAL SNGA NAS,

JI SKAD DU, 'OG MIN GYI PHO BRANG DU MNGON PAR RDZOGS PAR BYANG
CHUB PA'I SEMS KYI MDO LAS KYANG, DE BZHIN GSHEGS PA'I SKU YE
SHES KYI BDAG NYID YID BZHIN GYI NOR BU DANG, DPAG BSAM GYI SHING
LTAR MTHU SNA TSOGS DANG LDAN PA LTAR RANG BYUNG GI YE SHES SKAD
CIG MA GCIG GIS CHOS THAMS CAD

MNYAM PA NYID DU MKHYEN PA, BSKAL PA BYE BA KHRAG KHRIG 'BUM
PHRAG GRANGS MED PAR BSOD NAMS DANG YE SHES KYI TSOGS DPAG TU MED
PA NYE BAR BSAGS PA LAS NGES PAR 'KHRUNGS PA, YID BZHIN GYI NOR
BU GZUGS SNA TSOGS CAN LTAR RTOG PA MI MNGA' BA, SPROS PA THAMS
CAD DANG BRAL BA, SGRIB PA

RNAM PA GNYIS SPANGS PA THAMS CAD LA PHAN GDAGS PA'I PHYIR, GNAS
GYUR PA'I MTSAN NYID KYI SKU DANG, LHAN CIG TU MNGON PAR GRUB PO,
,DE BZHIN GSHEGS PA'I SKU RNAM PAR MI RTOG PA DE LAS GZHAN YANG
PHAN PA BSGRUB PA'I TSUL KHRIMS KYIS YONGS SU BSGOMS PA'I SMON
LAM GYI SHUGS KYI DBANG

GIS SPRUL PA'I SKUS THAMS CAD LA PHAN 'DOGS PAR MDZAD PA, 'DZAM
BU'I GLING BYE BA PHRAG BRGYA DAG TU, DGA' LDAN GYI PHO BRANG NA
BZHUGS PA THOG MAR MDZAD DE, 'PHO BA DANG, LHUMS SU ZHUGS PA
DANG, BLTAMS PA DANG, GZHON NU'I ROL PA DANG, BTZUN MO'I 'KHOR
GYI NANG NA BZHUGS

@286A *, ,PA DANG, MNGON PAR 'BYUNG BA DANG, DKA' BA SPYOD PA
DANG, BYANG CHUB KYI SNYING POR GSHEGS PA DANG, BDUD 'DUL BA
DANG, MNGON PAR BYANG CHUB PA DANG, CHOS KYI 'KHOR LO BSKOR BA
DANG, YONGS SU MYA NGAN LAS 'DAS PA CHEN PO LA SOGS

PA SANGS RGYAS KYI MDZAD PA KUN STON PA NYID 'BYUNG NGO, ,DE LA
BRTEN NAS YI GE DANG, RTZA BA DANG, TSIG GI DON GO RIMS KYI MTSAN
NYID GSUNG DBYANGS YAN LAG DRUG CU DANG LDAN PAS SEMS CAN GYI
BSAM PA RANGS PAR MDZAD PA GANG LA THEG PA MCHOG GIS 'GRO BA
RNAMS KYI THEG

PA CHEN PO ZHES BYA BAR BRJOD PA 'BYUNG STE, YE SHES DANG, GZUGS
DANG, GSUNG GI SKU GSUM PO DE DAG NI SDOM PA GSUM LAS NGES PAR
'KHRUNGS PA, LUS DANG, SEMS DANG, NGAG GNAS GYUR PA'I NGO BO NYID
YIN NO ZHES GSUNGS SO, ,'PHAGS PA RDO RJE

SDES NI GZUGS KYI SKU 'OG MIN GYI SPYOD YUL CAN CHOS KYI SKU'I
GZHI LA BRTEN PA NI RNAM PAR SMIN PA'I SKU ZHES BSHAD DO, ,'PHAGS
PA THOGS MED KYIS NI DE NYID LONGS SPYOD RDZOGS PA'I SKUR BSHAD
PA, STOBS LA SOGS PA SANGS RGYAS KYI CHOS THAMS CAD KYI GZHIR
GYUR PA NI CHOS

KYI SKUR BSHAD, 'DZAM BU'I GLING DU MNGON PAR RDZOGS PAR BYANG
CHUB PA NI SPRUL PA'I SKUR BSHAD DO, ,MDOR NA STOBS DANG, MI
'JIGS PA DANG, MA 'DRES PA LA SOGS PA SANGS RGYAS KYI YON TAN
'DUS PA, SHES RAB KYI PHA ROL TU PHYIN PA DANG GNYIS SU MED

CING THA MI DAD PAR GYUR PA NI CHOS KYI SKU'O, ,DE'I BYIN GYI
RLABS LAS BYUNG BA DE'I GZHI LA BRTEN PA NI LONGS SPYOD RDZOGS
PA'I SKU'O, ,DE'I BYIN GYI RLABS LAS NGES PAR BYUNG BA GDUL BYA
LA JI LTAR MOS PAR 'BYUNG BA NI SPRUL PA'I SKU YIN NO, ,SBYOR MED
GYUR KYANG YE SHES MED, ,

SMON LAM DBANG GIS SEMS CAN DON, ,GDUL BYA'I RGYUD NI JI BZHIN
DU, ,THUB PA'I MDZAD PA RGYUN MI 'CHAD, ,DE BAS NA SLOB DPON NYID
KYI ZHAL SNGA NAS, MGON PO SEMS PA MI MNGA' ZHING, ,RNAM RTOG
G-YO BA MI MNGA' YANG, ,RANG NYID NGANG GIS SEMS CAN

@286B LA; SANGS RGYAS MDZAD PA 'JUG PAR 'GYUR, ,RNAM RTOG RLUNG
DMAR THAMS CAD KYIS, ,DPAG BSAM SHING LTAR MI BSKYOD KYANG, ,DE
LTAS SEMS CAN THAMS CAD KYI, ,BSAM PA MA LUS RDZOGS PAR MDZAD,
,YANG SLOB DPON GYI ZHAL SNGA NAS, DRI MA MED PA CHOS

KYI SKU, ,DRI MA MED PA'I CHOS SKU LA, ,YE SHES RGYA MTSO GNAS
GYUR NAS, ,DE YIS SEMS CAN DON MDZAD DO, ,ZHES GSUNGS SO, ,BSGOM
PA'I RIM PA'I SKABS RDZOGS S+HO,, ,,'DIR SANGS RGYAS YONGS SU
MYA NGAN LAS 'DAS SHING, BYANG CHUB SEMS

DPA' RNAMS KYANG 'JIG RTEN GYI KHAMS GZHAN DU DENGS PA DANG, LHA
DANG KLU LA SOGS PA RNAMS KYANG, MTHONG BA'I SPYOD YUL DU MA GYUR
PA NA, THEG PA CHEN PO'I RIGS CAN DAG LA ZAB CING RGYA CHE BA'I
DON SU ZHIG 'CHAD PAR 'GYUR, SU ZHIG GI TSIG LA YID CHES PAR BYA
ZHE NA,

'DI LTAR SLOB DPON 'PHAGS PA KLU SGRUB KYI ZHAL SNGA NAS, DON DE
'CHAD PAR BYED CING, DE'I GSUNG LA YID CHES PAR BYA STE, BCOM
LDAN 'DAS KYIS GZHUNG DU MA NAS LUNG BSTAN PA'I PHYIR RO, ,'PHAGS
PA GSER 'OD DAM PA'I MDO LAS, LUNG BSTAN PA'I TSIG

NI MED KYI, 'DI 'ON KYANG LI TZTSA B'I SEMS CAN THAMS CAD KYIS
MTHONG NA DGA' BAS DE BZHIN GSHEGS PA'I RING BSREL LAS BRTZAMS
NAS ZAB MO 'BA' ZHIG SMRA BAR BYED DO, ,GZHAN YANG 'PHAGS PA LANG
KAR GSHEGS PA DANG, MDO GZHAN DAG NAS LUNG BSTAN CING,

'JAM DPAL GYI RTZA BA'I RGYUD CHEN PO LAS KYANG JI SKAD DU, DGE
SLONG KLU SGRUB CES BYA BA, ,RANG BZHIN MED DON DE NYID RIG ,SA
NI DRUG PA SGRUB PA STE, ,LO NI DRUG BRGYAR 'TSO BAR 'GYUR, ,ZHES
GSUNGS SO, ,DE BZHIN DU 'PHAGS PA SPRIN CHEN PO'I MDO LAS

KYANG, JI SKAD DU, LHA'I BU DAG BSKAL PA BRJOD DU MED PA'I SNGON
DU DE BZHIN GSHEGS PA KLU RIGS SGRON MA'I CHOS KYI RGYAL PO'I
BRTZON 'GRUS CHEN PO'I KLU YUM BSTAN PA 'DZIN PA, BLON PO DAM
PA'I CHOS KYI MDZOD 'DZIN PA, RGYAL PO DANG BLON PO GNYIS SANGS
RGYAS

@287A *, ,KYI RING BSREL GYI GTAM BYAS SHING, RGYAL POS LEGS PAR
BSHAD PAS DUS DER 'KHOR THAMS CAD NGO MTSAR SKYES NAS BCOM LDAN
'DAS LA ZHUS PA, RGYAL PO 'DI ZAB MO LA MKHAS PA'O ZHES ZHUS PAS,
BCOM LDAN 'DAS KYIS RGYAL

PO'I YON TAN RGYAS PAR GSUNGS TE, MDO DE NYID DU BLTA BAR BYA'O,
,DE NAS RGYAL PO 'KHOR DANG BCAS PAS BCOM LDAN 'DAS LA RIN PO CHE
SPAR GANG GTOR NAS SEMS 'DI LTA BU BSKYED DE, MA 'ONGS PA'I DUS
NA SH'AKYA THUB PA'I BSTAN PA NUB PA'I TSE BDAG RAB TU

BYUNG STE, CHOS KYI MJUG LA BAB PA NA SGRA CHEN PO LAN GSUM DU
BSGRAGS PA LA, CHOS GOS TZAM 'CHANG BA SKRA BREGS PA RNAMS YUL
NAS PHYUNG ZHING BSKRAD LA, DAM PA'I CHOS PHYUNG STE DAM PA'I
CHOS KYI PHYIR BDAG GI SROG GTONG BAR GYUR CIG CES SMON LAM BTAB

PO; ,BLON PO DANG, BTZUN MOS KYANG SMON LAM BTAB PO, ,LHA'I BU
DAG NGA 'DAS PA'I 'OG TU LO BRGYA PHRAG MANG PO 'DAS PA NA, LHO
PHYOGS KYI RGYUD DU MKHAR GYI RGYAL PO BDE SPYOD BZANG PO ZHES
BYA BA 'BYUNG BAR 'GYUR TE, DE'I TSE LO BRGYAD CU NA DAM PA'I
CHOS NUB PAR

'GYUR BA'I LHAG MA TZAM LUS PA NA NGA'I NYAN THOS 'BYUNG BAR
'GYUR, DAM PA'I CHOS 'BYIN PAR 'GYUR, CHOS KYI 'KHOR LO BSKOR BAR
'GYUR, THEG PA CHEN PO YANG GZHAN LA RGYAS PAR 'CHAD PAR 'GYUR RO
ZHES PA NAS DGE SLONG DE LUNG BSTAN PA NYON CIG ,DE NI NGA LA

BRTEN PA DANG, NGA'I BSTAN PA RGYAS PAR BYED PA DANG, KHUR CHEN
PO KHYER BA DANG, NGA'I SH'AKYA GZHON NU YIN TE, NGA 'DAS PA'I
'OG TU LHO PHYOGS KYI RGYUD DU DRANG SRONG RI BO ZHES BYA BA'I
YUL DU GRONG KHYER CHEN PO BSOD NAMS LDAN ZHES BYA BA 'BYUNG BAR
'GYUR TE, GRONG KHYER

CHEN PO DE'I BYANG PHYOGS SU SKYE STE, ,'BRA GO CAN GYI RJE'U
RIGS RNAM PAR DAG PA SKYE BAR 'GYUR RO, ,SH'AKYA'I RIGS GZHON NU
LI TZTSA B'I'I BU SEMS CAN THAMS CAD KYIS MTHONG NA DGA' BA BYANG
CHUB SEMS DPA' MI MCHOG 'DI, NGA'I DAM PA'I CHOS RGYAS PAR BYA
BA'I PHYIR DER

@287B RIGS CHEN POR SKYE BAR 'GYUR RO, ,DE'I PHA MA LA SOGS PA'I
GNYEN SDE'I MING YANG DE'I MING LAS 'DOGS SO, ,'BRA GO CAN GYI
RJE'U RIGS KYANG DE BZHIN GSHEGS PA'I RIGS YIN PAR BLTA'O ZHES PA
NAS YANG KHYE'U DE YANG SKYE BO THAMS CAD KYIS SDUG PAR 'GYUR

ZHING KUN GYIS BKUR BAR 'GYUR RO, ,GANG GI TSE KHYE'U RAB TU
BYUNG BA NA DE'I 'KHOR RNAMS KYANG DAM PA'I CHOS KYI PHYIR SROG
GTONG BA YIN ZHES PA NAS YANG DE'I TSIG LA YID CHES PA NI NYUNG
ZHING PHAL CHER DE LA MI MOS PAR 'GYUR RO, ,CHOS BZHI DANG LDAN
NA DE'I TSIG LA YID

CHES TE, SANGS RGYAS SNGA MA DAG LA MDO 'DI THOS PA DANG, DGE
BA'I BSHES GNYEN GYIS YONGS SU ZIN PA DANG, LHAG PA'I BSAM PA
BRTEN PAS DGE BA'I RTZA BA BRTAN PA DANG, RGYA CHEN PO LA MOS PA
LUS KYI MNGON SUM DU BYAS PA'O, ,DE LA YID MI CHES PA THAMS

CAD NI BDUD KYIS BYIN GYIS BRLABS PA'I GTI MUG CAN NO, ,DE LA MOS
PA DAG NI SANGS RGYAS KYIS YONGS SU GZUNG BA'O ZHES PA NAS, ,YANG
DE LA BSNYEN BKUR BYAS NA DUS GSUM GYI SANGS RGYAS THAMS CAD LA
BSNYEN BKUR BYAS PAR 'GYUR RO, ,DE'I TSIG MNYAN PA NA

DUS GSUM GYI SANGS RGYAS THAMS CAD KYI BKA' MNYAN PAR 'GYUR RO
ZHES PA NAS YANG DE 'CHI BA'I DUS BYED PA NA NGA'I DAM PA'I CHOS
NUB PAR 'GYUR RO, ,DE DANG 'DRA BA'I GANG ZAG NI MED DE MI SRID
DO, ,YANG DE'I PHYOGS BYED PA DANG, DE'I GZHUNG RGYAS PAR BYED PA

DANG; DE'I 'KHOR DANG, DE'I GZHUNG 'DZIN PA DE DAG NI MNGON PAR
SANGS RGYAS PA'I DUS SU 'KHOR GYI GTZO BOR 'GYUR RO, ,BSKAL PA
BZANG PO DE'I RJES LA BSKAL PA DRUG CUR SANGS RGYAS MI 'BYUNG
NGO, ,DE'I RJES LA SANGS RGYAS BDUN 'BYUNG NGO, ,DE NAS

'JIG RTEN GYI KHAMS DANG BA'I 'OD CES BYA BAR DE BZHIN GSHEGS PA
YE SHES 'BYUNG GNAS 'OD CES BYA BA LA SOGS PA DANG, DE'I MING
THOS PA YANG DON CHE BA'O, ,SH'AKYA THUB PA GNYIS PA'O, ,DUS GSUM
GYI SANGS RGYAS THAMS CAD KYI MDZAD PA BYED PA'O ZHES BYA

@288A *, ,BA LA SOGS PA GSUNGS TE, MDO DE NYID DU BLTA BAR BYA'O,
,GZHAN YANG DUS GSUM GYI SANGS RGYAS THAMS CAD KYI MAN NGAG SLOB
DPON GYI ZHAL SNGA NAS GNANG BA'I GSANG SNGAGS KYI GZHUNG GSANG
PA LAS KYANG CHES GSANG BA, BLO GROS PHUL

DU BYUNG BA, SHES RAB SBYANGS PA DANG LDAN PA, NGANG GIS SNYING
RJE CHE BA, SNGON CHAD SKYE BA GRANGS MED CING RGYA CHE BA SPYAD
PA LA GOMS PA YOD PA, DGE BA'I BSHES GNYEN GYIS YONGS SU ZIN PA,
TSOGS RNAM PA GNYIS BSAGS PA LA GOMS PA, TSE 'DI NYID

LA SANGS RGYAS NYID 'DOD PAS SPYAD PAR BYA STE, DE NI 'DI LTAR
DBANG PO RNON PO'I SPYOD YUL YIN PA DANG, SPANG BAR BYA BA'I NGO
BO NYID YONGS SU SHES PA DANG, BDE BA NYID DU SPYOD PA DANG,
TSOGS GNYIS BSAGS PA LA MKHAS PA DANG, DE

KHO NA NYID KYI TING NGE 'DZIN BSKYED PA LA THABS RMAD DU BYUNG
BA MANG BA NYID YIN PA DANG, RNAM PAR RTOG PA RGYANG RING DU
SPONG BA DANG, BDAG LA SGRUB PA DANG MA BRAL BA YIN NO, ,SLOB
DPON GYI ZHAL SNGA NAS, BYIS PA RNAMS NI GZUGS LA CHAGS, ,

'BRING PO RNAMS NI CHAGS BRAL 'GYUR, ,GZUGS SOGS NGO BO NYID SHES
NAS, ,BLO MCHOG RNAMS NI GROL BAR 'GYUR, ,ZHES GSUNGS SO, ,'PHAGS
PA LHA'I ZHAL SNGA NAS KYANG, MKHAS PAS LEGS PAR 'THAB PA'AM,
,YANG

NA LEGS PAR BROS PAR BYA, ,BAR MA DO YI DNGOS POS NI, ,DON DAM
PA'AM LTUNG BAR 'GYUR, ,ZHES GSUNGS SO, ,BLO GROS 'BRING PO RNAMS
KYIS NI, SNGAR JI SKAD BSHAD PA BZHIN DU GNAS PAS BRTZON 'GRUS
DANG, DBANG PO RAB KYIS BSKAL PA GRANGS MED PA GSUM GYIS

SANGS RGYAS NYID THOB LA, DE LAS GZHAN PA NYID KYIS BSKAL PA
GRANGS MED PA BDUN DANG, BSKAL PA GRANGS MED PA SUM CU RTZA GSUM
GYIS SO, ,SLOB DPON GYI ZHAL SNGA NAS KYI CHE BA BRJOD PA'I SKABS
RDZOGS S+HO,, ,,'DI'I DON LA GNAS PA'I BYANG CHUB

@288B SEMS DPA'I RNAL 'BYOR PA LA, TSE 'DI NYID LA PHAN YON DPAG
TU MED PA THOB STE, 'DI LTAR 'KHOR BA'I 'JIGS PA THAMS CAD KYANG
MI 'BYUNG ZHING, DUS MA YIN PAR 'CHI BA LAS KYANG RGYAL BAR 'GYUR
TE, MTSAN NYID MED PA'I BDE CHEN PO, ,STONG NYID RNAL 'BYOR

DAM PA NI, ,'CHI BA SLU BA'I GTZO BO STE, ,GZHAN GYIS 'CHI BDAG
'JOMS MI NUS, ,ZHES GSUNGS SO, ,NAD THAMS CAD LAS RGYAL BA THOB
STE, 'PHAGS PA LHA'I ZHAL SNGA NAS, BSHAD DANG GCI BA 'BYUNG BA
DANG, ,RIMS DANG NAD LA SOGS PA DANG, ,RANG

BZHIN RGAS PA LA SOGS PA, ,RTAG TU SGYU MAS GSO BAR BYA, ,ZHES
GSUNGS SO, ,BDUD DANG GDON GYI RIGS THAMS CAD DANG, BAR DU GCOD
PA THAMS CAD LAS RGYAL BAR 'GYUR TE, GANG 'DIR RGYU BA DANG NI MI
RGYU BA, ,SGYU MA NAM MKHA'I NGO BOR RNAM RTOG PA, ,

'DI NI BSRUNG BA'I MCHOG TU GSUNGS PA STE, ,BSRUNG BA'I CHO GA
GZHAN DAG 'DIR CI DGOS, ,ZHES GSUNGS SO, ,GZHAN LAS KYANG, THAMS
CAD NAM MKHA' DANG 'DRA BAR BSGOM PA NI BSRUNG BA'I MCHOG YIN NO
ZHES GSUNGS SO, ,SLOB DPON DHARM'A GRAS KYANG,

SHES RAB KYI PHA ROL TU PHYIN PAS BSRUNGS PA LA NI SRUNG BA GZHAN
GYIS BSRUNG MI DGOS SO ZHES GSUNGS SO, ,YANG GSUNGS PA, STONG PA
NYID NI RNAM BSGOMS NA, ,'CHI BDAG GIS NI MA MTHONG ZHING, ,GZHAN
YANG BDUD NI BYE BAS KYANG, ,MTHONG PAS 'GYUR BA MA

YIN NO, ,ZHES GSUNGS SO, ,SDUG BSNGAL THAMS CAD LAS KYANG RGYAL
BA THOB STE, 'PHAGS PA MYA NGAN LAS 'DAS PA'I MDO LAS, SEMS CAN
THAMS CAD LA DE BZHIN GSHEGS PA'I SNYING PO YOD DO ZHES STON PAR
BYED PA'I SEMS CAN DE DAG NI YON TAN DPAG TU

MED PA DANG LDAN PA STE, DAM PA'I CHOS 'DOD PA'I RIGS KYI BU DE
DAG NI, SDIG PA'I LAS GRANGS MED PA BYAS PA RNAMS, KLAD PA NA BA
DANG, RIMS KYIS BTAB PA DANG, ZUG RNGU DANG, SKUR PA BTAB PA TZAM
GYIS BYANG BAR 'GYUR RO ZHES GSUNGS SO, ,'PHAGS PA

@289A *, ,YE SHES PHYAG RGYA'I MDO LAS KYANG, DE'I RGYUD LA BSKAL
PA MANG POR BSAGS PA'I SDIG PA'I LAS KYI SGRIB PA YOD PA DE NI,
KLAD PAN BTZAM GYIS 'BYANG BAR 'GYUR RO ZHES PA NAS, NAM YANG THA
NA RMI LAM SDIG PA CAN MTHONG BAS KYANG, LAS KYI

SGRIB PA DE DAG KYANG 'BYANG BAR 'GYUR RO ZHES GSUNGS SO, ,SLOB
DPON GYI ZHAL SNGA NAS KYANG, MTHONG BA'I CHOS LA MYA NGAN 'DAS,
,BYA BA BYAS PA'ANG DE NYID YIN, ,ZHES GSUNGS SO, ,SDUG BSNGAL
BRGYA RTZA BCUR BSHAD PA, ,RNAL 'BYOR CAN LA 'BYUNG MI 'GYUR,
,'JIG

RTEN CHOS KYIS MI GOS TE, ,PADMA LA NI 'DAM BZHIN NO, ,'KHOR BA'I
SDUG BSNGAL KUN BRAL YANG, ,'KHOR BA LAS KYANG 'BYUNG MI BYED,
,RANG BZHIN MYA NGAN 'DAS PA NYID, ,MYA NGAN 'DAS LA GNAS MI
BYED, ,NYON MONGS ME YIS GDUNGS PA MED, ,NYON MONGS

LDAN PA LTA BUR STON, ,SEMS MED SEMS CAN MA YIN TE, ,MNYAM GZHAG
RJES THOB MED PAR BSGOM, ,PHAN YON GYI SKABS RDZOGS SO,, ,,NYAMS
DGA' 'TSE BA THAMS CAD BRAL BA YI, ,SHING RTA CHEN PO'I LAM 'DI
BSHAD PA LAS, ,BSOD NAMS

BSAGS PA DE YIS 'GRO BA RNAMS, ,RKANG GNYIS DBANG PO'I GNAS SU
'GRO BAR SHOG ,BKA' MA LUS PA'I SNYING PO BSDUS PA, DE KHO NA
NYID GSAL POR STON PA DBU MA RIN PO CHE'I SGRON MA, BDAG DANG
GZHAN THAMS CAD KYI GRUB PA'I MTHA' RGYA MTSO LTA BU MKHYEN PA'I
PHA

ROL TU PHYIN PA SKU TSE 'DI NYID LA SKU LUS DE NYID KYIS RIG
'DZIN GYI GNAS SU GSHEGS PA'I SLOB DPON MKHAS PA CHEN PO BHA BYAS
SLOB DPON 'PHAGS PA KLU SGRUB KYI GSUNG BZHIN DU MDZAD PA RDZOGS
SO,, ,,BLA MA RJE BTZUN ZANGS GLING PA DGE BSNYEN MGON PO LA,
PAndI TA

CHEN PO D'I PAm KA RA SHR'I DZNY'A NAS BKA' DRIN ZHUS PA LAS,
PHYIS SO MA PU RI'I GTZUG LAG KHANG DU RGYA BRTZON 'GRUS SENG GE
DANG, NAG TSO TSUL KHRIMS RGYAL BA GNYIS KYIS YANG DANG YANG DU
ZHUS NAS BSGYUR CING GTAN LA PHAB PA'O,, ,,