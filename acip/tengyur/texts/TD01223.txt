@23A #, ,RGYA GAR SKAD DU, HO MA BI DHI, BOD SKAD DU,
SBYIN SREG GI CHO GA, DPAL DGYES PA'I RDO RJE LA PHYAG 'TSAL LO,
,DPAL LDAN DGYES PA'I RDO RJE DANG, ,BDAG MED MA

GUS PHYAG BYAS TE, ,RDO RJE SLOB DPON BKA' DRIN GYIS, ,SBYIN SREG
CHO GA BSHAD PAR BYA, ,BDAG GZHAN PHAN PAR 'DOD PA YIS, ,RNAM
RTOG NGA RGYAL SOGS SPANGS TE, ,CHOS PHYIR 'BRANG BA'I BLO YIS
NI, ,SBYIN SREG RIM PA MNYAN PAR GYIS, ,BLA MED NANG DANG PHYI
ROL TE, ,

SBYIN SREG DBYE BA RNAM PA GSUM, ,YE SHES ME LHA PHUNG PO SOGS,
,BUD SHING BSREG PA BLA MED YIN, ,PHYI ROL SBYIN SREG GIS BSGRES
TE, ,KHA ZAS BZA' SOGS NANG GIR BSHAD, ,DKYIL 'KHOR DANG NI LHA
GNAS DANG, ,SGRUB PA'I DUS SU SBYIN SREG BYA, ,SBYIN SREG LAS
RNAMS MED PA LA,,

DNGOS GRUB 'BYUNG BAR MI 'GYUR TE, ,LAS RNAMS THAMS CAD BSGRUB
PA'I PHYIR, ,MKHAS PAS SBYIN SREG LAS RNAMS BRTZAM, ,SDIG PA 'JIG
PHYIR ZHI BA STE, ,BSOD NAMS YONGS 'DZIN RGYAS PA YIN, ,CHAGS PA
BSGOM PHYIR DBANG 'GYUR TE, ,RTOG PA ZAD PHYIR GSOD PA YIN, ,NYON

@23B MONGS SER BA ZHI BYED DANG, ,TING NGE 'DZIN NI RGYAS BYED
PHYIR, ,RANG GI LHA YI SBYOR BAS BDAG ,JI LTA BAR NI SEMS KYIS
BYA, ,DE NAS PHYI YI BSHAD BYA STE, ,THAB DANG RDZAS KYI MTSAN
NYID DANG, ,SGRUB PA PO DANG LHA DAG DANG, ,SGRUB PA'I THABS DANG
RNAM LNGAR 'GYUR, ,DE LA THAB KHUNG BSHAD PA NI, ,

SEMS CAN DBYE BAS MTHA' YAS TE, ,LAS KYI DBYE BAS BZHI RU 'GYUR,
,RIGS KYI DBYE BAS LNGA RU 'GYUR, ,ZHI BA LA NI ZLUM PO STE,
,RGYAS PA LA NI GRU BZHI'O, ,DBANG LA GZHU YI DBYIBS SU'O, ,MNGON
SPYOD LA NI GRU GSUM MO, ,BSKRAD DANG DGUG LA'ANG DE BZHIN NO,
,RGYA RU KHRU GANG ZABS

SU NI, ,MTHO GANG PA NI ZHI BA YIN, ,RGYA RU KHRU DO ZABS SU NI,
,KHRU GANG PA NI RGYAS PAR BZHED, ,RGYA RU KHRU GANG ZABS SU NI,
,MTHO GANG PA NI DBANG LA'O, ,RGYA RU SOR MO NYI SHU LA, ,ZABS SU
SOR BCU MNGON SPYOD LA, ,BSKRAD DANG DGUG LA'ANG DE BZHIN NO,
,ZHI LA KHA DOG DKAR POR BYA, ,RGYAS PA

LA NI SER PO'O, ,DBANG LA DMAR POR BYA BA'O, ,MNGON SPYOD LA NI
NAG PO'O, ,DGUG PA LA NI DMAR POR BYA, ,BSKRAD PA LA NI NAG POR
BYA'O, ,ZHI LA KHA KHYER SOR BZHIS BSKOR, ,NANG DU'ANG SOR BZHI
DOR BAR BYA, ,RGYAS PA LA NI SOR BRGYAD DE, ,NANG DU'ANG DE BZHIN
DOR BAR BYA, ,DBANG LA KHA KHYER SOR

BZHIS BSKOR, ,NANG DU'ANG SOR BZHI DOR BAR BYA, ,MNGON SPYOD LA
NI SOR GSUM STE, ,NANG DU'ANG SOR GSUM DOR BAR BYA, ,DGUG DANG
BSKRAD LA'ANG DE BZHIN NO, ,ZHI BA'I THAB KHUNG DBUS SU NI, ,RDO
RJE DANG NI GRI GUG BRI, ,KHA KHYER LA NI RDO RJES BSKOR, ,RGYAS
LA DBUS SU RIN PO CHE'O, ,KHA KHYER

LA'ANG RIN PO CHE'O, ,DBANG LA DBUS SU PADMAS MTSAN, ,KHA KHYER
DE DANG 'DRA BAS BSKOR, ,MNGON SPYOD LA NI RAL GRI'O, ,KHA KHYER
LA YANG RAL GRIS BSKOR, ,DGUG LA DBUS SU LCAGS KYU BZHAG, ,KHA
KHYER DE DANG 'DRA BAS BSKOR, ,BSKRAD LA DBUS SU RDO RJE NI,
,RTZE GSUM PA NI

GZHAG PAR BYA'O, ,KHA KHYER LA YANG RTZE GSUM BRI, ,DBUS SU GRI
GUG KUN LA MTHUN, ,THAB KHUNG NANG GI PHYOGS BZHIR NI, ,KHA tV'Am
GA DANG BDE GSHEGS KYI, ,PHYAG MTSAN PHYI MA RIM BZHIN GZHAG
,THAB KHUNG KUN LA KHA DOG DANG, ,MTHUN PA'I DRI YIS BYUG PAR
BYA, ,ZHI BA PHAL CHER

@24A *, ,SROD LA BYA, ,RGYAS PA SNGA DRO BYA BA YIN, ,DBANG NI
DGONGS KA'I DUS SU BYA, ,DGUG PA LA YANG DE DANG 'DRA, ,MNGON
SPYOD NA MA PHYED NYIN PHYED BYA, ,BSKRAD PA'ANG DE DANG 'DRA BA
YIN, ,ZHI BA SHAR DU BYA BAR BSHAD, ,RGYAS PA LHO YI PHYOGS SU
BYA, ,DBANG GI LAS NI NUB TU BYA, ,

DGUG LA'ANG NUB TU BYA BA YIN, ,MNGON SPYOD BYANG DU BRTZAM PAR
BYA, ,BSKRAD PA'I LAS KYANG DE DANG 'DRA, ,TSON GYIS RJES MTHUN
BRI BA'AM, ,YANG NA ME TOG DAG KYANG RUNG, ,THAB KHUNG DAG NI DE
LTAR BYA, ,RDZAS NI 'DI LTAR SHES PAR BYA, ,ZHI BA LA NI TIL GYIS
SO, ,RGYAS PA LA NI ZHO ZAN NO, ,

DBANG DANG DGUG LA AUTPALA, ,MNGON SPYOD LA NI TSER MAS SO,
,BSKRAD PA LA YANG TSER MA'O, ,KUN LA MTHUN PA 'DI DAG STE,
,MCHOD YON DANG NI ZHABS BSIL DANG, ,BSANG GTOR DRI DANG BYUG PA
DANG, ,ME TOG MAR ME TIL DANG NI, ,YAM SHING MAR DANG ZHO ZAN
DANG, ,KU SHA D'UR BA'I MYU GU NAS,,

GRO DANG 'BRU DANG MA SHA DANG, ,MA GRUGS 'BRAS DANG RTA SGA
DANG, ,GLA GOR SHO SHA DZ'A TI PA LA, ,GZHAN YANG ZHU BA'I RDZAS
RNAMS DANG, ,BDUD RTZI ME DANG BUD SHING NGO, ,MNGON SPYOD LA NI
BSGRUB BYA YI, ,GZUGS BRNYAN SKE TSE LAN TSVA DANG, ,KHRAG DANG
MI RUS PHYE MA DANG, ,DUG DANG DPA' BO LNGA RNAMS

SO; ,AU DUMW'A RA LA SOGS PA'I, ,YAL GA RTZE MO'I CHA LAS BYUNG,
,SRID DU MDZUB GANG SBOM MTHE BO'I, ,DPANGS TZAM SBRANG RTZI 'O
MA DANG, ,TZANDAN DKAR PO'I CHU LA SPANGS, ,RTZE GCIG ZHI LA RO
RGYAS NI, ,YAL GA DBUS KYI CHA LAS BYUNG, ,SRID DU KHRU GANG
SBOMS SU NI, MTHE BO

MTHE'U CHUNG BAR KHENGS PA, ,ZHO DANG MAR DANG SER PO DRI, ,DE LA
SPANGS TE RTZE GCIG PAS, ,DBUL BYA MKHAS PAS DBANG LA NI,
,TZANDAN DMAR DANG YUNGS DMAR LA, ,SPANGS PA TSAD NI ZHI DANG
MTHUN, ,DRAG PO LA NI TSER MA'I SHING, ,RTZA BA'I CHA LAS BYUNG
BA NI, ,SRID DU SOR BCU SBOMS SU

NI, ,PHRA DANG SBOM PA'ANG DBUL BAR BYA, ,KHRAG DANG DUG DANG LAN
TSVA DANG, ,TSVA BA'I DRI LA SPANGS PA'O, ,BSKRAD DANG DGUG
PA'ANG DE BZHIN NO, ,RING DANG THUNG DANG GAS DANG PHRA, ,SROG
CHAGS BCAS SOGS SPANG BAR BYA, ,AU DUMW'A RA LA SOGS PA'I, ,MNGAR
BA'I RO DANG 'O MAR BCAS, ,

@24B BUD SHING ZHI BA'I LAS LA BYA, ,SKYUR BA'I ROR LDAN RGYAS PA
LA'O, ,DBANG LA DMAR ZHING TSER MA NI, ,LCAGS KYU LTA BU YOD
PA'O, ,DGUG PA LA YANG DE BZHIN NO, ,DRAG PO LA NI KHA BA DANG,
,TSA BA'I ROR LDAN TSER MAR BCAS, ,BSKRAD PA LA YANG DE BZHIN NO,
,RING THUNG KHA DOG LA

SOGS PA, ,CI RIGS PAS NI BUD SHING BYA, ,MCHOD YON LA SOGS SNOD
RNAMS NI, ,ZHI BA LA SOGS LAS RIM BZHIN, ,DNGUL DANG GSER DANG
ZANGS MA DANG, ,LCAGS LA SOGS PAS BYAS PA YIN, ,DGANG GZAR BYUGS
GZAR YU BA KHRU, ,'OG TU RDO RJE RIN CHEN BYA, ,DE STENG

RGYAR NI SOR BZHI LA, ,ZABS SU SOR GNYIS NANG RDO RJE, ,SOR
BZHI'I MTHAR NI RDO RJE STE, ,BAR DU PADMA'I 'DAB MA'I DBYIBS,
,BLUGS GZAR PADMA'I DBYIBS SOR GNYIS, ,ZABS SU SOR GCIG NANG RDO
RJE, ,'O MA CAN LAS BYUNG ME'AM, ,RGYUN GZHAG ME'AM BRAM ZE NI,
,THA MAL ME NI

ZHI BA LA'O, ,RGYAS PA LA NI RGYAL PO DANG, ,RGYAL RIGS DANG NI
BLON PO'I ME, ,YANG NA DGON PA NAS BYUNG ME'O, ,DBANG DANG DGUG
LA SMAD 'TSONG NGAM, ,RJE RIGS KHYIM NAS BYUNG MES BYA, ,DGUG PA
LA NI GAR MKHAN DANG, ,ROL MO PA LAS BYUNG BA 'AM, ,LAM DU BUS
PA'I MES

BYA'O, ,MNGON SPYOD LA NI RJE BO DANG, ,GDOL PA'I KHYIM NAS BYUNG
BAS BYA, ,BSKRAD PA LA YANG DE BZHIN NO, ,KUN LA'ANG DUR KHROD ME
DANG NI, ,SOL BAR LDAN PAS BYA BA'O, ,SBYIN SREG YO BYAD THAMS
CAD NI, ,BDAG GI G-YAS SU DGOD PAR BYA, ,RDO RJE DE BZHIN DRIL BU
DANG, ,MCHOD

YON SNOD NI G-YON DU GZHAG ,DGANG GZAR DANG NI BLUGS GZAR DANG,
,MAR NI MDUN DU GZHAG PAR BYA, ,MNGON SPYOD PA NI GO BZLOG PA'O,
,THAMS CAD KYANG NI BSANGS NAS GZHAG ,SLOB DPON DAG GAM SGRUB PA
PO, ,MTSAN NYID THAMS CAD YANG DAG LDAN, ,SBYIN SREG LAS LA

MKHAS PA YIS, ,BRTZON PAS SBYIN SREG LAS BYA'O, ,'DIR NI LHA NI
RNAM GSUM STE, ,BSREG BYA LEN DANG LAS BYED DANG, ,MCHOD PAR BYA
BA'I ME LHA STE, ,'DI RNAMS MTSAN NYID GZHAN NAS GSUNGS, ,THAB
KYI RIM PA BSHAD PAR BYA, ,DE NAS SLOB DPON DE YIS NI, ,

@25A *, ,SBYIN SREG KHANG PAR LEGS 'DUG NAS, ,KHRUS SOGS BYA BA
SNGON BYAS TE, ,SGRUB THABS LAS BYUNG CHO GA YIS, ,LAS KYI RJES
SU MTHUN PA YI, ,LHA YI NGA RGYAL BSKYED NAS NI, ,RDZAS RNAMS
YANG DAG BYIN GYIS BRLAB, ,DANG POR BSANG GTOR SNOD LA NI,,

GSANG SNGAGS 'DI NI BZLAS BYAS TE, ,AOm RAKshA RAKshA H'U% H'U%
H'U% PHAt, ,DE YIS KUN LA BSANG GTOR BYA, ,DE NAS MCHOD YON LA
SOGS LA, ,RANG RANG GSANG SNGAGS BZLAS PA'AM, ,YANG NA GSANG
SNGAGS 'DI BZLAS TE, ,AOm A'A:H'Um, THAMS CAD DAG PAR BSAM BYA
STE, ,GONG NAS

'BYUNG BA'I ME BLANGS LA, ,DE LA RAKshAS BSANG GTOR BYA, ,THAB TU
'ANG BSANG ZHING ME BCUG LA, ,GSANG SNGAGS 'DI DANG BCAS PA YI,
,RLUNG YAB KYIS NI SPAR BAR BYA, ,AOm HE RU KA MA H'A BADZRA DZVA
LA H'U% H'U% H'U%, DE NAS BGEGS NI BCING BYA'I PHYIR, ,KU SHA
DRUNGS PHYUNG SNGO BA LA, ,GSANG SNGAGS 'DI NI

BZLAS NAS KYANG, ,AOm BADZRA SATVA A'A YU shE SV'A H'A, ,SHAR
DANG LHO DANG NUB DANG BYANG, ,DBUS SU'ANG LEGS PAR DGRAM PAR
BYA, ,DE NAS LEGS SBYANGS GNAS DER NI, ,YI GE H'U% LAS BYUNG BA
YI, ,ZHI SOGS LAS KYI RJES MTHUN PA'I, ,THAB KHUNG DAG NI BSAM
PAR BYA'O, ,DE YI DBUS SU PADMA

NI; ,'DAB BRGYAD PA NI LEGS DMIGS LA, ,MNGON PAR BYANG CHUB LNGA
YIS NI, ,RDO RJE SEMS DPA' BSKYED PAR BYA, ,'DOD CHAGS CHEN PO'I
TSUL GYIS NI, ,RDO RJE SEMS DPA' YONGS GYUR LAS, ,RAm LAS BYUNG
BA'I ME LHA BSAM, ,ZHI BA'I ME LHA DKA' PO'O, ,RGYAS PA LA NI YE
SHES ME, ,

DBANG DANG DGUG LA 'DOD PA'I ME, ,MNGON SPYOD LAS DANG BSKRAD PA
LA, ,RLUNG GI ME NI MKHAS PAS BSAM, ,ZHAL GSUM PHYAG DRUG KHA DOG
DKAR, ,MCHOD PHYIR THOGS LA SOGS PAS BRGYAN, ,DANG POS RIG MA
YANG DAG 'KHYUD, ,G-YAS GNYIS DBYUG TO MI 'JIGS PA, ,G-YON

GNYIS BGRANG PHRENG SPYI BLUGS 'DZIN, ,RGYAS PA DE LAS KHA DOG
SER, ,DBANG DANG DGUG LA DMAR PO LA, ,G-YAS G-YON GNYIS KYI BAR
PA NA, ,LCAGS KYU ZHAGS PA 'DZIN PA'O, ,GSAD DANG BSKRAD DANG NAG
PO LA, ,DBU SKRA GYEN BRDZES ZA BYED LTA BU YI, ,G-YAS NA RAL GRI
'DZIN PA'O, ,

@25B SNGAGS DANG PHYAG RGYA SBYOR BA YIS, ,YE SHES ME LHA SPYAN
DRANG BYA, ,G-YAS PA MI 'JIGS PHYAG RGYA YI, ,MTHE BONG SRIN LAG
MTSAMS BKUG PA'O, ,AOm AAGNA MA H'A TE DZA SARBA K'A MARTHA S'A
DHA KA, KA RU TZU DA KRI TVA SV'A H'A, AASMI SANNI HI TO BHA BA,
ME LHA SPYAN DRANG BA'I PHYAG RGYA DANG SNGAGS SO, ,BGEGS

BSKRAD BSANG GTOR LA SOGS BYA, ,DZA:H'Um BAm HO:, ,ZHES BRJOD
PAS, DGUG DANG DE BZHIN GZHUG PA DANG, ,BCING DANG RJES SU DGYES
PAR BYA, ,SA TIm H'Um GATZTSA HA BYA BHU KA AA GA MI SHA SI DZA
TA K'A LE SARBA SIDHI KU RU SHA ME, ,ME DGA' BA'I SNGAGS SO, ,DE
NAS GNYIS MED ME LHA LA, ,THUGS KA'I SA BON

'OD ZER GYIS, ,DE BZHIN GSHEGS RNAMS BSKUL BYAS TE, ,BDUD RTZI
BUM PA'I CHU YIS NI, ,DBANG BSKUR BA NI BYA BA'O, ,ZHI BA'I ME LA
RNAM SNANG MDZAD, ,DBU RGYAN DU NI BYA BA YIN, ,RGYAS LA RIN CHEN
'BYUNG LDAN NO, ,DBANG DANG DGUG LA TSE DPAG MED, ,GSOD SOGS LAS
LA MI BSKYOD PA'O, ,

DE NAS RANG RANG SNGAGS KYIS NI, ,BSANG GTOR MCHOD YON ZHABS BSIL
DBUL, ,DE NAS ME LHA'I KHA DANG NI, ,DGANG GZAR BLUGS GZAR NANG
DU NI, ,YI GE RA% NI LEGS BKOD DE, ,MAR GYIS YONGS SU BKANG BA
YI, ,DGANG BLUGS BDUN NAM GSUM MAM GCIG ,ME LHA'I SNGAGS KYIS
DBUL

BAR BYA, ,AOm HE RU KA AAGNA YE AA MO KA SYA SH'ANTIm GU RU SV'A
H'A, ,GZHAN YANG RANG RANG SNGAGS DANG SBYAR, ,DE NAS 'BAR BA'I
MTSAN MA BRTAG ,NGAN NA BSRUNG BAR BYA BA'O, ,DE NAS LEGS PAR ME
DE LA, ,MCHOD PA KUN GYIS RAB TU MCHOD, ,AOm RAKshA RAKshA H'U%
H'U% H'U% PHAt, BSANG GTOR SBYIN PA'O, ,

AOm KHA RAm KH'A HI SV'A H'A, MCHOD YON GYI SNGAGS SO, ,AOm NI RI
TI H'U%, ZHABS BSIL GYI SNGAGS SO, ,AOm BADZRA GANDHE H'U% DRI'I
SNGAGS SO, ,AOm BADZRA PUshPE H'U%, ME TOG GI SNGAGS SO, ,AOm
BADZRA DH'U PE H'U%, BDUG SPOS KYI SNGAGS SO, ,AOm BADZRA D'I PE
H'U%, ,MAR ME'I SNGAGS SO, ,AOm BADZRA NEE BI DYE H'U%, LHA

BSHOS KYI SNGAGS SO, ,DE NAS SGRA DANG ROL MO RNAMS, ,PHUL LA
RDZAS RNAMS YANG DAG BSANG, ,THOG MA THA MAR DGANG GZAR GYIS,
,DBUL BYA GZHAN DU BLUGS GZAR GYIS, ,AOm AAGNA YE SV'A H'A, MAR
GYI'O, ,AOm BADZRA YA DZNY'A NA YA SV'A H'A, ,YAM SHING GI'O,
,AOm SARBA P'A BAm DA HA NA BADZRA YE SV'A H'A,

@26A *, ,TIL DANG YUNGS KAR RNAMS KYI'O, ,AOm SARBA SAm PA DE
SV'A H'A, ZHO DANG ZAN GYI'O, ,AOm AA BRA TI HA TA BADZRA YE SV'A
H'A, KU SHA'I 'O, ,AOm BADZRA A'A YU shE SV'A H'A, D'UR BA'I MYU
GU'I'O, ,AOm BADZRA MA H'A BE G'A YA SV'A H'A, NAS KYI'O, ,AOm
BADZRA GHASMA RI SV'A H'A, GRO'I'O, ,AOm BADZRA BI DZ'A YA SV'A
H'A,

'BRU'I'O, ,AOm MA H'A BA L'A YA SV'A H'A, MA SHA'I'O, ,AOm BADZRA
PUshtA YE SV'A H'A, 'BRAS MA GRUGS PA'I'O, ,AOm MA H'A SHI YA
SV'A H'A, RTA SGA DANG, GLA GOR ZHO SHA DANG, DZ'A TI PHA LA
RNAMS KYI'O, ,ZHU BA'I RDZAS RNAMS LHAG MA NI, ,ME LHA'I SNGAGS
KYIS SBYIN SREG BYA'O, ,AOm BO DHI BRiKshA YE SV'A H'A,

BYANG CHUB SHING GI'O, ,AOm BADZRA RTA T'A YA SV'A H'A, N+YA GRO
DHA'I'O, ,AOm BADZRA SA TA KA R'A YA SV'A H'A, AA MRA'I'O, ,YAM
SHING 'OD KYI DKYIL 'KHOR DU'O, ,TIL DANG 'BRAS CHAN ZHO NI PHYAG
,KU SHA D'UR BA SPYI GTZUG TU'O, ,NAS DANG GRO DANG 'BRAS DANG
NI, ,MON SRAN RDE'U ZHAL DU'O, ,ZHU BA'I RDZAS KYANG ZHAL

DU'O, ,DRI NI THUGS KAR ME TOG DBU, ,ZHAL BSIL ZHAL LA DBUL BAR
BYA, ,MCHOD YON 'THOR 'THUNG PHYAG LA'O, ,MAR ME MDUN DU DBUL BAR
BYA, ,DE NAS BSANG GTOR SBYIN LA BSTOD, ,H'Um 'JIG RTEN DBANG
PHYUG TSANGS DBANG MGON GYI SRAS, ,ME LHA'I RGYAL PO tAKKIS DBANG
BSKUR BA, ,

SHES RAB MCHOG GIS NYON MONGS THAMS CAD BSREG ,'DZIN BYED ME LHA
NYID LA RNAM PAR 'DUD, ,BSTOD PA'O, ,DE NAS BDUD RTZI'ANG 'BUL
BYAS LA, ,LAS RNAMS BSGO BAR BYA BA'O, ,ME LHA'I DBANG DU BYAS
PA'O, ,DE NAS ME LHA'I THUGS KAR NI, ,NYI MA'I DKYIL 'KHOR LEGS
BSAMS

LA, ,DER NI LHA RNAMS BSKYED PAR BYA'O, ,DE NAS THUGS KA'I 'OD
ZER GYIS, ,YE SHES DKYIL 'KHOR SPYAN DRANG BYA'O, ,BGEGS BSKRAD
BSANG GTOR MCHOD YON SBYIN, ,DZA:H'Um BAm HO: ZHES BRJOD LA, GOO
R'I LA SOGS BZHI POS NI, ,DGUG GZHUG BCINGS LA DGYES PA BSKYED,
,THUGS

KA'I SA BON 'OD ZER GYIS, ,YE SHES DKYIL 'KHOR SPYAN DRANGS LA,
,DE YIS DBANG BSKUR LEGS PAR BYA, ,DE NAS 'THOR 'THUNG MCHOD YON
'BUL, ,LHA RNAMS LCE LA H'Um BKOD DE, ,SNGON DU GSUNGS PA'I RIM
GYIS NI, ,MCHOD PA KUN GYIS RIM BZHIN MCHOD, ,KHYAD PAR BSHAD
PA'I RDZAS

@26B RNAMS NI, ,JI LTAR NUS PAR BYA BA'O, ,MTHAR NI DGANG BLUGS
PHUL NAS NI, ,LHA RNAMS GZI BYIN BSKYED PAR BYA, ,ZHI LA SNGAGS
KYI MTHA' RU NI, ,SH'INTAm KU RU SV'A H'A BTAGS, ,RGYAS LA SNGAGS
KYI MTHA' RU NI, ,PUshtIm KU RU AOm ZHES GDAGS, ,DBANG LA SNGAGS
KYI MTHA' RU NI, ,WA SHAm KU RU HO

ZHES GDAGS, ,DGUG LA SNGAGS KYI MTHA' RU NI, ,A'A K'ARshA DANG
DZA: GDAGS SO, ,MNGON SPYOD LA NI SNGAGS KYI MTHAR, ,M'A RA YA
PHAt CES BYA BTAGS, ,DE NAS BSANG GTOR PHUL NAS NI, ,BSTOD PA
RNAMS KYIS YANG DAG BSTOD, ,BDUD RTZI MYANG BA'ANG BYA BA YIN,
,DNGOS GRUB GANG 'DOD

GSOL GDAB LA, ,YE SHES DKYIL 'KHOR SLAR GSHEGS GSOL, ,DAM TSIG
LHA RNAMS THUGS KAR BSDU, ,LHA DBANG DU BYAS PA'O, ,DE NAS BAR
CHAD NYER ZHI'I PHYIR, ,AA K'A LA SOGS SNGAGS KYIS NI, ,PHYOGS
SKYONG LA SOGS MGRON RNAMS LA, ,GTOR MA 'BUL BAR BYAS

NAS KYANG, ,RDZAS RNAMS LHAG MA ME LHA LA, ,SNGAGS KYIS BSANG NAS
RIM BZHIN DU, ,BSANG GTOR MCHOD YON LA SOGS PA, ,SO SO'I SNGAGS
KYIS DBUL BAR BYA, ,DRIL BU ROL MO'I SGRA RNAMS DANG, ,BSTOD
PA'ANG SNGA MA BZHIN DU BYA, ,BDUD RTZI MYANG

BA'ANG BYAS NAS NI, ,YE SHES ME LHA GSHEGS SU GSOL, ,AOm AAGNA YE
YA HI YA TI SVA SARBA TZE B'A PA RA AARTHAm TZAS TI HAm GATZTSA
HA BYA BU KA, SPYAN DRANG BA YI CHOG LAS, ,MTHE BONG PHYIR BSKYED
SLAR GSHEGS PA'O, ,SLAR GSHEGS PA'I SNGAGS DANG PHYAG RGYA'O, ,DE
NAS DAM TSIG ME LHA NI, ,ME YI

GZUGS SU GYUR PAR BRTAG ,DGE BA'I RTZA BA BSNGO BYA STE, ,CI BDE
BAR NI GNAS PAR BYA'O, ,MKHA' LAS CHAR BA BAB PA YIS, ,RDO RJE'I
STENG NAS RTZA SKYES LTAR, ,SLOB DPON DAG GI BYIN RLABS KYIS,
,RTOG GE BDAG GIS BYAS PA'O, ,SBYIN SREG GI CHO GA SLOB DPON MTSO
SKYES RDO RJES MDZAD PA

RDZOGS SO,, 