@8B #, ,RGYA GAR SKAD DU, PRA TIshthA BI DHI,
BOD SKAD DU,

RAB TU GNAS PA'I CHO GA, ,THAMS CAD MKHYEN PA LA PHYAG 'TSAL LO,
,NYES PA'I DRA BA MTHA' DAG RNAM PAR BSAL ZHING DRI MED YE SHES
SNANG BAS MDZES, ,SANGS RGYAS SKU YI TSOGS NI RTAG TU SPRUL PAS
'GRO BA'I DON NI PHUN TSOGS MDZAD, ,KUN DGA' DE BZHIN GSHEGS PA'I
SKU GSAL

RIG MA DAM PA DANG NI YANG DAG LDAN, ,RDO RJE 'DZIN DE BTUD NAS
'DUS PA'I GZHUNG DU RAB GNAS CHO GA BDAG GIS RAB TU BSHAD, ,RAB
GNAS MKHA' DBYINGS MNYAM NYID RJES 'BREL BA, ,BDE GSHEGS GLEGS
BAM RDO DRIL CHOS DE BZHIN, ,'JIG RTEN DON DAM MA RTOGS DE YI
PHYIR, ,

'JIG RTEN PHAN PHYIR MGON POS RAB GNAS MDZAD, ,DKYIL 'KHOR TING
'DZIN PHYAG RGYA SNGAGS, ,STANG STABS STAN DANG SBYIN SREG BZLAS,
,MCHOD PA'I LAS KYI SBYOR BA DANG, ,BSDU BA ZHES BYA DE NYID BCU,
,SLOB DPON DE NYID BCU SHES SHING, ,SNGAGS DANG RGYUD KYI SBYOR
BA SHES, ,

@9A *, ,MTSAN NYID THAMS CAD YANG DAG RDZOGS, ,BSTAN BCOS KUN GYI
DON LA MKHAS, ,BLA MA LAS NI DBANG KUN THOB, ,RJES SU GNANG BA'I
YON TAN CAN, ,BRTAN PO DAM TSIG SDOM PAR LDAN, ,THEG PA GSUM GYI
DGONGS PA SHES, ,SKU GZUGS MCHOD RTEN GTZUG LAG

KHANG; ,DAM CHOS RAS RIS GLEGS BAM RNAMS, ,BZANG PO TSAD KYIS
MDZES PA DANG, RDZOGS PA BDE BA'I RGYU RNAMS LA, ,DE SHES MTSAN
NYID RTOGS PA YIS, ,RAB GNAS BYA BAR 'OS PA STE, ,RJES SU YI RANG
BYED PA DANG, ,YON BDAG BSOD NAMS SPEL PHYIR RO, ,NAM

YANG RAB GNAS DMAN PA NI, ,CHO GA NYAMS PAS MI BYA STE, ,'JIG
RTEN 'DI RU SDUG BSNGAL CHE, ,'JIG RTEN PHA ROL 'JIGS PA CHE, ,DE
PHYIR DNGOS GRUB 'DOD PA YIS, ,THAMS CAD LA YANG NAN TAN BYA,
,RTOG PA LAS BYUNG DE BZHIN DU, ,RANG NYID KYI NI NUS PAS
BSGRUB,,

DE LTAR BYAS NA BSOD NAMS CHE, ,MTHONG DANG MA MTHONG SKYE BAR
'GYUR, ,GSANG SNGAGS BZANG POS LHA RNAMS NI, ,BZHUGS PAR 'GYUR BA
NYID YIN NO, ,GANG DU SKU GZUGS ZIN PA NI, ,YUN RING MCHOD PA MA
BYAS BZHUGS, ,YON BDAG LA NI MI SHIS 'BYUNG, ,

JI SRID RAB GNAS MA BYAS PAR, ,DPER NA SKYES BU LA LA ZHIG ,RIGS
DANG MTSAN NYID BRAL BA LA, ,'JIG RTEN KUN GYIS MCHOD BYA MIN,
,DE BZHIN DU YANG GZUGS BRNYAN NO, ,GANG ZHIG RAB GNAS MA BYAS
LA, ,PHYAG DANG MCHOD PA GANG ZHIG DANG, ,GSANG SNGAGS

DMAN PAS BSREG RDZAS BZHIN, ,'BRAS MED SBYIN SREG THAL BAR ZAD,
,DE BZHIN GSANG SNGAGS MED PAR NI, ,CHOS GNAS MCHOD PA BYED PA
YANG, ,LAS DE YI NI RNAM SMIN GYIS, ,SKYE BA KUN DU MI MCHOD
'GYUR, ,DE LA THOG MA NYID DU RANG NYID BSOD NAMS 'DOD

PAS SAM, ,SLOB MAS GSOL BA BTAB PAS RAB GNAS RTZOL BA NA, RE ZHIG
SNGON DU BSNYEN PA BYA STE, DE LA TING NGE 'DZIN GSUM DANG LDAN
PAS 'KHOR LOS SGYUR BA'I SNGAGS DANG RANG GI LHAG PA'I LHA'I
SNGAGS 'BUM DU BZLAS PAR BYA'O, ,GZHAN DAG GI SNGAGS KHRI BZLA

@9B BAR BYA'O, ,YANG NA BDAG PO'I BKAS SAM LHAG PAR MOS PAS RAB
TU GNAS PAR BYA'O, ,GANG GI TSE SLOB MAS MAndALA SNGON DU SONG
BAS LAN GNYIS SAM GSUM MCHOG TU GSOL BA BTAB PA DE'I TSE, ,SLOB
DPON GYIS YO BYAD 'TSOGS SAM ZHES DRI BAR BYA'O, ,DE NA RE CUNG
ZAD

NI 'TSOGS LA CUNG ZAD NI MA 'TSOGS SO ZHES ZER NA, DE'I TSE YANG
SLOB MA'I LTE BAR NYI MA LA GNAS PA'I H'Um YIG GI 'OD ZER RNAMS
KYIS SNYING GAR GNAS PA KAm YIG YONGS SU GYUR PA LAS BYUNG BA NAG
PO'I RNAM PAR GYUR BA'I RLIG PA 'PHYANG BA SHA ZA LTA BU'I SDIG
PA SNA'I RTZE MOR 'THON PA

DANG; YI GE H'Um DE YANG SNYING GAR 'THON PAS G-YON BRKYANG BA
MCHE BA GTZIGS PA GSUM PA 'PHYANG BA SKU MDOG NAG PO PHYAG G-YON
SNYING GAR SDIGS MDZUB DANG MCHE BA CAN, PHYAG G-YAS MCHE BA
GDENGS PA'I RDO RJE GNOD SBYIN KHRO BA'I GZUGS CAN DU BYAS NAS
'THON PAS, AOm BADZRA YAKshA KRO DHA KH'A DA

KH'A DA P'A PA N+YA S+YA H'Um PHAt CES BYA BAS SDIG PA 'DI ZAR
BCUG NAS SLOB MA DE YANG SAm YIG LAS KUN DU BZANG PO'I GZUGS SU
RNAM PAR BSAMS TE, DE'I SEMS KYI BGEGS RNAMS BDUD RTZI 'KHYIL PAS
PHUR BUS BTAB STE PHUR BU'I 'OD ZER SHIN TU DRAG PA 'JIGS PA
RNAMS KYIS GDUG

PA THAMS CAD NGES PAR BSREGS NAS, SLOB MA'I SNYING GAR BSRUNG
BA'I DON DU YI GE AA LAS ZLA BA'I DKYIL 'KHOR LA DBYANGS THA MA
PA LAS BYUNG BA'I SNA TSOGS RDO RJES BYIN GYIS BRLABS PAR BSAM
PAR BYA'O, ,DE NAS SNGAGS PAS STEGS BU RNYING PA'AM, MCHOD RTEN

GYI GZHI 'AM LHA'I RIGS KYI KHANG PA LA SOGS PA YONGS SU BRTAGS
PA'I SA GZHI YOD PAR PHYI DANG NANG GI BDAG NYID CAN GYIS SBYANG
BA DANG GZUNG BA DANG, PHUR BUS GDAB PA DANG, RDO RJE GUR DANG RA
BA DANG, PHYOGS BCING BA DANG, MTSAMS BCING BA DANG, LHAG PAR
GNAS

BA DANG THIG GDAB PA DANG RDUL TSON DGYE BA LA SOGS PA DKYIL
'KHOR GYI CHO GA'I RIM PA LAS BSGRUB PAR BYA'O, ,DE NAS SNGAGS
PAS YONGS SU BRTAGS SHING SHIN TU 'JAM PA'I SA PHYOGS SU STAN BDE
BA LA 'DUG STE, MDUN DU BSANG GTOR LA SOGS PA'I SNOD BZHAG NAS

@10A *, ,DKYIL 'KHOR LA MCHOD PA BYAS TE, TING NGE 'DZIN GSUM GYI
RNAL 'BYOR DANG LDAN PAS BUM PA RNAMS LHAG PAR GNAS PAR BYA'O,
,DE LA RTZA BA DANG NAG PO MED PA MCHU 'PHYANG BA MGRIN PA RING
BA LTO BA CHE BA NAS DANG GRO DANG MA SHA DANG 'BRAS SO BA DANG
TIL RNAMS

TE 'BRU LNGA DANG, BRi HA STI DANG KAndA KA RI DANG AA PA RA DZI
TA DKAR PO DANG HA SA DANG HA SA DE BA RNAMS TE SMAN LNGA DANG,
GSER DANG DNGUL DANG MU TIG DANG BYI RU DANG MU MEN RNAMS TE RIN
PO CHE LNGA DANG, GUR GUM DANG GLA RTZI DANG SI HLA DANG TZANDAN
DANG GA BUR RNAMS TE DRI LNGA DANG LDAN PA, BSTI

GNAS KYI CHUS GANG BA, 'DZAM BU DANG KA PIDTHA DANG MA DU LUNG GA
DANG SHR'I PHA LA STE YAL GA LNGAS KHA BRGYAN PA, GOS SAR PA ZUNG
GIS MGUL PA DKRIS PA, CHOS 'BYUNG LA GNAS PA'I RANG GI LHA'I
MTSAN MAS MTSAN PA LA YI GE BAm LAS RIN PO CHE'I RANG BZHIN LAS
BYAS PAR

BSAMS NAS GDUGS DANG BCAS PA RJES SU MTHUN PA'I GDAN LA BZHAG
PA'I RNAM PAR RGYAL BA'I BUM PAR 'KHOR DANG BCAS PA'I DKYIL 'KHOR
GYI GTZO BO BSGOMS NAS ME TOG GI PHRENG BAS DKRIS PA'I RDO RJE
BUM PA'I STENG DU BZHAG STE, RDO RJE KHU TSUR GYIS RDO RJE DANG

'BREL BA'I PHRENG BA'I RTZE MO NAS BZUNG STE, YI GE GSUM DANG
SPEL BA'I RANG GI LHA'I SNGAGS KYIS AA DHI TIshthA ZHES BYA BA
DES BRGYA RTZA BRGYAD DU DE LA MNGON PAR BZLAS PAR BYA'O, ,DE NAS
AARGHA LA SOGS PA PHUL TE MCHOD PA LNGAS MCHOD NAS, DRIL BU DKROL
BZHIN PAS MNGON PAR BSTOD

PAR BYA'O, ,DE NAS GZHAN YANG DKYIL 'KHOR PA'I BUM PA RNAMS NI
CUNG ZAD CHUNG BA RJES SU MTHUN PA'I GDAN LA BZHAG PA RNAMS LA
DRI'I CHU YIS BKANG STE, 'DZAM BU DANG TZU TA LA SOGS PA'I YAL
GAS KHA BRGYAN PA SMAN LNGA LA SOGS PA DANG LDAN PA MGRIN PA GOS
KYIS DKRIS PA RANG

GI LHA'I MTSAN MA GDUGS DANG BCAS PA, DKYIL 'KHOR PA'I LHA BSGOMS
PAS BYIN GYIS BRLABS PA, DKYIL 'KHOR BA'I SNGAGS YI GE GSUM DANG
SPEL BAS THA MAR AA DHI TIshthA ZHES BYA BA DANG, LEN BDUN BDUN
BZLA BAR BYA'O, ,'GRO BA KUN BSANG BA'I DON DU BUM PA

@10B GZHAN DU BDUD RTZI 'KHYIL PA BSGOMS NAS, AOm AA BIGHN'Am TA
KRi TA H'Um AA DHI TIshthA ZHES BYA BA'I SNGAGS BRGYA RTZA BRGYAD
DU BZLA BAR BYA'O, ,DE BZHIN DU AARGHA LA SOGS PA PHUL NAS YANG
DAG PAR MCHOD DE, BSTOD PA BYA'O, ,BGEGS NYE BAR ZHI BAR BYA BA'I
DON DU PHYOGS SKYONG RNAMS LA DE'I

SNGAGS KYIS GTOR MA SBYIN PAR BYA'O, ,DE LA 'DI LTAR BUM PA LHAG
PAR GNAS PA NYI MA RE RE ZHING THUN GSUM GSUM DU BYA'O, ,BUM PA
MDOR BSDU BA'I PHYOGS LA NI RIGS KYI YUM BZHI DANG, DE BZHIN
GSHEGS PA RNAMS RANG RANG GI RIGS DANG BCAS PA LNGA DANG, LAS
THAMS CAD

BA'I BUM PA DANG BCUR BRTAG PAR BYA'O, ,RDUL TSON DGYE BA BUM PA
DGOD PAR BYA'O, ,DE LA RNAM PAR RGYAL BA'I BUM PA NI GTZO BO'I
G-YAS PHYOGS SU'AM DKYIL 'KHOR GYI PHYI ROL DU GZHAG PAR BYA'O,
,DKYIL 'KHOR BA'I BUM PA RNAMS NI DKYIL 'KHOR GYI PHYI ROL GYI
ZUR BZHIR

DGOD PAR BYA'O, ,LAS THAMS CAD BA'I BUM PA NI DKYIL 'KHOR GYI
KHANG BA'I RTZA BA'I SGO'I G-YAS PHYOGS SU GZHAG PAR BYA'O, ,DE
NAS BUM PA DE RNAMS LAS CHU NYUNG ZAD NYUNG ZAD BLANGS TE BDUD
RTZI LNGA'I SNOD DU BLUGS NAS RNAM PAR RGYAL BA'I BUM PA'I STENG
DU GZHAG PAR BYA'O, ,

DE LTAR BYAS PA'I DKYIL 'KHOR GYI PHYI ROL GYIS GZHI NYE BAR
BYUGS PAR GYEN DU BSGRENG BA'I GDUGS DANG RGYAL MTSAN DANG BA DAN
DANG, BLA RE PHUB PA'I MTHA' MA RNAMS NAS RNGA YAB DKAR PO
DBYANGS TE, DRI ZHIM PO'I ME TOG SNA TSOGS GCAL DU BKRAM NAS DUM
BU DANG BSDUS PA LA SOGS

PA'I SPOS DUD GTUL TE, SI HLA DANG, GA PUR DANG, GUR GUM DANG,
GLA RTZI DANG, TZANDAN DANG 'DRES PA'I BDUD RTZI 'KHYIL BA'I
SNGAGS BZLAS PAS CHAG CHAG BTAB PA'I SA'I CHAR PI WANG DANG,
GLING BU DANG RNGA ZLUM DAL BA DANG, GLU DANG GAR GYI DGA' STON
DANG, GRU BZHI SGO

BZHI RTA BABS BZHIS BRGYAN CING BUM PA GANG BAS BRGYAN PA'I GNAS
SU GZA' DANG RGYU SKAR DANG, DUS SBYOR BZANG PO 'DZOM PA'I NYIN
ZHAG BZANG PO LA KHRUS DANG GTZANG SGRA BYAS TE GOS DANG RGYAN
BZANG PO DBU RGYAN ME TOG DANG BCAS PAS GROGS BZANG PO DANG LAG
PA RDO RJE DANG DRIL BU

@11A *, ,'DZIN PAS STAN THOG MTHON PO 'JAM PA LA 'DUG STE, MDUN
DU BSANG GTOR LA SOGS PA'I SNOD BZHAG NAS DKYIL 'KHOR MCHOD DE
TING 'DZIN GSUM DANG LDAN PA'I SNGAGS PAS DKYIL 'KHOR SGRUB PA'I
THABS LAS GSUNGS PA BZHIN DKYIL 'KHOR BSGRUB PAR BYA'O,,

DE NAS MNGON DU PHYOGS PA'I LHA RNAMS KUN GYI MCHOG DANG LDAN PA
ZHAL GSUM PA PHYAG DRUG PA, RJES SU MTHUN PA'I SKU MDOG DANG
PHYAG MTSAN DANG GDAN LA SNYOMS PAR ZHUGS PA, RTEN DANG BRTEN PAR
BCAS PA'I DKYIL 'KHOR SA BON DANG PHYAG MTSAN GYIS THUGS KAR BYIN
GYIS BRLABS PA,

RIGS DANG MTHUN PA'I COD PAN GYI LHA RNAMS SKAD CIG MAS BLTAS LA,
NAM MKHA' LA YANG DE BZHIN GSHEGS PA RNAMS DANG, BYANG CHUB SEMS
DPA' THAMS CAD MDOR BSDUS PA'I GZUGS DKYIL 'KHOR BAS YONGS SU
BSKOR BA'I DKYIL 'KHOR GYI BDAG PO MNGON PAR BLTAS LA

BSANG GTOR LA SOGS PA PHUL TE, RANG GI SNYING GA'I SA BON LAS
SPROS PA'I GZUGS RDO RJE MA LA SOGS PA'I LHA MO RNAMS KYIS SNA
TSOGS PA'I MCHOD PAS MCHOD NAS BSTOD PA BYAS TE BDUD RTZI MYANG
BAR BYA'O, ,DE NAS DRI ZHIM PO'I ME TOG GI SNYIM PAS LUS BTUD DE,
AOm SARBA

TA TH'A GA TA PA RA MA SU KH'A SHA YA SU LA LI TA, BI L'A SEN'A
MI TEERN'A M'A MI BHA GA W'ANTAm DZA:H'Um BAm HO:PRA T'I TZTSA KU
SU MA AANYDZA LI N'A THA HO SA MA YA STVAm, ZHES BRJOD PAS SNYIM
PA'I ME TOG DOR BAR BYA'O, ,DE NAS PUS MO G-YAS PA SA LA BTZUGS
TE, LAG PA G-YAS PAS SPOS DUD BSKYOD PAS

BDAG PO DE DAG GZHAN DAG KYANG SNYAN GSAN DBAB PAR BYA'O, ,BCOM
LDAN RDO RJE CHE GE MCHOG ,RIG PA'I RGYAL PO PHYAG 'TSAL BSTOD,
,MGON PO BDAG NI RAB GNAS DAG ,DGYID PAR 'TSAL GYI THUGS RJE CAN,
,SLOB MA RNAMS LA PHAN PA DANG, ,KHYED RNAMS LA

YANG MCHOD PA'I PHYIR, ,BCOM LDAN GUS PA BDAG LA NI, ,RJES SU
GZUNG BAR MDZAD PA'I RIGS, ,JI LTAR SANGS RGYAS THAMS CAD DAG
,DGA' LDAN GNAS NA BZHUGS PA LAS, ,LHA MO SGYU 'PHRUL LHUM
[*LHUMS?] GSHEGS LTAR, ,DE BZHIN GNAS 'DIR BZHUGS SU

@11B GSOL, ,'DIR NI RTAG TU BZHUGS NAS KYANG, ,ME TOG LA SOGS
MCHOD PA RNAMS, ,BYANG CHUB SEMS NI 'PHEL BA'I PHYIR, ,CHE GE'I
DON DU BZHES SU GSOL, ,'GRO BA'I 'KHOR LO'I DON MDZAD PA'I,
,SANGS RGYAS BDAG LA DGONGS SU GSOL, ,'BRAS GNAS BYANG

CHUB SEMS DPA' DANG, ,GANG GZHAN GSANG SNGAGS LHA RNAMS DANG,
,'JIG RTEN SKYONG BA'I LHA RNAMS DANG, ,'BYUNG PO SANGS RGYAS
BSTAN GNAS DANG, ,BSTAN LA MNGON DGA'I SEMS CAN RNAMS, ,GANG ZHIG
RDO RJE'I MIG CAN YANG, ,RDO RJE CAN BDAG CHE GE MO, ,

RAB TU GNAS PA'I CHO GA BZHIN, ,NYE BAR SPYOD PA CI NUS KYIS,
,'GRO BA DAG PHYIR BGYID PAR 'TSAL, ,RJES SU BRTZE BAR NYER
DGONGS TE, ,SLOB MA DANG BCAS BDAG LA NI, ,'DI DAG LHAN CIG THAMS
CAD KYIS, ,NYE BA NYID DU MDZAD PA'I RIGS, ,DE LTAR LAN GSUM

DU SNYAN GSAN PHAB NAS SNGA MA BZHIN YANG DAG PAR MCHOD DE BSTOD
NAS BDUD RTZI MYANG BAR BYA'O, ,DE LTAR LHA SNYAN GSAN DBAB PA
BYAS NAS BDAG NYID GZENGS BSTOD PAR BYA STE, DENG DUS BDAG TSE
'BRAS BU YOD, ,BDAG GI GSON PA 'BRAS BUR BCAS, ,LHA DANG DAM TSIG
GIS

MNYAM PAR, ,GYUR PAR BDAG NI THE TSOM MED, ,BYANG CHUB SEMS DANG
SEMS GCIG LAS, ,MI LDOG PAR NI BDAG GYUR TE, ,DE BZHIN GSHEGS
PA'I RIGS SU NI, ,DENG BDAG SKYES PAR THE TSOM MED, ,DENG BDAG
NYI MA DAM PA STE, ,BDAG GI MCHOD SBYIN BLA NA MED, ,

SANGS RGYAS THAMS CAD SNYAN MNAN PAS, ,DI RING BDAG NI NYE BAR
GYUR, ,DE'I RJES LA SLOB DPON GYIS SGRUB GROGS YOD NA DKYIL 'KHOR
GYI SAR BZHAG LA PHYI ROL DU BYUNG STE, ,BDAG PO 'AM KHRO BO'I
RNAL 'BYOR GYIS BZA' BTUNG DANG NYA SHA DANG 'BRAS MAR GYI SPOD
DANG TIL DANG SNUM

KHUR ZLUM PO LA SOGS PA'I GTOR MA MAN NGAG JI LTA BA BZHIN
SBYANGS TE, GNAS JI LTA BA BZHIN DU DBANG PO LA SOGS PA BKUG NAS
SO SO'I PHYOGS KYI SGO NYID DU BSANG GTOR DANG ZHABS BSIL LA SOGS
PA BYIN NAS ME TOG LA SOGS PA RNAMS KYIS MCHOD DE KHUR GYIS SAM,

@12A *, ,SNYIM PAS LAN GSUM DU SBYIN PAR BYA'O, ,DE NAS ZHAL BSIL
LA SOGS PA PHUL TE YANG DAG PAR MCHOD NAS SLAR GTANG BAR BYA'O,
,DE NAS NANG DU ZHUGS TE BDUD RTZI 'KHYIL PA'I BZLAS PA'I SKUD PA
SUM DKRIS SU MDUD PA GSUM GYIS DPUNG PA G-YAS PAR

BCINGS TE, LAS THAMS CAD PA'I CHUS G-YAS G-YON DU BSANGS TE SLOB
MA BSRUNG BA'O, ,PHRIN LAS 'DI DAG THAMS CAD LEGS PAR BSKUL BA
BYAS PA'I SLOB MA DANG LHAN CIG SPYAD PAR BYA'O, ,DE DAG LA YANG
'DI BSGO BAR BYA STE, GSANG SNGAGS GANG CUNG ZAD CIG SMRA, ,

MCHOD SOGS CHO GA DE BYA STE, ,MCHOD SBYIN 'BRAS BU CHE 'BYUNG
LA, ,SGYU YIS BYA BA MA YIN NYID, ,DE NAS BGEGS ZHI BAR BYA BA'I
PHYIR BDUD RTZI 'KHYIL PA'I SNGAGS JI SRID 'DOD PAR BZLAS TE NYAL
BAR BYA'O, ,'DI NI LHAG PAR GNAS PA'I CHO GA'O, ,DE NAS PHYI DE
NYIN PAR THO RANGS KYI

DUS SU JI SKAD BSTAN PA'I CHOS KYI MTSAN NYID DANG, YO BYAD THAMS
CAD 'TSOGS PA'I SNGAGS PAS ZHI BA'I GTOR MA BTANG NAS LHA LA
MNGON DU PHYOGS TE LHA'I RNAL 'BYOR BYAS PAS SKU GZUGS ZHAL SHAR
DU GZIGS PA NA BZA' SER POS DKRIS PA LA SNGAR BSTAN PA'I MTSAN
NYID CAN DU

RNAL 'BYOR GYIS BSKYED PA'I RNAM PA THAMS CAD KYI MCHOG DANG LDAN
PA'I SNYING GA DANG, SPYI BO DANG, LKOG MAR H'Um AOm A'A:, ,ZHES
BYA BAS BYIN GYIS BRLABS PA STEGS BU'I STENG DU 'DUG STAN GTZANG
MA LA BZHAG NAS DRI MA SEL BA RNAMS KYIS DRI MA BSAL BAR BYA'O,
,DE LA KHU

TSUR G-YAS G-YON GYIS BZUNG BA'I YUNGS KAR DANG CHU DANG ZAN LUGS
SU 'BYUNG BA DANG, LUGS LAS BZLOG PAS BSKOR ZHING AOm SARBA P'A
PAm DA HA NA BADZR'A YA SV'A H'A ZHES BYA BA'I SNGAGS KYIS LAN
GSUM MER BLUGS PAR BYA'O, ,DE NAS AOm SARBA TA TH'A GA TA K'A YA
BI SHO DHA NE SV'A H'A, ZHES

BYA BA LAN BDUN DU BZLAS PA'I DRI ZHIM PO'I MAR KHUS KU SHA'I
TSOM BU BZANG PO BYUGS NAS KHAR BA'I SNOD DU BZHAG PA'I BA tA
DANG AU DUMW'A RA DANG, AA SHVADTHA DANG, SHRI shA DANG, BLAG
SHA'I SHUN PA BRDUNGS PAS BRUD NAS SA BON LNGAS BYIN GYIS BRLABS
PA'I BDUD RTZI LNGA DANG 'DRES

@12B PA'I BA'I RNAM LNGAS BKRU BAR BYA'O, ,PHYI NAS RGYAL PO
DBANG BSKUR BA'I GDUGS DKAR PO 'DZIN PA'I MI DANG BCAS PAS RGYAL
BA DANG BKRA SHIS KYI TSIGS SU BCAD BA RNAMS KYIS BSTOD BZHIN PA
DANG, TURYA'I SGRA DANG BUD MED RNAMS KYI CA CO'I SGRA RNAMS
DANG, NYE BAR MTSON PA'I DBANG BSKUR

BA'I CHO GAS SPYAN LA SOGS PA'I PHYAG GIS BZUNG BA'I BUM PA YE
SHES KYI CHUS GANG BA RNAMS KYIS DBANG BSKUR BAR LHAG PAR MOS PAS
KHRUS KYI TSIGS SU BCAD PA BRJOD BZHIN PAS BUM PA'I CHUS KHRUS
GSOL BAR BYA'O, ,DE LA KHRUS KYI TSIGS SU BCAD PA NI, ,JI LTAR
BLTAMS PA TZAM

GYIS NI, ,LHA RNAMS KYIS NI KHRUS GSOL PA, ,LHA YI CHU NI DAG PA
YIS, ,DE BZHIN BDAG GIS KHRUS BYA'O, ,AOm SARBA TA TH'A GA TA AA
BHI shE KA SA MA YE SHR'I H'Um, PO TI DANG THANG SKU LA SOGS PA
RNAMS LA NI LHAG PAR MES PAS ME LONG LA KHRUS GSOL BAR BYA'O, ,DE
LA DBANG BSKUR

BA'I RIM PA NI 'DI YIN TE, DANG PO NI RNAM PAR RGYAL BA'I BUM PAS
SO, ,DE NAS RNAM SNANG LA SOGS PA'I BUM PAS SO, ,DE NAS NI SPYAN
LA SOGS PA'I BUM PAS SO, ,DE NAS NI GZUGS RDO RJE LA SOGS PA'I
BUM PAS SO, ,DE NAS NI SA'I SNYING PO LA SOGS PA'I BUM PAS SO,
,DE

NAS NI GSHIN RJE GSHED LA SOGS PA'I BUM PAS SO, ,DE'I TSE YANG
BKRA SHIS KYI GLU BLANG BAR BYA'O, ,BKRA SHIS KYI TSIGS SU BCAD
PA NI, ,BKRA SHIS GANG ZHIG RGYAL BA RNAMS KYI CHOS KYI SKU,
,GCIG NYID DANG NI DU MA NYID KYANG RNAM SPANGS PA'I, ,MA GOS
GZUGS MED RDUL DANG

BRAL BA GANG YIN PA'I, ,BKRA SHIS DE YIS KHYED LA RTAG TU BDE
LEGS SHOG ,BKRA SHIS GANG ZHIG SANGS RGYAS SRAS KYIS YONGS BSKOR
ZHING, ,LONGS SPYOD RDZOGS SKU DAM CHOS KYI NI GSUNGS DANG BCAS,
,MTSAN DANG DPE BYAD BZANG POS YONGS SU BRGYAN GYUR PA, ,BKRA
SHIS

DE YIS KHYED LA RTAG TU BDE LEGS SHOG ,BKRA SHIS GANG ZHIG NAGS
KYI ME NI MCHED PA LTAR, ,'JUG DANG 'BAR DANG YONGS SU MYA NGAN
'DAS PA YIS, ,SPRUL PA'I SKU MCHOG GZHAN GYI DON NI MDZAD PA'O,
,BKRA SHIS DE YIS KHYED LA RTAG TU BDE LEGS SHOG ,BKRA SHIS

@13A *, ,GANG ZHIG SEMS CAN KUN LA PHAN BYED PA'I, ,SANGS RGYAS
RNAM DAG BLO LDAN NYES PA'I TSOGS DANG BRAL, ,SHES RAB YAN LAG
'DUS PAS MDZES PA'I BDE BA'I BDAG ,BKRA SHIS DE YIS KHYED RNAMS
LA NI DBANG MCHOG BSKUR, ,BKRA SHIS GANG ZHIG LHA DANG LHA MIN

MIS MCHOD PA, ,DE YIS BSTAN PA'I DAM CHOS BLA NA MED PA NI, ,BDAG
MED 'JIG RTEN GSUM LAS RAB TU GRAGS PA YI, ,BKRA SHIS DE YIS
KHYED RNAMS LA YANG DBANG MCHOG BSKUR, ,BKRA SHIS GANG ZHIG RAB
MCHOG DAM CHOS RTAG TU 'DZIN, ,BZANG PO'I SAR BZHUGS SANGS RGYAS

SRAS PO'I TSOGS KYI MCHOG ,RNAM PA KUN DU SEMS CAN DON MDZAD BKRA
SHIS BZANG, ,BKRA SHIS DE YIS KHYED RNAMS LA NI DBANG MCHOG
BSKUR, ,DE LTAR RIM PA BZHIN DU KHRUS GSOL NAS, DE NAS GOS DKAR
PO SRAB MOS PHYIS TE GUR KUM GYI LDE GUS BYUGS PA LA NA BZA'

DKAR PO ZUNG GCIG ,AOm DI BYA P'A SA SE SV'A H'A, ZHES BYA BA'I
SNGAGS KYIS YONGS SU GSOL BAR BYA'O, ,AOm A'A:BADZRA GANDHE H'Um
ZHES BYA BA'I SNGAGS KYIS GA BUR DANG GLA RTZI DANG GUR GUM LA
SOGS PA'I DRI RNAMS KYIS MNYAM PAR BYUGS NAS GAL TE YOD NA, AOm
BADZRA A'A BA RA nA

BI BHU shA nE SVA H'A, ZHES BYA BAS SPYAN DBYE BAR BYA'O, ,DE NAS
GO RO TZA NA'I THIG LE BYAS TE ME TOG DANG BDUG SPOS DANG, MAR ME
TAMBO LA YANG PHUL NAS BDUD RTZI 'KHYIL PA'I SNGAGS KYIS KUN DU
BSRUNGS TE, DKYIL 'KHOR LA YANG H'Um YIG GIS BTEG NAS tAKKI'I
SNGAGS LA AA

KHAm B'I RA H'Um ZHES BYA BA'I SNGAGS KYIS DKYIL 'KHOR DU ZHUGS
TE DBUS SU GZHAG PAR BYA'O, ,DE NAS YOD NA PHYI ROL GYI RIG MA DE
MED NA BSGOM PA DANG LHAN CIG BSAM GTAN GYIS GNAS TE, PADMA DANG
RDO RJE'I SGRAS BKUG PA'I DE BZHIN GSHEGS PA RNAMS RANG GI SNYING
GAR BCUG NAS

ZHU BAR BYAS TE RANG GI RDO RJE GO CHA'I LAM NAS SHES RAB KYI
PADMA'I NANG DU LHUNG BAR GYUR PA DANG, SHES RAB KYI BA SPU'I BU
GA RNAMS NAS 'OD ZER DU GYUR NAS 'THON PA DANG, NAM MKHA' KHYAB
PA'I DKYIL 'KHOR GYI 'KHOR LO'I RNAM PAR BLOS NYE BAR BZHAG STE,
BSANG GTOR

@13B DANG ZHAL BSIL LA SOGS PA DBUL BAR BYA'O, ,DE NAS RANG GI
SNYING GA NAS SPROS PA'I 'PHAGS PA GSHIN RJE GSHED LA SOGS PA
KHRO BO'I RGYAL PO RNAMS KYIS DE DANG LHAN CIG GNAS PA'I BGEGS
KYI RIGS BKUG BSKRAD NAS DE RNAMS NYID DZA:H'Um BAm HO:ZHES BYA
BAS DGUG PA

DANG; SHIN TU NGES PAR RDZOGS PA DE LA RAB TU GZHUG CING BCINGS
TE DBANG DU BYAS TE SPYAN DANG SKU LA SOGS PA BYIN GYIS BRLABS
NAS, DBANG BSKUR BA YANG BYAS NAS BSANG GTOR LA SOGS PA DBUL BAR
BYA'O, ,DE NAS ME TOG LA SOGS PA'I MCHOD PA DBUL BAR BYA STE, CHU

DANG DE BZHIN THANG LAS SKYES, ,ME TOG DAM PA 'DI DAG NI, ,BDAG
GIS GUS PAS PHUL BAS NA, ,CI BDE BAR NI BZHES SU GSOL, ,AOm
A'A:BADZRA PUshPE H'Um, ZHES BYA BA'I SNGAGS KYIS ME TOG DBUL BAR
BYA'O, ,LHAN SKYES DE BZHIN SBYAR BA YI, ,BDUG SPOS DAM PA 'DI
DAG NI, ,

MCHOG TU GUS PAS RAB TU 'BUL, ,CI BDE BAR NI BZHES SU GSOL, ,AOm
A'A:BADZRA DH'U PE H'Um ZHES BYA BA'I SNGAGS KYIS SPOS SO, ,LHAN
SKYES DE BZHIN SBYAR BA YI, ,DRI MCHOG DAM PA 'DI DAG NYID,
,MCHOG TU GUS PAS BDAG 'BUL GYIS, ,CI BDE BAR NI BZHES SU GSOL,,

AOm A'A:BADZRA GANDHE H'Um ZHES BYA BA'I SNGAGS KYIS DRI'O, ,LHA
RDZAS 'BAR BA MUN PA 'JOMS, ,SNUM LDAN SGRON MA 'DI DAG NI, ,RAB
TU DANG BAS 'BUL LAGS NA, ,CI BDE BAR NI BZHES SU GSOL, ,AOm
A'A:BADZRA D'I PE H'Um ZHES BYA BA'I SNGAGS KYIS SGRON MA'O,
,ZHAL ZAS RNAM

KUN YANG DAG LDAN, ,BZA' DANG STON MOR BCAS PA 'DI, ,KHA DOG RO
DANG DRIR LDAN PA, ,DBUL LO YANG DAG BZHES SU GSOL, ,AOm
A'A:BADZRA NEE BI TYA H'Um ZHES BYA BAS LHA BSHOS SO, ,DE NAS
ZHAL BSIL PHUL TE, ME TOG GIS MCHOD NAS, MI BSKYOD RDO RJE ZHES
BYA BA

LA SOGS PA'I TSIGS SU BCAD PA RNAMS KYIS BSTOD NAS BDUD RTZI
MYANG BAR BYA'O, ,DE NAS THAL MO SBYAR TE LUS BTUD NAS SNGAGS PA
MNYAM PAR GZHAG PAS DE KHO NA NYID KYI BDEN PA BDAR BAR BYA'O,
,NAM MKHA' LAS BYUNG MTSAN LDAN PHYIR, ,THOG MA THA MA MED PA'I
MCHOG ,

@14A *, ,SEMS DPA' RDO RJE CHE RANG BZHIN, ,RDO RJE CHE GER BDAG
GRUB MDZOD, ,DKON MCHOG DNGOS GRUB CHEN PO STE, ,DBANG PHYUG CHEN
PO LHAG PA'I LHA, ,RDO RJE 'DZIN PA KUN GYI RGYAL, ,MI 'GYUR
MCHOG TU BDAG GRUB MDZOD, ,NYES PA MI MNGA' RTAG PA KHYOD, ,

'DOD CHAGS KUN GYI RJES CHAGS PA, ,'DOD CHAGS CHEN PO DGA' BA
CHE, ,BCOM LDAN DE NYID KYIS GRUB MDZOD, ,SHIN TU DAG PA KUN GYI
MCHOG ,GDOD NAS GROL PA DE BZHIN GSHEGS, ,KUN DU BZANG PO KUN
BDAG NYID, ,BYANG CHUB SEMS DPA' BDAG GRUB MDZOD, ,DKON

MCHOG DNGOS GRUB CHEN PO STE, ,DBANG PHYUG CHE MCHOG PHYAG RGYA
YIS, ,GRUB PA'I RDO RJE CHER BSTOD PAS, ,RDO RJE SNYING PO BDAG
POR BDAG ,SEMS CAN KUN GYI YID KHYAB CING, ,SEMS CAN KUN GYI YID
LA GNAS, ,SEMS CAN KUN GYI YID LA GNAS, ,SEMS CAN KUN GYI YAB
NYID KYANG, ,DAM TSIG RTZE MO 'DOD

PA'I MCHOG ,BDEN PA GANG GIS YE SHES MCHOG ,SHES RAB THABS BDAG
DKYIL 'KHOR NA, ,BDEN PA DE YIS MGON BDAG PO, ,'DOD PA YONGS SU
GRUB PAR SHOG ,CES BYA BA'O, ,DE NAS YI GE BRGYA PA LAN BDUN DU
BZLAS PA BYA STE, ,AOm BADZRA SATVA SA MA YA MA NU P'A LA

YA; BADZRA STVA TVE NO PA TIshthI DRi dHO MEBHA BA, SU TO shYO ME
BHA BA, AA NU RAKTO ME BHA BA, SU PO shYO ME BHA BA, SARBA SIDDHI
MME PRA YATZTSA SARBA KARMA SU TZA ME TZITTAm SHRE YA:KU RU H'Um,
HA HA HA HA HO BHA GA B'AN SARBA TA TH'A GA TA BADZRA M'A ME
MUNYTZA BADZRA BHA BA MA H'A SA MA YA SATVA AA:ZHES BYA BA'O, ,DE
LTAR BRTAN PAR BYAS

NAS SEMS CAN DON DU GSOL BA GDAB PAR BYA'O, ,MGON PO SKAL BA DE
BZHIN DU, ,DES NI 'GRO DON KUN DU MDZOD, ,SNA TSOGS GZUGS NI
BZUNG NAS KYANG, ,PHYOGS BCU'I 'JIG RTEN KHAMS RNAMS SU, ,ZHES
SO, ,DE NAS PHYI ROL DU BYUNG STE GTOR MA BTANG NAS PADMA'I SNOD

KYI BDUD RTZIS TSIM PAR BYAS NAS YANG DAG PAR MCHOD DE, PHYOGS
SKYONG GSHEGS SU GSOL BAR BYA'O, ,DE NAS RDO RJE H'Um MDZAD KYI
RNAL 'BYOR DANG LDAN PA'I SLOB DPON NANG DU ZHUGS NAS DKYIL 'KHOR
GYI LHA LA BSKOR BA LAN GSUM BYAS NAS PHYAG 'TSAL TE, CHO GA MA
TSANG BA BSKANG

@14B BA'I PHYIR SBYIN SREG BYA STE, DE LA DKYIL 'KHOR GYI LHO
PHYOGS SU 'DUG STE BYANG DU MNGON PAR PHYOGS PA'I SNGAGS PA TING
NGE 'DZIN GSUM DANG LDAN PAS SBYIN SREG GI RAB TU BYED PA NAS
BSHAD PA'I CHO GA LAS THAMS CAD PA'I THAB KHUNG DU RGYAS PA'I
SBYIN SREG BYA'O, ,SBYIN SREG GI THA MAR SLOB

MA'I ZHI RGYAL 'PHEL BAR BYA BA'I DON DU MTHE BONG LAG PA G-YAS
PA G-YON PAS BZUNG STE, BSREG RDZAS RE RE ZHING LAN GSUM MAM BDUN
BDUN BSREG GAM BSREG TU GZHUG PAR BYA'O, ,DE NAS SLOB DPON GYIS
SLOB MA LAS YON BLANG BAR BYA STE, SLOB MAS KYANG DGA' BA'I YID

KYIS RANG GI 'BYOR PA DANG MTHUN PA'I RGYAN THAMS CAD KYIS BRGYAN
PA'I BU MO DANG, RTA DANG GLANG PO DANG SHING RTA DANG BA LANG
DANG MA HE LA SOGS PA RNAMS DANG GSER DANG DNGUL DANG ZANGS DANG
NOR BU DANG MU TIG LA SOGS PA'I NOR RDZAS DANG, LO TOG YONGS SU
RGYAS PA'I ZHING SA DANG, KHYIM

DANG KUN DGA' RA BA DANG, LDUM RA LA SOGS PA'I GNAS DANG, BRAN
PHO DANG, BRAN MO LA SOGS PA'I 'KHOR RNAMS MNGON PAR 'DOD PA'I
DGOS PA 'GRUB PA'I PHYIR RO, ,SLOB DPON MNYES PAS LHA RNAMS
MNYES, ,MNYES PAS DNGOS GRUB RAB STZOL 'GYUR, ,ZHES SHES

PAR BYAS LA, RNAM PA THAMS CAD DU BLA MA MNYES PAR BYA'O, ,GAL TE
YOD NA RGYAL PO DANG SA BDAG DANG, DGE 'DUN DANG, PHYOGS SKYONG
DANG, BDAG NYID KYI'ANG ZHI RGYAS 'PHEL BAR BYA BA'I DON DE BZHIN
SREG BLUGS DBUL BAR BYA'O, ,THA MAR DGANG BLUGS PHUL NAS ZHAL
BSIL

LA SOGS PA DRANGS TE MKHYEN PAR GSOL TE, BZOD PA GSOL BA BYAS NAS
GSHEGS SU GSOL BAR BYA'O, ,DE NAS ZANGS SU LEGS PAR BKRUS PA
SBYIN SREG GI LHAG MA'I SBRANG RTZI DANG, 'O MA DANG BU RAM DANG
KA RA LA SOGS PA BSRES PA'I THUG PA RANG GI 'DOD PA'I LHA'I

SNGAGS KYIS LEGS PAR BSGRUBS NAS, ,GSER LA SOGS PA'I SNOD DU
BLUGS TE, AOm D'I BE AANNE SA M'A DHI DHY'A NA PR'I NA NI SV'A
H'A, ZHES BYA BA'I SNGAGS KYIS YONGS SU BZLAS TE, LHA RNAMS LA
DBUL BAR BYA'O, ,DE NAS DRI GTZANG KHANG LA SOGS PA'I GNAS SU
LEGS PAR

@15A *, ,BSLABS PA'I BZO BOS BYAS PA SKU SUM CHA'I TSAD KYI GDAN
KHRI LA STENG DANG 'OG TU GZIGS PA MA YIN PAR DRANG PAR LEGS PAR
BRTAN PAR BYAS TE, AOm SU PRA TIshthA BADZRA YE SV'A H'A, ZHES
BYA BA'I SNGAGS KYIS BZHUGS SU GSOL BAR BYA'O, ,MA YIN NA NYES PA
'BYUNG

BAR 'GYUR RO, ,SNGA MA BSANG GTOR LA SOGS PA PHUL TE YANG DAG PAR
MCHOD NAS BSTOD DE BDUD RTZI MYANG BA BYAS LA YI GE BRGYA BA'I
SNGAGS LAN BDUN BZLAS TE MKHYEN PAR GSOL TE BZOD GSOL BYA'O,
,RDZOGS SANGS RGYAS DANG DE SRAS LHA, ,GANG ZHIG TSANGS SOGS LHA
YI NI, ,

TSOGS RNAMS LHA YI BYA BA LA, ,MA TSANG BA NI BZOD MDZAD RIGS,
,KUN DU ZHI DANG BDE LEGS DANG, ,YON BDAG DON CHED MDZAD NAS NI,
,SLAR YANG 'BYON PAR MDZAD PA'I PHYIR, ,SANGS RGYAS YUL DU GSHEGS
SU GSOL, ,BSKAL PA BRGYA NI BRGYA YI BAR, ,GANG GI

SKU GZUGS 'DI BZHUGS PA, ,SA CHU ME DANG RLUNG GI LHA, ,THAMS CAD
KYIS NI SRUNG BAR MDZOD, ,RANG GNAS BDE BAR GSHEGS NAS NI, ,SHIN
TU DGA' GCUGS YID KYIS NI, ,SLOB DPON SLOB MAR YANG DAG LDAN, ,BU
DANG BU MOR BCAS PA SRUNGS, ,KHYAD PAR BRJOD PAR BYA STE,

BRIS PA DANG BRTZIGS PA RNAMS LA YANG JI SKAD BSHAD PA'I TSOGS
RAB TU GNAS PAR BYA'O, ,DE LA NI RNAM PAR SNANG MDZAD KYI RNAL
'BYOR RAM, RAB TU GNAS PAR BYA BA'I LHA'I RNAL 'BYOR GYIS SO,
,RJE BTZUN GYI MCHOD RTEN LA NI DRI GTZANG KHANG BSKYED PA'I CHO
GAS BSKYED NAS, SANGS RGYAS

DANG BYANG CHUB SEMS DPA' THAMS CAD KYI PHO BRANG DU BSGOMS NAS,
SANGS RGYAS DANG, BYANG CHUB SEMS DPA' DANG RIG PA DANG GSANG
SNGAGS KYI LHA MA LUS PA BKUG NAS MCHOD RTEN GYI NANG DU RAB TU
GZHUG CING, BCINGS TE DBANG DU BYAS NAS BSANG GTOR DANG, AARGHA
DANG ZHABS

BSIL DANG DBANG BSKUR DANG MCHOD PA DANG BSTOD PA BYAS NAS BDUD
RTZI MYANG BA BYAS TE, AOm SU PRA TIshthA BADZRA YE SV'A H'A, AOm
H'Um HRI BHRUm TRE tASTHA ZHES PA'I SNGAGS KYIS RAB TU GNAS PAR
BYA'O, ,LHAG MA NI SNGA MA BZHIN NO, ,DAM PA'I CHOS KYI GLEGS BAM
SHES RAB KYI PHA ROL TU PHYIN PA LA

@15B SOGS PA NI 'DI LTAR RAB TU GNAS PAR BYA STE, YI GE DHI YONGS
SU GYUR PA LAS SHES RAB KYI PHA ROL TU PHYIN MA GSER GYI MDOG
CAN, RTZA BA'I PHYAG GNYIS KYIS RANG SNANG GI THABS LA 'KHYUD PA
PHYAG BAR MA GNYIS KYIS CHOS KYI 'KHOR LO'I PHYAG RGYA BCINGS PA,
PHYAG THA MA GNYIS NI

MCHOG SBYIN DANG PO TI BSNAMS PAR BSGOMS NAS, DE YONGS SU GYUR
PA'I YI GE'I TSOGS RNAMS KYIS DKRIGS PAR GLEGS BAM RNAM PAR
BSGOMS NAS, AOm PRADZNY'A SHRU TI SMRi TI MA TI BI DZ'A YA SV'A
H'A, DHAm ZHES BYA BAS RAB TU GNAS PAR BYA'O, ,GSANG SNGAGS KYI
GLEGS BAM LA NI 'OD

DPAG MED YI GE'I GZUGS SU GYUR PAR BLTA STE RAB TU GNAS PAR
BYA'O, ,YANG NA GSANG SNGAGS KYI PO TI BZHIN DU DAM CHOS KYI
GLEGS BAM RAB TU GNAS PAR BYAS TE, 'OD DPAG MED KYI RNAL 'BYOR
DANG SNGAR BSTAN PA'I SNGAGS KYIS DE BZHIN GSHEGS PA THAMS CAD
DANG, RDO RJE

'CHANG RNAMS KYIS BYIN GYIS BRLABS PAR RNAM PAR BSGOMS TE 'DI
THAMS CAD DU'O, ,LHAG MA NI SNGA MA BZHIN NO, ,GTZUG LAG KHANG
YANG SANGS RGYAS DANG BYANG CHUB SEMS DPA' RNAMS DANG, NYAN THOS
DANG RANG SANGS RGYAS RNAMS KYI PHO BRANG TING NGE 'DZIN GYI GNAS
CHOS KYI DBYINGS

RGYA CHE BAR YID KYIS BSKYED PAR BYA'O, ,DE NAS AOm H'Um HRI'I
ZHES BYA BA'I SNGAGS KYIS RAB TU GNAS PA LA SOGS PA BYAS TE GTOR
MA MCHOD PA'I NYE BAR SPYOD PA LA SOGS PA PHUL NAS, ,AOm SU PRA
TIththA BADZRA SV'A H'A, AOm H'Um HR'I:BHR'Um KHAm BIDZR'A BHA BA
DRi dHO TIshthA BHR'Um KHAm ZHES BYA BA'I SNGAGS KYIS

RAB TU GNAS NAS, ,SANGS RGYAS DANG BYANG CHUB SEMS DPA' DANG RDO
RJE 'CHANG LA SOGS PA RNAMS KYIS BYIN GYIS BRLABS PA RDO RJE LTAR
MI PHYED PA SHIN TU BRTAN PAR BSGOMS NAS BUM PA THAMS CAD KYI
CHUS GTZUG LAG KHANG THAMS CAD DU BSANG GTOR BYAS TE, AOm BADZRA
AA BHI SHINYTZA ZHES BYA

BA'I SNGAGS KYIS SO, ,DE NAS GTZUG LAG KHANG GI SRUNG MA NAG PO
CHEN PO SGRUB PA'I THABS NAS BSHAD PA LTA BU'I MTSAN NYID CAN YID
KYIS BKUG STE, RO GCIG TU GZHUG CING BCINGS TE DBANG DU BYAS NAS
SLOB DPON RDO RJE H'Um MDZAD KYI RNAL 'BYOR DANG LDAN PAS BKA'
BSGO BAR BYA STE

@16A *, ,GTZUG LAG KHANG 'DI JI SRID GNAS PAR KHYOD KYIS BSRUNG
BAR BYA STE, SDIG PA MED PA'I LAS RNAMS BYA ZHING SLOB DPON DANG
DGE 'DUN GYI BYA BA THAMS CAD LA MCHOG TU BRTZON PAR BYA'O, ,DE
LTAR BYAS NAS BLA MAS SLOB MA BOS TE, GUS PA DANG BCAS PAS YANG
DAG

PAR SMRA BAR BYA STE, GANG KHYOD KYIS GSOL BA BTAB PA'I RAB GNAS
SDIG PA 'JOMS PA DE KHO BOS BYAS KYI, JI LTAR BDE BAR NAN TAN
GYIS MCHOD PA BYA'O, ,DE NAS SNGAGS KYIS SBYANGS PA'I TZ'A RU DE
LA BYIN NAS 'DI NI DE BZHIN GSHEGS PA'I LHAG MA SDIG PA 'JOMS PA
STE ZO CIG

CES SO, ,GZHAN DAG LA YANG JI LTAR THOB PAR NYUNG DU NYUNG DU
SBYIN PAR BYA'O, ,DE NAS YANG YON BLANG STE, SLOB MAS KYANG YON
DBUL BAS BLA MA MNYES PAR BYAS NAS, MCHOD PA SNA TSOGS PA RNAMS
KYIS LHA RNAMS MCHOD DE BSKOR BA LAN GSUM BYAS TE PHYAG BYA'O,
,DE NAS RANG GI

GNAS SU SONG STE DGE SLONG DANG DGE SLONG MA DANG, DGE BSNYEN
DANG DGE BSNYEN MA'I 'KHOR DANG BCAS PA RNAMS LA STON MO DRANGS
NAS YON PHUL TE BZOD PA GSOL NAS SLAR GSHEGS PAR BYA'O, ,DE NAS
BZO BO RNAMS LA STON MO BYIN TE GOS DANG RGYAN LA SOGS PA RNAMS
KYIS YONGS SU MGU

BAR BYAS NAS SLOB DPON GYI RJES SU 'BRANGS PA RNAMS DANG, GZHAN
GYI YANG 'KHOR RNAMS GOS LA SOGS PA SBYIN PAS YONGS SU MGU BAR
BYA'O, ,GZHAN YANG NA NAD PA DANG MGON MED PA RNAMS KYANG NUS PA
JI LTA BA BZHIN DU MGU BAR BYA'O, ,MTSAN MO NYE DU DANG 'KHOR
RNAMS LA DGA' STON

CHEN PO SBYIN BAR BYA STE, PI WANG DANG GLING BU DANG, RNGA ZLUM
DANG RNGA ZLUM DAL BA LA SOGS PA'I SGRA'I RJES SU 'JUG PA'I GLU
DANG, GLU DANG RJES SU MTHUN PA'I GAR GYIS SKYE BO MNGON PAR DGA'
BA'I BKRA SHIS DANG BSTOD PA RNAMS KYIS BZA' BA DANG STON MO DANG
BA LDAG PA DANG, BTUNG BA DANG,

GZHIB PA RNAMS DANG, GOS KYI GTAM GYIS KYANG STE NUS PA BZHIN
BYA'O, ,DE NAS SLOB DPON DGA' STON BSDU BA DANG, DKYIL 'KHOR GYIS
SAR BZHUGS TE YANG DAG PAR MCHOD NAS BSTOD DE, YI GE GSUM DANG
MU:'I MTHA' CAN GYIS BSDUS NAS RDUL TSON SNOD GSAR PAR BLUGS

@16B TE; DON DU GNYER BA LA NYUNG DU BYIN NAS CHU BOR DOR BAR
BYA'O, ,DKYIL 'KHOR GYI SA GZHI YANG, AOm AA K'A RO MU KHAm SARBA
DHARM'A n'Am A'A DYA NUTPANNA TV'AD MU:ZHES BYA BA'I SNGAGS KYIS
BA'I LCI BA BYUG PAR BYA'O, ,DE NAS PHYOGS SKYONG RNAMS LA GTOR
MA SBYIN NO, ,RAB GNAS 'DI 'DRA BYAS NA NI,,

SKYE BA 'DI DANG GZHAN DU YANG, ,MNGON PAR 'DOD PA'I DNGOS GRUB
THOB, ,DE BAS RTAG TU 'DI NYID BYA, ,SA DONG 'GENGS DANG RAB GNAS
DANG, ,SBYIN SREG 'KHOR LO'I YO BYAD GANG, ,DE KUN SLOB DPON NYID
DBANG ZHES, ,RDO RJE 'DZIN PA MCHOG GIS GSUNGS, ,RAB TU GNAS PA'I

CHO GA MCHOG ,'DUS PA'I TSUL DU BYAS PA LAS, ,BSOD NAMS BDAG
SKYES GANG CUNG ZAD, ,DES NI 'GRO KUN RDOR 'DZIN SHOG ,RAB TU
GNAS PA'I CHO GA YE SHES SNANG BA ZHES BYA BA SLOB DPON SNANG
BYED ZLA BAS MDZAD PA RDZOGS SO,, ,,RGYA GAR GYI MKHAN PO DPAL

BA RENDRA PA'I ZHAL SNGA NAS DANG, LO TZ'A BA DGE SLONG PRADZNY'A
K'I RTIS BSGYUR BA'O,, 