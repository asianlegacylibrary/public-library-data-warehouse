@195A #, ,RGYA GAR SKAD DU,
MA H'A MU DRA YO GA

AA BA T'A RA PIn D'A RTHA, BOD SKAD DU, PHYAG RGYA CHEN PO'I RNAL
'BYOR LA 'JUG PA'I MAN NGAG TU BSHAD PA, SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,CHOS NYID ZAB MO'I
RGYA MTSO CHEN POR RAB BZHUGS PA'I, ,YE SHES MTSO CHEN MA LUS DE
SNYED BDAG PO MDZAD, ,SHES

RAB BDUD RTZI LAS BYUNG DRI MED BYIS PA'I GZUGS, ,BDE GSHEGS SRAS
PO 'JAM PA'I DBYANGS LA PHYAG 'TSAL LO, ,BDAG DANG GZHAN GYI DON
MA LUS PAR MYUR DU RDZOGS PAR 'GYUR BAR 'DOD PA'I RNAL 'BYOR PA
RNAMS KYI DON DU, RAB TU BSDU BA MDZAD PA'I CHO GA'I RIM PAR PHYE
BA LA SOM NYI SPANGS

@195B PA'I BLOS 'JUG PAR BYA BA'I PHYIR 'DI BRTZAMS SO, ,GANG DAG
BSTAN BCOS RTZOM PAR 'DOD PA DAG KYANG YA RABS DANG TSUL MTHUN
PAR BYA BA'I PHYIR BLA MA DANG DAD PA'I LHA LA PHYAG BTZAL BA
DANG PO KHO NAR NGES PAR BYED DO, ,'DIR YANG SLOB DPON GYIS 'JUG
PAR 'DOD PA'I GANG ZAG RNAMS KYI PHYIR RNAM PAR BSDUS

PA MDZAD PA LA TSOGS KYI RGYUR 'GYUR BA'I PHYIR DANG PO KHO NAR
DKON MCHOG GSUM LA PHYAG 'TSAL LO ZHES SMOS TE, 'DI NI BDAG DANG
GZHAN GYI DON LA YON TAN GYI RNAM PA MTHA' YAS PA'I PHYIR BZHIN
GYI NOR BU DANG 'DRA BAS DE BRJOD PA YIN NO SNYAM DU BSAMS NAS DE
BSHAD PA'I PHYIR, DKON

MCHOG GSUM ZHES BYA BA LA SOGS PA SMOS TE, DE YANG RNYED PAR DKA'
BA DANG, RIN CHE BA DANG, DON CHEN PO NYID DU 'GYUR BA DANG, RAB
TU SNANG BA'I DON GYIS NA YID BZHIN GYI NOR BU RIN PO CHE DANG
'DRA BAS NA DKON MCHOG STE, JI LTAR ZHE NA BSOD NAMS DANG YE SHES
KYI TSOGS DPAG TU MED

PA'I RIN GYIS RNYED PAR 'GYUR BAS NA RIN PO CHE'O, ,PHYI DANG
NANG GI MUN PA THAMS CAD MA LUS PAR YANG DAG PAR SEL BAR BYED
PA'I DON DANG, 'KHOR BA THAMS CAD KYI DBUL BA LA SOGS PA THAMS
CAD GCOD PAR BYED PA'I 'JIG RTEN DANG 'JIG RTEN LAS 'DAS PA THAMS
CAD KYI BDE BA DANG,

YID BDE BA SHIN TU RNAM PAR DAG PA'I GNAS SU 'GYUR BA'I DON GYIS
NA RAB TU SNANG BA DANG, DON CHEN PO NYID DU 'GYUR BAS NA YID
BZHIN GYI NOR BU'O, ,DE YANG DUS YUN RING PO ZHIG NAS THOS PA LA
SOGS PA LAS BYUNG BA'I PHYIR RNYED PAR DKA' BA STE, JI SKAD DU,
,THAMS CAD MKHYEN NYID 'JIG

RTEN DU, ,AUDUMB'A RA'I ME TOG BZHIN, ,BRGYA LAM NA YANG RES 'GA'
ZHIG, ,'BYUNG 'GYUR YANG NA MI 'BYUNG ZHING, ,ZHES 'BYUNG BA'I
PHYIR RO, ,DE BAS NA SANGS RGYAS BCOM LDAN 'DAS RNAMS NI YID
BZHIN GYI NOR BU'I DPES DKON MCHOG NYID DU GRUB BO, 'DIR GSUM
ZHES PA NI CHOS

DANG DGE 'DUN YANG DKON MCHOG NYID DU BSHAD PA'I PHYIR TE, DE
YANG THOG MAR DE KHONG DU CHUD PAS 'KHOR BA'I RGYA MTSO CHEN PO
LAS RAB TU SGROL BA DANG, RGYU DANG BCAS PA'I SDUG BSNGAL DANG
GTAN DU BRAL BA'I BDAG NYID DE SO SOR BRTAGS PA'I 'GOG PA MNGON
DU BYAS PA'I MTSAN NYID PAS GZHAN GYI

@196A *, ,'KHOR BA'I CHU BO'I RGYUN BZLOG PA'I MTSAN NYID KYIS
THA DAD PA MA GTOGS PAR KHYAD PAR CI YANG MED PA'I PHYIR CHOS
KYANG DKON MCHOG NYID DU GRUB PO, DER ZHUGS SHING DE LAS BYUNG
NAS 'BRAS BU RNAMS LA RIM PA BZHIN GNAS TE, THOB PAR BYA BA LA
GEGS SU GYUR PA'I GNYEN

POS 'BRAS BU MTHAR PHYIN PAR 'DOD PA DAG KYANG 'DAS PA LA SOGS
PA'I DUS KYI KHYAD PAR MA GTOGS PAR DON DANG SMON LAM DANG GDUL
BYA LA MI MTSUNGS PAR GYUR PA 'GA' YANG MA MTHONG BAS DGE 'DUN
YANG DKON MCHOG NYID DU BRJOD LA DE'I PHYIR DKON MCHOG GSUM DU
NGES PAR GRUB BO, ,NYAN THOS KYANG

DKON MCHOG NYID DU BSHAD PA NI RANG GI LAS KYI SGRIB PA'I PHYOGS
GCIG SPANGS TE, 'BRAS BU 'KHOR BA'I DGRA MA LUS PA BCOM NAS ZHI
BA LA GNAS PAS 'PHAGS PA'I KHONGS SU 'GRO BAS DE'I PHYIR 'DI YANG
DGE 'DUN DKON MCHOG CES BSHAD DO, ,DE LA SANGS RGYAS NI 'DIR NYON
MONGS PA

DANG SHES BYA'I SGRIB PA BAG CHAGS DANG BCAS PA DRUNGS PHYUNG
ZHING SPANGS PA DANG, DE'I GNYEN PO ZAG PA MED PA'I CHOS KYI SA
BON RAB TU RGYAS PAS SANGS RGYAS TE, GNAS GYUR PA'I MTSAN NYID
CHOS THAMS CAD LA MNGA' BRNYES PA'I KUN GZHI MED PA ZHES BYA BA
NI SANGS RGYAS RNAMS KYI CHOS KYI SKU'O, ,MDOR NA

ME LONG LTA BU'I YE SHES SHIN TU DRI MA MED PA'I DE BZHIN NYID DU
GNAS 'GYUR PA'I MTSAN NYID DO, ,LONGS SPYOD RDZOGS PA'I SKU NI
DE'I SNANG BA STE, SKU GANG LA BZHUGS NAS MNGON PAR BYANG CHUB
PA'I MTSAN NYID DE, MTHAR PHYIN PA'I BYANG CHUB SEMS DPA' RNAMS
DANG THABS CIG TU 'KHOR

GYI DKYIL 'KHOR RNAMS NI THEG PA CHEN PO'I CHOS KYI BGRO BA MYONG
BAR 'GYUR BA 'DI NI SANGS RGYAS RNAMS LONGS SPYOD RDZOGS PA'I SKU
STE, GZUNG BA DANG 'DZIN PA RNAM PAR DAG PA'I MTSAN NYID MNYAM PA
NYID KYI YE SHES SO, ,SPRUL PA'I SKU NI SEMS CAN GYI BSAM PA LA
GZIGS NAS THUGS

RJE'I DBANG GIS GDUL BA'I PHYIR BYA BA LA ZHUGS PA DANG, RAB TU
BYA BA MTHA' YAS PA NI SANGS RGYAS RNAMS NI SPRUL PA'I SKU STE,
SGO LNGA'I RNAM PAR SHES PA GNAS GYUR PA'I MTSAN NYID SO SOR RTOG
PA DANG BYA BA NAN TAN GYI YE SHES RNAM PAR DAG PA'O, ,MDOR NA
SEMS RNAM PAR

@196B SHES PA TSOGS BRGYAD LAM KHYAD PAR CAN GYIS 'GRUB PA'I
MTHA' GNAS GYUR PA'I MTSAN NYID YE SHES BZHI'I BDAG NYID YIN NO,
,CHOS NI BSTAN PA DANG LAM DANG DON DAM PA STE DE YANG BSTAN PA
NI BSTAN PA STE, GDUL BYA'I GNYEN POR GANG DE BZHIN GSHEGS PAS
GSUNGS PA'I CHOS DE

LAN GSUM DU GANG GI RGYUD LA BSKOR BAS GANG GI RGYUD LA RNAM PAR
RIG PA 'BYUNG STE, GCIG LA GCIG GI DBANG GIS NA, ,RNAM PAR RIG PA
PHAN TSUN NGES, ,ZHES PA LTA BU'O, ,DE DAG GI KHYAD PAR NI YI
GE'I TSOGS MNGAS SU DOGS NAS 'DIR MA BRIS PAS GZHAN LAS SHES PAR
BYA'O, ,

LAM NI 'PHAGS PA'I LAM YAN LAG BRGYAD PA STE, MTHONG BA'I LAM GYI
RJES LAS THOB PA'I MTSAN NYID YANG DAG PA'I LTA BA LA SOGS PA'O,
,DE YANG YANG DAG PA'I LTA BA NI MNGON PA'I NGA RGYAL DANG BRAL
BAR 'GYUR TE, RANG GI RTOG PA YANG DAG PAR JI LTA BA BZHIN DU
YONGS SU SHES

PA'O; ,YANG DAG PA'I RTOG PAS KUN NAS BSLAB PA'I TSIG GIS SENG
GE'I SGRA YANG DAG PAR SGROGS SO, ,YANG DAG PA'I NGAG DANG LAS
KYI MTHA' DANG, 'TSO BA RNAMS KYIS NI RANG GI DAM BCAS PA YANG
DAG PAR BRJOD DO, ,YANG DAG PA'I RTZOL BA DANG DRAN PA DANG TING
NGE 'DZIN NI MI MTHUN

PA'I PHYOGS BSGOM PAS SBAR BAR BYA BA'I NYON MONGS PA DANG NYE
BA'I NYON MONGS PA DANG, SNYOMS PAR 'JUG PA'I SGRIB PA DAG GI GO
RIMS BZHIN DU GNYEN POR GYUR PA DAG GO, ,DE YANG MNYAM PAR GZHAG
PA'I DUS 'BA' ZHIG NA GNYEN PO 'DI DAG MNGON DU BYED DO, ,LANGS
PA'I TSE NI

RNAM PA LNGA'I SGO NAS SEMS CAN RNAMS LA DMIGS SO, ,'DI DAG NI
BYANG CHUB SEMS DPA'I LAM KHYAD PAR DU 'PHAGS PA DAG YIN NO, ,DON
DAM PA NI DON DAM PA STE YE SHES DAM PA'I YUL YIN PAS NA DON TE
DE YANG DAG PA'I 'JIG RTEN LAS 'DAS PA'I YE SHES SO, ,DE'I YUL
YIN PA'I

PHYIR DON DAM PA STE DE BZHIN NYID CES BYA BA'I THA TSIG GO,
,YANG NA DAM PA YANG YIN LA DON YANG YIN PAS DON DAM PA STE LAM
GYI DGONGS PA YIN PAS DON TO, ,'DUS BYAS DANG 'DUS MA BYAS KYI
CHOS KYI MCHOG YIN PAS NA DAM PA'O, ,GNOD PA'I NYES PA THAMS CAD
DANG BRAL BA'I PHYIR MYA NGAN

@197A *, ,LAS 'DAS PA NYID DON TO, ,MDOR NA SO SOR BRTAGS PA'I
'GOG PA MNGON DU BYAS PA'I MTSAN NYID YIN NO, ,'DI DAG NI CHOS TE
JI SNYED PA GSUNGS PA'I CHOS MA LUS PA DAG KYANG 'DIR 'DUS PAR
'GYUR RO ZHES BYA BA'I THA TSIG GO, ,BYANG CHUB SEMS DPA'I DGE
'DUN NI ZAD LA MI SKYE BA'I YE

SHES YIN LA, DER SEMS PA NI BYANG CHUB YID LA BYED PA STE DE THOB
PAR 'DUN PA ZHES BYA BA'I DON TO, ,YANG NA BYANG CHUB DANG SEMS
CAN LA DMIGS PAS NA BYANG CHUB SEMS DPA' STE, BYANG CHUB MNGON
PAR RTOGS NAS SEMS CAN RNAMS 'KHOR BA'I BTZON RA LAS GDON PAR
BYA'O ZHES GANG LA DE LTA BU'I SEMS

YOD PA DE BYANG CHUB SEMS DPA'O, ,JI SKAD DU, BDUD RTZI THOB
PHYIR LAM 'DI MA YIN PAS, ,LAM NGAN SPONGS LA LAM LA MNOS SHIG
CES, ,LTA NGAN SEMS CAN MTHONG NAS GO 'BYED DO, ,RGYU DES BYANG
CHUB SEMS DPA' ZHES BRJOD DO, ,ZHES TSIGS SU BCAD PA'O, ,DE BAS
NA GANG LA DE

LTA BU'I SEMS PA YOD PA THUN MONG DANG KHYAD PAR GYI LAM LA GNAS
PA'I BYANG CHUB SEMS DPA' RNAMS YIN NO, ,GANG DE'I KHONGS SU 'GRO
BA NYID KYIS RANG GI LAM THUN MONG BAS 'GRO BAS 'BRAS BU MNGON DU
BYED PA NYAN THOS KYANG STE, BDEN PA RTOGS PA'I RGYUS MTHONG BA
DANG BSGOM PA MNGON DU

BYAS PA'I 'BRAS BU GANG ZAG RNAM PA BRGYAD DAG STE, 'DI DAG LA
RIM GYIS SAM CIG CAR DU 'JUG CING SPRUL PA'I SKU 'BA' ZHIG GI
'KHOR DU GYUR PA RNAMS YIN TE, DE LTAR NA JI SKAD DU BSHAD PA'I
DKON MCHOG GSUM PO'I YON TAN RIN PO CHE'I 'BYUNG GNAS LA, BLA
MA'I ZHAL SNGA NAS

GZHAN LA PHAN GDAGS PA'I BSAM PA LA BAR CHAD MED CING, TSOGS KYI
RGYUR 'GYUR BA'I PHYIR PHYAG BTZAL BA SNGON DU BTANG BA YIN NO
SNYAM DU BSAM PA YIN NO, ,DE LTAR TSOGS KYI RGYUR GYUR PA BRJOD
NAS DE'I 'OG TU RNAL 'BYOR PA BRJOD PA DE BSHAD PAR BYA STE, DE'I
PHYIR DAD PA CAN GANG ZHIG

LAS SU BYA BA SMOS TE, DE YANG RNAL 'BYOR PA NI 'DOD PA'I 'BRAS
BU YON TAN DANG BCAS PA STE DE BRJOD PAS GZHAN DAG 'JUG PA'I YAN
LAG TU 'GYUR RO SNYAM DU BSAMS NAS DANG PO KHO NAR YUL 'DI NYID
BSTAN PAS 'JUG PAR 'GYUR BA DANG SHES PAR BYA BA LA TSIGS CHUNG
BA NYID YIN NO ZHES

@197B 'DIR BSTAN NAS, DE'I RAB TU DBYE BA NI 'DI STE, DE YANG
'DI'I SGRA 'JUG PA'I RGYUN MTSAN NI BSTAN BCOS LAS, LAS DANG
'BRAS BU DANG BDEN PA DANG DKON MCHOG LA YID CHES PA DANG 'DOD PA
DANG SEMS DAD PA'O ZHES 'BYUNG BA NYID DO, ,DE YANG LAS DANG
'BRAS BU DANG BDEN PA GNYIS LA

NI NYID CHES PA'I DAD PA SKYE LA, BDEN PA GNYIS DANG DKON MCHOG
LA NI 'DOD PA DANG SEMS DAD PA'I DANG BA SKYE STE, DE LA LAS NI
'DIR LUS DANG NGAG DANG YID KYI LAS TE DE YANG DGE BA DANG MI DGE
BA DANG MI G-YO BA'O, ,DE LA LUS DANG NGAG DANG YID KYI LAS MI
DGE BA RKYEN TSANG BA LAS BSKYED PA

NI LUS NGAG YID GSUM GYI LAS MI DGE BA STE, DES 'PHANGS PA'I
'BRAS BU NI SDIG PA'I LAS KYIS 'PHANGS PA'I 'BRAS BU STE, 'BRAS
BU NGAN PA GSUM DU SDUG BSNGAL CHEN PO MYONG BAR BYED DO, ,'DI LA
SKUR PA 'DEBS PA NI RGYU 'BRAS LA YID MI CHES PA'O, ,DE LAS BZLOG
PA NI NYID CHES

PA STE YID 'BYUNG BA'I RTEN BYED PA'I LAS CAN NO ZHES BYA'O, ,LUS
DANG NGAG DANG YID KYI LAS DGE BA NI LUS NGAG YID GSUM GYI LAS
DGE BA STE DE LAS BZLOG PA'O ,DES 'PHANGS PA NI LUS NGAG YID GSUM
GYI LAS DGE BAS 'PHANGS PA'I 'BRAS BU STE 'DOD PA NA SPYOD PA'I
MNGON PAR MTHO

BA'I 'BRAS BU DANG BCAS PA RNAMS SO, ,'DI LA SKUR PA 'DEBS PA NI
LUS NGAG YID GSUM GYI LAS 'BRAS BU DANG BCAS PA LA SKUR PA 'DEBS
PA STE BDE 'GRO LA RGYAB KYIS PHYOGS PA'O, ,DE LAS BZLOG PA NI
YID CHES PA STE BRTZON 'GRUS 'BYUNG BA'I RTEN BYED PA'I LAS CAN
NO, ,MI

G-YO BA NI LUS DANG NGAG DANG YID KYI LAS MI G-YO BA STE RNAM PAR
SMIN PA MI G-YO BA ZHES BYA BA'I THA TSIG GO, ,DES 'PHANGS PA'I
'BRAS BU NI BSAM GTAN GYI GNAS RNAMS TE, 'DI DAG 'GRUB PAR BYED
PA'I TING NGE 'DZIN 'DOD PA'I KHAMS NA MNGON PAR 'DU BYED PA
RNAMS SO, ,'DI

DAG KYANG MED DO ZHES SKUR PA 'DEBS PA NI 'DI LA YID MI CHES PA
STE GZUGS YOD PA NA SPYOD PA'I BSAM GTAN RNAMS LA RGYAB KYIS
PHYOGS PA'O, ,DE LAS BZLOG PA NI 'DI LAS YID CHES PA STE TSANGS
PA'I GNAS RNAMS MNGON PAR 'GRUB PAS BRTZON 'GRUS SKYE BA'I RTEN
CAN YIN NO, ,

@198A *, ,BDEN PA NI BZHI STE, SDUG BSNGAL DANG KUN 'BYUNG DANG
'GOG PA DANG, ,LAM MO, ,DE LA SDUG BSNGAL DANG KUN 'BYUNG LA YID
MI CHES PA NI 'KHOR BA MNGON DU 'GRUB PAR BYED PA STE, MYA NGAN
LAS 'DAS PA LA RGYAB KYIS PHYOGS PA'I RGYUR 'GYUR BA'O, ,

DE LAS BZLOG PA NI MNGON PAR YID CHES PA STE YID 'BYUNG BA'I RTEN
BYED PA'I LAS CAN NO, ,'GOG PA DANG LAM LA YID MI CHES PA NI
KHAMS GSUM LAS MI 'DA' BA STE, YANG 'BYUNG BA DANG BCAS PA'I SKYE
BA YONGS SU 'DZIN PA'O, ,DE LAS BZLOG PA NI YID CHES PA STE NGES
PAR 'BYUNG BA DANG

'BYUNG BA'I LAM DANG 'BRAS BU DANG BCAS PA MNGON PAR 'DOD PA'O,
,DKON MCHOG NI GSUM STE JI SKAD BSHAD PA'I YON TAN GYI 'BYUNG
GNAS SU GYUR PA DAG STE, DE YANG SANGS RGYAS DKON MCHOG NI YON
TAN DANG NYES PA THAMS CAD PHUL DU PHYIN PA DANG MA LUS PAR BSAL
BA'I MTHAR THUG PA'I GNAS

SU GYUR PA DANG, CHOS NI 'KHOR BA'I RGYA MTSO LAS RAB TU SGROL BA
DANG, RGYU DANG BCAS PA'I SDUG BSNGAL DANG GTAN TU BRAL BA'I BDAG
NYID DANG, DE KHONG DU CHUD PAR YONGS SU SHES PAR BYED PA DANG,
DGE 'DUN GYI DGE SBYONG GI 'BRAS BU LA GNAS PA DANG DER ZHUGS PA
DANG, BLA NA MED

PA DANG, SBYIN GNAS KYI ZHING YIN PAR YONGS SU SHES NAS SEMS RAB
TU DANG PAR 'GYUR BA'I GNAS YIN ZHES BYA BA'I THA TSIG GO, ,'DIR
SNGAGS KYI SPYOD PA LA MOS PA RNAMS KYI NI KHYAD PAR DU 'DOD PA
NYID DU GZUNG BAR BYA STE, 'DIR 'DOD PA NI 'DOD PA STE 'DOD PA
'DOD PAR BYA BA ZHES BYA

BA'I THA TSIG GO, ,'DI NI PHYAG RGYA CHEN PO'I RNAL 'BYOR TE, DES
DON MA LUS PAR YONGS SU GRUB PA'I PHYIR RO, ,CAN ZHES BYA BA NI
DE DANG LDAN PA STE RNAL 'BYOR PA ZHES BYA BA'I THA TSIG GO, ,'DI
NI GANG ZHIG STE KHYAD PAR MED PA NYID DU BSTAN PA YIN NO, ,GIS
ZHES BYA BA NI 'DIR BYED PAR

SBYAR TE DE YIS ZHES BYA BA'I THA TSIG GO, ,LAS SU BYA BA ZHES
BYA BA'I LAS SU BYA BA STE LUS DANG NGAG DANG YID KYI LAS SO, ,DE
NI 'DIR RNAL 'BYOR LA MNGON DU BYAS PAS DON CHEN PO MA LUS PAR
YONGS SU RDZOGS PAR 'GYUR PA STE, SKU GSUNGS THUGS RGYUD LA MNGON
SUM DU

@198B BYA'O ZHES BYA BAR 'GYUR PA YIN NO, ,GZHAN DU NA JI SRID
'TSO'I BAR DU LUS NGAG YID GSUM PHYAG RGYA'I MTSAN MA MNGON DU
BYA BA LAS MI 'DA' BA'O ZHES BYA BAR YANG 'GYUR RO ZHES BYA BA'I
DON NI, 'DOD PAR BYA BA LA RNAL 'BYOR DU BYA BA YIN PAR SHUGS
NYID KYIS BSHAD ZIN TO, ,DE'I 'OG TU DE NYID

KYIS DON CHEN PO YONGS SU RDZOGS PAR 'GYUR BA DANG DE'I RGYU YANG
TSEGS CHUNG BAR BSTAN PA'I PHYIR PHAN YON CHE ZHING BLA BA NI
ZHES BYA BA SMOS TE, DE LA BLA BA NI SLA BA STE NYAMS SU BLANG BA
LA TSEGS CHUNG DUS DON YONGS SU RDZOGS PAR 'GYUR RO ZHES BYA BA'I
THE TSIG STE, 'DIR SLOB DPON GYIS DAD PA

CAN GANG ZHIG GIS ZHES SNGAR BSHAD PAS, PHYAG RGYA'I RNAL 'BYOR
NYAMS SU LEN PA NYID DANG, 'CHAD PAR 'GYUR BA'I YO BYAD CUNG ZAD
TZAM GYI RGYUS 'JIG RTEN DANG 'JIG RTEN LAS 'DAS PA'I DON MTHA'
DAG MA LUS PAR YONGS SU RDZOGS PAR 'GRUB PAR BSTAN TE 'DIR 'KHOR
BA THAMS

CAD KYI DBUL BA LA SOGS PA'I SDUG BSNGAL THAMS CAD YANG DAG PAR
GCOD PAR BYED PA'I DON DANG, BSOD NAMS DANG YE SHES KYI TSOGS
DPAG TU MED PA YONGS SU RDZOGS PAR 'GYUR BA'I DON GYIS DON MTHA'
DAG BSDUS PAS DE DAG MA LUS PAR 'DIR 'GRUB PAR 'GYUR RO ZHES BYA
BA BSTAN

PA YIN NO, ,DE NYID NI CHU GTOR 'DI YIN PAS ZHES PA STE, 'DI ZHES
BYA BA NI MNGON SUM PA'I MTSAN NYID DO, ,RDZAS CUNG ZAD LA BRTEN
PA'I RNAL 'BYOR PA 'DI NYID DE MING 'DI SKAD CES BYA BA'I RNAL
'BYOR NYID 'DOD PA'I BDAG NYID MA LUS PAR 'GRUB PAR 'GYUR BA NYID
YIN PAS NA 'DI LA

BRTZON PAR BYA'O ZHES BYA BA YIN TE, 'DIS NI DMIGS PAR BYA BA'I
YUL 'BRAS BU DANG BCAS PA BSTAN PA YIN TE, DE NYAMS SU LEN PA LA
BRTZON 'GRUS 'BYUNG BA'I RGYUR 'GYUR BA BSTAN PAR 'GYUR RO, ,DE'I
'OG TU DE NYID NYAMS SU BLANG BA'I THABS BSTAN PAS DE BSHAD PAR
BYA STE,

DE'I PHYIR DE LA RIN PO CHE'I SNOD MDZES PAR ZHES BYA BA SMOS TE
DE YANG RDZAS LA BRTEN PA'I RNAL 'BYOR LA CHU GTOR ZHES BSHAD PAS
DE'I PHYOGS GCIG 'DIR 'CHAD PAS DE LA ZHES 'DI BRTZAMS PA YIN NO,
,RIN PO CHE'I SNOD NI RIN PO CHE'I SNOD DE RIN PO CHE LAS BYAS PA
'AM, RIN PO CHE

@199A *, ,LTA BUR BYAS PA 'AM RIN PO CHES SPRAS PA'O, ,DE LA RIN
PO CHE LAS BYAS PA NI RIN PO CHE'I RGYU LAS BYAS PA STE GSER LA
SOGS PA LA BZO'I KHYAD PAR DU MAS MDZES PAR BYAS PA'O, ,RIN PO
CHE LTA BUR BYAS PA NI RIN PO CHE'I DBYIBS SU BYAS PA STE RIN PO
CHE 'DRA BA ZHES

BYA BA'I THA TSIG GO, ,RIN PO CHES SPRAS PA NI RIN PO CHES BRGYAN
PA STE MDZES PAR BYAS PA'O, ,MDZES PA NI YID DU 'ONG BA'I KHYAD
PAR DANG LDAN PA'O, ,TSUL 'DIS RNAL 'BYOR PA RAB 'BRING GSUM LA
CI RIGS SU BSTAN PA YIN TE, SNGAR SLA BAS ZHES BSHAD PAS DE DANG
'GAL BA'I NYES PAS MI

BRDZI BAR BSTAN PA'O, ,KHA NA MA THO BA MED PA'I SNOD DE'I NANG
DU CHU BLUGS LA, GZHAN YANG PHYE DANG ME TOG LA SOGS PA CI 'BYOR
PA ZHES SMOS TE, 'DI YANG CI RIGS PAR BSHAD PA STE, 'GRO BA DBUL
BA NYON MONGS PAS SEMS ZHUM PAR 'GYUR BA'I NYES PA SPANGS PA'I
PHYIR 'DI BSTAN PA YIN TE, DE BAS

NA RANG GI RNAL 'BYOR PA SHIN TU CHUNG BA RNAMS LA KHYAD PAR DU
'DI BSTAN PA YIN NO, ,GZHAN YANG GSER LA SOGS PA RIN PO CHE SNA
LNGA BDAR BA DANG ZHES BYA BA LA SOGS PA'I 'DI YANG CI RIGS PA
STE, 'BYOR PA DAM PAR GYUR PA LA SOGS PA RNAMS TE, RANG GI JI
LTAR 'BYOR PA SHIN TU KHA ZAS MA SMAS PA

MA SME BA SNA TSOGS PA DANG, GZHAN YANG SMAN DANG 'BRU DANG GZHAN
YANG DRI SNA TSOGS 'BYOR NA LHAG PAR YANG BZANG NGO ZHES BYA BA
YIN NO, ,DE LA MA SMAS PA NI GZHAN DU LONGS MA SPYAD PA'O, ,MA
SME BA NI KHA NA MA THO BA'I NYES PA DANG BRAL BA'O, ,DE LTAR YO
BYAD CI RIGS PAR BSTAN NAS DE'I PHYOGS

GCIG PO RNAL 'BYOR LA MNGON SUM DU BYA BA DE BSTAN PA'I PHYIR,
SPYIR GTOR MA'I LAS BGYI'O 'TSAL LA BRTAG PA RNAM PA DRUG STE
ZHES BYA BA LA SOGS PA SMOS TE, RIM PAR BKOD PA 'DI DAG NI DKRUGS
PA'I MTSAN NYID DE CI'I PHYIR ZHE NA, SNGAGS KYI SPYAD PA SPYOD
PAR 'DOD PA'I GANG ZAG

RNAMS LA SNGAGS KYI SPYOD PA NI SLOB DPON LA RAG LAS KYI RANG
NYID MTSAN MA THUG THUB TU GZUNG BAR BYA BA MA YIN NO ZHES BYA
BAR BSTAN PA'I PHYIR RO, ,'DIS CIR 'GYUR ZHE NA, SNGON GYI RNAL
'BYOR PA RGYUD DAG PAR GYUR PA'I GANG ZAG RNAMS KYANG BLA MA'I
MAN NGAG LAS RGYUD YONGS SU DAG PAR GYUR TO

@199B ZHES 'BYUNG BA'I PHYIR RO, ,DE LTAR MA YIN NA NI YONGS SU
RDZOGS PA'I DNGOS GRUB KYI RGYUR MI 'GYUR TE, DE BAS NA BLA MA'I
MAN NGAG LAS 'DOD PA'I DNGOS GRUB KYI RGYUR 'GYUR RO SNYAM DU
SHES PAR BYA'O, ,DE NI 'DI LTA STE, DAM TSIG GI PHYAG RGYA'I RNAL
'BYOR SNGON DU BYA BA'I BSAM RGYUD KYI RIM PA

BSTAN PA DANG MCHOD PA DANG SBYIN PAS MNYES SHING TSIM PAS YONGS
SU BSNGO BAR BSTAN PA'O, ,DE'I RIM PA DANG, DE YANG BSAM RGYUD NI
ZHES BYA BA LA SOGS PA STE, DE YANG DANG POR SNYING RJE CHEN POS
'GRO BA'I DON BYA BA DRAN PAR BYA'O, ,DE'I 'OG TU DKON MCHOG GSUM
LA SKYABS SU

GSOL; DE'I 'OG TU TSAD MED PA BZHIS BYANG CHUB TU SEMS BSKYED
DO,,DE'I 'OG TU LHA'I SKU PHYAG RGYA CHEN POR DRAN PAR BSKYED DO,
,DE NAS LUS BSRUNG BAR BYA'O ZHES BYA BA'I RIM PA 'DI SBYAR BAR
BYA'O, ,CI'I PHYIR RIM PA 'DI SBYAR BAR BYA ZHE NA, 'DOD PAR BYA
BA MNGON DU BYA BA LA

PHYIN CI MA LOG PAR 'GYUR BA'I PHYIR RO JI LTAR ZHE NA, 'GRO BA
MA LUS PA'I DON BYA BAR 'DOD PA DES DANG PO KHO NAR 'KHRUL BA'I
DBANG GIS DNGOS PO LA MNGON PAR ZHEN PAS KHAMS GSUM 'KHOR BA'I
'GRO BA LNGA PO 'DI DAG LA SNYING RJE CHEN PO BSKYED DE, SDUG
BSNGAL SNA TSOGS KYIS GDUNGS

PA LAS DGROL BAR BYA'O SNYAM DU YID LA DRAN PAR BYA'O, ,DE YANG
LAS KYI RNAM PAR SMIN PA'I LUS 'DIS NUS PAR MI 'GYUR BAS 'DOD PAR
BYA BA LA MNGON SUM DU BYAS TE DES 'GRO BA'I DON NUS PAR 'GYUR
BAS DE MNGON SUM DU BYA'O SNYAM DU YID LA BYA'O, ,DE'I RGYU YANG
GSUM LA SKYABS SU

'GRO BA YIN PAS DE'I PHYIR DUS GSUM GYI 'PHAGS PA MDUN GYI NAM
MKHAR MNGON SUM DU DMIGS NAS DE'I SPYAN SNGAR GSUM LA SKYABS SU
'GRO BAR BYA STE, DE YANG NYE BAR MTSON PA TZAM DU ZAD DE, DE BAS
NA SDIG PA BSHAGS PA LA SOGS PA YANG BYA'O, ,DE NI 'DI LTA STE,
DKON

MCHOG GSUM LA PHYAG 'TSAL LO, ,DKON MCHOG GSUM LA SKYABS SU MCHI,
,SDIG PA THAMS CAD SO SOR BSHAGS, ,DGE BA KUN GYI RJES SU SMON,
,SANGS RGYAS BYANG CHUB YID KYIS GZUNG, ,BYANG CHUB MCHOG GI SEMS
NI BSKYED PAR BGYI, ,SEMS CAN MA LUS BDAG GIS

@200A *, ,MGRON DU GNYER, ,BYANG CHUB SPYOD MCHOG YID 'ONG SPYAD
PAR BGYI, ,'GRO LA PHAN PHYIR SANGS RGYAS 'GRUB PAR SHOG ,CES
BRJOD BAS DE'I 'OG TU TSAD MED PA BZHIS BYANG CHUB MCHOG TU SEMS
BSKYED PA'I 'DI BYA STE, DES 'DI LTAR KHAMS GSUM GYI SEMS CAN JI
SNYED

PA SDUG BSNGAL GYI PHUNG PO DANG BRAL BAR BYA'O SNYAM DU BSAM PAR
BYA'O, ,DE YANG SDUG BSNGAL DANG BRAL NAS KYANG BDE BA DANG PHRAD
PAR BYA'O SNYAM DU MOS PAR BYA'O BDE BA DANG PHRAD NAS KYANG NAM
DU YANG MI 'BRAL BAR BYA'O SNYAM DU BSAM PAR BYA'O, ,MI 'BRAL BAR
GYUR NAS KYANG DE DAG LA PHAN PA DANG BDE BAR BYA'O, ,

SNYAM DU BSAM PAR BYA'O, ,DE DAG LA TSAD MED PA NI 'DI LTAR SEMS
CAN GYI KHAMS LA TSAD MED PAS DE DAG LA YANG TSAD MED PA'I NGO BO
NYID DU MOS PAR BYA'O, ,DE LTAR SEMS BSKYED NAS DE'I 'OG TU LHA'I
SKU PHYAG RGYA CHEN POR DRAN PA BSKYED DE, DE YANG 'DI LTAR LHA'I
SKU NI LHA'I SKU STE PHYAG RGYA CHEN PO

NYID DO, ,DE MNGON SUM DU BYED PA NI DRAN PA BSKYED PA'O, ,DRAN
PA NI DRAN PA STE DE SHIN TU NYE BAR GNAS PAS BYING RGOD GNYIS
DANG BRAL BA'O, ,DE'I STOBS KYIS 'DOD PAR BYA BA LAS MI G-YENG BA
YIN TE, 'DOD PA LA RTZE GCIG TU BYED CES BYA BA'I THA TSIG GO,
,DE YANG RIM GYIS SAM CIG CAR DU STE

LAS DANG PO PA DANG MNGON DU GYUR PA DAG GI KHYAD PAR GYIS YIN
NO, ,DE NI 'DI LTA STE, LHA DRUG GI SGO NAS DRAN PA BSKYED DE, DE
LA PHYI NANG GI CHOS THAMS CAD DON DAM PAR STONG PA NYID DU MOS
PA 'DI NI RNAM PAR MI RTOG PA'I LHA'O, ,STONG PA NYID LAS W'A G'I
SHVA RI MUm ZHES BYA BA'I SGRA TZAM GRAG PAR MOS PA NI SGRA'I
LHA'O,,

DE'I 'OG TU RANG GI SNYING GA'I TSOD TZAM GYI NAM MKHA' LA ZLA
BA'I DKYIL 'KHOR NYA GANG BA GCIG TU MOS PA BYAS LA DE'I DKYIL DU
W'A G'I SHVA RI MUm ZHES BYA BA'I YIG 'BRU DNGUL GYI GLEGS BAM LA
GSER CHU GCIG TU ZHEN PA BZHIN DI MOS PAR BYA BA 'DI NI YI GE'I
LHA'O, ,DE'I 'OG TU ZLA BA'I DKYIL

'KHOR YIG 'BRU DANG BCAS PA 'PHROS SHING 'DUS PA LAS BDAG NYID
'PHAGS PA 'JAM DPAL SKU MDOG DMAR SER PHYAG G-YAS NA RAL GRI,
G-YON NA AUTPA LA'I ME TOG BSNAMS PA, RGYAN THAMS CAD KYIS BRGYAN
PA, GDAN PADMA LA BZHUGS PA CIG TU GYUR PAR BSAM PA 'DI NI GZUGS

@200B KYI BYE BRAG GI LHA'O, ,DE NAS LAG PA GNYIS SOR MO PHAN
TSUN BSNOL TE GUNG MO GNYIS BSGRENGS LA RTZE SPRAD DE MDZUB MO
GNYIS GUNG MO'I RGYAB TU SBYAR LA, MTHE BONG GNYIS GUNG MO LA
SBYAR BA SPYI BOR BZHAG LA, NA MA: SA MANTA BUDDHA H'Am H'Um H'Um
ZHES BRJOD PAS DBU GTZUG TOR DANG LDAN PAR BSAM MO ,DE NAS

YANG LAG PA GNYIS KHU TSUR BCANGS LA GUNG MO DANG SRIN LAG
BSGRENGS TE MTHE BO'I DRUNG DU SBYAR LA, NA MA: SA MANTA BUDDH'A
N'Am GA GA NA SPAR LAKshA nA K'A RU nA, MA H'A TA TH'A GA TA TZA
KshA SV'A H'A ZHES BRJOD DO, ,YE SHES KYI SPYAN DANG LDAN PAR
BSAM PA 'DI NI PHYAG RGYA'I LHA'O, ,DES SHIN TU YAN LAG RDZOGS
PAR SNGA MA LAS

KHYAD PAR DU GYUR PAR BSAM PA 'DI NI RNAM PAR RTOG PA DANG BCAS
PA'I LHA'O, ,YANG NA DRAN PA 'DI NI 'DRIS PA DNGOS PO NYID MA
BRJED PA STE, SNGAR LHA'I SKU LA MNGON SUM DU BYAS PA'I DBANG GIS
PHYIS SNYING PO TZAM BRJOD PA'I SGO NAS DRAN PA BSKYED DE, MNGON
SUM DU BYED PA 'DI NI CIG CAR

YID LA BYED PA DAG GI MOS PA YIN NO, ,GZHAN DAG NI TSUL GNYIS
THAL MO GANG YANG RUNG BA'I SGO NAS LAS KYI LHA GANG YANG RUNG BA
DRAN PA BSKYED DO ZHES BYA BA YANG 'CHAD DO ZHE'O, ,MDOR NA RNAL
'BYOR BA'I MOS PA JI LTA BA BZHIN PHYAG RGYA CHEN POR DRAN PA
BSKYED DO ZHES BYA BA'I THA TSIG GO, ,DE'I

'OG TU LUS BSRUNG BAR BYA STE DE YANG RDO RJE GO CHA DANG, SRUNG
BA CHEN POS BSRANG BAR BYA STE, LAG PA GNYIS THAL MO SBYAR LA
MDZUB MO GNYIS GUNG MO'I RGYAB TU SBYAR LA, MTHE BONG GNYIS KYANG
GUNG MO LA SBYAR LA, NA MA: SA MANTA BADZR'A n'Am BADZRA KA BA
TZE H'Um ZHES BRJOD PAS RDO RJE'I GO ZHU LUB TU GON PAR

GYUR PAR BSAM MO, ,DE NAS YANG LAG PA GNYIS SBYAR LA MDZUB MO
GNYIS NANG DU BCUG STE, GUNG MO DANG MTHE BONG GNYIS RTZE SPRAD
LA SRIN LAG GNYIS BRKYANG LA MTHE'U CHUNG GNYIS BKUG STE, NA MA:
SARBA TA TH'A GA TE BHYO, SARBA BI KA tA BHYO, ,BI SHVA MU KHE
BHYA:, SARBA TAD KHAm RAKshA MA H'A BA LE, SARBA

TA TH'A GA TA PU NA NI R'A DZA TE, H'Um H'Um TRA THA AA PRA TI HA
TE SV'A H'A ZHES BRJOD PAS BAR DU GCOD PA'I BGEGS THAMS CAD KYIS
MI TSUGS PAR BSAM MO, ,DE LTAR PHYAG RGYA DRAN PA SNGON DU BYAS
NAS DE'I 'OG TU THUGS RJE DANG SNGON GYI SMON LAM GYI DBANG GIS
DUS GSUM GYIS 'PHAGS PA DANG KHAMS

@201A *, ,GSUM GYI 'GRO BA MA LUS PA MNYES SHING TSIM BAR BYA
BA'I PHYIR RIM PA 'DI BYA STE, DE YANG BSNGO BA NI RNAL 'BYOR GYI
RIM PA NYID DU BRJOD ZIN PAS, BSNGO BAR BYA BA DANG SPYIR YONGS
SU BSNGO BAR BYA STE, DE LA BSNGO BAR BYA BA NI BSNGO BAR BYA BA
STE BSNGO BA'I GNAS ZHES BYA BA'I THA

TSIG GO, ,DE NI 'DI LTA STE BSNGO BA YANG BLA NA MED PA'I BYANG
CHUB CHEN POR BSNGO STE ZHES BYA BA LA SOGS PA SMOS TE, DE YANG
BLA NA MED PA ZHES BYA BA'I SGRA NI KHYAD PAR DU 'PHAGS PA'I RNAM
GRANGS SU GTOGS PA'O, ,JI LTAR NYAN THOS DANG RANG RGYAL BA'I
BYANG CHUB PAS KHYAD PAR DU 'PHAGS PA'I BYANG CHUB

CHEN PO STE RGYU DANG 'BRAS BU SHIN TU MCHOG TU GYUR PA'I PHYIR
RO, ,DE YONGS SU BSNGO BA NI BLA NA MED PA'I BYANG CHUB CHEN POR
YONGS SU BSNGO BA STE, 'DIS NI SEMS CAN GYI KHAMS BRJOD KYIS MI
LANG BA'I DON BSKAL PA'AM BSKAL PA LAS LHAG PA 'AM, NAM 'KHOR BA
LAS MA GROL GYI BAR DU

MA LUS PA MED PAR 'GYUR RO, ,DE LTAR SPYIR YONGS SU BSNGO BA
BSTAN NAS KHYAD PAR DU YONGS SU BSNGO BA BSTAN PA'I PHYIR, DE
YANG DMIGS KYIS BSNGO BA NI ZHES BYA BA LA SOGS PA SMOS TE, DE NI
'DIR RNAM PA BZHI STE, GANG ZHE NA SRI ZHU'I MGRON SANGS RGYAS
DANG BYANG CHUB SEMS DPA' DANG NYAN

THOS DANG RANG RGYAL LA SOGS PA JI SNYED PA BRJOD PAS RDZOGS PA
DAG GO, ,'DIS NI MCHOD SBYIN GYI GNAS SPYI DANG KHYAD PAR DU
BSTAN PA MA LUS PAR BSDUS PA YIN NO, ,DE YANG RIM PA KHA CIG LAS
NI MCHOD PA LA SOGS PA'I GNAS RNAMS TING NGE 'DZIN LA SOGS PA'I
GNAS SU SPYAN DRANGS TE MNYES PA'I

YAN LAG GIS MNYES PAR BYA BAR 'BYUNG NA 'DIR NI DE LTA MA YIN TE,
RNAL 'BYOR PA'I MOS PA NYID DANG CHOS THAMS CAD KYI RTEN 'BREL LA
SOGS PAS RANG RANG PHO BRANG LA SOGS PA RNAMS SU 'AM, SANGS RGYAS
KYI ZHING YONGS SU DAG PA RNAMS SU YID DU 'ONG BA'I MCHOD PA'I
SPRIN PHUNG LA SOGS PA MNGON

PAR SPRUL PAS MNYES PA DANG TSIM PA NYID DU BRTAG GO, ,'DI NYID
LAS KYANG NAM MKHA' MDZOD LA SOGS PA DANG MCHOD GNAS BLA MA KHYOD
KYI PHO BRANG DU ZHES BYA BA'I GTAN TSIGS KYI RANG GI GZHAL YAS
KHANG LA SOGS BA NYID DU 'BYUNG BAR 'GRUB PO ZHES BYA BA YIN NO,
,SNGAGS KYI TSUL KHA CIG LAS KYANG

@201B DE BZHIN GSHEGS PA NI SNGON GYI SMON LAM GYI DBANG GIS SEMS
CAN RE RE'I MDUN NA YANG RTAG TU BZHUGS TE, RANG GI NYON MONGS PA
LA SOGS PA'I DBANG GIS 'DI LA MNGON SUM GYI BLO MA SKYES PAR ZAD
DO ZHES BSHAD DO, ,SKU JI LTA BA BZHIN DU GSUNG DANG THUGS KYANG
STE RTAG TU 'GRO BA'I DON LA BZHUGS

SO ZHES BSHAD PA'I PHYIR RO, ,GZHAN YANG 'DI SKAD DU DE BZHIN
GSHEGS PA RNAMS NI SNGON GYI SMON LAM GYI SHUGS KYI DBANG GIS
SEMS CAN YONGS SU SMIN PAR MDZAD BA'I PHYIR BYUNG BAS SEMS CAN
GYI KHAMS JI TZAM NA SPYOD PA DE THAMS CAD NA BZHUGS PA YIN TE,
RNAM PA THAMS CAD DU SEMS

CAN GYI DON MDZAD PAR KUN TU SNANG NGO ZHES 'BYUNG BA'I PHYIR RO,
,DE LTAR BSNGO BA BYAS PAR BSTAN NAS DE'I 'OG TU SPYIR YONGS SU
BSNGO BA'I RDZAS DE BSHAD PAR BYA STE DE YANG GTOR MA NYID YIN
TE, DE'I PHYIR SPYIR GTOR MA'I LAS BGYI'O 'TSAL LA ZHES BYA BA
SPYIR BSTAN TE, DE NYID BRTAG PA RNAM PA DRUG STE,

DE BSTAN PA'I PHYIR DE YANG GANG ZHE NA ZHES DRIS PA NAS SBYANG
BA DANG ZHES BYA BA LA SOGS PA DRUG PO RDZAS NYID DU BRTAG GO,
,DE LTAR BRTAG PAR BYA BA BSTAN NAS DE'I 'OG TU GANG GIS BRTAG PA
DE BSTAN PA'I PHYIR, DE LA SBYANG BA NI ZHES BYA BA DANG PO STE,
CHOS NYID RNAM PAR DAG PA'I SNGAGS DANG PHYAG RGYAS SO

ZHES BYA BA LA SOGS PA STE, 'DI DAG GIS DE'I BYED PA NYID DU
BSTAN PA YIN NO, ,DE'I 'OG TU 'DIS JI LTAR YONGS SU BRTAG PA DE
BSTAN TE, DE LA CHOS NYID RNAM PAR DAG PA'I SNGAGS DANG PHYAG
RGYA NI GANG YIN SNYAM PA LA, LAG PA THAL MO KHONG STONG DU SBYAR
LA SNGAGS 'DI BRJOD DO, ,AOm S'A BH'A WA

BI SHUDDHA:SARBA DHARMM'A: SVA BH'A WA BI SHUDDHO& HAm ZHES BYA
BA LA SOGS PA'I TSUL GYIS SO, ,DES RNAL 'BYOR PA'I MOS PA NYID JI
LTAR SNANG BAR GYUR PAR BRTAG PA BSTAN TE DE NI 'DI DAG GIS SHES
PAR BYA STE, DE YANG DANG POS NI GTOR MA'I NYES SKYON MED CING
DAG PA CHEN POR BYIN GYIS BRLAB PO ZHES BYA BA LA

SOGS PA JI LTAR GYUR PA RNAMS YIN NO, ,BSNGO BA'I TING NGE 'DZIN
DE LTAR BSHAD NAS SEMS CAN GYI MOS PA JI LTA BA BZHIN DU GYUR PA
DE NYID TSIGS SU BCAD PAS KYANG BSNGO BA'I PHYIR DE NAS TSIGS SU
BCAD PA 'DI DAG GIS KYANG BSNGO BAR BYA'O ZHES BYA BA STE, DE
YANG 'DIR TSUL 'DIS YONGS SU

@202A *, ,BSNGO BAR BYA STE, GANG GANG GI DBANG GIS GANG LA YONGS
SU BSNGO BA'I TSUL GYIS TE DE BRTAG PAR BYA BA'I PHYIR, GTAN PA
MED PA'I MCHOD SBYIN RGYAL PO 'DI, ,YE SHES LNGA YI 'OD ZER RNAM
PAR 'PHRO, ,ZHES BYA BAR SBYAR TE, RGYU GANG DANG RKYEN GANG GIS
SNYAM PA LA 'DIR RNAM PA DRUG GIS

TE; CHOS NYID RNAM PAR DAG PA'I BYIN RLABS DANG, ,ZHES BYA BA LA
SOGS PAS SO, ,GANG LA YONGS SU BSNGO BA'I JI SKAD BSHAD PA'I RNAM
PA BZHI BO NYID LA, DBANG PO LNGA YI LONGS SPYOD MKHO DGUR LDAN,
,ZHES BYA BA DAG GIS SO, ,DE LTAR MDO'I DON BSTAN NAS TSIG GI DON
BSTAN PA'I PHYIR

GTAN PA MED PA'I MCHOD SBYIN RGYAL PO 'DI, ,ZHES SMOS SO, ,DE LA
GTAN PA NI BDAG LA SOGS PA BLO RNAM PA GSUM GYIS DMIGS PA STE, DE
MED PA NI GTAN PA MED PA STE DMIGS PA DANG BRAL BA'I YONGS SU
BSNGO BA ZHES BYA BA'I THA TSIG GO, ,DE LTA BU'I 'DZIN PA RNAM PA
GSUM DANG BRAL BA'I

MCHOD PA DANG SBYIN PA NI MCHOD SBYIN GYI RGYAL PO STE, GTZO BOR
GYUR PA DANG DBANG BSGYUR BA'I PHYIR RO, ,GTZO BO NI THABS KYIS
BRJOD PA DANG BSNGAGS PA'O, ,DBANG BSGYUR BA NI MTHU THOGS PA MED
PA MNGA' BA 'AM LDAN PA'O, ,'DI ZHES BYA BA NI 'DZIN PA DANG BRAL
BA'I MOS PA'I BLO STE GANG LA DE

LTA BU'I MNGON DU GYUR PA YOD PA'I MTSAN NYID CAN YIN NO, ,RKYEN
'DI DAG GI BYIN GYI RLABS 'DI DAG GIS KYANG SEMS CAN GYI DON DU
'GYUR BA NYID DANG RJES SU MTHUN PAR MTHU BSKYED PA'I PHYIR, CHOS
NYID RNAM PAR DAG PA'I BYIN RLABS DANG, ZHES BYA BA LA SOGS PA
RNAMS YIN NO, ,'DI LTAR

CHOS THAMS CAD RANG BZHIN GYIS RNAM PAR DAG PA'I BDEN PA'I BYIN
GYI RLABS DANG, SANGS RGYAS LA SOGS PA'I YON TAN YID BZHIN GYI
NOR BU RIN PO CHE LTAR DGOS PA THAMS CAD KYI GNAS SU GYUR PA'I
BDEN PA'I BYIN GYI RLABS DANG, SNYING PO DANG PHYAG RGYA LA MNGON
SUM DU GYUR PA RNAL 'BYOR BA'I BDEN PA'I

BYIN GYI RLABS DANG, CHOS THAMS CAD KYI RTEN CING 'BREL TE 'BYUNG
BA DANG, MOS PA DANG TING NGE 'DZIN RTEN CING 'BREL TE 'BYUNG BA
MTHU THOGS PA MED PA'I BDEN PA'I BYIN GYI RLABS DANG, DRANG SRONG
DANG RIG 'DZIN RNAMS RANG GI 'DOD PA LA THE TSOM MI ZA BA'I BDEN
PA'I BYIN GYI RLABS DANG, RANG GI SHES

@202B RAB KYIS CHOS SPYI DANG RANG GI MTSAN NYID PHYIN CI MA LOG
PA DANG, DON DAM PAR RANG BZHIN MED PAR RTOGS PA'I BDEN PA DANG,
SEMS CAN GYI DON DU BLA NA MED PA'I BYANG CHUB CHEN POR SMON TE
MNGON PAR RDZOGS NAS SMON LAM GYI DBANG GIS SNOD BCUD YONGS SU
SBYANG ZHING, SEMS CAN YONGS SU SMIN

BAR BYA BA'I PHYIR THABS SNA TSOGS KYIS 'DUL BAR GYUR CIG CES
SMON LAM GYI BDEN PA'I BYIN GYI RLABS DANG, NAM MKHA' MDZOD LA
SOGS PA'I TING NGE 'DZIN GYI DBANG GIS DE DANG RJES SU MTHUN PA'I
MCHOD PA'I SPRIN GYIS SANGS RGYAS KYI ZHING YONGS SU BKANG NAS
DUS GSUM GYI 'PHAGS PA THAMS CAD

MNYES SHING, KHAMS GSUM PA'I 'GRO BA THAMS CAD KYI BSAM PA YONGS
SU RDZOGS PAR 'GYUR BA'I BDEN PA DANG, DE LTA BU'I BDEN PA'I BYIN
GYI RLABS KYIS GANG RNAL 'BYOR PA'I MOS PA YONGS SU DAG PA 'DI
NYID YE SHES LNGA'I 'OD ZER RNAM PAR 'PHRO BAR GYUR NAS DUS GSUM
GYI 'PHAGS PA

DANG; KHAMS GSUM PA'I 'GRO BA LNGA PO'I DBANG PO LNGA'I LONGS
SPYOD MKHO DGUR LDAN TE, YID DU 'ONG BA'I RDZAS PHUN SUM TSOGS
PAR SNANG BAR GYUR TO, ,DE YANG KHA CIG LA SNANG BAS THAMS CAD LA
SNANG BAR 'GYUR RAM SNYAM PA LA, NAM MKHA'I MTHAS KLAS GTER CHEN
GYUR PA 'DI, ,ZHES BYA BA SMOS

TE; NAM MKHA'I MTHAS JI TZAM DU KHYAB PA DE TZAM DU SEMS CAN GYI
KHAMS KYIS KHYAB LA SEMS CAN GYI KHAMS JI TZAM NA YOD PA DE THAMS
CAD DU RNAL 'BYOR PA'I MOS PAS KHYAB PAR SNANG STE DE LTAR BSAM
PA YONGS SU DAG PA'I RNAL 'BYOR BA'I MOS PA LAS BYUNG BA'I GTER
CHEN PO NAM MKHA'I MTHA'

DANG MNYAM PAR SPRUL PA'I MCHOD PA'I SPRIN PHUNG PHYOGS BCUR
'KHRIGS PAR GYUR PA 'DI SRI ZHU'I GNAS DANG YON TAN GYI MGRON DU
GYUR PA'I MCHOD GNAS BLA MA KHYOD KYI PHO BRANG DU, MCHOD PA'I
SPRIN GYIS GTIBS SHING RGYAS PAR BSNGO ZHES BYA BA YIN TE, BSAM
PA DANG BDE BA'I MTHUS DUS

THAMS CAD DU 'BYUNG BAR GYUR CIG CES YONGS SU BSNGO BA YIN NO,
,DE NAS YANG SEMS CAN THAMS CAD LA THUN MONG DU BSNGO BA'I PHYIR,
SEMS CAN THAMS CAD BDE GYUR CIG ,KUN KYANG GNOD PA RNAMS DANG
BRAL, ,ZHES BYA BA SMOS TE JI LTAR MOS PA LAS BYUNG BA'I LONGS
SPYOD DANG DE'I BSOD NAMS

@203A *, ,KYI DBANG GIS 'GRO BA LNGAR GTOGS PA'I SEMS CAN THAMS
CAD GNOD PA MI MTHUN PA DANG BRAL NAS, BDE BA'I LONGS SPYOD PHUN
SUM TSOGS PA DANG LDAN PAR GYUR CIG CES BYA BAR YONGS SU GZUNG BA
MED PAR BSNGO BA YIN NO, ,YANG NA, DE BZHIN GSHEGS PA BSNGAGS

PA YI; ,'DOD PA PHUN SUM TSOGS GYUR CIG ,CES BYA BA YIN TE, GZHAN
DU YANG SANGS RGYAS KYIS RAB TU BSNGAGS PA'I LONGS SPYOD SEMS CAN
GYIS KHA NA MA THOB MED PA'I RDZAS RNAMS LA NYE BAR LONGS SPYOD
PA'I BDE BAS TSIM PAR GYUR CIG CES YONGS SU BSNGO BA YIN NO,
,YANG NA, SEMS CAN

THAMS CAD KYI, ,BSAM PA YID BZHIN 'GRUB GYUR CIG ,CES BYA BA STE,
GZHAN DU NA DPAG BSAM GYI SHING DANG, YID BZHIN GYI NOR BUR BSAM
PA'I DNGOS PO LA YID BZHIN DU 'BYOR PAS TSIM PAR GYUR CIG CES
YONGS SU BSNGO BA YIN TE, DE LTAR NA DANG POS NI GNOD PA'I NYES
PA DANG BRAL BA

DANG; GNYIS PAS NI KHA NA MTHO BA MED PA'I 'DOD PAS TSIM PA DANG,
GSUM PAS NI BSAM PA JI LTAR 'DOD PA BZHIN DU 'BYUNG BAR 'GYUR BA
YONGS SU GZUNG BA MED PAS BSNGO BA YIN NO, ,DE LTAR THUN MONG BA
BSTAN NAS KYANG KHYAD PAR DU BSNGO BA BSTAN PA, BYOL SONG GCIG LA
GCIG ZA

BA'I; ,GNOD PA DE DAG YONG MA GYUR, ,ZHES BYA BA LA SOGS PA SMOS
TE, BYOL SONG GI 'GRO BA JI SNYED PA DAG RANG GI LAS KYIS GCIG LA
GCIG PHAN TSUN DU ZAS LA SOGS PAR MTHONG NAS DE'I SEMS KYIS GCIG
LA GCIG GSOD PA LA SOGS PA'I GNOD PA 'DI DAG RGYUN CHAD NAS PHAN

TSUN DU 'TSE BA MED PAR BYA BA DANG, SNYING RJE'I SEMS DANG LDAN
PAR GYUR CIG CES YONGS SU BSNGO BA YIN NO, ,SEMS CAN DMYAL BA'I
SDUG BSNGAL GANG, ,MI BZAD RNAM PA SNA TSOGS PA, ,ZHES BYA BA
GANG DU RANG GI LAS KYI RNAM PAR SMIN BA'I 'BRAS BU SA BON GYI
MTHUS RAB TU RGYAS

PAR GYUR PA SHIN TU MI BZAD PA'I SDUG BSNGAL DRAG PO RAB TU MA
RUNGS PAS NYEN PAR GYUR PA'I DMYAL BA TSA BA DANG GRANG BAS BSDUS
PA JI SNYED PA RNAMS, BSOD NAMS BYIN PA'I BYIN RLABS KYIS TE BSOD
NAMS SBYIN PA NI BSOD NAMS KYI SBYIN PA STE DE YONGS SU BSNGOS PA
DANG, TSIM PAR

@203B BYAS PA'I MTHUS, DE DAG MYUR DU ZHI GYUR CIG ,CES BYA BAR
YONGS SU BSNGO BA YIN NO, ,DE LTAR KHYAD PAR DU YONGS SU BSNGO BA
'DIS NI NGAN 'GRO GSUM GYI SEMS CAN RNAMS RANG RANG GI SDUG
BSNGAL DANG BRAL NAS, BDE 'GRO'I 'JIG RTEN DU LHA DANG MI'I LUS
MNGON PAR GRUB NAS, LAS KYI LAM KHA NA MA THO BA MED

PAS NGES PAR 'BYUNG BAR GYUR CIG CES YONGS SU BSNGO BA YIN NO,
,DE LTAR GZUNG BA MED PA'I YONGS SU BSNGO BA BSTAN NAS, DE'I 'OG
TU LHA LA SOGS PA STE BRGYAD DU BSDUS PA DANG, MI MA YIN PA DAG
RANG GI LUS KYI RDZU 'PHRUL MNGON PAR STON CING, SEMS CAN GYI
SROG MA RUNG BAR BYED CING 'TSE

BAR BYED NYAMS PAR BYED PA RNAMS SA 'AM BAR SNANG LA SOGS PA LA
BRTEN NAS ZHE SDANG LA SOGS PA'I BSAM PAS THAMS CAD DU MTSAN MO
LA SOGS PAR RGYU BAR BYED PA DAG DE LAS BZLOG PAR YONGS SU BSNGO
BA'I PHYIR, SA 'AM MKHA' LA 'KHOD PA YI, ,LHA KLU GNOD SBYIN DRI
ZA DANG, ,'BYUNG PO

MANG PO GANG 'KHOD PA, ,DGE BA'I BSAM PA RDZOGS GYUR CING, ,CES
RANG GI NYON MONGS PA LAS BYUNG BA'I SEMS GNOD PA'I BSAM PA NYE
BAR GNAS PA DE DAG SDIG PA DANG BRAL BAR BYA'O SNYAM PA'I BSAM PA
YONGS SU RDZOGS PAR GYUR CIG CES BZLOG PAR YONGS SU BSNGO BA
BSTAN PA YIN NO, ,DE LTAR

ZANG ZING GI SBYIN PAS TSIM PAR GYUR NAS RANG RANG GI LAS MI DGE
BA LAS BZLOG PA'I PHYIR, DE NAS CHOS KYI SBYIN PA YANG RGYA CHER
BYA'O ZHES SMOS PA YIN TE, 'DIR NYE BAR MTSON PA TZAM DU BSTAN PA
'DI YIN TE, CHOS RNAMS THAMS CAD RGYU LAS BYUNG, ,ZHES BYA BA LA
SOGS PA STE, DE LA CHOS

RNAMS NI 'BRAS BUR GYUR PA'I CHOS TE, DE THAMS CAD NI CHOS RNAMS
THAMS CAD DE, NGAN 'GRO DANG BDE 'GRO LA SOGS PAR SMIN PA RNAMS
SO, ,DE DAG RANG RANG GI LAS KYI RGYU LAS SKYES PA'I 'BRAS BU
RNAMS YIN NO ZHES RIGS PAS SHES PAR BYA'O ZHES BYA BA YIN NO, ,DE
NGES PAR RTOGS PAR THE

TSOM SPANG BA'I PHYIR, DE RGYU DE BZHIN GSHEGS PAS GSUNGS, ,ZHES
PA STE NGAN 'GRO LA SOGS PA DE'I RGYU SDIG PA LAS BYUNG NGO ZHES
DE BZHIN GSHEGS PA DON THAMS CAD LA TSAD MAR GYUR PAS KYANG
GSUNGS TE, DE BAS NA RGYU DANG 'BRAS BU NI GCIG MED NA GCIG MI
'GRUB PAS YOD PA NYID DU GRUB

@204A *, ,BO; DE BZHIN DU SDIG PA DANG DGE BA YANG PHAN TSUN 'GAL
BA YOD BAS, GANG NA ME SHAS CHE BA DE NA CHU MI GNAS SO SNYAM DU
RTOGS PA DANG, DE LA 'GOG PA GANG YIN PA, ,ZHES BYA BA SMOS TE,
PHYOGS GNYIS LAS GCIG 'GOG BAS NA DE LA ZHES BYA'O, ,'GOG PA NI
BRAL BAR

GYUR PA'I RNAM GRANGS TE, SDIG PA'I LAS MI BYED CES BYA BA'I THA
TSIG GO, ,GANG YIN PA ZHES BYA BA NI TSUL 'DI LTAR SPONG BA'O,
,DGE SBYONG CHEN POS 'DI SKAD GSUNGS, ,DGE SBYONG NI DE BZHIN
GSHEGS PA NYID DE DE BAS DGE SBYONG CHEN PO'O, ,DES JI SKAD
GSUNGS SHE NA, SDIG PA CI YANG MI BYA STE, ,DGE

BA PHUN SUM TSOGS PAR SPYAD, ,RANG GI SEMS NI YONGS SU GDUL,
,ZHES BYA BA 'DI GSUNGS TE, LUS DANG NGAG DANG YID KYI LAS LAM
NGAN PA'I PHYOGS MA LUS PAR SPANGS NAS, DE'I GNYEN PO DGE BA PHUN
SUM TSOGS PA SPYAD CING, 'DOD CHAGS LA SOGS PAS KUN NAS BSLANG
BA'I SEMS MI

GTZANG BA'I GNYEN POS RIM GYIS BTUL NAS 'DOD CHAGS MED PA'I DGE
BA'I RTZA BA LA SOGS PA'I SPYOD PA'I KHYAD PAR DU 'GRO BA CAN DU
NYE BAR GNAS PA 'DI NI SANGS RGYAS BSTAN PA YIN ZHES BYA BA YIN
NO, ,GZHAN YANG MDO SDE LA SOGS BA ZHAL NAS GSUNGS PA'I TSIGS SU
BCAD BA'I CHOS KYI SBYIN PAS

KYANG ZHES PA NI RGYUD BRLAN PAR BYA'O, ,GSANG SNGAGS DON RNAMS
MNOR BLOS 'BYED PA'I, ,SNYING RJER LDAN PA'I 'GRO BA DBUL RNAMS
LA, ,PHAN PHYIR RIM PA 'DI DAG LEGS PAR MDZAD, ,BLO LDAN DE LA
BDAG KYANG GUS PA STE, ,KHYOD KYI BSAM PA BDAG GIS MI DPOGS
KYANG, ,SHIN TU BLO

DMAN BDAG PAS RMONGS RTUL BA'I, ,'GRO LA PHAN PHYIR GSAL BAR CIS
MI DBYE, ,BKA' DANG MI 'TSAM NYID KYIS BZOD PAR MDZOD, ,BDAG CI'I
SHES RAB BLO DANG MI LDAN YANG, ,'GRO LA PHAN PHYIR BLO YI STOBS
BSKYED DE, ,CI NUS MTHU YIS RIM PAR GSAL BSHAD PA'I, ,BSOD

RNAMS TSOGS GYUR 'GRO BAS RAB THOB NAS, ,SGRIB PA GNYIS SPANGS
TSOGS CHEN YONGS RDZOGS TE, ,BLA MED CHOS KYI 'KHOR LO BSKOR BAR
SHOG ,CHU GTOR GYI LAS BYANG RIM PAR PHYE BA GSAL BAR BSHAD PA
SLOB DPON SH'AKYA MI TRAS MDZAD PA RDZOGS SO,, ,,DGE SLONG RIN
CHEN BZANG POS BSGYUR CING ZHUS BA'O,, ,,

