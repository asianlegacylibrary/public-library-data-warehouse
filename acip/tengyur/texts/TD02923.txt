@320A *, ,RGYA GAR SKAD DU, BADZRA BI D'A RA nA KARMMA BI DHI
S'A DHA NAm, BOD SKAD DU, RDO RJE RNAM PAR 'JOMS PA'I LAS SGRUB
PA'I THABS KYI CHO GA ,RDO RJE RNAM PAR 'JOMS PA LA PHYAG 'TSAL
LO, ,RANG LHA'I DMIGS PA GSAL BA DANG, ,SNGAGS KYI BZLAS PA MTHAR
PHYIN

PAS, ,RIG SNGAGS THOGS PA MED PA DANG, ,PHA ROL SDE LAS RGYAL BA
DANG, ,SKRAG DANG MTHU STOBS GZHIG PA DANG, ,RIG SNGAGS GCAD DANG
MNAN PA DANG, ,LAS GZHOL PHA ROL LAS GZHIG DANG, ,GDON BRLAG GDON
LAS GROL BA DANG, ,'BYUNG PO DGUG DANG MNAN PA DANG, ,LAS

RNAMS MA GRUB SPOGS PA DANG, ,GRUB PA'I 'BRAS BU MTHAR DBYUNG
DANG, ,'DOD 'BRAS DNGOS GRUB BSGRUB PA DANG, ,BSRUNG DANG ZHI
DANG RGYAS PA DANG, ,RENGS DANG RMUGS PAR BYED PA YI, ,THUN MONG
KHYAD PAR BDAG NYID KYI, ,CHO GA NYI SHU'I SBYOR BA RNAMS, ,JI
LTAR BLA MA'I MAN NGAG LAS, ,

RTOGS PA'I RIM PA GSAL BAR BYA, ,DE LA LAS GANG SGRUB KYANG THOG
MA NYID DU RANG GI RIG SNGAGS KYI MTHU THOGS PA MED PAR BYA BA
LAS, ,DE'I RIM PA NI 'DI YIN TE, DBEN ZHING RAB TU SHIS PA'I GNAS
SU MAndAL GYI DBUS SU THAB KHUNG BRUS TE, ,DER DRI BZANG PO DANG
LDAN PA'I BUD SHING

@320B BRTZIG LA, SGRUB PA PO'I KHYIM NAS ME BLANGS TE SBAR BA'I
DBUS SU SGRUB THABS NAS 'BYUNG BA'I RIM PAS RANG GI LHA GSAL BAR
DMIGS LA, DE LA MCHOD PA DANG BSTOD PA SNGON DU SONG BA'I MAR GYI
SREG BLUGS PHUL TE, DE NAS GZHAN DU LONGS MA SPYAD PA'I ME TOG
SNGON PO DKAR GSUM DANG MNGAR

GSUM GYIS RNAM PAR SBAGS LA, ,GANG LA BSNYEN PA BYAS PA'I SNGAGS
KYIS THAB TU DBUL ZHING BSREG PAR BYA'O, ,JI SRID MNGON PAR 'DOD
PA'I SBYIN SREG GI MTHAR RIG SNGAGS KYI MTHU THOGS PA MED PA'I
DON GSOL NAS, YI GE BRGYA PA MU: 'I MTHA' CAN GYIS GSHEGS SHING
BSDU'O, ,RIM PA 'DIS

BSNYEN PA JI TZAM DU BYAS PA'I GRANGS KYI BCU'I CHA'I SBYIN SREG
YONGS SU RDZOGS PAR BYAS NA RIG SNGAGS KYI LAS GANG SGRUB KYANG
MTHU THOGS PA MED PAR 'GYUR RO, ,GZHAN YANG DE'I SBYOR BA LA, ,ME
DBUS BDAG GI LHA DMIGS TE, ,SNGAGS BCAS MAR LA BSNYUGS PA YI,
,D'UR BA BSREGS PA KHRI

PHRAG GIS, ,GANG LA BSNYEN PA'I SNGAGS KYI LAS, ,THOGS PA MED PAR
BYED PA'O, ,'JUG DOGS BYE MA'I MCHOD RTEN 'BUM, ,SNGAGS BCAS
BGEGS SGRIB ZHI BA YIS, ,SGRUB POS GANG GI LAS SGRUB PA'I, ,RIG
SNGAGS THOGS PA MED PAR BYED, ,PHA ROL GYI DMAG DPUNG LAS RGYAL
BAR 'DOD

NA LHA CHEN PO LA PHUL BA'I RGYAL MTSAN KYI RAS SAM, 'GEGS NAS
SHI BA'I RO LAS BSHUS PA'I RAS LA DUG DANG KHRAG DANG DUR KHROD
KYI SOL BAS RE KH'A BCU YONGS SU BSKOR BA'I 'KHOR LO RTZIBS
BRGYAD PA PHYI ROL DU PADMA 'DAB MA BRGYAD PA DANG LDAN PA, DE'I
PHYI ROL DU SLAR YANG 'KHOR LO RTZIBS

BRGYAD PA KHA DRUG PA RDO RJE DANG BCAS PA LA BLA MA'I MAN NGAG
RNAM PAR RIG PAS SNGAGS KYI YI GE RNAMS YANG DAG PAR BKOD PA'I
LTE BAR CHE GE MO'I DMAG DPUNG STAMBHA YA NAN, ZHES PA'I BSKUL
TSIG DANG BCAS PA BRIS TE, RANG GI LHA'I RNAL 'BYOR BYAS PA'I
MDUN DU LHAG PA'I LHA GSAL BAR DMIGS NAS

DE LAS RNAM PAR SPROS PA'I SBRUL BA'I PHO NYAS PHA ROL GYI DMAG
DPUNG STONG GROGS KYI LHA DANG BCAS PA BKUG CING 'KHOR LO'I LTE
BAR BSTIMS LA, DMIGS PAS SNGAGS KYI BZLAS PA RDZOGS PA DANG,
'KHOR LO THOD PA KHA SBYAR DU BCUG STE, DBANG CHEN DANG RI BO LA
GNAS PA'I SNA TSOGS RDO

@321A *, ,RJES RGYAS BTAB NAS GANG DU G-YUL 'GYED PA'I GNAS DER
SBAS PAS THAMS CAD DU RANG GI SDE RNAMS PHA ROL LAS RGYAL BAR
BYED DO, ,YANG PHA ROL DANG RTZOD PA LAS RGYAL BAR 'DOD PAS SNGAR
BSTAN PA'I 'KHOR LO'I LTE BAR CHE GE MO'I NGAG STAMBHA YA NAN
ZHES PA DANG BCAS PA BRIS NAS RANG

LHA'I RNAL 'BYOR DANG MDUN DU LHAG PA'I LHA GSAL BAR DMIGS TE, DE
LAS SPRUL PA'I PHO NYA'I TSOGS KYIS PHA ROL GYI NGAG GI STOBS
THAMS CAD BKUG CING 'KHOR LO'I LTE BAR BSTIM PA DANG, GROG MKHAR
GYI SA LA GZUGS BRNYAN BYAS PA'I SNYING GAR BCUG NAS DE LA'ANG
BSGRUB BYA'I RNAM PAR

SHES PA BCUG STE, DE NAS SNGAGS DANG BCAS PA'I SENG LDENG GI TSER
MA DUG GI CHU LA SBAGS PA LCE LA BSNUN PA DANG, MTHAR THOD PA KHA
SBYAR DU BCUG NAS RIG SNGAGS MNAN PA'I SBYOR BA BYAS NA PHA ROL
DANG RTZOD PA LAS RGYAL BAR BYED DO, ,'BYUNG PO'I GDON SKRAG PAR
BYA BAR 'DOD PAS SNGAR BSTAN PA'I

'KHOR LO'I LTE BAR SKRAG CING TSAR GCOD PA'I 'BYUNG PO'I MING
BRIS NAS GROG MKHAR GYI SA LAS BYAS PA'I GZUGS BRNYAN GYI SNYING
GAR BCUG STE RANG LHA'I RNAL 'BYOR LA GNAS PA'I MDUN DU LHAG PA'I
LHA GSAL BAR DMIGS SHING, DE LAS RNAM PAR SPROS PA'I PHO NYA'I
TSOGS KYIS BKUG CING

BSTIM PA DANG, DE NAS SNGAGS BRJOD PA DANG BCAS PA'I YUNGS KAR
GYIS BRAB PA'I MTHAR THUG DANG KHRAG DANG GU GUL DANG BYI LA'I
RIL MA DANG KHYI'I RTUG PA SBYAR BA'I BDUG PAS BDUGS NA RNAM PAR
SKRAG CING TSAR GCOD PAR BYED DO, ,PHA ROL GYI MTHU STOBS GZHIL
BAR 'DOD NA SNGAR BSTAN PA'I

'KHOR LO'I LTE BAR GANG GI MTHU STOBS GZHIL BAR 'DOD PA DE'I MING
BSKUL TSIG DANG BCAS PA BRIS NAS RANG LHA'I RNAL 'BYOR LA GNAS
PA'I MDUN DU LHAG PA'I LHAR DMIGS PA DE LAS SPROS PA'I PHO NYA
RNAMS KYIS PHA ROL GYI SBYOR BA LAS BYUNG BA'I MTHU STOBS BKUG
NAS 'KHOR LO'I LTE BAR BSTIMS

LA DMIGS TE, SNGAGS KYI BZLAS PA BYAS PA'I MTHAR THOD PA KHA
SBYAR DU BCUG NAS, DBANG CHEN RI RAB LA GNAS PA'I SNA TSOGS RDO
RJES RGYAS BTAB PA SBYOR BA PO'I THE MA 'OG TU SBAS NA PHA ROL
GYI SBYOR BA LAS BYUNG BA'I MTHU STOBS THAMS CAD 'JIL BAR BYED
DO, ,GZHAN GYI RIG SNGAGS GCAD

@321B POR 'DOD PAS SNGAR BSTAN PA'I 'KHOR LO'I LTE BAR CHE GE
MO'I RIG SNGAGS TZTSINDA TZTSINDA ZHES PA'I SPEL TSIG DANG BCAS
PA BRIS LA RANG LHA'I RNAL 'BYOR DANG, MDUN DU LHAG PA'I LHA
DMIGS TE, DE LAS SPROS PA'I PHO NYA'I TSOGS KYIS PHA ROL GYI RIG
SNGAGS KYI SBYOR BA LAS BYUNG BA'I MTHU

THAMS CAD 'KHOR LO'I LTE BAR BSDUS PA DANG, RANG GI RIG PA'I MTHU
LAS BYUNG BA'I MTSON CHA DANG ME'I TSOGS KYIS DUM BUR BYAS SHING
BSREG PA LA DMIGS NAS SNGAGS BZLAS SO, ,DE NAS 'KHOR LO DUM BUR
GTUBS NAS SBYIN SREG BYAS PA'I THAL BA RLUNG LA BSKUR NA GZHAN
GYI RIG

SNGAGS KYI LAS THAMS CAD GCOD PAR BYED DO, ,PHA ROL GYI RIG
SNGAGS MNAN PAR 'DOD NA SNGAR BSTAN PA'I 'KHOR LO'I LTE BAR CHE
GE MO'I RIG SNGAGS STAMBHA YA NAN ZHES PA'I SPEL TSIG BKOD PA
BRIS LA, RANG LHA'I RNAL 'BYOR LA GNAS PA'I MDUN DU LHAG PA'I
LHAR DMIGS SHING DE LAS SPROS

PA'I PHO NYA'I TSOGS KYIS PHA ROL GYI RIG SNGAGS KYI MTHU THAMS
CAD 'KHOR LO'I LTE BAR BSDUS PA DANG, RANG GI SNGAGS LAS BYUNG
BA'I DBANG CHEN LA GNAS PA'I RI BO RDO RJE DANG BCAS PAS MNAN PAR
BSGOM ZHING SNGAGS BZLAS LA, MTHAR THOD PA KHA SBYAR DU BCUG STE
DBANG CHEN LA SOGS PA'I

RGYAS BTAB NAS DE BZHIN GSHEGS PA'I RING BSREL GYI SNYING PO CAN
GYI MCHOD RTEN GYI 'OG TU MNAN NA PHA ROL GYI RIG SNGAGS MNAN PAR
'GYUR RO, ,GAL TE RANG GI MI DGE BA'I LAS THAMS CAD 'JOMS PAR
'DOD NA RIN PO CHE'I SNOD DU TZANDAN GYI GSOL BA LA ME BUS TE,
RANG LHA'I RNAL 'BYOR LA

GNAS PA'I MDUN DU TIL GYI SNOD GZHAG LA SNYING GA NAS SPROS PA'I
'OD KYIS LHAG PA'I LHA MDUN DU SPYAN DRANGS NAS, DE LAS SPROS
PA'I 'OD ZER GYIS BDAG GI LUS KHYAB PAR MI DGE BA'I LAS KYI BSAGS
PA'I DRI MA RNAMS SNYING GAR 'DUS NAS MI SDUG PA'I GZUGS CAN DU
GYUR PA SNA'I BU GNAS

'THON TE, TIL LA THIM PAR BSAMS LA SNGAGS BRJOD PA DANG BCAS PA
BSREGS PA'I MTHAR MDUN GYI LHA'I LUS LAS YE SHES KYI BDUD RTZI
BABS PAS BDAG NYID KYI LUS KUN DU GANG BAR BSGOMS LA, YI GE BRGYA
PA CI NUS BRJOD NAS GSHEGS PA'O, ,'DIS NI MI DGE BA'I LAS THAMS

@322A *, ,CAD BCOM STE 'BRAS BU MI 'BYIN PAR BYED DO, ,YANG GZHAN
GYI MI DGE BA'I LAS 'JIG PAR 'DOD NA DE'I RIM PA 'DI YIN TE, DBEN
ZHING NYAMS DGA' BA'I SA PHYOGS SU ZHI BA'I LAS DANG MTHUN PA'I
THAB KHUNG DU BUD SHING BRTZIG STE, RANG LHA'I RNAL 'BYOR LA GNAS
PAS DER ME

SBAR BA'I DBUS SU LHAG PA'I LHA LA KUN NAS DKAR BA'I KHA DOG CAN
DU DMIGS LA, DE'I LUS LA DKAR ZHING BSIL BA'I 'OD ZER BYUNG BAS
PHA ROL PO'I SDIG PA THAMS CAD 'JIG PAR DMIGS NAS SNGAGS DANG
BCAS PA'I TIL GYI SBYIN SREG BYAS PA'I MTHAR MCHOD BSTOD DANG YI
GE BRGYA PA BRJOD LA

GSHEGS SU GSOL DE LTAR PHA ROL PO LA DMIGS NAS YANG DANG YANG DU
BYAS NA DE'I LAS THAMS CAD NGES PAR 'JIG PAR BYED DO, ,YANG LHA
LA SOGS PA'I GDON THAMS CAD RLAG PAR BYED 'DOD PAS SNGAR BSTAN
PA'I 'KHOR LO'I LTE BAR GANG DAG BRLAG PAR BYA BA'I GDON GYI MING
SPEL TSIG

DANG BCAS PA BRIS NAS GROG MKHAR DANG TSVA SGO CAN DANG 'JUG
NGOGS DANG SHING RKANG GCIG GI SA DUR KHROD KYI THAL BA DANG LHAN
CIG SPRUS PA LAS GZUGS BRNYAN BYAS PA'I SNYING GAR BCUG STE, RANG
LHA'I RNAL 'BYOR DANG MDUN DU LHAG PA'I LHA GSAL BAR DMIGS NAS,
RNAM PAR SPROS PA'I PHO

NYA'I TSOGS KYIS BKUG CING BCUG STE, 'TSE ZHING DUM BUR GTUB BA
DANG BSREG CING THAL BAR BYED PA LA DMIGS NAS SNGAGS BRJOD PA
DANG BCAS PA'I YUNGS KAR GYIS BRABS PA'I MTHAR SBYIN SREG BYA
STE, THAL BA RLUNG LA PHYAR NA GANG LA DMIGS PA'I GDON DE RLAG
PAR BYED PA LA THE TSOM MED DO, ,

GAL TE GZA' LA SOGS PA'I GDON GYIS BZUNG BA'I GNOD PA THAMS CAD
LAS THAR BAR 'DOD NA GTZANG ZHING NYAMS DGA' BA'I SA PHYOGS SU
MAndAL BYAS TE, DER BUM PA GTZANG MA'I DRI'I CHU LA SOGS PA NYE
BAR MKHO BA'I YO BYAD DANG BCAS PA GZHAG STE, RANG LHA'I RNAL
'BYOR BYAS PAS BUM PA'I

NANG DU'ANG LHAG PA'I LHA GSAL BAR DMIGS LA GZUNGS KYI BZLAS PA
RDZOGS PA'I MTHAR CHU'I NGO BOR BSAMS PAS LUS BKRUS TE, SNGAGS
KYIS MNGON PAR BSNGAGS BA'I SA RDZA NA'I BDUG PA BYIN NA GDON
GYIS BZUNG BA LAS THAR BAR 'GYUR RO, ,'BYUNG PO DGUG PAR 'DOD NA
SMAD 'TSONG

@322B GI RAS LA RGYA SKYEGS KYI KHU BAS SNGAR BSTAN PA'I 'KHOR
LO'I LTE BAR NU T'A A'A K'ARshA YA DZA:ZHES PA'I SPEL TSIG DANG
BCAS PA BRIS NAS GROG MKHAR LA SOGS PA'I SA LAS BYAS PA'I GZUGS
BRNYAN GYI SNYING GAR BCUG STE, MAndAL GYI STENG DU BRAM ZE'I
THOD PAR GZHAG LA, RANG LHA'I RNAL 'BYOR DU

GNAS PA'I MDUN DU LHAG PA'I LHA GSAL BAR DMIGS TE, DE LAS SPROS
PA'I PHO NYAS BKUG CING GZHUG PA'ANG BYAS TE, SNGAGS KYI MTHAR
'BYUNG PO A'A K'ARshA YA DZA: ZHES PA BZLAS SHING, 'BRAS CHAN
DANG 'BRU'I THUG PA DANG LA PHUG LA SOGS PA 'BYUNG PO'I GTOR MA'I
NYE BAR SBYOR BA BYAS NA 'BYUNG

PO ZHUGS NAS BDAG GIS LAS CI BYA ZER BA 'BYUNG STE, 'BYUNG PO
DGUG PA'I CHO GA'O, ,DE NAS RIG SNGAGS KYI LAS THAMS CAD BYED DU
'JUG PAR MNGAG PA NI, SNGAR BSTAN PA'I GTOR MA DUS GSUM DU SBYIN
ZHING, BH'U TA WA SHAm M'A NA YE ZHES PA'I SPEL TSIG DANG BCAS
PA'I SNGAGS BZLAS

TE, BRAM ZE MO GCANG MA'I ZLA MTSAN GYIS BSGOS PA'I RAS DANG SA
RDZA NA'I BDUG PA BYIN NAS, MNGON PAR BSNGAGS PA'I TZANDAN DMAR
PO'I THIG LE DPRAL BAR BYAS NA CI BSGO BA NYAN CING MNGAG GZHUG
GI LAS BYED PAR 'GYUR RO, ,DE LTAR DBANG DU GYUR PA DE RIG SNGAGS
KYI LAS GANG

BSNGAGS KYANG MYUR DU GRUB PA'I GROGS BYED DO, ,GAL TE LAS MA
GRUB NA SPOGS PA'I CHO GAS GRUB PAR BYED PA NI RANG GI MDUN DU
MAndAL BYAS TE, DER 'DOD PA'I LHA'I SKU GZUGS BZHUGS LA, RANG
LHA'I RNAL 'BYOR DANG LDAN PAS LHAG PA'I LHA MDUN DU GSAL BAR
DMIGS NAS,

DE LAS SNGAGS BRJOD PA DANG BCAS PA'I ME TOG KHRI PHRAG GCIG PHUL
LA, DE NAS ME TOG DE RNAMS BSDUS TE, DE NYID KYIS BSREG RDZAS
BYAS PA'I SBYIN SREG DE NYID DU BYAS NA LAS MA GRUB PA RNAMS GRUB
PAR BYED PAR 'GYUR RO, ,GRUB PA CHUD MI ZA BAR BYA BA'I PHYIR LAS
KYI 'BRAS BU DBYUNG BA NI,

LAS DANG MTHUN PA'I THAB KHUNG DU BUD SHING BRTZIGS NAS ME SBAR
BA'I DBUS SU LHAG PA'I LHA GSAL BAR DMIGS LA, DE NAS LAS GANG
SGRUB KYI SPEL TSIG DANG BCAS PA'I SNGAGS KYIS DE DANG MTHUN PA'I
SBYIN SREG BYAS NA BSGRUBS PA'I LAS RNAMS CHUD MI ZA BAR GANG
MNGON PAR 'DOD PA'I

@323A *, ,'BRAS BU DES 'BYIN PAR BYED DO, ,MNGON PAR 'DOD PA'I
'BRAS BU SGRUB PAR 'DOD NA GNAS DBEN PAR MAndAL GYI STENG DU LHAG
PA'I LHA'I SKU GZUGS BZHUGS LA, DE'I DRUNG DU RIN PO CHE'I SNOD
DU DNGOS GRUB KYI RDZAS BZHAG NAS RANG LHA'I RNAL 'BYOR DANG LDAN
PAS, MDUN DU

LHAG PA'I LHA GSAL BAR DMIGS TE, DE LA MCHOD PA DANG BSTOD PA
SNGON DU SONG BAS SNGAGS KYI BZLAS PA BYA ZHING, PHO NYA'I TSOGS
SPRO BA DANG BSDU BA'I SBYOR BAS DNGOS GRUB SGRUB PAR DMIGS TE,
DRO BA DANG DU BA 'THUL BA DANG 'BAR BA LAS MKHA' SPYOD DANG SA
SPYOD DANG SA 'OG GI DNGOS GRUB

SBYIN PAR BYED DO, ,SEMS CAN THAMS CAD BSRUNG BAR 'DOD NA TSES
GRANGS DANG DUS TSOD BZANG PO LA SGRUB PA PO SHAR DU MNGON PAR
PHYOGS PAS GRO GA'AM RAS LA GUR GUM MAM GI WANG GIS SNGAR BSTAN
PA'I 'KHOR LO'I LTE BAR MING SPEL TSIG DANG BCAS PA BRIS LA, RANG
LHA'I RNAL 'BYOR DU GNAS

BA'I MDUN DU LHAG PA'I LHA SPYAN DRANGS NAS MCHOD BSTOD BYAS TE,
'KHOR LO'I SNGAGS DANG DBYER MED DU BSTIMS NAS BZLAS PA CI RIGS
BYAS NA MGO'AM MGUL PA'AM DPUNG BA LA BTAGS NA GANG LA BTAGS PA'I
SEMS CAN THAMS CAD NAD DANG GDON LA SOGS PA'I MI MTHUN PA'I
PHYOGS

THAMS CAD SRUNG BAR BYED DO, ,GAL TE RANG BZHIN GYI NAD DANG GDON
LA SOGS BA ZHI BAR 'DOD NA, DGE BA'I SHING GI LO MA LA TZANDAN
DKAR PO'I KHU BAS SNGAR BSTAN PA'I 'KHOR LO'I LTE BAR ZHI BA'I
SPEL TSIG DANG BCAS PA BRIS LA, RANG LHA'I RNAL 'BYOR DANG MDUN
DU LHAG PA'I LHA

DMIGS NAS DE'I LUS KYI 'OD ZER GYIS 'KHOR LO DANG, 'KHOR LO LAS
'PHROS PA'I 'OD ZER GYIS BSGRUB BYA'I LUS KUN NAS 'GENGS PAR
BSGOMS ZHING SNGAGS BZLAS PA'I MTHAR 'KHOR LO 'O MAS BKRUS NAS,
DES GANG LA KHRUS BYAS PA DE'I NAD GDON ZHI BAR 'GYUR RO, ,YANG
TSE DANG LONGS

SPYOD LA SOGS PA RGYAS PAR 'DOD NA RANG LHA'I RNAL 'BYOR BYAS
PA'I MDUN DU LHAG PA'I LHA GSAL BAR BLTAS LA, PUshtIm KU RU AOm
ZHES PA'I SPEL TSIG DANG BCAS PA'I SNGAGS BZLAS SHING MDUN GYI
LHA LAS GSER BTZO MA LTA BU'I 'OD ZER GYI PHRENG BA SPROS PAS
GANG LA DMIGS NAS LAS SGRUB

@323B PA DE'I LUS KUN DU KHYAB CING YONGS SU RGYAS PAR BSGOMS PAS
TSE DANG LONGS SPYOD LA SOGS PA RGYAS PAR BYED DO, ,GAL TE RENGS
PA'I LAS SGRUB PAR 'DOD NA DUR KHROD KYI RAS LA YUNG BA'I KHU BAS
SNGAR BSTAN PA'I 'KHOR LO CHE GE MO'I K'A YA W'AKA TZITTA STAm
BHA YA LAm ZHES PA'I SPEL TSIG DANG BCAS PA BRIS LA, GROG

MKHAR LA SOGS PA'I SA LAS BYAS PA'I GZUGS BRNYAN GYI SNYING GAR
BCUG STE, RANG LHA'I RNAL 'BYOR LA GNAS PA'I MDUN DU LHAG PA'I
LHA DMIGS NAS, DE LA RNAM PAR SPROS PA'I PHO NYA'I TSOGS KYIS
BSGRUB BYA BKUG CING BSTIMS LA, DE NAS SNGAGS BZLAS PA DANG, RIG
PA'I MTHU LAS

BYUNG BA'I DBANG CHEN DANG, RI BO LA GNAS PA'I RDO RJE'I TSOGS
KYIS LUS DANG YAN LAG THAMS CAD RNAM PAR GTAMS SHING MI G-YO BAR
BSAMS NA RENGS PA LA THE TSOM MED DO, ,GZHAN YANG RMUGS PAR BYA
BAR 'DOD NA, DUR KHROD KYI RAS LA MYOS BYED KYI KHU BA DANG NIM
PA'I 'DAB MAS SNGAR

BSTAN PA'I 'KHOR LO'I LTE BAR CHE GE MO MO HA YA ZHES PA'I SPEL
TSIG DANG BCAS PA BRIS NAS, GROG MKHAR GYI SA LAS BYAS PA'I GZUGS
KYI SNYING GAR BCUG STE, RANG LHA'I RNAL 'BYOR DANG MDUN DU LHAG
PA'I LHA DMIGS LA, DE LAS SPROS PA'I PHO NYAS BSGRUB BYA BKUG
CING BSTIMS TE, DE NAS GSANG

SNGAGS BZLAS PA'I RIG PA'I MTHU LAS BYUNG BA'I DBANG CHEN DANG RI
BO LA GNAS PA'I RDO RJE SNYING GAR MNAN TE, DRAN PA DANG BRAL BAR
BSAMS NA RMUGS PAR BYED PA LA THE TSOM MED DO, ,GANG LA BSNYEN PA
BYAS PA'I SNGAGS, ,LAS SGRUB PA'ANG DE NYID DE, ,DANG BRTAN THE
TSOM MED PA LA, ,SNGAGS NI

YID BZHIN NOR LTAR 'GRUB, ,RDO RJE RNAM PAR 'JOMS PA'I LAS SGRUB
PA'I THABS KYI CHO GA BYANG CHUB SEMS DPA' BYAMS PA'I ZHABS KYI
RDUL LA REG PA, DPAL GAm G'A DHA RA'I SRAS KYI THU BO BRAM ZE MA
nI BADZRAS MDZAD PA RDZOGS SO,, ,,PAndI TA DZNY'A NA SHR'I DANG,
LO TZ'A BA RAB ZHI BSHES GNYEN

GYIS BSGYUR BA'O,, 