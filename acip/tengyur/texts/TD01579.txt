@10A #, ,RGYA GAR
SKAD DU, BADZRA YO GI N'I S'A DHA NAm, BOD SKAD DU, RDO RJE RNAL
'BYOR MA'I SGRUB THABS, THUGS RJE CHEN PO LA PHYAG 'TSAL LO, ,

DANG POR RE ZHIG RNAL 'BYOR PAS SEMS CAN THAMS CAD 'KHOR BA'I
RGYA MTSO LAS BSGRAL LA RDZOGS PA'I BYANG CHUB TU BDE BA LA DGOD
PAR BYA'O ZHES TSAD MED PA'I RNAL 'BYOR MNGON DU BYA'O, ,DE NAS
RANG GI SPYI BOR BLA MA BSGOM PAR BYA'O, ,DE'I RJES LA SNYING GAR
AAm LAS ZLA BA'I DKYIL

'KHOR BSAMS LA, DER AOm AOm AOm SARBBA BUDDHA d'A KI N'I YE
BADZRA WARnnA N'I YE BADZRA BEE RO TZA N'I YE H'Um H'Um H'Um PHAt
PHAt PHAt SV'A H'A, ZHES BYA BA'I SNGAGS KYI PHRENG BA KHA DOG
DMAR PO 'OD ZER SNA TSOGS 'PHRO BA'I LUGS LAS BZLOG PAR BSAM MO,
,DBUS SU NI BAm YIG GO, ,DE'I 'OD ZER GYIS RANG

@10B BZHIN GYI LUS KHYAB PAS YONGS SU DAG PA NA, BDAG NYID BCOM
LDAN 'DAS MA RDO RJE PHAG MO'I SKU ZHAL GCIG PHYAG GNYIS PA SKU
MDOG DMAR MO, BSKAL PA'I ME LTA BU'I GZI BRJID CAN, PHYAG RGYA
LNGA'I RGYAN DANG LDAN PA, SNA TSOGS PADMA DANG NYI MA'I GDAN LA
'JIGS BYED DANG

DUS MTSAN ZHABS KYIS GNON PA G-YAS NA RDO RJE DANG GRI GUG G-YON
NA THOD PA KHA tV'Am GA 'DZIN PA'O, ,DE NAS SLAR YANG YIG 'BRU'I
TSOGS KYI 'OD ZER GYIS DPA' BO DANG MKHA' 'GRO MA'I TSOGS THAMS
CAD SPYAN DRANGS TE BDAG NYID LA GZHUG GO, ,YANG DE NYID KYI 'OD
ZER GYIS 'GRO

PA DAG PAR BYAS NAS SLAR LOG STE, SNGAGS KYI PHRENG BA DE NYID LA
GZHUG PA DANG, YID DANG DAG GI DBYE BAS BZLAS PA BYA'O, ,DE NAS
BAm YIG GI 'OD ZER GYIS SA GSUM DANG, LUS DANG YI GE RIM GYIS
BSAM GYIS MI KHYAB PAR ZHUGS PA SNGON DU 'GRO BAS DE KHO NA NYID

BSGOM PAR BYA'O, ,LAS DANG PO PA'I SGOM PA MDOR BSDUS PA DPAL N'A
RO PA'I ZHAL GYI BRGYUD PA RJES SU GNANG BA RDZOGS SO,, ,,RGYA
GAR GYI MKHAN PO DPAL SU MA TI K'IRTI'I ZHAL SNGA NAS DANG, BOD
KYI LO TZ'A BA DGE SLONG PRADZNY'A K'IRTIS BSGYUR BA'O,, ,,