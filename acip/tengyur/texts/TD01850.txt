@180A #, ,RGYA GAR SKAD DU, SAMYA GVI DYA KA RA N'A ME TTA RA
TANTRA BY'A KHY'A NAm, BOD SKAD DU, YANG DAG RIG BYED CES BYA BA
PHYI MA'I RGYUD KYI RNAM PAR BSHAD PA, DPAL RDO RJE SEMS DPA' LA
PHYAG 'TSAL

LO; GANG GIS NYI MAS ME TOG RNAM PHYE BUD PA'I TSUL DU SNYING
PO'I RTZI BLANGS NAS, ,MI SHES KUN SPANGS DRI MA MED CING YE SHES
RGYAS PAR RANG RGYUD TSIM MDZAD CING, ,SNA TSOGS RIGS KYI SPRUL
PA'I TSOGS KYIS 'GRO RNAMS RAB TU TSIM PAR MDZAD PA YI, ,DPAL
LDAN 'JAM DBYANGS RDO RJE

DE LA RAB BTUD RGYUD DON 'DZIN BDAG BLA MA LA'ANG, ,SANGS RGYAS
YE SHES ZHABS SOGS RIM PA'I MAN NGAG RANG DANG GZHAN GYIS DRAN
PA'I PHYIR, ,DPAL LDAN 'DUS PA'I RGYUD RGYAL DE BZHIN GSHEGS PAS
MCHOG TU GSAL BYED PHYI MA'I RGYUD, ,DAM PAS BDAG LA GNAD PHYIR
CHOS KUN

GZHI YIS BDAG LA RAB TU BSKUL BA'I PHYIR, ,YANG DAG RIG BYED CES
BYA RNAM BSHAD 'DI NI NUS PA JI BZHIN BDAG GIS BRTZAM, ,BYANG
CHUB RDO RJE LA SOGS PA, ,DAM PA'I SPYOD YUL PHYI MA'I RGYUD,
,'DREN BYED RNAMS KYI THUGS RJE YIS, ,BDAG GIS KYANG NI BSHAD PAR
BYA, ,DE

LA 'DI'I GLING GZHI PHUN SUM TSOGS PA'I RNAM PAR BSHAD PA DANG,
RTOG PA MNGON DU GTONG BA'I NYAN PA PO RNAMS KHAS LEN PA'I YAN
LAG RNAMS NI BSDUS PA'I DON DU BSHAD PAS DE LAS DPAGS TE SHES PAR
BYA'O, ,DA NI DE NAS ZHES BYA BA LA SOGS PAS PHYI MA'I RGYUD KYI
DON PHUN SUM

@180B TSOGS PA STON TE, DE YANG DANG PO THABS KHYAD PAR CAN DANG
LDAN PA'I BYANG CHUB SEMS DPA' RNAMS KYIS JI LTAR THUGS SU CHUD
PA'I DON GSAL BAR STON TE, DE RNAMS KYI BYE BRAG GI TSIG BYAMS PA
LA SOGS PA ZHES PAS NI THUGS SU CHUD PA'I GANG ZAG STON TO, ,CI
'DRA BA ZHE NA, BYANG

CHUB SEMS DPA' SEMS DPA' CHEN PO ZHES BYA BA SMOS SO, ,THABS GANG
GIS SHE NA, DE BZHIN GSHEGS PA THAMS CAD KYI DBANG BSKUR BA THOB
PAS SKU DANG GSUNG DANG THUGS KYI GSANG BA BSTAN PA LA ZHES BYA
BA SMOS SO, ,DNGOS PO GANG GIS SHE NA, ,DNGOS PO THAMS CAD KYIS
ZHES

SO; ,JI LTAR CHUD CE NA, ,JI LTA BA DANG DAM TSIG JI LTA BA BZHIN
DU MTHONG ZHING THOS TE RTOGS NAS ZHES SO, ,GANG LA GSOL ZHE NA,
DE BZHIN GSHEGS PA DE DAG THAMS CAD LA ZHES SO, ,CI 'DRA BA'I DE
BZHIN GSHEGS PA YIN ZHE NA, CHOS GZIGS PA DANG LDAN PA ZHES BYA
BA SMOS SO, ,

JI LTAR GSOL ZHE NA, AE MA'O ZHES BYA BA LA SOGS PA GSUNGS SO,
,DA NI YAN LAG GI DON RNAM PAR BSHAD PAR BYA STE, DE LA DE NAS
ZHES BYA BA NI RTZA BA'I RGYUD DANG RGYUD PHYI MA'I MTSAMS 'BREL
ZHING MJUG BSDU BA DANG, RGYAN YIN PAR BLTA'O, ,BYAMS PA LA SOGS
PA ZHES PA NI RDO RJE

'DZIN PA'I MTHUS YONGS SU DAG PA'I ZHING GI RDUL DANG MNYAM PA
RNAMS SO, ,BYANG CHUB NI RNAM PA THAMS CAD MKHYEN PA MNGON PAR
RDZOGS PAR BYANG CHUB PA'I SNYING RJE DANG SHES RAB DBYER MED
PA'I DKYIL 'KHOR GYI 'KHOR LO STE, DE THOB PAR BYA BA'I PHYIR
'DUN PA NI SEMS PA'O, ,KHA NA MA THO

BA LAS RING DU SONG BA 'GA' ZHIG LA YOD DO ZHE NA, DE'I PHYIR
SEMS DPA' CHEN PO ZHES BYA BA SMOS TE, SEMS CAN TSAD MA CHAD PA'I
RIGS RNAMS KYI DON LA DMIGS PAR BYED PAS NAS DE SKAD CES BRJOD
DO, ,SO SO'I SKYE BO 'GA' ZHIG LAS DGAR BA'I PHYIR BYANG CHUB
SEMS DPAS KHYAD PAR DU BYAS

SO; ,DE BZHIN GSHEGS PA THAMS CAD KYI DBANG THOB PAS ZHES PA NI
DE BZHIN GSHEGS PA THAMS CAD LAS BYUNG BA'I DBANG NI BYANG CHUB
KYI SEMS SO, ,DES BSKUR BA'I NYAN PA'I SKAL BA DANG LDAN PAR BYAS
NAS GNAS PA NI DBANG THOB PA STE, 'DOD CHAGS LAS BYUNG BA'I TING
NGE 'DZIN

@181A *, ,GNYIS KYIS YANG DAG PAR BSDUS PA'I CHOS JI SNYED PA
THAMS CAD LA DE SKAD CES BRJOD DO, ,SKU GSUNG THUGS KYI GSANG BA
BSTAN PA LA ZHES PA NI DES DAG PA LA SKU GSUNG THUGS KYI GSANG
BA'I RANG BZHIN YI GE DANG, PHYAG RGYA DANG, TING NGE 'DZIN LA
SOGS PA RDO RJE

'DZIN PA CHEN POS BSTAN PA, LHAG MAS BSDUS PA'I CHOS RNAMS LA DE
SKAD CES BYA'O, ,DNGOS PO THAMS CAD KYI ZHES PA NI RANG RANG GI
LUS LA SOGS PA RTZE GCIG PAS ZHES SO, ,JI LTA BA DANG ZHES PA NI
DES RANG BZHIN DU GNAS PA'I LHA 'AM BDAG NYID DU LUS LA SOGS PA
JI LTA BA BZHIN DU RTOGS

PA STE; JI LTAR ZHE NA, DAM TSIG JI LTA BA BZHIN DU ZHES TE, SGRO
MA BTAGS SKUR PA MA BTAB PAS JI LTA BA'I DON LAS MI 'DA' BA'I
GZHUNG LE'U DANG PO LA SOGS PA'I RIM PA BZHIN DU SHES SO, ,MTHONG
BA NI SKUS SO, ,THOS PA NI GSUNG GIS SO, ,RTOGS PA NI THUGS KYIS
SO, ,SO SO

YANG DAG PAR RIG PA MAR DANG MAR 'DRES PA LTAR DBYER MED PA LA DE
SKAD CES BYA STE, 'DI SKAD CES GSOL TO ZHES PA DANG SBYOR RO,
,GANG LA GSOL ZHE NA, CHOS GZIGS PA DANG LDAN PA ZHES PA STE,
GANG GI PHYIR RDO RJE 'DZIN PA'I MTHU LAS DE RNAMS SHIN TU ZAB
PAR GYUR PA DE'I PHYIR DE DANG LHAN CIG

TU DUS GANG GI TSE NA DES GZIGS PA DE'I TSE CHOS GZIGS PA DANG
LDAN PA ZHES BYA'O, ,DE BZHIN GSHEGS PA THAMS CAD CES PA NI GZUGS
LA SOGS PA'I RANG BZHIN RTAG PA LA SOGS PA STE, DANG PO'I MGON PO
LTAR BZHUD PAR BYED BA'I PHYIR DE SKAD CES BYA'O, ,AE MA HO ZHES
PA NI NGO

MTSAR BA STE, GANG LA ZHE NA, KUN DU BZANG PO'I ZHES TE, RGYU BA
DANG MI RGYU BA'I CHOS THAMS CAD KYI RANG BZHIN DU GNAS PA'I KUN
DU BZANG PO NI RDO RJE 'DZIN NO, ,DE'I SKU GSUNG THUGS KYI NGES
PA DE NGO MTSAR ZHES SO, ,NGES PA DNGOS GANG ZHE NA, RDO RJE GSUM
LA KUN DU NI, ,RDO RJE GSUM NI RNAM BZHUGS

TE; ,ZHES PA STE, SEMS CAN RNAMS KYI SKU LA SOGS PA'I RDO RJE
RNAMS LA KUN DU BZANG PO'I SKU LA SOGS PA'I RDO RJE RNAMS DON DAM
PA 'AM KUN RDZOB TU GCIG PA'AM, GO RIMS BZHIN DU DBYER MED PAR
GNAS PA LA DE SKAD CES BYA'O, ,DE BAS NA BCOM LDAN 'DAS RNAM PAR
SNANG

@181B MDZAD KHAMS GSUM PA THAMS CAD KYI ZHES BYA BA LA SOGS PA
LE'U BCU BDUN PA'I 'DAS MA THAG PA'I DON BSTAN PA YIN NO, ,DE
LTAR RDO RJE 'DZIN PA DANG SEMS CAN RNAMS DBYER MED PAR BSTAN
NAS, DA NI DON DAM PAR NA DE DAG KYANG SANGS RGYAS YIN PAR BSTAN
PA, SEMS CAN DUS GSUM

DU BYUNG BA THAMS CAD RDO RJE'I NGO BO NYID CES TE, 'DAS PA LA
SOGS PA'I SEMS CAN THAMS CAD KYANG 'DAS PA LA SOGS PA'I DE BZHIN
GSHEGS PA RNAMS KYI SNYING PO DANG LDAN PAR GYUR PAS DE RNAMS KYI
NGO BO NYID LAS BYUNG BA STE, DE'I PHYIR DE RNAMS KYANG, BYANG
CHUB RDO RJE GNAS THOB PA, ,

SANGS RGYAS RDO RJE RDZU 'PHRUL CHE, ,ZHES TE, GDOD MA NAS DE LTA
BU'I RANG BZHIN DU GNAS PA LA DE SKAD CES BRJOD DO, ,DA NI DE LTA
BU'I DON DE LA NGO MTSAR BAR GSUNGS PA, AE MA HO ZHES PA LA SOGS
PA'O, ,'DI RAB TU NGO MTSAR CHE ZHES PA NI RAB TU YANG NGO MTSAR
CHE ZHES SO, ,JI LTA BU ZHE NA,

DBANG PO LAS 'DAS SHING ZHES PA NI DE RNAMS KYI SPYOD YUL LAS
'DAS PA'I PHYIR ZHI BA STE SPROS PA DANG BRAL BA'O, ,DE BAS 'KHOD
PA DAG GI RGYUN, ,MCHOG TU MYA NGAN 'DAS SHES TE, ,BDAG DANG BDAG
GI LA SOGS PAR SNANG BA'I 'KHOR BA'I RGYUN KHO NA LA, DE BZHIN
NYID DU SHES NA

MCHOG TU MYA NGAN LAS 'DAS PA STE, ,DE NYID AE MA HO ZHES SO,
,'DI RANG BZHIN DANG, ,DBYE BA DANG, ,MTSAN NYID DANG MA RDZOGS
PA DANG, MCHOG TU MYA NGAN LAS 'DAS PA LNGA LAS 'DIR THA MAR
BZUNG STE, RO MYANG BA'I MTSAN NYID BRGYAD DANG LDAN PA'O, ,DA NI
DE BZHIN GSHEGS PA RNAMS

KYIS DE MA NOR BAR GSUNGS PA, DE NAS ZHES BYA BA LA SOGS PA
GSUNGS SO, ,DE LTAR BYANG CHUB SEMS DPA' RNAMS KYIS THUGS SU CHUD
PA'I DON GSOL NAS, DA NI DON MA RTOGS PA'I SEMS CAN RGYUD KYI DON
LA THE TSOM GCOD PA'I PHYIR, ZHUS LAN GYI BYE BRAG BSTAN PA, DE
NAS

ZHES PA LA SOGS PA'O, ,GSANG BA MCHOG GI MCHOD PA NI SO SO'I SA
BON LAS BYUNG BA'I MCHOD PA LHA MO'I GZUGS LA SGEG PA'I NYAMS
KYIS BRGYAN PAS BDE BA MCHOG GI RKYEN DU GYUR PA RNAMS KYIS TE,
DE YANG DAG PAR MCHOD NAS ZHES SO, ,MGRIN GCIG TU ZHES PA NI,
MGON

@182A *, ,PA GCIG NAS 'BYUNG BA BZHIN DU STE, DGONGS PA GCIG
DANG, DBYANGS GCIG PA STE, RNAM PAR GROL BA'I MTHU THOB PA'I
PHYIR RO, ,GANG GSOL ZHE NA, AE MA'O ZHES PA LA SOGS PA'O, ,SHIN
TU THOB DKA' ZHES PA NI AU DUMW'A RA LTAR SANGS RGYAS RNAMS SHIN
TU

'BYUNG DKA' BAS NA THOB DKA' ZHES TE, SANGS RGYAS 'BYUNG BA RNAMS
KYIS KYANG SKAL BA MED PA'I SEMS CAN GYI DBANG DU BYAS NAS DON
'DI LTA BU MI STON TE, JI SKAD DU RTZA BA'I RGYUD LAS, MAR ME
MDZAD DANG THUB PA 'OD SRUNGS LA SOGS PA'I DUS SU NGES MA BSHAD
DE, DE'I DUS NA SEMS

CAN RNAMS LA SKAL BA MED PA'I PHYIR RO ZHES BYA BA LA SOGS PA
RGYAS PAR GSUNGS SO, ,DE GANG ZHE NA, GSANG BA 'DUS PA ZHES BYA
BA'I RGYUD CES SO, ,DE YANG BYA BA'I RGYUD LA SOGS PA RNAMS KYI
PHYI MA NI THABS GTZO BOR BYED PA'I RGYUD DE, DE'I PHYI MAR GYUR
PA'I RGYUD DE 'DUS PA'O, ,DE NYID RTOGS

PAR DKA' ZHES TE, SHES RAB KYIS NGA RGYAL BSAL BAR BYA BA DANG,
DNGOS GRUB NI BLA MA LA RAG LAS PAR BSTAN PA'I PHYIR RO, ,TSIG
DANG, YI GE DANG, DON SBAS PA GSUM DU BSHAD PA'I PHYIR RO, ,DE
NYID 'GRO BA RNAMS KYIS RTOGS PAR BYA BA'I DON DU ZHES SO, ,DES
BYANG CHUB SGRUB PA'I

THABS RIM PA JI LTA BA BZHIN DU BSTAN PAS LUS RGYUD CIG CAR RNAM
PAR DAG STE, DE'I PHYIR, SEMS CAN RNAMS LA PHAN PA'I PHYIR, ,ZHES
SO, ,YANG DAG GSUNGS PAS ZHES PA NI YANG DAG PAR GSUNG BA STE
STON PA'O, ,JI SKAD DU, DA NI BRDZUN SOGS BAG LA NYAL, ,BCAS PA
SPANGS PHYIR

GSUNGS PA NI, ,MA NOR GSUNGS PAS DE BAS NGA, ,YANG DAG GSUNG BA
ZHES BSHAD DO, ,ZHES SO, ,DES GANG BSHAD PA ZHES SO, ,KYE MGON PO
ZHES POS NAS KHYED RNAMS LA GSOL BA 'DEBS SO ZHES SPYIR ZHUS
PA'O, ,DE'I LAN GYIS DE BZHIN GSHEGS PA RNAMS KYIS GNANG BA'I

SKABS PHYE BA GSUNGS PA, DE NAS ZHES BYA BA LA SOGS PA'O, ,BYANG
CHUB CHE ZHES PA NI BYANG CHUB CHEN PO DANG LDAN PA'I PHYIR RO,
,YON TAN 'BYUNG GNAS ZHES PA NI STOBS LA SOGS PA CHE BA'I YON TAN
THAMS CAD KYI GTER DU GYUR PA'I PHYIR RO, ,LEGS ZHES GNYIS SMOS
PA NI SPRO BA BSKYED

@182B PA'I PHYIR RO, ,DE LTAR SPYIR ZHUS SHING SPYIR LAN BSTAN
NAS DA NI KHYAD PAR DU ZHUS SHING DE'I LAN BSTAN PA'I PHYIR, DE
NAS ZHES BYA BA LA SOGS PA TSIG RE RE NAS ZHUS PA STON TE, RAB TU
DGA' BAS MIG GDANGS NAS, ,ZHES PA NI RJES SU GNANG BA'I TSIG GIS
YANG SPRO BA'I RTAGS SNGON LEGS PAR

SBYANGS PA'I 'BRAS BU PADMA'I 'DAB MA RANGS PA LTA BU 'DZUM DANG
LDAN PAR ZHES SO, ,'DI YI SOM NYI ZHUS PAR GYUR, ,ZHES PA NI YANG
DAG PA'I DON LA YID GNYIS ZA BA'I SOM NYI MA YIN TE, 'DI NI YANG
DAG PA'I LTA BA LA 'JUG PA'I SOM NYI STE, DE ZHUS PA'O, ,'DI
GSANG BA ZHES JI LTAR

LAGS; ,JI LTAR NA NI 'DUS ZHES BGYI, ,ZHES PA NI MTSAN GYI DON
ZHUS PA'O, ,DE LA SOGS PA ZHUS TSIG LNGA BCU RTZA BZHI NI LAN GYI
SKABS SU GSAL BAR BYA'O, ,DE NAS DE BZHIN GSHEGS PA RNAMS RDO RJE
'DZIN PA CHEN PO LA DMIGS PA BSTAN PA'I PHYIR, DE NAS ZHES BYA BA
LA SOGS

PA'O; ,DE BYANG CHUB SEMS DPA' RNAMS KYIS BSKUL BA'I SA LA
BZHENGS PAR RIG NAS YANG DANG YANG DU BSKUL BA GSUNGS PA, DE NAS
ZHES BYA BA LA SOGS PA'O, ,DE NAS DE BZHIN GSHEGS PA RNAMS KYIS
MNYAM PAR ZHOG LA NYON CIG PAR GDAMS PA BSTAN PA, DE NAS ZHES BYA
BA

LA SOGS PA'O, ,SKU GSUNG THUGS KYI RDO RJE RNAMS, ,ZHES PA NI
RANG RANG GI RDO RJE GSUM GYIS SO, ,SKU GSUNG THUGS KYI RDO RJE
LA, ,ZHES PA NI RDO RJE 'DZIN PA'I SKU LA SOGS PA'I RDO RJE LA
BZHAG NAS ZHES TE, RANG GIS YANG DAG PAR RIG PA DBYER MED PAR
RTZE GCIG TU BYAS NAS ZHUS

PA RGYA CHER BSHAD PA ZHES PA'I BSAM PA DANG, TSIG DANG, RTOG PA
DANG, GNAS PA RGYA CHE BA LA DMIGS PA'I PHYIR RO, ,DE BZHIN
GSHEGS PA DE DAG GI GSUNG GI RIM PA BZHIN DU DE DAG GI SEMS
BSGRUB PAR GSUNGS PA, DE NAS ZHES BYA BA LA SOGS PA'O, ,BYANG
CHUB SEMS DPA'

ZHES PA NI BYANG CHUB SEMS DPA'I CHA LUGS DANG GDAN LA SOGS PA
'DRA BAR BYED CING BYANG CHUB KYI BDAG NYID CAN TE RDO RJE 'DZIN
PA CHEN PO'O, ,DE'I RDO RJE GSUM LA RANG RANG GI SKU LA SOGS PA'I
RDO RJE RNAMS SU DMIGS NAS SO ZHES TE, NGO BO NYID MED PAR RANG
GIS YANG DAG PAR MNGON

@183A *, ,SUM DU BYAS NAS CANG MI GSUNG BAR GYUR TO ZHES SO, ,DA
NI DE BZHIN GSHEGS PA RNAMS KYIS ZHUS PA'I LAN CHED DU BRJOD PA
DANG BCAS PA BSTAN PA GSUNGS PA, DE NAS DE BZHIN ZHES PA LA SOGS
PA'O, ,RANG RANG GI THUGS ZHES PA NI DE NYID KYI

YUL CAN GYI YE SHES NYID THUGS TE, DE LAS THUGS RJE CHEN POR
DMIGS NAS ZHES PA NI DAG PA 'JIG RTEN PA'I YE SHES SU DMIGS PA
STE, DES PHYI ROL YUL DU BYED PA'I PHYIR RO, ,BYIN GYIS BRLABS TE
ZHES PA NI NYAN PA PO'I BYANG CHUB SEMS DPA' RNAMS SNOD DU RUNG
BAR BYAS PA STE, DE

BAS NA DAM TSIG LA SOGS PA NI YANG DAG PAR BYED PA'I RGYU YIN PAS
MA 'ONGS PA'I RNAL 'BYOR PA RNAMS KYIS YANG DANG YANG DU BSGRUB
PAR BSTAN PA'I PHYIR 'DIS YANG BYIN GYIS BRLABS TE, JI SKAD DU,
SNOD RUNG BYAS NAS 'CHAD PA NI, ,STON PA RNAMS KYI CHOS NYID DO,
,ZHES SO, ,

'DI YI GSANG BA JI LTAR LAGS, ,ZHES ZHUS PA'I LAN BSTAN PA'I
PHYIR, GSANG BA ZHES SU BSTAN PA NI, ,SKU GSUNG THUGS NI RNAM PA
GSUM, ,ZHES TE, DE RNAMS RGYU BA DANG GNAS PA'I CHOS THAMS CAD LA
KHYAB CING THUGS RJE DANG LDAN PA'I BDE BAR GSHEGS PA RNAMS KYIS
BSTAN KYANG

THEG PA 'OG MA RNAMS KYI YUL DU MA GYUR PA'I PHYIR GSANG BA ZHES
BYA'O, ,JI SKAD DU, DA YI DE NYID DAM PA NI, ,RGYUD 'DI LA NI
GSUM DU GRAGS, ,RDO RJE SKU DANG GSUNG DANG THUGS, ,RGYU DANG MI
RGYU'I DNGOS PO LA, ,KHYAB GNAS THUB DBANG THAMS CAD KYIS, ,THUGS
RJE KUN DU BSTAN GYUR

KYANG; ,BYIS PA RNAMS KYIS MA RTOGS PHYIR, ,RANG BZHIN GYIS NI
GSANG ZHES BYA, ,ZHES SO, ,JI LTAR NA NI 'DUS ZHES BGYI, ,ZHES
PA'I LAN BSTAN PA'I PHYIR, ,SANGS RGYAS THAMS CAD CES BYA BA,
,TSOGS PAR 'DUS PAR GSUNGS PA'O, ,ZHES TE, RANG BZHIN GYI SANGS

RGYAS DANG LAS KYIS BSGRUBS PA'I SANGS RGYAS RNAMS DON DAM PA
DANG KUN RDZOB KYI TSUL DU TSOGS PA'I PHYIR 'DUS PA ZHES BSHAD
DE, BSDUS PA'I DON BLTA BAR BYA'O, ,RGYUD KYI 'BREL PA JI LTAR
LAGS, ,ZHES PA'I LAN BSTAN PA'I PHYIR, LNGA PA ZHES PA LA SOGS
PA'O, ,DE LA LE'U LNGA

@183B PA LAS SGRUB PA PO'I SNGON DANG PHYIS SPYOD PA'I KHYAD PAR
BSTAN TO, ,DGU PA LAS NI SROG GCOD PA LA SOGS PA'I SRUNG BA'I DAM
TSIG BZHI BSTAN TO, ,BCU BDUN PA LAS NI 'JIG RTEN PA DANG 'JIG
RTEN LAS 'DAS PA'I BSRUNG BA DANG BZA' BA'I DAM TSIG RGYAS PAR
BSTAN TO, ,BCU GSUM PA

LAS NI GSANG SNGAGS BZLAS BRJOD KYI SBYOR BA STON TO, ,LE'U LNGA
PA LA SGRUB PA PO DANG, GZHAN GYI TSIG LA SOGS PA 'BREL TO, ,DE
RNAMS KYANG SANGS RGYAS DANG BYANG CHUB SEMS DPA' RNAMS SGRUB PA
CHEN POR BSTAN PA YIN ZHES TE, MCHOG GI DNGOS GRUB KYI RGYU'O
ZHES GSUNGS SO, ,BZHI PA

LAS NI RI MO'I DKYIL 'KHOR GSUNGS TE, SLOB DPON GYI LAS SO, ,BCU
DRUG PA LAS NI BRTUL ZHUGS DANG RI MO'I DKYIL 'KHOR GYI LHAG MA
STON TE, GNYI GA DANG 'BREL TO, ,BRGYAD PA LAS NI DE BZHIN NYID
DANG RJES SU 'BREL BA'I MCHOD PA SPRO BA STE SDOM PA'O, ,BCU
GNYIS PA LAS NI THUN

MONG GI DNGOS GRUB MI SNANG BA LA SOGS PA STON TO, ,LNGA PA'I DON
KHO NA DANG 'BREL TO, ,BRGYANG BA ZHES PA NI GONG DU BRGYANG PA
SMOS PAS 'DI GZHUNG LHAG PAS DRUG PAR 'DOD DE, DRUG PA DE LAS
RJES SU CHAGS PA'I SNGAGS DANG, NYE BAR SGRUB PA RDO RJE GSUM
BYIN GYIS BRLABS PA'I CHO GA STON TO, ,

JI SKAD DU GNYIS PA LAS, SEMS DE YE SHES GZUGS BSGYUR BA, ,BSGOM
PA NYE BAR SGRUB PA'O, ,ZHES PAS SO, ,GNYIS PA LAS SPYI DANG RIGS
SO SO'I BYANG CHUB SEMS TE SDOM PA'O, ,BCU PA DANG BCU BZHI PA
LAS THUGS BSKUL BA DANG, PHUR BUS GDAB PA'I DRAG SHUL GYI SBYOR
BA STON TE,

BAR MA'I GNYIS PA KHO NA DANG 'BREL TO, ,BDUN PA LAS RJES SU DRAN
PA BCU DRUG STE SGRUB PA'I SDOM PA'O, ,GCIG PA LAS LHA RNAMS
PHYUNG BA SPYI DANG KHYAD PAR GYI PHRIN LAS MDZAD PA STE, DE
BZHIN GSHEGS PA KUN GYI LAS SO, ,GSUM PA LAS LHA RNAMS KYI SKU
MDOG DANG, MTSAN MA DANG,

CHOS KYI DBYINGS SU BYIN GYIS BRLAB PA'I SNGAGS TE BSNYEN PA'O,
,BCU GCIG PA LAS RI BO LA SOGS PA'I GNAS TE DNGOS GRUB KYI ZHING
NGO, ,BCO LNGA PA LAS RMI LAM GYI BYE BRAG GNYIS TE MTSAN MA'O,
,DE NI SGRUB PA PO KHO NA DANG 'BREL TO, ,DE RNAMS NI MTSON PA
TZAM DU ZAD DE, GZHAN YANG

@184A *, ,LE'U DE DANG DE LAS DON 'DI LTA BU GSUNGS SO ZHES BSTAN
PA, DUL DANG ZHES PA LA SOGS PA'O, ,DUL BA NI BYANG CHUB SEMS
DPA' RNAMS SO, ,GDUL DKA' NI GCER BU PA LA SOGS PA'O, ,ZHI BA NI
'PHAGS PA RANG RGYAL BA DANG NYAN THOS SO, ,SEMS CAN

RNAMS NI ZHES PA NI THA MAL PA RNAMS TE, DE RNAMS GZHUG PA LA
THABS GNYIS TE, GDUL BAR DKA' BA TSAR GCAD PA DANG, GZHAN DAG LA
PHAN GDAGS PA'O, ,DE YANG PHAN GDAGS PA NI SLOB DPON DANG 'BREL
TO, ,TSAR GCAD PA DANG, PHAN GDAGS PA'I BYA BA GNYIS KA DANG

SGRUB PA PO 'BREL TO, ,DE NI BSDUS PA'I DON LAS DPAGS TE SHES PAR
BYA'O, ,DE LTAR CHOS DANG GANG ZAG 'BREL PA BSTAN NAS, DA NI CHOS
DANG GZHUNG 'BREL BAR GSUNGS PA, BSKYED PA'I ZHES PA LA SOGS
PA'O, ,DE LA BSKYED PA'I RIM PA NI BSNYEN PA DANG, RDO RJE CHO GA
BZHI STE, DANG

PO'I CHO GA DANG, MTSAN MA'I CHO GA DANG, SKU'I CHO GA'O, ,GZHAN
NI 'DI LAS 'OG NAS STON TE DER SHES PAR BYA'O, ,DE LTA BU DANG
GZHUNG ZHES SO, ,DE BZHIN DU GZHUNG 'DI DNGOS GRUB THUN MONG DANG
'BREL TO, ,GZHAN YANG MCHOG TU GYUR PA ZHES PA NI MCHOG GI DNGOS
GRUB DANG 'BREL PA'I

GZHUNG NGO, ,DE BZHIN DU DKYIL 'KHOR DE GZHUNG BZHI PA DANG BCU
DRUG PAR 'BREL, BRTUL ZHUGS DANG BCU DRUG PAR 'BREL ZHES SO, ,BCU
BDUN PA DANG SLOB DPON GYI YON TAN 'BREL TE, BLA MA RNAMS KYI
SNGAGS LAM GYIS SLOB MA RNAMS LA YONGS SU SMIN PAR BYED PA DANG
YANG GZHUNG 'DI

'BREL TO, ,DE DNGOS GANG YIN ZHE NA, SHIN TU DBANG BSKUR BA'I
BRTUL ZHUGS ZHES PA NI SHES RAB YE SHES KYI DBANG BSKUR BA STE,
DES DE NYID RTOGS PAR BYED PAS DE THOB PA NI SLOB MA BZANG PO
BDAG NYID CHE'O, ,DE LTA BU'I SLOB MA DES SANGS RGYAS LA SOGS PA
DANG 'BREL PA'I BSTAN PA 'DIS DE'I

'KHOR BA LAS YONGS SU GROL BA YIN NO ZHES SO, ,DE THAMS CAD KYANG
DE DANG, DE LAS CI RIGS PAR STON PAS BSDUS PA'I DON LA DPAGS TE
SHES PAR BYA'O, ,'DI YI SBYOR BA JI LTAR LAGS, ,ZHES PA'I LAN
BSTAN PA'I PHYIR THABS DANG, SHES RAB CES PA LA SOGS PA'O, ,GANG
ZHIG

@184B DNGOS MED SHES RAB STE, ,ZHES PA NI CHOS THAMS CAD KYI CHOS
NYID SPROS PA DANG BRAL BA NGO BO NYID MED PA'O, ,RANG GI MTSAN
NYID THABS YIN NO, ,ZHES PA NI RANG RANG GI MTSAN NYID PHYIN CI
LOG LAS GROL BA'I KUN RDZOB KYI SEMS KYI DKYIL 'KHOR LTA BU STE,
DE GNYIS ZUNG DU 'BREL PAR

'JUG PA NI RNAL 'BYOR ZHES BYA'O, ,GANG DU RGYUD KYI 'BREL BA
BSHAD NAS, DA NI RGYUD CES PA'I SGRA DON BSHAD PA'I PHYIR, RGYUD
NI ZHES PA LA SOGS PA'O, ,RGYUD RNAM PA GSUM LAS GZHI BSHAD PA
NI, GZHI NI THABS ZHES BYA BA YIN, ,ZHES TE, KUN RDZOB TU SA'I
CHA BSKYED PA LA SOGS PA THAMS

CAD KYI NGO BO JI SNYED PA THAMS CAD GZHI'O, ,RANG BZHIN MED PA'I
RNAM PA STE, SHES RAB KYI NGO BO 'BYUNG GNAS SAM RGYU ZHES BYA'O,
,DE BZHIN 'BRAS BU MI 'PHROGS PA, ,ZHES PA NI GNYIS DBYER MED PAR
RTOGS PA NI 'BRAS BU STE, RGYU RKYEN GZHAN GYIS 'PHROG PAR MI NUS
ZHES SO, ,DE LTAR RNAM PA

GSUM RAB TU 'BREL CING BSDUS PA'I PHYIR RGYUD CES BYA STE, RGYUD
KYIS STON PA'I PHYIR RO, ,DE LAS GZHAN YANG RGYUD KYI NANG DU
GRUB PAR BYED PA KUN DE KHO NAR 'DUS PA BSTAN PA, RIGS NI RNAM PA
ZHES PA LA SOGS PA'O, ,DON DAM PAR NI SEMS KYI RANG BZHIN GCIG
STE RDO RJE 'DZIN TO, ,DE NYID SPROS PA

GSUM STE, SKU GSUNG THUGS SO, ,DE LAS YANG LNGA STE, RTAG PA LA
SOGS PA'I GZUGS SO, ,DE RE RE LA LNGA LNGAR PHYE BA'I NYI SHU
RTZA LNGA LAS SKU LA SOGS PA'I RNAM PAR PHYE BA'I BRGYA STE,
SPYIR NA RIGS NI MTHA' YAS PA'O ZHES SO, ,RIGS DE DAG GAM GZHAN
YANG DE DANG 'DRA BA JI SNYED PA KUN KYANG

GZHI DANG RANG BZHIN DANG, 'BRAS BU RNAM PA GSUM LA JI LTA BA
BZHIN DU BSDU BAR BYA'O, ,DE LTAR RTZA BA'I RGYUD KYI DON DE
RNAMS KYI RGYUD KYI DON GANG YIN ZHE NA, BYANG CHUB RDO RJE ZHES
BYA BA LA SOGS PA'O, ,RTZA BA'I RGYUD LA STON PA BYANG CHUB KYI
SEMS RDO RJE YIS GSUNGS PA'I TSIG DANG 'DRA BAR GSUNGS

PAS DE RGYUD PHYI MAR 'DOD CES TE, DON THA MI DAD PAR GSUNGS PA'I
PHYIR, DE YANG RNAM PA GSUM DU 'DOD, ,CES SO, ,DE KHO NA NYID JI
LTAR LAGS, ,ZHES PA LA SOGS PA, ZHUS TSIG BZHI'I LAN BSTAN PA'I
PHYIR, DE KHO NA NYID CES PA LA SOGS PA'O, ,DE RNAMS NI GO SLA'O,
,BYANG CHUB

@185A *, ,KYI SEMS RDO RJE ZHES PA'I SGRA BSTAN PA'I PHYIR, BYANG
CHUB SEMS NI JI LTAR LAGS, ,ZHES PA'I LAN BSTAN PA'I PHYIR, SKYE
'GAG MED LA ZHES PA LA SOGS PA'O, ,DNGOS PO DNGOS MED MI ZAD CES
PA NA MTHA' GNYIS DANG BRAL BA'I MI GNAS PA'I MYA NGAN LAS 'DAS
PA

ZHES PA'I DON TO, ,GTZO ZHES PA NI RGYU LTA BUR KUN DU KHYAB
PA'O, ,STONG NYID SNYING RJE MI PHYED PA, ,ZHES PA NI CHOS KYI
DBYINGS ZHES SO, ,LE'U DANG PO LAS RIG PA'I SKYES BU ZHES PA'I
SGRA'I DON BSTAN PA'I PHYIR, DE BZHIN RIG PA'I SKYES BU CI, ,ZHES
LAN GSUNGS PA, RANG GI ZHES PA LA

SOGS PA'O, ,MI PHYED PA'I ZHES PA NI YAB YUM GNYIS RDO RJE GSUM
GYI NGO BO NYID GCIG PA ZHES SO, ,PHYED DNGOS TE ZHES PA NI DE
GNYIS RNAM PA'I KUN RDZOB KYIS PHYE BA STE, DE BAS NA RIG PA DANG
LDAN PA'I SKYES BU LA RIG PA'I SKYES BU ZHES SO, ,LE'U DANG PO'I
DBYUNG BA'I SNGAGS KYI DON DRI

BA'I PHYIR, BADZRA DHRiK NI JI LTAR LAGS, ,ZHES PA LA SOGS PA'I
ZHUS TSIG LNGA'I LAN GSUNGS PA NI, RGYU ZHES PA LA SOGS PA'O,
,RGYU LNGA DANG ZHES PA NI GZUGS LA SOGS PA LNGA'O, ,'BRAS BU
LNGA ZHES PA NI MI BSKYOD PA LA SOGS PA LNGA'O, ,DE NYID 'OG DANG
GONG GI TSUL GYIS 'BRAS BU

RNAM PAR DAG PA'I TSUL GYIS GZUGS NI BADZRA ZHES SU BSTAN TO, ,DE
'DZIN PAS NA DHRiK CES TE, RNAM PAR SHES PA'I PHUNG PO RNAM PAR
DAG PA'I YID DU 'DOD DO, ,YOD MED DBUS LAS 'DAS PA LAS, ,ZHES PA
NI YOD PA DANG MED PA DANG DBUS RNAM PAR RTOG PA DE GANG ZHE NA,
'BYUNG BA DANG 'BYUNG BA

LAS GYUR PA'I GZUGS ME LONG LTA BU'I YE SHES SU RNAM PAR DAG PA
DE SEMS CAN THAMS CAD KYI KUN GZHI'I RNAM PA'I GZUGS DE LA DZI NA
DZI KA CES BYA'O, ,SKYE BA ZHES PA NI DZI NA STE, KUN BRTAGS KYI
BDAG NYID DO, ,DE LAS RGYAL BAR BYED PAS DZI KA CES BYA STE, RTAG
PA'I RANG BZHIN DU SKYE'O ZHES

SO; ,TSIG GI DON THAMS CAD MNYAM PA NYID LAS 'BYUNG BAS NA DES
DAG PA'I SEMS NI RIN PO CHE YIN PAS NA, THAMS CAD DON KUN 'BYUNG
BAS NA, ,SEMS NI RATNAR BSTAN PA YIN, ,ZHES SO, ,DE YANG TSOR BA
RNAM PAR DAG PA YIS NGES PAR TSOR BAS NA DE DAG PA'I YID NI RATNA
DHRiK CES PA'O, ,

@185B 'DOD PA'I MTSAN NYID CES PA NAG PO DANG SER PO LA SOGS PA
MTSON PA'I PHYIR RO, ,DES NGES PAR RTOGS PA'I NGO BO YONG NA
MTSON PA ZHES BYA'O, ,DES THAMS CAD NAS THAMS CAD DU GANG ROL
CING YUL DU BYED PAS DE RNAM PAR DAG PA'I YID MTSAN MA DANG,
MTSON PA DE YANG A'A RO LI KA CES BYA'O, ,

RNAM SHES RAB TU GSAL BYED PA, ,ZHES PA NI SA BON LA SOGS PA NAS
NANG GI BZLAS PA'I LAS CAN GYI BAR GYIS GOMS PAS RNAM PAR SHES PA
LA BYA BA NAN TAN GYI YE SHES SU GSAL BA'I NGO BO DE SHES RAB CES
BYA'O, ,'DU BYED KYI PHUNG PO RNAM PAR DAG PA'I NGO BO NYID 'DZIN
PAS NA DHRiK CES BYA'O, ,

DA NI LE'U DANG PO LAS ZHE SDANG GI RIGS MCHOG LA SOGS PA'I DON
ZHU BA'I PHYIR, DE BZHIN RIGS 'DIR GANG LA BGYI, ,ZHES PA'I LAN
BSTAN PA'I PHYIR, RIGS NI ZHES PA LA SOGS PA'O, ,RGYUD NI THOG MA
ZHES BRJOD DE, ,ZHES PA NI THOG MA NAS SO SOR YANG RIGS SU RGYUN
MA CHAD CES PA'I

DON TO; ,MI 'JIG CES PA NI RIGS LNGA'I RANG BZHIN GNYIS SU MED PA
LA 'JIG PA MED DO, ,DE CI'I PHYIR ZHE NA, SKYE BA MED PA GANG YIN
ZHES SKU GSUNG THUGS KYI CHOS THAMS CAD BRTAGS PA'I BDAG NYID
KYIS MA SKYES TE, DE BZHIN GSHEGS PA LNGA'I RNAM PAR SKYE BA'I
PHYIR RO, ,DE BZHIN

GSHEGS PA MTHA' YAS PA'I MGON PO YIN PAR BRJOD DO, ,DE LTAR DE
BZHIN GSHEGS PA'I RNAM PAR DAG PA SNGAGS KYI SGO NAS BSTAN NAS,
DA NI PHUNG PO'I SGO NAS RNAM PAR DAG PA GSUNGS PA, RGYU 'BRAS
ZHES PA LA SOGS PA'O, ,DE LA RGYU LA RGYU NYID DU ZHEN PA DANG,
'BRAS BU LA 'BRAS BU

NYID DU MNGON PAR ZHEN PA DANG GNYIS KYI RIM PA STE CHEN PO'I ZHE
SDANG ZHES BYA'O, ,GNYIS PO DE 'JIG PAR BYED PA NI, RNAM SHES ZHE
SDANG YIN PAR BSHAD, ,CES TE, RNAM PAR SHES PA'I PHUNG PO RNAM
PAR DAG PA'I RANG BZHIN TE, RGYU 'BRAS MED PAR CHUD PA'I YE SHES
ZHES PA'I DON TO, ,

GZUGS KYI PHUNG PO NI SEMS MED PAS BEMS POS BCINGS PA'I RANG
BZHIN TE, DE RNAM PAR DAG PA GTI MUG CES BYA STE, THAMS CAD LA
RANG RIG CING 'BYANG PA MED PA ZHES BYA'O, ,TSOR BA NI DREGS PA
DANG NGA RGYAL LA SOGS PA'I NGO BO BAS NA DE RNAM PAR DAG PA'I
NGO BO NI BDAG TU RLOM

@186A *, ,PA'I NGA RGYAL TE, THAMS CAD BDAG LA MNYAM MO SNYAM
PA'I MTSAN NYID DU GNAS PA'O, ,'DU SHES NI MTSAN MAR 'DZIN PA'I
BDAG NYID PAS NA DNGOS PO LA CHAGS PA'I MTSAN NYID CAN ZHES
BYA'O, ,DE RNAM PAR DAG PA NI 'DOD CHAGS TE, THAMS CAD MI GTONG
BA'I

BDAG NYID DO, ,'DU BYED NI 'DU BYED PA'I BDAG NYID PAS RKYEN GYIS
DRANGS PA'I BDAG NYID CAN ZHES TE, BDAG KHO NAS SEMS CAN GYI DON
BYA'I GZHAN GYIS MA YIN NO ZHES NAN TAN DU BYED PAS NA PHRAG DOG
STE BYA BA NAN TAN GYI YE SHES SO, ,LE'U GNYIS PA'I BYANG CHUB
KYI SEMS KYIS KUN

LA KHYAB PAR BSTAN PA'I PHYIR, BYANG CHUB CES PA LA SOGS PA'O,
,BYANG CHUB SEMS KYI NGO BO NYID NI THAMS CAD MNYAM PA'I RANG
BZHIN YIN PAS SRID PA 'BYUNG BA THAMS CAD DU ZHES TE, SRID PA
DANG ZHI BA MNYAM PA'I RANG BZHIN ZHES SO, ,DA NI LE'U DANG PO
LAS, 'DOD DANG THAR PA RAB

BSGRUB PA'O, ,ZHES PA LAS 'DOD PA'I DON BSTAN PA'I PHYIR, 'DOD
CHAGS ZHES PA LA SOGS PA'O, ,'DOD CHAGS LA SOGS PA DANG LDAN PA'I
SEMS NI 'DOD PA'O, ,DAM TSIG NI THAMS CAD LAS MI 'DA' BA'I RDO
RJE 'DZIN TO, ,DE YANG THAMS CAD LA MNYAM PA NYID DU GNAS

PAS NA SNA TSOGS 'DRA BA'O, ,DE YANG RANG RIG PA LA MNGON PAR
PHYOGS SHING BYAMS PA LA SOGS PA GOMS PA LAS SKYES PA'I 'BRAS BU
BAS NA DE DANG LDAN PA'I SEMS NI 'DOD PA'O, ,DA NI, MO HA ZHES
'DIR GANG LA BGYI, ,ZHES PA LA SOGS PA ZHUS TSIG LNGA'I LAN
GSUNGS PA, GNYIS

MED CES PA LA SOGS PA'O, ,DE YANG CHOS NYID KYI YUL CAN GYI GNYIS
SU MED PA'I YE SHES KYIS NGA RGYAL GYI NGO BO NYID DU RMONGS PA
DE LA MO HA ZHES BYA'O, ,DE NYID PHYOGS NGES PA MED PAR PHAN TSUN
THUG CING 'BYER BA'I NGO BOS NA DVE shA'O, ,DE NYID DE BZHIN NYID
KYI MTSAN NYID LA ZHEN CING MI GTONG

BAS NA R'A GA'O, ,DE NYID MI CHOD CING MI SHIGS PA'I NGO BO'I YE
SHES DE NI BADZRA ZHES BYA'O, ,BZHI PO DE DAG GIS, RA T'I RDZOGS
PA'I LONGS SPYOD MCHOG ,CES BYA STE, GNYIS SU MED PA LAS RTZA
BA'I YE SHES KYI DGA' BA MTSAN MA MED PA SKYE BA'I PHYIR RO,
,LE'U DANG PO LAS BTZUN MO'I MCHOG PHUN

@186B SUM TSOGS PA'O ZHES PA'I DON BSTAN PA'I PHYIR, PHUN SUM
TSOGS PA JI LTAR LAGS, ,ZHES PA'I LAN BSTAN PA'I PHYIR, BUD MED
BDE MCHOG PHUN SUM TSOGS, ,ZHES TE, YANG DAG PA'I BDE MCHOG SKYED
PA'I RGYUR GYUR PA'I PHYIR NA PHUN SUM TSOGS PA'O, ,GTI MUG DGA'
MA LA

SOGS PA GSUM LA RDO RJE DGA' MAS ZIN PAR BSTAN PA, MO HA ZHES PA
LA SOGS PA'O, ,GNYIS SU MED PA'I YE SHES KYI BDAG NYID NI RDO RJE
STE, DE NAS GTI MUG LA SOGS PA GSUM BSGYUR BA NI, DE NI SANGS
RGYAS RNAMS KYI THABS, ,RDO RJE THAG PA ZHES SU BSHAD, ,CES PA NI
'DI 'GRO

BAR BYED PA'I PHYIR RO, ,DA NI YA M'ANTA KRiTA DON NI GANG, ,ZHES
PA LA SOGS PA ZHUS TSIG BZHI'I LAN BSTAN PA'I PHYIR, MI 'JIG CES
PA LA SOGS PA'O, ,LUS LA SOGS PA'I CHOS RNAMS NI GCIG DANG DU MA
LA SOGS PA'I NGO BOS MA SKYES PA'I NGO BO NYID PAS NA MI 'JIG
BDAG NYID CHOS TE,

DE NYID DNGOS PO THAMS CAD MI 'DA' BAS NA DAM TSIG STE, DE LTA
BU'I RNAM PAR DAG PA'I YUL LA DANG PO'I RNAM PAR DAG PA'I BDAG
NYID YA M'ANTA KRiTA CES SO, ,SHES BYA'I SGRIB PA DANG, MA DAD PA
DANG, GZUNG BA'I RTOG PA NI YA MA'O, ,DE NYID MED PAS NA TA KRiTA
DO, ,DON DAM PA'I 'GYUR

BA'I BDAG NYID CHOS THAMS CAD DAG PAR BYED PA NYID PAS NA RNAM
SHES MIN BDAG STE, BYANG CHUB KYI BDAG NYID 'DZIN PA'I RANG BZHIN
MA YIN ZHES PA'I DON TO, ,DE LTA BU SEMS KUN GYI DAM TSIG STE,
DE'I TSUL GYIS PRA DZNY'ANTA KRiTA CES TE, YANG DAG PA'I SPONG BA
BZHI BYED PA'I PHYIR DAD PA

DANG LDAN PA'I BRTZON 'GRUS KYIS SKYON KHO NA MED PAR BYED PAS NA
TA KRiTA DO, ,CHOS THAMS CAD KYI RANG BZHIN LA MING DANG GZUGS LA
SOGS PA'I BLO'I NGO BO MED PAS NA, BRJOD MED BDAG NYID CHOS RNAMS
NI, ,ZHES BYA'O, ,DE LTA BU DE CHOS THAMS CAD KYI DAM TSIG STE,
DES NA PADMANTA KRiTA

CES SO, ,CI'I PHYIR ZHE NA, BRJOD DU MED PA'I YUL LA 'DUN PA LA
SOGS PA'I RNAM PA LA BRTZON 'GRUS DANG LDAN PA'I RNAL 'BYOR PAS
SEMS MA 'KHRUGS PA'I DRAN PA THOB PA NI PADMA'O, ,DE NYID SKYON
RNAMS MED PAR BYED PAS NA TA KRiTA DO, ,PHUNG PO LA SOGS PA'I
TSOGS RNAMS NI 'DZIN PA

@187A *, ,LA SOGS PAS RANG BZHIN GYIS ZHI BA NYID YIN PAS, MI
RTOG BDAG NYID RNAMS NI ZHI, ,ZHES BYA'O, ,DE NYID RDO RJE STE DE
BZHIN GSHEGS PA THAMS CAD KYI DAM TSIG STE, TSUL DES NA
BIGHN'ANTA KRiTA CES SO, ,MI RTOG PA'I CHOS LA DRAN PA DANG LDAN
PA'I RNAL 'BYOR PAS SEMS RTZE

GCIG PA'I TING NGE 'DZIN YANG DAG PA'I SHES RAB KYI RGYU GANG YIN
PA DE LA BIGHN'ANTA KRiTA CES MA DAD PA LA SOGS PA'I BGEGS MED
PAR BYED PA'I PHYIR RO, ,DA NI DON DE RNAMS SANGS RGYAS KYI BYANG
CHUB KYI NGO BO YIN PAS DE SHES NA BDE BA CHEN PO THOB PAR 'GYUR
RO ZHES BZHI CHAR GYI MJUG BSDU

BA'I PHYIR, MI 'JIG CES PA LA SOGS PA'O, ,DA NI GSHIN RJE GSHED
LA SOGS PA RNAMS NYON MONGS PA'I RNAM PAR DAG PA'I SGO NAS RANG
GI BYA BA BSTAN PA'I PHYIR, ,GTI MUG CES PA LA SOGS PA'O, ,DE LA
GTI MUG NI GONG DU BSTAN PA'O, ,DES LONGS SPYOD PAR GYUR PA NI
RNAM

PAR SNANG MDZAD DE, DE GOMS PA LAS SKYES TE, DE DAG MI PHYED PA'I
RANG BZHIN LA LONGS SPYOD PA ZHES BYA'O, ,GTI MUG ZAD PHYIR ZHES
PA NI, ,DE'I MI MTHUN PA'I PHYOGS MI SHES PA'I GTI MUG RAB TU
'JUG PA ZAD PAR BYED PA'I SGO'I BDAG POR GYUR PA'I PHYIR GSHIN
RJE GSHED DO, ,

DE NYID KYIS NA LUS MTHAR BYED CES TE, 'JIG TSOGS LA LTA BA MED
PA'I PHYIR ZHES SO, ,GZUNG BA SPANGS PA NYID KYIS NA SHES BYA
MTHAR BYED 'GYUR ZHES SO, ,GZHAN RNAMS LA YANG TSIG THABS DE
BSGRE BAR BYA'O, ,SEMS NI MTHAR BYED DE ZHES PA NI 'DZIN PA'I
RTOG PA'I SEMS NI

SEMS TE DE MED PAR BYED DO ZHES SO, ,DE MED PAS NA NYON MONGS
MTHAR BYED 'GYUR ZHES TE, ,NYON MONGS PA RNAMS NI 'DZIN PA'I BDAG
NYID SNGON DU 'GRO BAS NA DE SKAD CES BYA'O, ,DAG MTHAR BYED CES
PA NI TSIG GI NGO BO 'GOG PAR BYED PA STE, DE YANG GANG ZHE NA,
SNYOMS 'JUG CES

TE; TSIG DANG TSIG BYA GNYIG MNYAM PA NI SNYOMS 'JUG STE, NGAG GI
NGO BO 'GOG PAS DE MED PAR BYED PA'O, ,'DOD CHAGS LA SOGS PA'I
NYON MONGS PA DANG, MTSAMS MED PA LNGA LA SOGS PA'I LAS KYI SGRIB
PA KUN ZAD PAR BYED PA'I YE SHES DES SKYON GSUM 'JOMS PAR

@187B BYED CES BYA'O, ,CI'I PHYIR ZHE NA, NYON MONGS ZHES PA LA
SOGS PA'O, ,DE NYON MONGS PA NYID MI SHIGS PAS RDO RJE STE DE
NYID SGRIB PA YIN LA, DE RNAM PAR DAG PA GNYIS SU MED PAR SHES
NA, LAS RNAMS THAMS CAD RNAM PAR DAG ,CES SO, ,DE DAG PAS NA LAS
LAS SKYES PA'I 'BRAS BU

YANG RNAM PAR DAG PAR 'GYUR RO ZHES TE, MTHO RIS DANG NGAN SONG
YANG RNAM PAR DAG PA STE, BYANG CHUB KYI RGYUR 'GYUR RO ZHES SO,
,JI SKAD DU, GANG LA SDIG DANG BSOD NAMS MED, ,DE LA BYANG CHUB
YIN PAR GSUNGS, ,ZHES GSUNGS PA'I PHYIR RO, ,KHRO BO RNAMS KYI
SKABS BSHAD PA YIN

PAS NA ZHUS PA MED NA YANG RANG BZHIN DU GTOGS PA'I CHOS RNAM PAR
DAG PA KHO NA GSUNGS PA, GZUNG DANG ZHES PA LA SOGS PA'O, ,DE
GZUNG BA DANG 'DZIN PA DANG, TSIG DANG TSIG BYA BA DANG, SGRIB PA
RNAM PAR DAG PA'I RANG BZHIN DE'I RNAM PA SO SOR SHES PA DE LA
GZUNG BA ZHES BYA STE, 'DOD

PA'I RGYAL PO'O, ,CHAGS PA NI DE LA DGA' BA STE DBYUG PA SNGON
PO'O, ,RNAM PA NI 'DRA BAR SKYED PA STE STOBS PO CHE'O, ,MI G-YO
BA NI DE KHO NA NYID LA BRTAN PA'I BDAG NYID DU GNAS PA STE MI
G-YO MGON PO'O, ,RGYU NYID NI DE NYID GOMS PA LAS NUS PA DANG
LDAN PA STE, GTZUG TOR 'KHOR

LOS SGYUR BA'O, ,'BRAS BU NYID NI DE NYID LA GOMS PA LA GSAL BAR
'GYUR BA STE GNOD MDZES SO, ,DE BAS NA, 'DOD PA'I RGYAL PO LA
SOGS DRUG ,KHRO BO'I DBANG PO RNAM PAR GRAGS, ,ZHES TE, RGYU'I
SDE MED PA'I PHYIR RI MO DANG, 'BYIN PA DANG, LUS KYI DKYIL 'KHOR
GYI LHA MA

YIN ZHES SO, ,MA ZHUS KYANG GLENG GZHI LA GTOGS PA'I BYANG CHUB
SEMS DPA' RNAMS KYI MING LA SOGS PA LA SOM NYI DGAG PA'I PHYIR,
,DAM TSIG RDO RJE ZHES PA LA SOGS PA'O, ,DAM TSIG RDO RJE LA SOGS
PA DRUG NI GZUGS DANG BA RNAMS RNAM PAR DAG PA 'BYUNG BA LAS GYUR
PAR

GRAGS SO, ,MIG LA SOGS PAS THAMS CAD MKHYEN PAR BSGRUB PA'I PHYIR
RTZA BA'I RGYUD LAS RIG PA'I RGYAL PO ZHES KYANG BSHAD DO, ,DE
BZHIN DU SA RDO RJE LA SOGS PA LNGA NI 'BYUNG BA RNAM PAR DAG
PA'I RANG BZHIN DU GRAGS SO ZHES SO, ,DE RNAMS LA RTZA BA'I RGYUD
LAS, RDO RJE BDAG

@188A *, ,PO ZHES 'BYUNG STE, DE RTOGS PAS MYA NGAN LAS 'DAS PA
THOB PAR BYED PAS DE SKAD DO, ,DE BAS NA 'DI RNAMS KYI RTOG PAS
GLENG GZHI LA SDUD PA POS RNAM PAR BKOD PA'O, ,GZUGS LA SOGS PA'I
LHA MO RNAMS YI GE GSUM GYIS 'BYUNG BAR GSUNGS PA, SKU GSUNG

ZHES PA LA SOGS PA'O, ,DE BAS NA RGYU'I SDE MED PA'I PHYIR DAM
TSIG RDO RJE LA SOGS PA YANG RI MO DANG, 'BYIN PA DANG, LUS KYI
LHA MA YIN NO, ,DA NI LE'U LNGA PA LAS THAMS CAD LA SPYOD PA NI
KUN DU SPYOD PA'O ZHES PA'I DON BSTAN PA'I PHYIR, MGON PO KUN DU
SPYOD PA CI, ,ZHES PA'I

LAN GSUNGS PA, THABS DANG SHES RAB CES PA LA SOGS PA'O, ,DE JI
SKAD DU BSHAD PA'I THABS DANG SHES RAB LAS BYUNG ZHING DKYIL
'KHOR BA'I RNAM PAR PHUNG PO LA SOGS PA THAMS CAD DAG PAR MOS PAS
GNYIS SU MED PA'I SBYOR BA SNGAGS PAS NGES PAR BYAS LA, 'JIGS

PA THAMS CAD BRAL ZHING MI 'GYUR BAR DOGS PA MED PA'I SEMS KYIS
SENG GE BZHIN DU RGYU ZHING GNAS SO ZHES SO, ,DE LTAR GNAS PA LA
SPYOD PA THAMS CAD SPYAD PAR BSTAN PA, 'DI LA MI BYA CI YANG MED,
,CES PA LA SOGS PA'O, ,DE BAS NA, MNYAM PAR MA BZHAG SBYOR BA

YIS; ,ZHES TE, SMYON PA LA SOGS PA'I TSUL DU SBYOR YANG SEMS RTAG
PA NYID MNYAM PAR 'JOG PAS NA SEMS LA SPYOD PA STE, DE KUN NAS
SPYOD PAS NA DE SKAD DO, ,LE'U BDUN PA LAS SNGAGS KYI SPYOD PA'I
DON BSTAN PA'I PHYIR, DE BZHIN SNGAGS KYI SPYOD PA CI, ,ZHES PA'I

LAN GSUNGS PA, RKYEN LAS BYUNG ZHES PA LA SOGS PA'O, ,DBANG PO
DANG YUL LA BRTEN NAS RNAM PAR SHES PA GANG 'BYUNG BAR 'GYUR BA
DE NI YID KYI SGRAR BSHAD LA, DE NYID RNAM PAR DAG PA LAS 'KHOR
BA LAS SKYOB PAS NA MANTRA STE SNGAGS SO, ,DES 'JIG RTEN GYI
SPYOD PA

LAS RNAM PAR GROL BA'I DAM TSIG DANG SDOM PA RDO RJE THAMS CAD
KYIS BSKYANGS PA'I NGO BO SRUNG BA DE SNGAGS KYI SPYOD PA ZHES
BYA'O, ,LE'U GSUM PA LAS BZLAS BRJOD BSTAN PA GSAL BAR BYA BA'I
PHYIR, RANG RANG ZHES PA LA SOGS PA'O, ,DE YANG SKU RDO RJE LA
SOGS PA RANG RANG GI NGO BO

@188B RNAMS YID KYIS RNAM PAR BSAMS TE ZHES SO, ,DES NA, GSANG
SNGAGS ZLOS PA'I DBYE BA YIS, ,ZHES TE, RIM PA'AM, CIG CAR GYI
DBYE BAS SNGAGS ZLOS PAR BYED CING SPRO BA DANG BSDU BAR BYA'O
ZHES SO, ,DE LTAR RDO RJE GSUM GYI BZLAS PA BSTAN NAS, DA NI YE
SHES SEMS

DPA'I BZLAS PA GSUNGS PA, SANGS RGYAS ZHES PA LA SOGS PA'O,
,SANGS RGYAS SNA TSOGS ZHES PA NI RIGS LNGA'I DKYIL 'KHOR RNAMS
DUS GCIG KHO NAR YE SHES SEMS DPA'I SA BON LAS SPRO ZHING BSDU
ZHES SO, ,DE NAS CI ZHE NA, BYANG CHUB BDAG MED DE, GZUNG 'DZIN
DANG BRAL

BAS NA DE SKAD DO, ,BRTUL ZHUGS KYI DE BZHIN NYID YIN PAS BDAG
MED PA'I SA BON LA GZUNG ZHES TE, GNAS BRTAN PAR BYA'O ZHES SO,
,DE NAS YANG CI ZHE NA, SNA TSOGS BZHIN DU ZHES TE, RANG NYID
DNGOS PO THAMS CAD KYI NGO BO NYID DU MOS NAS ZHES SO, ,SNA TSOGS
SPRO ZHES PA

NI RIGS LNGA LA SOGS PA SPRO BA STE, DE YANG DUS GSUM NI RDO RJE
YI GE GSUM GYI BAR DU BCUG PA'I SA BON DAG GIS BZLAS ZHES SO, ,DE
BAS NA BZLAS PA NI SMRA BA YIN LA, SMRA BA NI NGAG GI BZLAS PA
ZHES BYA LA, DE NYID 'BOD PA YIN LA, 'BOD PA NYID DE KHO NA LA
BSKUL

BAR SMRA BAS NA RNAL 'BYOR PAS KYANG, ,SKU MCHOG RDO RJE RDZOGS
BYANG CHUB, ,CES PA LA SOGS PA'I DE KHO NA NYID KYIS BSKUL BAR
BYA'O ZHES SO, ,DAM TSIG SEMS DPA' DANG 'DRA BAR YE SHES SEMS
DPA' BSKYED DO ZHES BSTAN PA'I PHYIR, ,JI LTAR SNYING GAR BYIN
GYIS RLOB PA'I TING

NGE 'DZIN YANG DE BZHIN NO, ,SPRO BA'I SANGS RGYAS LA SOGS PA DE
RNAMS KYI BDAG KHO NA BZHIN DU BSNYEN SGRUB BZHI DANG LDAN PAR
BSTAN PA, DE RNAMS ZHES PA LA SOGS PA'O, ,SPRO BA DE RNAMS KYANG
SPYI BOR DBANG BSKUR NAS GONG MA BZHIN DU MCHOD PAR BYA'O, ,DE
YANG RDO RJE 'CHANG BZHIN

DU RIG PA DANG LHAN CIG TU YOD PA STE, DE'I LONGS SPYOD BZHIR
SHES PAR BYA'O, ,DE GSUNGS PA, BDAG BYIN BRLABS ZHES TE, CHOS KYI
DBYINGS SU BYIN GYIS BRLABS, ,ZHES TE SMOS PA'O, ,SOGS KYI SGRAS
NI LHAG MA GNYIS BSDU'O, ,DE BAS NA THAMS CAD KYI SPROS PA YANG

@189A *, ,DKYIL 'KHOR GYI BDAG PO BZHIN DU SHES PAR BYA'O, ,DA NI
LE'U BCO LNGA PA'I RGYAS 'DEBS PA'I DON BSTAN PA'I PHYIR, RGYAS
'DEBS JI LTAR 'TSAL BAR BGYI, ,ZHES PA'I LAN GSUNGS PA, DPA' BO
ZHES PA LA SOGS PA'O, ,DPA' BO ZHES NI BYANG CHUB

SEMS DPA' DANG, KHRO BO RNAMS SO ZHES SO, ,RDO RJE RNAMS ZHES PA
NI DE BZHIN GSHEGS PA RNAMS SO, ,DE RNAMS KYI SPYI BOR DBANG
BSKUR RE RE STE, ZHES PA NI RANG RANG GI RIGS KYI BDAG PO RIG MA
DANG LDAN PA RE RE STE, RIGS LNGA NI MA YIN NO ZHES SO, ,DE 'BA'
ZHIG GIS RGYAS

GDAB CE NA, SNYING PO ZHES PA LA SOGS PA'O, ,DE LA SNYING PO DANG
PHYAG RGYA DANG SNGAGS NI PHYAG RGYA BZHI STE, DE LTAR THAMS CAD
KYI RIGS KYI RIM PAS RGYAS GDAB CES SO, ,RGYU RDO RJE 'CHANG BA
LA 'BRAS BU MI BSKYOD PAS RGYAS GDAB CES TE BZLOG GO, ,LE'U GSUM
PA LA SOGS PA'O, ,NAM

MKHA' DBYINGS KYI DBUS GNAS PAR, ,ZHES PA LA SOGS PA'I DON BSTAN
PA'I PHYIR, CHOS 'BYUNG BA NI JI LTAR BSGOM, ,ZHES PA'I LAN
GSUNGS PA, LONGS SPYOD BZHI ZHES PA LA SOGS PA'O, ,DE YANG GTZO
BO'I NGES PA GNAS GYUR PA LA BSNYEN PA LA SOGS PA'I

LONGS SPYOD BZHI DANG LDAN PA'I RIG MA'I SKYES BU RDO RJE CAN DU
GYUR NAS, DE GNAS GYUR PAS SKU LA SOGS PA'I NGO BO NYID GRU GSUM
DU RNAM PAR BSGOM ZHES SO, ,GZHI GANG LA BSGOM ZHE NA, KUN NAS
SER PO'I 'KHOR LO NI, ,RTZIBS BCU STE BCU RTAG PAR BSGOM ZHES TE,

SA BCU RNAM PAR DAG PA'I 'KHOR LO SER PO RTZIBS BCU PA RNAM PAR
BSGOMS LA, DE'I DBUS SU SGO NGA LA BRTEN PA ZHES SO, ,RTZIBS
RNAMS LA KHRO BO BCU BSGOM STE, DE YANG DAD PA LA SOGS PA'I SHES
PA RNAM PAR DAG PAS, ,BDAG NYID YE SHES BCU LAS 'BYUNG, ,ZHES
SO,,

'GOG PA'I RDO RJE ZHES PA NI RTZE GCIG PA MANG PO 'PHROS PAS ZHES
SO, ,DE BAS NA SEMS MCHOG TU MDZES PAS BSGRUB PAR BYA'O, ,'KHOR
LO DE YANG GZHI RDO RJER SKAD CIG GIS G-YON DU 'KHOR BAR BYED PAS
MI 'GUL BA 'DRA BAS NA, ,MI G-YO BA DANG MTSUNGS PAR 'KHOR, ,ZHES
SO, ,

@189B CHOS 'BYUNG BA'I RANG BZHIN DANG YON TAN GSUNGS PA, DE LTAR
ZHES PA LA SOGS PA'O, ,LE'U BCU BDUN PA LA SOGS PA'I SDOM PA
BSTAN PA'I PHYIR, DE BZHIN SDOM PA JI LTA BU, ,ZHES PA'I LAN
GSUNGS PA, RDO RJE CAN ZHES PA LA SOGS PA'O, ,SGRUB PA ZHES PA NI

RIM PA GNYIS KYI SGRUB PA NI RGYU'O, ,NAN TAN NI RJES SU BLANGS
PA'O, ,DAM TSIG NI BSRUNG BA DANG, BZA' BA DANG, SPANG BA'O, ,DE
THAMS CAD RTZA BA'I RGYUD DU GSUNGS SO, ,SDOM PA YANG DER GSUNGS
SO, ,DE NYID YIN YANG, ,RIM PA'I DBYE BAS PHYE BA YIN, ,ZHES TE,
KHYAD PAR

DU GSUNGS SO ZHES TE, DE NYID GSUNGS PA, GZUGS DANG ZHES PA LA
SOGS PA'O, ,DE YANG GZUGS LA SOGS PA RE RE LA YANG BDE BA LA SOGS
PA LA 'DOD CHAGS DANG ZHE SDANG DANG GTI MUG SOGS RTAG TU SNYING
LA SKYE BAR 'GYUR ZHES SO, ,DE NYID SDOM PAS, CHAGS LA 'DOD

CHAGS RDO RJE CAN, ,ZHES TE, 'DOD CHAGS BYUNG MA THAG TU TSE DPAG
MED DU BSAM MO, ,RDO RJE DRA BA RIN CHEN 'BYUNG, ,ZHES PA NI ZHE
SDANG BYUNG MA THAG RIN CHEN 'BYUNG LDAN NO, ,MNYAM PA NYID KYI
PHYIR RO, ,DE BZHIN DU GTI MUG LA DAM TSIG CES RNAM PAR SNANG
MDZAD KYI NGO BO LAS MI 'DA'

BA'I PHYIR RO, ,'DOD PA DE RNAMS DAM TSIG MTSUNGS, ,ZHES PA NI DE
THAMS CAD KYANG RDO RJE 'CHANG CHEN POR BLTA STE, DE LTAR GNYIS
SU MED PAS GZUGS LA SOGS PA BSTEN PA NI SDOM PA ZHES BYA'O, ,DA
NI LE'U DGU PA'I LUS KYI LAS RNAM PAR DAG PA'I DON BSTAN PA'I
PHYIR, ZHE SDANG GTI

MUG CES PA LA SOGS PA'I LAN GSUNGS PA, BRKAM PA DANG ZHES PA LA
SOGS PA'O, ,RNAM BCAS DANG NI ZHES PA NI THABS DANG SHES RAB TU
SNANG BA'O, ,RNAM PA MED CES PA NI DON DAM PAR GNYIS SU MED PAR
BSAMS NAS, KUN 'GRO YI GE GSUM BDAG CES PA NI KUN GYI RANG BZHIN

YI GE GSUM GYIS RGYAS BTAB NAS, BYA BA DANG ZHES PA GNOD BYED
GSOD PA DANG, DBROG PA ZHES PA SER SNA CAN GYI NOR DBROG PA LA
SOGS PA YANG SPRO BA DANG, RANG GI BZLAS PAS BYA'O ZHES SO, ,DE
LTAR ZHE SDANG LA SOGS PA LAS DANG RJES SU MTHUN PA'I GZUGS GSUM
DU BSKYED PAR BYA

@190A *, ,STE; SKU GSUNG THUGS KYI GSANG BA DAG PAS RGYAS GDAB
PAR BYA ZHING DBYER MED PA CAN GYIS JI LTAR 'DOD PA'I DON BYED DO
ZHES SO, ,DE LTAR SPYIR BSTAN NAS, DA NI ZHE SDANG LA SOGS PA'I
LAS SO SOR BSTAN PA, ZHE SDANG SBYOR ZHES PA LA SOGS PA'O, ,DE
YANG BLA MA

BRNYAS PA LA SOGS PA'I BSGRUB BYA DMYAL BAR 'GRO BA MTHONG NAS DE
LAS 'BYIN PAR 'DOD PA'I SNYING RJE CHEN PO DANG LDAN PAS SRUNG MA
DANG DBRAL BA LA SOGS PA'I LAS BYAS NAS ZHE SDANG GTZO BOR GYUR
PA'I 'KHOR LO BSKYED PA THAMS CAD NAG POR BSAMS TE, RDO RJE DRAG
PO'I GZUGS SPROS PAS

BSGRUB BYA BCOM STE YE SHES RDO RJE CAN GYIS BSDU BA LA SOGS PA
BYA'O, ,'DIS RANG RGYUD DAG PAR BSTAN PA, 'DI LTA'I SBYOR BA ZHES
PA LA SOGS PA'O, ,KHAMS GSUM ZHES PA LA SOGS PAS NI PHAN YON STON
TO, ,GTI MUG GI RNAL 'BYOR PAS NOR DBROG PA GSUNGS PA, GTI

MUG CES PA LA SOGS PA'O, ,DE YANG MI MKHO BA'I YO BYAD KYANG SEMS
KYIS 'DZIN PA YI DAGS KYI GNAS SU 'GRO BAR MTHONG NAS DE DGAG
PA'I PHYIR RNAL 'BYOR PAS GTI MUG GTZO BOR GYUR PA'I DKYIL 'KHOR
THAMS CAD BSKYED NAS SPRO BAR BYAS PAS GDU BU LA SOGS PA'I RGYAN
JI

SNYED PA THAMS CAD RKU BAR GTI MUG SEMS KYI RGYA MTSO BSGOM MO,
,DE NAS BRKUS PA'I RIN PO CHES SEMS CAN THAMS CAD LA SBYIN PA'I
CHAR 'BEBS PAR BSAMS PAS DE LAS THAL BAR 'GYUR RO, ,GSANG SNGAGS
NI BLA MA DANG SEMS KYI 'GYUR BAS BYED PAS NA SOM NYI MI BYA'O, ,

DES RNAL 'BYOR PA'I PHAN YON BSTAN PA, RDZAS RNAMS THAMS CAD CES
PA LA SOGS PA'O, ,'DOD CHAGS KYI RNAL 'BYOR PAS GZHAN GYI CHUNG
MA SPYAD PA'I LAS GSUNGS PA, 'DOD CHAGS SBYOR BA'I ZHES PA LA
SOGS PA STE, DE YANG BSAM PA'I KHYAD PAR LAS BYUNG BA'I KHYAD PAR
DANG,

DE LA SPROS NAS RJES SU CHAGS PAS NGAN PAR 'GRO BA'I LAS TE, DE
DGAG PA'I PHYIR 'DOD CHAGS GTZO BOR GYUR PA'I 'KHOR LO BSKYED NAS
SPRO BA BYAS PAS LHA MO LA SOGS PA DGUG CING 'DOD PA SPYAD PAR
BYA'O, ,DE NAS LHA MO BZHIS DGA' BA LA SOGS PA MYONG BAR BYA'O,
,DE

@190B BZHIN DU THAMS CAD LA YANG DBUL BAR BYA ZHING 'DOD PAS
RTZEN PAR BSAMS NA GONG MA LTAR DE THAMS CAD KYANG DES DAG PAR
'GYUR RO, ,RANG NYID KYANG DAG PAR 'GYUR BA'I PHAN YON BSTAN PA,
KHAMS GSUM ZHES PA LA SOGS PA'O, ,LAS 'DI DAG LA NUS PA GZHAN
YANG JI LTA BU

YOD CE NA, DKYIL 'KHOR PA ZHES PA LA SOGS PA'O, ,DAM TSIG BSRUNGS
PA LA BSTAN PAS DKYIL 'KHOR LA SOGS PA 'DOD PA TZAM GYIS BYED LA,
DE NYAMS SU LEN PA LA BYIN GYIS RLOB PAR BYED PAS NA SGRUB PA PO
RNAMS KYI GRUB PA NI GZHAN YIN NO ZHES TE, BSAM GYIS MI

KHYAB PO ZHES PA'I DON TO, ,'DI LAS DKYIL 'KHOR GSAL BAR BYA BA'I
PHYIR, DKYIL 'KHOR ZHES NI GANG LA BGYI, ,ZHES PA'I LAN GSUNGS
PA, BHA GA ZHES PA LA SOGS PA'O, ,DE LA, BHA GA'I DKYIL 'KHOR
ZHES GRAGS DANG, ,ZHES PA NI CHOS 'BYUNG BA'I NANG DU CHUD PA'I

RTEN CAN GYI DKYIL 'KHOR LA BYA'O, ,BYANG CHUB SEMS KYI DKYIL
'KHOR DANG, ,ZHES PA NI SA BON GYIS DGUG PA LA SOGS PA'I RIM PAS
CHO GA GSUM GYIS SGRUB PA'I DKYIL 'KHOR RO, ,DKYIL 'KHOR LUS SU
BSHAD PA NI NYE BAR SGRUB PA LA SOGS PA STE, DE DKYIL 'KHOR

GSUM MO, ,LE'U BZHI PA LAS, ,LAS KYI CHO GA MTHONG BA YIS, ,DE
NAS PHYAG RGYA DGOD PAR BYA, ,ZHES PA'I DON BSTAN PA'I PHYIR,
PHYAG RGYA DGOD PA JI LTAR LAGS, ,ZHES LAN GSUNGS PAS LUS KYI
DKYIL 'KHOR GYI DON YANG GSAL BAR BYA BA'I PHYIR, PHUNG PO SKYE
MCHED CES

BA LA SOGS PA'O, ,DE PHUNG PO LA SOGS PA LA LHA THAMS CAD KYIS
RGYAS BTAB PA STE, DE YANG RTAG PAR PHYAG RGYA DGOD, ,CES TE,
BRTAGS PA'I DUS NYID NI YANG ZHES SO, ,DE NI LUS KYI DKYIL 'KHOR
ZHES BSTAN PA YIN NO, ,KHRO BO RNAMS KYI PHYAG RGYA DGOD PA
GSUNGS PA, LCAGS

KYU ZHES PA LA SOGS PA'O, ,SRUNG BA'I 'KHOR LO'I ME MTSAMS LA
SOGS PA DANG, STENG 'OG GI RTZIBS LA 'DOD PA'I RGYAL PO LA SOGS
PA RNAMS KYI G-YAS PAR MAR LCAGS KYU LA SOGS PA DGOD PAR BYA'O
ZHES SO, ,PHYOGS KYI KHRO BO'I MTSAN MA NI THUGS KYI DKYIL 'KHOR
GYI RIM

@191A *, ,PAR SHES PAR BYA'O, ,RIGS RGYAL RDO RJE CAN RNAMS ZHES
PA NI SA'I SNYING PO LA SOGS PA DRUG STE, DE'I PHYAG RGYA DANG
MDOG LA SOGS PA NI RDO RJE 'CHANG LA SOGS PA DANG 'DRA BAR BSTAN
PA'I PHYIR, 'KHOR LOS SGYUR BA DRUG GI RGYA, ,ZHES SO, ,SA LA
SOGS PA'I SEMS

DPA' NI SPYAN MA LA SOGS PA'O, ,RDO RJE'I BDAG PO RDO RJE CAN,
,ZHES PA NI DE RNAMS KYI MDOG MTSAN MA'I LHAG MA RNAMS 'KHOR LOS
SGYUR BA DRUG DANG 'DRA'O ZHES SO, ,SANGS RGYAS ZHES PA NI DE
BZHIN GSHEGS PA DRUG GO, ,BYANG CHUB SEMS DPA' NI SPYAN LA SOGS
PA'O, ,KHRO RGYAL

ZHES PA NI KHRO BO BCU STE, DE RNAMS RGYAS BTAB PA'I PHYAG RGYA
NI BSHAD ZIN TO ZHES SO, ,DE LAS GZHAN YANG DPA' BO GCIG ,CES PA
NI RDO RJE DPA' BO DANG, DZAm BHA LA DANG, TZUNDA MA LA SOGS PA
STE, MI BSKYOD PAS ZHES SO, ,RIGS NI KHA DOG GIS BRTAG CES PA NI
GNOD

SBYIN MO DANG, PHYAG BRNYAN DANG, TSANGS PA DANG, SOGS PA NI RIGS
BZHIN DU SHES PAR BYA'O ZHES SO, ,DA NI LE'U BRGYAD PA LAS, MKHAS
PAS AUTPALA DAG DANG, ,ZHES PA'I ME TOG GI DON NI, ME TOG CES NI
GANG LA BGYI, ,ZHES PA'I LAN GSUNGS PA, BUD MED

CES PA LA SOGS PA'O, ,LHA MO RNAM PA BCU PO LA 'DIR ME TOG GI
SGRAR BRJOD DE, DE YANG AUTPALA DANG, PADMA'I GZUGS KYI RDO RJE
MA LA SOGS PA'I YONGS SU RDZOGS PA'O, ,DZ'A TI GSUM NI DMAN PA
DANG, 'BRING DANG, MCHOG GI SKYE GNAS KYIS PHYE BA'I CHOS KYI

DBYINGS KYI RDO RJE'O, ,KA NI KA LA SOGS PA BZHI NI, SPYAN MA LA
SOGS PA BZHI'O, ,LHA MO RNAM PA DRUG YI GE RNAM PA GSUM GYIS
DBYUNG BAR YANG BSTAN PA, SKU GSUNG ZHES PA LA SOGS PA'O, ,RIGS
KYI RIM GYIS ZHES PA NI RIGS KYI BDAG POS RGYAS BTAB PA'I NGO BO

RNAMS ZHES PA'I DON TO, ,LE'U BRGYAD PA LAS, MCHOD RTEN RIN CHEN
SNA BZHI PA, ,ZHES PA'I DON BSTAN PA'I PHYIR, MCHOD RTEN ZHES NI
GANG LA BGYI, ,ZHES PA'I LAN GSUNGS PA, MCHOD RTEN ZHES PA LA
SOGS PA'O, ,RNAM PAR SNANG MDZAD LAS GYUR PA'I GZHAL YAS KHANG

@191B BRTZEGS PA MCHOD RTEN ZHES PA'I DON TO, ,LE'U BCU BDUN PA
LAS, YE SHES 'KHOR LO'I BSAM GTAN GYIS, ,ZHES PA'I DON BSTAN PA'I
PHYIR, YE SHES 'KHOR LO JI LTA BU, ,ZHES PA'I LAN GSUNGS PA, YE
SHES SEMS DPA' ZHES PA LA SOGS PA'O, ,YE SHES

SEMS DPA' GANG REG PA NI YE SHES SEMS DPA'I SA BON GYI 'OD KYIS
DNGOS SU'AM BRGYUD PAS YANG DAG PAR BSKUL LA, SANGS RGYAS KYI
DKYIL 'KHOR SPYAN DRANGS PA GANG YIN PA DE LA, YE SHES 'KHOR LO
ZHES SU BSHAD, ,CES SO, ,LE'U DRUG PA LAS, SNGAGS KYI

THABS SU RNAM PAR BSGOM, ,ZHES PA'I DON BSTAN PA'I PHYIR, SNGAGS
KYI THABS NI JI LTAR LAGS, ,ZHES PA'I LAN GSUNGS PA, MI 'GYUR
ZHES PA LA SOGS PA'O, ,H'Um LA SOGS PA'I SA BON GYI YI GE YID LA
RNAM PAR GSAL BAS RDO RJE GSUM 'GRUB PAR BYED PAS NA THABS

ZHES BYA'O, ,LE'U BCU DRUG PA LAS DAM TSIG BSKUL BA LA SOGS PA
BZHI'I DON BSTAN PA'I PHYIR, MGON PO JI LTAR BSKUL BAR BGYI,
,ZHES PA LA SOGS PA DRIS TSIG BZHI'I LAN GSUNGS PA, SKU GSUNG
THUGS ZHES PA LA SOGS PA'O, ,DE LA SKU LA SOGS PA'I DE KHO NA

NYID LA JI LTAR MOS PA BZHIN DU BYIN GYIS BRLABS PA'I PHYIR GSOL
BA GDAB PAS SAD PAR BYA BA NI BSKUL BAR BSHAD CES SO, ,PHYOGS
BCU'I 'JIG RTEN GYI KHAMS KYI THUGS RJE LA SOGS PA BOD PA'I DON
DU LHA MO LA SOGS PA'I 'OD ZER SPRO BA NI GTONG BA ZHES BYA'O,
,RDO RJE THAMS CAD DE DE

BZHIN GSHEGS PA THAMS CAD GANG SPROS PAS BKUG PA SNGON DU BYED PA
DE NI SPYAN DRANG BA ZHES BYA'O, ,BSKUL BA NI SKABS 'DIR SHES PAR
BYA'O, ,DE NAS RDO RJE CAN GYI GNAS SA BON RNAMS LA 'OD ZER GYIS
BKUG PA'I RDO RJE GSUM RNAMS BSDUS NAS GONG BU'I TSUL GYIS BCU
GNAS

BYIN GYIS BRLAB PA NI BCING BA ZHES BYA'O, ,LE'U BCU DRUG PA'I
DBANG BSKUR BA'I DON BSTAN PA'I PHYIR, DBANG BSKUR BA NI JI LTAR
LAGS, ,ZHES PA'I LAN GSUNGS PA, SKU GSUNG ZHES PA LA SOGS PA'O,
,SKU GSUNG THUGS KYI RDO RJE STE MI BSKYOD PA LA SOGS PAS SO,
,DES

@192A *, ,SKU GSUNG THUGS KYI DKYIL 'KHOR DU ZHES SO, ,SKU GSUNG
THUGS KYIS RGYAS BTAB STE, ,ZHES PA NI MTSAN MA'I PHYAG RGYA CHEN
POS RGYAS BTAB STE ZHES SO, ,RI MO'I DKYIL 'KHOR GNYIS KYIS TE,
DE BAS NA GSUM PAS BSAM GTAN GYI DKYIL 'KHOR BRTAGS LA

DBANG BSKUR BAR BYA'O ZHES TE, SLOB DPON GYI LAS NI THAMS CAD LAS
MA BKAG PA'O, ,DE LTA BU'I DKYIL 'KHOR DU DBANG JI LTAR BSKUR ZHE
NA, DBANG BSKUR ZHES PA LA SOGS PA'O, ,BUM PA'I DBANG GI CHO GA
RTZA BA'I RGYUD DU BSHAD NAS, GSANG BA'I DBANG BSKUR BA'I CHO GA
GSUNGS

PA; MIG YANGS ZHES PA LA SOGS PA'O, ,DE YANG JI SKAD DU GSUNGS
PA'I MIG YANGS TSOGS KYI MCHOD PA DANG BCAS TE BLA MA LA PHUL NAS
DES JI SKAD DU GSUNGS PA'I DBANG BSKRU BA SLOB MA LA SBYIN PAR
BYA'O, ,CHO GA DE YANG GANG ZHE NA, NAM MKHA'I DBYINGS ZHES PA LA

SOGS PA'O, ,CHO GA NI MA PHYE'O, ,SNGAGS PAS SLAR YANG DE 'DI
ZHES PA LA SOGS PAS BSTAN TO, ,SHES RAB YE SHES KYI DBANG BSKUR
BA GSUNGS PA, MCHOG TU DAD CING ZHES PA LA SOGS PA'O, ,DE YANG JI
SKAD DU GSUNGS PA'I PHYAG RGYA BTZAL NAS, YON RNAMS

RAB TU PHUL NAS SU, ,ZHES PA NI RJES SU MTHUN PA'I YON DANG BCAS
PAR PHUL NAS SO, ,DE NAS BLA MAS DE LA SHES RAB YE SHES KYI DBANG
BSKUR BAR GSUNGS PA, BLA MAS DE NI ZHES PA LA SOGS PA'O, ,RMONGS
PA GTI MUG CES PA LA SOGS PA NI YE SHES LA RTOGS PA'I SLOB MA'I

RGYUD DAG PAR BYA BA'I PHYIR BLA MA'I TING NGE 'DZIN GSUNGS SO,
,RIG PA'I LHA MO DE NYID NI, ,ZHES PA LA SOGS PA NI RIG PA'I
BRTUL ZHUGS KYI DBANG STON TO, ,DA NI LE'U BCU DRUG PA LAS GSUNGS
PA'I RIG MA'I BRTUL ZHUGS KYI DON BSTAN PA'I PHYIR, DE BZHIN RIG
MA'I BRTUL

ZHUGS GANG, ,ZHES PA'I LAN GSUNGS PA, CHOS KUN ZHES PA LA SOGS
PA'O, ,DNGOS PO GNYIS SU BRTAGS PA'I YID, ,CES YANG DAG PA'I KUN
RDZOB TU THABS DANG, SHES RAB GNYIS SU SNANG BA STE, ,DE BAS
'KHOR BA RNAM BRAL BAR, ,ZHES PA NI 'KHOR

@192B BA'I RGYUN ZLOG PAR BYED PA'I LAM DAM PA NI SHES RAB KYI
PHA ROL TU PHYIN PA'I PHYAG RGYA YIN PAS NA DE DANG BRAL BAR MA
BYED CIG CES PA'I DON TO, ,BRTUL ZHUGS LEN PA'I PHYIR NA BRTUL
ZHUGS TE RIG PA'I BRTUL ZHUGS SO, ,LE'U DRUG PA LAS GSUNGS PA'I
BDUD RTZI'I DON BSTAN

PA'I PHYIR, BDUD RTZI LNGA RNAMS JI LTAR BZA', ,ZHES PA'I LAN
GSUNGS PA, THA MAL LUS KYI ZHES PA LA SOGS PA'O, ,THA MAL PA'I
LUS LA DRI MA LTAR SNANG BA NI YE SHES LNGA'I CHO GAS BYIN GYIS
BRLABS PAS NA BDUD RTZI LNGA ZHES BYA BA YIN NO, ,CHO GA DE GANG
ZHE NA, SBAR DANG ZHES PA

LA SOGS PA'O, ,DE LA SBAR DANG ZHES PA NI RLUNG GI DKYIL 'KHOR
RO, ,SREG PA ZHES PA NI ME'I DKYIL 'KHOR RO, ,DE'I DON NI 'DI LTA
STE, YAm LAS BYUNG BA'I RLUNG GI STENG DU RAm LAS BYUNG BA'I ME'I
DKYIL 'KHOR BSAMS LA, DE'I STENG DU AA LAS BYUNG BA'I PADMA
BANDHA BSGOM PAR BYA'O, ,

DE'I NANG DU BDUD RTZI NI DE'I DBUS SU GZHUG PAR BYA'O, ,DE'I
STENG DU, SNANG BAR BYA DANG GZUGS SNANG BA, ,ZHES PAS NYI MA
DANG ZLA BA'I GZUGS BSKYED LA, DE'I STENG DU SNGAGS KYI LUS SU
ZHES TE, BRUm A'Am DZR'Im KHAm H'Um BSAM MO, ,DE NAS, PHYOGS
BCU'I 'JIG RTEN KHAMS RNAMS KYI, ,

MTSON CHA MCHOG GIS DRANGS NAS NI, ,BDUD RTZI DE LA PHUNG NAS
KYANG, ,ZHES PAS SA BON GYIS BKUG PA'I DE BZHIN GSHEGS PA SA BON
DES GZHUG PAR BYA'O, ,DE NAS ME SBAR BA LA SOGS PAS RLANGS PA LAS
BYUNG BA'I H'Um LAS RDO RJE DKAR PO BAR SNANG LA BSAM PAR BYAS
NAS PHRENG BA

LTA BU'I RGYUN DU ZHU ZHING DBAB PAR BYA'O ZHES BYA'O, ,DE NAS
AOm GYIS BSIL DBAB PAR BYA'O, ,DE TZAM NA SHEL DANG MTSUNGS PAR
SNANG ZHING NYI MA LTAR DAG PAR BSAMS NAS, BZA' BA'I CHO GA ZHES
PA NI LCE DAG PAR BYA BA DANG, PADMA SPRO BA LA SOGS PAS BZA' BAR
BYA'O, ,DA NI LE'U BCU

GNYIS PA LAS, SHA CHEN DAM TSIG MCHOG GIS NI, ,ZHES PA LA SOGS
PA'I DON BSTAN PA'I PHYIR, DE BZHIN DPA' BO LNGA GANG LAGS, ,ZHES
PA'I LAN GSUNGS PAR, BSGRUB BYA'I ZHES PA LA SOGS PA'O, ,DE LA
BSGRUB BYA'I DNGOS GRUB CES PA NI MI SNANG BA LA SOGS PA STE, DE

@193A *, ,RDZOGS PAR BYA BA'I DON CHED DU ZHES SO, ,CHO GA YIS DE
BZHIN DPA' BO LNGA RNAMS ZHES PA NI GONG MA'I CHO GA KHO NAS SHA
RNAM PA LNGA ZOS NA 'GRUB PAR 'GYUR RO, ,YI GE GSUM BZLA BA NI
GONG DU YANG SHES PAR BYA'O, ,DA NI, DNGOS GRUB THUN MONG JI LTAR
LAGS, ,ZHES PA LA

SOGS PA ZHUS TSIG GNYIS KYI LAN GSUNGS PA, MI SNANG LA SOGS ZHES
PA'O, ,DE LA MI SNANG BA DANG, RIG 'DZIN DANG, MNGON PAR SHES PA
LNGA DANG, RGYA MTSO RKANG PAS DGAG PA DANG, MNGAG GZHUG DANG,
MIG SMAN DANG, SNGAGS KYI KHYAD PAR GYI GRUB PA DANG, LAS KYI RAB

TU DBYE BA RNAMS NI THUN MONG GI DNGOS GRUB STE, SA'I DBANG PHYUG
DANG, 'PHAGS PA DANG, LHA CHEN PO DANG, BYA BA'I RGYUD LA SOGS PA
DANG, THUN MONG DU GYUR PA'I PHYIR RO, ,LAM GANG GIS SANGS RGYAS
KYI DNGOS GRUB MCHOG CES GSUNGS TE, BLA NA MED PA'I PHYIR RO,
,DNGOS GRUB DE

YANG THABS KYIS GRUB PAS NA, DE LA THABS NI RNAM PA DU, ,ZHES
PA'I LAN BSTAN PA'I PHYIR, THABS NI RNAM PA BZHI PO DAG ,CES PA
LA SOGS PA'O, ,THABS BZHI DNGOS GANG ZHE NA, BSNYEN PA'I CHO GA
ZHES PA LA SOGS PA STE, MYA NGAN LAS 'DAS PA'I YAN LAG DANG,
THAMS

CAD MKHYEN PA'I YAN LAG DANG, SKU GSUM THOB PA'I YAN LAG DANG,
KHAMS GSUM CHOS KYI RGYAL POR DBANG THOB PA'I YAN LAG BZHI'O,
,BSNYEN PA LA SOGS PA'I DBYE BA YANG BSTAN PAR BYA BA'I PHYIR,
THUN MONG ZHES PA LA SOGS PA'O, ,THUN MONG GI BSNYEN PA GNYIS
DANG MCHOG GI

BSNYEN PA GNYIS DANG RNAM PA BZHI'O, ,NYE BAR SGRUB LA SOGS PA
YANG RNAM PA BZHI'O ZHES TSIG LHAG MA'O, ,DE LA DANG PO THUN MONG
GI BSNYEN PA GCIG NI RNAM PA BZHI'O, ,MCHOG GI BSNYEN PA GCIG
KYANG YE SHES BDUD RTZI STE, BAR GYI SRID PA'I SEMS LAS 'OD DU
ZHU ZHING BSKUL BA LAS

BDAG PO'I LHA 'BYUNG BAS TE, 'DI GTZO BO 'BA' ZHIG LA GTOGS PA'I
YAN LAG TU 'GYUR BAS NA MCHOG GI BSNYEN PA ZHES BYA'O, ,DE BAS NA
YAN LAG GZHAN YANG DE SKAD CES BYA'O, ,RDO RJE RNAM PA BZHI PO DE
NYID GSUNGS PA, DANG PO STONG PA NYID CES PA LA SOGS PA'O, ,DE
YANG SA BON

@193B GYI 'OD KYIS BSKUL BA'I BDE BAR GSHEGS PA RNAMS ZHAL DU
ZHUGS PA ZHU BAR GYUR PA PADMA'I NANG DU GNAS PA NI DANG PO STONG
PA NYID BYANG CHUB STE, SA BON LA SOGS PAS STONG PA'I PHYIR RO,
,DE LAS GTZO BO 'BA' ZHIG GI SA BON BCU DGUR GYUR PA NI, GNYIS PA
SA BON BSDUS PA MI

ZHES SO; ,DE LAS RANG NYID DAM BDAG POS GTZO BO BYAS PA'I DKYIL
'KHOR BSKYED PA NI, GSUM PA GZUGS NI RDZOGS PA STE, ,ZHES BYA'O,
,DE NYID BADZRA DHRiK LA SOGS PA'I SNGAGS KYIS RANG RANG GDAN LA
BKOD PA NI, ZHI BA YI GE DGOD PA'O, ,ZHES SO, ,DE BAS NA, RDO RJE
RNAM

BZHI 'DI DAG GIS, ,THUN MONG BSNYEN PA BSGRUB PAR BYA, ,ZHES TE,
LHA THAMS CAD LA GTOGS PA'I PHYIR THUN MONG GI BSNYEN PA ZHES BYA
LA, YAN LAG GZHAN RNAMS KYANG THAMS CAD LA GTOGS PA'I PHYIR THUN
MONG GI NYE BAR SGRUB PA LA SOGS PA YANG SHES PAR BYA'O, ,MCHOG
GI YE SHES

BDUD RTZI ZHES TE, DE NI YE SHES BDUD RTZI GONG MA LTA BUS MCHOG
GI BSNYEN PA LA SOGS PA BYAS LA THUN MONG GI BSNYEN PA 'DI BYA'O
ZHES SO, ,MCHOG GI BSNYEN PA GNYIS PA PHYIS 'CHAD PAR 'GYUR RO,
,THUN MONG GI BSNYEN PA GNYIS BSTAN PA'I PHYIR, SBYOR BA DRUG CES
PA LA SOGS PA'O, ,

YAN LAG DRUG GANG ZHE NA, SO SOR SPYOD PA LA SOGS PA'O, ,DE LA
DANG POR SO SOR SPYOD PA BSTAN PA, DBANG PO BCU ZHES PA LA SOGS
PA MIG LA SOGS PA LNGA DANG, GZUGS LA SOGS PA LNGA NI TSOGS DANG
BCAS PA LA DBANG BYED PAS NA DBANG PO RNAMS TE, DE RANG RANG GI
NGO BO NYID TZAM LA

GNAS PA LAS 'DOD PA LNGA'I NGO BOR SO SOR SPYOD PA ZHES BYA'O,
,GNYIS PA BSAM GTAN GYI YAN LAG BSTAN PA, 'DOD PA LNGA NI ZHES
BYA BA LA SOGS PA'O, ,'DOD PA LNGA LA SANGS RGYAS LNGA'I RANG
BZHIN YAN LAG LNGA BRTAG PA NI BSAM GTAN ZHES BYA'O, ,YAN LAG
LNGA GANG ZHE NA,

BSAM GTAN DE RNAMS ZHES PA LA SOGS PA STE, GZHAN DANG MTHUN PAR
BSTAN PA'I PHYIR RO, ,RTOG PA LA SOGS PA'I RANG GI NGO BO YANG SO
SOR BSTAN PA, GSANG BA ZHES PA LA SOGS PA'O, ,DE LA THABS DANG
SHES RAB DE'I BDE BA NI GSANG BA GSUM STE RTOGS PA'O, ,SHES RAB
DE NYID LA

@194A *, ,BUD MED GNYIS KYI NGO BOR LONGS SPYOD PA'O, ,DE 'DRA
BA'I GZUGS LA RANGS PA'I MTSAN NYID NI DGA' BA'O, ,DE'I 'OG TU
BDE BA BSDUS PA'I KHYAD PAR NI BDE BA ZHES BYA'O, ,DE NAS RANG GI
SEMS YE SHES DANG SHES BYA'I CHA RNAM PAR ZAD PA'I NGO BO RTOG PA
THAMS CAD DANG

BRAL PA LHAN CIG SKYES PA'I DGA' BA NI RTZE GCIG PA ZHES BYA'O,
,GO RIMS BZHIN DU MI BSKYOD PA LA SOGS PA'I NGO BO'O, ,GSUM PA
DBUGS DGAG GTONG GI YAN LAG BSTAN PA, SANGS RGYAS ZHES PA LA SOGS
PA'O, ,PHRA MO'I RNAL 'BYOR LA GNAS PAS SEMS BYING BAR SONG NA

SANGS RGYAS KUN GYI DNGOS PO ZHI BA GZUGS LA SOGS PA 'DOD PA KUN
LA RAB TU GNAS PA YE SHES RNAM PA LNGA'I RANG BZHIN GYI DBUGS
'BYUNG BA LNGA'I NGO BO NYID DU GNAS PA, GONG BU'I GZUGS ZHES TE,
RANG GI LHA'I MTSAN MA PHRA MO LA DKYIL 'KHOR GNAS PA RANG GI RDO
RJE'I DBUS LCAGS KYU

LTA BUS ZE'U 'BRU'I RNAM PA LAS PHYUNG NAS RIG MA'I SNA RTZER RAB
BRTAGS LA TING NGE 'DZIN GSUM PA LA SPRO BSDU BYA'O ZHES PA'I
TSIG LHAG MA'O, ,DE MTSON PA TZAM DU PHYAG MTSAN CIG GSUNGS PA,
RIN CHEN KHA DOG SNA LNGA PA, ,ZHES TE, YUNGS KAR GYI 'BRU TSOD
TZAM MO, ,DES NA 'KHOR

LO DANG PADMA NI TZA NA KA'I 'BRU TZAM MO, ,RDO RJE DANG RAL GRI
NI NAS TZAM MO ZHES SHES PAR BYA'O, ,DE NI DBUGS DGAG GTONG BA
ZHES SU BSHAD CES TE, DGAG PA DANG GTONG BA GSUM GYIS RNAM PAR
BSGRUB PA ZHES BYA'O, ,BZHI PA GZUNG BA'I YAN LAG BSTAN PA, RANG
SNGAGS ZHES PA LA

SOGS PA'O, ,PHRA MO'I RNAL 'BYOR LA GNAS PAS RANG GI SA BON THIG
LE'I GZUGS SU GNAS PA YE SHES SEMS DPA'I THUGS KAR BSAMS LA RANG
GI DBUGS THIG LE LA GZHAG PAR BYA'O, ,RANG DBANG ZHES PA NI RANG
GI SROG GI DBANG PO DBUGS DE NYID DO, ,MCHOG TU GYUR BAS NA

RIN PO CHE STE, BKAG NAS DMIGS PA LA GZUNG BA ZHES BYA'O, ,DE
GZUNG BA NI SEMS 'GOG PA'I RDO RJE GYUR NAS BRTAN PAR GYUR PA'I
MTSAN MA NYE BAR 'DZIN PAR 'GYUR RO, ,MTSAN MA DE YANG SMIG RGYU
'DRA BA LA SOGS PA LNGAR 'GYUR RO, ,DE YANG SA RNAM PAR LOG PAS
DE'I 'OD

@194B ZER SMIG RGYU 'DRA BA 'BYUNG BA NI DANG PO STE, CHU RNAM
PAR LOG PA LAS DU BA LTA BU 'BYUNG BA NI GNYIS PA'O, ,ME RNAM PAR
LOG PAS MKHA' SNANG ZHES PA NI SRIN BU ME KHYER LTA BU NI GSUM
PA'O, ,RLUNG RNAM PAR LOG PAS MAR ME LTAR 'BAR BA NI BZHI PA'O,
,RNAM PAR SHES PA RNAM PAR

GYUR PAS DE'I 'OD ZER ZAB GSAL GYI YE SHES LA RAG LA, NYE BA'I
RTAGS MTSAN MA LA SOGS PA'I GZUGS, SPRIN MED NAM MKHA' LTA BUR
NI, ,RTAG TU SNANG BA LNGA PA'O, ,ZHES SO, ,DE RNAMS RNAL 'BYOR
PA BZHIR 'GYUR BA'I MTSAN MA'O, ,LNGA PA RJES SU DRAN PA'I YAN
LAG

GSUNGS PA, BRTAN 'GYUR ZHES PA LA SOGS PA'O, ,PHRA MO LA GNAS PAS
BRTAN PAR GYUR PA'I MTSAN MA LNGA MTHONG NAS RDO RJE'I LAM NAS
NAM MKHA'I KHAMS KUN DU JI SKAD GSUNGS PA'I CHO GAS BCU GCIG SPRO
BAR BYA ZHES PAS SO, ,DES SPRO BA NI RJES SU DRAN PA GANG BSGOMS
PA DE DANG

'DRA BAR SPRO BAR BYA BA NI RJES SU DRAN PA ZHES BYA'O, ,SO SOR
SNANG BA DE LAS SKYE, ,ZHES PA NI SPRO BA DANG BSDU BA LAS SNGON
MTHONG BA'I DON SO SOR SNANG BA DE LAS SKYE'O ZHES SO, ,DE NAS NI
DRUG PA TING NGE 'DZIN GYI YAN LAG BSTAN PA'I PHYIR, THABS DANG
SHES RAB CES PA LA SOGS PA'O, ,DE

LA THABS DANG SHES RAB KYI BDAG NYID SNYOMS PAR 'JUG PAS DNGOS PO
THAMS CAD SA BON GYIS DRANGS NAS RANG GI SA BON LA GONG BU'I TSUL
GYIS BSDUS NAS RANG GI SNYING GI DBUS SU THIG LE'I GZUGS RNAM PAR
BSGOMS NAS YANG DE LA LHA'I 'KHOR LO'I YE SHES YUD TZAM GYIS
RDZOGS

PAR BSGOMS NAS DE LA YANG DE BZHIN DU BSGOM PA NI TING NGE 'DZIN
ZHES BYA BA YIN ZHES SO, ,DA NI YAN LAG DRUG SO SO'I PHAN YON
GSUNGS PA, ,SO SOR SPYOD PA ZHES PA LA SOGS PA GSUNGS TE, BSAM
GTAN GYI MTHUN DPAG TU MED PAS NA RIGS PAS MI DPAG GO, ,DE BAS NA
'DI

RNAMS LA YANG SKU DANG, BYED PA DANG, DBANG DANG, MKHYEN PA RNAMS
LHA THAMS CAD KYI THUN MONG DU GYUR PA'I PHYIR THUN MONG GI
BSNYEN PA LA SOGS PAR BSHAD DO, ,DA NI NYE BAR SGRUB PA LA SOGS
PA'I RNAM PA GZHAN YANG CI RIGS PAR GSUNGS PA, SNYING PO DE NI
ZHES PA LA SOGS PA'O, ,

@195A *, ,DE YANG THUGS RDO RJE LA SOGS PA'I THUGS KA'I PHYAG
MTSAN GYI DBUS SU SNYING PO DANG ZHES PA H'Um LA SOGS PA BSAM
ZHES SO, ,GANG LA ZHE NA, ZLA BA RDO RJE'I SBYOR BAS LTA, ,ZHES
PA NI DBYER MED PA'I ZLA BA'I GDAN LA BSAM MO, ,MTSON CHA MCHOG
GIS ZHES PA NI H'Um LA

SOGS PA'I 'OD ZER LHA MO DANG BCAS PAS ZHES PAS SO, ,SNGAGS KYI
GZUGS KYI TSUL GYIS NI, ,ZHES PA NI DES SHES RAB DANG LDAN PA'I
RANG GI DKYIL 'KHOR LA GNAS PA'I TSOGS SPYAN DRANGS NAS, BYANG
CHUB TSIGS BCAD CES PA NI, ,DPAL LDAN SANGS RGYAS THUGS 'CHANG
BA, ,ZHES PA

LA SOGS PAS YANG DAG PAR SBYOR BA'I DKYIL 'KHOR RNAMS, SEMS NI
SNGAGS KYI DNGOS BYA STE, ,RANG GI SNGAGS KYI NGO BO LA THIM NAS
RANG GI THUGS KYI RDO RJE RGYAL BA THAMS CAD KYI YE SHES KYI
GZUGS BSGYUR BA DE DANG GNYIS SU MED PAR BSGOM PA NI NYE BAR
SGRUB PA ZHES BYA STE, 'DIS SANGS

RGYAS KYI TSOGS RNAMS DANG DON NYE BAR SGRUB PAS NA DE SKAD DE,
'DI NA CHUNG NGU'I SGRUB PAR SHES PAR BYA'O, ,DA NI MCHOG GI
BSNYEN SGRUB BZHI LA GNAS PAS RANG GI RIGS KYI BU MO LHAN CIG TU
PHYAG RGYA CHEN PO SGRUB PAR STON TE, JI SRID CES PA LA SOGS
PA'O, ,DE GNYIS ZHES PA NI ZHI BA'I

SBYOR BA DANG, DRAG SHUL GYI SBYOR BA'O, ,MTHONG BA DE SRID DU
ZHES PA NI BYIN GYIS BRLABS PA'I PHYAG RGYA CHEN PO THOB PA'O,
,DE YANG DANG POR BYA BAR 'OS PA TSOGS PA'I RNAL 'BYOR PAS ZHI
BA'I SBYOR BA NYID KYIS LHA MO'I 'DOD PA THAMS CAD LA LONGS SPYOD
CING ZLA BA DRUG GI BAR DU BSGRUB PAR

BYA'O ZHES SO, ,DE LTAR GNAS PAS GANG GSUNGS PA'I DNGOS GRUB
MTHONG BAR MA GYUR NA DE'I TSE JI SKAD DU GSUNGS PA'I CHO GA DANG
LDAN PAR LAN GSUM DU BRTZAM PAR BYA'O ZHES SO, ,GAL TE DE TZAM
YANG THIG LER GNAS PAR MA GYUR NA DE'I TSE LE'U BCU PA DANG BCU
BZHI PA LAS GSUNGS

PA'I DRAG SHUL GYIS BSGRUB PAR BYA'O ZHES SO, ,LE'U BCU BZHI PA'I
PHUR BUS GDAB PA'I CHO GA LA THUGS KYI RDO RJE LA SOGS PA GSUM LA
SHES RAB MTHAR BYED LA SOGS PA'I PHUR BUS GDAB PO ZHES SHES PAR
BYA BA'I PHYIR, RIGS KYI DBYE BA'I ZHES PA LA SOGS PA'O, ,DE YANG
BCU PA

@195B LAS GSUNGS PA'I DE MA THAG TU PADMA'I NANG DU ME'I DKYIL
'KHOR LA GNAS PA'I BSGRUB BYA DAM TSIG LAS NYAMS PAR BSAMS NAS
RIGS KYI KHRO BO PHUR BU'I GZUGS SU GNAS PA RANG GI RDO RJE LAS
BYUNG STE GNAS RNAMS SU BTAB PAS SNGAGS KYIS LUS THAL BA LTAR
GTOR NAS SHES RAB

MAR ME'I TSUL DU GNAS PA RANG GI MI SHIGS PA'I THIG LE LA BCUG
PAR BYAS PAS 'GRUB PAR 'GYUR RO ZHES SO, ,DA NI LE'U DANG PO LAS
DE BZHIN GSHEGS PA'I 'KHOR LO NYID KYI SKU ZHUGS PAR MDZAD DE
ZHES PA NAS, DE BUD MED KYI GZUGS SU BYUNG BAR GYUR TO ZHES
GSUNGS PA

DE RNAMS RIG MA LA ZHUGS PAR GSAL BAR BYA BA'I PHYIR, 'DOD CHAGS
ZHES PA LA SOGS PA'O, ,'DOD CHAGS CHEN PO'I TING NGE 'DZIN GYIS
YE SHES KYI 'KHOR LO STE, SANGS RGYAS BSDUS NAS DE SPYAN MA LA
SOGS PA'I BUD MED DGUR SPROS NAS BSGRUB BYA ZHES PA NI RANG GI
RIG

MA LA CHUD PAR BYA'O ZHES SO, ,DA NI YE SHES BDUD RTZIR GYUR PA
LA SPYAN LA SOGS PA'I GLUS BSLANG BA'I SKU NI MCHOG GI BSNYEN PAR
BYA BA'I PHYIR, SPROS NAS ZHES PA LA SOGS PA'O, ,DE LA SPROS NAS
ZHES PA NI 'OD KYI GONG BU LAS SPROS NAS ZHES SO, ,PHYAG RGYA
BZHI NI LHA MO BZHI'O, ,

BSKOR NAS BRTAG PA NI GO RIMS BZHIN DU BSKOR BAS BRTAG PA ZHES
SO, ,BDAG NYID ZLA BA ZHU BA'I NGO BO DBUS SU GNAS PAR BYAS LA DE
RNAMS KYIS BSKUL BA DANG SA BON LAS GYUR PA'I PHYAG MTSAN GYI
DBUS KYI 'OD KYIS 'KHOR LO THAMS CAD CES PA DANG, SANGS RGYAS
RNAMS RANG

GI LHA'I GZUGS SU BYAS NAS BSDU BAR BYA'O ZHES TE, BKUG NAS SA
BON LA GZHUG GO ZHES SO, ,DE NAS DE GYUR PA'I LUS RDO RJE KUN GYI
NGO BOR BYA ZHING BYANG CHUB KYI BDAG NYID KYI SKU LHA MOS SNYING
PO LA BSKUL BA'I STOBS KYIS 'DAS PA LA SOGS PA'I SANGS RGYAS
THAMS CAD KYI RANG BZHIN

YE SHES LTA BU'I LUS SU BSGOM PA NI MCHOG GI BSNYEN PA ZHES BYA'O
ZHES SO, ,LAS KYI DBYE BAS KHA DOG BYE BRAG TU GYUR PAR BSTAN
PA'I PHYIR, 'DOD PA YIS ZHES PA LA SOGS PA'O, ,DE BZHIN NYID KYIS
THUGS PHYE STE, ,ZHES PA NI KHRO BO RNAMS KYI NYAMS DANG THUGS
BYE BRAG TU GYUR

@196A *, ,TE; THUGS NI RNAM PAR ZHI BA STON ZLA'I RGYA MTSO'I
DBUS DANG 'DRA, ,ZHES SO, ,DBANG BSKUR BAS NI RANG GI RGYU, ,BZHI
YIS 'BRAS BU PHYE BA YIN, ,SPYI BOR DBANG BSKUR BAS RGYU MA YIN
PA LAS PHYE BA YIN LA, BZHI'I TSUL GYIS RNAM PAR GNAS PAS 'BRAS
BU MA

YIN PA LAS BYE BRAG PHYE BA YIN ZHES SO, ,RANG SNGAGS KYIS NI
CHOS MAR 'GYUR, ,ZHES PA NI RANG GI SHES RAB MA RANG GI SNGAGS
KYIS CHO GA BZHIN DU BSKYED PAR BYA'O ZHES SO, ,RIG MA LA CHOS
KYI RGYA ZHES PA NI YE SHES SEMS DPA' RIG MA BYE BRAG TU PHYED
DE, SHES RAB KYIS THABS DANG

'DRA'O; ,YE SHES DPA' MO'I GNAS PA BKAG PA RNAM PAR GZHAG STE,
DES THABS KYI CHAS SHES RAB BYE BRAG TU BYAS PA ZHES PA'I DON TO,
,DE BZHIN DU GZHAN LAS YANG THABS KYI SNYING GAR SHES RAB KYI
GZHAG PA YANG DE'I RIM PAR SHES PAR BYA'O, ,DA NI LE'U BCO LNGA
PA LAS,

RDO RJE SPYAN GYI GZUGS LA SOGS, ,GTZUG TOR MNYES PAR BYED PA
YIN, ,ZHES PA'I GTZUG TOR GYI SGRA LA SOGS PA BSTAN PA'I PHYIR,
'KHOR LOS SGYUR BA ZHES PA LA SOGS PA'O, ,DE BZHIN GSHEGS PA DRUG
GI DBU LA GNAS PAS GTZUG TOR ZHES PA'I SGRA BRJOD LA, MDZES PAR

BYED PA'I DON GYIS NA RGYAL PO ZHES SO, ,LONGS SPYOD BZHI NI LHA
MO BZHI STE, GNYIS SU MED PAR LONGS SPYOD PAS RIG PA CHEN PO'I
RGYUD YIN PAS NA RIG PA'I RGYAL MO ZHES BYA BAR BSHAD DO, ,GZHAN
NI BSHAD ZIN TO, ,DA NI DBANG BSKUR BA BSAM GTAN GYI MCHOG YIN
TE, PHYI ROL GYI MCHOG

MA YIN PAR BSTAN PA'I PHYIR, THAMS CAD BSAM GTAN 'KHOR LO YIS,
,DBANG BSKUR BA NI BSNGAGS PA STE, ,ZHES RANG GI DBU LA RIGS KYI
DBANG PHYUG GZHAG PA NI MCHOG GAM GTZO BO ZHES SO, ,DE YAN CHAD
KYIS RANG GI GZUGS RDZOGS PAR BYAS NAS RIG MA DANG LHAN CIG TU
GNYIS SU

MED PAR BYA'O ZHES BSTAN PA'I PHYIR, MCHOG GI SBYOR BA 'DI YIS
NI, ,ZHES PA GSUNGS SO, ,DE LTAR GONG DU SMOS PA'I RIM PAS RIG MA
DANG LHAN CIG TU BSKYED NAS DKYIL 'KHOR DBYUNG BAR BYA'O ZHES
GSUNGS PA, RANG SNGAGS BSHAD PA'I ZHES PA LA SOGS PA'O, ,RIG MA
DANG LHAN

@196B CIG PA'I SKYES BU RDO RJE GSUM GYIS BYIN GYIS BRLABS PA NAS
RJES SU CHAGS PA'I MTHA' LA THUG PAS GTZO BO BSGRUBS NAS BDAG
DANG 'DRA BA DKYIL 'KHOR 'BYIN PA CHEN PO'I MTHAR THUG PA'I BAR
DU BSKYED DO ZHES SO, ,DE KHO NA BSTAN PA, BSNYEN PA'I DUS ZHES
PA LA SOGS PA'O, ,

MCHOG GI BSNYEN PA'I DUS NA GTZUG TOR CHEN PO ZHES PA SANGS RGYAS
GANG YANG RUNG BA'I GZUGS SU DMIGS SO, ,SBYOR BA ZHES PA'I DON NI
CHUNG DU DANG 'BRING PO'I 'BRAS BU BZHIS DAG PAR BYAS PA LA SOGS
PA RJES SU CHAGS PA'I MTHA' LA THUG PAS DANG PO'I SBYOR BA BYAS
TE THUN

MONG GI BSNYEN PA RDO RJE CHO GA BZHIS CHEN PO'I RGYU MTHUN PA'I
'BRAS BU SKYED DO, ,DE BZHIN DU THUN MONG GI NYE BAR SGRUB PA LA
SOGS PA'I RNAM PA GZHAN YANG GSUNGS PA, NYE BAR SGRUB PA'I ZHES
PA LA SOGS PA'O, ,NYE BAR SGRUB PA NI BDUD RTZI THAB SBYOR GYI
BAR LHA THAMS CAD

MIG LA SOGS PA BYIN GYIS BRLABS PA NI CHEN PO'I RNAM PAR SMIN
PA'I 'BRAS BU'O, ,DE BZHIN DU SGRUB PA'I TSE NA CHO GA SHES PA'I
SNGAGS PAS RANG GI LHA'I SBYOR BA BYAS TE, THUGS BYIN GYIS BRLABS
PA LA SOGS PA BYAS PA NI CHEN PO'I SKYES BU BYED PA'I 'BRAS BU'O,
,SGRUB

PA CHEN PO'I DUS SU THAMS CAD LA, ,SANGS RGYAS BDAG PO MNGA' BDAG
GZUGS, ,ZHES TE, RANG RANG GI BDAG PO MGO LA GZHAG PA NI CHEN
PO'I BRAL BA'I 'BRAS BU'O, ,DE LTAR THUN MONG DANG MCHOG GI
BSNYEN PA LA SOGS PA'I BYE BRAG BRJOD NAS DE'I PHAN YON GSUNGS
PA, DE

LTA'I ZHES PA LA SOGS PA'O, ,BYE BRAG SHES PAR BYAS NAS DNGOS
GRUB MCHOG BSGRUB PAR BYA'O ZHES SO, ,DE RNAMS DANG BRAL BAS NI
ZHI BA MCHOG GI DNGOS GRUB MI 'GRUB CES SO, ,GANG GIS SHE NA,
BSKAL PA BYE BA STONG DU YANG, ,SKYOB PA SANGS RGYAS RNAMS KYIS
SO, ,ZHES

SO; ,SA 'OG MA'I SANGS RGYAS RNAMS KYIS TE, THABS KHYAD PAR CAN
DANG 'BRAL BA'I PHYIR RO, ,DA NI MCHOG GI BSNYEN PA GNYIS PA
GSUNGS PA, BSGRUB BYA ZHES PA LA SOGS PA'O, ,DE YANG BSGRUB PAR
BYA BA DANG SGRUB PA PO'I PADMA DANG RDO RJE REG PA GANG YIN PA
DE MCHOG GI BSNYEN PA

@197A *, ,ZHES GSUNGS TE, MCHOG GI DNGOS GRUB KYI RGYU NYID KYI
PHYIR RO ZHES SO, ,DE NYID KYI PHYIR NA MCHOG GI NYE BAR SGRUB PA
LA SOGS PA, RDO RJE PADMA ZHES PA LA SOGS PA'O, ,DE LA RDO RJE
DANG PADMA YANG DAG PAR ZHUGS PA'I 'OG TU REG PA NYE BAR SGRUB PA
ZHES BYA STE, SGRUB PA DANG NYE

BA'I PHYIR RO, ,YANG RDO RJE DANG PADMA GNYIS H'Um GIS RDZOGS
PA'I LAM PHAt SER POS BKAG PAS BSKYOD PA NI SGRUB PAS ZHES BYA
STE, BDE BA CHEN PO 'DIS SGRUB PAR BYED PA'I PHYIR RO, ,DE'I 'OG
TU RANG BZHIN NYID KYIS BDE ZHING SPROS PA THAMS CAD NYE BAR ZHI
BA ZHES PA NI LHAN CIG SKYES PA STE,

SGRUB PA CHEN PO ZHES BYA'O ZHES TE, DNGOS GRUB MCHOG GI NGO BO'I
PHYIR RO ZHES SO, ,DE LTAR DES THAMS CAD GZHI'I BYE BRAG BSNYEN
SGRUB BCU DRUG TU PHYE BA GSUNGS SO, ,DA NI, THABS BYUNG DNGOS PO
JI LTA BU, ,ZHES PA'I LAN BSTAN PA'I PHYIR, DPAL LDAN ZHES PA LA
SOGS PA'O, ,YANG DAG

PA'I DON PHUN SUM TSOGS PA THAMS CAD DANG LDAN PA'I RDO RJE
'CHANG CHEN PO DE NI SANGS RGYAS KUN GYI THABS KYIS THOB PAR BYA
BA YIN NO ZHES SO, ,JI LTA BU ZHE NA, CHOS RNAMS KYI CHOS NYID DE
ZHES TE, CHOS THAMS CAD DON DAM PA DANG KUN RDZOB TU RO GCIG PA'I
PHYIR CHOS NYID DE KHO NA BSGRUB BYA YIN

NO ZHES SO, ,DA NI LE'U BCU GSUM PA LA SOGS PA'I LAS BZHI'I BYE
BRAG BSTAN PA'I PHYIR, DKYIL 'KHOR KUN LA RNAL 'BYOR PAS, ,BKA'
NI JI LTAR STZAL BAR BGYI, ,ZHES PA'I LAN GSUNGS PA, GANG GANG
LAS DANG ZHES PA LA SOGS PA'O, ,DE YANG RNAL 'BYOR PAS LAS DANG
RJES SU

MTHUN PAR SBYOR BA DMIGS SO ZHES STON TE, KHA DOG DANG LDAN LA
SOGS PA DANG LDAN PAR RO, ,DE YANG CHUNG NGU 'AM ZHE NA, DKYIL
'KHOR THAMS CAD DMIGS NAS SU, ,ZHES DKYIL 'KHOR GYI 'KHOR LO DANG
LDAN PAR BYAS NAS ZHES SO, ,DAM TSIG MI ZAD BSGOM PAR BYA, ,ZHES
PA NI

RIG PA'I SNGAGS KYIS BSGOM PA LAS BYED PAR 'GYUR RO ZHES SO,
,SNGON DU SONG BA'I RGYU GSUNGS PA, SKU GSUNG THUGS ZHES PA LA
SOGS PA'O, ,'DI YANG RTZA BA'I RGYUD LAS RGYAS PAR SHES PAR
BYA'O, ,DA NI LE'U BCO LNGA PA'I KHA 'BYED KYI DON BSTAN PA'I
PHYIR, THAMS CAD RDO RJE

@197B CAN KUN LA, ,LAS RNAMS SNA TSOGS JI LTAR BCOL, ,ZHES PA'I
LAN GSUNGS PA, GANG ZHIG CES PA LA SOGS PA'O, ,DE YANG BSGRUB BYA
LA NYES PA BSGO BA'I PHYIR TING NGE 'DZIN KHYAD PAR RNAMS BYAS
PA'I DE MA THAG TU BSGRUB BYA'I LUS LA THUN MONG DU GYUR PA'I
SRUNG MA'I DKYIL 'KHOR GYI

'KHOR LO RNAM PAR BSGOMS NAS ZHES SO, ,DE NAS SGRUB PA POS BSGRUB
BYA DE'I LUS LA GNAS PA'I 'KHOR LO LA BSGRUB BYA DE'I NYES PA BLA
MA BRNYAS PA LA SOGS PA BSGO BAR BYA'O ZHES SO, ,DE NAS DE RNAMS
KYIS GNAS DE BCOM NAS DE NAS 'BYUNG BAR RAB TU BSGOMS NAS DE
THAMS

CAD DRANGS NAS RANG GI LUS KYI 'KHOR LO LA RAB TU GZHUG PAR
BYA'O, ,DE NAS KHANG STONG LTA BUR BSAMS LA RGYUD LAS GSUNGS PA'I
RDZAS SKE TSE DANG, CHU 'GRAM GYI SA LA SOGS PA LA BSGRUB BYA'I
GZUGS BYAS LA RANG NYID KHRO BO GANG YANG RUNG BA'I GZUGS SU
BSKYED NAS GCER BU'AM,

GOS DANG LDAN PAR MTSAN MA RKANG PAS MNAN LA BSGYINGS NAS SNGAGS
BZLA BAR BYA'O, ,DE NAS KHRO BO BKA' NOD PA'I TSOGS RNAMS LA BKA'
BSGO BA DE RNAMS GTANG BAR BYA'O, ,DE RNAMS KYIS BSGRUB BYA BCING
BA LA SOGS PA BYAS NAS DGUG PAR BYA'O, ,DE NAS GZUGS BRNYAN

LA PHAB NAS GHA GHA ZHES PA'I SNGAGS KYIS SPYI BO LA SOGS PAR
PHUR BUS GDAB PAR BYA'O, ,DE BZHIN DU YAMS KYI NAD LA SOGS PA LA
YANG CHO GA DES BSAL BAR BSTAN PA, YAMS NAD CES PA LA SOGS PA'O,
,DE BZHIN DU LAS KYI DBYE BA GZHAN YANG RNAM PA GSUM DU SHES

PAR BYA'O ZHES GSUNGS PA'O, ,DE NAS SBYOR BA ZHES PA LA SOGS
PA'O, ,MTSAN MA MNAN NAS BZLAS PA'AM, ,ZHES PA NI BZLAS MA THAG
PA'AM, LE'U BCU BZHI PA'AM, BCO LNGA PA LAS GSUNGS PA'O, ,SBYIN
SREG KHRO BO RNAL 'BYOR PA, ,ZHES PA NI LE'U BCO LNGA PA LAS

GSUNGS PA'O, ,GDUG PA'I SEMS CAN BSAM GTAN GYIS, ,BZA' BA RU NI
RAB TU BRTAG ,CES PA NI BCU GSUM PA'AM, BCO LNGA PAR GSUNGS PA'O,
,DE BAS NA MNGON SPYOD KYI CHO GA NI LAS KYIS 'GRUB PA ZHES
BYA'O, ,DA NI LAS BZHI'I TING NGE 'DZIN BSTAN PA'I PHYIR,

@198A *, ,ZHI BA LA NI ZHI BA'I SEMS, ,ZHES PA LA SOGS PA GSUNGS
SO, ,DE LTAR ZHUGS PA RNAMS KYI SOM NYI BSAL NAS, DA NI DE BZHIN
GSHEGS PA RNAMS KYI SKU LA SOGS PA DANG GCIG GI RANG BZHIN DU
GNAS PA RDO RJE 'DZIN PA CHEN PO'I SKU LA SOGS PA LA

DMIGS NAS CANG MI GSUNG BAR GYUR TO ZHES GSUNGS PA DE NAS BCOM
LDAN 'DAS ZHES PA LA SOGS PA'O, ,DE RNAMS KYANG RDO RJE 'DZIN
PA'I MTHUS YE SHES PHUL DU BYUNG BA YIN PAS DE KHO NA LA DMIGS PA
ZHES BYA'O, ,DA NI BYANG CHUB SEMS DPA' DE DAG SHIN TU MGU NAS
SKU LA SOGS

PA'I NGO BO'I SGO NAS STONG PA DE RNAMS LA BSTOD NAS KHYAD PAR DU
ZHE SDANG GI LAS 'BA' ZHIG GI SGO NAS ZHUS PA DANG LAN GSUNGS PA,
DE NAS BYANG CHUB SEMS DPA' ZHES PA LA SOGS PA'O, ,DE LA, THAMS
CAD MDZAD LA PHYAG 'TSAL 'DUD, ,CES PA NI SROG GCOD PA LA SOGS
PA'I

LAS THAMS CAD BYED PA ZHES SO, ,DE LA DRIS PAR SKU GSUNG THUGS NI
ZHES PA LA SOGS PA'O, ,SEMS CAN THAMS CAD KYI LUS LA SOGS PA RNAM
PAR DAG PA YIN PAS RNAM PAR SNANG MDZAD LA SOGS PA'I NGO BO NYID
SKU LA SOGS PA THOB PAS SEMS CAN NYID MNYAM MED DANG MNYAM

PA STE; SANGS RGYAS THAMS CAD DANG MNYAM ZHES SO, ,'O NA DE CI
'GOG CE NA, BSGRUB BYA SU YIN SGRUB PO GANG, ,ZHES TE, SEMS CAN
THAMS CAD SANGS RGYAS NYID YIN PAS BSGRUB BYA DANG SGRUB PA PO
MED DO ZHES SO, ,DES NA SGRUB PA'I DBANG PO BDAG NYID CHEN PO DES
MNGON SPYOD

KYI LAS KYIS SANGS RGYAS THAMS CAD GSOD PAS BDAG NYID CHEN PO JI
LTAR SDIG PAS MI GOS TE, GAL TE GOS PAR GYUR NA 'BRAS BU BLA NA
MED PA'I BYANG CHUB TU JI LTAR 'GYUR ZHES ZHUS PA'O, ,DA NI DE
BZHIN GSHEGS PA RNAMS KYIS LEGS SO BA'I TSIG SNGON DU GSOL NAS
DE'I LAN

GSUNGS LA; DE NAS DE BZHIN GSHEGS PA LA SOGS PA'O, ,SEMS CAN GYI
DON LA SEMS PA DANG, YE SHES KYI SKU'I NGO BO DANG, SHES PA'I
SHES RAB LAS BYUNG BA DANG, BDE BAR GSHEGS PA THAMS CAD MNYES PAR
BYED PA'I PHYIR GO RIMS BZHIN DU SEMS DPA' CHEN PO DANG,

@198B BDAG NYID CHEN PO DANG, GSUNG DBYANGS CHEN PO DANG, MCHOD
BA CHEN PO ZHES POS NAS LEGS SO ZHES TSIG SNGON DU GSOL LO,
,SGRUB PA PO SLOB DPON TE, SANGS RGYAS KUN GYI 'KHOR LO DER GTOGS
PA STE DE'I BDAG PO'O, ,DE BAS NA DPAL LDAN NO, ,DE LTA BU'I

BYANG CHUB KYI RDO RJE CAN GYI DNGOS PO THAMS CAD SGYU MA LTA
BU'I TSUL GYIS 'BYIN PA DANG, SDUD PAR BYED KYI THA DAD PA'I BLOS
MA YIN NO, ,DE BAS NA RMI LAM DANG 'DRA BA'I TSUL GYIS LAS THAMS
CAD BYED PAS NA SLOB DPON DE'I SDIG PAR MI 'GYUR TE, ZHE SDANG
GIS BLANG BA MA YIN

PA'I PHYIR RO, ,DE BZHIN DU PHYUGS GSAD PA'I MCHOD SBYIN LTA BU
MA YIN PAS BSOD NAMS SU YANG MI 'GYUR RO, ,DE BAS NA BSOD NAMS
DANG SDIG PAR MI 'GYUR BA DE LTAR NA BYANG CHUB KYI MTSAN NYID
KYI RGYUR GYUR PAR BSTAN PA'I PHYIR, GANG LA ZHES PA LA SOGS
PA'O, ,

PHYI ROL GYI LTA BA DANG BRAL BAS NA SDIG DANG BSOD NAMS SU MI
'GYUR TE, SNYING RJE CHEN POS 'DREN PAR BYED PAS BYANG CHUB KHO
NA'I RGYU YIN PAR GSUNGS SO, ,CI'I PHYIR ZHE NA, MGON PO DE'I
ZHES PA LA SOGS PA'O, ,MGON PO DE YIS ZHES PA NI SGRUB PA PO DES
'JIG

PAR BYED PA'I ZHES YANG DAG PAR 'JIG PAR BYED PA'I LAS KYIS LUS
THAMS CAD 'JIG PAR MDZAD KYANG LAS DES NGAN 'GROR SKYE BAR MI
'GYUR ZHING DE NYID LA GOMS PAR BSLABS PAS BYANG CHUB KYANG RNYED
SLA BAR 'GYUR ZHES SO, ,RMONGS PA'I LUS CAN DE DAG KYANG, ,CHO GA
JI LTA

BAS BSAD PAS 'BRAS BU MCHOG THOB PAR BSTAN PA'I PHYIR, SNGON NI
ZHES PA LA SOGS PA'O, ,SNGON SHIN TU MI BZAD PA'I LAS BYAS PAS
GAL TE DMYAL BA RNAMS SU SKYE BAR 'GYUR BA'I SKYE BO DE RNAMS CHO
GA JI LTA BA BZHIN BYAS PA'I MTHUS SDIG PA DANG BRAL BAR BYAS PAS

DMYAL BA RNAMS KYI 'BRAS BU CHE ZHES TE, DE'I THAD KAR 'BRAS BU
CHEN PO SKYED DE, JI SKAD DU, RDO RJE GSANG BA 'DI LTA BUS, ,SEMS
CAN THAMS CAD BSAD NA NI, ,MI BSKYOD RGYAL BA'I ZHING DAG TU,
,RGYAL BA'I SRAS SU SKYE BAR 'GYUR, ,ZHES SO, ,CHO GA GANG GIS

@199A *, ,LUS CAN RMONGS PA DE RNAMS BSGRUB PAR BYA BA DE BSTAN
PA'I PHYIR, BYANG CHUB RDO RJES BSGRUB BYA 'DI, ,ZHES TE, SGRUB
PA POS BSGRUB BYA DE SNGAGS DANG, THABS DANG, SBYOR BA LA SOGS PA
DANG LDAN PA GNYIS SU MED PA'I BDAG NYID KYI YE

SHES KYIS RGYAS BTAB CING SBYOR BA DES MCHOG TU PHAN BTAGS PAR
SHES PAR BYA'O, ,DE LTAR BSGRUB BYAR GTOGS PA'I CHO GA BSTAN NAS,
DA NI SGRUB PA PO'I YAN LAG KYANG BSTAN PA'I PHYIR, TSAR GCOD PA
ZHES PA LA SOGS PA'O, ,DE BAS NA LUS CAN THAMS

CAD LA PHAN BTAGS PAR SHES NAS, SNYING RJE CHEN PO DANG LDAN PA'I
RNAL 'BYOR PAS TSAR GCAD PA DANG RJES SU GZUNG BA'I LAS BYA'O
ZHES TE, JI SKAD DU, GANG GIS SNYING RJE MA NYAMS PA, ,DE YIS LAS
'DI BYA BAR 'OS, ,ZHES SO, ,SBYOR BA GANG GI DUS SU

LAS 'DI BYA ZHE NA, SGRUB PA PO ZHES PA LA SOGS PA'O, ,DE YANG
SNYING RJE'I SEMS BSKYED PA DANG PO NAS BRTZAMS TE SBYOR BA DANG
PO'I MTHAR THUG PAR BYAS NAS DKYIL 'KHOR DBYUNG BA NAS, SGRUB PA
CHEN PO'I MTHAR THUG PAR BYAS NAS DKYIL 'KHOR GYI 'KHOR LO

RDZOGS PAS LAS KYI RGYAL BA MCHOG GIS LAS RNAMS BSGRUB PAR BYA'O
ZHES SO, ,DA NI DE BZHIN GSHEGS PA RNAMS KYI THUGS RJE CHEN PO'I
TSUL GYIS CHOS THOS NAS BYANG CHUB SEMS DPA' RNAMS KYIS LEGS SO
BA'I TSIG SNGON DU GSOL NAS JI SKAD GSUNGS PA'I DON

RJES SU ZLOS PA BSTAN PA'I PHYIR, DE NAS ZHES PA LA SOGS PA'O,
,SEMS CAN RNAMS G-YANG SA LAS SGROL BA DANG, NYON MONGS PAS NON
PA'I LUS NGAG GI LAS MI BYED PA DANG, PHUNG PO LA SOGS PA THAMS
CAD RNAM PAR DAG PA DANG, YUL TSAD MED PA

BSGRAL BAR DAM BCAS PA'I PHYIR GO RIMS BZHIN DU MGON PO DANG,
THUB PA CHEN PO DANG, CHOS RNAMS CHEN PO DANG, THUGS RJE CHEN PO
ZHES GSOL NAS LEGS SO ZHES BYA BA BYIN NAS DON DE RJES SU BZLAS
PA GSUNGS PA, AE MA'O ZHES PA LA SOGS PA'O, ,

@199B KUN DU BZANG PO'I THUGS RJE JI LTA BAR DRI MA MED CE NA,
GDUG PA'I MI BZANG LAS KYIS KYANG, ,ZHES PA NI BLA MA LA SMOD PA
LA SOGS PA BLA MA 'BA' ZHIG GIS GROL BA'I SEMS CAN SANGS RGYAS
KYI BSTAN PA LAS NYAMS SHING PHYIR PHYOGS PA'I LAS CAN RNAMS
SANGS

RGYAS KYI 'BRAS BU TSOL ZHES TE, JI SKAD DU, BSHAD PA'I CHO GA
PHUN SUM TSOGS PA'I NUS PAS GSOL ZHES SO, ,DA NI BYANG CHUB SEMS
DPA' RNAMS KYIS JI BZHIN PA'I DON THUGS SU CHUD PAR MKHYEN NAS,
DE BZHIN GSHEGS PA RNAMS KYIS DON KHO NA LA BLO

BRTAN POR BYA BA GSUNGS PA, DE NAS ZHES PA LA SOGS PA'O, ,GSANG
BA 'DUS PAR DBANG BSKUR BA'I SNGAGS NI RNAL 'BYOR GYI RGYUD LA
SOGS PA LAS THAMS CAD KHYAD PAR DU GYUR PA STE, DE'I PHYIR DE'I
LUNG JI LTA BA BZHIN DU THOB PA'I SNGAGS PAS 'JIGS PAR

MI BYA SKRAG PAR MI BYA ZHES TE, ZHE SDANG GI LAS LA SOGS PA'O,
,DE CI'I PHYIR ZHE NA ZHES ZHUS PA DANG, DE BZHIN GSHEGS PA RNAMS
KYIS BKA' STZAL PA, BYANG CHUB RDO RJE LAS BYUNG BA, ,ZHES TE,
DON DAM PAR NA RDO RJE 'CHANG CHEN PO'I NGO BO LAS BYUNG ZHING
RNAM

PAR SPROS PA NI ZHE SDANG RDO RJE LA SOGS PA'O, ,DE BAS NA,
SNGAGS KYI RGYUD NI BSDUS PA DANG, ,YONGS SU SPANG BAR MI BYA'O,
,ZHES TE, ZHE SDANG GI LAS LA SOGS PA THAMS CAD RDO RJE 'DZIN
PA'I RANG BZHIN NYID KYIS RNAM PAR DAG PAS NA DOR BAR BYA BA JI
LTA BU ZHIG YOD

DE; BSGRUB PAR BYA BA'I RANG BZHIN KHO NA YIN NO ZHES SO, ,DA NI
RGYUD KYI DON GYI SGO NAS DE BZHIN GSHEGS PA RNAMS LA BYANG CHUB
SEMS DPA' RNAMS KYIS BSTOD PA BYA BA BSTAN PA'I PHYIR, DE NAS
BYANG CHUB SEMS DPA' ZHES PA LA SOGS PA'O, ,DE LA DUS

GSUM RDO RJE'I THUGS YIN NI, 'DAS PA DANG MA 'ONGS PA'I SANGS
RGYAS DAG PA DANG MA DAG PA THAMS CAD KYI SNYING POR GYUR PA'I
PHYIR RO, ,SRID DANG THAR GYUR ZHES PA NI SHES PA DANG THUGS RJES
SRID PA DANG THAR GYUR TE, MI GNAS PA'I MYA NGAN LAS 'DAS PA'I
BDAG NYID

@200A *, ,CAN ZHES PA'I DON TO, ,ZHI ZHING SGRIB MED CES PA NI RO
MYANG BA'I RGYUN GYIS ZHI ZHING SHES BYA'I SGRIB PA LA SOGS PA
RNAM PAR BSAL BA STE, DE'I PHYIR, NAM MKHA' DAG PA'I NGO BO NYID,
,CES TE, DMIGS SU MED PAS NAM MKHA' DANG 'DRA'O ZHES

SO; ,DE NYID KYANG GANG ZHE NA, SANGS RGYAS LA SOGS ZHES TE, RTAG
PA LA SOGS PA'I SANGS RGYAS KYI YANG SANGS RGYAS SU 'GYUR BAS
BYANG CHUB STE DE NYID BDAG PO BAS NA DBANG PHYUG RDO RJE CAN NO,
,DE LA LUS DANG NGAG DANG YID KYIS RTAG TU STE BLO DANG MI 'BYED
PAS PHYAG 'TSAL

LO ZHES SO, ,RNAL 'BYOR PAS KYANG THA MI DAD PA'I BLOS PHYAG
BYA'O ZHES SO, ,DES NI RDO RJE 'CHANG CHEN PO'I SPROS PA MED PA'I
BDAG NYID RANG GI DON PHUN SUM TSOGS PA LA BSTOD PA'O, ,DA NI
SPROS PA'I BDAG NYID GZHAN GYI DON PHUN SUM TSOGS PAS LHA THAMS
CAD KYI SGO NAS

BSTOD PA GSUNGS PA, GANG ZHIG GZUGS DANG ZHES PA LA SOGS PA'O,
,RNAM PAR SHES PA'I BAR GYIS NI PHUNG PO LNGA BSTAN LA, DE RNAM
PAR DAG PA'I RNAM PAR SNANG MDZAD LA SOGS PA'I NGO BO NYID DO
ZHES SO, ,SKYE MCHED DRUG NI PHYI'I SKYE MCHED DRUG STE, GZUGS
KYI RDO RJE MA

LA SOGS PA'I NGO BO NYID DO ZHES SO, ,DBANG PO DRUG CES PA NI
NANG GI SKYE MCHED DRUG STE, SA'I SNYING PO LA SOGS PA'I NGO BO
NYID DO ZHES SO, ,SA CHU ME RLUNG DANG NAM MKHA', ,ZHES PA NI
'BYUNG BA LNGA BSTAN TE, SPYAN MA LA SOGS PA'I NGO BO NYID DO,
,DE THAMS CAD KYANG BYANG CHUB KYI

SEMS RDO RJE DANG 'DRA BA NYID DU RGYA CHE ZHING SPROS PA STE, DE
BAS NA DE LA YANG GONG MA'I TSUL GYIS BYA BA RNAM PA GSUM GYIS
PHYAG 'TSAL LO ZHES SO, ,DE LTAR CHOS CAN NYI SHU RTZA GCIG DAG
PA'I SGO NAS BSTOD NAS, DA NI NYON MONGS PA GSUM DAG PA'I SGO NAS
SKU GSUNG THUGS RDO RJE GSUM LA KHYAD

PAR DU BSTOD PA GSUNGS PA, GTI MUG CES PA LA SOGS PA'O, ,DE LA
GTI MUG RNAM PAR DAG PA NI SKU RDO RJE'O, ,NYES PA NI ZHE SDANG
STE, DE RNAM PAR DAG PA NI THUGS RDO RJE'O, ,'DOD CHAGS RNAM PAR
DAG PA NI RDO RJE CHOS BCAS GANG ZHES TE GSUNG RDO RJE'O, ,DE'I
SNGON DU SONG BA'I

@200B RGYU; RIG MA'I SBYOR BA LAS BYUNG RTAG TU RAB 'BREL BAR,
,ZHES TE, DUS GANG GI TSE DE DANG LHAN CIG TU 'DRES PA DES DE'I
TSE RNAM PAR DAG PA STE, DE NAS BZUNG STE RNAM PA SNA TSOGS PA'I
DGA' BAS MYOS PA'I DNGOS POR GYUR PA STE, SRID PA JI SRID KYI BAR
DU RO MYANG BA'I BDE BA DANG LDAN

PA'I RDO RJE SEMS DPA' BYANG CHUB KYI SEMS RDO RJE DANG 'DRA BAR
RGYA CHEN POR SPROS PA DE LA PHYAG 'TSAL LO ZHES SO, ,DA NI RANG
BZHIN DANG SEMS SU GTOGS PA'I CHOS DAG PA'I SGO NAS KHRO BO RNAMS
LA BSTOD PA GSUNGS PA, DAM PAR GZUNG DANG ZHES PA LA SOGS PA'O,
,GZUNG PA NI SPROS

PA'O; ,DGA' BA NI SDUD PA'O, ,RNAM PA NI RANG GI LHA'I RNAM PAR
GYUR PA'O, ,MI G-YO BA NI DE NYID LA BRTAN PAR GYUR PA'O, ,RGYU
NI DE NYID LA SLOB PA'O, ,'BRAS BU NI DE NYID GSAL BAR GYUR PA'O,
,DE RNAMS GONG DU SMOS PA'I RANG BZHIN LAS BYUNG BAS NA RANG
BZHIN DU RJES SU

GTOGS PA NI CHOS TE, DON DANG MTSAN MAR BCAS PA RNAM PAR DAG PA
KHRO BO DRUG GO, ,DE BZHIN DU SEMS SU GTOGS PA'I CHOS NI GTI MUG
DANG NYES PA DANG 'DOD CHAGS DANG, SGRIB PA RNAMS RNAM PAR DAG
PAS KHRO BO BZHI STE, DE THAMS CAD KYANG RDO RJE STE, DE BAS NA
BYANG CHUB SEMS

RDO RJE 'DRA BAR RGYA CHEN POR SPROS PA DE LA PHYAG 'TSAL LO ZHES
PA'I DON TO, ,DE LTAR LHA'I NGO BO'I SGO NAS BSTOD NAS, DA NI
SGRUB PA LA SOGS PA'I SGO NAS BSTOD PA GSUNGS PA, GANG ZHIG CES
PA LA SOGS PAS DANG POR GONG GI DON GSANG BA'I DBANG BSKUR BA
DANG LDAN PAR BSGOM PA

DE PHYAG 'TSAL BA'I GNAS YIN PAR BSTAN TE, GANG ZHIG CES PA NI
SGRUB PA'O, ,THOG MA MED DNGOS RNAM DAG 'DI SGOM PA, ,ZHES PA NI
DNGOS PO'I TSOGS THAMS CAD THOG MA MED PA'I DUS NAS DKYIL 'KHOR
GYI 'KHOR LO GONG DU GSUNGS PA LTAR DAG PA STE, DE YANG THABS
DANG

SHES RAB DBYER MED PA'I DON NAM MKHA'I DKYIL LTAR RNAM PAR DAG PA
LAS BYUNG ZHING MTSAN MA'I SPROS PA DANG BRAL BA SGOM PAR BYED
PA'O, ,GANG DANG LDAN PAR SGOM PAR BYED CE NA, GSANG BA'I DBANG
THOB NAS KHYAD PAR GYI BRTUL ZHUGS DANG DAM TSIG DANG SBYOR BA LA
GNAS NAS

@201A *, ,RTOGS PA NI LAM KHYAD PAR CAN DANG LDAN PAS BYANG CHUB
KYI SEMS RDO RJE BZHIN DU BLTAS LA PHYAG 'TSAL LO ZHES SO, ,THABS
KYI DNGOS PO BZHIS SGOM PAR BYED PA YANG PHYAG 'TSAL BA'I GNAS
YIN PAR GSUNGS PA, GANG ZHIG CES PA LA SOGS PA'O, ,DNGOS GRUB

MCHOG NI RDO RJE 'CHANG BA'O, ,DE'I THABS NI KA LA STE MDA'I
THABS DANG 'DRA BA'I PHYIR RO, ,DE DNGOS GANG ZHE NA, BSNYEN PA'I
CHO GA ZHES BYA BA NI SA LHA'I SKU'O, ,NYE BAR SGRUB PA NI MIG LA
SOGS PA BYIN GYIS BRLABS PA'O, ,SGRUB PA NI SKU GSUNG THUGS BYIN
GYIS BRLABS PO'O, ,

DNGOS GRUB CHEN PO NI RIGS KYI BDAG POS DBU BRGYAN PA'O, ,DE YANG
SNGAR BSHAD PA'I RIM PA BZHIN DU PHYE BA RNAMS TE, DE LA BLO MI
'GYUR BA'I SGRUB PA'I DBANG PO DE LA YANG BYANG CHUB RDO RJE DANG
'DRA BAR PHYAG 'TSAL LO ZHES SO, ,THUN BZHIR SGOM PAR BYED PA'I
SGRUB PA PO BSAM GTAN

GYI SKAL BAS PHYAG 'TSAL BA'I GNAS YIN PAR BSTAN PA, GANG ZHIG
CES PA LA SOGS PA'O, ,THUN BZHI ZHES PA NI THO RANGS DANG, SNGA
DRO DANG, PHYI 'BRED DANG, SROD DANG PHYAG RGYA BZHI'I DUS PAS
RDO RJE STE, DER SGRUB PAR BYED PA ZHES SO, ,DES MI SNANG BA LA
SOGS PA'I DNGOS

GRUB NAS MCHOG STE, DE DAG KHO NA SMIN PA'I DBANG LAS SANGS RGYAS
KYI DNGOS GRUB TU YANG 'GYUR RO ZHES SO, ,DE LTA BU'I BLA MA'I
DRIN GYIS MA NOR BA'I LAM RTOGS PA DE LA YANG BYANG CHUB KYI SEMS
RDO RJE BZHIN DU PHYAG 'TSAL LO ZHES SO, ,GSANG BA 'DUS PA'I
RGYUD NYAN PA LA SOGS PA

RNAMS KYANG SANGS RGYAS KYI SA BON THOB PAS PHYAG 'TSAL BA'I GNAS
YIN PAR BSTAN PA, GANG ZHIG CES PA LA SOGS PA'O, ,BLA MA LA NYAN
PA DANG, KHA DON DU 'DON PAR BYED PA DANG, ,KLOG PA DANG, RTAG TU
YID LA SEMS PA DANG, ME TOG LA SOGS PAS MCHOD PA DANG,

YI GE 'DRI BA DANG, GZHAN 'DRIR 'JUG PA YANG DAG PA'I LAM GYI
GZHI YID LA GNAS PAS BYANG CHUB KYI SEMS RDO RJE BZHIN DU BLTAS
LA PHYAG 'TSAL LO ZHES SO, ,SNGAGS DANG THABS LA SOGS PAS SGRUB
PAR BYED PA'I SKYE BO RNAMS SGRUB PA PO YE SHES KYIS RGYAS BTAB
PAS SDIG

@201B PA'I LAS DANG BRAL BAS PHYAG 'TSAL BA'I GNAS YIN PAR BSTAN
PA, GANG ZHIG CES PA LA SOGS PA'O, ,DE YANG LE'U BCU BZHI PA LA
SOGS PA LAS GSUNGS PA'I THABS DANG, SNGAGS DANG, ZHI BA LA SOGS
PA'I LAS RNAMS KYIS DE BZHIN DU RGYAS BTAB PA'I SGRUB PA'I

DBANG POS YANG DAG PAR ZIN PA'I BSGRUB PAR BYA BA 'DI DANG LDAN
PA DE YANG LAS KYI SGRIB PA DANG RNAM PAR BRAL BAS NA BYANG CHUB
KYI SEMS RDO RJE DANG 'DRA BAR BLTAS LA PHYAG 'TSAL LO ZHES SO,
,GANG YANG SGRUB PA'I DBANG PO DE LTA BU MTHONG BA LA SOGS PAS
DGA' BA YANG DAD PA'I

STOBS KYIS MI DGE BA'I LAS RNAM PAR 'JIG PAS PHYAG 'TSAL BA'I
GNAS YIN PAR BSTAN PA, GANG ZHIG CES PA LA SOGS PA'O, ,GANG ZHIG
CES PA NI SKYE BO GANG ZHIG CES PA'O, ,GTZO BO SGRUB PO ZHES PA
NI GNYIS SU MED PA'I RNAL 'BYOR LA GNAS PA BLA MA STE, DE GANG

ZAG GANG GIS MTHONG BA'AM, REG PA'AM, YID LA SEMS SHING LEGS PAR
DRAN PAR BYED PA'AM, MING TZAM THOS NAS DAD PAR BYED CING YON TAN
GYI PHYOGS GCIG TZAM YANG 'DZIN PAR BYED PA DE YANG BLA MA'I
STOBS KYIS DAG PAS NA, BYANG CHUB KYI SEMS RDO RJE DANG 'DRA

BAR BLTAS LA PHYAG 'TSAL LO, ,JI SKAD DU, ,GANG ZHIG MTHONG BAR
GYUR PA DANG, ,THAMS CAD DU NI MCHOD GYUR NA, ,SANGS RGYAS THAMS
CAD MTHONG BA DANG, ,MCHOD PA NYID DU 'GYUR BA YIN, ,ZHES SO, ,DE
LTAR TSIGS SU BCAD PA BCUS BSTOD PA'I SGO NAS RGYUD KYI DON

RJES SU BSTAN NAS DA NI DON CHEN POS BSTOD PA'I PHAN YON BSTAN
PA'I PHYIR BSTOD PA'I TSIG NI ZHES PA LA SOGS PA'O, ,BSTOD PA'I
TSIG NI ZHI BA 'DIS, ,ZHES PA NI DON ZHI BAR RAB TU STON PA'I
PHYIR DE SKAD DO, ,'DREN PA KUN ZHES PA NI BDE BAR GSHEGS PA
RNAMS TE, THUGS

RJE'I PHYAG DANG LDAN PA'I PHYIR RO, ,DE RNAMS BSTOD PA DANG,
BYANG CHUB SEMS DPA' GRAGS CHEN LA, ,MGON PO DE DAG CES TE, BDE
BAR GSHEGS PA RNAMS YI RANG ZHING MNGON PAR DGA'O ZHES SO, ,MA
'ONGS PA'I RNAL 'BYOR PA RNAMS KYIS BSTOD PA 'DI BYAS NA DE DAG
DGA' ZHING DNGOS GRUB STZOL BAR 'GYUR RO ZHES PA'I

@202A *, ,DON TO; ,DA NI GSANG BA 'DUS PA'I RGYUD 'DI NI RGYUD
GZHAN LAS PHUL DU BYUNG BAR BSTAN PA'I PHYIR 'DUS PA GSANG BA
ZHES PA LA SOGS PA'O, ,RGYUD THAMS CAD KYI DON 'DIR 'DUS PAS NA
KUN GYI BDAG PO ZHES BYA'O, ,DE NYID KYI PHYIR NA RGYUD 'DI LEGS
PAR GSUNGS PA YIN ZHES TE SGRO 'DOGS

PA DANG SKUR PA GNYIS DANG BRAL BAR GSUNGS SO ZHES PA'I DON TO,
,DA NI DE BZHIN GSHEGS PA LA SOGS PA THAMS CAD JI SKAD BSHAD PA'I
DE KHO NA NYID KYI DON LA SBYAR NAS CANG MI GSUNG BAR SBYAR BA
BSTAN PA'I PHYIR DE SKAD CES BKA' STZAL NAS ZHES PA LA SOGS PA'O,
,DE'I DON NI 'DI LTA STE, SKU

DANG GSUNG DANG THUGS RDO RJE ZHES PA NI RDO RJE 'DZIN PA'I SKU
RDO RJE LA SOGS PA STE DE BZHIN GSHEGS PA THAMS CAD KYI SKU DANG
GSUNG DANG THUGS LA ZHES TE, SA BON GYIS BSDUS NAS RNAM PAR BCUG
STE SKU LA SOGS PA YANG DE BZHIN NYID NAM MKHA' DANG 'DRA BAR
BRJOD DU MED PAS NA DE LA DMIGS TE CANG MI GSUNG BAR

GYUR TO ZHES PA'I DON TO, ,DE BAS NA 'DI NI DKYIL 'KHOR BSDU BA'I
DON DU BLTA BAR BYA'O, ,DE BZHIN GSHEGS PA THAMS CAD KYI RANG
BZHIN NI SKU DANG GSUNG DANG THUGS TE DE'I NGO BO NYID NI GSANG
BA'O, ,DE BAS NA GSANG BA YANG DE 'DUS PA YANG DE BAS NA GSANG BA
'DUS PA'I RGYUD LAS GSANG BA THAMS CAD DE SBAS

PA'I NGO BO RNAMS STON PAS NA DES BYIN GYIS BRLAB CING SHES PAR
BYED PA DANG, MDZES PA'I DON GYI RGYAL PO STE DE STON PAR BYED
PA'I GZHUNG GI LE'U BCO BRGYAD PA'O ZHES SO, ,GANG ZHIG GSANG
RGYUD YANG DAG SBAS PA RNAMS SBYIN PA, ,BDE GSHEGS BLO MCHOG NYI
MA'I 'OD 'DRA PHYI MA'I RGYUD, ,THA SHAL BDAG 'DRAS

GA LA STOBS TE GZHAG PAR 'OS, ,'ON KYANG 'GA' LA PHAN PA DAM PA'I
BKA' YIS DE NI PHYE, ,DE LAS BYUNG BA'I DGE BA KHA BA ZLA BA LTAR
SNANG BAS, ,SKYE BO GSANG BA 'DUS RGYUD YANG DAG DON NI RAB CHUD
DE, ,'DI LAM RIM PA GANG GIS 'GRO BA'I LAM DE YIS, ,RDO RJE 'DZIN
PA'I SA LA YANG DAG ROL BAR SHOG,

YANG DAG RIG BYED CES BYA BA RGYUD PHYI MA'I RNAM PAR BSHAD PA
SLOB DPON BEE DYA P'A DAS MDZAD PA RDZOGS SO,, ,,RGYA GAR GYI
MKHAN PO KA MA LA GU HYA DANG, BOD KYI LO TZ'A BA MNGA' BDAG LHA
YE SHES RGYAL MTSAN GYIS BSGYUR CING ZHUS PA'O,, ,,

