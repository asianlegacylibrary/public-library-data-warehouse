@225A #, ,RGYA GAR SKAD DU, YO GA AA NU S'A RI n'I N'A MA BADZRA YO GI
N'I t'I K'A, BOD SKAD DU, RNAL 'BYOR GYI RJES SU 'BRANG BA ZHES
BYA BA, RDO RJE RNAL

'BYOR MA'I 'GREL BA, RDO RJE RNAL 'BYOR MA LA PHYAG 'TSAL LO, ,DE
BZHIN NYID KYI RANG BZHIN GYIS, ,GANG ZHIG LUS MCHOG 'DZIN GYUR
PA, ,RTAG TU RDO RJE PHAG MO DES, ,KHYED LA PHUN TSOGS BYED PAR
SHOG ,RDO RJE PHAG MO LA BTUD NAS, ,DE YI SGRUB THABS BDE RTOGS
PAR, ,RNAL 'BYOR

@225B RJES SU 'BRANG BA YI, ,BDAG GIS 'GREL BA BRI BAR BYA, ,'DIR
NI MA RIG PA LA SOGS PA'I DBYAR GYI NYI MA'I GUNG LTA BU LA GNAS
PA'I 'GO BA RIGS DRUG GI SPROS PAS BSDUS PA'I 'KHOR BA'I SKAMS SA
CHEN PO LAS THAR BAR BYED PA'I THABS KYI MCHOG GSANG BA'I RGYAL
PO'I GTAM BYED PA DANG

BRAL BA, RTZOD DUS LA CHAGS PA'I SEMS DANG LDAN PA, SBYIN PA LA
SOGS PA BSOD NAMS KYI LAM BRGYAGS DANG, TING NGE 'DZIN LA BLO
GTAD PA LHUNG BA CAN, DGE BA'I SHING GI SHING THOG THOB PAR MI
'GYUR BA RNAMS YUL GYI DGRA YIS DGE BA'I BAG CHAGS PHROGS PA DANG
LDAN PA'I PHYIN CI LOG PA DANG

BCAS PA'I GZA' CHEN PO BABS PAR GYUR PA MYA NGAN LAS 'DAS PA'I
LAM MA SHES PAS YANG DANG YANG DU DE KHO NAR 'KHOR BAR GYUR PA'I
SRID PA'I BDE BA 'DOD PA'I SHA ZAS BSLU BAR BYAS PA DANG, DE NYID
MA YIN PA'I CHAGS ZHEN MANG PO LA GNAS PA DANG, RES 'GA' GNAS
SKABS KYI BDE BA BAG

TZAM YANG THOB PAR MI 'GYUR BA'I SRID PA GSUM LA GNAS PAR 'GYUR
BA'I 'JIG RTEN RNAMS, ,SDUG BSNGAL TSA BA KHO NAR ZHUGS PA DE DAG
LA BYAMS PA'I SNYING RJE'I GROGS MO'I STOBS KYIS BDE 'GROR YONGS
SU GZUNG BA MED PA'I KUN RDZOGS KYIS SKYE BA YONGS SU 'DZIN PA
DANG YON TAN DPAG TU MED PA'I

GZHIS GZHI 'DZIN PA DANG, MYA NGAN LAS 'DAS PA'I LAM BLA NA MED
PA NYE BAR STON PA DANG, BSKAL BA DPAG TU MED PAR GZHAN DON BYED
PA'I SNYING RJE'I BRTUL ZHUGS CHEN PO 'DZIN PA BCOM LDAN 'DAS RDO
RJE 'CHAR DPAL 'KHOR LO SDOM BA ZHES BYA BA HE RU KA'I RGYAL POS
JI LTAR SNOD DU RUNG BA'I SKYE BO GDUL

BA'I BYA BA'I THABS BSTAN PAR 'DOD PAS, DBANG PO RNO BA'I DBANG
GIS RNAL 'BYOR GYI LAM KHO NAR SHIN TU SLA BAS RNAL 'BYOR MA'I
TSUL GYIS RJES SU 'BRANGS PAS G-YON PA'I SPYOD PAS MDZES PAR
'GYUR BA'I RNAL 'BYOR MA THAMS CAD KYI GSANG BA MKHA' 'GRO MA DRA
BA SDOM PA'I RGYUD STON PAS

GSUNGS PA'O, ,RNYED PAR SLA BA'I BABS KYI MAN NGAG RNYED PAR DKA'
BA THOB PAR 'GYUR ZHES PAS CHOS THAMS CAD RANG BZHIN MED PA DE
BZHIN NYID KYI RDO RJE PHAG MO'I LUS CAN MA SHES RAB KYI RANG
BZHIN NYID BCOM LDAN 'DAS KYIS NYE BAR BSTAN TO, ,DE'I GDUL BYA'I
BSAM PAS PHRIN LAS KYI DBYE BA

@226A *, ,RNAM PA DPAG TU MED PA MTHONG BAR GYUR KYANG 'DIR NI
RNAM PA DE DAG GTZOR BSTAN PAR MI BYA'O, ,'ON TE ZHAL GNYIS PHYAG
GNYIS RDO RJE LHA MO GCIG PU'I SGRUB THABS MNGON PAR BRJOD DO,
,DE NI RGYUD MANG PO LA NYE BAR BSTAN PA'I DE NYID MA LUS PA SO
SOR THOB PAR 'GYUR BA'I

THABS KYI CHO GA MKHYEN PA'I PHYAG RGYA CHEN PO'I DNGOS GRUB
SGRUB PA'I THABS KYIS RGYAL PO CHEN PO AINDRA BH'U TI ZHABS KYIS
RANG GI RTOGS PAR GYUR PA'I LAM GYI MTSAN NYID KYI MKHA' 'GRO
MA'I GSANG BA MNGON PAR BRJOD PAS DANG PO DON CHEN PO'I DNGOS
SGRUB KYI RGYU YIN PAS, ,'GRO BA 'DUL BAR BYED

PA'I THABS RDO RJE RNAL 'BYOR MA'I SGRUB THABS DANG, DE'I SNGAGS
KYI BTU BA DANG, BZLAS PA'I CHO GA DANG, 'KHOR LO MCHOD PA'I LAS
RNAMS DANG, LHAG MAS SPYOD PA'I MTSAN NYID KYANG BRJOD PAR BYA'O,
,DE'I PHYIR DANG POR 'DIR RNAL 'BYOR MA YI DAM LHA'I BAR CHAD
THAMS CAD RAB TU ZHI BAR

BYED PA'I DON CHEN PO TSOGS PAR BYED PA'I PHYAG 'TSAL BA GSUNGS
PA NI, BDUD CES PA LA SOGS PAS RDO RJE NI SPROS PA DANG BRAL BA'I
YE SHES KYI RANG BZHIN KYANG YIN LA SBYOR BA YANG YIN NO, ,THABS
SHES RAB SNYOMS PAR 'JUG PA YANG YIN NO, ,DE YANG DPAL GSANG BA
'DUS PA'I RGYUD PHYI MA

LAS, THABS DANG SHES RAB SNYOMS 'JUG PA, ,RNAL 'BYOR ZHES NI
MNGON PAR BRJOD, ,GANG ZHIG DNGOS MED SHES RAB DANG, ,THABS NI
DNGOS PO'I MTSAN NYID DO, ,ZHES GSUNGS SO, ,DE 'DI LA YOD PAS RDO
RJE RNAL 'BYOR MA'O, ,YANG NA RNAL 'BYOR BA DE 'DIS SNYOMS PAR
'JUG

PA'I PHYIR RNAL 'BYOR NI GNYIS SU MED PA'I YE SHES SO, ,DE 'DI LA
RANG BZHIN GYIS YOD PAS RNAL 'BYOR MA NI RDO RJE PHAG MO'O, ,YANG
NA RNAL 'BYOR BAR BYA BA NI BRTEN PAR BYA BAS RNAL 'BYOR NI
PADMA'O, ,DE 'DI LA YOD PAS RNAL 'BYOR MA'O, ,BYE BRAG GI BRTEN
PA'I RNAM PAR GCOD PA'I DON DU

RDO RJES GONG BZHIN DU KHYAD PAR RO, ,RANG DANG GZHAN GYI DON
PHUN SUM TSOGS PA BLA NA MED PAR SBYOR BA'I PHYIR DANG, ,TSOGS
GNYIS SBYOR BA'I PHYIR DANG, ,GNYIS SU MED PA'I YE SHES SBYOR
BA'I PHYIR DPAL YANG DE, RDO RJE RNAL 'BYOR PA YANG DE YIN PAS
DPAL RDO RJE RNAL 'BYOR MA'O, ,DE JI LTA BU

@226B YIN ZHE NA, STONG NYID NI CHOS THAMS CAD SPROS PA DANG BRAL
BA NYID RTOGS PA'I BDAG NYID CAN SHES RAB BO, ,SNYING RJE NI
DMIGS PA MED PA'I 'GRO BA MA LUS PA'I DON BYED PA LHAN CIG SKYES
PA'I BDE BA CHEN PO'I NGO BO THABS SO, ,DE YANG STONG NYID SNYING
RJE THABS DANG SHES RAB GNYIS SU MED PA GANG GI

BDAG NYID DE DE BZHIN NO, ,YANG JI LTA BU ZHE NA, ,KHAMS GSUM NI
'DOD KHAMS GZUGS KHAMS GZUGS MED KYI KHAMS NI SKU GSUNG THUGS KYI
RDO RJE DE GANG GIS BDAG NYID DE DE BZHIN NO, ,SKU GSUM DBYER MED
PA'I RANG BZHIN YIN PA'I PHYIR RO, ,YANG JI LTA BU ZHE NA, 'BAR
BA NI GSAL BA

BSKAL BA'I ME'I 'OD LTAR GANG GI 'OD DE DE BZHIN NO, ,MI SHES
PA'I MUN PA SEL BAR BYED PA'I 'OD KYI RANG BZHIN YIN PA'I PHYIR
RO, ,DE LTA BU'I RNAL 'BYOR MA DE LA PHYAG 'TSAL LO ZHES SHES PAR
BYA'O, ,YANG NA SPROS PA MED PA'I YE SHES KYI RANG BZHIN STONG
NYID DANG SNYING RJE ZUNG DU 'JUG PA'I

RDO RJE RNAL 'BYOR MA'O, ,THABS DANG SHES RAB KYI RANG BZHIN MI
ZAD PA BDE BA MCHOG GI RANG BZHIN YIN PAS LHAN CIG SKYES PA'I
SKU'I RANG BZHIN NO, ,STONG NYID SNYING RJE'I BDAG NYID CES PA NI
YANG DON DE NI DON GZHAN RTEN PAS BZLAS PAR BYA BA'I RIGS PAS ZAB
PA DANG, ,RGYA CHE BA'I RANG BZHIN

GYIS SEMS RNAM PAR DAG PA'I NGO BO NYID KYI CHOS KYI SKU'I RANG
BZHIN NO, ,SEMS CAN GYI DON DU KHAMS GSUM LA THUN MONG MA YIN
PA'I NGO BO NYID KYI CHOS KYIS RTAG PAR BYED PAS KHAMS GSUM PA'I
NGO BO NYID NI LONGS SPYOD RDZOGS PA'I SKU'I RANG BZHIN NO, ,BAG
CHAGS DANG BCAS PA'I SGRIB

PA NYID DANG BRAL BAS KHAMS GSUM LA SKU'I 'OD ZER GYIS RAB TU
GSAL BA'I PHYIR BSKAL PA'I ME LTAR 'BAR BA'I 'OD NI SPRUL PA'I
SKU'I RANG BZHIN NO, ,DE LTA BU'I SKU BZHI'I RANG BZHIN YANG BCOM
LDAN 'DAS MA DPAL RDO RJE PHAG MO BSHAD CES GSUNGS SO, ,YANG NA
LTE BA'I MTSO SKYES NI KHA GYEN

DU GDENGS PA DANG, ,SPYI BO'I MTSO SKYES NI KHA THUR DU BLTAS PA
AE'I RNAM PA ZUR GSUM PA, SHES RAB KYI NGO BOR LHAG PAR MOS PAR
BYA'O, ,SNYING GA'I MTSO SKYES NI KHA 'OG TU LTA BA DANG, ,MGRIN
PA'I MTSO SKYES NI KHA GYEN DU GDENGS PA'I BAm YIG GI RNAM PA CAN
ZLUM PO THABS KYI RANG BZHIN NO,,

@227A *, ,DE BZHIN DU KHA SBYOR GYI RGYUD LAS KYANG, SPYI BO LTER
GNAS 'KHOR LO NI, ,AE YI RNAM CAN YANG DAG GNAS, ,SNYING DANG
MGRIN PAR GNAS PA YI, ,BAm GYI RNAM PA LTA BUR SHES, ,ZHES GSUNGS
PAS LTE BA DANG, SNYING GA'I PADMA DANG, SPYI BO DANG MGRIN PA'I
PADMA GNYIS GNYIS LA

GTUM MO'I 'GRO BA DANG 'ONG BAS BDE BA CHEN PO RO GCIG PA NYID
KYIS SNYOMS PAR 'JUG PA'I RNAL 'BYOR RO, ,DE LTA BU'I AE'I YI GE
THABS DANG SHES RAB KYI RANG BZHIN NO, ,BAm GYI YI GE YANG DE
BZHIN NO, ,RDO RJE NI BYANG CHUB SEMS KYI RANG BZHIN NO, ,DE'I
RANG BZHIN RNAL 'BYOR MA 'DI LA YOD PAS

RDO RJE RNAL 'BYOR MAS SO, ,KHRAG GI NGO BO GTUM MO'I RANG BZHIN
NI DPAL GNYIS SU MED PA'I RANG BZHIN YANG YIN LA, DE NYID RDO RJE
RNAL 'BYOR MA'I RANG BZHIN YANG YIN PAS DPAL RDO RJE RNAL 'BYOR
MA'O, ,JI LTA BU ZHE NA, STONG NYID SNYING RJE'I BDAG NYID CAN
GYI DON NI SNGAR BSHAD PA'O, ,YANG JI

LTA BU ZHE NA, KHAMS NI SKU GSUM LA SPRO BA DANG BSDU BA'I BYE
BRAG GIS SO, ,NGO BO NYID NI SKYE BA GANG LA YOD PA DE LA DE SKAD
CES BYA'O, ,CI'I PHYIR ZHE NA, GYEN DU 'GRO BAS SNYING GA DANG
MGRIN PA DANG, DPRAL PA'I 'KHOR LO RNAMS BSREGS NAS HAm YIG ZHU
NAS THUR DU SONG BAS 'KHOR LO GSUM YANG

SOS PAR 'GYUR BA'I PHYIR RO, ,DE LTAR YANG DGYES PA RDO RJE LAS,
LTE BAR GTUM MO 'BAR BA YIS, ,DE BZHIN GSHEGS PA LNGA BSREGS TE,
,SPYAN LA SOGS PA YANG BSREGS PA, ,BSREGS PAS RI BONG HAm 'DZAG
LTAR, ,ZHES PA'O, ,YANG JI LTA BU ZHE NA, BSKAL BA'I ME LTAR 'BAR
BA'I

'OD NI JI LTAR BSKAL BA'I MES KHAMS BSREG PAR 'GYUR BAS ME 'BAR
BAS GSAL BAR 'GYUR BA LTAR, DE BZHIN DU LAS KYI GTUM MO LA SOGS
PA'I SBYOR BAS 'BAR BAR 'GYUR BA'I GTUM MO LTE BA LAS GYEN DU
'GRO BAS CHOS DANG LONGS SPYOD DANG, BDE BA CHEN PO'I 'KHOR LO
RNAMS BSREGS

SHING RANG 'OD KYIS 'BAR RO, ,'DI LA DON 'DI YIN TE, BCOM LDAN
'DAS MA KHRAG GI NGO BO GTUM MO'I RANG BZHIN, DPAL RDO RJE RNAL
'BYOR MA GYEN LA 'GRO BAS 'BAR BA NGES PAR 'BYUNG BA'I PHRA MO'I
'OD ZER DPAG TU MED PA'I TSOGS KYIS BA SPU'I BU GA'I MTSAMS RNAMS
KHYAB CING, DE DAG LA

@227B SPROS NAS RTZA DBU MA'I LAM DU GYEN LA 'GRO BAS, ,CHOS DANG
LONGS SPYOD DANG SPRUL PA'I 'KHOR LO BSREGS PAS BDE BA CHEN PO'I
'KHOR LO ZHU NAS DE'I KHU BA DANG RO GCIG PA 'OG TU 'DZAG PAR
'GYUR BAS, PHUNG PO DANG KHAMS DANG SKYE MCHED GSO BAR BYED PA,
PHUNG PO LA SOGS PA SGRO BTAGS PA ZIL

GYIS GNON CING, THABS DANG SHES RAB RO GCIG PA BDE BA CHEN PO
RJES SU MYONG BA'I NGO BO NYID LTE BAR GNAS PA BSGOM PAR BYA'O,
,YANG NA 'CHAD PAR 'GYUR BA'I SGOM GYI GO BAR BYED PA'I TSIGS SU
BCAD PA NI DE LA DANG POR BSOD NAMS KYI CHOGS NI DPAL RDO RJE
RNAL 'BYOR MA'I MCHOD PA'O, ,MCHOD

PA SNGON DU 'GRO BAS BSOD RNAMS BSDUS PA'I PHYIR RO, ,YE SHES KYI
TSOGS BSAGS PA NI STONG PA NYID BSGOM PA'O, ,DE BAS NA STONG NYID
SNYING RJE'I BDAG NYID DO, ,DE NAS KHAMS GSUM RNAM PAR DAG PA'I
CHOS 'BYUNG ZUR GSUM DBYER MED PA'I BDAG NYID YIN PA'I PHYIR RO,
,DE LA BRTEN PA'I

LHA BSGOM PA NI BSKAL PA'I ME LTAR 'BAR BA'I 'OD NI DRAG PO DANG
BCAS PA'I SGEG PA LA SOGS PA'I RO DANG LDAN PA'I LUS 'BAR BA'I
PHRENG BA'I RANG BZHIN YIN PA'I PHYIR RO ZHES DON RNAM PA BZHI
DANG LDAN PA'I TSIGS SU BCAD PA'O, ,PHYAG 'TSAL BA'I RJES LA BLO
CAN GYI 'JUG PA'I YAN LAG GIS BRJOD

PAR BYA BA LA SOGS PA BRJOD NAS MAN NGAG DANG BCAS PA'I SGRUB
THABS BSTAN PA NYE BAR GSUNGS PA NI BLA MA ZHES PA LA SOGS PA'O,
,DE LA SGRUB THABS ZHES PA NI BRJOD PAR BYA BA'I NYE BAR BSTAN
PA'O, ,GZHUNG GI TSOGS NI BRJOD PA'O, ,BLA MA ZHES PA LA SOGS PA
NI KHONG DU CHUD PA'I DGOS PA'O,,

RDO RJE RNAL 'BYOR MA MNGON DU BYED PA NI DGOS PA'I DGOS PA'O,
,'GREL PA NI BSHAD PAR BYA BA DANG BSHAD PAR BYED PA'I MTSAN CAN
NAM, THOS PA DANG THOS PAR BYED PA'I MTSAN NYID SHUGS LA BSHAD
PA'O, ,BSHAD CES PA NI BSDUS PA'I DON TO, ,YAN LAG GI RDO RJE
BRJOD PA NI BSHAD PA ZHES 'BREL

TO; ,SGRUB THABS NI RDO RJE RNAL 'BYOR MA'I PHYAG RGYA CHEN PO'I
DNGOS GRUB THOB PAR BYED PA'I MTSAN NYID KYI LAM MO, ,RANG NYID
KYIS NI RDZOGS PA YANG PHYI'I DE NYID KYI RAB TU GSAL BAR BYA
BA'I PHYIR BSHAD PAR BYA ZHES MA 'ONGS PA BSTAN PA'O, ,SGRUB PA'I
THABS JI LTA BU ZHE NA, BLA MA RDO RJE SLOB DPON

@228A *, ,RNAMS KYI BRGYUD PA'I RIM PA DE LAS BYUNG BA'I MAN NGAG
GAM, DE'I GRUB MTHA' DE KHO NA GANG GI SPYOD YUL DE LA DE SKAD
CES BYA'O, ,DE NI BLA MA DAM PA'I BRGYUD PA NYE BAR BSTAN PA'I
BRDA'I DON GYI RANG BZHIN GYI DON TO, ,YANG DE JI LTA BU ZHE NA,
MCHOG NI SGRUB THABS THAMS CAD KYI SNYING

PO DON GYI MCHOG YIN PA'I PHYIR RO, ,GANG GI SGRUB THABS ZHE NA,
RDO RJE RNAL 'BYOR MA'I'O, ,DE'I DON BSHAD ZIN TO, ,'ON TE BDE
MCHOG SDOM BA RGYA MTSO LA SOGS PA'I RGYUD LAS BCOM LDAN 'DAS
KYIS SGRUB THABS 'DI RGYAS PAR BSHAD PA MA YIN NAM, DES NA SGRUB
THABS GZHAN GYIS CI ZHIG BYA

ZHE NA, MDOR BSDUS ZHES PA NI SNYING PO'I DON BSDUS PAS 'DI NI
GDAMS NGAG DANG BCAS PA DANG, NYUNG BA DANG, SNYING PO'I DON DANG
LDAN PA DANG BSDUS PA'I DON TO, ,DA NI SGRUB PA PO'I MTSAN NYID
DANG SGRUB THABS DANG, RIM PA JI LTA BAR NYE BAR BRJOD PA NI DANG
POR ZHES PA LA SOGS

PA RE ZHIG SNGAGS PAS GNAS DANG BDAG DANG, RNAL 'BYOR GYI BSRUNG
BA'I SNGAGS DANG LDAN PAS STONG NYID DANG SNYING RJE DBYER MED
PA'I YE SHES KYI BDAG NYID CAN GYI SGRUB PA PO SNGAGS KYI KHRUS
KYI DAG PA NI MA NGA NAS KHRUS BYA'O, ,YANG JI LTAR ZHE NA, BLA
MA NI RDO RJE SLOB DPON NO, ,SANGS

RGYAS NI SPANG BYA DANG, BLANG BYA'I DON THAMS CAD KYI DE NYID
RTOGS PA'O, ,DE DAG LA THUN MONG MA YIN PA'I MOS PA DANG LDAN
PA'I YID KYIS SO, ,SLOB DPON LA DAD PA CAN GYIS DNGOS GRUB THOB
PAR 'GYUR PA'I PHYIR RO, ,DE SKAD DU YANG, BADZRA AA RALLI LAS,
RGYUD DANG RGYUD LAS BDAG

GIS BRJOD, ,DNGOS GRUB RNAMS NI MCHOG ZHAL MA, ,BLA MA DGYES NAS
THOB 'GYUR PHYIR, ,RTAG TU BLA MA MNYES PAR BYA, ,ZHES PA DANG,
GZHUNG GZHAN DAG LAS KYANG, BLA MA SANGS RGYAS BLA MA CHOS, ,ZHES
PA LA SOGS PA'O, ,YANG JI LTAR ZHE NA, BRTAN PA NI MI LDOG PA,
GZUNG

BA NI BLANGS PA, BYANG CHUB NI STONG NYID SNYING RJE'I RANG BZHIN
BDE BA CHEN PO'I NGO BO NYID YIN LA SEMS NI YID YIN NO, ,BYANG
CHUB LA SEMS BSKYED PAS NI LAM BDE BAS RTOGS PAR 'GYUR RO, ,YANG
DE JI LTA BU ZHE NA, DBANG LA SOGS PAS NI SKU GSUNGS THUGS KYI YE
SHES KYI DRI MA BKRUS

@228B PAS RDZOGS PA'I DBANG BSKUR THOB PA'I DON TO, ,DE KHO NA
NYID KYI RNAL 'BYOR MA'I RGYUD BLA NA MED PA LA DBANG PA'I PHYIR
RO, ,'DIS SGRUB PA PO'I MTSAN NYID GSUNGS SO, ,GZHUNG GZHAN LAS
KYANG, DANG POR DAD PA MKHAS PA YIS, ,RNAL 'BYOR DBANG PHYUG MA
NYID LA, ,SNGAGS LA GRUB PA

MKHAS GYUR PAS, ,'JIG RTEN PHAN PA SPROS PA'I DBANG GYUR CING,
,BLA MA MCHOG NI ZHABS KYI RJES 'BRANG BA, ,GTI MUG BYING DANG LE
LO BRAL, ,DAM TSIG GSUM DON SGRUB BYED PA, ,DAG LDAN YID KYI
MTHA' CAN GYI, ,CHAGS ZHES RTOG PA RNAM SPANG PA, ,'KHOR BA'I BAG
CHAGS THABS

KYIS RAB ZHI BA, ,BDEN PA GNYIS KYI YONGS SU SPYOD GOMS PA'I,
,LAS SU RUNG BA'I YID CAN BLO DANG LDAN, ,THOS PA CAN DANG SLOB
DPON DPAG MED PA, ,RTOG BRAL MKHA' 'GRO MA LA RAB TU 'DUD, ,MCHOD
PA'I LAS LA GOMS PA YIS, ,BLA MA RGYAL BA RDO RJE LHA MO LA MOS
CAN, ,KHYAD

PAR CHO GA MANG PO YI, ,MAN NGAG CHO GA MA LUS RIG PA CAN, ,BLA
MA DAM PA BSTEN LA MKHAS GYUR MA, ,RJES GNANG THOB CING YAN LAG
DUL BA'I SNGAGS PA NI, ZHES SO, ,'DI LTA BU'I SNGAGS PAS GANG
DANG GANG BYAS NAS 'CHAD PAR 'GYUR PA'I LAS BYED CE NA, SVA BH'A
PA ZHES PA NI RANG BZHIN

GYIS 'OD GSAL BA DNGOS PO MED PA'I BDAG NYID DE GANG RNAMS KYI
NGO BO YIN PA DE LA DE SKAD CES BYA'O, ,SARBBA DHARM'A: NI CHOS
RNAMS SO, ,DE DAG KYANG GANG YIN ZHE NA, DE LA 'JIG RTEN GYI CHOS
RNAMS NI PHUNG PO LNGA DANG, SKYE MCHED BCU GNYIS DANG, KHAMS BCO
BRGYAD RNAMS SO, ,LAM GYI CHOS

RNAMS NYE BAR BSTAN PA NI DRAN PA NYE BAR GZHAG PA BZHI DANG,
YANG DAG PAR SBONG BA BZHI DANG, RDZU 'PHRUL GYI RKANG PA BZHI
DANG, DBANG PO LNGA DANG, STOBS RNAMS SO, ,'JIG RTEN LAS 'DAS
PA'I CHOS RNAMS NI BYANG CHUB KYI YAN LAG BDUN DANG, 'PHAGS PA'I
LAM YAN LAG BRGYAD

PA RNAMS SO, ,SANGS RGYAS KYI CHOS RNAMS NI STOBS BCU DANG, MI
'JIGS PA RNAMS SO, ,YANG JI LTAR ZHE NA, DUR KHROD LA SOGS PA NI
ROS BYA BA BYED PAS DUR KHROD DE, MGO MED PA DANG, GYEN DU BCINGS
PA DANG, NYAL BA DANG, RTZE GCIG PA LA BRTAGS PA RNAMS KYI RIM PA
BZHIN

@229A *, ,DU 'GRO BA DANG, GNAS PA DANG, NYAL BA DANG BSTEN PAR
DUR KHROD LA SOGS PAS RI'I RTZE MO DANG, BRAG PHUG DANG, SHING GI
RTZA BA DANG CHU'I 'GRAM DANG, CHU BO GNYIS PHRAD SA DANG, DBANG
PHYUG CHEN PO'I GNAS DANG, KHANG STONG DANG, SKYED MOS TSAL DANG,
'KHRUG PA CHEN PO

BYUNG BA'I SDOD SA LA SOGS PA'O, ,DE LA DBEN PA'I GNAS SU 'JAM
PA'I GDAN RO LANGS LA SOGS PA LA, RNAL 'BYOR GYIS ROL PA NI STONG
PA NYID DANG SNYING RJE ZUNG DU 'JUG PA, RDO RJE SKYIL KRUNG GIS
GNAS PA, SGAL TSIGS DRANG PO DANG, TING NGE 'DZIN GYI PHYAG RGYA
SNA RTZE LA BLTA BA DANG, SMRA BA

BCAD PA DANG, SEMS RTZE GCIG PA'I ROL PAS BSDAD PA'O, ,JI LTAR
ZHE NA, RAB TU BSNGAGS PA ZHES PA NI GNAS PA DANG NYE BA'I GNAS
PA LA SOGS PA'I NANG NAS GNAS RNAM PA BZHI STE, DZ'A LANDHA RA
DANG, AU dYAN DANG, P'URnA GI RI DANG, K'A MA RU PA'O, ,DE LA AO
dI YA NA'I DANG PO'I YI GE

NI ZLA BA PHYED DANG THIG LE DANG BCAS PAS, AOm GYI YI GE NI RAB
TU BSNGAGS PA'I DON TO, ,SA BON DES MTSON PAS GNAS AO dI YA NA'O,
,DE LA ZHAL MNGON PAR PHYOGS PAS BDE BAR 'GYUR BA'I DON TO, ,CI'I
PHYIR NUB PHYOGS SU ZHAL LTA ZHE NA, AU RGYAN RDO RJE RNAL 'BYOR
MA'I ZHAL NAS SGRUB THABS

'DI BYUNG BA'I PHYIR DANG, DE LA DE YOD PA DANG, DE LA DAD PAR
BYED PA RUNG BA'I PHYIR RO, ,CI'I PHYIR 'DUG PAR BYA ZHE NA RANG
DANG GZHAN ZHES PA LA SOGS PA NI RANG GI PHUN SUM TSOGS PA DE
SGRIB PA DANG BCAS PA'I BAG CHAGS GNYIS SPANGS NAS PHYAG RGYA
CHEN PO'I DNGOS GRUB THOB PA'O, ,

GZHAN GYI PHUN SUM TSOGS PA NI RTZOL BA MED PAS SEMS CAN THAMS
CAD SMIN PA DANG GROL BA LA SOGS PA'I LAS SO, ,YANG NA RANG DANG
GZHAN GYI PHUN SUM TSOGS PA NI 'JIG RTEN DANG 'JIG RTEN LAS 'DAS
PA'I YON TAN GYI TSOGS SO, ,DE DAG MNGON PAR MCHOD PA'I CHED
DU'O, ,YANG

GAD ZHE NA, DE'I RJES SU ZHES PA SMOS PA NI 'DUG PA'I RJES LA SKU
GSUNG THUGS KYI KUN NAS RTOG PA SPANGS PA'I PHYIR, RGUN 'BRUM
DANG, BU RAM DANG, 'BRAS 'DAG LAS BYUNG BA'I MA DA NA RNAM PA
GSUM STE, BDUD RTZI RNAM PA LNGA DANG BCAS, PADMA'I SNOD LA BLUGS
NAS MNGON PAR

@229B BSNGAGS PA NI AOm A'A: H'Um GI YI GE GSUM GYIS BYIN GYIS
BRLABS PAR BYAS NAS CHU DE NYID NI LHA'I CHUS LAG PA G-YON NAS
BRTZAMS NAS YAN LAG NI LUS THAMS CAD, NYID LAG NI LTE BA DANG,
SNYING GA DANG, MGRIN PA DANG, MGO BO RNAMS SO, ,YAN LAG DANG
NYID LAG STE, THAMS CAD

LA SNGAGS KYI CHUS KHRUS BYA'O, ,LHA'I RDZAS DE NYID KYIS MCHOD
PA'I RDZAS NI MCHOD PA'I CHAD DU RDZAS TE, ME TOG DMAR PO LA SOGS
PA LA BSANG GTOR BYA'O, ,DE'I RJES LA ZHES BYA BA NI BSANG GTOR
GYI RJES LA LAG PA G-YON PA'I SOR MO RNAMS DANG, LAG PA'I MTHIL
DU YANG GO BAR BYA'O, ,

DE LA LAG PA G-YON PA'I DBUS DANG, MTHE'U CHUNG DANG, SRIN LAG
DANG, GUNG MO DANG, SDIGS MDZUB PA DANG, MTHE BO RNAMS LA RIM PA
JI LTA BA PHAG MO DANG, GSHIN RJE MA DANG, RMONGS BYED MA DANG,
SKYES BYED MA DANG, SDIGS BYED MA DANG, GTUM MO'I RANG BZHIN

GYIS DMAR MO DANG, SNGON MO DANG, DKAR MO DANG, SER MO DANG,
LJANG GU DANG, DU BA'I MDOG CAN NO, ,AOm BAm HAm YOm, HRIm MOm
HREm HRIm H'Um H'Um, PHAt PHAt, CES PA'I YI GE 'DI RNAMS KYIS
SBYANGS TE, RNAL 'BYOR MA DRUG GI TSIG GDAGS PAR BYAS TE, RNAL
'BYOR MA DRUG GI YI GE 'DI DAG

GI SNGAGS DANG LHA DBYER MED PA'I PHYIR SNGAGS 'DI RNAMS KHO NA
RNAL 'BYOR MA DRUG TU LHAG PAR MOS NAS YANG DAG PAR BYA ZHING
MCHOD PA LA SOGS PA BYA'O, ,ZHES GDAGS PAR BYA'O, ,YI GE GSUM
GYIS BYIN GYIS BRLABS PA'I SNGAGS KYI CHUS BKRUS PA KHO NA LUS
NGAG YID GSUM YONGS SU DAG PA'O, ,

'DI NI 'DI KHO NA NYID BSOD NAMS KYI TSOGS YONGS SU BSAGS PA'O,
,'GA' ZHIG NI GZHUNG GI RIM PA SPANGS NAS 'DI SKAD DU, LHA'I CHU
BYIN GYIS BRLABS PA'I RJES SU G-YON PA'I SOR MO RNAMS LA RNAL
'BYOR MA DRUG GI SNGAGS KYI YI GE RNAMS BSGOMS SHING LHA'I CHUS
MCHOD NAS DE KHO NAS LTE BA LA

SOGS PA'I YAN LAG DANG NYID LAG RNAMS LA BSANG GTOR BYA'O, ,DE
NAS LHA'I CHU DE KHO NAS ME TOG LA SOGS PA LA BSAD GTOR BYA ZHING
LHA'I CHU DE NYID KYIS G-YON BA'I SRIN LAG GIS CHOS 'BYUNG BRIS
LA DE'I DBUS SU DPAL RDO RJE RNAL 'BYOR MA SKAD CIG GI RNAM PAS
BSGOMS TE, ME TOG LA SOGS

@230A *, ,PAS MCHOD CING PHYAG 'TSAL BA LA SOGS PA NAS BTANG
SNYOMS KYI BAR DU BYA'O, ,'DI NI SKYABS SU 'GRO BA LA SOGS MI
DGOS TE, GANG ZAG DBANG PO RAB KYI YIN PA'I PHYIR RO ZHES ZER RO,
,DES NA 'DI NYID RANG KHO NA DGE BA'I TSOGS SO, ,DA NI BSOD NAMS
KYI TSOGS KYI

RJES LA YE SHES KYI TSOGS BSAGS PA'I CHED DU STONG PA NYID KYI
DON DU BSGOM PA NI DAG PA GSUM ZHES PA LA SOGS PA'O, ,DE LA 'DIR
STONG PA NYID JI LTAR BSGOM PA NI CHOS THAMS CAD DNGOS PO MED PAR
BSGOM PA NYID KYIS THOG MA MED PA NAS BSAGS PA'I SKYE BO'I RGYU
LAS BYUNG BA'I DRI MA DAG PAS

SO SO SKYE BO'I PHUNG POR 'DZIN PA YONGS SU SPONG BA SNGON DU
'GRO BAS BSKYED RDZOGS GNYIS KYIS LHA BSGOM PAR BYA'O, ,'DIR GANG
GI PHYIR STONG PA NYID BSGOM PA NI RIGS PA SKABS KYIS CHOS THAMS
CAD KYI GZUNG 'DZIN GYIS DBEN PA'I SEMS GCIG PU'I NGO BO RNAMS LA
RANG BZHIN MED PA NI STOD PA NYID DO, ,

'DI LTAR SNGON PO LA SOGS PA PHYI ROL THAMS CAD DANG NANG GI MIG
LA SOGS PA RNAMS KYIS SGRO BTAGS PA'O, ,GANG GI PHYIR SEMS LAS
GZHAN BEMS PO RNAMS THA DAD MED DO, ,DE MED PAS 'DZIN PA'ANG MED
DO, ,SEMS GCIG PU NGO BO GNYIS MI 'THAD PA'I PHYIR RO, ,'ON TE
SEMS TZAM

BDEN PAR GYUR NA DE MA YIN TE, CHOS THAMS CAD KYI NANG DU 'DUS
PAS DE LA YANG DNGOS PO MED PAR KHONG DU CHUD PA'I PHYIR RO,
,GANG GI PHYIR CHOS RNAMS DNGOS PO MED PA STE DE'I PHYIR MA SKYES
PA'O, ,DE NYID KYI RANG BZHIN GYIS SGRO BTAGS PA THAMS CAD KYI
MUN PA DANG BRAL BAS 'OD GSAL BA'O, ,

GANG GI PHYIR DANG PO MA SKYES PA'I PHYIR RO, ,DANG PO SKYES NAS
PHYI MAR GANG LA YANG RNAM PAR 'JIG PA DE MA YIN NO, ,DE'I PHYIR
CHOS RNAMS GZHAN SGYU MA LA SOGS PA BZHIN DU DANG POR MA SKYAS PA
NYID KYI DON DAM PA'I DNGOS PO'I STONG PA NYID DE BZHIN DU SEMS
YAN NGO, ,RIGS PAS MTSUNGS PA'I

PHYIR RO, ,'DI NI DA LTA BAR BSTAN NAS 'DAS PA DANG MA 'ONGS PA
GNYIS LA YANG SPYIR STONG PA NYID LA BSTAN NAS STONG PA NYID LA
SOGS PA'I RING NGE 'DZIN RNAM PAR THAR PA'I SGO GSUM BSTAN TO,
,DE BAS NA DAG PA GSUM BRJOD PAR BYA'O ZHES PA NI, AOm GSUM GYIS
RANG BZHIN DANG, RDO RJE DANG RNAL

@230B 'BYOR RNAM PA GSUM GYIS YONGS SU DAG PA'I SNGAGS GSUM BRJOD
PAR BYA'O, ,DE LA RANG BZHIN STONG PA NYID KYIS DNGOS PO DANG
DNGOS MED DANG, GZUNG 'DZIN SGRO BTAGS DANG BRAL BAS DRI MA MED
PA'O, ,PHUNG PO LA SOGS PA THAMS CAD DANG BDAG KYANG DE BZHIN NO,
,CHOS THAMS CAD KYI NANG DU

CHUD PA'I PHYIR RO, ,RDO RJE NI STONG PA NYID DE, STONG NYID RDO
RJER BRJOD PAR BYA, ,ZHES GSUNGS PA'I PHYIR RO, ,DE BAS NA MTSAN
MA MED PA MA LUS PA SGRO BTAGS PA DANG BAL BAS DAG PA'O, ,RNAL
'BYOR NI BYANG CHUB KYI SEMS TE, SMON PA DANG BRAL BAS DAG PA'O,
,BDAG 'DZIN SPANG DKA'

BA'I PHYIR TE, BDAG RANG BZHIN GYIS DAG PA LA SOGS PA ZHES GSUNGS
PA'I PHYIR RO, ,SNGAGS GSUM GYIS STONG PA NYID DANG, MTSAN MA MED
PA DANG, SMON PA MED PA RNAM PAR THAR PA'I SGO RNAM PA GSUM BSHAD
DO, ,RANG BZHIN GYIS YONGS SU DAG KYANG 'DI DAG GIS GLO BUR DU
DRI MA SPANGS PA'I

PHYIR RO, ,DE'I RJES SU SMON PA SNGON DU 'GRO BAS SNYING RJE CHEN
POS STONG PA NYID LAS RAB TU SAD NAS LHA'I RNAM PAS BSGOM SKABS
SU BYED GSUNGS PA NI, DE LAS ZHES BYA BA LA SOGS PA NI DE LAS
STONG PA NYID KYI RJES LA RANG GI LUS KHAMS GSUM STE, LUS NGAG
YID RNAM PA GSUM DES YONGS

SU DAG PAR GYUR PA'I GZHAN YAS KHANG DKYIL 'KHOR GYI PHO BRANG
KYANG DE YIN PAS KHAMS GSUM GYIS RNAM PAR DAG PA'I GZHAL YAS
KHANG NGO, ,KHAMS GSUM KYANG GZHAL YAS KHANG GIS RNAM PAR DAG GO
,DE NAS RANG GI LUS, KHAMS GSUM 'DI DAG GZHAL YAS KHANG LAS THA
DAD MA YIN

SROG CAN RNAMS 'DI RGYAL BA YIN, ,'KHOR LO'I DBANG PHYUG BDAG YIN
MI MIN YUL DANG DBANG PO LA SOGS MIN, ,GZUGS SOGS CHOS NYID BDAG
NYID KYIS MIN DKYIL 'KHOR LAS BYUNG BA 'DI RNAMS YIN, ,SNA TSOGS
DKYIL 'KHOR KUN NAS SHES SHING MA BCOS DKYIL 'KHOR BOR NAS BTAGS

PA'I DKYIL 'KHOR CI STE BSGOM, ,ZHES DUS KYI 'KHOR LO LAS BSHAD
DO, ,KHAMS GSUM RNAM PAR DAG PA'I GZHAL YAS KHANG DU LHAG PAR MOS
PA STE, SKAD CIG TZAM GYIS SA BON DANG PHYAG 'TSAL LA MI LTOS PAR
LTE BA'I DKYIL 'KHOR LA DPAL RDO RJE RNAL 'BYOR MA, RNAL 'BYOR BA
YIS RTAG TU BSGOM,

@231A *, ,ZHES 'BREL TE DE JI LTA BU ZHE NA, PHYAG GNYIS PA,
G-YAS PAS GRI GUG ,G-YON PAS THOD PA 'DZIN PA, DBU SKRA GROL BA,
THUR DU 'PHYANG BA, GCER BU PA, ZHAL GNYIS PA SPYAN GSUM PA, LANG
TSO ZHES PA NI LO BCU GNYIS LON PA LTA BU YID DU 'ONG BA'O,
,PHYAG RGYA LNGA NI

'KHOR LO DANG, SNYAN CHA DANG, MGUL RGYAN DANG, LAG GDUB DANG,
SKE RAGS RNAMS KYIS BRGYAN PA'O, ,SANGS RGYAS LNGA ZHES PA NI
THOD PA LNGAS DBU LA BRGYAN PA'O, ,SKYIL KRUNG PHYED PA ZHES PA
NI BRLA G-YON PA'I THAD KAR G-YAS PA'I ZHABS KYI RTZE GZHAG PA'O,
,ZLA BA NI BRNGA'I SKAD KYIS RO'O, ,

DE'I STENG DU NYI MA'I DKYIL 'KHOR RO, ,ME ZHES PA NI CHOS 'BYUNG
GRU GSUM STE, STENG DU RGYAS PA 'OG TU PHRA MO'O, ,DKYIL 'KHOR
ZHES PA NI ZLA BA DANG, ,NYI MA DANG ME'I DKYIL DU GNAS PA'O,
,DZA BA SINDHU RA DANG MTSUNGS ZHES PA NI AO dA'I ME TOG DANG,
SINDHU RA NYID DMAR PO DANG 'BRA'O, ,LHA MO

ZHES PA NI RANG GI PHUN SUM TSOGS PA LA RTZE BAR 'GYUR BAS LHA
MO'O, ,ZHAL GNYIS ZHES BYA BA NI G-YAS PHAG GDONG NGO, ,G-YON PA
KHRO BO'I RO DANG LDAN PAS KHRO MO'O, ,ZHAL GNYIS KYI RNAM PAR
DAG PA NI KUN RDZOB CES PA LA SOGS PA NI BDEN PA GNYIS KYI RNAM
PAR DAG PA ZHAL GNYIS SO, ,

GNAS SKABS KYI DAG PA GZHAN BRJOD PAR BYA BA NI RDO RJE PHAG MO
NI RDO RJE SEMS DPA' RNAM PAR DAG PA'AM, RNAM PAR SNANG MDZAD
KYIS SO, ,DE BZHIN NYID KYI RNAM PAR DAG PAS RDO RJE PHAG MO'O,
,BDEN PA GNYIS KYI RNAM PAR DAG PAS ZHABS GNYIS DANG PHYAG GNYIS
SO, ,KHAMS GSUM

LA MI DMIGS PAR BSTAN PA'I DON DU RNAM PAR DAG PAS RDO RJE'I
SKYIL KRUNG PHYED PA'O, ,THAMS CAD DU SGRO MA BTAGS PA'I SNYING
RJE CHEN PO LA CHAGS PA'I RNAM PAR DAG PAS GDAN LA MTHE BONG CUNG
ZAD REG PA'O, ,MNGON PAR SHES PA DRUG GI RNAM PAR DAG PAS SPYAN
DRUG GO, ,LOG PAR LTA BA MNGON PAR SPONG

BAS KHRO MO'I ZHAL LO, ,GTI MUG RNAM PAR DAG PAS PHAG ZHAL LO,
,DBANG GI LAS DANG SNYING RJE'I RNAM PAR DAG BAS DMAR BA'O,
,GNYIS SU MED PA'I DE NYID CHOS KYI PHUNG PO BRGYAD KHRI'I SPRO
BA'I RNAM PAR DAG PAS DBU SKRA GROL BA'O, ,ME LONG LTA BU LA SOGS
PA'I YE SHES LNGA'I RNAM PAR DAG

@231B PAS DPRAL BAR RDO RJE'I PHRENG BA'O, ,RIGS LNGA'I RNAM PAR
RTOG PA DAG PAS THOD PA LNGA'O, ,DE BZHIN GSHEGS PA LNGA'I RNAM
PAR DAG PAS 'KHOR LO LA SOGS PA'I PHYAG RGYA LNGA'O, ,RDO RJE
SEMS DPA'I RNAM PAR DAG PAS THAL BA'O, ,A'A LI K'A LI'I RNAM PAR
DAG PAS MI MGO LNGA BCU'I DO SHAL LO, ,

DNGOS PO DANG DNGOS PO MED PA'I RNAM PAR DAG PAS GRI GUG GO,
,BYANG CHUB KYI SEMS KYI RNAM PAR DAG PAS KHA tR'Am GA'O, ,BDE BA
CHEN PO'I SNYING RJE'I RO RNAM PAR DAG PAS SAM BDUD BZHI BCOM
PA'I RNAM PAR DAG PAS THOD PA KHRAG GIS BKANG BA'O, ,DE BZHIN
GSHEGS PA'I DE BZHIN NYID DANG 'GRO BA

MA LUS PA'I DE BZHIN NYID DBYER MED PAR BSTAN PA'I PHYIR 'KHOR
BAR GNAS PA'I NYES PAS MA GOS PA'I RNAM PAR DAG PAS CHU SKYES KYI
GDAN NO, ,ZHI PA LA SOGS PA'I PHRIN LAS THAMS CAD KYI RNAM PAR
DAG PAS SNA TSOGS PADMA'O, ,SEMS CAN MA LUS PA'I RGYUD KYI MA RIG
PA'I MUN PA RNAM PAR

'JOMS PAR BYED PA DANG, MI DGE BA'I 'DAM SKEMS PAR BYED PA DANG,
,BYANG CHUB KYI SEMS KYI MYU GU RNAM PAR SMIN PAR BYED PA'I SHES
RAB KYI RNAM PAR DAG PAS NYI MA'I DKYIL 'KHOR GYI GDAN NO, ,DNGOS
PO MED CING GNYIS SU MED PA'I DE NYID LA NYES PA BSAL BA'I RNAM
PAR DAG PAS RO'I GDAN

NO ZHES RTEN DANG BRTEN PA'I RNAM PAR DAG PA'O, ,DA NI DAM TSIG
SEMS DPA'I LHA MO RDZOGS PA'I RJES SU JI LTAR BYA ZHE NA, BLA
MA'I MAN NGAG CES PA LA SOGS PA GSUNGS PA NI, ,BLA MA'I MAN DAG
KHO NA LAM MO, ,DES DNGOS GRUB RJE SU 'BRANG BA'I PHYIR RO, ,RIM
PA ZHES PA NI BSGOM MO, ,

RGYAS PA NI MANG BA'O, ,DE YANG 'DI LTA STE, LTE BA'I CHU SKYES
DANG NYI MA LA GNAS PA'I 'OD ZER DMAR PO RAB TU 'A BAR BA'I BAm
GYI YI GE LAS 'PHROS PA'I 'OD ZER DMAR PO LCAGS KYU LTA BUS YE
SHES KYI RNAL 'BYOR MA DGUG CING DRANG BA'I PHYAG RGYA DANG HEm
BRJOD PAS DGUG CING BDAG NYID LA RAB TU GZHUG

GO; ,LTE BA LA SOGS PAR AOm BAm ZHES PA LA SOGS PA'I SNGAGS KYI
YI GE SKYED CING YI GE GSUM GYIS BYIN GYIS BRLABS TE, YE SHES KYI
LHA MO DANG LHAN CIG TU 'ONGS PA'I RDO RJE RNAL 'BYOR MA RNAMS YE
SHES KYI BDUD RTZIS BKANG BA'I THOD PA DANG dA MA RU 'DZIN PA
RNAMS KYIS, ,JI LTAR BLTAMS PA

@232A *, ,TZAM GYIS NI, ,ZHES PA LA SOGS PA'I TSIGS SU BCAD PA
BRJOD CING PHYAG G-YON NA GNAS PA'I THOD PA CUNG ZAD SMAD PAS YE
SHES KYI BDUD RTZI'I RGYUN GYIS DBANG BSKUR ZHING BDE BA CHEN
PO'I RANG BZHIN DU BDAG NYID RNAM PAR BSGOMS LA, CHU LHAG MA LAS
YONGS SU RDZOGS PA'I RANG

GI SPYI BOR RDO RJE SEMS DPA' 'AM RNAM PAR SNANG MDZAD BSGOM PAR
BYA'O, ,AOm SARBBA TA TH'A GA TA AA BHI shE KA TA SA MA YA SHRI
YE H'Um H'Um PHAt, CES BRJOD PAR BYA'O, ,DE NAS MCHOD PA'I LHA MO
RNAMS KYIS MCHOD CING RKANG PA BRGYAD PA'I SNGAGS KYIS BSTOD DO,
,'OD ZER GYIS BSKUL PA'I SEMS CAN

RNAMS KYIS PHYAG BYA BA DANG, ,BSTOD PA BYA BA DANG, GSOL BA GDAB
PAR BDAG NYID LHAG PAR MOS TE, ,DE NAS CHO GA JI LTAR BYAS PAS
BDUD RTZI SBYANGS LA H'Um DKAR PO LAS BYUNG BA'I RDO RJE RTZE
GCIG TU GYUR BA'I LJAGS KYI 'OD ZER 'JAG MA'I BU GA LTA BU CAN
GYIS SAM, ,YID KYIS BKUG NAS CHAGS PA

MED PA DE BZHIN GSHEGS PA THAMS CAD KYI BDAG NYID DU GYUR PA'I
DPA' BO DANG DPA' MO DBANG PHYUG MA'I GZUGS SU BDAG NYID LHAG PAR
MOS SHING BDUD RTZI MYANG BAR BYA'O, ,NGES BDE BA CAN GYI SEMS
CAN TING NGE 'DZIN LA GNAS PAR 'GYUR BAR RIG PA YIN PA'I PHYIR
RO, ,GDAN LA SOGS PA

YANG DKYIL 'KHOR GYI DE NYID BDEN PA GNYIS KYIS BRTAG PAR BYA'O,
,DE'I RJES SU DNGOS GRUB THAMS CAD MYUR DU RDZOGS PAR BYA BA'I
SEMS BRTAN PAR 'DOD PA'I RNAL 'BYOR PA'I BSGOM GSUNGS PA NI, ,DE
YI PADMA'I NANG DU NI, ,ZHES PA LA SOGS PA NI RDO RJE RNAL 'BYOR
MA DE'I PADMA'I NANG DU GNAS

PA'I 'KHOR LO ZUR GSUM PA CHOS 'BYUNG BSGOM PAR BYA'O ZHES LHAG
PAR BSHAD PAR BYA'O, ,'KHOR LO DE JI LTA BU ZHE NA, DON KUN NI
'JIG RTEN DANG 'JIG RTEN LAS 'DAS PA'I MNGON PAR 'DOD PA'O, ,DE
DAG GI SGRUB BYED NI YONGS SU RDZOGS PAR SBYIN PAR BYED PA'I
PHYIR RO, ,DON KUN BSGRUB SBYIN NI

'DOD PA'I DON LA MA LUS PAR RDZOGS PAR BYED PA'I GNAS PA ZHES BYA
BA'I DON TO, ,YANG JI LTA BU ZHE NA, YON TAN GSUM BRGYAN MTSAN
GNAS SU, ,ZHES PA NI LA LA N'A DANG, ,RA SA N'A DANG AA BA DH'U
T'I'I RTZA RNAMS NI SNYING STOBS DANG, RDUL DANG MUN PA'I RANG
BZHIN NO, ,RANG BZHIN DE DAG GIS RNAM

@232B PAR BRGYAN PA'I DON TO, ,YANG JI LTA BU ZHE NA, ,MTSAN GNAS
SU SHES PA NI PHYAG RGYA CHEN PO'I BDAG NYID CHOS THAMS CAD SKYED
PA'I GNAS SU GYUR PA'I RKYEN YIN PA'I PHYIR RO, ,YANG JI LTA BU
ZHE NA, ,KHA DOG DMAR PO ZHES PA NI DZA BA'I ME TOG LAS KYANG
SHIN TU DMAR BA'O, ,DE'I PHYIR 'OD CHEN NI 'BAR

ZHING SHIN TU GSAL BA'O, ,YANG 'KHOR LO NI JI LTA BU ZHE NA,
SNGAGS KYIS YI GE YONGS SU RDZOGS, ,ZHES PA NI MAN NGAG GIS BAm
DBUS SU YOD PA LA GO BAR BYA'O, ,RDO RJE RNAL 'BYOR MA'I RTZA
SNGAGS KYIS JI LTAR YONGS SU GANG BA'I DBUS SU GYEN DU LANGS PA'I
SNGAGS KI PHRENG BAS YONGS SU GANG BA ZHES BYA

PA'I DON TO, ,YANG JI LTA BU ZHE NA, BSKOR ZHES PA NI RDZA MKHAN
GYI 'KHOR LO BZHIN DU SHUGS DRAG PA'I ZHES BYA BA'I DON TO, ,JI
LTA BUR 'KHOR LO BSGOM PAR BYA ZHE NA, SRIN PO ZHES BYA BA LA
SOGS PA NI SRIN PO GTUM MO, ,DUS KYI ME'I RANG BZHIN GYI PHUNG PO
LNGA PO MI DMIGS PA'I BDAG NYID BZA'

BAR RUNG BA DANG MTSUNGS PA'I PHYIR SRIN PO'O, ,DE'I ZHAL NI
RTZOL RUNG NGO, ,DE'I LAM NI GYEN DU DRANGS NAS SU ZHES SO, ,YANG
JI LTA BU ZHE NA, RNAM 'OD CES BYA BA LA SOGS PA NI RNAM 'OD
DBYIG GNYEN NI GTUM MO STE ME'I NGO BO YIN PA'I PHYIR RO, ,GTUM
MO DE RAB TU 'BAR BAS SO, ,'DIR

BSDUS PA'I DON NI SEMS BRTAN PAR BYED PA'I DON DU RNAL 'BYOR PAS
LTE BA DANG, ,SNYING GA DANG, MGRIN PA DANG, BDE BA CHEN PO'I
'KHOR LOR GNAS PA'I MDUD PA'I PU GA RNAMS LA, ,AOm H'Um AAm HAm
ZHES PA'I YI GE RNAMS RNAM PAR BLTAS LA, ,GSANG BA'I 'KHOR LO
GNAS PA'I RLUNG DANG MAS

BSKYOD PA'I GTUM MA'I NGO BO NYID AAm GI YI GE 'BAR BA'I 'OD ZER
GYIS 'DZAG PAR GYUR PA'I HAm LA SOGS PA'I YI GE GSUM DANG LHAN
CIG TU DBYER MED PA'I AOm GYI YI GE LHAN CIG TU SKYES PA'I DGA'
BA'I RANG BZHIN THIG LER GYUR PAR RNAM PAR BSGOM ZHING SGOM PA
YONGS SU SMIN PAR LHAG PAR MOS NAS,

AOm DE KHO NA LAS 'OD ZER GYI RE KH'A PHRA MO 'BAR BA GCIG TU
GYUR PAR GNAS PAR BLTA'O, ,DE'I MTHUS BDUD RTZI'I GONG DU 'DZAG
PAR 'GYUR BAS KHYAB BDAG PHEBS PAR 'GYUR ZHING 'OD ZER GYIS RE
KH'A DE YANG BSIL BAR 'GYUR TE, DE NAS THIG LE LA SEMS RTZE GCIG
PAS BLTA BAR BYA'O, ,JI SRID

@233A *, ,DU RTAGS RNAMS KYIS KYANG BRTAN PA RNYED PA NYE BAR
MTSON PAR BYA'O, ,BRTAN PA RNYED NAS 'OD ZER GYI RI MO DE'I SNANG
BA SNA TSOGS GSAL BAR 'GYUR BAR RNAM PAR BSAMS LA, SKYU RUR LAG
MTHIL DU BZHAG PA BZHIN DU THAMS CAD MTHONG BAR 'GYUR RO, ,TING
NGE 'DZIN THAMS CAD KYANG

MYUR DU RDZOGS PAR 'GYUR RO ZHES PA NI THIG LE'I RNAL 'BYOR RO,
,DE'I RJES SU PHRA BA'I RNAL 'BYOR SGOM PAR BYED PA'I THABS KYI
MCHOG GSUNGS PA NI PHAG GDONG ZHES PA LA SOGS PA NI PHAG GDONG
LAS MTHO GANG GIS STENG DU G-YUNG DRUNG YONGS SU 'KHOR BAR BLTAS
NAS 'KHOR LO BSGOM PAR BYA'O, ,

DE BZHIN DU 'DZAG PAR 'GYUR PA'I HAm LA SOGS PA'I YI GE RNAMS RO
GCIG TU GYUR PA'I LHAN CIG SKYES PA'I DGA' BA'I RANG BZHIN BYANG
CHUB SEMS KYI THIG LE YUNGS 'BRU TZAM SKAD CIG MAS SKYES PA'I
RNAL 'BYOR MA DANG BCAS PA RDO RJE'I NOR BU'AM, PADMA'I ZE 'BRU'I
RTZE MO LA BZHAG NAS DMIGS PAR

BYA'O, ,JI SKAD BSHAD PA BRTAN PAR GYUR NA RTAGS MTHONG LA, RDO
RJE PHAG MO LA SOGS PA RNAL 'BYOR MA'I DKYIL 'KHOR SPRO BAR BYA'O
ZHES PA NI PHRA MO'I RNAL 'BYOR RO, ,KHA CIG NI RNAM PAR RTOG
PA'I NYON MONGS KYIS GNOD PAR 'GYUR BA'I SEMS RGYUD CAN G-YUNG
DRUD BSGOM PAR BYA'O, ,DE

NAS SEMS TING NGE 'DZIN LA GNAS PA'I GSANG BA'I GNAS SU 'KHOR LO
'KHOR BAR BLTA'I ZHES ZER RO, ,YANG 'GA' ZHIG NI G-YUNG DRUNG
BSKOR BAR MTHONG NAS SRIN PO'I ZHAL CUNG ZAD BSDAMS PAS RNAM 'OD
DBYIG GNYEN 'BAR BA NAS 'KHOR LO SGOM ZHES ZER RO, ,'DI LTA STE,
G-YUNG

DRUNG LA SEMS BRTAN PAR GYUR NA SROG RTZOL GYI RLUNG BRTAN PAR
'GYUR RO, ,RTZOL RLUNG BRTAN PAR GYUR NA DES BSKYOD PA'I GTUM MOS
HAm LA SOGS PA'I YI GE LAS THA MI DAD PA'I BDUD RTZI BAB PAS
GSANG BA'I 'KHOR LO DE YANG LHAN CIG SKYES PA'I DGA' BA'I RANG
BZHIN THIG LER GYUR PA SGOM PAR

BYA'O, ,DE SKAD DU YANG SGRUB THABS CHEN PO LAS, DE YI RJES LA
MKHAS CAN KHAMS SU NI, SGANG GSUM RI BO YI NI SUL NANG DU, ,'KHOR
LO DMAR PO RAB TU 'BAR BA NI, ,MYUR BAR SNGAR BSHAD LTA BUR 'KHOR
BAR BSGOM ,LHAG PA'I SHUGS KYIS BRTAN PA LTAR GNAS SHING, ,RLUNG
MED

@233B MI G-YO MAR ME LTAR GSAL TE, ,BDE BA CHEN PO'I 'KHOR LOR
BZHUGS BYAS NAS, ,BDUD RTZI'I THIG LE ZAGS PAS KHRUS BYAS TE,
,ZHES PA NAS PHYAG RGYA CHEN PO THOB PAR 'GYUR BA YIN, ,ZHES PA'I
BAR DU BSHAD PA'O, ,'DI LTA BU RNAM PAR BSGOMS PA'I RNAL 'BYOR BA
LA CI GRUB PAR 'GYUR ZHE NA

PHYAG RGYA ZHES PA LA SOGS PA NI DGA' BA LA 'GRO BAS SAM SPROS PA
THAMS CAD DANG BRAL BAS STONG PA NYID YONGS SU DAG PA'I PHYIR RO,
,PHYAG RGYA GNYIS NI G-YUNG DRUNG DANG 'KHOR LO'O, ,DE LA MTHAR
THUG PA'I SBYOR BA NI GNYIS SU MED PA'I YE SHES SO, ,YANG NA SRIN
PO'I ZHAL CUNG ZAD BSDAMS PA

DANG; RNAM 'OD DBYIG GNYEN RAB TU 'BAR BAS PHYAG RGYA GNYIS SO,
,YANG NA BDE BA CHEN PO'I 'KHOR LO DANG SPRUL BA'I 'KHOR LO GNYIS
LA BDE BA CHEN PO'I ROS PHRAD PA NI PHYAG RGYA GNYIS KYIS RAB
SBYOR RO, ,DES KHAMS GSUM SKU GSUM DU 'GRUB PA NI RDZOGS PAR
'GYUR RO, ,YANG GI TSIG

GIS DNGOS GRUB PHRA MO SMOS CI DGOS, 'JIG RTEN DANG 'JIG RTEN LAS
'DAS PA'I PHUN SUM TSOGS PA THAMS CAD THOB PAR 'GYUR RO ZHES BYA
BA'I DON TO, ,'ON TE BSKYED RIM TZAM LA GNAS PAS DNGOS GRUB THOB
PAR 'GYUR RO ZHES ZER NA, SKAD CIG GIS ZHES BYA BA LA SOGS PA NI
SA BON

DANG PHYAG MTSAN LA SOGS PA MED PAS SKAD CIG NI CIG CAR RO, ,RNAM
PA NI LHA'I RNAM PA'O, ,DE'I RNAL 'BYOR NI STONG PA NYID DANG,
SNYING RJE ZUNG DU 'JUG PA'O, ,BDAG NYID NI NGO BO GANG LA YOD PA
DE SKAD CIG RNAM PA'I RNAL 'BYOR PA BDAG GO, ,RNAL 'BYOR PA NI
GNYIS SU MED PA'I YE SHES

DANG LDAN PAS 'GRUB PAR 'GYUR BA NI PHYAG RGYA CHEN PO'I DNGOS
GRUB THOB PAR 'GYUR RO, ,RNAM GZHAN MIN ZHES BYA BA NI RDZOGS RIM
MED PA ZHES BYA BA'I DON TO, ,'DI LTA STE, ,RIM PA GNYIS NI YANG
DAG RTEN, ,RDO RJE CAN GYIS CHOS BSTAN TO, ,BSKYED PA'I RIM PA
DANG RDZOGS PA'I RIM PAR

GNAS PA'I RNAL 'BYOR PAS PHYAG RGYA CHEN PO'I DNGOS GRUB MYUR DU
THOB PAR 'GYUR RO ZHES PA NI BSGOM GYI CHO GA'O, ,SNGAGS BTU BA
NI GO SLA'O,, ,,DE NAS GTOR MA BSHAD PAR BYA BA NI, ,GCER BU ZHES
PA LA SOGS PA NI, ,GCER BU SKRA GROL BAS SNGAR BSHAD PA'I NUB LA
SOGS PA'I PHYOGS

@234A *, ,SU BLTA ZHING MAN DAG JI LTA BAR BYIN GYIS BRLABS NAS
GTOR MA BTANG ZHES 'GUGS NAS BSHAD PAR BYA'O, ,'DI NI YAm LAS
BSKYED PA'I RLUNG GI 'KHOR LO'I STENG DU RAm LAS BSKYED PA'I ME'I
DKYIL 'KHOR DE'I STENG DU KAm LAS BYUNG BA'I MI MGO GSUM LA, AA
LAS BYUNG BA'I PADMA'I SNOD

KYI BDUD RTZI LNGA DANG, SGRON MA LNGA DANG, ,HA HO HR'I:'I YI GE
RNAMS KYI THA MAL PA'I MDOG DANG, DRI DANG NUS PA SPANGS NAS
RLUNG GIS BSKYOD PA'I ME 'BAR BAS BDUD RTZI LNGA LA SOGS PA ZHU
NAS 'O MA DANG SINDHU RA 'DRES PA BZHIN DU BLTAS NAS BAm LAS
SKYES PA KHA tV'Am GA MGO THUR DU BSTAN PAS DKRUGS NAS ZHU

ZHING DE'I 'OG TU, AOm A'A: H'Um, BSGOMS PA'I 'OD ZER GYIS RGYA
MTSO LA SOGS PA'I BDUD RTZI YANG BKUG PAR BYAS LA, GRUB PA'I
DNGUL CHU LTAR BDUD RTZI YANG RAB TU GRUB LA, YI GE GSUM GYIS
'DOD PA JI LTA BAR BYIN GYIS BRLABS NAS, SNGAGS DANG PHYAG RGYAS
BKUG PA'I RDO RJE RNAL 'BYOR MA

LA SOGS PA'I TSOGS MDUN DU BZHAG CING YANG DAG PAR MCHOD DE, H'Um
DKAR PO LAS RDO RJE'I LJAGS KYI BU GA DANG LDAN PA'I RDO RJE
MKHA' 'GRO MA LA, AOm BADZRA d'A KI N'I, AI MAm, GRiHnA GRiHnA H'Um
PHAt, AOm DZA: H'Um BAm HO:, SA MA YA STVAm DRi SHYA HO:, ZHES
PA'I SNGAGS 'DIS SO, ,MKHA'

'GRO MA LA SOGS PA LA NI, AOm BADZRA AA RALLI HO: DZA: H'Um BAm
HO:, BADZRA d'E KI N'I SA MA YA STVAm DRi SHYA HO:, ZHES PA 'DIS
LAN GCIG GAM GNYIS SAM GSUM MAM BZHI'AM LNGA BRJOD PAR BYA'O, ,DE
NAS DUR KHROD BRGYAD LA GNAS PA'I PHYOGS SKYONG RNAMS LA DBUL BA
NI, AOm KHA KHA KH'A HI KH'A HI,

SARBBA YA KshA R'A KshA SA, BH'U TE, BRE TA, PI SH'A TZA, AUNM'A
DA KU shM'A ndA, AA PA SM'A RA, d'A KI N-YA DA YA, AI MAm BA LIm,
GRiHnA TU, SA MA YAm RKAsHA TU, MA MA SARBBA SIDDHI MME, PAR
YTZATSAN TU, YA THEE BAm, YA THEshtAm, BHU NYDZA THA, PI PA THA,
M'A TI KRA MA TH'A, MA MA SARBBA KARTA YA SATSU KHA, BI BRi DHA

YE, SA HA YI KA BHA BANTU, H'Um H'Um PHAt PHAt SV'A H'A, ZHES PA
'DI LAN BDUN BRJOD PAS DBUL LO, ,BDUD RTZI MYANGS NAS BDE BA CHEN
PO THOB PAR 'GYUR BA'I RDO RJE RNAL 'BYOR MA LA SOGS PA'I LHA
RNAMS BSGOM PAR BYA'O, ,DES NA RANG GI SA BON LAS BYUNG BA'I
MCHOD PA'I LHA MO RNAMS KYIS YANG DAG

@234B PAR MCHOD CING RKANG PA BRGYAD PA'I SNGAGS KYIS BSTOD DE
'DOD PA'I DNGOS GRUB LA GSOL BA BTAB NAS LHAG CHAD LA SOGS PA'I
NYES PA SPANGS NAS BZOD PAR GSOL TE, SRIN LAG DANG MTHE BONG GIS
SE GOL GTOGS SHING AOm BADZRA MU:, ZHES BRJOD PAS SE GOL GTOGS
SHING DKYIL 'KHOR BDAG NYID

KYI SA BON LA BSTIM PAR BYA'O, ,BCOM LDAN 'DAS MA'I GTOR MA'O,
,DAM TSIG CES PA NI 'GAL BAR MI BYA BAR MI BYA BA'I PHYIR DAM
TSIG NI SROG GCOD PA LA SOGS PA KHA NA MA THO BA'I LAS SDOM PA'O,
,YANG DAM TSIG NI SHES RAB MA BSTEN PA LAS BYUNG BA'I DGA' BA BCU
DRUG GI THIG LE'I BDAG NYID KYI RO

GCIG TU GYUR NAS RDO RJE NOR BU RAB TU 'JUG PA NI TSANGS PAR
SPYOD PA'O, ,YANG DAM TSIG NI DGA' BA BCU DRUG GI THIG LE DE NYID
'DZAG PAR MI 'GYUR BA'I TSUL KHRIMS KYI RANG BZHIN NO, ,DE JI
LTAR ZHE NA, RDO RJE NOR BU LAS GYEN DU GSANG BA DANG, ,LTE BA
DANG, SNYING GA DANG, MGRIN PA DANG, DPRAL

BA'I ZE 'BRUS 'DREN PA NI GSANG BA'I DAM TSIG GO, ,BZA' BA NI GO
KU DA HA NA, SGRON MA LA SOGS PA CHO GA JI LTA BUS BDUD RTZIR
BSGYUR BA'I BZA' BA'O, ,DAM TSIG NYAMS PA LA GLAD GZER DANG MDZE
NAD LA SOGS PA NAD RNAM PA SNA TSOGS 'BYUNG BAR 'GYUR RO, ,DAM
TSIG GNYIS BSRUNGS PA KHO NAS

DNGOS GRUB 'GRUB PAR 'GYUR RO,, ,,RDO RJE PHAG MO PHYAG 'TSAL
NAS, ,TSES BCU'I CHO GA RGYAS PA RU, ,SGRUB PA PO LA PHAN PA'I
PHYIR, ,STOBS CHEN RAB TU BRJOD PAR BYA, ,NYON MONGS DRA BAS RNAM
GCOD PA'I, ,MAR GYI TSES BCU NGES PA STE, ,SH'A KYA SENG GE SNGAR
BYANG CHUB, ,SNYING PO

BYANG CHUB THOB PAR 'GYUR, ,DANG PO'I SANGS RGYAS MA DANG GAR,
,MAR GYI TSES BCUR SANGS RGYAS GYUR, ,MANG PO SMRAS PAS CI ZHIG
BYA, ,DE KUN DE BZHIN GSHEGS LAS 'BYUNG, ,LU AI BI R'U LA SOGS
RNAMS, ,GRUB THOB GRUB NYID THOB PAR 'GYUR, ,TSES BCU DE NYID DES
NA DE, ,TSES BCU

MTSUNGS MED BSOD NAMS CAN, ,DE LA BSAM GTAN BZLAS BRJOD PA, ,DE
BZHIN GROR MA SPYIN SREG GO, ,MTHA' MED 'BRAS BU BSTAN PA NI,
,SROD LA KHYAD PAR 'PHAGS PAS SU, ,DPA' BO RNAL 'BYOR MA 'KHOR
LO, ,GZHON NU'I 'KHOR LO GCIG PU'AM, ,GRUB THOB RIM PA'I CHO GA
YIS,,

@235A *, ,MCHOD NA DNGOS GRUB THOB PAR 'GYUR, ,RNAL 'BYOR ROL PAS
RAB ZHUGS PA'I, ,RIM GYIS THIM PA'I RLUNG SEMS KYIS, ,SEMS KYI
SPROS PA CHES BCU STE, ,RANG RIG TSES BCUR RAB TU GRAGS, ,BLA MA
MAN NGAG GIS GNAS PA'I, ,MI SHIGS PA YI SGRA LAS BYUNG, ,LHAN
SKYES TSES

BCU TSIG TU BSHAD, ,SROG GI RNAL 'BYOR TSES BCU YIN, ,DBU MA'I
LAM DU ROL PA YIS, ,GTUM MO GYEN DU 'GRO BA STE, ,SPYI BOR 'KHOR
LO KUN NAS GNOD, ,LUS KYI TSES BCU DRAN PA YIN, ,DE NAS TSES BCUR
TIL DANG NI, ,SKYU RU RA DANG YUNGS 'BRU STE, ,BKRUS NAS SGRUB PO

MNYAM GZHAG NAS, ,MCHOD PA'I BYE BRAG 'GRUB PAR 'GYUR, ,GSANG
'DUS LA SOGS RIM PA YIS, ,RANG RANG YI DAM MCHOD PAR BYA, ,KHYAD
PAR DU NI SROD LA STE, ,SGRUB POS DE NYID BSGOM PAR BYA, ,RANG
GIS RTOGS PAR BSHAD BA'AM, ,GRUB THOB LAM GSUNGS GTOR MA 'BUL, ,

SPYI YI RIM PA RAB TU BSHAD, ,DA NI KHYAD PAR BRJOD PAR BYA, ,YAR
GYI TSES BCUR MCHOD SBYIN GNYIS, ,MAR NGOR SBYIN SREG MCHOD PA
GNYIS, ,STON ZLA THA CHUNGS TSES BCU LA, ,GRUB THOB LAM PA'I DPA'
BO RNAMS, ,SPOBS PA'I RANG BZHIN SEMS LDAN LA, ,CHANG GI MCHOG
GIS MCHOD PAR BYA, ,

KUNDA'I ME TOG RAB BRGYUS PA'I, ,ME TOG DMAR POS MCHOD PAR BYA,
,YID KYI BZLAS PAR ROL PA NI, ,SA 'OG LA NI DMIGS GYUR PA, ,MAR
DOR TIL LA DMAR PO YIS, ,NANTI NI YI KHU BAS SPANGS, ,DANG PO'I
SROD LA SPYIN SREG BYA, ,DBEN PA'I GNAS SU BSGOM GNAS SO, ,DGUN
ZLA RA BAR

SNAM BU'AM, ,RAS BAL 'BYUNG GOS DBUL BAR BYA, ,ME TOG SER PO RAB
BRGYUS PA'I, ,ME TOG DMAR PO'I PHRENG BAS MCHOD, ,NYING LAG ROL
BAS BZLAS PA DANG, ,SA STENG SA 'OG RJES 'BRANGS PA'I, ,ZLA BA MAR
NGO TIL NAG GI ,LHAG PAR GONG BZHIN SBYIN SREG BYA, ,GONG BZHIN
'BRING

POR BA DMAR DANG, ,KEm KI RA TAS 'DRES MCHOD PA, ,GONG BZHIN DU
NI SPYAD PAR BYA, ,GSANG SAR TSIG GIS BZLAS PA DANG, ,MI YI 'JIG
RTEN GNAS ROL NI, ,ZAG PA KUN NAS RNAM 'JIG PA, ,DE BZHIN YI LA
KAR SBYIN SREG NI, ,MTSAN PHYED DAG LA YANG DAG SPYOD, ,DGUN ZLA
THA CHUNGS MAR

@235B TSES BCUR, ,ZHO NI DRI ZHIM DBUL BAR BYA, ,GSER GYI SNYE MA
ME TOG 'DRES, ,MCHOD PA SNGAR BZHIN SPYAD PAR BYA, ,YID KYIS
BZLAS PA ROL PA NI, ,SMIN MTSAMS GNAS LA GNAS GYUR PA'I, ,MAR NGO
YI NI TSES BCU LA, ,PRI YANG KU NI SBYIN SREG NI, ,DANG BO'I THUN
LA DRAN PA YIN, ,DPYID

ZLA RA BA'I MAR NGO LA, ,BU RAM BCA' SGA DBUL BAR BYA, ,PA tA LA
YI ME TOG 'DRES, ,ME TOG DMAR POS MCHOD PA DANG, ,BZLAS PAS 'OG
MIN RAB GNAS PA'I ROL PA DRAG PO'I RO DANG BCAS, ,MAR NGOR PHUG
SA BON GYIS, ,THO RAS THUN LA SBYIN SREG BYA, ,DPYID ZLA 'BRING
POR YANG TSES BCUR, ,

AA SHO KA NI DMAR PO YIS, ,DE BZHIN RNAL 'BYOR MCHOD PAR BYA,
,TSIG GIS BZLAS DANG ROL BA NI, ,RAB TU MI GNAS GNAS GYUR PA, ,KA
RA DANG BCAS MA HE'I ZHO, ,DRI MA MED PA SBYIN PAR BYA, ,MAR NGOR
ME TOG SU MA KA'I, ,SPRANG RTZI MAR BCAS SBYIN SREG BYA, ,DPYID
ZLA THA CHUNGS YAR NGO LA, ,

KA RA B'I RA MA LUS MCHOD, ,YID KYIS BZLAS DANG ROL PA NI, ,RI
RAB SKYOD BYED MCHOG GYUR PA, ,RKED DKRIS YONGS SU GYON NAS SU,
,G-YOGS PA'I GOS PHRA SPYIN PAR BYA, ,MAR NGO MAR DANG 'DRES PA
YI, ,GU GUL GYI NI SBYIN SREG BYA, ,DBYAR ZLA RA BA'I YANG NGO
RU, ,MAR ME RLUNG SMAN

BTZOS TIL MAR, ,ME TOG DMAR POS RAB BRGYUS PA'I, ,SNYE MA'I ME
TOG RNAMS KYIS MCHOD, ,GSAD BA'I BZLAS SANG ROL PA NI, ,STONG
NYID LAM NI MTHONG BYED MA, ,MAR DE'O THUG MAR DANG BCAS, ,RTAG
PAR DES NI SBYIN SREG BYA, ,DBYAR ZLA 'BRING PO YAR NGO LA, ,KA
RA B'I RAS MCHOD

PAR BYA, ,TSIG GIS BZLAS DANG ROL PA NI, ,NYID LAG KUN DU BLTA
BAR BYA, ,SPRANG RTZIS BKANG BA'I 'KHAR SDER DANG, ,YANG NA RAL
GU DBUL BAR BYA'O, ,MAR NGO GRUB PA'I RJES BCAS PA'I, ,'BRAS YOS
KYIS NI SBYIN SREG BYA, ,DBYAR ZLA YANG NGOR DZA BA DANG,
,BANDHU MA DANG YANDIS

MCHOD, ,RNAL 'BYOR BZLAS DANG ROL PA NI, ,SNA YI RTZA BAR RAB
GZIGS PA, ,GDUGS DANG GTZUG TOR DKAR PO'AM, ,PHRA TSIL BYUGS
PA'I RAS SBYIN BYA, ,MAR NGO NAS KYIS SBYIN SREG BYA, ,TIL MAR
MAR DKAR 'DRES PAS SO, ,STON ZLA RA BAR TZAM PA KA ,N'A GA GE SAR
CHU SKYES DANG, ,AUTPALA

@236A *, ,KU MU DA YIS MCHOD, ,RANG GIS THOS BZLAS ROL PA NI,
,NAM MKHA'I SKAR MA DMIGS PAR BYA, ,TZU NA TZU GA LHAM ZHO CHU,
,RAB TU GRAGS PA SBYIN PAR BYA, ,MAR NGOR D'UR BA MAR BCAS PA'I,
,SBYIN SREG TSES KUN PHAN PAR GRAGS, ,STON ZLA 'BRING PO'I YAR
TSES BCUR, ,

AINDI BA RA DMAR POS MCHOD, ,DRI ZHIM MDOG BZANG ME TOG GIS, ,YI
DAM LHA NI MNYES PAR BYA, ,GSANG SAR BZLAS PA TSIG BRJOD BYUNG,
,RO MA RKYANG MA DANG BCAS PA'I, ,PHYAG RGYA RI RAB RNAM 'JIG PA,
,YONGS SU GRAGS PAR SHES PAR BYA, ,RNAL 'BYOR GOS DANG RNAL 'BYOR
DBYUG ,

RNAL 'BYOR BSGOMS THABS KHO NA NYID, ,SNGON DU BSHAD GZUGS BLA MA
YIS, ,YANG DAG TING 'DZIN GNAS PAS DBUL, ,MAR DOR DRI ZHIM RDZAS
RNAMS NI, ,MAR BCAS AA KA RU BSREG BYA, ,TIL RNAMS DANG NI GRUB
PA'I RDZAS, ,THAMS CAD DAG PA THAMS CAD SBYOR, ,PA LA SHA DANG

AARKA DANG, ,KA SMI RA DANG PA TRA DANG, ,AU DUMW'A RA KHA DI RA,
,PA LAKshA DANG AA SHVADTHA, ,KA PED D'UR PA shA NA RNAMS, ,STON
ZLA THA CHUNGS LA SOGS SU, ,YAM SHING 'DI RNAMS RIM PAS BSREG
,YANG NA JI LTAR RNYED PAS SU, ,GRUB PA'I RDZAS DANG BCAS PA YI,
,THAMS CAD KUN LA

BSREG PAR BYA, ,DNGOS GRUB YID DU 'ONG 'DOD PAS, ,SKYES PA'AM NI
BUD MED KYIS, ,DPA' BO'I PHYE MA DANG BCAS PA'I, ,'KHAR BA'I SNOD
DU SBYIN PAR BYA, ,RNAL 'BYOR DNGOS GRUB BSGRUB PA DANG, ,BDUD
'DUL PHYIR NI SO RTZIS DBUL, ,BU 'DOD PHYIR NI DGA' BA YIS,
,CHANG NI SBRANG RTZI

'DRES PA 'BUL, ,GANG DANG GANG DU KHYAD PAR 'DOD, ,KHYAD PAR
'PHAGS PA GANG YIN PA, ,MI ZAD 'BRAS BU 'DOD PA YI, ,DE DER TSES
BCUR DBUL BAR BYA, ,DER NI GSANG BA'I SBYIN PA NI, ,SBYIN PA KUN
GYI MCHOG GI MCHOG ,SEMS KYI RNAM RTOG LAS BYUNG BA, ,DGA' MDZAD
RNAM PA JI SNYED

PA, ,SGRUB PA POS NI MYONG GYUR PA, ,DE DAG DNGOS GRUB SA BON
'GYUR, ,DE PHYIR GSANG BA'I SBYIN PA NI, ,DON KUN SGRUB BYED
KHYAD PAR 'GYUR, ,ZLA MTSAN MYONG BA DNGOS GRUB LA, ,MA RGYAS PA
YI RNAL 'BYOR LA, ,DAR MAS SDIG PA ZAD BYED MA, ,SANGS RGYAS CHOS
RNAMS 'PHEL 'GYUR MA, ,

@236B GANG LA GANG DAG 'DOD 'GYUR MA, ,DE LA DE LTAR SBYIN PAR
BYA, ,GANG GIS ZLA MTSAN BYUNG BA YI, ,SKYE BA GANG DU SBYIN BYAS
PA, ,'DAS PA'I SKYE BA BCU THAM PA, ,KHYAB BDAG DES NI SANGS
RGYAS 'GYUR, ,SKYE BA DGU LA L'U YI PA, ,BI R'U PA YANG DGU LAS
BYUNG, ,SKYE BA LNGA LA SHA PA RI, ,SKYE BA

DRUG LA D'A RI KA'O, ,MANG POS CI BYA THAMS CAD NI, GRUB THOB
RNAMS NI THOB PAR 'GYUR, ,MAR NGO'I TSES BCUR ZLA MTSAN CAN,
,SBYIN PAR RAB TU NUS PA NI, ,GRUB THOB GRUB MTHA'I PHRENG BA RU,
,GTAM NI RGYAS PAR BRJOD PA YIN, ,KHVA DA'I SKAD NI MI GRAG PAR,
,TSES BCUR SGROL

MA'I YI GE BCU, ,BYA ROG MA YIN PHYAG RGYAR GNAS, ,TING NGE 'DZIN
GYIS SNGAGS BZLAS PAS, ,'CHI BA'AM BAR CHAD NYID GYUR KYANG,
,RGYAL BAR 'GYUR BAR THE TSOM MED, ,DE NYID KHO NA'I DUS TSOD DU,
,YI GE GSUM PA SNGAGS BRJOD CING, ,CHU NI SNYIM PA BRGYA PHUL NA,
,LO GCIG NANG

DU NOR RNYED GYUR, ,YID DU 'ONG BAR 'DOD BYED PA'I, ,MKHA' 'GRO
MA LA PHAG MOS 'DREN, ,'DIR NI MANG SMRA CI ZHIG BYA, ,DE TSE
THAMS CAD 'GRUB PAR 'GYUR, ,DNGOS GRUB RTOG MA'I PHAG MO YI, ,CHO
GAS NAN D'I NI DANG BCAS, ,MTSAN MOR TIL GYI SBYIN SREG GIS,
,DNGOS GRUB MCHOG NI RNYED

PAR 'GYUR, ,GRUB THOB GRUB MA'I MTHA' 'GRO MA'I, ,SBYIN SREG
CHOGS DE TSE RU, ,SBYIN SREG BYED PA SKYE BO DKRUGS, ,LA SOGS
DNGOS GRUB THOB PAR 'GYUR, ,BSAM GTAN SBYIN PA BYA SBYIN SREG
,MCHOD PAS 'KHOR LO TSIM PAR BYED, ,GZHAN LA TSES BCUR STONG
'GYUR BA'I, ,'BRAS

BU YANG DAG SKYE BAR 'GYUR, ,GUR KUM DANG NI SINDHU RA, ,KA'U SUM
PA GOS BZANGS MDOG ,ZLA MTSAN BYUNG BA'I SBYIN PA DAG ,TSES BCUR
KHYAD PAR 'PHAGS PAR 'GYUR, ,BLA GAB MED PA'I SA PHYOGS SU,
,MKHAS PAS BYA ROG GTOR MA 'BUL, ,PHYIR SONG NYI MA'I GUD DAG LA,
,KU KU RA LA

GTOR MA SBYIN, ,NYI MA NUB PAR 'BYUNG NGO RNAMS, ,DGA' BA'I CHED
DU GTOR MA DBUL, ,MTSAN MOR GTOR MA BYIN NAS SU, ,SBYANG KU'I
TSOGS RNAMS DGA' BAR BYA, ,TSES BCUR KHYAD PAR GTOR MA 'DIS,
,DNGOS GRUB CHEN PO 'BYUNG BAR 'GYUR, ,STONG PHRAG NYI SHU RTZA
BZHI LAS, ,SNYING PO'I

@237A *, ,DON NI BKUG NAS SU, ,TSES BCU'I RTOG PA 'DI YIN TE,
,SNYING RJE CAN GYI MKHAS PAS BYA, ,MA THUL BA YI SLOB MA RNAMS,
,NOR BDAG YIN KYANG SBYIN MI BYA, ,GRUB THOB BRGYUD PAR GNAS PA
YIS, ,DBANG PO DUL BA RNAMS LA SBYIN, ,DE MA YIN NA GRUB THOB
BRGYUD, ,SNOD

DANG BYANG CHUB NYAMS PAR 'GYUR, ,DNGOS GRUB RGYA MTSO KHYAD PAR
DU, ,MCHOD PA SBYIN SREG CHO GA NI, ,GZHUNG DE BDAG GIS RGYAS PAR
BSHAD, ,DE PHYIR MKHAS PAS NYAMS SU LONG, ,SEMS CAN PHAN 'DOD
BDAG GIS NI, ,BYAS PA'I BSOD NAMS GANG THOB DES, ,RTAG TU NYON
MONGS BRAL BA YI, ,

SEMS CAN TSOGS RNAMS YIN PAR GYUR, ,DPAL RDO RJE RNAL 'BYOR MA'I
'GREL PA TSES BCU'I MCHOD PA'I RTOG PA, GRUB THOB CHEN PO D'A RI
KA PAS MDZAD PA RDZOGS SO,, ,,RGYA GAR SHAR PHYOGS DZA GA TA LA'I
PAndI TA DPAL MKHAS PA CHEN PO D'A NA SH'I LAS BOD YUL GYI DBUS
DRANG SRONG SRIN PO RIR

LHA'I SKAD LAS BOD KYI SKAD DU 'KHRUL BA MED PA RANG 'GYUR DU
MDZAD PA RDZOGS SO,,