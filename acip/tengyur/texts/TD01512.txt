@334A *, ,DPAL BDE MCHOG 'KHOR LO'I MNGON PAR RTOGS PA'I
DKA' 'GREL BZHUGS, #, ,BCOM LDAN 'DAS DPAL RDO RJE MKHA' 'GRO MA
LA PHYAG 'TSAL LO, ,AOm, GNAS DANG LDANG BA NYID DANG NI, ,'JUG
DANG YONGS SU

RDZOGS PA DANG, ,BYIN GYIS BRLAB DANG DBANG BSKUR DANG, ,TING
'DZIN MCHOD PA NYE BAR BSDU, ,DE LA GNAS PA NI LNGA STE, TSAD MED
PA'I RNAL 'BYOR DANG, ,BYIN GYIS BRLAB PA'I RNAL 'BYOR DANG,
,SRUNG PA'I RNAL 'BYOR DANG, TSOGS BSAGS PA'I RNAL 'BYOR DANG,
STONG

PA NYID KYI RNAL 'BYOR RO, ,DE LA TSAD MED PA'I RNAL 'BYOR NI
DANG PO KHO NAR TSANGS PA'I GNAS BZHI BSGOM PAR BYA'O ZHES BYA BA
LA, SNYING GAR HR'I: LAS PADMA 'DAB MA BRGYAD PA, DE'I LTE BA LA
AA LAS ZLA BA, DE'I STENG DU H'Um MTHING GA PAS MAS LA, DE LAS
'OD ZER DKAR BO

DANG; SER BO DANG, DMAR BO DANG, LJANG GU STE, DE RNAMS 'GRO BA
LA 'PHROS BAS SDUG BSNGAL DANG LDAN PA RNAMS SDUG BSNGAL DANG
BRAL BA DANG, BDE BA MED BA RNAMS BDE BA THOB PA DANG, BDE BA
DANG BRAL DU DOGS PA RNAMS BRTAN PAR BYA BA DANG, BDE BA DE YANG

KUN LA CHA SNYOMS PAR 'GYUR RO, ,DE KHO NA NYID NI YE SHES
BZHI'O, ,DGOS BA NI DRAG PO 'JIGS BYED 'DUL PA'O, ,BYIN GYIS
BRLAB PA'I RNAL 'BYOR NI, ,DE NAS PHUNG PO LNGA'I NGA RGYAL
BSKYED PAR BYA STE ZHES BYA BA LA, 'OD ZER TSUR BSDUS BAS PHUNG
PO LNGA DANG,

@334B DBANG PO DRUG DANG 'BYUNG BA LNGA CHU'I ZLA BA LTA BUR THOL
GYIS GSAL PAS THA MAL PA DAG PA'O, ,DE KHO NA NYID NI YE SHES
LNGA STE STONG PA NYID KYI RANG BZHIN NO, ,DGOS PA NI THA MAL
PA'I PHUNG BO DANG KHAMS SPANGS PA'O, ,SRUNG BA'I RNAL 'BYOR NI,
DE NAS RDO RJE DRA BA BSAM PAR BYA STE ZHES

BYA BA LA SOGS PA STE, RANG GI SNYING GAR RAm LAS NYI MA, DE'I
STENG DU H'Um LAS RDO RJE, DE YONGS SU GYUR PA LAS BDAG NYID RDO
RJE H'Um MDZAD ZHAL GSUM PHYAG DRUG PA, SKU MDOG MTHING GZHAL
G-YAS DKAR G-YON DMAR PA, PHYAG DANG PO GNYIS RDO RJE H'Um MDZAD
KYI PHYAG RGYAS RDO RJE DANG DRIL

BU BSNAMS PA, BAR MA GNYIS NA MNGA' DANG GZHU, THA MA GNYIS NA
RAL GRI DANG ZHAGS PA CAN DU BSAMS LA, AOm BADZRA PANYTZA RA nA
H'Um, ZHES BRJOD PAS RDO RJE DRA BA BSKYED LA, YANG H'Um ZHES
BRJOD PAS KHRO BO BCU SPRUL TE SHAR DU DKAR PO, LHOR SER PO, NUB
TU DMAR PO,

BYANG DU LJANG GU, STENG DU DKAR PO, 'OG TU NAG PO, MTSAMS SU
PHYED GZUGS MA BZHI, ,KUN KYANG GTZO BO DANG MTHUN PA'I PHYAG
MTSAN BSNAMS PA'O, ,DE NAS AOm SU MBHA NI SU MBHA ZHES BYA BA'I
SNGAGS BRJOD PAS DE RNAMS KYI 'OD ZER GYIS PHYOGS SKYONG BA RNAMS
BKUG LA GDAN

DU GDING BAR BYA'O, ,AOm SHA RA DZA LA TRAm SAm TRAm ZHES PAS
STENG DU MDA'I DRA BA DANG, 'OG TU YI GE H'Um LAS SNA TSOGS RDO
RJE'I RANG BZHIN DU BSAMS LA, AOm ME DI NA'I BADZRA'I BANDHA
H'Um, ZHES PAS BRTAN PAR BYA'O, ,AOm BADZRA PR'A K'A RA H'Um BAm
H'Um, ZHES PAS RDO RJE DRA BA BYA'O, ,AOm BI D'A NA H'Um

KHAm H'Um, ZHES STENG DU RDO RJE'I BLA RE BYA'O, ,AOm BADZRA DZVA
L'A NA L'A RKA H'Um, ZHES BYA BAS PHYI ROL DU ME'I 'ONG MA'O,
,DE' BSAM PAR BYA'O, ,DE NAS DHI'I YE GE H'Um LAS PHUR BU SUM CU
SPRUL LA, AOm GHA GHA GH'A TA YA ZHES PA'I SNGAGS KYIS BKA' BSGO
BA DANG, AOm BADZRA MUDGA PA A'A KO tA YA BADZRA

K'I L'A YA H'Um PHAt, CES PA'I SNGAGS KYIS DPRAL BA DANG, LKOG MA
DANG SNYING GAR GDAB PAR BYA'O, ,TSOGS BSAGS PA'I RNAL 'BYOR NI,
DE NAS RANG GI SNYING GAR ZHES BYA BA LA SOGS PA LA, RANG NYID
SKAD CIG MAS LHA'I SKUR BSAMS LA RANG GI SNYING GAR YI GE
HR'I:LAS PADMA

@335A *, ,'DAB MA BRGYAD PA, AA LAS ZLA BA'I DKYIL 'KHOR DE'I
STENG DU YI GE H'Um MTHING GA 'OD ZER LNGA 'PHRO BA BSAMS LA, RDO
RJE'I 'OD ZER GYIS 'KHOR LO BDE MCHOG SKU DANG, YON TAN DANG,
THUGS DANG, GSUNG DANG, PHRIN LAS KYI 'KHOR LO DKAR BO DANG,

SER PO DANG, MTHING GA DANG, DMAR PO DANG, LJANG GU DANG LNGA
BSAMS LA PHYAG 'TSAL PA DANG, 'OD BRGYAD SPROS PA'I RTZE MO
BRGYAD LAS BDUD RTZI LNGA DANG, dA MA RU'I SGRA DANG, RO THOGS PA
DANG, 'KHYUD PA'I LTA MO RNAMS KYIS MCHOD PAR BYA'O, ,DE NAS DE
BZHIN GSHEGS

PA'I 'OD ZER LNGA RANG GI LUS LA PHOG PAS SDIG PA DAG PAR BSAMS
PA DANG, DE LA DGA' BA SKYES PAS RJES SU YI RANG BA DANG, 'OD ZER
YANG BSDUS PAS THUGS KAR THIM PAR BSAM PA NI LUS DBUL BA DANG
SKYABS SU 'GRO BA'O, ,RE NAS YID KYIS LHA RNAMS GSHEGS SU GSOL
BAR

BYA'O; ,STONG PA NYID KYI RNAL 'BYOR NI DPRAL BAR AOm DKAR PO,
LKOG MAR A'A: DMAR PO, SNYING GAR H'Um MTHING GA BSAMS LA, 'GRO
BA RIGS DRUG GI LUS DANG SNOD AOm LA THIM PA DANG, DAG A'A:LA
THIM PA DANG, SEMS H'Um LA THIM PA DANG, RANG YANG YI GE GSUM LA
THIM PAR

BSAMS LA, AOm SVA BH'A WA SHUDDHA:ZHES PA'I SNGAGS BRJOD PAR
BYA'O, ,DE'I DON DRAN PA'I SGO NAS STONG PA NYID DU BSAM PA ZHES
BYA BA NI, AOm A'A:LA THIM PA DANG, A'A:H'Um LA, H'Um GI ZHABS
KYU HA LA, HA ZLA TSES LA, ZLA TSOS THIG LE LA, THIG LE M'A DA
LA, N'A DA NAM MKHA' STONG

PA LA THIM PA DANG, AOm SH'U NYA T'A ZHES PA'I SNGAGS BRJOD PAR
BYA'O, ,DE NAS LDANG BA'I RNAL 'BYOR NI, ,BTEE RAm PA LA SOGS PA
RTEN DANG BRTEN PA'I SUL DU GNAS PA LA ZHES BYA BA NI 'BYUNG BA
BZHIR RAB DANG BCAS PA BSKYED PA LA BYA'O, ,'BYUNG BA BZHI'I YI
GE NI MING MTSAN GYI YI GE

DANG PO'O, ,DBYIBS NI PHRIN LAS BZHI'I RTAGS SO, ,LA DOG BZHI NI
YE SHES BZHI'O, ,MTSAN PA NI 'BYUNG BA'I LHA MO BZHI'I RTAGS SO,
,RI RAB KYI KHA DOG BZHI NI YE SHES BZHI'I RTAGS SO, ,RTZE MO
BRGYAD PA NI RNAM PAR THAR PA BRGYAD DO, ,SNA TSOGS RDO RJE NI
PHRIN LAS

@335B SNA TSOGS KYIS GRUB PA'O, ,SNA TSOGS PADMA NI KHAMS GSUM
GYI 'DOD CHAGS DANG 'BRAL BA'I RTAGS SO, ,DE NAS 'JUG PA'I RNAL
'BYOR NI, A'A LI K'A LI SBYOR BA LA, ,ZHES BYA BA LA A'A LI BCU
DRUG LAS ZLA BA'O, ,K'A LI SUM CU RTZA BZHI LAS NYI MA'O, ,DE'I
DBUS SU YI GE H'Um SNGON PO

'OD ZER LNGA DANG LDAN PA LA RANG GI SEMS GZHUG PAR BYA'O, ,NYI
MA'I 'OG TU AOm, BAR DU A'A:, STENG DU H'Um BSAMS LA, AOm
A'A:H'Um SARBBA B'I RA YO GI ZHES BYA BA LA SOGS PA'I SNGAGS KYIS
BYIN GYIS BRLAB PAR BYA'O, ,DE NAS YONGS SU RDZOGS PA'I RNAL
'BYOR NI, DPAL RDO RJE

HE RU KA NYI MA LA BZHUGS SHING ZHES BYA BA LA SOGS PA YIN TE, DE
YANG, BSGOM PA'I 'KHOR LO BDE MCHOG DANG, ,SPRUL PA'I 'KHOR LO
BDE MCHOG DANG, ,SEMS KYI 'KHOR LO BDE MCHOG DANG, ,LUS KYI 'KHOR
LO BDE MCHOG GO, ,DE LA BSGOM PA'I 'KHOR LO BDE MCHOG

NI DE NYID BSGOM PA'O, ,SPRUL PA'I 'KHOR LO BDE MCHOG NI BYIN
GYIS BRLABS NAS RDZUS SKYES KYI 'KHOR LO SKU MDOG DANG PHYAG
MCHAN DANG LDAN PA STE ZHAL BZHI NI MTHAR THUG CHOS SU YE SHES
BZHI, GSANG BA SNGAGS SU RLUNG BZHI, DMAN PA DBYIBS SU RTZA
BZHI'O, ,SPYAN GSUM

NI CHOS SU SKU GSUM, SNGAGS SU RLUNG GSUM, DBYIBS SU RTZA GSUM
MO, ,PHYAG BCU GNYIS NI CHOS SU PHA ROL TU PHYIN PA BCU GNYIS,
SNGAGS SU LKOG MA'I RLUNG BCU GNYIS, DBYIBS SU RTZA BCU GNYIS SO,
DE YANG RDO RJE DANG DRIL BU NI SHES RAB BO, ,GLANG PO

CHE'I PAGS PA NI BZOD PA'O, ,dA MA RU NI SMON LAM MO, ,DAG STA
NI TSUL KHRIMS SO, ,GRI GUG NI YE SHES SO, ,MDUNG RTZE GSUM PA NI
SBYIN PA'O, ,KHA tV'Am GA NI BSAM GTAN NO, ,KHRAG GIS GANG BA'I
THOD PA NI THABS SO, ,ZHAGS PA NI BRTZON 'GRUS SO, ,

TSANGS PA'I MGO BO NI STOBS SO, ,ZHABS GNYIS NI THABS DANG SHES
RAB BO, ,'JIGS BYED DANG DUS MTSAN NI CHOS SU SRID PA DANG ZHI
BA, SNGAGS SU THUR SEL GYI RLUNG GNYIS, DBYIBS SU BSHAD GCIG NYIS
RTZA BA'O, ,ROL PA'I THOR TSUGS NI CHOS SU SBRUL BA 'BYED

@336A *, ,PA; SNGAGS SU SPYI GTZUG GI RLUNG SUM CU RTZA GNYIS SO,
,DBYIBS SU RTZA SUM CU RTZA GNYIS SO, ,THOD PA'I BRENG BA'I THOD
PA NI CHOS SU YE SHES LNGA, SNGAGS SU SPYI GTZUG GI RLUNG LNGA,
DBYIBS SU 'BYUNG BA'I RTZA LNGA'O, ,SGEG PA LA SOGS PA'I NYAMS
DANG

LDAN PA ZHES BYA BA NI, SKU LA TSOR BA GSUM NUB PA'I RTAGS NI,
SGEG PA DBA' BA 'JIGS SU RUNG BA DANG, ,ZHES BYA BA YIN TE, SGEG
PA NI DBANG PHYUG CHEN PO'I NYAMS BCOM NAS RDO RJE PHAG MO DANG
'KHYUD PA'O, ,DPA' BA NI GZHON NU GDONG DRUG GIS LHA MA YIN BA SU
TA KA RA

BSAD NAS RO'I STENG DU GAR BYAS TE DPA' BAR SEMS PA'I NGA RGYAL
BCOM NAS 'JIGS BYED DANG DUS MTSAN ZHABS KYIS MNAN PA'O, ,'JIGS
SU RUNG BA NI KHYAB 'JUG PHAG DANG SENG GI'I GDONG GI NYAMS BCOM
NAS ZHAL BZHI PHYAG BCU GNYIS MNGA' BA'O, ,GSUNG LA TSOR

BA GSUM NUB PA'I RTAGS NI, ,DGOD DANG GSHE DANG RNGAM PA'O, ,ZHES
BYA BA YIN TE, ,DGOD PA NI LHA TSANGS PA'I DBYANGS KYI NGA RGYAL
BCOM NAS ZHAL G-YAS BA BZHAD PA'O, ,GSHE BA NI TSOGS BDAG GLANG
SNA'I GSHE BA'I NGA RGYAL BCOM NAS ZHAL RGYAB MA MCHE BA GTZIGS
SHING GLANG

PO CHE'I PAGS PA BSNAMS PA'O, ,RNGAM PA NI LHA MA YIN GYI RGYAL PO
SGRA GCAN GYI RGYAL PO DANG ZLA BA KHAR 'JUG PA'I NGA RGYAL BCOM
NAS TSANGS PA'I MGO BO ZHAL DU STOB PA'O, ,THUGS LA TSOR BA GSUM
NUB PA'I RTAGS NI, SNYING RJE ZHI BA DO MTSAR CHE, ,ZHES BYA BA
YIN TE, SNYING RJE

NI BRGYA BYIN LAG NA RDO RJE THOGS NAS SUM CU RTZA GSUM PA'I LHA
LA BU GCIG PA LTAR SEMS PA'I NGA RGYAL BCOM NAS, RDO RJE DANG
DRIL BU BSNAMS TE KHAMS GSUM PA LA BU GCIG PA LTAR DGONGS PA'O,
,ZHI BA NI ME LA STONG GSUM BSKAL PA'I MES 'JIGS PA'I TSE DBUS NA
MI TSIG

PA'I NGA RGYAL BCOM NAS THAL BA'I RDUL GYIS LUS LA BSGOS PA'O,
,NGO MTSAR CHE BA NI KLU SE SHA GA STONG GSUM G-YO BA'I NGA RGYAL
BCOM NAS, SE SHA NYID MGUL DU BTAGS PA'AM MI MGO LNGA BCU BRGYUS
PA'O, ,STAG GI PAGS PA'I SHAM THABS NI CHOS SU NYON MONGS PA DANG
SHES

@336B BYA'I SGRIB PA SPANGS PA'O, ,SNGAGS SU RLUNG GI 'KHOR LO,
DBYIBS SU 'OG TU BSRUB BA'I NYI MA DANG ZLA BA'I RTZA'O, ,MI MGO
RLON PA'I PHRENG BA NI CHOS SU 'DU BYED LNGA BCU RTZA GCIG GO,
,SNGAGS SU G-YAS G-YON GYI RLUNG 'BYUNG 'JUG 'KHOR BA, DBYIBS SU
SA N'A DANG LA N'A'I RTZA'O, ,PHYAG RGYA DRUG NI

CHOS SU PHA ROL TU PHYIN PA DRUG ,SNGAGS SU DBANG PO DRUG GI
RLUNG, DBYIBS SU DBANG PO DRUG GI RTZA'O, ,DE'I SPYAN SNGAR BCOM
LDAN 'DAS MA YUM SKU MDOG DMAR PO ZHES BYA BA LA, DMAR BA NI
THUGS RJE CHEN POS SEMS CAN GYI DON LA CHAGS PA'I RTAGS SO,
,G-YON PA'I THOD PA NI

'CHI BDAG GI BDUD BCOM PA'O, ,BRI BUG NI YE SHES TE NYON MONGS
PA'I BDUD BCOM PA'O, ,RUS PA'I RGYAN NI PHUNG PO'I BDUD BCOM
PA'O, ,'JIGS BYED DANG DUS MTSAN ZHABS KYIS MNAN PA NI LHA'I BU'I
BDUD BCOM PA'O, ,PHYAG RGYA LNGA DANG LDAN PA NI SHES RAB KYI PHA
ROL TU PHYIN

PAS SA BCU GCIG THOB PA'O, ,ZHAL NAS KHRAG GI RGYUN 'DZAG PA NI
GSUNG RAB YAN LAG BCU GNYIS 'CHAD PA'O, ,MKHA' 'GRO DE BZHIN
MDZES MA DANG, ,ZHES BYA BA LA SOGS PA LA, MKHA' 'GRO MA LA SOGS
PA YUM GYI PHYAG RGYA BZHI NI TSAD MED PA STE, KHA tV'Am GA DANG
dA MA RU NI ZHI

GNAS DANG LHAG MTHONG NGO, ,GRI GUG DANG KA P'A LA NI SNYING RJE
DANG SHES RAB BO, ,SNGAGS DANG DBYIBS NI SNGA MA BZHIN NO,
,MTSAMS RNAMS SU NI BYANG CHUB KYI SEMS LA SOGS PA'I SNOD BZHI
DGOD PA ZHES BYA PA LA BUM PA BZHI NI RIGS BZHI'I RANG BZHIN NO,
,THOD PA BZHI NI BDUD

RTZI'I SNOD DE BDUD BZHI BCOM PA'O, ,DANG PO THUGS KYI 'KHOR LO
NI RTZIBS BRGYAD PA STE MDOG SNGO NAG ,RDO RJE PHRENG BAS RAB
BRGYAN PA, ZHES BYA BA LA NAG PO NI MI BSKYOD PA'I RIGS SO,
,RTZIBS BRGYAD NI RNAM PAR THAR PA BRGYAD DO, ,RDO RJE PHRENG BA
NI THUGS KYI RTAGS

SO; ,PULL'I RA M'A LA YA SOGS 'KHOR LO'I RTZIBS RNAMS KYI MING NI
SNGON GRUB PA 'DZAM BU'I GLING GI GNAS SO, ,DE YANG GNAS BZHI NI
LHA'O, ,NYE BA'I GNAS NI DRI ZA'O, ,THOD PA'I DUM BU DANG, RAB TU
GTUM MO LA SOGS PA'I DPA' MO DANG, DPA' BO'I MING NI DRAG

@337A *, ,PO 'JIGS BYED KYI MING BTAGS PA'O, ,GNYIS PA GSUNG GI
'KHOR LO NI, ,ZHES BYA BA LA DMAR PO NI PADMA'I RIGS SO, ,RTZIBS
BRGYAD PA NI SNGA MA BZHIN NO, ,PADMA'I PHRENG BA NI GSUNG GI
RTAGS SO, ,ZHING DANG NYE BA'I ZHING NI GNONG SBYIN GYI SKAD,
TSANDO

DANG NYE BA'I TSANDO NI SRIN PO'I SKAD DO, ,GSUM PA SKU YI 'KHOR
LO NI, ,ZHES BYA BA LA DKAR PO NI DE BZHIN GSHEGS PA'I RIGS SO,
,RTZIBS BRGYAD NI SNGA MA BZHI NA NO, ,'KHOR LO'I PHRENG BA NI
SKU'I RTAGS SO, ,'DUS BA DANG NYE BA'I 'DUS PA NI KLU'I SKAD, DUR
KHROD DANG NYE BA'I DUR KHROD NI LHA MA

YIN GYI SKAD DO, ,GNOD SBYIN GYI SKAD DANG SRIN PO'I SKAD DANG
LHA MA YIN DANG, KLU RDO RJE'I RIGS GNYIS GNYIS YOD PA LAS ZHING
DANG NYE BA'I ZHING LA SOGS PAR MI'AM CI GDUL BA'I PHYIR SGOM
DANG MTSAMS MA BRGYAD, PHYAG MTSAN NI MKHA' 'GRO MA LA SOGS PA
BZHIN NO, ,

SGO MA RNAMS NI RIGS KYI KHA DOG GO, ,PHYED GZUGS MA NI YID
'PHROG PA'O, ,DPRAL BA'I RDO RJE PHRENG BA NI DBANG BSKUR BA'I
RTAGS SO, ,GZHAL YAS KHAD NI YE SHES LNGA'O, ,ZUR BZHI NI MNYAM
PA NYID BZHI'O, ,SGO BZHI NI RNAM PAR THAR PA BZHI'O, ,RTA BABS
BZHI NI BSAM

GTAN BZHI'O, ,DUR KHROD BRGYAD NI BDE BAR GSHEGS PA'I GNAS BRGYAD
DO, ,SHING BRGYAD NI BYANG CHUB KYI SHING BRGYAD DO, ,ZHING
SKYONG BRGYAD NI RNAM PAR GZIGS PA LA SOGS PA'I DE BZHIN GSHEGS
PA'O, ,KLU BRGYAD NI 'KHOR LOS SGYUR BA'I YON BDAG BRGYAD DO, ,

SPRIN BRGYAD NI RANG RGYAL BA BRGYAD DO, ,PHO NYA BRGYAD NI NYAN
THOS CHEN PO BRGYAD DO, ,'DZAM BU GLING GI PHYOGS BRGYAD NI GNYIS
LDAN GYI DUS RANG BZHIN GYIS BYUNG BA'O, ,RDO RJE RA BA NI THEG
PA CHEN PO'I CHOS KYI 'KHOR LO'O, ,ME 'OD NI KHAMS GSUM GYI GNYEN
PO

YE SHES KYI ME'O, ,SEMS KYI 'KHOR LO BDE MCHOG BSTAN PA'I PHYIR,
DE NAS GZHAN YANG BYANG CHUB KYI PHYOGS KYI CHOS SUM CU RTZA BDUN
LHA'I SBYOR BAS SBYAR BAR BYA STE ZHES BYA BA LA SOGS PA SMOS TE,
GZUGS MED GZUGS DANG SBYAR BA DANG RGYU GZUGS CAN 'BRAS BU YE
SHES

@337B DANG SBYAR BA NI MTSON BYA MTSON PHYED DO, ,DRAN PA NYE BAR
GZHAG BA BZHI RGYU, YANG DAG PAR SPONG BA BZHI RKYEN, GZHAN NI
'BRAS BU'O, ,YUM RDO RJE PHAG MO CHOS KYI DBYINGS KYI RANG BZHIN
DPAL HE RU KA YANG DAG BA'I TING NGE 'DZIN THABS DE'I CHA'O,
,DPA' BO NYI SHU RTZA BZHI NI SGYU

MA LTA BU, DPA' MO SUM CU RTZA DRUG NI CHOS KYI RANG BZHIN TE
BYIN GYI BRLABS LA LUS KYI KHAMS NYI SHU RTZA BZHI BA'O, ,RTZA
NYI SHU RTZA BZHI DPA' MOR BSGOM MO, ,GSANG BA'I GNAS MA GTOGS PA
BU GA BRGYAD LA KHVA GDONG MA LA SOGS PA BRGYAD, SNYING GA CHOS
KYI 'KHOR LO'I

RTZA BZHI LA MKHA' 'GRO MA LA SOGS PA BZHI DANG BUM PA BZHI BSGOM
MO, ,BSGOM PA'I 'KHOR LO BDE MCHOG LUS KYI SKABS SU SBYAR BA NI,
SKU GSUNG THUGS KYI DBYE BA YIS, ,YI GE GSUM GYI DO BO NYID, ,CES
PA STE BSKYED PA'I DUS SU NYI ZLA KHA SBYAR GYI STENG 'OG TU BKOD

PA'I YI GE'O, ,MTHO RIS MI YUL SA 'OG TU, ,ZHES PA NI GO RIMS
BZHIN DU 'KHOR LO GSUM GYI DBYE BAS SO, ,SKAD CIG GCIG GIS SKU
GCIG 'GYUR, ,ZHES PA NI RDZUS SKYES SO, ,SKAD CIG TZAM GYIS RNAL
'BYOR BDAG ,CES PA NI THABS DANG SHES RAB 'KHYUD PA'O, ,

SKAD CIG GIS NI SKU 'CHAR ZHING, ,ZHES PA NI DPA' BO DANG DPA' MO
PHYAG MTSAN DANG BCAS PA'O, ,KUN NAS KUN DU SKAD CIG STE, ,ZHES
PA NI RTEN DANG BRTEN PA'I DKYIL 'KHOR DUS GCIG TU BSKYED PA'O,
,SKAD CIG GCIG NI GSANG SNGAGS 'DON, ,ZHES BA NI KUN

KYANG YI GE H'Um 'DON PA'O, ,AOm A'A: H'Um LA SOGS PA NI GANG GI
NYI ZLA KHA SBYOR BYIN GYIS BRLAB PA'I SNGAGS SO, ,BYIN GYIS
BRLAB PA'I RNAL 'BYOR NI, ,DES NI GO CHA GNYIS SHES NAS, ,ZHES
BYA BA LAS, AOm HA LAS SNYING GAR RDO RJE SEMS DPA' DKAR PO RDO
RJE DANG DRIL

BU BSNAMS PA'O, ,NA MA: HI LAS RDO RJE MGO BO RNAM PAR SNANG
MDZAD SER PO 'KHOR LO DANG DRIL BU BSNAMS PA'O, ,SV'A H'A HU LAS
SPYI GTZUG TU PADMA GAR GYI DBANG PHYUG DMAR PO PADMA DANG DRIL
BU BSNAMS PA'O, ,BOO shA tA HE LAS PHRAG PA GNYIS SU DPAL HE RU
KA

@338A *, ,NAG PO KHA tV'Am GA DANG DRIL BU BSNAMS PA'O, ,H'Um
H'Um HO LAS MIG GNYIS SU RDO RJE NYI MA SER PO RIN PO CHE DANG
DRIL BU BSNAMS PA'O, ,PHAt HI LAS TSIGS MGO DRUG TU RTA MCHOG
,SKU MDOG LJANG GU SNA TSOGS RDO RJE DANG DRIL BU BSNAMS PA'O,
,YUM GYI LTE PAR AOm

PAm LAS B'A R'A H'I DMAR MO GRI GUG DANG KA P'A LA BSNAMS PA'O,
,SNYING GAR HAm YOm LAS GSHIN RJE MA NAG MO'O, ,KHAR HIm MAm LAS
RMONGS BYED MA DMAR MO, MGO LA HRIm HRIm LAS SKYOD BYED MA NAG
MO'O, ,SPYI GTZUG TU H'Um H'Um LAS SKRAG BYED MA SNGON MO'O, ,YAN
LAG THAMS CAD

LA PHAt HAm LAS TZAndI KA DMAR MO STE KUN KYANG ZHAL GCIG PHYAG
GNYIS PA'O, ,LAG PA G-YAS PA DANG G-YON PA LA LHA BKOD LA GNAS SU
REG PAS RGYA DANG RGYA'I 'BUR BZHIN DU SHES PAR BYA'O, ,DE NAS YE
SHES SEMS DPA' SPYAN DRANG BA NI, SNYING GA'I YI GE H'Um GI 'OD
ZER DANG

MDZUB MO MDUD BYAS ZHES BYA BA'I PHYAG RGYAS SPYAN DRANGS TE
MCHOD PA BYAS LA, SNYING PO'I PHYAG RGYAS RANG GI SPYI BO NAS
GZHUG PAR BYA'O, ,RDO RJE'I TSIG 'DI LA BSHAD PA GSUM DU 'GYUR
TE, CHAGS LAM DANG, GROL LAM DANG, RANG LHAG PAR GNAS PA'I LAM
MO, ,DE LA

CHAGS LAM GYI DBANG DU BYAS NAS MDZUB MO MDUD BYAS ZHES BYA BA NI
SKYES PA DANG BUD MED 'KHYUD PA'O, ,GUNG MO NGES PAR SBYAR ZHES
BYA BA NI RTZA DBU MA GNYIS KHA SPRAD PA'O, ,MTHE BO RDO RJE RAB
TU SBYAR, ,ZHES BYA BA NI GSANG BA'I RDO RJE'O, ,DE NI DPRAL BA'I
DBUS SU RAB

BZHAG NAS, ,ZHES BYA BA NI PADMA'I DBUS SU'O, ,BSKOR ZHING BSKOR
BAS KUN DU BSKYOD PAR BYA, ,ZHES BYA BA NI H'Um PHAt KYI SBYOR
BAS SO, ,RKANG PA MNAN CING ZHES BYA BA NI NYI MA DANG ZLA BA'I
RTZA BKAG PA'O, ,STENG DU NGA LTA ZHES BYA BA NI 'KHOR LO BZHI LA
DMIGS PA'O, ,GYEN DU

PHEm GYI SGRA SGROGS SHING, ,ZHES BYA BA NI GTUM MO'I DROD SPAR
BA'O, ,PHYOGS BCU'I 'JIG RTEN KHAMS BZHUGS PA'I, ,ZHES BYA BA NI
BDE BA CHEN PO'I 'KHOR LO'I RTZA SUM CU RTZA GNYIS SO, ,DPA' BO
RNAL 'BYOR MA RNAMS 'GUGS, ,ZHES BYA BA NI BYANG CHUB KYI SEMS
SO, ,GROL

@338B LAM GYI DBANG DU BYAS NA MDZUB MO MDUD BYAS TE ZHES BYA BA
NI G-YAS G-YON GYI RLUNG BKAG PA'O, ,GUNG MO NGES PAR SBYAR ZHES
BYA BA NI RLUNG RTZAD BU MAR BCUG PA'O, ,MTHE BO RDO RJE BRTAN
POR RAB TU SBYAR, ,ZHES BYA BA NI 'KHOR LO BZHI'I DANG PO SPRUL
PA'I 'KHOR LO'O, ,DE NI DPRAL PA'I DBUS

SU RAB BZHAG NAS, ,ZHES BYA BA NI RTZA GSUM GYI DBU MA'O, ,BSKOR
ZHING BSKOR BAS KUN DU BSKYOD PAR BYA, ,ZHES BYA BA NI, G-YAS
G-YON GYI RLUNG BSRUB PA'O, ,LHAG MA NI SNGA MA BZHIN NO, ,RANG
LHAG PAR GNAS PA'I LAM GYI DBANG DU BYAS NAS, MDZUB MO MDUD BYAS

ZHES BYA BA NI RTAG CHAD KYI MTHA' BKAG PA'O, ,GUNG MO NGES PAR
SBYAR ZHES BYA BA NI DBU MA'I LAM MO, ,MTHE BO RDO RJE BRTAN PO
RAB TU SBYAR, ,ZHES BYA BA NI SO SOR RTOG PA'I SHES RAB BO, ,DE
NI DBRAL BA'I DBUS SU RAB BZHAG NAS, ,ZHES BYA BA NI CHOS KYI
DBYINGS LA DMIGS

PA'O; ,BSKOR ZHING BSKOR BAS KUN DU BSKYOD PAR BYA, ,ZHES BYA BA
NI, SHES RAB RNAM PA GSUM LA SBYANGS PA'O, ,RKANG PA MNAN ZHES
BYA BA NI, 'KHOR BA SPANGS PA'O, ,STENG DU BLTA ZHES BYA BA NI,
GSUNG RAB YAN LAG BCU GNYIS SAM LAM RNAM PA LNGA LA DMIGS

PA'O; ,GYEN DU PHEm GYI SGRA SGROGS SHING, ZHES BYA BA NI, SO SOR
RTOG PA'I SHES RAB KYIS YANG DANG YANG DU BSGOM PA'O, ,PHYOGS
BCU'I 'JIG RTEN KHAMS BZHUGS PA'I, ,ZHES BYA BA NI, SA BCU GCIG
PA'I DE BZHIN GSHEGS PA'O, ,DPA' BO RNAL 'BYOR MA RNAMS

'GUGS; ZHES BYA BA NI, YE SHES KYI RANG BZHIN RGYUD LA SKYES
PA'O, ,AOm YO GA SHUDDHA:, ZHES BYA BA'I SNGAGS NI, YE SHES SEMS
DPA' LUS LA GZHUG BA'O, ,LAG PA G-YAS PA DANG G-YON PA BSKOR BA
NI RTZA G-YAS G-YON GNYIS BKAG NAS RLUNG RTZA DBU MAR CHUD PA'O,,

MKHA' 'GRO MA'I BDE BA DAM PA NI BYANG CHUB KYI SEMS SO, ,DBANG
BSKUR BA'I RNAL 'BYOR GYI SNYING GA'I YI GE H'Um LAS 'OD ZER
SPRES PAS DBANG BSKUR PA'I DKYIL 'KHOR LNGA SPYAN DRANGS LA, DPA'
BO DANG DPA' MO'I SNGAGS KYIS BKOD DE, RKANG PA BRGYAD PAS MCHOD
PAR BYA'O, ,

@339A *, ,DE LA YAB YUM GNYIS KYI SNYING PO DANG NYE BA'I SNYING
PO NI ZHAR LAS BYUNG BA'O, ,AOm SHR'I BADZRA NI SKU'I SKU GSUNG
THUGS SO, ,HE HE RU RU KAm NI GSUNG GI SKU GSUNG THUGS SO, ,H'Um
H'Um PHAt NI THUGS KYI SKU GSUNG THUGS SO, ,d'A KI NI DZ'A LA
SAMBARA NI YON TAN GYI RGYU

DANG LDAN PA'I MKHA' 'GRO MA'O, ,NYE BA'I SNYING PO NI BYANG CHUB
KYI YAN LAG BDUN NO, ,YUM GYI SNYING PO NI LHA MO GOS DKAR MO'I
RANG BZHIN 'OD ZER RNAM PAR SNANG BYED DO, ,NYE BA'I SNYING PO
NI, ,SANGS RGYAS KUN GYI MKHA' 'GRO MA, ,RGYUD BLA MA NAS GSUNGS
SO, ,DPA'

BO RNAMS KYI SNYING PO NI BCOM LDAN GYI SNGAGS SO, ,CHA NYI SHU
RTZA BZHI NI SROG GI SNYING PO BGOS PA RO, ,DPA' MO RNAMS KYI NI
RANG GI MING NGO, ,DE YANG THOG MA'I MING NI SKU, BAR GYI H'Um
GNYIS NI THABS DANG SHES RAB STE THUGS SO, ,PHAt NI GDUG PA 'DUL
BA STE GSUNG NGO, ,

BSTOD PA'I RJES LA DBANG BSKUR BA NI RANG GI LUS LA 'GRO BA DRUG
GI SA BON DGOD PA STE MGO BO LA LHA'I SA BON SUm, DPRAL BAR LHA
MA YIN GYI SA BON AA, LKOG MAR MI'I SA BON nI, SNYING GAR YI DAGS
KYI SA BON PRE, LTE BAR DUD 'GRO'I SA BON TRI, RKANG MTHIL DU
DMYAL BA'I

SA BON DU: BKOD LA, YUM LNGA'I THUGS KA NAS LHA MO LNGA LAG NA
BDUD RTZI'I BUM BA THOGS TE, GUR KUM DANG ME TOG GI CHAR 'BEBS
SHING, JI LTAR BLTAMS PA TZAM GYIS NI, ,ZHIS BYA BA LA SOGS PA'I
TSIGS SU BCAD PA DANG, AOm SARBA TA TH'A GA TA, ZHES BYA BA'I

SNGAGS BRJOD CING DBANG BSKUR BAS, THAMS CAD KYI SPYI BOR RDO RJE
RTZE LNGA PA BSAM BA NI DBANG RTAGS SO, ,YAB YUM GYI MKHA' LAS
BYANG CHUB SEMS DPA' DKAR DMAR 'DZAGS NAS, LCE LA PHOG PAS RDO
RJE LA BDE BA SKYES PA NI GSANG BA'I DBANG STE, SMIN MTSAMS KYI

MDZOD SBU RU 'BAR BA NI DBANG RTAGS SO, ,DBANG BSKUR BA'I YUM
RANG GI YUM LA THIM NAS SNYOMS PAR ZHUGS PA NI SHES RAB YE SHES
KYI DBANG STE MDOMS KYI SBA BA SBUBS SU NUB PA DANG, DBU GTZUG
TOR GYEN DU 'BUR BA NI DBANG RTAGS SO, ,DE NAS DBANG BSKUR PAR

@339B BYED PA'I LHA RNAMS GSHEGS SU GSOL LO, ,TING NGE 'DZIN GYI
DKYIL 'KHOR NI DE LTAR CI NUS KYIS YANG DANG YANG DU GSAL BAR
BSGOM BA DANG, SKU YONGS SU RDZOGS PA'AM YAN LAG GI CHA SHAS JI
SRID MI SKYO'I BAR DU BSGOM PA DANG RDZOGS PA'I RIM PA'I RNAL
'BYOR

BSGOM PA DANG, BSGOM PAS SKYON BZLAS BA JI SRID 'DOD KYI BAR DU
BYA BA NI BSGOM PA DANG BZLAS PA'O, ,DE NAS PHYI NANG GI MCHOD
PAS MCHOD PA DANG BSTOD PA DANG BDUD RTZI MYONG BA DANG, GTOR MA
DBUL BA LA SOGS PA NI MCHOD PA'I RNAL 'BYOR RO, ,NYE BAR BSDU
BA'I RNAL

'BYOR NI, SPRUL PA'I 'KHOR LO LUS LA BSDU BA STE, SEN MO DANG SO
DAG LA NI THOD PA'I DUM BU'O ZHES BYA BA LA SOGS PA SMOS TE,
SNYING PO'I PHYAG RGYA DANG SNGAGS KYIS RANG GI LUS LA GZHUG
PA'O, ,DE YANG DPA' BO KHAMS LA, DPA' MO RTZA LA'O, ,SGO MTSAMS
MA

BRGYAD BU GA BRGYAD LA, YE SHES KYI 'KHOR LO SNYING GA'I RTZA
BRGYAD LA, GZHAL YAS KHANG LUS LA, RDO RJE'I RA BA PAGS PA LA, ME
'OD KYI PHRENG BA NI BA SPU LA BSDU, DE NAS RANG GI SNYING GAR ZLA
BA'I DKYIL 'KHOR GYI DBUS SU YE GI H'Um BKOD LA YAB KYI SNYING PO
DANG, NYE BA'I

SNYING PO DANG, YUM GYI SNYING PO DANG, NYE BA'I SNYING PO DANG,
DPA' BO DANG, DPA' MO'I SNGAGS DANG, GO CHA'I SNGAGS GNYIS DANG,
YAB YUM GYI RKANG PA BRGYANG PA'I SNGAGS RNAMS KYIS RIM PA DU PA
MGAL ME'I 'KHOR LO LTAR BSKOR LA, DPA' BO'I SNYING PO'I NANG DU
MCHOD

PHYIR THOGS LA GZHUG PA DANG, GO CHA'I SNGAGS LA GO CHA DRUG
GZHUG PA DANG, YUM GYI RKANG PA BRGYAD PA LA MGUL TO GZHUG PA
DANG, YAB KYI SNYING PO LA MI MGO LNGA BCU'I DO SHAL GZHUG PA
DANG, NYE BA'I SNYING PO LA RGYAN GZHUG PA DANG, YUM GYI SNYING
PO LA GLANG PO CHE'I

BAGS PA GZHUG PA DANG, DPA' BO'I GO CHA'I SNGAGS LA SKE RAGS
GZHUG PA DANG, DPA' MO'I SNGAGS LA RDO RJE DANG DRIL BU MA GTOGS
PA'I PHYAG MTSAN GZHUG PA DANG, YUM GYI NYE BA'I SNYING PO LA
ZHAL LHAG MA GSUM DANG COD PAN GZHUG PA'O, ,DE NAS RKANG PA
BRGYAD

@340A *, ,PA'I SNGAGS KYIS MCHOD LA LDANG BAR BYA'O, ,TSAM DAM
SNGAGS KYIS SHIN TU BSRUNG, ,ZHES BYA BA NI LDANG BA'I TSE SPYI
BOR KHAm LAS KHRAB BSKYED, RKANG PAR HAm LAS RGYUN BSKYED LA
RGYUN GYIS KHRAB TU SIL GYIS BRGYUS PA LA, AOm SUMBHA NI ZHES
PA'I SNGAGS KYIS MDUN

DU KHRO BO DKAR PO, AOm GRiHnA ZHES PAS G-YAS SU KHRO BO SER PO,
AOm GRiHn'A PA YA ZHES PAS RGYAB TU KHRO BO DMAR PO, AOm A'A NA
YA HO ZHES PAS G-YON DU KHRO BO LJANG GU STE, ,KUN KYANG PHYAG
G-YAS NA RDO RJE G-YON NA SDIGS MDZUB MDZAD PA THAMS CAD RDZOGS
PAR BSKYED LA LDANG BAR

BYA'O; ,DE LTAR TSAM DAM SNGAGS KYIS BSRUNGS NAS PHAR SPRO BA
DANG TSUR BSDU BA SHES PA NI TSANGS PAR SPYOD PA'I RTAGS BRGYAD
DO, ,DE NAS SPYOD PA BSTAN PA NI, ,'JIGS PA THAMS CAD RNAM SPANGS
TE, ,DE LTAR RNAL 'BYOR BDAG NYID BSAM, ,ZHES BYA BA NI, BAG TSA
BA MED

PA'I SPYOD PA STE DANG PO'O, ,'KHOR LO BDE MCHOG BDE BA'I MCHOG
,CES BYA BA NAS, RIGS GCIG TU NI RNAM PAR BRTAG ,CES BYA BA'I BAR
GYIS NI RIGS MNYAM PA NYID DU SPYOD PA BSTAN PA STE GNYIS PA'O,
,RNAM PAR MI RTOG BDAG NYID SEMS, ,ZHES BYA BA NAS, DPA'

BO SENG GE BZHIN DU SPYOD, ,CES BYA BA'I BAR GYIS NI RNAM PAR MI
RTOG PA LA SPYOD PA BSTAN TE GSUM PA'O, ,DE NAS RDZOGS PA'I RIM
PA BSTAN PA'I PHYIR, ,A'A LI K'A LI ZHES BYA BA LA SOGS PA GSUNGS
TE, DE YANG RNAM PA BZHI STE BSGOM PA DNGOS DANG SPYOD PA DANG
GZHAN DON DANG

'BRAS BU PHAN YON NO, ,DE NAS A'A LI K'A LI MDUN BSAMS NAS, ,ZHES
BYA BA NI, CHAGS LAM LA SKYES PA DANG BUD MED DO, ,GROL LAM LA
SNYING GA DANG LTE BA'I THIG LE'O, ,RNAL 'BYOR CHEN PO NGAL BSO
STE, ,ZHES BYA BA NI, CHAGS LAM LA BYANG CHUB KYI SEMS SO, ,GROL

LAM LA THIG LE BSGOM PA'O, ,ZLA BA'I DKYIL 'KHOR RDZOGS PA'O,
,ZHES PA NI, CHAGS LAM LA 'KHOR LO BZHI BYANG CHUB KYI SEMS KYIS
GANG BA'O, ,GROL LAM LA SPRUL PA'I 'KHOR LO'I GNAS SU BYANG CHUB
KYI SEMS KYI THIG LE KHA SBYAR BSGOM PA'O, ,LTE BA'I RTZA BAR

@340B GNAS PAR BSGOM, ,ZHES BYA BA NI, CHAGS LAM LA GSANG BA'I
RDO RJE'I NOR BUR GZUD BA'O, ,GROL LAM LA GTUM MO'I GNAS SU'O,
,YI GE GNAS KYI MCHOG GYUR PA, ,ZHES BYA BA NI, CHAGS LAM LA MI
'GYUR BA'I BYANG CHUB KYI SEMS AAKshA RA ZHES BYA'O, ,GROL LAM

LA LTE BA'I H'Um 'KHYIL PA'O, ,DE NI DBUS SU RNAM PAR BSAM, ,ZHES
BYA BA NI, CHAGS LAM LA GSANG BA'I RDO RJE'I DBUS SU'O, ,GROL LAM
LA LTE BA'I DBUS SU'O, ,SKU GSUNG THUGS KYI RDO RJE CAN, ,LHA YI
SKU NI BSGOM PAR BYA, ,ZHES BYA BA NI, CHAGS LAM LA DGA' BRAL

SPANGS PA'I DGA' BA GSUM PO'O, ,GROL LAM LA BYANG CHUB KYI SEMS
KHRAG DANG RLUNG RO GCIG PA'O, ,LTE BA'I RLUNG DANG THIG LE NYID
LA LHA'I SKU ZHES BYA'O, ,RANG LHAG PAR GNAS PA'I LAM NI, DE NI
GZUGS LAS 'DAS GYUR KYANG, ,ZHES BYA BA NI, GZUNG BA BKAG NAS

RNAM PAR SNANG MDZAD KYIS RGYAS BTAB PA'O, ,SEMS NYID 'BYUNG BA
MA YIN NYID, ,DE YANG BSAM GYIS MI KHYAB BSAM, ,ZHES BYA BA NI,
'DZIN PA BKAG NAS MI BSKYOD PAS RGYAS BTAB PA'O, ,SEMS NYID BRTAG
PAR MI BYA'O, ,BSAM GYIS MI KHYAB DE BSAM NA, ,ZHES BYA

BA NI, RDO RJE SEMS DPAS RGYAS BTAB PA'O, ,DE NAS 'DZIN PA THOB
PAR 'GYUR, ,ZHES BYA BA NI, SKU GSUNG THUGS KYI RANG BZHIN THOB
PA'O, ,KHA tV'Am GA NI LHA YI SKU, ,ZHES BYA BA NAS, RNAL 'BYOR
MA NI MTSAN MOR BSHAD, ,CES BYA BA'I BAR GYIS RDZOGS PA'I RIM
PA'I SPYOD PA

BSTAN PA'O, ,SBRUL PA LAS BYUNG DPA' BO RNAMS, ,YAN LAG DRUG CU
SEMS KYIS SPRUL, ,ZHES PA NI, THUN BZHIR DKYIL 'KHOR SEMS KYIS
SPRUL PA'O, ,DE YANG THUN PHYI MA LA DKYIL 'KHOR SEMS KYIS SPRUL
PA'O, ,DE YANG THUN PHYI MA LA DKYIL 'KHOR SPRUL TZAM NA, H'Um GI
SGRAS PHYI ROL DU SKAD CIG LA RTEN DANG BRTEN PA'I DKYIL 'KHOR

THAMS CAD RDZOGS PAR BSGOM PAS NA, SGRA YI TSUL LA NGES 'BYUNG
RNAMS, ,DAM TSIG SPYAD PA'I SPYOD TSUL YIN, ,ZHES GSUNGS SO,
,SHR'I NI GNYIS MED YE SHES TE, ,ZHES BA NAS, MYA NGAN 'DAS PA MI
STON TO, ,ZHES BYA BA'I BAR GYIS HA RU KA RTOGS PA'I 'BRAS BU'O,,

@341A *, ,'PHO BA'I TSE NA RNAL 'BYOR BA, ,ZHES BYA BA NI, 'CHI
BA'I TSE RNAL 'BYOR PAS PHAt PHEm ZHES PA'I SNGAGS DANG PHYAG
RGYAS YE SHES SEMS DPA' SPYAN DRANGS LA, SNYING PO'I PHYAG RGYAS
DE'I THUGS KAR ZHUGS NAS LUS 'DIR GNAS KYANG, SEMS MKHA' SPYOD
KYI

GNAS SU 'KHRID PAR BYED DO, ,DPAL BCOM LDAN 'DAS MNGON PAR RTOGS
PA'I DKA' 'GREL SLOB DPON B'I RA BADZRAS MDZAD PA RDZOGS SO,, 