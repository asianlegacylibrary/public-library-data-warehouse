@254B #, ,RGYA GAR SKAD DU, SHR'I BUDDHA
t'A KI N'I S'A DHA NAm, BOD SKAD DU, ,DPAL SANGS RGYAS MKHA' 'GRO
MA'I SGRUB

THABS, 'JIG RTEN DBANG PHYUG LA PHYAG 'TSAL LO, ,MTSAN NYID DANG
LDAN PA'I RNAL 'BYOR PAS, ,DUR KHROD LA SOGS PAR GNAS LA, SNGAR
LANGS TE PHYI NANG GI KHRUS BYAS LA MCHOD PA LA SOGS BSHAMS LA,
,BDE BA'I STAN LA 'DUG STE, RANG GI SNYING GAR NYI MA LA AAm BSAMS

LA; DE'I 'OD ZER GYIS BLA MA DANG SANGS RGYAS DANG BYANG CHUB
SEMS DPA' THAMS CAD YANG DAG PAR BSKUL NAS BAR SNANG LA BSAMS LA,
MCHOD PA RNAMS KYIS MCHOD PA DANG, ,SDIG PA BSHAGS PA LA SOGS PA
BYA STE, BDAG GIS SDIG PA THAMS CAD SO SOR BSHAGS PA DANG

BSOD NAMS LA RJES SU YI RANG BA DANG, BSOD NAMS YONGS SU BSNGO BA
DANG, DKON MCHOG GSUM LA SKYABS SU 'GRO BA DANG, BYANG CHUB TU
SEMS BSKYED PA DANG, LAM BSTEN PA DANG, BDAG GI DNGOS PO DBUL BA
DANG, BSTOD PA LA SOGS PA BYAS TE GSHEGS SU GSOL

BAR BYA'O, ,DE NAS AOm SH'U N+YA T'A DZNY'A NA BADZRA SVA BH'A WA
A'ATMA KO&HAm, ZHES PAS STONG PA NYID DU BSGOM PAR BYA'O, ,DE
NAS SRUNG BA'I 'KHOR LO DUR KHROD DANG BCAS PA BSGOM PAR BYA STE,
,DER PADMA DMAR PO 'DAB MA BZHI PA BSAMS LA, ,DE'I LTE BAR AOm
DANG BCAS PA'I THIG LE BLTAS LA,

@255A *, ,DE LAS PHYOGS BZHIR NYI MA'I STENG DU THIG LE BZHI
SPROS PA LAS LHA MO BZHI BSKYED PAR BYA STE, SHAR PHYOGS KYI LHA
MO NI SKU MDOG SNGON MO ZHAL BZHI PA STE, SNGON MO DANG SER BA
DANG, DKAR BA DANG, LJANG GU'O, ,PHYAG BZHI PA STE RDO RJE DANG
KHA t'Am GA ,DRIL BU DANG THOD

PA BSNAMS PA'O, ,LHO PHYOGS KYI LHA MO NI SKU MDOG SER MO, ,SER
MO DANG, SNGO BA DANG, DKAR BA DANG, LJANG GU'I ZHAL BZHI BA
PHYAG BZHI PA STE, RIN PO CHE DANG, TRI SH'U LA BA DAN DANG BCAS
PA DANG, THOD PA DANG CE SPYANG BSNAMS PA'O, ,NUB KYI LHA MO NI
SKU MDOG DKAR PO, DKAR BA DANG,

SER BA DANG, SNGO BA DANG, LJANG GU'I ZHAL BZHI PA PHYAG BZHI PA
STE, SNA TSOGS PADMA DANG MDA' DANG, THOD PA DANG, GZHU BSNAMS
PA'O, ,BYANG GI LHA MO NI MDOG LJANG GU, LJANG GU DANG, SER BA
DANG, DKAR BA DANG, SNGON PO'I ZHAL BZHI PA PHYAG BZHI PA STE,
RAL GRI DANG, CANG

TE'U DANG, THOD PA DANG, ZHAGS PA BSNAMS PA'O, ,LHA MO THAMS CAD
KYANG SPYAN GSUM PA MCHE BA GTZIGS PA, SKRA KHAM PA GYEN DU 'BAR
BA, PHYAG RGYA LNGA DANG LDAN PA, SGEG PA LA SOGS PA'I NYAMS DANG
LDAN PA, MI MGO LNGA BCUS BRGYAN PA, NYI MA LA SKYIL KRUNG PHYED
PAS BRGYAN PA BSAM

PAR BYA'O, ,DE NAS LHA MO BZHI'I GLUS BSKUL BAR BYA STE, SANGS
RGYAS MKHA' 'GRO LA SKU MDOG DMAR MO, ,DMAR BA DANG, SER BA DANG,
DKAR BA DANG, LJANG GU'I ZHAL BZHI PHYAG BZHI PA STE, MDA' DANG
THOD PA DANG, GZHU DANG KHA tV'Am GA BSNAMS PA'O, ,DE NAS SKYE
MCHED BYIN GYIS BRLABS BA DANG, SKU GSUNG THUGS BYIN GYIS

BRLABS PA LA, SNYING GA'I SA BON GYI 'OD ZER GYIS YE SHES KYI
'KHOR LO SPYAN DRANGS LA, BGEGS BSKRAD LA MCHOD PA RNAMS PHUL TE,
DZA: H'Um BAm HO:, ZHES PAS DGUG PA DANG, GZHUG PA DANG, BCING BA
DANG, DBANG DU BYAS TE DBYER MED PAR BYA'O, ,DE NAS SA BON GYIS
DE BZHIN GSHEGS PA

RNAMS SPYAN DRANGS LA, MCHOD DE GSOL BA BTAB PAS DBANG BSKUR TE,
RANG GI RIGS KYI BDAG PO BSAM PAR BYA STE, SANGS RGYAS MKHA' 'GRO
MA LA SOGS PA GO RIMS BZHIN DU RNAM PAR SNANG MDZAD LA SOGS PA
BSAM PAR BYA'O, ,DE NAS MCHOD PA RNAMS KYIS MCHOD PA DANG, BSTOD

@255B PA DANG BDUD RTZI MYANG BAR BYA'O, ,DE NAS GNAS BZHIR 'KHOR
LO BZHI BSGOM PA DANG, DE LA YI GE RNAMS DGOD PA DANG, GTUM MO SBAR
BA DANG, RANG GI 'KHOR LO BSREG PA DANG, DE BZHIN GSHEGS PA'I
'KHOR LO BZHI BZHU BTUL BYA BA DANG, RANG GI GNAS BZHIR BDE BA
'PHO BA LA

SOGS PA BYA'O, ,DE NAS BZLAS PA BYA STE, AOm BUDDHA t'A KI N'I
A'A: HR'I: H'Um, ZHES BYA BA LA SOGS PA BYA'O, ,DE NAS DKYIL
'KHOR GYI LHA LA MCHOD PA DANG, DKYIL 'KHOR BSDU BA BYA LA, SPYOD
LAM GYI TING NGE 'DZIN LA SOGS PA THAMS CAD BYA'O, ,BZA' BA THAMS
CAD LA SA BON LNGAS SBYANG BA

DANG; KHRUS BYED NA LHA DBANG BSKUR LTAR BYA'O, ,NYI MA PHYED
DANG DGONGS KA'I DUS SU DBANG BSKUR BA LA SOGS PA CHO GA THAMS
CAD BYA'O, ,DE NAS LANGS NAS SPYOD LAM GYI TING NGE 'DZIN LA SOGS
PA THAMS CAD BYA'O, ,NAM PHYED KYI DUS SU YANG DAG PAR MCHOD PA
DANG, YE SHES KYI LHA

GSHEGS SU GSOL BA DANG, DAM TSIG GI DKYIL 'KHOR RANG GIS BON LA
BSDUS TE, SNANG STONG DBYER MED BYANG CHUB KYI SEMS SU MYOS PAR
BYAS LA MNYAM PAR BYA'O ,DE LTAR NYIN DANG MTSAN DU DNGOS GRUB
KYI MTSAN MA NYE BAR THOB PA DE SRID KYI BAR DU BSGOM PAR BYA'O,
,SGYU 'PHRUL CHEN MO'I

SGRUB GZHUNG GI, ,SANGS RGYAS MKHA' 'GRO'I SGRUB THABS 'DI, ,BDAG
GIS DAD PAS BYAS PA LA, ,MKHAS PA RNAMS KYIS BZOD PAR MDZOD,
,SGYU 'PHRUL CHEN MO'I SGRUB PA'I THABS, ,BYAS LAS BSOD NAMS GANG
SKYES LAS, ,BDAG DANG KHAMS GSUM SEMS CAN RNAMS, ,RDO RJE

'DZIN GYI SA THOB SHOG ,SANGS RGYAS MKHA' 'GRO MA'I SGRUB THABS
SLOB DPON CHEN PO NAG PO PAS MDZAD PA RDZOGS SO,, 