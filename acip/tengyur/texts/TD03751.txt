@85B #, ,RGYA GAR SKAD DU, AU TZUshMA DZAMBHA LA AU PA DE SHA STO TRA,
BOD SKAD DU, RMUGS 'DZIN 'CHOL BA'I MAN NGAG GI BSTOD PA, DPAL
RDO RJE

SEMS DPA' LA PHYAG 'TSAL LO, ,MGON PO NAM MKHA'I MDOG CAN NOR GYI
CHAR 'BEBS PA, ,MA SKYES RANG BZHIN DAG PAS SKU MDOG NAG POR
BZHUGS, ,KHYOD NI RDO RJE SEMS DPA' NYID DE BDAG DRAN NA, ,KHYOD
LA 'DUD KYIS THUGS RJES CI YI PHYIR MI GZIGS, ,LO DRUG BYIS PA'I

GZUGS LA GZHON PA'I SHA RGYAS PA, ,'DZUM LA KHRO LA BYAMS PA'I
MCHE BA DKAR PO GTZIGS, ,KHRO GNYER DPRAL BAR BSNYER ZHING RAL PA
DMAR SER LANGS, ,DBUL BA SEL MDZAD SPYAN YANGS SNYING RJE CAN LA
'DUD, ,MI BSKYOD DBU LA BZHUGS BAS THUGS KYI RIG 'DZIN CING, ,

BYAMS PAS KUN LA KHROS TE GCIR BU SPRUL GYIS BRGYAN, ,AOm AA LAS
SKYES NOR SBYIN GDAN LA BZHUGS SHING 'GYING, ,RE BA SKONG MDZAD
DPAG BSAM SHING 'DRA KHYOD LA 'DUD, ,PHYAG G-YAS SNYING RJES DON
MDZAD THOD PA KHRAG GIS BKANG, ,PHYAG G-YON NOR SPYIN MA BZUNG
NE'U LES

RIN CHEN 'BEBS, ,G-YAS G-YON ZHABS KYIS RNAM THOS SRAS KYI RKANG
BRDZIS, ,NOR BDAG GAN RKYAL GNON CING BRGYAD BSKUM BZHUGS LA
'DUD, ,RNAM BA MA PHUG RIGS NGAN CHA LUGS LHAG MA ZA, ,LAG NAS
KHA RU 'O MA'I BDUD RTZI RTZA LAM RDO RJE NAS BYUNG STE, ,GUR GUM

@86A *, ,MDOG 'DRA ZHAL DU PHUL BAS MNYES MDZOD LA, ,NYID KYIS
BDAG GI BSAM MKHYEN RE BA MYUR DU SKONGS, ,YI GE BCU PAS BYIN
BRLABS ME TOG DANG BCAS PAS, ,AOm LAS 'OD 'PHROS GDUB BU RIN CHEN
SPRAS PAS BRGYAN, ,AOm LAS BYUNG BA'I BUM PA BZANG POS

CHU PHUL NAS, ,BCOM LDAN MGON PO CI PHYIR RE BA MI BSKONG LAGS,
,'GRO DRUG KUN LA RE BSKONG NOR GYI CHAR PA DAG ,CI 'DOD MANG PO
'BEBS PA'I THUGS RJE GRAGS LAGS NA, ,BDAG GIS MOS PAS KHYOD KYI
YON TAN RTAG TU BRJOD, ,THIGS PA GCIG KYANG MI STZOL SKAL PA MED
DAM

CI; ,NYI MA RE RE BZHIN DU RTAG TU KHYOD 'BOD NA, ,BDAG NI YI
CHAD SGYID LUGS GDONG PA DAG MOD KYANG, ,KHYOD KYI SNGON GYI DAM
BCAS THUGS RJE GANG DU THAL, ,GTER CHEN SKAL BA MED KYANG LOG
'TSO MED TZAM BYIN, ,BDAG GIS SNYING NAS SMRAS KYANG DA DUNG MA
GZIGS NA, ,SA GSUM

KUN LA SNYOMS PAR DAM NI MA BCAS SAM, ,BDAG LA SKAL BA MED KYANG
THUGS RJES CIS MI GZIGS, ,SEMS CAN MIN NAM DBUL PA'I SDUG BSNGAL
BRAL PAR MDZOD, ,BDAG GIS BOS PAS KHYOD KYI THUGS RJE'I ZHAGS PA
YIS, ,SRID 'DIR DBUL BA SOL BA BDE CHEN GNAS SU

DRONGS; ,'JIGS LA 'JIGS PAR MI BYED KHYOD KYIS BYIN BRLABS TE,
,'DI DANG PHA ROL GNYIS KAR RTAG TU BSKYAB PAR MDZOD, ,RMUGS
'DZIN 'CHOL BA'I MAN NGAG GI BSTOD PA BLA MA DHA BYANG CHUB SEMS
DPAS MDZAD PA RDZOGS SO,, ,,KHA CIG SLOB DPON NYI MA SBAS PAS
MDZAD DO ZHES

KYANG ZER SKAD DO,, 