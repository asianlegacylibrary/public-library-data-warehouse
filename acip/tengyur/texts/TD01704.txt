@60B #, ,RGYA GAR SKAD DU, A'A RYA M'A

Y'A DZ'A LA KRA MEN BHA tt'A RA KA T'A RE S'A DHA NA, BOD SKAD
DU, 'PHAGS PA SGYU 'PHRUL DRA BA'I RIM PAS RJE BTZUN SGROL MA'I
SGRUB THABS, ,RJE BTZUN SGROL MA LA PHYAG 'TSAL LO, ,RE ZHIG DANG
POR RNAL 'BYOR PAS YID DANG RJES SU MTHUN PA'I GNAS SU BSTAN BDE
BA LA 'DUG LA, SEMS CAN

THAMS CAD LA DMIGS NAS, BYAMS PA DANG, SNYING RJE DANG, DGA' BA
DANG, BTANG SNYOMS KYI MTSAN NYID KYI TSANGS PA'I GNAS BZHI BSGOM
PAR BYA'O, ,DE'I RJES LA RANG GI SNYING GAR SNA TSOGS PADMA'I
STENG DU ZLA BA'I DKYIL 'KHOR LA YI GE T'Am MARKA TA'I MDOG CAN
'OD ZER LNGA

@61A *, ,'PHRO BA, 'OD ZER GYI RTZE MO LAS BYUNG BA'I DE BZHIN
GSHEGS PAS NAM MKHA' GANG BAR BSGOMS LA, DE NAS DE BZHIN GSHEGS
PA RNAMS, DZA: H'Um BAm HO: ZHES BYA BA'I SNGAGS 'DIS GO RIMS
BZHIN DU, DGUG PA DANG, GZHUG PA DANG, BCING BA DANG,

GNAS PA'I NGO BOR GZHUG PAR BYA'O, ,BCUG PA'I RJES LA YI GE T'Am
LAS BYUNG BA T'Am GIS BYIN GYIS BRLABS PA'I RDO RJE RTZE LNGA PA
DANG AINDRA N'I LA'I 'OD LTA BU BSGOMS LA, RDO RJE DE LAS RNAM
PAR SNANG MDZAD LA SOGS PA'I DE BZHIN GSHEGS PA NAM MKHA'I KHAMS
MA LUS PA KUN DU KHYAB PAR

SPROS PA BSGOM MO, ,DE BZHIN GSHEGS PA RNAMS LA YANG, RDO RJE DE
NYID LAS BYUNG BA'I ME TOG DANG, SPOS DANG, MAR ME DANG, DRI
DANG, LTA BA SHOS DANG, NA BZA' DANG RGYAN LA SOGS PA DAG RGYA
CHE BA BSNAMS PA MTHA' YAS PAS MCHOD NAS, DE RNAMS KYI MDUN DU,
SDIG

PA BSHAGS PA DANG, BSOD NAMS LA RJES SU YI RANG BA DANG, GSUM LA
SKYABS SU 'GRO BA DANG, BYANG CHUB TU SEMS BSKYED PA DANG, THEG
PA CHEN PO LA YANG DAG PAR GNAS PAR BYAS LA, SEMS CAN THAMS CAD
'KHOR BA THOG MA MED PA NAS LTA BA SNA TSOGS PA'I DRA BAS BCINGS

PA'I SEMS KYI RGYUN LA DMIGS NAS, STONG PA NYID DANG, MTSAN MA
MED PA DANG, SMON PA MED PA'I RANG BZHIN GYI BYANG CHUB KYI SEMS
BSGOMS LA SNGAGS 'DI BRJOD PAR BYA'O, ,AOm SH'U N+YA T'A DZNY'A
NA BADZRA SV'A BH'A WA A'ATMA KONYAHAm, DE NAS RGYU BA DANG MI
RGYU BA DANG 'DI THAMS CAD RANG GI LUS

DANG LHAN CIG TU NAM MKHA'I RANG BZHIN DU BSGOM DE NAS SNGAGS
'DIS SNGAR BSHAD PA'I RDO RJER NGA RGYAL BYA'O, ,AOm BADZRA
A'ATMA KONYAHAm, DE NAS YI GE H'Um LAS RDO RJE'I BDAG NYID KHA
DOG SER PO'I SA GZHIR BSGOM MO, ,DE NAS STENG DU SNA TSOGS PADMA
LA ZLA BA'I DKYIL 'KHOR, DE'I STENG DU YI GE

T'AS BYIN GYIS BRLABS PA'I RDO RJE, DE LAS BYUNG BA'I BCOM LDAN
'DAS MA SGROL MA'I NGO BOR BDAG NYID BSGOM PAR BYA'O, ,ZHAL GSUM
PA PHYAG DRUG PA NOR BU MARKA TA'I MDOG 'DRA BA, DE BZHIN GSHEGS
PA LNGA'I COD PAN CAN, RTZA BA'I ZHAL DON YOD GRUB PA'I DBU RGYAN
DANG LDAN

@61B PA'I SEMS DPA'I SKYIL MO KRUNG GIS BZHUGS PA'O, ,DE LA DBUS
MA'I ZHAL NI NOR BU MARKA TA'I MDOG CAN, G-YAS PA NAG PO, G-YON
PA DKAR PO'O, ,G-YAS PA'I PHYAG DANG PO MI 'JIGS PA SBYIN PA,
GNYIS PA NA RDO RJE NAG PO, GSUM PA NA MDA'O, ,G-YON

PA'I DANG PO SDIGS MDZUB MDZAD PA, GNYIS PA LA AUTPALA SNGON PO,
GSUM PA LA GZHU BSNAMS PA'O, ,BA SPU'I KHUNG BU RE RE NAS KYANG
DE BZHIN GSHEGS PA'I RIGS KYIS NAM MKHA' GANG BA SANGS RGYAS DANG
BYANG CHUB SEMS DPAS 'GRO BA RNAMS KYI 'JIGS PA

THAMS CAD SEL BA'I BCOM LDAN 'DAS MA BSGOMS LA, DE NAS BYIN GYIS
BRLAB PAR BYA'O, ,DE LA SPYI BO'I DBUS SU AOm GYI NGO BO DKAR PO
SKU RDO RJE'O, ,MGRIN PAR A'A:'I NGO BO DMAR PO GSUNG RDO RJE'O,
,SNYING GAR H'Um GI NGO BO NAG PO THUGS RDO RJE'O, ,BRANG LA NOR
BU MARKA TA'I

MDOG CAN GYI YI GE T'Am YE SHES SEMS DPA' DE BZHIN GSHEGS PA'I
RIGS DPAG TU MED PA 'PHRO BAR BSGOMS LA, DE NAS SNGAGS 'DIS BZLAS
PA BYA'O, ,AOm T'A RE TUTT'A RE TU RE SV'A H'A, BZLAS PA BYAS NAS
DKYIL 'KHOR GYI 'KHOR LO SPROS LA JI LTAR NUS PA CI YOD KYIS
MCHOD PAR

BYA'O, ,DE LA DKYIL 'KHOR GYI DBUS SU BCOM LDAN 'DAS MA RJE BTZUN
SGROL MA SNGAR BSHAD PA'I RIM PAS SO, ,DE LA SHAR GYI 'DAB MA LA,
AOm SATVA BADZRI H'Um, LHO'I 'DAB MA LA, AOm RATNA BADZRI H'Um,
NUB KYI 'DAB MA LA, AOm DHARM'A BADZRI H'Um, BYANG GI 'DAB MA LA,
AOm KARMA

BADZRI H'Um, ME'I PHYOGS SU, AOm M'A LE BADZRI H'Um, BDEN BRAL
GYI PHYOGS SU, AOm DH'U PA BADZRI H'Um, RLUNG GI PHYOGS SU, AOm
GANDHA BADZRI H'Um, DBANG LDAN GYI PHYOGS SU, AOm R'A SA BADZRI
H'Um, SHAR LA SOGS PA'I PHYOGS SU, AOm BADZRA AAm KU SHI H'Um,
AOm BADZRA P'A SHI H'Um, AOm

BADZRI SPO tI H'Um, AOm BADZRA A'A BE SHI H'Um, BSGOM PA DANG
BZLAS PA BYAS LA, DE NAS GSHEGS SU GSOL BAR BYA'O, ,BSAM GTAN LAS
LANGS NAS KYANG, DE BZHIN GSHEGS PA DANG, MCHOD RTEN LA SOGS PA
LA NUS PA CI YOD KYIS MCHOD PAR BYA'O, ,AOm BADZRA AARGHAm H'Um,
AOm

@62A *, ,BADZRA PUshPE H'Um, AOm BADZRA DH'U PE H'Um, AOm BADZRA
A'A LO KE H'Um, AOm BADZRA GANDHE H'Um, AOm BADZRA AA RE H'Um,
AOm SARBA TA TH'A GA T'A AA NUTTA RAP'U DZA ME GHA PRA SA RA SA
MU DRA H'Um, 'PHAGS PA SGYU 'PHRUL DRA BA'I RIM PAS RJE BTZUN MA
SGROL MA'I SGRUB PA'I THABS RDZOGS SO,, ,,

RGYA GAR GYI MKHAN PO MA H'A DZA NA DANG, LO TZ'A BA GZHON NU 'OD
KYIS BSGYUR BA'O,,