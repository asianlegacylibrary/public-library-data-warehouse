@253B #, ,RGYA GAR SKAD DU, SHR'I SHA BA RA P'A DA STO TRA
RATNAm,

BOD SKAD DU, DPAL RI KHROD ZHABS KYI BSTOD PA RIN PO CHE, DPAL
LDAN BLA MA DAM PA'I ZHABS LA PHYAG 'TSAL LO, ,RDO RJE'I RANG
BZHIN MCHOG GI RDO RJE SEMS DPA' NI, ,NAM MKHA'I NGO BO RNAM PA
THAMS CAD MCHOG RANG BZHIN, ,'DOD PA SEL BA DES NA SHA YIG GIS
BRJOD PA, ,

RNAL 'BYOR DBANG PHYUG DPAL LDAN RI KHROD PA LA 'DUD, ,RTAG PAR
BYUNG ZHING YOD KYANG RGYU YIS BSTOD PA YI, ,RDO RJE LTA BU'I RO
LA MNYAM PAR GZHAG GYUR PA, ,DES NA 'DI NI BA YIG GIS NA YANG DAG
BRJOD, ,MGON PO RI KHROD SDOM BRTZON DBANG PO LA PHYAG 'TSAL,
,RTAG TU RGYAL BA SKYES MCHOG

RNAMS KYI GSANG CHEN LA, ,DGYES SHING GZHAN DAG CHOS RNAMS LA NI
DGA' MDZAD PA, ,DE LTA BU NI RA YI YI GES BRJOD PA STE, ,RNAL
'BYOR RI KHROD PAR GRAGS DE LA PHYAG BGYI'O, ,YIG GSUM GYIS BSHAD
RI KHROD PA LA RAB BTUD NAS, ,YON TAN CHU GTER SU ZHIG GIS NI
BSTOD PAR NUS, ,

@254A *, ,'ON KYANG BDAG NI BLA MA KHYED LA DAD [?] DBANG GIS,
,BSTOD PAR 'DOD PA DE SLAD BSTOD PAR BGYI BA LAGS, ,RAB TU SRA
ZHING MI PHYED THABS KYI RGYUD DANG BCAS, ,SHES RAB GZHU NI MNGON
SUM DAG TU BSNAMS NAS NI, ,LHAN CIG SKYES PA BDAG MED MNGON SUM
RANG NYID KYIS, ,NYAMS SU

MYONG BA'I MDA' BKANG 'GRO BAR GTOGS RNAMS KYI, ,THOG MA MED PA'I
DUS NAS BSAGS PA'I SDIG PA RNAMS, ,YONGS SU SBYANG BA'I PHYIR
DANG NYON MONGS SHES BYA YI, ,SGRIB PA LA SOGS 'BEN LA BSNUN PAR
GYUR PA NA, ,PHUG PA LAGS TE KYE BRTAN PO KHYOD NI AA LA LA'O,
,BDAG MED NYID KYIS

RGYAS BTAB YANG DAG MTHA' YIS NI, ,'KHOR LAS KHYOD KYI DPRAL BA'I
MTHAR NI MDZES MDZAD DE, ,AE MA'O GZHAN DON BDUD RTZI DAG LA SRID
LDAN PA, ,KHYOD NI DGRA MED DPA' BO'I DBANG PHYUG MA LAGS SAM,
,'DOD CHAGS DANG NI GZHAN PA SDANG BYED GTI MUG STE, ,GSUM PO 'DI
DAG 'JIG RTEN DUG TU

RAB TU GRAGS, ,DE DAG THAMS CAD MA LUS SEL BAR MDZAD PAS NA,
,DGRA BO DRUNGS PHYUNG DPA' BO'I DAR DPYANGS BCINGS PA LAGS,
,GANG ZHIG 'DOD LA CHAGS BRAL GTAM GYIS DMAN GYUR CING ,SRA BA'I
DREGS PAS CHE DANG MTHO TSIG RNAM GROL BA, ,RNAM DAG NGAG GI RDO
RJE'I RNA RGYAN BZANG PO DAG ,

SNYAN GNYIS DAG LA 'PHYANG BA DE LA PHYAG BGYI'O, ,THUGS RJE'I
BDAG NYID RDO RJE MI RUS PHRENG BA DAG ,GANG GI MGUL PA MCHOG GI
RIN CHEN MGUL RGYAN TE, ,NGES PAR 'GRO BA RGYAS MDZAD NAM MKHA'I
RANG BZHIN GYI, ,RNAL 'BYOR DBANG PO BLA MA DE LA PHYAG BGYI'O,
,SROG GCOD PA DANG BRAL BAS KHYOD KYI PHYAG

DAG LA, ,DE BZHIN GSHEGS PA'I DPAL LDAN GDU BU NGES BCINGS TE,
,SBYIN PA LA SOGS PHA ROL PHYIN DRUG RNAM DAG PA, ,MA RU'I PHRENG
BA DRUG NI NGES PAR BCINGS PA LAGS, ,MA DAG 'DOD CHAGS BTZAN
THABS DAG KYANG NGES GSAL BA'I, ,RNAM DAG NYID LA REG PAS SKRA YI
SRAD BU NI, ,GNYIS KYI

'KHOR LO'I RANG GI LTE BAR NGES DKRIS BCINGS, ,'KHOR BA DANG NI
MYA NGAN 'DAS PA RNAM DAG PA'O, ,SKYE BO SKRAG PAS NYAM THAG PA
DANG MI RNAMS KYI, ,RANG LA GNOD BYED KHRO BA'I RNAM PA RAB ZHI'I
SLAD, ,KHYED ZHABS CHU SKYES RTZA BA DAG LA ZHABS GDUB DANG, ,DE
NYID PHYIR NA DPUNG RGYAN ZUNG DAG DKRIS PAR 'DOD, ,

@254B 'GYUR MED SEMS KYI THAL BAS SKU LA NGES PAR NI, ,KHYAB PAR
MDZAD DE BA SPU NGES PAR GANG BA NYID, ,DE SLAD KHYOD KYI SKU NI
ME LONG 'DRA BA STE, ,DPAL LDAN RDO RJE'I SKU CAN BLA MA KHYOD LA
'DUD, ,PHUNG PO YI NI LUS LA DGA' BAR 'DZIN PA YI, ,'DOD CHAGS LA
SOGS RNAMS KYANG SBYANG BA'I SLAD DU NI, ,THAL

BA DAG GIS SKU LA YANG DAG BYUGS PA YI, ,DPAL LDAN KHYOD LA BDAG
NI SKYABS SU MCHIS PA LAGS, ,RAL PA RING GNYIS KHYO SHUGS ZUNG
STE 'DI DAG NI, ,GSAL POR RAB TU PHYO BAS DE NI BSTAN PA YIN,
,RAL PA RING PO BDE CHEN 'KHOR LOR GNAS PA NI, ,'OD GSAL BA YIS
BYIN RLABS ZUNG DU

'JUG PA 'DI, ,SENG GE YIS NI 'JIGS PAR BYED PA'I SGRA BSGRAGS
PAS, ,GANG PHYIR GLANG PO CHER SKRAG 'JIGS PAS NYAM THAG PAS,
,GZHOM MED BDAG NYID SGRA YI RANG BZHIN RVA YI NI, ,SKAD KYI
BGEGS RNAMS LA NI MGON KHYOD DE 'DRA'O, ,KHYOD KYI MA RU'I PHRENG
BA'I RGYAN NI RMAD BYUNG BA, ,'DI YI PHYED

DMAR BA NI KUN RDZOB BDEN PA STE, ,PHYED NAG PA YANG DON DAM PA
YI RANG BZHIN LAGS, ,DE DAG GCIG NYID 'DUD PA GANG LAGS RAB TU
SHIS, ,LHAN CIG SKYES PA'I RANG BZHIN BDE BA RGYAS MDZAD PA, ,DE
BZHIN GSHEGS PA KUN GYI BCOS MIN DE NYID DO, ,DE SLAD KHYOD KYI
SKU LA RNAM PAR BKRA BA YIS, ,RMA

BYA'I MJUG MA 'CHAD 'CHAD BYUNG CHEN PO LAGS, ,SUM CU RTZA GNYIS
RTZA 'DI DAG DANG GRANGS MNYAM PA'I, ,DBANG PHYUG YON TAN MCHOD
PHYIR THOGS PA RNAM PAR 'CHANG, ,ZHI BDE'I SA BON RANG GI SNYING
GA'I PHYOGS NA STE, ,DPAL LDAN RI KHROD KHYOD LA RTAG PAR PHYAG
'TSAL LO, ,RDZOGS PA'I BYANG CHUB PHUN SUM

TSOGS PA'I GTER GYI MCHOG ,DAM PA'I SKU YI RDO RJE DAG DANG LDAN
NA YANG, ,DE LAS KHYOD KYIS GCIG TU SEMS CAN DON GRUB PHYIR, ,SNA
TSOGS BYED PA RNAMS KYANG NGES PAR GZUNG BA LAGS, ,KHA YIG GIS NI
AA YE BDUD SDE DUM BUR BYAS, ,DE NAS GA YIG SEMS YONGS SHES PAS
MKHA' LA GSHEGS, ,

GTI MUG SOGS SEL DE SLAD KHA DANG GA DAG GIS, ,NAM MKHA'I SKU STE
MKHA' 'GRO YANG NI KHYOD NYID LAGS, ,KUN GYIS BKUR BA'I MU STEGS
NGAN PA'I 'DOD PA BCOM, ,MI RNAMS BDE GSHEGS GO 'PHANG LA NI 'GOD
PAR MDZAD, ,LEGS PAR 'DUS LA DAM CHOS RAB BSTAN PHAN PA DAG ,GTAN
BDE DAM PA'I LAM DU

@255A *, ,BDE PAR BGROD PA'I GNAS, ,RDZU 'PHRUL RNAM 'PHRUL BRGYA
PHRAG GNAS KYIS GANG BA YI, ,BSAM PA THAMS CAD RDZOGS PAR BYED
PA'I BUM PA THOGS, ,AE MA GZHAN DON PHUL BYUNG BSAGS PA'I RGYAL
BA NI, ,RI KHROD DAM PA 'DI YIN KHYOD ZHABS LA 'DUD DO, ,DE LTAR
BLA MA DAM PA SHA BAR DBANG

BSTOD PA YI, ,RIN CHEN BRTUL ZHUGS DAM PA NAGS KYI RIN CHEN GYIS
BYAS 'DIR, ,DGE BA GANG THOB DE YIS SRID PA'I CHU GTER BYING BA
DAG ,PHYUNG NAS KUN GYIS LHUN SKYES BDE 'BYOR MYUR DU SA THOB
SHOG ,CES PA DPAL SHA BA RA'I ZHABS KYI BSTOD PA RIN PO CHE
RDZOGS SO,, ,,MKHAS PA CHEN PO DPAL

NAGS KYI RIN CHEN GYIS MDZAD PA RJE BTZUN DAM PA DE NYID KYI
SPYAN SNGAR CHOS SMRA BA GZHON NU DPAL GYIS DING RIR BSGYUR
BA'O,,