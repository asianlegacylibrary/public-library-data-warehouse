@247B #, ,RGYA GAR SKAD DU, STRI PRA DZNYA
SHR'I MA H'A K'A LA SV'A DHA NAm N'A MA, BOD SKAD DU, DPAL NAG PO
CHEN PO YUM CAN GYI SGRUB THABS ZHES BYA BA, BLA MA DANG DPAL RDO
RJE MKHA'

@248A *, ,'GRO LA PHYAG 'TSAL LO, ,'GYEL BA'I RO LA ZHABS MCHOG
MNYAM PA'I STABS KYIS BZHUGS SHING SBOM THUNG DRAG LA GSUS KHYIM
YANGS, ,KLU CHEN BRGYAD KYIS RNAM PAR BRGYAN ZHING DBU SKRA DMAR
SER GYEN BRDZES GRI GUG THOD PA 'DZIN, ,PHRAG PAR SHES RAB MA YIS
'KHYUD

CING ZHAL GCIG DANG LDAN DPAL LDAN CHOS SKYONG RTAG PAR DGA',
,RANG BZHIN SHIN TU GNAG PA'I KHYAD PAR 'PHAGS SKU SPYAN GSUM
LDAN PAS KHYED LA RTAG TU BSRUNGS, ,BGEGS RNAMS THAMS CAD 'JOMS
DON DANG, ,DAM TSIG BSKYANG BAR BYA BA'I PHYIR, ,NAG PO CHEN PO'I
SGRUB PA'I

THABS, ,MAN NGAG BRGYUD PA BSHAD PAR BYA, ,DE LA DUR KHROD DANG
LING+GA GCIG PA LA SOGS PAR 'JAM PA'I STAN LA 'DUG LA, SKAD CIG
GIS STONG PA NYID BSGOMS PA'I NGANG LAS SNA TSOGS PADMA DANG NYI
MA LA H'Um YIG KHA DOG NAG PO'O, ,DE LAS GRUB PA'I RJE BTZUN DPAL
LDAN NAG

PO CHEN PO, ZHAL GCIG PA, PHYAG GNYIS PA, SKU MDOG NAG PO, SPYAN
GSUM PA, MGO BO'I PHRENG BA SKE LA 'PHYANG BA, DBU SKRA DMAR SER
GYEN DU BRJES PA, RO'I GDAN LA BZHUGS PA, MCHE BA GTZIGS PA,
'JIGS SU RUNG BA, KLU BRGYAD KYIS RNAM PAR BRGYAN PA, SKU THUNG
BA, GSUS KHYIM CHE BA, GZI

BRJID DANG LDAN PA, THOD PA LNGA YIS COD PAN BYAS PA, MI BSKYOD
PAS DBU BRGYAN ZHING PHYAG RGYA LNGAS RNAM PAR BRGYAN PA'O,
,PHYAG G-YAS PAS GRI GUG 'DZIN PA, G-YON PA KHA tV'A GDANG THOD
PA 'DZIN PA, ZHAL NAS KHRAG 'DZAG PA, LJAGS 'DRIL PA, NAG PO CHEN
MO DANG SNYOMS PAR

SBYOR BAR BDAG NYID BSGROM PAR BYA'O, ,BCOM LDAN 'DAS MA NI, SA
BON HRIm YIG LAS SKYES PA'I SKU MDOG NAG MO, SKU GCER MO RGYAN
DANG BRAL BA, DBU SKRA DMAR SER GYEN DU MDZES PA, PHYAG G-YAS PAS
GRI GUG DANG, G-YON PAS THOD PA 'DZIN PAS YAB KYI SKU LA 'KHYUD
PAS BZHUGS PA'O, ,

SHAR DU SA BON KAm LAS SKYES PA'I NAG MO SKU MDOG NAG MO'O, ,LHOR
SA BON KAm LAS BYUNG BA'I GTZIGS MA'O, ,NUB TU BAm LAS BYUNG BA'I
PHAG MO'O, ,BYANG DU BEm LAS BYUNG BA'I RO LANGS MA'O, ,'DI RNAMS
THAMS CAD PHYAG RNAMS GRI GUG DANG THOD PA 'DZIN PA, SKU GCER MO,
,DBU SKRA

@248B DMAR SER GYEN DU BRDZES PA, PADMA DANG NYI MA'I GDAN LA
BZHUGS PA, SPYAN GSUM MA, RNGAM PA'I ZHAL, SKU MDOG NAG MO'O,
,SNYING GA'I PADMA DANG NYI MA'I H'Um GI 'OD ZER GYI LCAGS KYUS
YE SHES SEMS DPA' SPYAN DRANGS TE, MNGON PAR MCHOD LA, DAM TSIG
PA LA BSTIM PA BYAS NAS, DE 'DIR NAG PO CHEN

PO BDAG ,DNGOS GRUB THAMS CAD BSGRUB PAR BYA, ,'OD GSAL BAR NI
RAB ZHUGS SO, ,BDAG NI RNAM KUN YONGS SU BKANG, ,ZHES SO, ,DE NAS
NAG PO CHEN PO LA MCHOD PA PHUL NAS, DE LA LAG PA THAL MO SBYAR
BA BSTAN NAS, AOm SHR'I MA H'A K'A LA, SA MA YA, M'A TI KR'A MA
YA, SA MA

YA RAKshAm TU, ZHES BRJOD PAR BA'O, ,LHO MO RNAMS LA YANG RDO
RJE'I THAL MO SBYAR BA BSTAN NAS, DE RNAMS KYI MING BCUG PA RNAM
PA LNGA PO LA'ANG BKLAG PAR BYA'O, ,RANG GI 'DOD PA'I DON LA GSOL
BA GDAB PAR BYA'O ZHES PA DAM TSIG GZUNG BA'O, ,DE NAS DUG DANG
KHRAG CHEN DANG

YUNGS KAR RNAMS KYI BDUG SPOS PHUL NAS, SRAN MA, DZMBU TI KA
,CHANG ME TOG ,BDUG SPOS, SHA LNGA BDUD RTZI LNGA'I GTOR MA NI,
BDUD RTZIR BYA LA, AOm SHR'I Ksh'I AI DAm BA LAm GRiHnA GRihnA
H'Um PHAt, MA H'A MAm SA, PUshPA, DH'A PAm D'I PA, RKshA, TA LA
P'A T'A LE, AAshtA LE, AAshtA ,DE BA, YAKshA R'AKshA SA, GRiHnA
PA YA

GRiHn'A PA YA, AI DAm, BA LI, H'A H'A, H'Um H'Um, KHA KHA, KH'A
HI KH'A HI, H'Um DZA: PHEm MA H'A ttA H'A SA, GARDZDZA YA
GARDZDZA YA, TARDZA YA TARDZDZA YA, AOm KRishn'A BARnnA YA, PHEm
PHEm PHAt, CES PA'I SNGAGS KYIS DBUL LO, ,MNGON PAR MCHOD CING
BSTOD PAR BYA'O, ,SNYING GAR SNGAGS BRTAN POR DMIGS PA BYAS NAS

BZLAS PAR BYA'O, ,AOm SHR'I MA H'A K'A LA H'Um H'Um PHAt PHAt
SV'A H'A, SNYING PO'O, ,AOm SHR'I MA H'A K'A L'A YA, SH'A SA NO
PA H'A RI nE, AE sh'A PAshTZI MA K'A LO AA YAm AI DAm PRA TI
DZNY'A, SMA RA SI TA D'A M'Am, RATNA TRA Y'A Y'A PA K'A RI nAm,
DUsht'Am KHA KHA, KH'A HI KH'A HI, MA RA MA RA, GRiHnA GRiHnA,
BANDHA BANDHA, HA NA HA NA, DA HA DA HA,

PA TZA PA TZA, DI NA ME KE NA M'A RA YA H'Um PHAt, CES PA GZUNGS
SNGAGS SO, ,AOm MA H'A K'A LA YE H'Um H'Um PHAt, NAG PO CHEN
MO'O, ,AOm K'A L'I YE H'Um H'Um PHAt SV'A H'A, ,NAG MO'I'O, ,AOm
K'A R'A LI YE H'Um H'Um PHAt SV'A H'A, GTZIGS MA'O, ,AOm W'A R'A
H'I YE H'Um H'Um PHAt SV'A H'A, W'A R'A H'I'I'O, ,AOm BE T'A L'I

@249A *, ,YE H'Um H'Um PHAt SV'A H'A, RO LANGS MA'I'O, ,JI SRID
MTSAN MA MA THOB KYI BAR DU BZLAS PAR BYA'O, ,DE'ANG DNGOS SAM
RMI LAM DU, BUD MED NAG MO CHEN PO DANG, BYA DANG KHYI NAG PO DAG
DANG, CE SBYANG RNAMS DGA' BA BYED PAR 'GYUR RO ZHES PA NI BSNYEN
PA'I CHO GA'O, ,DA NI SGRUB

THABS KYI CHO GA BRI BAR BYA STE, 'JIGS SU RUNG BA'I DUR KHROD
DU, SNGAGS PAS CHAS GOS NAG PO 'CHANG BAS, NAG PHYOGS TSES BCU
BZHI'I MTSAN MO, STAN NAG PO LA 'DUG LA, BA BYUNG LNGA, BDUD
RTZI, DRI BZANG, MI'I KHRAG DANG ZHAG GIS BYUGS PA'I STEGS BU LA,
GZHON NU MA'I RDUL GYIS

CHAG CHAG DANG THIG LE BYAS LA, DUR KHROD KYI SOL BAS BYUGS NAS,
CHOS 'BYUNG NAG PO LA ME TOG GI TSOM BU LNGA BKOD PAR BYA'O,
,DE'I MDUN DU SNGON DU BSHAD PA'I BDUG SPOS DANG, GTOR MA DANG,
GZHAN YANG MCHOD PA'I RDZAS RNAMS BSHAD NAS BSGRUB PA BRTZAM PAR
BYA'O, ,DE LA

'KHYIL PA'I SNGAGS BZLAS PA'I CHANG GIS DKYIL 'KHOR LA GTOR BAS
BSANGS SHING RANG BZHIN GYIS RNAM PAR DAG PAR MOS LA, SNGAGS
BZLAS SHING, DE'I NGANG LAS RANG RANG GI SA BON LAS SKYES PA'I
DPAL NAG PO CHEN PO 'KHOR DANG BCAS PA, SNGON DU SMRAS PA BZHIN
DU BDAG

NYID RDZOGS PAR BYA'O, ,DZA: H'Um BAm HO: ZHES PAS YE SHES SEMS
DPA' SPYAN DRANGS LA, RAB TU GZHUG PA LA SOGS PA PHYAG RGYA DANG
BCAS PA BYAS NAS, MCHOD PA DANG GTOR MA PHUL LO, ,SNGAGS KYI
BZLAS PA'I MTHAR THUG PAR BYA'O, ,TSOGS KYI 'KHOR LOS TSIM PAR
BYAS SHING LHAG MA

RNAMS LHAG GTOR DU SBYIN PAR BYA'O, ,DE LTAR SNGON DU 'GRO BA
BYAS NAS, DE NAS BZUNG STE, NYI MA SO SOR THUN BZHIR SNGON DU
SMRAS BA'I CHO GA RDZOGS PAR BYA'O, ,KHYAD PAR DU 'DIR BSTOD PA
DANG, BYA BA LA BSKUL BA'I TSIG DANG BCAS PA SLAR NAS SLAR DU
BYA'O, ,DUB PAR GYUR NA, GOS NAG

PO DKYIL 'KHOR LA G-YOGS LA, AOm A'A: H'Um ZHES PAS BYIN GYIS
BRLABS LA, JI LTAR BDE BAR GNAS PAR BYA'O, ,RIM PA 'DI YIS JI
SRID MTSAN MA MA THOB KYI BAR DU BSGRUB PAR BYA STE, 'DIR MTSAN
MA NI RAB NAG PO CHEN PO'I SKU MNGON SUM MAM RMI LAM DU'AM NYAMS
SNANG

@249B DU'O, ,'BRING DKYIL 'KHOR LA 'OD ZER DU SNANG BA'O, ,THA MA
RMI LAM DU RANG NYID GO BGOS PA, MTSON CHA THOGS PA, DPUNG GI
GTZO BO BYED PA, GDUG PA GSAD PA, MI SHA ZOS PA RNAMS SO ZHES BYA
BA NI SGRUB THABS KYI CHO GA'O, ,LAS LA SBYOR BA BRI BAR BYA STE,
SLOB DPON LA GANG RTAG TU SDANG

BAR SEMS PA DANG, DKON MCHOG GSUM LA GNOD PA DANG, SEMS CAN MANG
PO LA GNOD PAR GYUR PA RNAMS NAG PO CHEN POS DE'I SHA ZA BAR
MDZOD CIG ,BCAD PAR MDZOD CIG ,KHRAG BTUNG BAR MDZOD CIG ,YANG NA
SPYI BO NAS PHUG NAS, TIL TZAM DU PHYE MAR MDZOD CIG CES PA STE,

BDAG GIS GAL TE BLA MA LA SOGS PA LA GNOD PAR BYED PA'I GDUG PA
LA, MNGON SPYOD KYI LAS BYA BAR 'DOD PA DE'I TSE, DE'I RKANG RJES
KYI RDUL LUS KYI DRI MAR BCAS PA DANG, RDO DANG LCAGS DANG ZANGS
DANG, TSA BA GSUM DANG, GRO PHYE RNAMS PHYE MAR BYAS LA GDUG PA'I
GZUGS BYAS PA'I SNYING

GAR; ,DUG DANG, SKE TSE DANG, TSOS DANG, MTSON GYIS BSAD PA'I
KHRAG RNAMS KYIS MI'I PAGS PA LA 'KHOR LO NI, LTE BAR SGRUB BYA'I
MING BKOD PA'I GZUNGS RING BRI'O, ,AI DAm DUsht'Am DI NA ME KE NA
M'A RA YA H'Um PHAt, CES PA RTZIBS DRUG LA BRI'O, ,AOm MA H'A K'A
LI YE, CHE GE MO DUsht'Am DI NA ME

KE NA N'A RA YA PHAt SV'A H'A, ZHES SOGS LHA MO LNGA'I SNGAGS MU
KHYUD LA BRI'O, ,DE SKAD CIG GIS RANG BZHIN GYIS RNAM PAR DAG PAR
MOS LA, DE'I NGANG LAS 'KHOR LO PADMA DANG NYI MA LA GNAS PA LA,
PHYOGS BCU'I 'JIG RTEN GYI KHAMS NA BZHUGS PA'I DE BZHIN GSHEGS
PA THAMS CAD KYI THUGS

KA NAS YE SHES KYI 'KHOR LO SPYAN DRANGS LA GZHUG PAR BYA ZHING,
RAB TU GNAS PA DANG, MCHOD PA BYAS LA, DE NAS GZUNGS RINGS KYI
SNGAGS LAS, MTSON CHA SNA TSOGS THOGS PA'I KHRO BO'I TSOGS 'PHROS
PAS BSGRUB BYA BKUG NAS, DE'I MING LA DZA: H'Um BAm HO: ZHES PAS
RAB TU GZHUG PA LA

SOGS PA BYAS LA, GDOL PAS PHYIR 'KHAL DU BKAL BA'I SKUD PAS
PHYOGS NAS DKRIS TE SNYING GAR BCUG PAR BYA'O, ,DE'I STENG SPRA
CHIL GYIS BKAG GO, ,DE'I RTZA BA'I SGO NAS LCAGS KYI RTZANG GIS
'KHOR LO LA MA REG PAR BTZUGS NAS LHO PHYOGS SU THAD KA DANG
MTHON DMAN LA

@250A *, ,SOR BCU GNYIS PA'I KHUNG BU ZUR GSUM PA LA, DUR KHROD
KYI SOL BAS BYUGS PA BCUG LA SNA TSOGS RDO RJES MNAN PAR BYA'O,
,DE NAS SNGAGS PAS SGRUB THABS SU BSHAD PA'I CHO GA DANG RJES SU
MTHUN PAR DPAL NAG PO CHEN PO'I NGA RGYAL DANG LDAN PAS, RANG
NYID DRAG PO CHEN

PO'I THUGS LAS 'PHROS PA'I ME 'DRES PA LAS, MTSON CHA THOGS PA'I
KHRO GZUGS MTHA' YAS PA 'PHROS PA'I ZER DANG LDAN PAS, SNYING
PO'I SNGAGS DANG GZUNGS RINGS DANG, LHA MO'I SNGAGS BZLA ZHING,
KHRAG SNA TSOGS, THAL CHEN, YUNGS KAR RNAMS BZUNG LA, SNA TSOGS
RDO RJE BSAL NAS,

RABS CHAD KYI THOD PAR BCUG PA'I DGRA GZUGS LA, BSGRUB BYA RAB TU
BKUG PAS BCUG GO, ,KHYAB BDAG GIS RAB TU BSKUL BA LAS, RNAL 'BYOR
MA LNGA PO RNAMS ROL PA CHEN PO'I GZUGS CAN, GRI GUG DANG THOD PA
'DZIN PA RNAMS RLUNG GI SHUGS KYIS SON TE, DE'I SHA GTUB PAR
BYED,

KHRAG 'THUNG BAR BYED, RGYU MA GCOD PAR BYED, LTE BA'I RTZA BA
NAS DBYUNG BAR BYED, NAG PO CHEN PO'I THUGS KA NAS 'PHROS PA'I
KHRO BO'I TSOGS RNAMS KYIS MTSON CHA SNA TSOGS PA'I CHAR PHAB PA
LHUNG BAS DE'I LUS THAL BA BZHIN DU BYAS TE, RNAM PAR SHES PA NI
MI BSKYOD PA'I ZHING DU SONG BA'I MOS BA

BYA ZHING, GZUNGS SNGAGS BZLAS SO, ,AOm SHR'I MA H'A K'A LA CHE
GE MO M'A RA YA H'Um H'Um PHAt, CES PA BZLAS SO, ,DE NAS LHA MO'I
SNGAGS SPEL TSIG DANG BCAS PAS GSAD PAR BYA'O, ,DE'I RJES SU
SPRUL PA RNAMS DE LA BCUG NAS, GTOR MA DANG MCHOD PA LA SOGS PAS
TSIM PAR BYA ZHING BZOD PAR

GSOL NAS, LING+GA SNA TSOGS RDO RJE DANG GTOR MAS MNAN PAR BYA'O,
,DE LTAR THUN BZHIR BSGRUBS PA LAS, 'GUL PA LA SOGS PA'I MTSAN MA
'BYUNG STE, NAG PO CHEN PO LA GTOR MA LA SOGS PAS MNGON PAR MCHOD
NAS, DE'I RJES SU LING PA G-YON PAS LCAGS KYI RTZANG GIS BZUNG
LA,

AOm SHR'I MA H'A K'A L'A YA CHE GE MO M'A RA YA H'Um PHAt, CES
G-YAB PAS BZLAS PA BYA'O, ,NAG PO CHEN PO LA SOGS PA'I THUGS KA'I
YE SHES KYI ME, 'BRAS KYI PHUB MA LA DUR KHROD KYI ME SPAR BA'I
RO MNYAM PA LA BDUG PAR BYA'O, ,MTSAN PHYED DU BYA BA ZHAG BDUN
GYI BAR DU'O, ,'ON KYANG 'BRAS PHUB KYI

@250B ME MA SHI BAR BYA'O ZHES PA'O, ,YANG NA SNGON DU SMRAS PA'I
LING+GA GTOR MA'I DBUS SU BCU GNAS, BSGRUB BYA'I MING SPEL TSIG
CAN GYIS GZUNGS RINGS BKLAG CING, DPAL NAG PO CHEN PO LA GTOR MA
DBUL LO ZHES PA'O, ,NAG PHYOGS BCU BZHI'I MTSAN MO, DRAG PO'I
SBYIN SREG GIS

BSGRUB BYA LA GZIR BAR BYA BA STE, DE DAG GI CHO GA NI GZHAN DU
SHES SO, ,GANG ZHIG BYANG CHUB THOB PA'I RGYU PHYIR RANG SKYABS
SONG BA'I BGEGS RNAMS MA LUS 'JOMS, ,GANG ZHIG 'KHOR BAR LAS KYI
ZHAGS LAS SEMS CAN RNAMS NI SNYING RJE DAM PA BSRUNGS, ,DENG 'DIR
RNAL 'BYOR

MA RNAMS KYIS NI MTHA' DAG 'GRO BA'I SDIG MUN PHUNG PO CHOM,
,DPAL LDAN RDO RJE NAG PO CHEN PO RAB DGA'I SNYING POS DGE BA
KHYED LA STZAL DU GSOL, ,DPAL NAG PO CHEN PO YUM CAN GYI SGRUB
THABS SLOB DPON 'PHAGS PA KLU SGRUB ZHABS LAS BYUNG BA RDZOGS
SO,, ,,RGYA GAR SHAR

PHYOGS KYI PAndI SHR'I BA NA RATNA'I ZHAL SNGA NAS DANG CHOS
'KHOR LO TZ'A BA 'JAM DPAL YE SHES KYIS BSGYUR BA'O,, 