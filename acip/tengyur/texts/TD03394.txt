@57B #, ,RGYA GAR SKAD DU, KAN KA BARnA PRADZNY'A P'A RA MI T'A
S'A DHA NAm, BOD SKAD DU, GSER MDOG CAN GYI SHES RAB KYI PHA ROL
TU PHYIN MA'I SGRUB THABS, SHES RAB KYI PHA ROL TU PHYIN MA LA
PHYAG 'TSAL LO, ,DANG PO RE ZHIG SGRUB PA POS BDE BA'I STAN LA
GNAS TE, RANG GI SNYING GAR DBYANGS YIG DANG PO

YONGS SU GYUR PA LAS ZLA BA'I DBUS SU DH'I:SER PO RNAM PAR BSGOMS
LA, SNYING GA'I SA BON GYI 'OD KYIS BCOM LDAN 'DAS MA BKUG STE,
RANG GI MDUN DU BZHUGS SU GSOL LA, DE LAS BYUNG BA'I ME TOG LA
SOGS PA BSGOM BZHIN PAS YANG DAG PAR MCHOD LA, DE'I MDUN DU SDIG
PA BSHAGS PA

LA SOGS PA BYA'O, ,DE'I RJES SU TSANGS PA'I GNAS BZHI BSGOM PA
SNGON DU 'GRO BAS YUD TZAM GYIS STONG PA NYID BSGOM PAR BYA STE,
SNGAGS NI, AOm SVA BH'A WA SHUDDHA:SARBA DHARM'A:SVA BH'A WA
SHUDDHO&HAm ZHES BYA'O, ,PHYIS NI NAM MKHA'I PHYOGS SU DBYANGS
YIG DANG PO YONGS SU GYUR PA LAS, ZLA BA'I DKYIL 'KHOR

LA DH'I:SER PO LA AA LA SOGS PA'I DBYANGS YIG BCU DRUG GIS BSKOR
BA, DE NAS KA LA SOGS PA GSAL BYED SUM CU RTZA GNYIS KYIS YONGS
SU BSKOR BA'I DH'I:YONGS SU GYUR PA LAS SHES RAB KYI PHA ROL TU
PHYIN MA'I PO TI SA BON GYIS NYE BAR MTSAN PA BSGOMS LA, THAMS
CAD YONGS SU GYUR PA LAS

BCOM LDAN 'DAS MA SHES RAB KYI PHA ROL TU PHYIN MA MDOG SER MO
SNA TSOGS PADMA'I GDAN LA SKYIL MO KRUNG GIS GNAS PA, PHYAG GNYIS
MA ZHAL GCIG MA, CHOS 'CHAD PA'I PHYAG RGYA DANG LDAN PA, RGYAN
THAMS CAD KYIS BRGYAN PA, G-YON PHYOGS SU GNAS PA'I PADMA'I DBUS
SU SHES RAB KYI PHA ROL TU PHYIN

MA MDOG SER MO'I PO TI 'CHANG BA BSGOM PAR BYA'O, ,DPRAL BAR AOm
SER PO'O, ,MGRIN PAR A'A:DKAR PO'O, ,SNYING GAR DH'I:SER PO'O,
,LTE BAR H'Um NAG PO'O, ,BZLAS PA'I SNGAGS NI AOm A'A:DH'I:H'Um
SV'AH'A, GSER MDOG CAN GYI SHES RAB KYI PHA ROL TU PHYIN MA'I
SGRUB THABS RDZOGS SO, ,PAndI TA DON

YOD RDO RJE DANG, KHAMS PA LO TZ'A BA DGE SLONG BA RIS BSGYUR
BA'O, ,