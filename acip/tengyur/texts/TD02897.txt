@250B *, ,PHYAG NA RDO RJE RDO RJE

SNYING PO'I MAN NGAG CES BYA BA'I SGRUB THABS BZHUGS, ,BCOM LDAN
'DAS RDO RJE SNYING PO LA PHYAG 'TSAL LO, ,THOG MAR RNAL 'BYOR
PAS YID DANG MTHUN PA'I GNAS SU BYI DOR BYA BA DANG, BA'I RNAM
LNGAS BYUG PA LA SOGS PA RGYUD NAS JI LTAR 'BYUNG BA BZHIN BYAS
LA, YO BYAD TSOGS PA DANG, STAN BDE

PA LA 'DUG STE, RANG GI SNYING GA'I SA BON LAS 'OD 'PHROS PAS BLA
MA DANG BCOM LDAN 'DAS PHYAG NA RDO RJE DANG, SANGS RGYAS DANG
BYANG CHUB SEMS DPA' LA SOGS PA MDUN GYI NAM MKHA' LA SPYAN
DRANGS TE, PHYAG 'TSAL BA DANG MCHOD PA DBUL BA DANG, YON LAG
BDUN PA BYAS LA DE'I

RJES SU TSAD MED PA BZHI BSGOM PAR BYA'O, ,DE NAS AOm SVA BH'A BA
SHUDDHA: SARBA DHARM'A:SVA BH'A BA SHUDDHONYA\HAm ZHES BYA BAS
RGYU BA DANG MI RGYU BA THAMS CAD RNAM PAR DAG PAR BYA'O, ,DE'I
RJES LA MDUN DU PAm LAS PADMA'I STENG DU AA LAS ZLA BA'I DKYIL
'KHOR BSAM, DE'I STENG DU H'Um, DE 'PHROS 'DUS PAS SEMS

CAN GYI SDIG PA DANG SDUG BSNGAL BSAL NAS SLAR 'DUS PA LAS RDO
RJE'O, ,DE YONGS SU GYUR PA LAS RANG NYID BCOM LDAN 'DAS RDO RJE
SNYING PO SKU MDOG SNGON PO ZHAL GCIG PHYAG GNYIS PA, G-YAS PA
RDO RJE 'PHYAR BA, G-YON SDIGS MDZUB BSTAN PA, ZHABS G-YAS BSKUM,
,G-YON BRKYANG BA,

GDUG PA'I TSOGS KYIS SKU LA BRGYAN PAR BSGOM, DE NAS RANG GI
SNYING GA'I SA BON LAS 'OD 'PHROS PAS YE SHES SEMS DPA' SPYAN
DRANGS LA MCHOD DE NAS RANG LA BSTIM PAR BYA'O, ,DE NAS DBANG
BSKUR BAR BYA STE, RANG GI SPYI BOR MI BSKYOD PA BSGOM PAR BYA'O,
,DE'I RJES LA SKU GSUNG THUGS BYIN GYIS

BRLABS TE JI SRID DU SEMS MI 'PHRO BAR GZHAG PAR BYA'O, ,MI RTOG
PA BSGOM PAR BYA'O, ,DRAG PO'I LAS BYED PAR 'DOD NA RDZAS LA SOGS
PA NI GONG DU BSHAD PA BZHIN NO, ,RAm LAS NYI MA'I STENG DU H'Um,
DE LAS 'OD 'PHROS PAS RDUL PHRA RAB THAMS CAD RDO RJE'I SNYING
POR BYAS TE 'DUS PA LAS RDO RJE'O, ,

@251A *, ,DE LAS RANG NYID PHYAG NA RDO RJER BSGOM PAR BYA'O,
,YANG NA SKAD CIG GIS STONG PAR BSAMS TE, CHO GA GSUM GYIS PHYAG
NA RDO RJER LDANG BAR BYA'O, ,YANG NA BADZRA BADZRA H'Um ZHES
BRJOD PA TZAM GYIS SKAD CIG GI TSE CHU LAS NYA LDANG BA LTAR RDO
RJE SNYING POR LDANG BAR BYA'O, ,DE LTAR BSGOMS NAS LDANG

BAR 'DOD NA, RANG GI SNYING GAR SA BON GYI MTHAR, BADZRA BADZRA
H'Um ZHES BRJOD PAS RANG BRTAN PAR BYAS LA, BCOM LDAN 'DAS KYIS
DUG 'JIG PAR BYED PA'I SNGAGS BRGYA'AM LNGA BCU LA SOGS PA THOG
MA NYID DU ZLOS PAR BYA STE, DES KLU'I DUG 'JIL BAR BYED PA'O,
,DE NAS MTHA' YAS BSKYED PAR

BYA STE, MDUN DU 'O MA CAN GYI RGYA MTSO'AM, DE'I STENG DU PAm
LAS PADMA'I STENG DU PHU: LAS, KLU MTHA' YAS SKU MDOG LJANG GU
,ZHAL GCIG PHYAG GNYIS PA STOD MI, SMAD SBRUL, MGO LA SPRUL MGO
DGU YOD PA, SBRUL RIGS LNGA'I GDAN LA BZHUGS PA, RANG DANG 'DRA
BA'I BTZUN MOS 'KHYUD PAR

BSAM MO, ,DE NAS RANG GI SNYING GA'I SA BON LAS 'OD 'PHROS PAS,
KLU'I GNAS NAS MTHA' YAS RANG RGYUD LA BKUG LA BSTIM PAR BYA'O,
,DE NAS BDAG LA BKA' NOD PAR BYAS LA, KLU'I SROG SNYING DANG BCAS
PA BZLAS TE, 'DI NI BSNYEN PA'I SNGAGS SO, ,DE YANG TSOGS SOGS PA
LA NI,

RANG DANG KLU GNYIS KA'I SA BON LAS 'OD ZER DKAR PO 'PHROS, 'DUS
PAS SDIG PA THAMS CAD DAG PAR BSAM MO, ,DRAG PO LA NI 'OD ZER NAG
PO DANG DMAR PO DANG ME LTA BU'AM, YANG NA RANG DANG 'DRA BA'I
KHRO BO'AM RLUNG GRANGS MED PA 'PHROS TE, DE DAG GIS GNOD PA DPAG
TU MED PA BYED PAR

BSAM MO, ,DE YANG RGYUN DU NI BSNYEN PA NYID DO, ,GDON THAMS CAD
LA NI SNGAGS THAMS CAD DO, ,YANG NA GANG YIN PA DE NYID DO, ,'JOG
PAR 'DOD NA GTOR MA BTANG LA BSTOD NAS PHRIN LAS BCOL ZHING
GSHEGS PAR MKHYEN PAR BYAS NAS, DAM TSIG SEMS DPA' RANG GI SA BON
LA BSDU BAR

BYA'O, ,DE NAS SMON LAM GDAB PA DANG, 'DOD DON LA SOGS PA CI BDE
BAR GNAS PAR BYA'O, ,BLA MA'I BKA' DRIN MNOS PA LA BRTEN TE,
,SGRUB THABS MAN DAG SBRANG RTZI RAB TU BTUNG, ,'THUNG BYED RAB
TU DANG BAS DE DAG LA, ,RDO RJE 'DZIN PA NYID KYIS SKYOB BYED
SHOG ,RDO RJE SNYING PO'I MAN NGAG SGRUB PA'I

@251B THABS ZHES BYA BA PAndI TA DZNY'A NA SHR'IS MDZAD PA RDZOGS
SO,, 