@250A *, ,RIG BYED MKHAN LA GDAMS
PA BZHUGS,, #, ,DPAL LDAN THUGS KYI GSANG BA NAS, ,RIN CHEN
SGRON GYI 'OD ZER GYIS, ,LOG RTOG MUN PA SEL MDZAD PAS, ,BLO YI
LEGS SPYAD BSAM PAR RIGS, ,SNGON

SBYANGS BSKAL PA MANG PO NAS, ,RGYAL BA MNYES BYED DGE BA BSKRUN,
,DON DAM PA YI RANG BZHIN NI, ,SHES RAB MCHOG LDAN DE LA GSAL,
,YE SHES SGYU 'DRA'I RGYAL BA DANG, ,LOG RTOG SGYU 'DRA'I SEMS
CAN YANG, ,SGYU MA YIN PHYIR RANG BZHIN MNYAM, ,DE LTAR

YONGS SHES 'GAL BA MED, ,SHES RAB CHOS SKUR TSUL GCIG CING,
,THABS RNAMS GZUGS SKUR TSUL GCIG PA, ,DBYER MED DPYAD DU MED PAS
NA, ,SEMS LAS SANGS RGYAS NGES PAR BYA, ,DE LTA BAS NA BSGRUB
BYA'I LAM MED CING, ,'BAD PA BYAS PA DON MED

@250B GYEN ZHIG ,DPER NA DGRA MED SKYES BU ZHIG ,RANG GI GRIB MAS
'JIGS PA LTAR, ,BRTABS PA'I 'KHRUL BLO CAN LA NI, ,SNYING RJE
SKYE BAR CIS MI RIGS, ,SNYING RJE SGYU MA LTA BU YIS, ,THABS KYI
SPYOD BA CIR YANG STON, ,'KHOR BA SPONG BAR MI BYED CING, ,THAR
LA 'DOD PA MI BSKYED KYANG, ,

RANG BZHIN SHES RAB CHEN PO YIS, ,RGYAL BA'I DGONGS PA DE LTAR
BSGOMS, ,CHOS RNAMS RANG BZHIN SHES PA YIS, ,RNAM DAG SEMS KYI
DBYINGS LA ROL, ,NGO BO STONG PAS RTAG DANG BRAL, ,RANG BZHIN BDE
BAS CHAD PA MED, ,MA BCOS GZOD NAS RNAM PAR DAG ,DBYER MED

ZUNG 'JUG SNGAGS KYI LAM, ,GNYIS MED SPROS DANG BRAL BA'I PHYIR,
,MING TZAM DU YANG MI DMIGS SO, ,RMI LAM SKYES BUS DUG 'THUNGS
LTAR, ,SRID LAS NYON MONGS DE LTAR SHES, ,DUG GI SDUG BSNGAL MI
BZAD PA, ,'KHOR BA'I SDUG BSNGAL DE TZAM MO, ,RMI LAM DU

YANG NAD BSAL LTAR, ,LAM GYI RIG PA DE BZHIN NO, ,DE NYID 'BRAS
BU MI BSLU BAS, ,MA RIG GNYID LOG RNAMS LA NGES, ,'KHOR BA RMI
LAM LTAR SHES PAS, ,MI 'GYUR BDE THOB RLOM SEMS MED, ,MTSAN MA'I
LOG RTOG BRAL BA NA, ,YE SHES CHEN PO CHOS KYI SKU, ,

BSOD NAMS RGYAL BA'I GZUGS SKU LA, ,TING 'DZIN DPE BYAD DAG GIS
SPRAS, ,RNAM SMIN LUS LA TSUL BZHIN DU, ,SKU GSUNG 'BYOR PA 'BRAS
BU'I MCHOG ,RNAL 'BYOR SHES RAB TING 'DZIN GYIS, ,SEMS CAN THUB
PA'I SPYOD YUL SPYOD, ,GNAS MED DMIGS PA'I RDUL DANG

BRAL, ,SEMS CAN KHAMS LA SKYE BA MED, ,DE LTAR SHES BA'I RNAL
'BYOR LA, ,MI BYA CI YANG YOD MA YIN, ,LUS KYI SPYOD PA LA SOGS
MED, ,NAM MKHA'I RI MO BZHIN DU BLTA, ,CHOS RNAMS KUN GYI RTZA BA
STE, ,SEMS DANG SEMS SNANG TZAM DU 'DUS, ,SEMS KYI

RANG BZHIN BYANG CHUB LA, ,BYANG CHUB KYANG NI SEMS NYID DO, ,DE
LTAR SEMS KYI RANG BZHIN DE, ,NYAN THOS GANG ZAG MED PAR SHES,
,RANG RGYAL ZUNG DON MED PAR SHES, ,RNAL 'BYOR SPYOD PA GZUNG
'DZIN MED, ,DBU MAS DON DAM BDEN PA LA, ,SNGAGS KYI BDEN PA DBYER
MED

@251A *, ,RTOGS, ,SNANG BA'I BAG CHAGS CHE CHUNG GIS, ,THEG PA'I
DBYE BA BSAM MI KHYAB, ,RGYU LA MA BRTAN 'BRAS BU NI, ,MED CES
THUB PAS MDO RU GSUNGS, ,RGYU MED 'BRAS BUR DAG PA NI, ,KHYOD KYI
YUL MIN BDEN PA'I BKA', ,CHOS RNAMS RNAM PAR SGRUB

BYED CING, ,MTSAN NYID TZAM DU DMIGS PA NA, ,RIGS PAS GNOD PA LA
SOGS PA, ,DNGOS POR LTA RNAMS PHAN TSUN GSAL, ,DE LTAR RNAM PAR
DPYAD PA YIS, ,PHYAG RGYA CHEN PO'I TSUL LA NI, ,PHYOGS TZAM REG
PA MA YIN PAS, ,RGYA MTSO CHEN PO MJAL DANG MTSUNGS,,

PHYI NANG SNANG SRID CHOS RNAMS KUN, ,RANG BZHIN GNYIS MED GDOD
NAS DAG ,LAM GYIS BCOS NAS BSGRUB TU MED, ,RTZOL MED LHUN GYIS
GRUB PA'O, ,GSER GYI GLING NA RDO RJE MED LTAR, ,PHYI NANG BSDUS
PA'I CHOS RNAMS LA, ,SKYON ZHES MING YANG MA GRUB STE, ,THAMS CAD

ROL PA'I RGYAN DU 'GYUR, ,RNAL 'BYOR GYI DBANG PHYUG TILLI PAS,
,GRONG KHYER PADMA CAN GYI RIG BYED MKHAN LA GDAMS PA SNA TSOGS
BSAM GYIS MI KHYAB PA ZHES BYA BA AI THI,,