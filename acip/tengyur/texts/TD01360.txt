@156A #, ,RGYA GAR SKAD DU, SHR'I K'A LA TZA KRA MAndALA BHI DHI:, BOD
SKAD DU, DPAL DUS KYI

'KHOR LO'I DKYIL 'KHOR GYI CHO GA ,DPAL DUS KYI 'KHOR LO LA
PHYAG 'TSAL LO, ,GANG GI GSUNG GI 'OD ZER GYIS, ,SNYING GA'I
PADMA KHA 'BYED PA'I, ,SPYAN RAS GZIGS LA PHYAG 'TSAL NAS,
,DKYIL 'KHOR CHO GA DBYE BAR BYA, ,YAN LAG BZHI PA'I SGRUB THABS
KYIS, ,SNGON DU BSNYEN

PA BYAS NAS SU, ,SDOM NI, DKYIL 'KHOR YANG NI RNAM PA GNYIS,
,LHAG GNAS DANG NI MCHOD PA'O, ,LHAG GNAS LA YANG RNAM GNYIS TE,
,RANG DON DANG NI GZHAN DON NO, ,MCHOD PA LA YANG RNAM GNYIS TE,
,BDAG SGRUB DANG NI GZHAN SGRUB PO, ,SNGON 'GRO DNGOS DANG RJES
DANG NI, ,YAN

LAG LA SOGS THUN MONG NGO, ,DANG POR SLOB DPON BRTAG PA NI,
,SLOB DPON YANG NI DAM TSIG CAN, ,RDO RJE'I THEG PA DANG POR
ZHON, ,DE NYID KHYAB CAN CHAGS PA MED, ,DRI MA DANG NI RNAM PAR
BRAL, ,BZOD DANG TSUL KHRIMS DON 'JUG PA, ,SLOB MA RNAMS LA BDE
STER ZHING, ,DMYAL BA YI

NI 'JIGS SEL BA, ,DE KHO NA YI TSANGS SPYOD CAN, ,BDUD RNAMS KYI
NI RDO RJE DBYUG ,DE YANG SA YI STENG DU NI, ,RDO RJE SEMS DPA'
RAB TU GRAGS, ,KHRO DANG NGA RGYAL DANG LDAN ZHING, ,DAM TSIG
DANG NI RNAM BRAL BA, ,RDZAS LA BRKAM ZHING MA THOS PA, ,SLOB MA
RNAMS NI BSLU DON DU, ,

@156B MCHOG TU BDE BA'I GO 'PHANG DU, ,SEMS NI NYAMS DANG DBANG
MA BSKUR, ,LONGS SPYOD CHAGS SHING MYOS PA DANG, ,ZHER 'DEBS PA
YI TSIG SMRA ZHING, ,RANG DBANG DON DU 'DOD SPYOD PA, ,SLOB MA
RDZOGS BYANG CHUB DON DU, ,DMYAL BA LTA BUR RTOGS PA YIS, ,DE NI
SPANG BAR BYA BA YIN, ,ZAB

CING RGYA CHE BA YI SEMS, ,BLA MA MNYES PA LA DGA' ZHING, ,GTONG
BA'I SEMS DANG YON TAN CHE, ,THAR PA 'DOD CING RGYUD LA DAD,
,SEMS NI G-YO BA MED PA DANG, ,DE NYID RNYED PA DANG GSANG
ZHING, ,GDUG PA RNAMS KYI TSOGS BRAL BA, ,SHIN TU MKHAS PA'I BLA
MA YIS, ,SLOB MA DE NI GZUNG

BAR BYA, ,DE NAS GSOL BA GDAB PA NI, ,SKYE BA MANG PO'I SDIG PA
NI, ,BSAGS PA RNAM PAR 'JIG BYED PA, ,SDOM PA SO SOR GZUNG BAR
BGYI, ,DPA' BO DUS KYI 'KHOR LO BRJOD, ,DE NAS SA BSLANG BRTAG
PA DANG, ,SBYANG DANG GZUNG DANG SPEL BA DANG, ,DPYID 'BRING
DKAR TSES NYAM THAR THUG,

GZHAN LA PHAN PA'I BLA MA YIS, ,SA BRTAG LA SOGS RIM PAR BYA,
,NAGS SAM GRONG RDAL KHANG STONG SOGS, ,BYANG DANG DBANG LDAN
PHYOGS SU NI, ,DKAR PO ZHI BA RGYAS PA DANG, ,SA LA DRI ZHIM
DANG LDAN PA, ,SA DANG CHU NI BRTAGS NAS NI, ,BSLANG BA GNANG
DANG MI GNANG DANG, ,SBYANG BA PUS MO

LTE BA DANG, ,RKED PA 'PHANG DU BRKO BAR BYA, ,YANG NA RNGO'AM
CHUR THUG PAR, ,ZUG RDU SOL BA BCAS PAR RO, ,SA YI KHONG NA YOD
PA NI, ,'CHI BA YI NI 'JIGS PA BYED, ,GNAS DE RU NI SBYANG BA
NI, ,YON TAN GYI NI DBANG GIS 'GYUR, ,DE YI PHYIR NA SBYANG BAR
BYA, ,NOR BU MCHING BU DUNG YOD NA,

RNAM PAR RGYAL ZHING BDE BA BYED, ,DKYIL 'KHOR SA GZHI'I DON
DANG NI, ,KHANG BZANGS DON DANG KHYIM DON DU, ,NGES PA KHO NAR
GSAL BA RU, ,MCHOD SBYIN LA SOGS RGYUN SBYANG BYA, ,RDZOGS PA LA
NI SBYANG BYA ZHING, ,DE BZHIN SA NI GZUNG BAR BYA, ,BU RNAMS
GZUNG BA LA YANG NGO, ,DE YANG

SHAR DANG BYANG DU GZHOL, ,DBUS NI ME LONG BZHIN DU MTHO,
,BRDUNG ZHING LEGS PAR BRDUNGS NAS SU, ,MNYAM ZHING ZUG RDU MED
PAR BYA, ,DER NI CHU DANG LCI BA YIS, ,DKYIL 'KHOR SA NI LEGS
PAR BYUG ,DE NAS PHYOGS BCU'I SANGS RGYAS KYIS, ,GZUNG ZHING BLA
RE LA SOGS BRI, ,SPOS CHUS

@157A *, ,BRLAN PA'I LAG PA YIS, ,NYE SNYID BZLAS PAS SA LA REG
,RDO RJE YI NI RANG BZHIN BSAM, ,LHAG GNAS YAN LAG CHO GA'O, ,DE
NAS DGONGS KA'I DUS SU NI, ,CHU DANG MCHOD YON DRI CHAB SPOS,
,ME TOG DANG NI 'BRAS BU DANG, ,BSANG GTOR DANG NI MAR MA DANG,
,LHA

BSHOS GOS DANG BCUR 'GYUR TE, ,DUR KHROD BRGYAD DANG BCAS PA YI,
,'JIG RTEN PA LA GTOR MA DANG, ,SA YI LHA MO'I MCHOD GTOR DANG,
,TSOGS 'KHOR JI LTAR 'BYOR BA DANG, ,NA BZA' NYI SHU RTZA LNGA
DANG, ,BLA RE BA DAN MAndALA DANG, ,SLOB DPON RDZAS BRGYAD LDAN
PA YIS, ,YAN

LAG BZHI PA'I SGRUB THABS BZHIN, ,RIM PA BZHIN DU BSGOMS NAS NI,
,MAndALA STENG GI DRI THIG LE, ,ME TOG BKRAM LA KHRO BO NI, ,'DOD
PA'I RGYAL PO SA LHA MO, ,SER MO PHYAG GNYIS BUM PA THOGS, ,RO
STOD SA NAS 'THON PA NI, ,BKUG NAS MCHOD YON ZHABS BSIL DBUL,
,DAM

TSIG PHYAG RGYA BRTAN NAS SU, ,BSTOD DANG GSOL BA GDAB PAR BYA,
,LHA YI DBANG PO LHAN CIG PA'I, ,BDUD SDE RGYAL BAS BCOM PA YI,
,DPANG POR LHA MO KHYOD NI GYUR, ,DE PHYIR KHYOD NI MCHOD PAR
BYA, ,LHA YI MCHOG GIS PHYAG BYAS PA, ,BDAG GI MCHOD PA 'DI
BZHES SHIG ,JI LTAR

RGYAL BAS BYANG CHUB PHYIR, ,BDUD KYI SDE NI MI BZAD PA, ,STOBS
DANG LDAN PAS BCOM PA LTAR, ,SLOB MA RNAMS NI DBANG BSKUR PHYIR,
,DE BZHIN DU NI BDAG GIS KYANG, ,BDUD KYI SDE NI GZHOM PAR BGYI,
,GANG YANG PHYOGS BCU'I SANGS RGYAS DANG, ,DRI MDAG DANG BRAL BA
YI, ,BYANG CHUB

SEMS DPA' MA LUS PA, ,DE RNAMS NYID KYIS BSKYANG BAR MDZOD,
,DKYIL 'KHOR DBANG BSKUR BA YI PHYIR, ,MCHOG GI SNYING RJES
BSKYANG BAR MDZOD, ,DE RNAMS KUN LA GSOL BTAB NAS, ,DE NAS RNAM
BCU'I MCHOD PA DANG, ,GTONG MA PHUL LA GSHEGS SU GSOL, ,DE NAS
SGRUB PA'I

GROGS KYIS SU, ,RIGS DRUG GI NI BSTOD PAS BSTOD, ,SENG LDENG
MKHRANG BA'I RANG BZHIN GYI, ,PHUR BU BDUD RTZI 'KHYIL PAR
BSKYED, ,SKUD GDAGS PHUR PA'I GSANG SNGAGS BZLAS, ,DE NAS SNGAGS
DANG PHYAG RGYA YIS, ,DKYIL 'KHOR SNYING GAR BSDU BAR BYA,
,RKANG GNYIS H'Um LAS RDO RJE DANG, ,

@157B MIG TU NYI MA ZLA BA BSAM, ,LANGS NAS DKYIL 'KHOR DBUS
'DUG STE, ,KHRO BO'I DBYANGS KYIS BSTOD PA BYA, ,DE NAS BGEGS LA
BKA' BSGO BYA, ,GSANG BA'I RGYUD LAS 'BYUNG BA YI, ,STANG STABS
JI TZAM NUS PA BYA, ,DE NAS BSRUNG BA'I 'KHOR LO NI, ,DPAL KYE
RDO RJE PHYOGS KUN

NAS; ,GNAS PA YI NI BDUD KYI TSOGS, ,MA LUS PA NI NGES PAR BSREG
,RDO RJE GSUM GYI RA BA GSUM, ,SA YIS 'KHOR BAR SONG BA YI, ,SA
'OG GNAS DANG NAM MKHAR RO, ,RDO RJE KHANG PA BRTZEGS MA YIN,
,DBUS SU 'DAM SKYES NYI MA'I KHRU, ,LTE BA DANG LDAN GDAN LA NI,
,DUS DANG

LAG PA'I KHRU RU 'GYUR, ,DE YI STENG DU BDAG NYID NI, ,DRE MA
DANG NI BRAL BA NYID, ,'KHOR LO'I DBUS SU KHRO DBANG PO, ,PHYAG
NI RGYAL BA GNYIS LHAG PA, ,DUS KYI ZHAL TE RDO RJE'I SHUGS,
,RNAL 'BYOR PA YIS BSGOM PAR BYA, ,PHYI NAS 'KHOR LO RTZIBS BCU
PA, ,PHYOGS DANG MTSAMS SU SONG BA YI, ,KHRO MO'I

TSOGS NI BSGOM PAR BYA, ,DE NAS SNGAR GYI PHUR BU NI, ,SNGAGS
KYIS PHYOGS MTSAMS STENG 'OG GDAB, ,DE LA DRI DANG BDUG PA BYA,
,LHAG GNAS SNGON DU 'GRO BA'O, ,DE NAS DRI YI CHU DANG NI, ,BA
YI RNAM LNGA'I SKYANG NUL BYA, ,THIG LE NYI SHU RTZA LNGA DANG,
,ME TOG TSOM YANG DE MNYAM BYA, ,DE NAS

RANG GNAS LHA GNAS PA'I, ,RNAL 'BYOR PAS NI SNYING GA NAS,
,DKYIL 'KHOR LA NI SPRUL PAR BYA, ,DE NAS DE LA CHO GA DANG, ,YE
SHES SPYAN DRANGS MCHOD BSTOD BYA, ,DBANG BSKUR NAS DE DGUG
GZHUG BYA, ,DE NAS CHANG DANG BDUD RTZI DANG, ,MCHOD PA RNAM PA
BCU PO DANG, ,BSTOD PA RNAM PA DU MA

DANG; ,NA BZA' CI 'BYOR DBUL BAR BYA, ,GO CHA'I SNGAGS KYIS
BSRUNGS NAS NI, ,GNYIS MED YE SHES LAS BYUNG BA, KHYAB BDAG
BRTAN G-YO'I BDAG PO NI, ,BCOM LDAN DUS KYI 'KHOR LO GTZO, ,SNA
TSOGS YUM GYIS MGUL NAS 'KHYUD, ,NYI SHU RTZA LNGA PA YI 'KHOR,
,MA LUS BDAG LA DGONGS

SU GSOL, ,SLOB MA RNAMS LA PHAN PA DANG, ,KHYED RNAMS LA YANG
MCHOD PA'I PHYIR, ,RDO RJE CAN BDAG 'DI ZHES PA'I, ,NANG PAR
DKYIL 'KHOR BRI BAR BGYI, ,RJES SU BRTZE BAR NYER DGONGS TE,
,KUN GYIS BYIN GYIS BRLAB TU GSOL, ,DE LTAR LHA NI LHAG BYAS
NAS, ,BUM PA LHAG PAR GNAS

@158A *, ,PAR BYA, ,DE YANG RNAM RGYAL BUM PA NI, ,RGYA RU
BRGYAD GNYIS SO SOR GSUM PA, ,DPANGS SU SOR TSAD BCU PHRAG
GNYIS, ,MCHU NI SOR GNYIS SKE SOR DRUG ,SHEL LAM DNGUL GYI BUM
PA NI, ,RI BONG 'DZIN PA LTAR DKAR BA, ,YANG NA THA MAL BUM PA
NI, ,'BRAS LA SOGS

PAS KHA DOG BSGYUR, ,BUM PA RNAM PA BCU LA NI, ,RIGS KYI MTSAN
MA RNAMS BKOD LA, ,SMAN DANG 'BRU RNAMS GZHUG PA NI, ,DRI YI
SMAN GYI RE MIG TU, ,RIM PA BZHIN DU SMAN GYI GRANGS, ,MIG DANG
ZLA BA LA SOGS CHAS, ,TSANGS MA LA SOGS LNGA LNGA LA, ,TSANGS MA
KHYAB 'JUG MA

DRAG MO, ,DBANG PHYUG MA DANG DBANG CHEN MO, ,DPANG MO DPAL MO
PHAG MO DANG, ,GZHON NU MA DANG RGAN BYAD MA, ,SA MO CHU MO ME
MO DANG, ,RLUNG MO MKHA' SPYOD MA DE BZHIN, ,MA DANG SRING MO BU
MO DANG, ,TSA MO RANG RMONGS MA DE BZHIN, ,BRAM ZE MO DANG RGYAL
RIGS MO, ,RJE'U RIGS MO DANG

DMANGS RIGS MO, ,G-YUNG MO DE BZHIN SHES BAR BYA, ,SMAN 'DI YIS
NI DNGOS GRUB CHE, ,SPYOD DANG GROL BA RAB TU STER, ,'BRAS DANG
MON SRAN GRE'U DANG, ,MON SRAN DKAR DANG TZANDA NA DKAR, ,TIL
NAG LNGA PA DANG PO YIN, ,KRO TRA 'BRAS SNGON SRAN MA DANG, ,TIL
DKAR GRO NI GNYIS PA

YIN; ,MU TRA YU TRI PU YUNGS SMUG ,NAS SRAN MA SHA GSUM PA YIN,
,SRAN CHUNG YUNGS KAR DKAR PO DANG, ,KA KUN TRI BI KA RA DANG,
BA RA TZI KA BZHI PA YIN, ,AA TA SHI DANG PAR TI, ,BA LA RGYA
SRAN TZANDAN NAG, ,DE NI LNGA PAR BKOD PA YIN, ,DE NAS RIN PO
CHE YI RIGS, ,BRAM ZE

RGYAL DANG RJE DMANGS DANG, ,MTHAR SKYES RIGS KYI RDO RJE'O, ,DE
NAS AINDRA BAR KA ,CHU SHEL KE KE RU MA RGAD, ,DANG PO'I LNGA
TSAN BSTAN BA YIN, ,LCAGS DANG GSER DNGUL ZANGS KHRO CHU, ,KHAB
LEN LNGA TSAN GNYIS PA YIN, ,MU TIG BYU RU MTHING SHING DANG,
,KA SHA MA NI SHAD AA RU, ,LNGA TSAN

GSUM PAR BKOD PA YIN, ,YU DZA DZA PA DZ'A TI DANG, ,DO BA RI GA
'BA' HA RI TA, ,LNGA TSAN BZHI PAR BKOD PA YIN, ,LNGA PA 'KHOR
LOS SGYUR BA YIN, ,LHA KLU'I NOR BU KHA DOG LNGA'O, ,'BYOR BA
MED NA KHA DOG LNGA, ,ME TOG LNGA NI GZHUG PAR BYA, ,LJANG GU
RNAM RGYAL BUM PAR GZHUG ,SNGON PO

@158B RGYAL DANG RNAM RGYAL LA, ,NAG PO SHAR ME'I BUM PAR RO,
,DMAR PO LHO DANG BDEN BRAL LO, ,DKAR PO BYANG DANG DBANG LDAN
DU'O, ,SER PO NUB DANG RLUNG DU'O, ,THAMS CAD CHA DBYES BCUG NAS
NI, ,RIGS MTHUN GOS KYIS MGRIN PA BCING, ,G-YAS SU PADMA'I
STENG BZHAG NAS,

SH'U N+YA T'A YIS STONG PAR BSAM, ,DE NAS HAm LAS GZHAL YAS
KHANG, ,BAm LAS 'O MA'I RGYA MTSO BSKYED, ,HR'I: LAS PADMA 'DAB
BRGYAD LA, ,H'Um LAS LHA RNAMS BSKYED PAR BYA, ,CHO GA GONG MA
'DRA BA LAS, ,NAG POR SHAR GYI LHA TSOGS BSKYED, ,GZHAN YANG DE
BZHIN SHES PAR BYA, ,DE

NAS BGEGS BSKRAD YE SHES DGUG ,DBANG BSKUR YIG GSUM BYIN BRLABS
LA, ,MCHOD BSTOD GONG MA BZHIN DU BYA, ,TSON SKUD BUM PA'I STENG
BZHAG NAS, ,THUN GCIG PAR DU BZLAS PAR BYA, ,DE NAS BUM PA BSDUS
NAS SU, ,GOS KYIS BKAB NAS ZHAL BZHIS BSRUNG, ,DE LTAR BUM PA

LHAG GNAS NAS, ,SBYIN SREG LHAG PAR GNAS PAR BYA, ,GRONG KHYER
GYI NI DBUS NYID DANG, ,BYANG DANG DBANG LDAN MTSAMS SU'O, ,THAG
KHUNG KHRU GANG ZLUM PO LA, ,ZABS SU KHRU PHYED BRKO BAR BYA,
,MCHU NI THAB KHUNG BCU GNYIS CHA, ,DE YI NYIS 'GYUR KHA KHYER
RO, ,KHA KHYER DPANGS LA MCHU YI PHYED, ,

NANG DU PADMA 'DAB MA BRGYAD, ,TSON RTZI DKAR POS BRI BAR BYA,
,PHYI ROL PADMA'I 'DAB MA LA, ,KU SHA YIS NI DGRAM PAR BYA, ,DE
YI MTHA' YI NUB TU NI, ,NGES PA KHO NAR BYA BA NI, ,RAB GSUM LA
SGO GCIG PA, ,SLOB DPON GYI NI BDAG NYID NI, ,MNYAM PA KHO NAR
BYA BA YIN, ,SNGAR GSUNGS

MCHOD PA BCU PA NI, ,RIM PA BZHIN DU BSHAM PAR BYA, ,N+YA GRO
DHA DANG 'O MA CAN, ,BSREG PA'I SHING NI MDA' YI BRGYA, ,TIL
DANG YUNGS KAR LA SOGS DANG, ,D'UR BA'O MA LA SOGS DANG, ,NAS
GRO MA SHA ZHU BA'I RDZAS, ,BIL BA TA RKA DZ'A TI DANG, ,'BRAS
BU AU DU MW'A RA'I SHING, ,NAGS KYI

LCUG MA LA SOGS DANG, ,SHEL PHRENG GSER DANG GOS DANG NI, ,SHA
LNGA BDUD RTZI LNGA DANG CHANG, ,TSOGS KYI 'KHOR LO'I RDZAS
RNAMS BSAGS, ,DE NAS DE RJES NYID LA NI, ,DAG PA RNAM GSUM BYA
BA NAS, ,YAN LAG BZHI PA GZHUNG BZHIN BSGOM, ,SNYING GAR SNGAGS
RNAMS KUN BKOD NAS, ,

@159A *, ,BZLAS BRJOD MES NI SDIG PA SBYANG, ,RANG NYID DKYIL
'KHOR BAR SNANG DU, ,BZHAG NAS KHAMS GSUM STONG PAR BSAM, ,BE
RAM LA SOGS RI RAB LA, ,THUG PA RIM PA BZHIN DU BSKYED, ,DE DBUS
BH'Um LAS ME THAB KYI, ,'KHOR LO RIM PA BZHIN BSAMS NAS, ,DE
DBUS RE

LAS ME DKYIL 'KHOR, ,GRU GSUM PA NI BSAM PAR BYA, ,DE DBUS BAm
LAS CHU DKYIL 'KHOR, ,ZLUM PO DBUS SU ME DKYIL 'KHOR, ,DBUS SU
RANG GI MTSAN MA BSAM, ,ZUR GSUM LA NI YIG GSUM BSAM, ,LOGS SU
HI YI YI GE BSAM, ,DE RNAMS GYUR LAS ME LHA NI, ,ZHAL

GCIG PHYAG GNYIS MDOG DKAR BA, ,G-YON PA THAB KHUNG PADMA'O,
,G-YAS NA BGRANG PHRENG DBYUG PA'O, ,BZANG PO SER SKYA RAL BA
CAN, ,SPYAN NI SER SKYA NA BZAR BCAS, ,ZLA BA'I STENG DU BSGOM
PAR BYA, ,DE LTAR DAM TSIG BSKYED NAS NI, ,KHRO BO LHA MOS
BSRUNG NAS NI, ,DRI YI CHUS KYANG BSANG BAR

BYA; ,DE RJES ME LHA SPYAN DRANGS TE, ,ME LHA SPYAN DRANG PHYAG
RGYA DANG, ,AOm AE HYE HI MA H'A BH'U TA DE BA Ri SHI TE DZA MA
NU Ri shI HI TVA AUTTA MA H'A RASMI HI TO BHA BE BADZRA DH'A RA
A'A DZNY'A PA YA TI SV'A H'A, ,CHU DANG BCAS PA'I ME TOG GI,
,MCHOD YON NYID NI ME LHA LA, ,DE YI SBYOR DANG LDAN PAS SBYIN,
,BSTOD PA YANG NI BYAS NAS SU, ,

DZA: DANG LCAGS KYU'I PHYAG RGYAS DRANGS, ,H'Um DANG RDO RJE YIS
NI GZHUG ,BAm DANG ZHAGS PA'I PHYAG RGYAS BCING, ,HO: DANG DRIL
BUS DGYES PAR BYA, ,DE NAS BUM PAS DBANG BSKUR LA, ,SNANG BA
MTHA' YAS DBU LA BSAM, ,DE NAS MCHOD YON DBUL BA NI, ,AOm PRA BA
RA SATK'A RA MA H'A RA SMI PRAT'I TZTSA SV'A H'A,

AARTZA MA NA PA T'ITZTSA SV'A H'A, BADZRA DH'U PA PRA T'ITZTSA
SV'A H'A, BADZRA BUshPA PRA T'I TZTSA SV'A H'A, BADZRA D'I PA
PRA T'I TZTSA SV'A H'A, BADZRA NEE BI DYE PRA T'I TZTSA SV'A
H'A, BADZRA L'A SYA PRA T'I TZTSA SV'A H'A, BADZRA H'A SYA PRA
T'I TZTSA SV'AH'A, ,BADZRA B'A DA PRA T'I TZTSA SV'A H'A, BADZRA
G'I T'I PRA T'I TZTSA SV'A H'A, BADZRA K'A ME PRA T'I TZTSA SV'A
H'A, DE YANG GSUNG PA, ME NI RNAM PA

GSUM YIN TE, ,KUN BSREG KHYIM BDAG YON GYI ME, ,KHYIM BDAG ZLA
BA'I LCE LA NI, ,AOm AA NA LA SARBA BH'U TA DZVA LA YA SARBA
BHAS MIm KU RU SARBA DZA NA DU sht'A NA H'Um PHAt, ME NI GSO
PHYIR DGANG BLUGS SBYIN, ,DE NAS BGEGS NI BRTAG PAR BYA, ,TZEG
TZEG SGRA DANG RO YI DRI, ,BA LANG MA GO SOGS MI

@159B DGE BA'I, ,MTSAN MA YIN PAR SHES PAR BYA, ,GDUGS DANG DPAL
BE'U CHU SHEL DANG, ,DRI ZHIM MTSAN MA SOGS ZHES BYA, ,MI SHIS
PA NI PHYIR BZLOG BYA, ,MCHOD SBYIN GYI NI LAG PA YIS, ,MTHE
BONG GIS NI ME YI KHAR, ,RDO RJE YAN LAG PHUNG SOGS KYANG,
,BSREG PA RU NI RAB TU BYA, ,

AOm A'A: H'Um HO HAm KshA: SV'A H'A, HUm H'Um: HRI HRI HRI SV'A
H'A, AA A'A AI A'I Ri R'i AU A'U Li L'i AAm AA: SV'A H'A, AA A'A
AE AEE AAR A'AR AO AOO AAL A'L AAm AA: SV'A H'A, HA H'A YA Y'A
RA R'A WA W'A LA L'A HAm HA: SV'A H'A, DE RNAMS 'OD LA DBUL BAR
BYA, ,AOm AAGNA YE SV'A H'A, MAR NI ZHAL DU DBUL BAR BYA, ,AOm
SARBA

SAm PA DE SV'A H'A, 'BRAS CHAN ZHAL DU DBUL BAR BYA, ,AOm AA PRA
TI HA TA BADZR'A YA SV'A H'A, AOm BADZRA A'A DYU shE SV'A H'A,
KU SHA D'UR BA SPYI GTZUG TU'O, ,AOm MA HA H'A BE GE SV'A H'A,
AOm BADZRA GHA SMA RA YE SV'A H'A, AOm BADZRA BI DZ'A YA SVA
H'A, AOm MA H'A BE G'A YA SV'A H'A, AOm BADZRA MU TA YE SV'A
H'A, NAS DANG GRO DANG SO BA

DANG; ,MA SHA 'BRAS NI ZHAL DU'O, ,'O MA LA SOGS ZHU BA'I RDZAS,
,ME YI SNGAGS KYIS ZHAL DU'O, ,AOm MA H'A SHE P'A YA SV'A H'A,
BIL BA DANG NI STA RKA'O, ,DRI NI THUGS KA ME TOG DBU, ,SPOS NI
'OD LA MAR ME BDUN, ,MCHOD YON 'THOR 'THUNG PHYAG TU'O, ,BDUD
RTZI ZHAL DANG RIN CHEN DBU, ,

PHRENG BA PHYAG DANG SKU LA SOGS, ,DE LTAR ME LHA MCHOD NAS NI,
,ME NI GSANG LA 'OD DU ZHU, ,DE YI DBUS SU YE SHES KYI, ,'KHOR
LO CHO GA BZHIN DU BSKYED, ,YE SHES SEMS DPA' SPYAN DRANGS LA,
,MCHOD BSTOD DGUG GZHUG GO BSKON NAS, ,DBANG BSKUR NAS NI SNGON
BZHIN DU, ,SBYIN

SREG RGYAS PAR DBUL BER BYA, ,TSOGS KYI 'KHOR LO RGYAS PA YANG,
,YE SHES ME LA DBUL BAR BYA, ,DE NAS KHYAD PAR SBYIN SREG NI,
,AOm BHUR BHU BA SV'A:, NA MO DE BE BHYA: SVA STI PRA DZ'A BHYA:
SV'A H'A, R'A DZA BHYA SV'A LAm PRA TI BHYA: A'A LAm BHU DE
BHYA: BA shA tA AINDRA YA, 'BRAS KHROL CHU DANG BCAS PA YI, ,JI
TZAM NUS

BA'I SBYIN SREG BYA, ,SLAR LA 'BRAS BSREG PHYIR DOR LA, ,ME
LHA'I SNYING GAR YE SHES ME, ,GNYI GA GSAL BAR DMIGS NAS NI,
,GONG BZHIN SBYIN SREG RGYAS PAR BYA, ,DRI DANG SPOS KYANG GONG
BZHIN SBYIN, ,DE NAS RANG GI SNYING GA RU, ,DKYIL 'KHOR PA NI
GSHEGS SU GSOL, ,RDZAS KYI LHAG MA

@160A *, ,BSDUS NAS NI, ,ME LHA LA NI SBYIN SREG BYA, ,DE NAS
YON BDAG G-YON DU GZHAG ,ME LHA'I ZHABS DRUNG THAL BA YIS,
,DPRAL BAR THIG LE BYAS NAS BSTOD, ,'JIG RTEN DBANG PHYUG TSANGS
PA MCHOG GI SRAS, ,ME LHA'I RGYAL POR YONGS SU DBANG BSKUR BA,
,SHES RAB

MCHOG GIS NYON MONGS THAMS CAD SREG, ,'DZIN BYED ME LHA NYID LA
RNAM PAR 'DUD, ,RANG GI PADMA'I SNYING GA RU, ,YE SHES ME NI
GSHEGS SU GSOL, ,AOm DZA: GATZTSA GATZTSA SV'A H'A, RASMI SARBA
SAm TRI BA TO HO PU NA RA GA MI SHA SI DI PA SYE YADHA TR'A NA
YA MI SV'A H'A, DAM TSIG GDAN RNAMS RIM BZHIN THIM, ,DE

LTAR LHAG GNAS BYAS NAS NI, ,CHO GAS GTOR MA LHAG GNAS BYA, ,DE
LTAR GTOR MA LHAG BYAS NAS, ,GZHAN DON SLOB MA LHAG GNAS BYA,
,SNOD LDAN SLOB MA KHRUS BYAS TE, ,GTZANG MA'I GOS BGO MAndALA
BYA, ,ME TOG THOGS LA GSOL BA GDAB, ,PHYAG 'TSAL LA SOGS BDUN BO
DANG, ,

SNGOM PA GSANG BA BLA MED SBYIN, ,DE NAS SMON LAM GDAB PAR BYA,
,RDO RJE DRIL BU PHYAG RGYA DANG, ,BLA MA YANG NI SPYI BO RU,
,GZUNG BAR BGYI'O RDO RJE YI, ,RIN CHEN GYIS NI SBYIN PA SBYIN,
,RGYAL BA MCHOG GI DAM TSIG NI, ,BSKYANG BAR BGYI'O 'KHOR LO YI,
,RAL GRI YIS NI MCHOD PAR BYA, ,CHU

LAS SKYES PA'I RIGS KYIS NI, ,SDOM PA YANG NI SBYIN PAR BYA,
,SEMS CAN RNAMS NI GROL BA'I RGYUR, ,RGYAL BA BSKYED PA'I RIGS
KYIS NI, ,BYANG CHUB SEMS NI BSKYED PAR BGYI, ,KUN RDZOB DON DU
BRTUL ZHUGS RNAMS, ,RAB MCHOG GIS NI LAM SONG BA, ,DE BZHIN DE
RNAMS SBYIN PAR BYA, ,

'TSE DANG BRDZUN SMRA GZHAN BUD MED, ,GZHAN NOR DE BZHIN CHANG
'THUNG SPANG, ,SDIG PA LNGA PO 'DI DAG NI, ,'KHOR PAR RDO RJE
ZHAGS PA STE, RANG GI RIGS NI 'JOMS PAR BYED, ,GANG ZHIG GANG GI
DUS SU NI, ,SUM CU PA DANG MI'I BLA MA, ,DE YI MING GIS SBYIN
PAR BYA, ,SNA TSOGS BDAG PO'I

BKA' 'DI NI, ,SRID PA YI NI 'JIGS 'JOMS PA, ,KHYOD KYIS KYANG NI
BSKYANG BAR BYA, ,CHO LO BSAD ZAS KHA NA MA THOR BCAS, ,CHIG NI
NGAN PAR SMRA BA DANG, ,'BYUNG PO LHA DANG LHA MIN CHOS, ,BA
LANG BUD MED SKYES PA RNAMS, ,SUM CU BA DANG MI'I BLA MA, ,LNGA
NI BSOD NAMS MI BYA'O, ,SUM

@160B CU PA DANG MI'I BLA MA, ,DGE 'DUN DANG NI SANGS RGYAS
DANG, ,YID CHES PA DANG BYANG CHUB DANG, ,GROGS DANG DPON LA
'KHU MI BYA, ,DBANG PO RNAMS NI CHAGS MED BYA, ,'DI NI SRING
PA'I BDAG PO YI, ,BRTUL ZHUGS NYI SHU RTZA LNGA'O, ,BRGYA LA
G-YO SGYU'I DBANG GIS NI, ,RTZA BA'I LTUNG BA BYUNG

GYUR NA, ,DMYAL BA YI NI SDUG BSNGAL MYONG, ,BU YI RTZA BA'I
LTUNG BA NI, ,DPAL LDAN BLA MA'I THUGS SUN PHYUNG, ,RI BONG
'DZIN PA NYID DU 'GYUR, ,DE YI BKA' LAS 'DAS PA GZHAN, ,GNYIS PA
NYID NI DE BZHIN DU, ,SPUN LA KHRO BA GSUM PA'O, ,BYAMS PA DOR
BA LNGA RU 'GYUR

GRUB PA'I MTHA' SMOD DRUG PA'O, ,YONGS SU MA SMIN SEMS CAN LA,
,GSANG BA STON PA GZHAN BAS RING, ,PHUNG PO NYON MONGS BRGYAD
PAR 'GYUR, ,DAM PA'I CHOS LA MI DAD PA, ,SLAR LA YANG NI DGU
BA'O, ,RGYU YI BYAMS PA PHYOGS SU 'GYUR, ,MING SOGS BRAL BA'I
BDE STER BA, ,

RTOG PA DRAG PO RU NI 'GYUR, ,DAG PA'I SEMS CAN LA SKYON BRJOD,
,NYI MA RU NI 'GYUR BA YIN, ,DAM TSIG RNYED PA 'DOR 'DOD PA'O,
,BUD MED KUN LA SMOD PA NI, ,YID NYID KYI NI DGRA RU 'GYUR, ,RDO
RJE'I THEG LA GNAS RNAMS KYI'O, ,SLOB MA SKAD CIG LHAR BSKYED
NAS, ,SLOB MA LA NI

BSRUNG BYA STE, ,SPYI BO SNYING GA DE BZHIN DU, ,SPYI GTZUG LTE
BA MGRIN PA DANG, ,DPRAL BA GSANG BAR RGYAL BA SOGS, ,GNYI GA'I
RIGS SU SONG BA'O, ,SKU GSUNG THUGS KYI RDO RJE'O, ,NGES PAR
BYIN GYIS BRLAB PAR BYA, ,DE LA RNAM BCU'I MCHOD PA BZHIN, ,SO
SHING DOR DANG SRUNG SKUD BCING, ,

BYAMS PA'I GO BSKON GTZUG TOR BSKYED, ,RMI LAM BRTAG PA'I KU SHA
SBYIN, ,DE NAS SLOB MA GSHEGS SU GSOL, ,THIG SKUD RDO RJE RDUL
TSON NYID, ,SHAR DANG GSHIN RJE CHU LHA RU, ,BYAR DU RDO RJE
DRIL BU'O, ,DE NAS DKYIL 'KHOR SNYING GAR BSDU, ,BDAG NYID MA LA
SAR RMI LAM BRTAG ,NGAN

NA PHYIR BZLOG CHO GA BYA, ,BCU GNYIS PA LA THIG GDAB CING,
,'DOD PA YID KYI NYI MA LA, ,DPAL GYI RDUL TSON NYID NI BRI,
,NYAL DBANG RNAMS RDZOGS PAR NI, ,MCHOG GI BLA MAS SBYIN PAR
BYA, ,BDUD BCOM PA YI NYI MA LA, ,DE YI MTSAN MO RGYA LA BA YI,
,RIGS NI RAB TU GNAS PAR

@161A *, ,BYA; ,MTSAN MO GZHAN LA RAB GNAS MIN, ,SRAD BU KHRU NI
BRGYAD 'GYUR LA, ,LAG PA'I NAS KYI TSAD TZAM DU, ,GCIG TU BSGRIL
BA'I SUM BSGRIL LA, ,SLOB DPON MTHE BONG NAS KYI TSAD, ,LAM NI
RNAM PA GSUM SONG BA, ,SRAD BU GCIG GO GZHAN NI MED, ,AA

SOGS KA SOGS GCIG PA NYID, ,RANG GI SNYING GA'I PADMA LA, ,ZLA
BA NYI MA ME STENGS SU, ,RI BONG CAN DANG DREGS PA NI, ,G-YAS
BRKYANG BA YI ZHABS KYIS MNAN, ,SHES RAB RJE BTZUN SNYING
PADMAR, ,NYI MA ZLA BA BRTZEGS PA YI, ,RANG RANG RDO RJE LCAGS
KYU YIS, ,SANGS RGYAS LHA MO RNAMS BKUG

STE; ,THIG SKUD CHAD PAS SLOB DPON 'CHI, ,PHYOGS 'KHRUL SLOB MA
RNAMS NI 'CHI, ,MTHUN DANG MI MTHUN RKANG BA YIS, ,THIG GDAB PAR
NI BYA BA MIN, ,SHES RAB THABS KYI YAN LAG DBUS, ,ME DANG RLUNG
DU SONG BA YI, ,DBUNG GI DBUS SU SBRUL 'DRA BA'I, ,DKYIL 'KHOR
MTSAMS RGA LA DE

SBANG BYA, ,TSANGS PA'I THIG NAS THIG GDAB NYID, ,NOR DANG DUS
KYI TSAD KYIS NI, ,PHYOGS KYI CHA LA RAB TU SBYIN, ,THUGS KYI
DKYIL 'KHOR BDAG NYID NI, ,SOR MO PHYED KYI CHA RU GSUNGS,
,'KHOR LO PADMA'I BDAG PO STE, ,LHA MO LA SOGS GDAN RNAMS KYI,
,SUM 'GYUR DU YANG GSUNGS PA

YIN, ,TSANGS PA'I GNAS SU NYI RE'U MIG ,SLAR LA YANG NI ZLA BA
YIS, ,KA BA RDO RJE RA BAR GSUNGS, ,SANGS RGYAS LA SOGS CHU
SKYES BZHIS, ,PHYI RU RI BOD CAN GYIS NI, ,RDO RJE'I PHRENG BAR
RAB TU 'GYUR, ,SANGS RGYAS LHA MO'I BAR BAR DU, ,SOR PHYED GSUM
GYI RE'U MIG LA, ,BUM PA'ANG THOD

PA'I GDAN DU 'GYUR, ,DE YI GNAS SU RDUL TSON LAS, ,NYIN MO BYED
PA LA 'GYUR TE, RE KH'A GSUM GYI MTHAR THUG PAR, ,PHYOGS DANG
MTSAMS KYI RE'U MIG BZHI, ,PADMA RNAMS LA ZLA NYI MA, ,DE BZHIN
DRIL SOGS RNAMS KYIS, ,SOR PHYED BZHI CHAS RE KH'A GSUM, ,DUS
DANG DE BZHIN RO YIS

NI; ,SGO DANG SGO KHYUD DE BZHIN DU, ,SOR PHYED DRUG LAS 'GRAM
DANG LOGS, ,KHA KHYER CHEN PO KA BA'I PHYED, ,DE YI PHYED KYIS
NOR BU YI, ,RANG BZHIN PHA GU 'BA' ZHIG 'GYUR, ,NYIS 'GYUR DRA
BA DRA PHYED BA, ,SGO YI RTZA BA'I PHYI ROL DU, ,SOR PHYED DRUG
GI SUM 'GYUR GYIS, ,KA BAR BCAS PA'I

@161B RTA BABS 'GYUR, ,THIG LAS MTHA' RU SPANG BAR BYA, ,DE YI
PHYI ROL 'BYUNG BA BZHI, ,YANG NI SPROS DON MA YIN PA, ,GCIG
BZHI GNYIS BZHI GCIG NYI MA, ,DUS DANG RO DANG RTZE MO CAN, ,ME
DANG DUS DANG DUS KYI PHYED, ,DUS LA DRUG GI RAB PHYED DANG,
,DUS DRUG DANG NI RO RNAMS KYI, ,NGES PAR CHA YI

RIM PA YIS, ,LTE BA'AM NI SNYING PO NAS, ,CHU SKYES PADMA YANG
DE NI, ,KA BA RDO RJE PHRENG BA DANG, ,PADMA RDO RJE PHRENG BAR
'GYUR, ,SGO DANG SGO KHYUD LA SOGS PA'I, ,SA RU DE 'OG 'GYUR BA
DANG, ,KA BAR BA KHA KHYER DANG, ,SLAR LA YANG NI DE 'OG TU,
,PHA GU DRA BA DRA PHYED PA, ,ME LONG LA SOGS SNAM BU SA, ,

MI YI BDAG POR GYUR BA DANG, ,RTA BABS KYI NI CHA RAB GSUNGS,
,DE LTAR THIG GI LAS ZIN NAS, ,TSON GYI LAS NI RAB TU BYA, ,RDO
RJE LA SOGS RDUL TSON LNGA, ,GSER DANG PADMA R'A GA DANG, ,BYU
RU MU TIG LA SOGS PA, ,'BRU YI KHYAD PAR DAG DANG NI, ,NOR BU'I
KHYAD PAR MANG PO YI, ,PHYE MA RDUL TSON DE BZHIN

DU; ,THIG BZHIN BYIN RLABS CHOG BYA, ,PHYOGS KYI CHA YI TSON GYI
SAR, ,MI YI BDAG PO RDUL TSON GYI, ,SANGS RGYAS DBYE BAS BRI BAR
BYA, ,SER PO DKAR BO DMAR SOGS KYIS, ,SA DANG CHU DANG ME RLUNG
NI, ,RIM PA BZHIN DU BRI BAR BYA, ,SHAR GYIS NI DPAL NAG GO,
,NYI MA LTA BUR LHO RU'O, ,NUB TU

GSER DU SNANG BA STE, ,BYANG DU RI BONG 'DZIN DKAR PO, ,RDO RJE
'DZIN ZHAL DBYE BAS SO, ,DKAR PO DMAR PO NAG PO'O, ,RIM PAS
YONGS SU BRIS NAS SO, ,KHA KHYER PHA GU DRA BA'I SA, ,PADMA ZLA
BA NYI MA'I MDOG ,DRI MED RI BONG CAN 'DRA DANG, ,DMAR PO NAG PO
NE KH'A GSUM, ,DBUS SU PADMA 'DAB MA

BRGYAD, ,LJANG GU A'A LI LTA BU'O, ,KA BA RDO RJE PHRENG BAR
'GYUR, ,DBANG LDAN BDEN BRAL ME RLUNG DU, ,ZLA BA NYI MA DAG GI
MDOG ,NAG PO SER PO DMAR PO YIS, ,DUNG DANG GAnd'I NOR BU DANG,
,LJON SHING DANG NI DE BZHIN DU, ,BUM PA DKAR PO PADMA YI,
,STENG DU ZLA BA DMAR PO NI, ,'GYUR RO NYIN

MOR BYED PA NI, ,PADMA DKAR PO'I STENG DU'O, ,PADMA DKAR PO'I
LTE BAR LHA, ,RI BONG 'DZIN PA'I GDAN LA NI, ,LHA MO RNAMS NI
GNAS PAR 'GYUR, ,PADMA DKAR PO'I LTE BA LA, ,NYIN MOR BYED PA
DGOD PA YI, ,LHA RNAMS PHYOGS SU GNAS PA NA, ,PHYI RU RDO RJE
PHRENG BAR 'GYUR, ,GTZO BO'I PADMA'I DBANG

@162A *, ,GIS NI, ,KHA KHYER DAG NI MDOG DKAR PO, ,BA KU LI DANG
KA BA NI, ,GSER DANG 'DRA BA SER POR 'GYUR, ,RTA BABS KHA DOG
SNA TSOGS SO, ,SBOM POS NAD NI SKYED PAR BYED, ,PHRA MOS NGES PA
KHO NAR NI, ,NOR NYAMS MTSAN NGAN RI MO SPANG, ,CHAD PAS 'CHI
ZHING YON PO YIS, ,

MI RNAMS SKYE BO'I BDAG POS SKROD, ,DE BZHIN MTSAN MA NYI MA'I
BDAG ,SRID PA YI NI 'JIGS 'JOMS LA, ,SNGAGS PA RNAMS NI DNGOS
GRUB MED, ,RDUL TSON 'DRES NA RIGS NI 'CHAD, ,RGYAL RIGS DKYIL
'KHOR LA NI BYA, ,RGYAL BA NGES PA KHO NAR STER, ,RGYUD KYI NANG
DU GANG MA GSUNGS, ,

MTSAN MA MDZES PA'I CHED DU NI, ,DKYIL 'KHOR DU NI DE MI DGOD,
,RGYAL BAS RIGS NI SHES MED PAS, ,DE NYID BDUD KYI MTSAN MA'O,
,DE PHYIR RGYUD GSUNGS MTSAN MA NI, ,RIGS KYI DBANG GIS BYA BAR
'GYUR, ,DKYIL 'KHOR SGO YI BAR DU NI, ,DRA BA DRA PHYED BAR DE
BYA, ,SA DANG RLUNG GI DKYIL

'KHOR LA, ,PADMA BUM PA SOGS BYIS BRGYAN, ,NAG PO LA SOGS RDUL
TSON RNAMS, ,BZHI CHA 'PHEL BAR 'GYUR BA STE, ,NAS GCIG PAR DU
MTHO BA'O, ,RAB RNAMS NI MTHO 'GYUR TE, ,NYIN MOR BYED DANG RI
BONG CAN, ,RE KH'A GZHAN NI NYIS 'GYUR TE, ,DKYIL 'KHOR 'DI NI
MTHO BA RU, ,MI YI

BDAG POR 'GYUR BA YIN, ,DRA BA DRA PHYED MTHAR THUG DANG, ,SA
DANG CHU DANG BYIN ZA DANG, ,PHYI ROL RDO RJE'I PHRENG GNAS GCIG
,AOm GYI YE SHES LAS SKYES PAR, ,RGYAL BA DAM PA'I PADMA YI,
,NYI MA ZLA BA'I GDAN STENGS SU, ,AA SOGS KA SOGS STONG BAR
BCAS, ,SRID PA GSUM NI BSKYED PA YI, ,

YUM NI GZHAG PAR BYA BA YIN, ,STONG BA AA DANG TSEG DRAG DANG,
,GZHAN NI DBYANGS DANG BRAL BA'O, ,SKU GSUNG THUGS KYI RDO RJE
NI, ,YANG DAG 'BYUNG PHYIR SNGAGS SKYE GNAS, ,MCHOG TU BDE BA
BYED PA YI, ,YE SHES RDO RJE BZHI PA'O, ,H'Um NI KHA DOG SNA
TSOGS PA, ,RGYAL PO'I BDAG PO'I PADMA YI, ,ZLA BA

NYI MA ME STENG DU, ,DBANG LDAN BDEN BRAL GYI NI MTSAMS, ,RTZE
MO CAN DANG RLUNG DU NI, ,SKU DANG GSUNG DANG THUGS CHAGS PAS,
,HAm SOGS BUM PA BRGYAD KYI'O, ,SHAR GYI PADMAR AI YIG STE, ,ME
YI PADMA RU SONG BA, ,YI GE A'I NI RING PO NYID, ,GSHIN RJE BDEN
BRAL Ri YIG GNYIS, ,SHAR DANG

@162B NOR SBYIN PHYOGS SONG BA, ,THUNG DANG RING BA'I AU YIG GO,
,CHU DANG RLUNG GI MTSAMS SU NI, ,GZHAN YANG PADMA RU SONG BA,
,THUNG DANG RING BA'I Li YIG GO, ,NAG PO DMAR PO DKAR PO DANG,
,GSER NI BTZO MA LTA BU NI, ,ZHAL GYI DBYE BA YOD PA YIS, ,SHAR
GYI SGO YI G-YAS DANG NI, ,RTZE MO

CAN GYI PAD SONG BA, ,RING DANG THUNG BDE BZHIN NYID, ,GSHIN RJE
RU NI BDEN BRAL DU, ,DE BZHIN DU NI AA RA NI ZUNG, ,NUB DANG
RLUNG DU A'A LA NI ZUNG, ,GNOD SBYIN 'PHROG MAR AO AOO'O, ,LHA
DANG CHU LHA GSHIN RJE YI, ,SGO YI G-YON DANG GNOD SBYIN BCAS,
,AAm DANG AA YI RIM PA YIS, ,GZHAN

YANG YA RA WA LA DANG, ,SGO YI PADMAR RLUNG LA SOGS, ,SHAR GYI SGO
DANG G-YAS MIN PAR, ,KHRO BO DAG GI GDAN DU NI, ,RI BONG 'DZIN
PAR 'GYUR PA STE, ,G-YAS DANG NUB TU NYI MA YANG, ,PADMA DAG GI
STENG DU NI, ,GDAN GNYIS DAG TU RAB TU 'GYUR, ,SHES RAB THABS
KYI RAB DBYE BAS, ,

PADMA'I STENG DU ZLA BA DANG, ,NYI MA YANG NI GDAN DU 'GYUR,
,G-YAS DANG RGYAB TU NYI MAR 'GYUR, ,LHA YI BDAG POR GNOD SBYIN
DU, ,ZLA BA YI NI GDAN DU 'GYUR, ,THUNG DANG RING PO'I SDE TSAN
DRUG ,RANG BZHIN YON TAN DBANG GIS NA, ,KHA KHYER KA BA'I LOGS
SU'O, ,DRI SOGS RNAMS NI

RIM PA BZHIN, ,RANG GI RIGS KYI SAR SONG BA, ,SHAR GYI CHA NAS
RANG PHYOGS SU'O, ,DE LTAR BRIS PA ZIN PA DANG, ,DE NAS RDZAS
RNAMS BSAG PAR BYA, ,RDO RJE DRIL BU LA SOGS PA, ,SLOB DPON GYI
NI RDZAS RNAMS DANG, ,GDUGS DANG RGYAL MTSAN LA SOGS PA, ,DKYIL
'KHOR GYI NI RDZAS RNAMS

DANG; ,DE RJES MCHOD PA'I YAN LAG RDZAS, ,RE RE NYI SHU RTZA
LNGA DANG, ,KHYAD PAR TSOGS KYI MCHOD PA'I RDZAS, ,CHANG DBANG
BDUD RTZI LA SOGS PA, ,CI 'BYOR BA NI BSAGS PAR BYAS, ,BSRUNG BA
MDA' DANG PHUR BU DANG, ,YUNGS KAR PHUR BU TSON SKUD DO, ,SGRUB
PA BUM PA RNAMS DANG YANG, ,SBYIN SREG

RDZAS DANG GTOR MA'O, ,BSOD NAMS BSOG PA'I RDZAS DAG NI, ,RIN
CHEN BDUN DANG RDZAS BRGYAD DANG, ,BUM PA 'DOD 'JO NOR BU DANG,
,'DOD PA'I YON TAN RNAM PA LNGA'O, ,RDZAS NI JI TZAM 'BYOR BA'O,
,DE NAS DGONGS KYI DUS SU NI, ,DKYIL 'KHOR SNGAGS KYIS BSLANG
BYAS LA, ,RANG GI

@163A *, ,'KHOR LO SBRUL DANG BSRE, ,LHA RNAMS MA LUS TSANG BAR
BSGOM, ,DE NAS SHAR DU LAS KYI NI, ,HE RU KA YI GZUGS KYIS DBYE,
,TSAM DAM SNGAGS KYIS BSTOD PA DANG, ,SAMANTA ZHES SNGAGS KYIS
NI, ,BGEGS BSKRAD LHAG DANG MTSANG BSKANG, ,LHA LA ME TOG

PHRENG BA DOR, ,SNGAGS KYI MTSAN MA KHANG PA'I NANG, ,SHEL GYI
BUM PA DKAR PO LA, ,SKUD PA SNA LNGAS DKRIS PA NI, ,ZUR DU YANG
DAG GZHAG PAR BYA, ,SLOB DPON 'KHOR LO'I SHAR DU NI, ,GNAS NAS
SDIG PA BSHAGS SOGS DANG, ,DKYIL 'KHOR RGYAL PO MCHOG DANG NI,
,LAS KYI

RGYAL PO'I MCHOG LA NI, ,RIGS GTZO PADMA LAS SKYES
PA'I, ,BYUNG BA KHRO BO'I RGYAL PO YIS, ,YE SHES 'KHOR LO BKUG
NAS NI, ,MCHOD YON DANG NI MCHOD PA BCU, ,LHA RNAMS KUN LA RGYAS
BYAS LA, ,DZA: H'Um BAm HO: LCAGS KYU SOGS, ,RIM BZHIN YONGS SU
BSKYED PA YIS, ,DGUG

GZHUG BCING DANG DGYES BYAS NAS, ,RDUL TSON DANG NI RO MNYAM PA,
,DBANG GI CHED DU BYA BA YIN, ,DE NAS BUM PA THAMS CAD LA,
,BZLAS PA LHA RE BRGYA BYAS LA, ,MCHOD DANG LHA RNAMS ZHU BAR
BYA, ,ZHU BA'I CHU YIS DKYIL 'KHOR LA, ,DBANG BSKUR RIM PA BZHIN
BYAS LA, ,DE NAS BDUD

RTZI LNGA RNAMS NI, ,LHA RNAMS SNGAGS KYIS DBUL BAR BYA, ,H'Um
YIG YE SHES SA BON NI, ,SNYING PO YANG NI CHEN PO STE, ,BRTZEGS
PA'I YI GE GZHAL DU BCAS, ,HAm LA SOGS PA GO CHA DRUG ,NYE BA YI
NI SNYING PO 'DI, ,SKU YI RDO RJE DANG POR LDAN, ,PHRENG BA'I
SNGAGS NI DE BZHIN GZHAN, ,

LAS KYI DBYE BA DU MA YIS, ,RNAM PA MANG PO RU NI 'GYUR, ,DE
BZHIN 'KHOR GYI SNGAGS KYIS KYANG, ,BDUD RTZI LNGA NI DBUL BA
YIN, ,DE NAS GONG GSUNGS SREG BLUGS KYIS, ,LHA RNAMS KUN LA
SBYIN SREG SBYIN, ,DE NAS MCHOD PA THAMS CAD NI, ,DBYANGS DANG
BSTOD SGRA LDAN PAS NI, ,

RIN CHEN GSER DANG CHU ME TOG ,RNAM PA SNA TSOGS PA DANG RAS,
,DRI DANG SPOS DANG MAR ME DANG, ,DRIL BU ME LONG BLA RE DANG,
,'BRAS BU SNA TSOGS PA LA SOGS, ,GAR DANG ROL MO LA SOGS PA'I,
,MCHOD PA SNA TSOGS BYAS NAS NI, ,GONG GI GTOR MA RGYA CHEN
SBYIN, ,DE LTAR MCHOD PA'I

@163B LAS ZIN NAS, ,DE NAS SLOB MA GZHUG PA NI, ,KHRUS DANG DRI
YIS RJES BYUGS SHING, ,LUS LA GOS NI SER BYIN TE, ,MIG NI DAR
GYIS BKAB NAS SU, ,YOL BA'I RGYAB TU BZHAG NAS NI, ,BSANG CHU
DANG NI DRIS LAN BYA, ,RGYAL RNAMS LA NI DENG BDAG NYID, ,'KHOR
BA MI BZAD 'JIGS PAS

NA; ,SKU DANG GSUNG DANG THUGS DAG PA, ,SRID PA YI NI 'JIGS SEL
BA, ,KHYED KYI ZHABS KYI PADMA RU, ,SKYABS SU LHAG PAR 'GRO BAR
BGYI, ,GSER DANG BCAS PA'I ME TOG GIS, ,MAndALA DAG NI BYAS PA
YIN, ,DE LTAR GSOL BA BTAB NAS NI, ,YOL BA'I NANG DU BSDU BAR
BYA, ,BYIN

GYIS BRLABS PA'I PHYAG BZHI DANG, ,BDUN PO RNAMS DAG RDZOGS PAR
BYA, ,DE NAS SMON LAM GDAB PA NI, ,RDO RJE DRIL BU PHYAG RGYA
DANG, ,BLA MA YANG NI SPYI BO RU, ,GZUNG BAR BGYI'O RDO RJE'O,
,RIN CHEN GYI NI SBYIN PA SBYIN, ,RGYAL PA MCHOG GI DAM TSIG NI,
,BSKYAB PAR BGYI'O 'KHOR LO YI, ,

RAL GRI YIS NI MCHOD PAR BYA, ,CHU LAS SKYES KYI RIGS KYI NI,
,SDOM PA YANG NI BSKYANG BAR BGYI, ,SEMS CAN RNAMS NI GROL BA'I
RGYUR, ,RGYAL BSKYED BYED RIGS KYI NI, ,BYANG CHUB DAG NI BSKYED
PAR BGYI, ,DE NAS DAM TSIG RDO RJE SBYIN, ,SNYING GA YI NI ZLA
BA LA, ,H'Um LAS RDO RJE BKOD NAS NI, ,

BYANG CHUB SEMS NI BSKYED PAR BGYI, ,DE NAS LHA DANG SLOB DPON
GYI, ,DAM TSIG RAB TU BSGRAG PAR BYA, ,LCE LA RGYAL BA MCHOG GI
NI, ,DAM TSIG GI NI BDUD RTZI BZHIN, ,SBOS NI DBAB PA'I DON
DU'O, ,H'Um GI SNGAGS NI GCIG PU DANG, ,AA RA LA DANG LHAN CIG
TU, ,KHRO BO YI NI RGYAL BA BSKUL, ,DE

YI MTSAN NYID RGYUD NA GSAL, ,DBAB PA PADMA'I STENG LA NI,
,SPYI BO SNYING GA SPYI GTZUG DANG, ,LTE BA MGRIN PA GSANG BA RU,
,RGYAL BA RIGS KYI SAR SON PA, ,RDO RJE GSUM GYIS BSRUB PA BYA,
,DE NAS RIGS NI DAG BYA'I PHYIR, ,AOm SARBA ZHES BYA BA YI,
,DPAL KYI SNGAGS KYIS MNGON BSNGAGS TE, ,

LAG PA'I PADMA SBYAR BYAS LA, ,ME TOG GCIG NI RAB TU SBYIN,
,DANG PO BSKOR BA GSUM BYAS TE, ,LAG PA'I PADMO SBYOR BYAS PA'I,
,ME TOG DKYIL 'KHOR DU NI DOR, ,GNAS GANG DU NI LHUNG BA NI, ,DE
YIS RIGS SO'I MI BDAG KYE, ,DBYE BA'I SNGAGS KYIS MIG NI DBYE,
,DE NAS RIGS KYI LHA

@164A *, ,DANG NI, ,GTZO BO LA SOGS PA NI BSTAN, ,'JUG PA BDUN
NI MI'I BDAG GO, ,DE NAS DBANG BSKUR BYA BA NI, ,SLOB MA SHAR
GYIS RU NI, ,CHO GA BZHIN DU LHAR BSKYED NAS, ,RIGS NI DAG PAR
BYAS NAS NI, ,DE NAS BYANG GI SGO RU NI, ,RGYAL PO KLU DANG BZHI
YIS TE, ,RGYAL DANG

RNAM RGYAL BUM PA DANG, ,LHA MO RNAMS KYIS BKRUS PA NI, ,SGROL
MA LA SOGS PA RU 'GYUR, ,COD PAN SANGS RGYAS RAB DBYE BAS, ,BLA
MA MCHOG GIS SBYIN PAR BYA, ,DE LTAR SKU NI DAG BYAS LA, ,LHO RU
GSUNG NI DAG PAR BYA, ,DAR DBYANGS NUS PA RNAMS YIN NO, ,RDO RJE
DRIL BU NYI ZLA DAG ,

DE NAS SHAR DU BRTUL ZHUGS NI, ,DBANG PO
RNAMS LA SBYAR BA'O, ,MING NI KHRO BO BYAMS SOGS DAG ,DER NI NUB
KYI SGO DU NI, ,RGYAL BA'I BDAG POS NGES PAR NI, ,SNGAGS DANG
BCAS PA'I GNANG BA SBYIN, ,RDO RJE DRIL BU RAB SBYIN TE, ,RAB
MCHOG GI NI SNYING RJE YIS, ,DAG PA'I CHOS NI BSTAN PAR

BYA; ,RIGS GTZO RIGS KYI NGES PAR NI, ,SROG BCAD PA NI BYA BA
YIN, ,RAL GRI MI BDEN BAR SMRA BA'I, ,RIN PO CHE YIS GZHAN NOR
DBROG ,PADMAS GZHAN GYI BUD MED DBROG ,CHANG DANG MAR ME SANGS
RGYAS DANG, ,YUL NI DU MA MA LUS DANG, ,'KHOR LO YIS NI BSTEN
PAR BYA, ,GRI GUG

G-YUNG SOGS BUD MED KYI, ,MKHA' YI PADMA SMAD MI BYA, ,SEMS CAN
RNAMS KYI DON GYI PHYIR, ,NOR BCAS LUS NI SBYIN PAR BYA'O,
,KHYOD KYIS ZHEN PAR MI BYA'O, ,BSKAL BA DPAG MED RGYAL BAS
GSUNGS, ,SANGS RGYAS NYID DE GZHAN DU MIN, ,MIN PAR 'GYUR RO
RIGS KYI BU, ,CHU NI SGROL

MA SOGS LHA MO, ,COD PAN 'DIR NI RGYAL BA RNAMS, ,DAR DBYANGS
NUS PA RNAMS YIN NO, ,RDO RJE NOR BU NYI MA ZLA, ,BRTUL ZHUGS
YUL NI DAG PAR 'DOD, ,MING NI BYAMS PAS SOGS LA SBYOR, ,GNANG BA
RDZOGS PA'I BYANG CHUB THOB, ,SRID PA YI NI 'JIGS PA SEL, ,DUS
KYI 'KHOR LO RDO RJES SHES

PA'O, ,'DI DAG DBANG NI BDUN YIN NO, ,NYON MONGS DRI MA SEL BAR
BYED, ,DKYIL 'KHOR DU NI RAB SBYIN BYA, ,DBANG BDUN BSKUR BAS SA
BDUN GYI, ,DBANG PHYUG TU NI GROL BAR 'GYUR, ,BUM PA GSANG BA'I
DBANG BSKUR BAS, ,YANG NI PHYIR MI LDOG PA SOGS, ,NGES PA KHO
NAR 'JUG PAR BYA, ,

@164B SHES RAB YE SHES GYIS [*KYIS] SRID PA'I, ,'JIGS SEL 'JAM DPAL
DBYANGS SU 'GYUR, ,RTZA BA'I LTUNG BAS DMYAL BAR BSREG ,LTUNG BA
DAG PAS DBANG BDUN LA, ,GNAS PA YON TAN GYIS SBYANG BYA, ,BUM PA
GSANG GNAS BRGYAL NI, ,BRTUL ZHUGS PA YI DBANG GIS TE, ,RTZA
LTUNG BYAS NAS

SLAR YANG NI, ,DAG PHYIR DKYIL 'KHOR 'JUG PAR BYA, ,GNANG THOB
TSOGS NANG 'JUG PA NA, ,SLAR YANG RGAN NAS GZHON SPANG NGO, ,DE
NAS SNGAGS KYI DBANG BSKUR SBYIN, ,DBANG BDUN GYI NI CHO GA'O,
,DA NI BUM PA'I DBANG BSKUR BA, ,BDAG NI BDE GSHEGS KUN GYI LAM,
,DPAL LDAN BLA

MA KHYED KYI NI, ,BKA' DRIN GYIS NI BDAG 'TSAL LO, ,BLA MA KHYED
DANG SANGS RGYAS DANG, ,BYANG CHUB SEMS DPA' MA GTOGS PAR, ,SLOB
DPON GZHAN NI MNYES MI BGYI, ,DE LTAR GSOL BA BTAB NAS NI,
,DKYIL 'KHOR PHYI RU MAndALA BYA, ,RE KH'A LNGA YIS SPRAS PA YI,
,DBUS SU PADMA 'DAB

BRGYAD BYA, ,DE RU SLOB PA MA BZHAG NAS NI, ,BRGYAD DANG DE
BZHIN BZHIN YIS NI, ,BUM PA NOR BU GSER GYI 'AM, ,SA LAS BYUNG
BA RIN CHEN BCAS, ,SMAN DANG DRI DANG LDAN PA YI, ,RGYAL DANG
RNAM RGYAL BUM PA YIS, ,SHING STEGS DBUS SU BKRU BAR BYA, ,KLU
YI DPAL GYI COD PAN BCINGS, ,

NOR GYI DPAL GYI 'DAB MA LA, ,BZHI YIS BKRU DANG DAR GYIS
BCINGS, ,PHYAG RGYA DPAL BUM GCIG GIS TE, ,'DIR NI PADMA DANG
BRAL ZHING, ,RI MO LNGA NI RNAM PAR SPANGS, ,DANG PO CHU LA SOGS
PA YIS, ,DGE BSNYEN DU NI 'GYUR BA YIN, ,BUM PA YIS NI DGE TSUL
'GYUR, ,GSANG DBANG DGE

SLONG DU 'GYUR TE, ,GNAS BRTAN 'GYUR BA GONG MA'I RGYU, ,DE NAS
RDOR GSUM PHYAG RGYA SBYIN, ,KHYAB 'JUG THUGS SU BYA BA'I PHYIR,
,PHYAG RGYA DRUG LNGA COD PAN SBYIN, ,TSANGS PA'I SKU PHYIR
MCHOD PHYIR THOGS, ,DBANG PHYUG GSUNG DU BYA BA'I PHYIR, ,RANG
GI RGYAL PO'I RIGS DBANG GIS, ,DER NI PHYAG

RGYA SBYIN BAR BYA, ,DE LTAR SKU GSUNG THUGS DBANG DANG, ,LUNG
BSTAN DANG NI DBUGS DBYUNG DANG, ,MIG THUR NYON MONGS SPANG BA
DANG, ,ME LONG YE SHES DBANG DANG NI, ,CHOS DANG PHRIN LAS GNANG
BA DANG, ,SLOB DPON GYI NI LAS RNAMS DANG, ,DAM TSIG RNAMS NI
BSGRAG PAR BYA, ,DE LTAR DBANG BSKUR

@165A *, ,ZIN NAS NI, ,RAB TU GNAS PA TZAM DU BYA, ,STENG DU
BLA RE BRES NAS NI, ,SA YI STENG GI GNAS DAG TU, ,KUN NAS MING
YIG GSUM BRI'O, ,DE RNAMS MTSAMS SU GZHAG PAR BYA'O, ,NOR BU
GSER GYI BUM PA RNAMS, ,CHU BCAS GANG PA PADMA'I KHAR, ,GSER GYI
SNOD DANG

DNGUL LA SOGS, ,YANG NA DNGUL LAS BYUNG BA LA, ,DRI YI CHU NI
GZHAG PAR BYA, ,NANG DU GSER LAS BYUNG BA'I STEGS, ,NGES PA KHO
NAR GZHAG PAR BYA, ,DE RU KHRUS NI BRTZAM PAR BYA, ,ME TOG LA
SOGS DRIS BDUGS LA, ,NYI MA MED LA BSROS PA YIS, ,LHA RNAMS LA
NI BYUG PAR BYA, ,

PHYE MA RNAMS KYIS MNYES NAS NI, ,SBRANG RTZI ZHO DANG MAR RNAMS
DANG, ,'O MA'I CHU YIS BKRU BAR BYA, ,GRUB PA'I DON DU MAR ME
DANG, ,'BRAS BU SNA TSOGS MCHOG GIS BYA, ,'DI RU BYAS PA ZIN NAS
NI, ,GNAS DE NAS NI BSKYOD PAR BYA, ,DE NI GNAS NAS BSKYOD BYAS
NAS, ,SKU LA NA BZA' DMAR

POS NI, ,YANG DAG PAR NI DGAB PAR BYA, ,DPAL GYI DKYIL 'KHOR
MTHA' RU NI, ,SA MNYAM GNAS SU RGYAL BA YI, ,RI MO LNGA NI BRIS
NAS SU, ,DBUS SU PADMA 'DAB MA BRGYAD, ,RANG GI RIGS KYI PHYOGS
SONG BA, ,MTSAN MA LNGA YIS BRGYAN PA YI, ,DE YI DBUS SU GZHAG
PAR BYA, LHA

DANG LHA MO'I SKU GZUGS KYI, ,ZHAL NI PADMA LOGS SU BYA, ,MCHOD
RTEN LA SOGS GLEGS BAM DANG, ,DE BZHIN DU NI BRIS SKU LA, ,DE LA
SNGAGS PA KHA PHYOGS BYA, ,RGYAL BA MCHOG DANG LHAN CIG TU, ,SKU
GSUNG THUGS KYI RDO RJE NI, ,STONG PA'I RANG BZHIN DU ZHES BYA,
,PHYI NAS SNGON GSUNGS RNAL

'BYOR LA, ,ZLA BA NYI MA ME SKYES LA, ,DUS KYI 'KHOR BSGOM PAR
BYA, ,RIG MA LHA MO RDZOGS SANGS RGYAS, ,A'A LI K'A LI RIGS
SKYES SHING, ,RANG RANG SA BON LAS SKYES RNAMS, ,SNYING GA MGRIN
PA LTE BA DANG, ,SPYI BO SPYI GTZUG 'KHOR LO RU, ,RIGS KYI DBANG
GIS BSGOM PAR BYA, ,DE BZHIN

DU NI BSGOM BYA BA, ,SLAR LA YANG NI LHA RNAMS NI, ,MA LUS PA YI
RANG LUS LA, ,YE SHES SEMS DPA' BKUG NAS NI, ,GNYI GA MNYAM PAR
BYA BA'O, ,KHRO BO'I RGYAL PO RANG LUS LA, ,GZHUG DANG BCING
DANG MNYES PA DANG, ,RO MNYAM BYA PHYIR LHA RNAMS BSTIM, ,DE NAS
SLOB DPON NYID

@165B KYIS NI, ,LHA RNAMS ZHAL BSIL PHYAG NI BYA, ,LHA DANG LHA
MO RNAMS KYIS NI, ,SA BON AA SOGS KA SOGS DANG, ,RANG RIG YON
TAN GYIS SONG BA, ,SNYING GI DBUS SU SA BON TE, ,ZLA BA NYI MA
SBYANGS PA YI, ,SKU DANG GSUNG DANG THUGS SU LDAN, ,SUM CU RTZA
GNYIS MTSAN LDAN ZHING, ,LUS

NI MA LUS PAR SON PA'I, ,MKHA' BRGYAD GSAL BYED RNAMS NI 'GOD,
,DE NYID DBYANGS KYIS PHYE BA NI, ,GLEGS BAM RNAMS KYI YI GE
DANG, ,'DAB MA LA NI RNAM PAR DGOD, ,MCHOD RTEN NANG DU DPAL
'KHOR LO, ,ME DANG NOR BU PADMA YI, ,DBUS SU RAL GRI'I RI MO'O,
,H'Um LAS GYUR PA'I BGRANG

PHRENG NI, ,RI LU YONGS SU BGRANG BA NI, ,GSAL BYED RNAMS KYI
MTSAN NYID DO, ,DRIL BU'I LUS LA DBYANGS RNAMS TE, ,BCU YI SUM
'GYUR BYAS PA YI, ,KA SOGS SDE TSAN RDO RJE MA, ,MCHOD PHYIR
THOGS LA SOGS PA DANG, ,GONG MA BCU YIS BGRANGS PA YI, ,GSAL
BYED RNAMS NI SGROL

BYED LA, ,KA SOGS SDE TSAN GUG SKYED BCAS, ,NAM MKHAR RO DANG
YON TAN RNAMS, ,RNAL 'BYOR RANG LA BSGOM PAR BYA, ,HA H'A DPAL
GYI RNA CHA LA, ,WA NI ZUNG GCIG MGUL DO DANG, ,SKE RAGS DAG LA
DGOD PA'O, ,DE BZHIN YI GE YA NI ZUNG, ,GDU BU DAG LA DGOD PAR
BYA, ,G-YER KHA

RNAMS LA HA H'A GNYIS, ,RNAM PA LNGA YI STONG PA NI, ,LUS NI MA
LUS PAR KHYAB PA'I, ,THAL BA YANG NI BSGOM PAR BYA, ,RANG LUS YE
SHES RNAM PA 'O, ,RIGS GSUM GTZO BO LHAN CIG PA'O, ,PHUNG PO
KHAMS SOGS KUN LA SOGS, ,RANG GI SNYING GI PADMA NI, ,SA BON SO
SO'I RIM PA YIS, ,

LHA RNAMS DGOD PAR BYA BA NI, ,MCHOD RTEN LDER SOL SOGS LA, ,SA
BON BKOD PAS RAB GNAS 'GYUR, ,RANG GI LUS LAS BON DBAB, ,LAG PA
LA NI RIGS KYI GTZO, ,SDUD PA YI NI DUS SU MIN, ,RI MOR BRIS
PA'I BRIS SKU RNAMS, ,'DI RU ME LONG LA NI KHRUS, ,BYAS NAS DRI
DANG SPOS DANG NI, ,

DRI ZHI MA ME TOG GIS MCHOD BYA, ,GLU DANG GAR DANG ROL MO DANG,
,GOS KYI MCHOG NI SNA TSOGS PA, ,RNGA YAB GDUGS RNAMS KYIS NI
MCHOD, ,DE LTAR RAB GNAS BYAS NAS NI, ,DRI YI MCHOG NI SNA TSOGS
PAS, ,DGE 'DUN LA NI STON MO BYA, ,KHRON PA RDZING DANG MTSE'U
DANG, ,PHYOGS BZHI

@166A *, ,MTSAMS NI BZHI PO RU, ,KLU YI RGYAL PO RNAMS NI DGOD,
,MTSON BDUN RANG GI SA BON NI, ,SBRANG RTZI CHU DANG LDAN PA YI,
,PA YI LNGA NI GZHUG PAR BYA, ,SBYIN SREG MTHAR NI RDZING SOGS
SU, ,CHU LHA DKAR MO PHYAG NA NI, ,ZHAGS PA BSNAMS PA BSGOM PAR
BYA, ,SKYED MOS

TSAL DANG DPAG BSAM SHING, ,YANG NA KUN DU BSKYED PA'I SHING,
,SHING GCIG PA LA GTOR BAR BYA, ,DE NAS RAB GNAS ZIN PA DANG,
,DAM PA YI NI MAN NGAG GIS, ,RDZOGS PA'I DBANG RNAMS RIM BZHIN
SBYIN, ,CI 'BYOR PA YI TSOGS 'KHOR DANG, ,DPA' BO YI NI STON MO
BYA, ,SRID PA RNAM PA

GSUM SONG BA'I, ,'JIG RTEN GSUM GYI SEMS CAN YANG, ,YE SHES
LCAGS KYUS BKUG NAS NI, ,SNYING RJES DKYIL 'KHOR DU DBANG BSKUR,
,SANGS RGYAS BDUD RTZI'I RDO RJE YIS, ,LUS NI ZLA BA LTA BUR
'GYUR, ,RDO RJE CAN GYI LAM RNYED NAS, ,RANG GI GNAS SU GTANG
BAR BYA, ,NYON MONGS PA DANG

BRAL BA LAS, ,BYANG CHUB SPYOD PA RJES SU GZHOL, ,DE NAS DKYIL
'KHOR MDUN DU NI, ,SLOB MAS YON GYI TSOGS RNAMS DBUL, ,LUS KYI
NANG GI DRUG CHA NI, ,LAG PA RKANG PA DAG DANG LUS, ,YAN LAG
MCHOG NI SBYIN PA DAG ,SLOB DPON LA NI RAB PHUL NA, ,BDE BA'I GO
'PHANG THOB PAR 'GYUR, ,

PHYAG RGYA BZANG MOS RJES SU DBYE, ,LAS KYI DBANG PO RNAMS LAS
TSIG ,DBANG PO RNAMS KYI NANG NAS YID, ,YON DANG BCAS PA DBUL
BAR BYA, ,KHAMS KYI NANG NAS CHA DRUG PA, ,RKANG PA GNYIS DANG
PHYUGS KYI TSOGS, ,DE KHO NA YI CHA GZHAN NI, ,COD PAN DAR
DANG DO SHAL DANG,,GDU BU YANG NI DE BZHIN

TE; ,RNA CHA KA BO CHE LA SOGS, ,SLOB DPON LA NI RAB PHUL ZHING,
,RANG GI NUS PAS YON RNAMS NI, ,DBUL LO MI YI BDAG PO KYE, ,MA
LUS TSOGS KYI RIGS LA YANG, ,BSOD NAMS RGYU RU DBUL BA NI,
,GZHAN GYI DON DU SMON LAM GDAB, ,BSOD NAMS 'DI YIS SEMS CAN
RNAMS, ,BCOM LDAN

RNAM PA GSUM GYIS NI, ,BLA MED BYANG CHUB THOB PAR SHOG ,DE NAS
BZOD PAR GSOL BA NI, ,RANG GI SNYING GA'I PADMA RU, ,YE SHES
SEMS DPA' GSHEGS SU GSOL, ,PADMA'I BAR GYI RDUL TSON RNAMS, ,CHU
BO GTZANG MAR BSGYUR BAR BYA, ,DAM PA DANG PO'I RGYUD RGYAL
MTHONG NAS BDAG GIS NI, ,RIM BZHIN RJES

@166B SU SBYAR GYIS RANG BZOR BYAS PA MIN, ,SLOB MA DAM PAS GSOL
BTAB DOR BYAS KYI, ,NGA RGYAL LA SOGS GRAGS PA'I DBANG GIS MIN,
,BDAG GIS CHO GA 'DI BYAS PAS, ,BLO DANG LDAN PAS RTOGS PA DANG,
,BYED PO DGE BA SPEL BA DANG, ,BSTAN BCOS RNYED DANG LDAN PAR
SHOG ,DPAL YID DU 'ONG BA'I

PHRENG BA ZHES BYA BA, DPAL DUS KYI 'KHOR LO'I DKYIL 'KHOR GYI
CHO GA ,DUS KYI ZHABS CHEN PO DAM PA'I SNANG BA DANG LDAN PAS
MDZAD PA RDZOGS SO,, ,,PAndI TA CHEN PO BA NI SHR'I DANG, LO
TZ'A BA CHINGS YON TAN 'BAR GYIS BSGYUR BA'O,, ,,

