@240B #, ,RGYA GAR SKAD DU, SHR'I DZAm BHA
LA S'A DHA NAm, BOD SKAD DU, DPAL DZAm BHA LA'I SGRUB THABS, DZAm
BHA LA LA PHYAG 'TSAL LO, ,DANG POR RE ZHIG GNAS KYI DON

THAMS CAD DANG RANG GI LUS KYANG STONG BAR BSGOM PA'O, ,DE'I RJES
LA CUNG ZAD DMAR BA'I ZLA BA'I DKYIL 'KHOR LA THABS DANG SHES RAB
KYI RANG BZHIN NYID GNOD SBYIN GYI SHING RTA GRU GSUM PADMA 'DAB
MA BRGYAD PA'I RNAM PA'O, ,DE'I DBUS SU BAm YIG LAS NOR RGYUN MA
SKU MDOG SER

MO PHYAG NA 'BRAS KYI SNYE MA DANG MCHOG SBYIN MDZAD PA, RGYAN
THAMS CAD KYIS BRGYAN PA, GNOD SBYIN MO BRGYAD KYIS YONGS SU
BSKOR BA 'DI LTA STE, BZANG MO DANG, RAB TU BZANG MO DANG, SBAS
MA DANG, RAB TU SBAS MA DANG, LHA MO DANG, DBYANGS CAN MA DANG,
'PHAGS MA DANG

@241A *, ,CHU SHEL MA RNAMS KYIS YONGS SU BSKOR BA'O, ,LHA MO
CHEN MO DE'I BHA GA'I DBUS SU, DZAm YIG GI BDAG NYID SANGS RGYAS
LNGA'I COD PAN CAN, PHYAG G-YAS NA B'I DZA P'U RA KA ,G-YON NA
NE'U LE BSNAMS PA'O, ,DE BZHIN GSHEGS PA LNGAS RIN PO

CHE SNA TSOGS PA'I CHAR 'BEBS BZHIN PA DUNG CAN GYI MGO DANG,
PADMA CAN GYI MGO'I GTER CHEN PO LA ZHABS GNYIS BZHUGS PA RANG GI
KHANG PA'I PHYOGS GCIG TU BSAM PAR BYA'O, ,SKU MDOG SER BO AUTPA
LA SNGON PO'I PHRENG BA BSNAMS PA'I DPAL LDAN MGON PO DZAm BHA LA
NOR RGYUN MA

LA YANG DAG PAR 'KHYUD PA, BYANG CHUB SEMS KYI THIG LE LAS SKYES
PA'I RIN PO CHE'I TSOGS KYIS NAM MKHA' MA LUS PAR KHYAB PAR BSGOM
PAR BYA STE, 'BAB PA'I DUS SU SHAR PHYOGS SU GANG BA BZANG PO
SNGON PO, LHO PHYOGS SU RNAM THOS SRAS SER PO, NUB PHYOGS SU NOR
SBYIN

DMAR PO'O, ,BYANG PHYOGS SU NOR BU BZANG PO SER PO'O, ,ME'I
MTSAMS SU TZI PI KUndA LI DMAR PO, BDEN BRAL DU KI LI MI LI SNGON
PO, RLUNG DU SPYOD PA'I DBANG PO SER PO, DBANG LDAN DU KHA'I
DBANG PO SER PO'O, ,DE THAMS CAD KYANG NOR SBYIN MO'I BHA GA'I
DBUS NA GNAS

PA'I RIN PO CHE'I CHAR 'BEBS BZHIN PA'I DZAm BHA LA BZHIN DU
BSGOM PAR BYA'O, ,SHAR SGOR GNOD SBYIN CHEN PO GCER BU 'BRAS BU
'CHANG BA RIN PO CHE'I CHAR 'BEBS PA'O, ,LHO SGOR PADMA DANG
PADMA CHEN PO DAG GO, ,NUB SGOR KI LI DANG MA H'A KI LI DAG GO,
,BYANG SGOR GANG BA DANG GANG

BA BZANG PO DAG GO, ,DE DAG RNAMS KYANG GCER BU 'BRAS BU 'CHANG
BA'O, ,MGON PO DZAm BHA LA LA GO RIMS BZHIN DU SNGAGS KYI YI GE
RNAMS DGOD PAR BYA'O, ,AOm NI SPYI BOR RO, ,DZAm NI ZHAL LA'O,
,BHA LA NI PHYAG GNYIS LA'O, ,DZA THUGS KAR RO, ,LEN LTE BA LA'O,
,DR'A YA NI BRLA

GNYIS LA'O, ,SV'A H'A NI PUS MO GNYIS LA'O, ,SPYI BOR NOR BU
BZANG PO'O, ,SPYAN GNYIS LA RNAM THOS SRAS SO, ,KHA LA MU
KHENDRA'O, ,NU MA'I BAR DU GANG BA BZANG PO'O, ,LTE BAR NOR SBYIN
NO, ,BRLA GNYIS LA KI LI MI LI'O, ,RKANG PA DAG LA TZI PI KUndA
LI'O, ,YAN LAG

@241B THAMS CAD LA TZA RENDRA'O, ,DA NI YI GE DGOD PAR BYA'O,
,AOm SPYI BOR RO, ,DZLUm DPRAL BAR RO, ,TZLUm RNA BA DAG LA'O,
,SAm MGO BO'I RGYAB TU DGOD PAR BYA'O, ,DA NI LAG PA LA DGOD PAR
BYA BA STE, LHA RNAMS KYI YI GE AOm MKHRIG MGUL DU, DZLUm LAG
PA'I DBUS SU, TZLUm SOR MO THAMS

CAD KYI RTZE MO LA, SAm SOR MO THAMS CAD KYI RTZA BA LA'O, ,AOm
DZAm BHA LA DZA LENDRA YE SV'A H'A, ZHES PAS RAB TU GNAS PAR
BYA'O, ,MDZUB MO LA NOR BU BZANG PO, GUNG MO LA GANG BA BZANG PO,
MING MED LA NOR SBYIN, MTHE'U CHUNG LA RNAM SRAS, DE BZHIN DU
KHA'I DBANG PO LAG PA'I MTHIL

DU; MKHRIG MGUL DU KI LI MI LI, MTHEB CHEN LA TZI PI KUndA LI,
MDZUB MO DANG BCAS PA'I MTHEB CHEN GYI BAR DU TZA RENDRA'O, ,LAG
PA'I DBUS SU DZAm BHA LA DZA LENDR'A'O, ,RDO RJE'I CHU LA SOGS
PA'I BDUD RTZI LNGA DE'I NGO BO MA YIN KYANG, RDO RJE CHU DANG
CHU BA SRES NAS KHYOR BAS BTUNG STE, KHYOR

BA BRGYA RTZA BRGYAD THUN MTSAMS GSUM DU DBUL BAR BYA'O, ,RING
POR MI THOGS PAR DZAm BHA LA DANG 'DRA BAR 'GYUR RO, ,NOR DANG
GSER 'PHEL ZHING SA GZHI RDZAS KYIS YONGS SU GANG BAR 'GYUR RO,
,AOm DZLUm TZLUm SAm ZHES BRJOD CING CHU KHYOR BAS DBUL BAR
BYA'O, ,GRUB PAR MA GYUR NA DPAL RDO RJE

H'Um MDZAD DU BDAG NYID BSGOMS LA DZAm BHA LA'I SKU GZUGS LA DUG
DANG SKE TSE DANG NIM PA'I LO MA DANG, DHA DU RA DANG, DUR KHROD
KYI SOL BAS BYUGS LA BSRO ZHING SKAM PAR BYA'O, ,PHYI NAS DUR
KHROD KYI ME LA KHROS PAS BDUGS NA DES PAR 'GRUB PAR 'GYUR RO,
,DPAL LDAN DZAm BHA

LA'I SGRUB THABS RDZOGS SO,,