@225A #, ,RGYA GAR SKAD DU, N'A G'A NA N'A N'A MA N'A tA KA ,BOD SKAD
DU, KLU KUN DU DGA' BA ZHES BYA BA'I ZLOS GAR, THAMS CAD MKHYEN
PA LA PHYAG 'TSAL LO, ,DGA' MA DGA' BA'I ZOL LAS SKYES PA'I SPU
LANGS DAG GIS BSGRIBS PA'I LUS 'DZIN CING, ,'DZUM DANG LDAN PAS
RGYAL BA'I BYANG CHUB DAG

LA BKOD PA ME TOG SNYIM PA NI, ,GSHOG RTZAL RAB BSKYOD SGRA
SGROGS SBRANG RTZI BYED RNAMS SBRANG RTZI RE BAS BSTEN CING DE'I,
,RKANG PAS BSNUN PAS KHA ZUM TSOGS PHYE GE SAR GSAR PAR GYUR PA
KHYED LA SRUNGS, ,BSAM GTAN ZOL DAG NYE BAR BZUNG NAS SKAD CIG
MIG PHYE SU LA SEMS PAR BYED, ,SKYOB PA YIN

YANG LUS MED 'DAS GZIR SKYE BO 'DI DAG SRUNG BA MIN LA LTOS,
,SNYING RJER LDAN PAR BRDZUS TE KHYOD LAS GZHAN PA'I BRTZE MED
SKYES BU GA LA YOD, ,BDUD MO RNAMS KYIS BYANG CHUB LA 'DI PHRAG
DOG GIS BRJOD RGYAL BAS KHYED LA SRUNGS, ,GZHAN YANG GZHU BKANG
'DOD PA DANG NI RNGA GSANG BRDUNG ZHING SGRA

SGROGS BDUD KYI DPA' BO DANG, ,SMIN 'KHYOG RAB 'DAR GLAL 'DZUM
LOGS SU LTA BA MTHO RIS BU MO'I SKYE BO DANG, ,GRUB PA YAN LAG
MCHOG BTUD RNAMS DANG MTSAR BAS SPU LANGS LUS CAN NOR LHA YIS,
,BYANG CHUB 'THOB LA BSAM GTAN G-YO MED CES BLTAS THUB PA'I DBANG
POS KHYED LA SRUNGS, ,

SHIN TU MANG BAR 'GYUR BAS DGA' BAR BYAS TE MDO 'DZIN PA'O, ,DI
RING BDAG PO'I DGA' STON LA PHYOGS SNA TSOGS NAS 'ONGS BA DPAL
LDAN DGA' BA'I LHA'I ZHABS KYI PADMA NYE BAR BSTEN PA'I RGYAL
PO'I TSOGS RNAMS KYIS GUS PA DANG LDAN PAR BOS TE, BDAG LA SMRAS
PA, JI LTAR KHO BO CAG GI RJE DPAL

LDAN DGA' BA'I LHAS, SNGAR MED PA'I DNGOS PO'I RGYAN RNAM PAR
BKOD PA RIG PA 'DZIN PA'I SGES RABS LAS BRTZAMS PA, ,KLU KUN DU
DGA' BA ZHES BYA BA'I ZLOS GAR MDZAD PA NI KHO BO CAG RNAMS KYI
NYAN PA PO'I BRGYUD PA LAS THOS TE, SBYOR BA DAG NI MA MTHONG
NGO, ,DE'I PHYIR RGYAL PO DE NYID LA GUS PA DANG, KHO BO

@225B CAG LA RJES SU GZUNG BA'I BLOS SBYOR BA JI LTA BA BZHIN DU
KHYOD KYIS ZLOS GAR DAG BYOS SHIG CES SO, ,DE'I PHYIR RE ZHIG
TSON GYI BKOD PA DAG BYAS NAS JI LTAR MNGON PAR 'DOD PA BZHIN
YONGS SU RDZOGS PAR BYA'O, ,'DUS PA'I SKYE BO 'DI DAG GI YID NI
KUN DU TSIM PAR GYUR TO ZHES BYA BAR BDAG GIS NGES TE, GANG

GI PHYIR, DPAL LDAN DGA' BA SNYAN DNGAGS MKHAN PO MKHAS LA 'DUS
PA 'DI DAG YON TAN 'DZIN, ,'JIG RTEN DU NI BYANG CHUB SEMS DPA'I
SPYOD PA YID 'PHROG ZLOS GAR BDAG CAG MKHAS, ,'DIR NI DNGOS PO RE
RE DAG KYANG 'DOD PA'I 'BRAS BU 'THOB PA'I GNAS YIN NA, ,BDAG GI
SKAL PA RGYAS PAS

YON TAN KUN GYI TSOGS 'DUS 'DI LA SMOS CI DGOS, ,DES NA RE ZHIG
KHYIM PA MO BOS TE GLU DAG LA GNAS PAR BYA'O, ,YONGS SU BGROD
CING PHYIR MNGON PAR PHYOGS TE BLTAS NAS 'PHAGS MA RE ZHIG 'DIR,
,DE NAS GAR MKHAN MA NGU ZHING ZHUGS SO, ,MDO 'DZIN PAS MTHONG
NAS, 'PHAGS MA KLU KUN DU

DGA' BA ZHES BYA BA'I ZLOS GAR BYA BA YIN NA CI'I DON DU RGYU MED
PA NYID DU NGU BAR BYED, GAR MKHAN MAS JO BO JI LTAR MI NGU STE,
GANG GI PHYIR RE ZHIG YAB NI YUM DANG 'GROGS NAS RGAN PO'I DNGOS
POS YID BYUNG STE, DA NI KHYOD KYIS GNYEN TSAN GYI KHUR DAG 'DZIN
PAR BZOD DO ZHES THUGS LA BZHAG NAS DKA' THUB KYI

NAGS SU GSHEGS SO, ,MDO 'DZIN PAS BDAG KYANG YONGS SU BTANG NAS
JI LTAR YAB YUM NAGS SU GSHEGS, RNAM PAR BSAMS NAS DE LA DA NI CI
ZHIG RIGS PAR 'GYUR, ,YANG NA BDAG BLA MA'I ZHABS KYI RIM GRO
BYED PA'I BDE BA YONGS SU BTANG NAS JI LTAR KHYIM DU 'DUG PAR
BYED, JI LTAR SPRIN GYI

BZHON PA BZHIN, ,DBANG PHYUG RIM PAS 'ONGS BTANG STE, ,PHA MA'I
SRI ZHU BSGRUB PA'I PHYIR, ,BDAG KYANG NAGS SU 'GRO BAR BYA,
,SONG BAR GYUR TE SKABS DBYE BA'O, ,DE NAS SPRIN GYI BZHON PA
DANG, BI D'U shA KA DAG ZHUGS TE, 'DREN PAS, CHAGS PA'I GNAS ZHES
BYA BAR BDAG GIS RIG ,'JIG CES

BYA BAR BDAG GIS MA RTOGS MIN, ,BYA DANG BYA MIN RNAM PAR DPYAD
RNAMS LA, ,PHYIR PHYOGS GYUR BAR SAL SUS MA RIG ,PHA MA'I SRI ZHU
BYED PA BDAG GI NI, ,LANG TSO DBANG PO'I DBANG DU GYUR PA 'DI,
,GAL TE GUS PAS 'DI LTAR NYID GYUR NA, ,DE LTAR SMAD PAR 'OS
KYANG DGA' BYED 'GYUR, ,BID'U shA

@226A *, ,KAS KHROS PA DANG BCAS PAR, KYE GANG GI TSE GSON BZHIN
DU SHI BA'I RGAN RGON 'DI DAG 'DI LTAR NAGS NA 'DUG PA LA 'DI
SNYED KYI DUS SU SDUG BSNGAL NYAMS SU MYONG YANG KHYOD NI YID
BYUNG BAR MA GYUR TO, ,DES NA RAB TU DANG BAS DA DUNG YANG RE
ZHIG BLA MA'I ZHABS KYI SRI ZHU LA CHAGS

PA LAS PHYIR BZLOG LA RGYAL SRID KYI BDE BA NYAMS SU MYONG BAR
BYOS SHIG ,'DREN PAS, JI LTAR YAB KYI MDUN DU SAR 'DUG MDZES PA
DE LTA SENG GE'I KHRI LA YOD DAM CI, ,YAB KYI ZHABS DAG NYED PA
LAS BYUNG BDE BA DE NI RGYAL SRID DAG LA'ANG YOD DAM CI, ,BLA
MA'I LHAG MA SPYAD PA'I DGA' BA

GANG 'DIS SA GSUM SPYAD PA DAG LA YOD DAM CI, ,BLA MAS BTANG BA'I
RGYAL SRID NGES PAR GDUNG BYED DAG STE DES NA YON TAN CI ZHIG
YOD, ,BI D'U shA KAS; BDAG NYID KYIS RTOGS PAR AE MA 'DI NI SKYE
BO BLA MA'I SRI ZHU LA CHAGS BA ZHIG GO SNYAM DU BSAMS NAS, DES
NA 'DIR YANG RE ZHIG BRJOD PAR

BYA'O, ,GSAL BAR KYE GROGS PO NGES PAR RGYAL SRID KYI BDE BA 'BA'
ZHIG GI CHED DU BDAG GIS 'DI BRJOD PA MA YIN TE, GZHAN YANG KHYOD
LA BYA BA DAG YOD PA NYID DO, ,'DREN PAS, 'DZUM DANG BCAS PAS BYA
BA BDAG GIS BYAS PA NYID MA YIN NAM LTOS SHIG ,RIGS PAR 'OS PA'I
LAM LA BLON PO RNAMS

SBYAR DAM PA RNAMS NI BDE LA BZHAG ,DE BZHIN GNYEN GYI SKYE BO
BDAG MTSUNGS NYID BYAS RGYAL SRID DAG KYANG BSRUNG BAR BYAS, ,YID
LA RE BA LAS LHAG 'BRAS STER BDAG BSAM SHING YANG SLONG BA RNAMS
LA BYIN, ,'DI LAS GZHAN PA'I BYA BA CI ZHIG KHYOD KYI SEMS LA
GANG ZHIG GNAS PA SMROS, BI D'U shA

KAS, KYE GROGS PO SHIN TU THUB CHOD LDAN ZHING NYAMS PAR BYED
PA'I LHA, MA TANG GA 'DI MI MTHUN PA'I PHYOGS SU NYE BAR GNAS BAL
GTZO BO DANG GNYEN DAG YANG DAG PAR GNAS KYANG KHYOD MED NA BDAG
NI RGYAL SRID LEGS PAR GNAS PAR MI RTOG GO, ,'DREN PAS MA TANG
GAS RGYAL SRID LEN PAR 'GYUR RO

ZHES BYA BA'I DOGS PA YOD DAM CI, GAL TE DE LTAR GYUR NA DE LAS
CIR 'GYUR, BDAG GI LUS LA SOGS PA THAMS CAD GZHAN GYI DON NYID DU
YONGS SU BSRUNGS PA MA YIN NAM, GANG YANG RANG GIS MA BYIN PA DE
NI YAB KYI NGOR YIN NO, ,DES NA DON MED PA'I BSAM BA 'DIS CI ZHIG
BYA, YAB KYIS RJES

@226B SU BSTAN PA NYID LHUR BSGRUB PAR BYA'O, ,BI D'U shA KAS,
KYE YAB KYIS CI ZHIG BSTAN, 'DREN PAS, JI LTAR NYI MA MANG POR
YONGS SU DPYAD PAS DKA' THUB KYI NAGS 'DI YAM SHING DANG, KU SHA
DANG, ME TOG DANG, NYE BAR MKHO BA'I RTZA BA DANG, 'BRAS BU DANG,
SDONG BU DANG, DRI ZHIM PA DANG, RNGAD MANG BA

DAG RING DU BYAS PAR GYUR GYIS, ,DE'I PHYIR, MA LA YA'I RI LA
SONG LA BSTI GNAS 'GA' ZHIG RTOGS SHIG CES YAB KYIS BDAG LA RJES
SU BSTAN TO, ,DE'I PHYIR RE ZHIG MA LA YA NYID DU 'GRO'O ZHES TE
SONG BAR GYUR TO, ,BI D'U shA KAS MDUN DU BLTAS NAS KYE GROGS PO
LTOS SHIG LTOS SHIG ,RLAN

DANG BCAS SHING STUG PO'I TZAN DAN GYI NAGS KYI KHROD NAS YONGS
SU BSKYOD PA DRI BZANG RGYA CHEN POS BSGOS BA CAN RI'I NGOS MI
BZAD PA LAS BABS PAS DUM BUR 'GYUR BA'I CHU RGYUN LAS 'THOR BA'I
THIGS PA BSIL PO 'DZIN PA MA LA YA'I RLUNG 'DI NI NGES PAR LAM
GYIS YONGS SU DUB PA DAG SEL ZHING, DANG POR

'GROGS PAR 'DOD PA'I DGA' MA LA MGRIN PA NAS BZUNG BA BZHIN DU
GROGS PO MDZA' BO LA SPU LONG RGYAS PAR BYED PA 'DRA'O, ,'DREN
PAS KUN DU BLTAS NAS AA YE BDAG CAG GIS RIM LA YAR SLEB PAR GYUR
TO, ,BRTAGS NAS, AE MA 'DI NI DGA' BAR BYA BA ZHIG STE, DE LTAR
YANG, DGA' LDAN

PHYOGS KYI GLANG PO 'GRAM BA'I NGOS 'DAR TZAN DAN DAG NI CHA GA
CING ZAG ,CHU GTER RLABS RNAMS RAB TU BSNUN PAS PHUG DANG LUNG PA
DAG NI CHO NGES SGROGS, ,GRUB PA'I BUD MED BGROD PA RNAMS KYI
RKANG PA'I SMUG RTZIS DMAR PA MU TIG RDO, ,BSTEN BYA RI BO MA LA
YA 'DIS BDAG GI SEMS NI CI YANG SRED LDAN BYED, ,

DES NA TSUR SHEG ,'DI LA 'DZEGS TE 'DUG PAR 'OS BA'I BSTI GNAS
DAG BTZAL BAR BYA'O, ,'JOGS TE MTSAN MA GSAL BAR BYAS NAS, BDAG
GI MIG NI G-YAS PA G-YO, ,'BRAS BU 'DOD PA 'GA' YANG MED, ,THUB
PA'I GSUNG YANG BRDZUN MA YIN, ,'DI NI CI ZHIG 'CHAD 'GYUR KE ,BI
D'U

shA KAS, KYE GROGS PO GROGS PO LA DGA' BA 'GA' ZHIG NYE BAR STON
TO, ,'DREN PAS, NGES PAR JI LTAR KHYOD KYIS SMRAS PA DE BZHIN NO,
,BI D'U shA KAS, KYE GROGS PO LTOS SHIG LTOS SHIG ,KHYAD PAR DANG
BCAS PAR STUG CING SNUM PA'I RKANG 'THUNG GIS NYE BAR MDZES SHING
BA'I MAR GYI DRI'I SNYING

@227A *, ,PHO CAN GYI DU BA DRAG TU 'PHYUR LA, ,RI DAGS KYI TSOGS
'JIGS PA MED CING LAM DU BAG PHAB STE GNAS PA 'DI NI DKA' THUB
KYI NAGS TSAL BZHIN DU MTSON NO, ,'DREN PAS, GROGS PO YANG DAG
PAR MTSON NO, ,'DI DAG NI DKA' THUB KYI NAGS TSAL NYID DE, GANG
GI PHYIR, GOS

KYI DON DU SHING SHUN RNAMS BCAD RTZE BA NYID KYIS SHIN TU CHE BA
MIN, ,RIL BA RNYING BA CHAG PAS MTSAN PA'I CHU RGYUN DAG NI MKHA'
LTAR RAB TU DANG, ,'BA' ZHIG DAG NA MUNYDZA'I SKE RAGS KHYE'US
BCAD CING DOR BAR GYUR PA MTHONG, ,RTAG TU THOS PAS NE TSO DAG
KYANG RIG BYED TSIG 'DI RAB TU SGROGS PAR BYED, ,

DES NA TSUR SHEG RAB TU ZHUGS TE, NYE BAR MTSON PAR BYA'O, ,RAB
TU ZHUGS TE GAR DAG BYED DO, ,'DREN PAS, AE MA THUB PA'I SKYE BO
RAB TU DGA' BA RNAMS NI RIG BYED KYI TSIG RGYAS PA LA THE TSOM
RNAM PAR GCOD PAR BYED LA, KHYE'U'I SKYE BO RNAMS NI JI LTAR
GSHER BA GSHER BA'I YAM SHING DAG GCOD CING, ,

DKA' THUB PA'I GZHON NU MA RNAMS NI LJON PA GSAR BA'I KYO RA
'GENGS PAR BYED PA'I DKA' THUB KYI NAGS TSAL NI RAB TU ZHI BA
DANG DGA' BAR BYED PA NYID DO, ,'DI NYID NA, BUNG BA'I SGRA YIS
LEGS PAR 'ONGS SAM ZHES NI BRJOD PA BZHIN, ,'DI DAG MGO NI 'BRAS
BU DUD PAS 'DUD PAR BYED PA BZHIN, ,ME TOG

CHAR PA 'THOR ZHING BDAG LA MCHOD YON STER BA BZHIN, ,YAL GA LDAN
PA YIS KYANG MGRON GYI BSNYEN BKUR JI LTAR BSLABS, ,DE'I PHYIR
DKA' THUB KYI NAGS TSAL 'DIR NI 'DUG PAR 'OS PA ZHIG STE, 'DIR
GNAS NA BDAG CAG GI SEMS BDE BAR 'GYUR RO SNYAM MO, ,BI D'U shA
KAS, KYE GROGS PO 'ON KYANG

NGES PAR RI DAGS 'DI DAG MGRIN PA CUNG ZAD KYOGS TE G-YO BA MED
PA'I KHA LAS CUNG ZAD ZOS PA'I RTZVA KHAM NANG NA GNAS BA ZAG
CING RNA BA GCIG RAB TU BSLANGS TE GTAD NAS MIG ZUM PA DANG BCAS
PAS NYAN PAR BYED PA LTA BUR MTSON NO, ,'DREN PAS RNA BA GTAD
NAS, GNAS THOB RAB TU GSAL BA'I 'GROS CAN GDANGS

SNYAN DAG [*NGAG?] GIS RNAM PAR GZHAG PA 'DZIN BYED PA, ,BUNG
BA'I SGRA BZHIN NGES PAR YID 'PHROG RGYUD MANGS DAG GI RGYUD
MANGS SGRA DANG LDAN PA YIS, ,GSAL ZHING ROL SGEG TSIG LDAN GLU
NI KUN DU 'KHYOG PA'I LUS CAN RI DAGS 'DI DAG RNAMS, ,SO YI BAR
NA GNAS PA RTZVA YI KHAM NI GCOD PA'I SGRA DAG

@227B BSDAMS NAS NYAN PAR BYED, ,BID'U shA KAS, KYE GROGS PO DKA'
THUB KYI NAGS TSAL 'DI NA SU ZHIG GLU LEN PAR BYED, 'DREN PAS, JI
LTAR SOR MO 'JAM PA'I 'DAB MAS MNGON PAR BSNUN PA'I RGYUD MANGS
SHIN TU GSAL BA MA YIN PAR SGROGS SHING GLU YANG SNYAN CING PHRA
BA GTZOR LEN PA DE LTAR BDAG RTOG

PA NI GNAS 'DI NA LHA DAG MNYES PAR BYED CING LHA'I BUD MED RGYUD
MANGS DANG LDAN PA'I GLU LEN PAR BYED DO, ,BI D'U shA KAS, KYE
GROGS PO TSUR SHOG ,YU'U CAG KYANG LHA'I GNAS BLTA BAR BYA'O,
,'DREN PAS LEGS PAR BRJOD DE, NGES PAR LHA NI PHYAG BYA BAR 'OS
PA'O, ,NYE BAR SONG STE 'BRAL LA 'DUG

NAS GROGS PO GAL TE NA SKYE BO 'DI LTA BAR MI 'OS PA SRID DO, ,DE
NAS RE ZHIG TA MA LA'I GEL BA 'DI'I NANG DU 'DUG STE LHA LTA BA'I
SKABS BTZAL BAR BYA'O, ,DE LTAR BYAS TE, DE NAS MA LA YA CAN MA
DANG, 'BANGS MO ZHUGS TE SA LA 'DUG NAS RGYUD MANGS SPRENG BAR
BYED DO, ,'DREN MAS GLU LEN PA, GOO R'I

RAB RGYAS PADMA'I GE SAR GYI, ,DNGUL LTAR DKAR BA'I 'OD CAN BCOM
LDAN MA, ,KHYOD KYI BKA' DRIN DAG GIS BDAG GI NI, ,MNGON PAR 'DOD
PA RAB TU GRUB PAR MDZOD, ,'DREN PA RNA GTANG NAS, AE MA HO GLU,
AE MA HO ROL MO, 'DI LA GSAL BYED KYI DBYANGS RNAM PA BCU PO 'DIS
GSAL BA THOB CING,

MYUR BA DANG, BAR MA DANG, DAL BA'I STABS RNAM PA GSUM RAB TU
GSAL BAR YONGS SU BCAD DE, PA LANG GI RNGA MA LA SOGS PA RNAM PA
GSUM GYI RIM PAS NGAL BSO BAR BYAS PA DE KHO NA'I TSOGS KYI RJES
SU 'BRANG BA'I ROL MO'I CHO GA YANG DAG PA GSUM BSTAN TO, ,'BANG
SMOS, RJE'I SRAS MO NGES PAR

YUN RING DU GLU DAG BLANGS NAS KHYOD KYI LAG RTZE DAG YONGS SU MI
NGAL LAM, 'DREN MAS, GRUNG MO BCOM LDAN MA'I MDUN DU RGYUD MANGS
SGROGS PAR BYED PA LA BDAG GA LA NGAL, 'BANGS MOS SMOD PA DANG
BCAS PAR KYE BRTZE MED MA 'DI'I MDUN DU RGYUD MANGS BSGRAGS PAS
CI ZHIG BYA ZHES BDAG SMRA'O, ,GANG

ZHIG 'DI SNYED KYI DUS SU SKYE BO GZHON NU MA'I DKA' THUB BSNYEN
NAS NGES PA LA GNAS PAS BSTAN KYANG DA DUNG KHYOD LA DANG BAR MI
STON NO, ,BI D'U shA KAS THOS NAS, KYE GROGS PO 'DI NI NGES PAR
GZHON NU MA STE CI'I PHYIR MI LTA, 'DREN PAS SKYON CI YOD, GZHON
NU MA LTA BA NI SKYON MED PA NYID DO, ,'ON KYANG

@228A *, ,GAL TE NA BDAG CAG MTHONG NAS 'JIGS TE, NGO TSA BA
GZHON NU MA LA RNYED SLA BAS 'DIR YUN RING DU MI SDOD PA MI SRID
DO, ,DES NA RE ZHIG 'KHRI SHING GI DRA BA 'DIS BSGRIBS TE BLTA
BAR BYA'O, ,GNYI GAS BLTAS TE, BI D'U shA KAS, YA MTSAN DANG BCAS
PAR KYE GROGS PO LTOS

SHIG LTOS SHIG ,NGO MTSAR RO NGO MTSAR RO, ,RGYUD MANGS KYI SGRAS
RNA BA'I BDE BA SKYED PAR BYED PA 'BA' ZHIG TU MA ZAD DE, RNAM
PAR SHES PA'I RJES SU MTHUN PA'I GZUGS 'DIS MIG GI YANG BDE BA
SKYED PAR BYED DO, ,DE'I PHYIR 'DI NI SU ZHIG YIN CI LHA MO'AM,
KLU'I BU MO'AM, YANG NA RIG

PA 'DZIN PA'I BU MO 'AM, YANG NA GRUB PA'I RIGS LAS 'KHRUNGS PA
ZHIG GO, ,'DREN PAS RNAM PAR BLTA ZHING CHAGS PA DANG BCAS PAR
GROGS PO 'DI SU ZHIG YIN ZHES BDAG GIS MA RTOGS SO, ,BDAG GIS 'DI
TZAM SHES TE, GAL TE MTHO RIS BU MO YIN NA 'PHROG BYED MIG STONG
LDAN DES DON BYAS

'GYUR, ,GAL TE KLU YI BU MO YIN NA'ANG 'DI'I GDONG YOD TSE SA 'OG
ZLA BAS STONG MA YIN, ,GAL TE RIG 'DZIN MA YIN GZHAN RIGS LAS
RGYAL BDAG CAG RIGS NI 'BRAS DANG BCAS, ,GAL TE GRUB RIGS LAS
SKYES DE PHYIR GRUB PA 'JIG RTEN GSUM DU GRAGS PAR 'GYUR, ,BI D'U
shA KAS, 'DREN PA

LA BLTAS NAS DGA' BA DANG BCAS SHING RANG GIS RTOGS PAR AE MA'O,
,YUN RING PO ZHIG NAS YID SRUB KYI SPYOD YUL DU LHUNG BAR GYUR
TO, ,BDAG NYID LA STON CING, YANG NA MA YIN TE, BRAM ZE BDAG
GI'O, ,'BANGS MOS, MDZA' BA DANG BCAS PAR KYE BRAM ZE BDAG
SMRA'O, ,BRTZE MED MA 'DI'I MDUN DU RGYUD

MANGS BSGRAGS PAS CI ZHIG BYA ZHES TE RGYUD MANGS 'PHANG SO,
,'DREN MAS BU MO BCOM LDAN MA GOO R'I LA MA SMAD CIG ,KE DING
BCOM LDAN MAS BKA' DRIN MDZAD PA BZHIN NO, ,'BANGS MOS, RJE'I
SRAS MO RE ZHIG CI 'DRA BA DAG SMROS SHIG ,'DREN MAS, BU MO NGES
PAR DENG RMI LAM DU BDAG 'DI

BZHIN NYID DU RGYU MANGS BSGRENG BA LA BCOM LDAN MAS GSUNGS PA,
BU MO KHYOD KYIS RGYUD MANGS BSGRENG BA MKHAS PA KHYAD PAR DU
'PHAGS PA 'DI DANG, BDAG LA THUN MONG MA YIN PA'I GUS PA BU MO'I
DNGOS PO LA RNYED DKA' BA 'DIS BDAG SHIN TU TSIM PAR GYUR TO,
,DE'I PHYIR YUN RING PO MA YIN PA NA RIG

@228B PA 'DZIN PA'I 'KHOR LOS SGYUR BAS LAG PA 'DZIN PAR 'GYUR RO
ZHES SO, ,'BANGS MOS DGA' BA DANG BCAS PAR RJE'I SRAS MO, GAL TE
DE LTAR YIN NA RMI LAM DU ZHES CI'I PHYIR BRJOD, ,LHA MOS SNYING
LA 'DOD PA'I MCHOG BYIN PA NYID YIN NO, ,BI D'U shA KAS, NGES BAR
BDAG CAG LHA MO LTA BA'I SKABS SU BAB

PO, ,DE'I PHYIR TSUR SHEG NYE BAR 'GRO BAR BYA'O ZHES TE NYE BAR
BTUD DO, ,BI D'U shA KAS, MI 'DOD BZHIN DU KHYER NAS JO MO GRUNG
MO BDAG BDEN PAR SMRA STE, 'DI NI MCHOG BYIN PA NYID DO, ,'DREN
MAS 'JIGS PA DANG BCAS PAR 'DREN PA LA MTSON TE, BU MO 'DI SU
ZHIG CES SO, ,'BANG SMOS, GZHAN

DANG THUN MONG MA YIN PA'I RNAM PA 'DIS NA, 'DI NYID BCOM LDAN
MAS BKA' DRIN MDZAD PA YIN SNYAM MO, ,'DREN MAS CHAGS BA DANG
BCAS SHING NGO TSA BA DANG BCAS PAR BLTAS SO, ,'DREN PAS, G-YO
ZHING YANGS PA'I MIG LDAN DBUGS 'BYIN CING, ,'DAR ZHING MKHREGS
STUG NU LDAN 'KHRUL BYED MA, ,

LUS 'DI DKA' THUB NYID KYIS SHIN TU NI, ,NGAL GYUR SLAR YANG CI
SLAD GDUNG BAR BYED, ,'DREN MAS, BU MO SHIN TU 'JIGS PAS 'DI LA
MNGON DU PHYOGS TE 'DUG PAR MI NUS SO ZHES TE, LOGS LA LTAS NAS
'KHOD DO, ,BI D'U shA KAS, JO MO KHYOD KYI DKA' THUB KYI NAGS
TSAL 'DI NA GANG ZHIG 'GRON PO

'ONGS PA LA TSIG TZAM GYIS KYANG PHEBS PAR SMRA BA MA YIN PA 'DI
'DRA BA'I KUN DU SPYOD PA YOD DAM CI, 'BANGS MOS RJE'I SRAS MO,
'GRON PO LA BSNYEN BKUR BYA BA RIGS PA YIN NO, ,DE'I PHYIR JI
LTAR MTHU CHEN PO DANG LDAN PA 'DI DAG LA GUS PAR BYA BA LA RMONG
PAR GNAS, YANG NA KHYOD BZHUGS SHIG ,KHO MO

NYID KYIS JI LTAR RIGS PA DAG BYA'I, 'DREN PA LA MTSON TE JO BO
LEGS PAR 'ONGS SAM, JO BO STAN YONG SU BZUNG BAS PHYOGS 'DI
BRGYAN BAR MDZOD CIG ,BI D'U shA KAS, KYE GROGS PO 'DI NI LEGS
PAR SMRA'O, ,YUD TZAM ZHIG 'DUG STE NGAL GSO BAR BYA'O, ,'DREN
BAS, KHYOD NI RIGS PAR SMRA'O, ,

GNYI GA 'KHOD DO, ,'DREN MAS KVA YI BZHAD GAD KYI NGANG TSUL CAN
MA DE LTAR MA BYED, GAL TE DKA' THUB PA 'GA' ZHIG GIS MTHONG NA
'DI LAS BDAG DUL BA MA YIN PA DANG LDAN PAR DOGS PAR 'GYUR RO,
,DE NAS DKA' THUB PA ZHUGS TE, RIGS KYI BDAG PO KOO SHI KAS BDAG
LA BKA' BSGOS PA, MNYES

@229A *, ,GSHIN SH'A nA dA LYA, YAB KYI BKAS, RGYAL TSAB BSHES
GNYEN GYI DBYIG GZHON NU SPRIN GYI BZHON PA RIG PA 'DZIN PA'I
'KHOR LOS SGYUR BAR 'GYUR BDAG RI MA YA 'DI NYID KYI PHYOGS 'GA'
ZHIG NA GNAS PA SRING MO MA LA YA CAN GYI KHYIM THAB KYI SLAD DU
BLTA BA'I PHYIR DI RING 'ONGS TE,

GAL TE DE BLTA ZHING MA LA YA CAN GYI NYI MA GUNG GI MCHOD SBYIN
GYI DUS YOL BAR 'GYUR SRID DO, ,DES NA DE BOS LA SHOG SHIG CES
SO, ,DES NA BDAG RE ZHIG GOO R'I'I KHANG PA NYID DU 'GRO'O, ,'GRO
ZHING SA LA RNAM PAR BLTAS NAS, AA YE RDUL DANG LDAN PA'I PHYOGS
NA RAB TU GSAL BA'I 'KHOR LOS MTSAN PA'I RJES

KYI PHRENG BDAG SNANG BA 'DI SU ZHIG GI YIN, MDUN DU BLTAS TE
SPRIN GYI BZHON BA LA NGES PAR BRTAGS NAS 'DI NI SKYES BU CHEN PO
'DI YIN NAM SNYAM MO, ,GZHAN YANG, MGO LA GTZUG TOR 'DI GSAL SMIN
MA'I BAR NA MDZOD SPU 'DI NI RNAM PAR MDZES, ,MIG NI PADMA'I RJES
SU MTHUN ZHING BRANG GDENGS

'PHROG BYED DAG LA 'GRAN PAR BYED, ,LAG PA 'KHOR LOS MTSAN PA JI
LTAR DE LTAR SKYES BU DAG NI SU ZHIG 'DI, RIG PA 'DZIN PA'I 'KHOR
LOS SGYUR BA'I GNAS DAG MA THOB 'DUG PA YIN NAM SNYAM, YANG NA
THE TSOM GYIS CI ZHIG BYA STE, SHIN TU GSAL BAR 'DI NI SPRIN GYI
BZHON PA YIN PAR NGES SO, ,

MAL YA CAN MAL BLTAS NAS AA YE 'DI YANG RGYAL BO'I BU MO'O, ,GNYI
GA LA BLTAS NAS, GAL TE PHAN TSUN RJES SU 'TSAM PA 'DI DAG 'BREL
PAR BYED NA BYED PA PO NI YUN RING PO ZHIG NA RIG PA BYED PAR
GYUR TO, ,NYE BAR BTUD NAS KHYOD NI DGE BAR GYUR CIG ,'DREN PAS,
BCOM LDAN SPRIN GYI BZHON PA PHYAG

BGYID DO ZHES TE LDANG BAR 'DOD DO, ,DKA' THUB BAS MNGON DU LDANG
MI DGOS SO, ,KYE MNGON 'ONGS KUN GYI BLA MA NYID CES PAS, KHYOD
NYID BDAG CAG GI BLA MA YIN NO, ,DES NA JI LTAR BDE BAR BZHUGS
SHIG ,MA LA YA CAN MAS, JO BO LA PHYAG 'TSAL LO, ,DKA' THUB PAS
DE MTHONG NAS, RJES SU

'TSAM PA'I BDAG PO'I SKAL BA DANG LDAN PAR GYUR CIG ,RGYAL PO'I
BU MO, KHYOD LA RIGS KYI BDAG PO KOO SHI KAS BKA' STZAL PA, KHYOD
KYI MCHOD SBYIN GYI DUS YOL BAR 'GYUR GYIS MYUR DU SHOG SHIG CES
SO, ,'DREN MAS, MI DGA' BA DANG BCAS PAR, GANG BLA MAS BKA' STZAL
PA NYID DO, ,RANG GI

@229B RTOGS PAR, GCIG NI BLA MA'I GSUNG DANG GZHAN, ,MDZA' BO
BLTA BA'I RTZE DGA' BZANG, ,'GRO 'AM MI 'GRO 'GAL BA LA, ,BDAG
SNYING 'PHYANG MO YUG BAR 'GYUR, ,SHUGS PHYUNG ZHING LANGS TE NGO
TSA BA DANG BCAS SHING CHAGS PA DANG BCAS PAR 'DREN PA LA BLTA
ZHING DKA' THUB PA DANG LHAN CIG

SONG BAR GYUR TO, ,'DREN PAS, SRED PA DANG BCAS PAR SHUGS PHYUNG
NAS 'DREN MA LA BLTA ZHING, TSANG RA'I KHYON GYI KHUR LDAN ZHIG,
,DMAN PA DAG TU 'GRO MA 'DI, ,GZHAN DU 'GRO YANG BDAG GI NI,
,SNYING LA GOM PA BKOD PAR GYUR, ,'BANG SMOS, TSUR SHEG CHUR SHEG
,RJE'I SRAS MO ZHES

TE; MA LA YA CAN MA 'KHOR DANG BCAS PA SONG BAR GYUR TO, ,BI D'U
shA KAS, KYE GANG ZHIG BLTA BAR BYA BA DAG MTHONG NGO, ,DA NI NYI
MA GUNG GI NYI MA'I GDUNG BA NYIS 'GYUR DU BYAS PA BZHIN DU BDAG
GI LTO BA'I ME DAG LHAB LHAB BYED DO, ,DE'I PHYIR 'DI NAS SONG
STE, GANG GIS BRAM ZE DAG GI MGRON DU 'GYUR

BAR BYAS NAS THUB PA'I SKYE BO LAS DNGOS SU RNYED PA'I RTZA BA
DANG CHU BA LA SOGS PAS SROG GZUNG BAR BYA'O, ,'DREN PAS, STENG
DU BLTAS NAS, AA YE, BCOM LDAN 'OD ZER STONG PHRAG LDAN NI NAM
MKHA'I DKYIL NA 'DZEGS TE BZHUGS SO, ,DE LTAR YANG, GDUNG BAS DE
DUS TZAN DAN LA BDAR THANG CHUS DKAR

BA'I 'GRAM PA 'DZIN BYED CING, ,RANG GI RNA BA BSKYOD PA'I RLUNG
NI YANG DAG CHAGS PAS BZHIN LA G-YO BA BYED CING, ,LAG BAS GTOR
BA'I CHU THIGS SNYING KHAR KHYAD PAR DU 'DREN GLANG PO'I BDAG PO
'DI, ,DA NI BZOD DKA' ZUG RDU DRAG POS ZUG PA LTA BU'I GNAS SKABS
'DZIN PAR BYED, ,CES TE GNYI GA SONG

NGO; ,MTSAN MA DANG BO'O,, ,,DE NAS 'BANGS MO ZHUGS TE, RJE'I
SRAS MO MAL YA CAN MAS, BDAG LA GSUNGS PA, BU MO ME TOG GSAR BA
CAN BDAG GI MING PO JO BO BSHES GNYEN GYI DBYIG DI RING YUN RING
DU THOGS SO, ,DE'I PHYIR SONG LA 'ONG NGAM MI 'ONG RTOGS SHIG CES
SO, ,YONGS

SU BGROD DE PHYI ROL DU MNGON PAR PHYOGS SHING BLTAS NAS, 'DI
NYID NAS 'ONGS PA 'DI SU ZHIG YIN, NGES PAR BRTAGS NAS CI GRUNG
MO'AM, 'BANGS MO GNYIS PA YANG ZHUGS SO, ,DANG PO MAS NYE BAR
BTUD NAS, GROGS MO GRUNG MO KHYOD KYANG CI'I PHYIR MGYOGS PAR
'GRO BAR BYED, GNYIS PAS

@230A *, ,RJE'I SRAS MO MA LA YA CAN MAS BDAG LA GSUNGS PA, BU MO
GRUNG MO BDAG GI LUS KYIS ME TOG THU BA'I YONGS SU NGAL BA MI
BZOD DO, ,STON KA'I GDUNG BAS BYAS PA BZHIN DU BDAG YONGS SU
GDUNG BAS SHING TU LHAG PAR GZIR BAR GYUR TO, ,DES NA KHYOD SONG
LA CHU SHING GZHON NU'I

'DAB MAS BSGRIBS PA TZAN DAN 'KHRI SHING GI KHANG PAR, ZLA BA CHU
SHEL GI RDOL MAL STAN CHAS GYIS SHIG CES SO, ,JI LTAR GSUNGS PA
BZHIN DU BDAG GIS KYANG BYAS TE, DE'I PHYIR SONG NAS RJE'I SRAS
MO NYID LA SBRAN PAR BYA'O, ,DANG PO MAS, GAL TE DE LTAR YIN NA
MYUR DU CHAS DAG GYIS SHIG ,DER

SONG NA DE'I GDUNG BA NYE BAR ZHI BAR 'GYUR RO, ,GNYIS BAS BGAD
NAS RANG GIS RTOGS PAR GANG ZHIG 'DI 'DRA BA'I GDUNG BA DAG NI DE
LTA BUS NYE BAR ZHI BAR MI 'GYUR RO, ,RNAM PAR BKRA ZHING DGA'
BAR BYA BA TZAN DAN 'KHRI SHING GI KHANG PA MTHONG NAS DE NI SHIN
TU YANG LHAG PAR 'GYUR RO ZHES BDAG RTOG GO, ,GSAL

BAR GROGS MO KHYOD SONG SHIG ,BDAG GIS KYANG RDO BA'I GZHI BSTAR
BA BDAG RJE'I SRAS MOL SBRAN PAR BYA'O ZHES NAS SONG STE 'JUG PAR
BYED PA'O, ,DE NAS SRED PA DANG LDAN PA'I MA LA YA CAN MA DANG,
'BANGS MO YANG ZHUGS SO, ,'DREN MAS SHUGS NAR PHYUNG NAS BDAG
NYID KYIS RTOGS PAR, ,SKYE BO

DE LA SEMS KHYOD KYIS BDAG NGO TSAS, DE LTAR PHYIR PHYOGS PAR
BYAS TE, DA NI KHYOD NYID DER 'GRO BA'I PHYIR NA, AE MA KHYOD NI
BDAG NYID RGYAS PAR BYED PA ZHIG GO, ,GSAL BAR, BU MO BCOM LDAN
MA'I GNAS SU 'GRO BA'I LAM DAG BDAG LA STON CIG ,'BANGS MOS RJE'I
SRAS MO TZAN DAN 'KHRI

SHING GI KHANG PAR GSHEGS PA MA LAGS SAM, 'DREN MAS, NGO TSA DANG
BCAS PAS BU MO KHYOD KYIS LEGS PAR DRAN PAR BYAS SO, ,DE'I PHYIR
TSUR SHEG DE NYID DU 'GRO BAR BYA'O, ,'BANGS MOS BYON CIG BYON
CIG RJE'I SRAS MO SONG BAR GYUR TO, ,'DREN MA GZHAN DU SONG BA
NA, 'BANGS MOS PHYIR BLTAS

NAS MYA NGAN DANG BCAS SHING BDAG NYID KYIS RTOGS PAR KYE MA 'DI
NI SNYING GIS STONG BA ZHIG STE JI LTAR YANG LHA MO'I GNAS DE
NYID DU 'JUG PAR BYED DO, ,GSAL BAR DE NA TZAN DAN 'KHRI SHING
KHANG PA YOD PA MA YIN NAM, DES NA 'DIR BYON CIG ,'DREN MAS
SKYENGS PA'I 'DZUM DANG BCAS PAR DE LTAR BYED DO, ,

@230B 'BANGS MOS TZAN DAN 'KHRI SHING GI KHANG PA DE NI 'DI LAGS
SO, ,DES NA NANG DU ZHUGS TE ZLA BA CHU SHEL GYI NOR BU'I RDO LA
RJE'I SRAS MO BZHUGS PAR MDZOD CIG ,'DREN MAS, DE LTAR BYAS TE
SHUGS NAR PHYUNG NAS BDAG NYID KYIS RTOGS PAR, BCOM LDAN ME TOG
GI MTSON DANG LDAN PA GANG GI GZUGS

KYIS PHAM PAR BYAS PA DE LA CI YANG MI BGYID PAR GNOD PA MA BYAS
SHING BUD MED DU GYUR PA DAG LA BSNUN PAR BGYID, NGO TSA BA MA
MCHIS SAM ZHES TE MYOS PA'I GNAS SKABS KYI GAR DAG BYED DO, ,GSAL
BAR NGES PAR BYAS NAS BU MO CI'I PHYIR YAL 'DAB STUG BOS NYI MA'I
'OD ZER SGRIB PA DANG LDAN PA'I TZAN

DAN 'KHRI SHING GI KHANG PA 'DI DAG DING BDAG GDUNG BA'I SDUG
BSNGAL SEL BAR MI BYED, 'BANG SMOS 'DZUM DANG BCAS PAR GDUNG BA'I
RGYU NI BDAG GIS SHES TE, 'ON KYANG RJE'I SRAS MO, BDAG LA THUGS
MI CHES PAS KHAS LEN BAR MI 'GYUR RO, ,'DREN MAS, BDAG NYID KYIS
RTOGS PAR 'DIS

BDAG MTSON YANG RE ZHIG DRI BAR BYA'O, ,GSAL BAR, BU MO RE ZHIG
DE DAG GIS CI, DE'I RGYU CI YIN BDAG SMROS SHIG ,'BANGS MOS,
RJE'I SRAS MO 'DI NI KHYOD KYI SNYING LA 'DOD PA'I MCHOG ,'DREN
MAS BRTABS PA DANG BCAS SHING DGA' BA DANG BCAS PAR LANGS TE,
MDUN DU GOM PA GNYIS

GSUM SONG NAS DE GANG NA GANG NA, 'BANGS MOS LANGS TE, 'DZUM PA
DANG BCAS PAR RJE'I SRAS MO CI LAGS, 'DREN MAS, NGO TSA DANG BCAS
PAR 'DUG STE KHA 'OG TU BLTAS NAS 'KHOD DO, ,'BANGS MOS RJE'I
SRAS MO BDAG NI 'DI SKAD BRJOD PAR 'DOD DE, 'DI NI KHYOD KYI
SNYING LA 'DOD PA'I

MCHOG GDUNG BA'I RGYU YIN PA GANG GIS NA TZAN DAN 'KHRI SHING GI
KHANG PA RANG BZHIN GYIS BSIL YANG KHYOD KYI GDUNG BA'I SDUG
BSNGAL SEL BAR MI NUS SO, ,'DREN MAS DGA' PA DANG BCAS PAR 'BANGS
MO LA 'KHYUD NAS, BU MO GRUNG MO KHYOD NI NGES PAR GRUNG MO STE,
GZHAN PA CI ZHIG DRI BAR BYA, DES NA SMROS

SHIG ,'BANGS MO RJE'I SRAS MO DA LTA NYID KHYOD LA SMRAS PA YIN
NO, ,DES NA MCHOG LTA BAS BYAS PA'I GDUNG BA 'DIS RE ZHIG GDUNG
BAR MA BYED CIG ,GAL TE BDAG GRUNG MO YIN PA DE LTA NA DE YANG
RJE'I SRAS MO MTHONG BA MED PAR YUD TZAM YANG GZHAN DU MNGON PAR
DGA' BAR MI 'GYUR RO, ,'DI YAN

@231A *, ,BDAG GIS SHES PA NYID DO, ,'DREN MAS MCHI MA DANG BCAS
PAR BU MO DE LTA BU'I SKAL BA BDAG LAG LA YOD, 'BANGS MOS RJE'I
SRAS MO DE SKAD CI LA GSUNGS, KHYAB 'JUG BRANG GI GZHI LA DPAL MO
'DZIN PA YANG BDE BAR JI LTAR 'GYUR, 'DREN MAS SKYE BO LEGS PA
NGAG SNYAN

PA BOR NAS, GZHAN SMRA BAR BYED DAM CI, BU MO BDAG GI GDUNG BA
'DI BAS KYANG 'DI SHIN TU LHAG PAR GZIR BA STE, GANG GZI BYIN
CHEN PO DE LA TSIG TZAM GYIS KYANG DGA' BAR MA BYAS PA BDAG TSUL
DANG MTHUN PA MA YIN PAR MKHYEN TO ZHES TE DUS SO, ,'BANGS MOS
MCHI MA DANG BCAS PAR RJE'I SRAS MO MA

BSHUMS SHIG ,LANGS NAS YAL 'DAB BLANGS NAS BTZIR TE KHU BA SNYING
GAR BYUGS SO, ,RJE'I SRAS MO, BDAG SMRA'O, ,MA BSHUMS SHIG ,NU
MA'I NGOS LA BYUGS PA TZAN DAN YAL 'DAB KYI THANG CHU 'DI NI NGES
PAR RGYUN CHAD MED PAR 'BAB PA MCHI MA'I THIGS PA 'DI DAG GIS DRO
BAR BYAS PAS KHYOD KYI SNYING

GA'I GDUNG BA MI SEL LO ZHES TE CHU SHING GI 'DAB MA DAG GIS G-YO
PAR BYED DO, ,'DREN MAS, LAG PAS BZLOG CING, BU MO MA G-YOB MA
G-YOB CHU SHING GI 'DAB MA'I RLUNG 'DI NI SHIN TU TSA'O, ,'BANGS
MOS RJE'I SRAS MO 'DI'I SKYON DU MA BYED CIG, ,'DI LTAR SNYAM
ZHING STUG PA'I TZAN DAN 'KHRI SHING

YAL 'DAB DANG 'GROGS PA CHU SHING GI 'DAB MA'I RLUNG 'DI NI SHIN
TU BSIL YANG KHYOD NYID KYI DBUGS KYIS TSA BAR BYAS SO, ,'DREN
MAS MCHI MA DANG BCAS PAR BU MO SDUG BSNGAL 'DI NYE BAR ZHI BA'I
THABS 'GA' ZHIG YOD DAM, 'BANGS MOS RJE'I SRAS MO GAL TE DE NYID
'DIR 'ONGS NA YOD PA NYID DO, ,

DE NAS 'DREN PA DANG, BI D'U shA KA DAG ZHUGS SO, ,'DREN PAS,
PHYIR LOG DKAR DANG DKAR MIN MIG GI 'OD KYIS BSTI GNAS SHING DE
RNAMS, ,YAL GA LA CHAGS RI DAGS PAGS PA'I TSOGS KYIS SGEG PA
BZHIN BYED CING, ,THUB PA'I SNGON DU BDAG LA BLTAS PA GANG DE
NYID KYIS BDAG NI BCOM

GYUR NA, ,ME TOG MDA' CAN KHYOD KYIS DON MED MDA' 'DI DAG NI CI
SLAD 'PHEN PAR BYED, ,BI D'U shA KAS, KYE GROGS PO NGES PAR KHYOD
KYI BRTAN PA GANG DU SONG, 'DREN PAS, GROGS PO BDAG LA BRTAN PA
YOD PA NYID MA YIN NAM, GANG GI PHYIR, ZLA BAS DAG PA'I MTSAN LAS
MIN NAM CI ZHIG

@231B AUTPA LA SNGON PO MA BSNAMS SAM, ,RAB RGYAS DZ'A TI'I ME
TOG DRI LDANG SROD LA'I RLUNG DAG BZOD PA MIN NAM CI, ,PAD TSAL
SBRANG RTZI BYED PA'I DAR DIR SGRA DAG CI ZHIG BDAG GIS MA MNYAN
NAM, ,GDUNG BA DAG GIS GNOD MED BDAG LA MI BRTEN PA ZHES GANG GIS
KHYOD RJOD BYED, ,YANG NI GROGS PO AA TI'I

RIGS BDAG GIS YANG DAG PAR MA BRJOD DO, ,LUS MED KYIS 'PHANGS PA
ME TOG GI MDA' NI BUD MED KYI SNYING GIS KYANG BZOD PA MA YIN
NAM, GANG GIS NA DE RING KHYOD KYI MDUN DU BDAG GIS BSTAN PA YIN
NO ZHES BRJOD PAR BYA, BI D'U shA KAS, BDAG NYID KYIS RTOGS PAR
'DI LTAR BRTAN PA MED PA NYID DU

YANG KHAS LEN CING, 'DIS SNYING LA GDUNG BA CHEN PO GNAS PA DAG
GSAL BAR BYED DO, ,DES NA RE ZHIG JI LTAR YANG 'DI G-YENG BAR
BYA'O, ,GSAL BAR KYE GROGS PO DING KHYOD BLA MA'I BSNYEN BKUR
MYUR BA NYID DU BYAS NAS CI'I SLAD DU 'DIR 'ONGS, 'DREN PAS,
GROGS PO GNAS DAG DRIS TE

GZHAN SU ZHIG LA 'DI SMRA BAR BYA, DING BDAG GI RMI LAM DU SHES
PA NI DGA' MA'I MCHOG DE NYID MDZUB MOS STON CING TZAN DAN 'KHRI
SHING GI KHANG PA ZLA BA CHU SHEL GYI STAN 'DI LA 'DUG NAS MDZA'
BAS KHROS TE, BDAG LA 'GA' ZHIG SMOD BZHIN DU DU ZHING 'DUG PA
BDAG GIS MTHONG NGO, ,DES NA RMI LAM DU DGA'

MA DANG 'GROGS PA'I DGA' BA NYAMS SU MYONG BAR GYUR PA'I GNAS 'DI
NYID DU NYI MA BSKYAL BAR 'DOD DO, ,DE'I PHYIR TSUR SHEG DE NYID
DU 'GRO BAR BYA'O ZHES TE SONG NGO, ,'BANGS MOS RINGS PA DANG
BCAS PAR THOS NAS RJE'I SRAS MO RKANG PA'I SGRA 'DRA BA DAG THOS
SO, ,'DREN MAS RINGS PA DANG BCAS PAR

BDAG NYID LA BLTA ZHING, BU MO BDAG GI SPYOD PA 'DI 'DRA BA 'DI
MTHONG NAS 'DI 'GA' ZHIG GIS BDAG GI SEMS RIG PAR 'GYUR RO, ,DES
NA SHING MYA NGAN MED PA DMAR PO'I KHROD 'DIR 'DUG STE, 'DI DAG
SU ZHIG YIN BLTA BAR BYA'O, ,DE BZHIN BYAS SO, ,BI D'U shA KAS,
'DI NI TZAN DAN 'KHRI

SHING GI KHANG PA STE, DES NA 'JUG PAR BYA'O, ,GAR GYIS RAB TU
ZHUGS PAR GYUR TO, ,'DREN PAS, TZAN DAN 'KHRI SHING DAG GI KHANG
PA NI, ,ZLA BA NOR BU'I RDO DANG LDAN MOD KYANG, ,ZLA BZHIN MA
BRAL 'DI LA BDAG MI DGA', ,ZLA 'OD DANG BRAL MTSAN MO'I SGO BZHIN
NO, ,'BANGS MOS MTHONG NAS RJE'I

@232A *, ,SRAS MO DGA' BA 'PHEL BAR MDZOD CIG ,KHYOD KYI SNYING
SDUG DE NI 'DI NYID DO, ,'DREN MAS MTHONG NAS DGA' BA DANG BCAS
SHING RTABS PA DANG BCAS PAR BU MO 'DI MTHONG BAR SHIN TU 'JIGS
PA'I PHYIR, 'DI DANG SHIN TU NYE BAR 'DUG MI BZOD DO, ,GAL TE NA
'DIS BDAG

MTHONG BAR 'GYUR RO, ,DES NA TSUR SHEG GZHAN DU 'GRO'O, ,BYIN PA
'DAR BA DANG BCAS PAR RKANG PA BKOD NAS, BU MO, BDAG GI BYIN PA
DAG 'DAR RO, ,'BANGS MOS BGAD NAS, SHIN TU SKRAG MA 'DIR 'KHOD
KYANG KHYOD SU ZHIG GIS MTHONG, SHING MYA NGAN MED PA DMAR PO'I
KHROD NA GNAS PA DAG BRJED

DAM, DES NA 'DI NYID DU 'KHOD LA 'DUG CIG ,DE LTAR BYAS SO, ,BI
D'U shA KAS, BRTAGS NAS KYE GROGS PO ZLA BA NOR BU'I RDO LAM DE
'DI YIN NAM, 'DREN MAS MCHI MA DANG BCAS PAR SHUGS RING PHYUNG
NGO, ,'BANGS MOS RJE'I SRAS MO 'DI 'DI ZHES PA'I GTAM DAG THOS
SO, ,DES NA NGES PAR BRTAGS LA

MNYAN PAR BYA'O, ,DE BZHIN BYAS SO, ,BI D'U shA KAS, LAG PA
BSKYOD CIG ,KYE GROGS PO ZLA BA NOR BU'I RDO LAM DE 'DI YIN NAM
BYAS PA NA, 'DREN PAS, YANG DAG PAR MTSON CING LAG PAS BSTAN NAS,
LAG G-YON YAL 'DAB DAG LA RNAM PAR DKAR BA'I GDONG PA BZHAG NAS
NI, ,SHUGS RING

DBUGS 'BYIN YID LA KHRO BA NGES BYAS SMIN MA DAG ,CUNG ZAD BSKYOD
CING YUN RING THOGS PA BDAG LA BSAM PA GSAL BYAS PA'I, ,DGA' MA
GANG DU BDAG GIS MTHONG BA'I ZLA BA NOR BU'I RDO 'DI'O, ,DE'I
PHYIR ZLA BA NOR BU'I RDO 'DI NYID LA 'DUG PAR BYA'O, ,BI D'U shA
KAS, GANG KHYOD GSUNGS PA'O, ,

GNYI GA NYE BAR 'KHOD DO, ,'DREN MAS BSAMS PA, 'DIS SEMS PAR BYED
PA DE SU ZHIG YIN, 'BANGS MOS, RJE'I SRAS MO JI LTAR YU BU CAG
GIS BSGRIBS NAS 'DI DAG MTHONG BA DE BZHIN NYID DU, KHYOD KYANG
'DI DAG GIS MTHONG BA YIN PA SRID DO, ,'DREN MAS, 'DI NI RIGS TE,
'ON KYANG

MDZA' BAS KHRO BA'I DGA' MA'I SKYE BO SNYING LA BYAS NAS RJOD PAR
BYED DO, ,'BANGS MOS, 'DI 'DRA BA'I DOGS PA MA BYED CIG ,DA DUNG
RE ZHIG MNYAN PAR BYA'O, ,BI D'U shA KAS, BDAG NYID KYIS RTOGS
PAR 'DI'I GTAM 'DI NI MNGON PAR DGA'O, ,DES NA 'DI NYID 'PHEL DU
GZHUG PAR BYA'O, ,

@232B GSAL BAR KYE GROGS PO DE NAS DU BA DANG BCAS PA DE LA KHYOD
KYIS CI ZHIG SMRAS, 'DREN PAS GROGS PO BDAG GIS 'DI SKAD BRJOD
DE, ZLA BA CHU SHEL RDO DAG NI, ,MCHI MA'I CHU YIS BRAN PA 'DI,
,KHYOD KYI BZHIN GYI ZLA BA DAG ,SHAR BA 'DI YIS BZHU BA BZHIN,
,'DREN MAS, KHRO BA DANG BCAS PAR GRUNG

MO 'DI LAS KYANG GZHAN MNYAN PAR BYA BA YOD DAM, ,MCHI MA DANG
BCAS PAR TSUR SHEG 'GRO BAR BYA'O, ,'BANGS MOS RJE'I SRAS MO DE
LTAR MA SEMS SHIG ,GANG GIS KHYOD MTHONG BA DES GZHAN DU YANG
BRJOD DO ZHES BYA BA LA BDAG YID MI CHES SO, ,DES NA GTAM GYI
MTHAR THUG PA RE ZHIG BRTAG

PAR BYA'O, ,'DREN PAS GROGS PO RDO BA'I GZHI 'DI LA DE NYID BRIS
TE, RI MOR GYUR PA DE DANG BDAG NYID RTZE ZHING 'DUG PAR BYA'O
SNYAM MO, ,DES NA RI'I NGOS 'DI NYID NAS, LDONG ROS KYI DUM BU
DAG LONG LA SHOG CIG ,GROGS PO GANG KHYOD GSUNG BA'O, ,DE LTAR
BYAS NAS, KYE KHYOD KYI KHA DOG CI LONG

ZHES GSUNGS NAS, BDAG GIS NI RI 'DI LAS RNYED SLA BA'I TSON KHA
DOG LNGA YANG BLANGS TE MCHIS SO, ,DES NA LEGS PAR BRIS SHIG CES
GTAD DO, ,'DREN PAS GROGS PO LEGS PAR BYAS SO, ,BLANGS NAS MNGON
PAR BRIS TE SPU LONG DANG LDAN PAR GROGS PO LTOS SHIG LTOS SHIG
,MNYAMS [*MA NYAMS?] BIM PA

LTAR MDZES MCHU, ,MIG GI DGA' STON DGA' MA YI, ,BZHIN RAS RI BONG
CAN GYI BZHIN, ,DANG PO MTHONG 'DIS SEMS DGA' BYED, ,CES BRIS SO,
,BI D'U shA KAS, YA MTSAN DANG BCAS PAR 'DI NI YA MTSAN CHE STE,
KYE GROGS PO MNGON SUM DU GYUR PA MA YIN YANG DE LTAR MNGON PAR
'DRI BA NI YA MTSAN

CHE'O, ,'DREN PAS, 'DZUM PA DANG BCAS PAR, DGA' MA 'DI YANG KUN
RTOG LA, ,GNAS PA DAG NI NYE BA NYID, ,DE BA LTAS BLTAS SHING
'DRI BA GANG, ,'DI LA YA MTSAN CI ZHIG YOD, ,'DREN MAS, SHUGS
RING PHYUNG ZHING MCHE MA DANG BCAS PAR GRUNG MO NGES PAR GTAM
GYI MJUG TU GYUR TO, ,

DES NA TSUR SHEG ,RE ZHIG JO BO BSHES GNYEN GYI DBYIG KYANG BLTA
BAR BYA'O, ,'BANGS MOS YID 'BYUNG BA DANG BCAS SHING RANG GIS
RTOG PAR 'DI'I GTAM NI SROG LA YANG LTOS PA MED PA BZHIN NO,
,GSAL BAR RJE'I SRAS MO DER ME TOG SAR PA CAN SONG BA MA YIN NAM,
DES NA GAL TE JO BO BSHES

@233A *, ,GNYEN GYI DBYIG 'DI NYID DU 'ONG BA YANG SRID DO, ,DES
NA BSHES GNYEN GYI DBYIG ZHUGS PAR GYUR TO, ,YAB KYIS BDAG LA
BKA' STZAL PA, BU BSHES GNYEN GYI DBYIG GZHON NU SPRIN GYI BZHON
PA BDAG GIS YONGS SU BRTAG PA BYAS TE 'DI NYID NA NYE BAR GNAS
SO, ,'DI NI BDAG

CAG GI MAG PAR 'OS PA YIN PAS, DE LA BU MO MA LA YA CAN MA SBYIN
PAR GYIS SHIG ,BDAG NI BYAMS PA'I DBANG DU GYUR PAS GZHAN PA'I
GNAS SKABS 'GA' ZHIG KYANG SEMS PAR BYED DE GANG GI PHYIR, GANG
ZHIG RIG 'DZIN RGYAL RIGS THIG LE SHES RAB DAM PA'I 'DOD PA NGAG
DANG LDAN, ,GZUGS

NI ZLA YOD MA YIN PHA ROL GNON PA'I NOR LDAN MKHAS SHING DUL LA
GZHON, ,GANG YANG SNYING RJES SEMS CAN DON LA MNGON SBYOR SROG
KYANG KUN DU GTONG BA DES, ,DE LA MTSUNGS MED SRING MO SBYIN LA
DGA' BA DANG NI CHAGS BRAL DANG YANG LDAN, ,JI LTAR SPRIN GYI
BZHON PA 'DI GOO R'I'I BSTI GNAS DANG NYE BA TZAN DAN

'KHRI SHING GI KHANG PA 'DI NYID NA GNAS SO ZHES BYA BA YANG BDAG
GIS THOS SO, ,DES NA TZAN DAN 'KHRI SHING GI KHANG PA 'DI NYID DU
'GRO BAR BYA'O, ,BLTAS NAS ZHUGS TE GAR BYED DO, ,BI D'U shA KAS,
RINGS PA DANG BCAS PAR MTHONG NAS KYE GROGS PO CHU SHING GI 'DAB
MA 'DIS RI MOR GYUR PA 'DI SGRIBS SHIG ,

GRUB PA'I RGYAL TSAB BSHES GNYEN GYI DBYIG 'DI 'DIR NGES PAR
'ONGS TE, GAL TE NA MTHONG BAR 'GYUR RO, ,'DREN PAS DE LTAR BYED
DO, ,BSHES GNYEN GYI DBYIG NYE BAR BTUD NAS GZHON DU BSHES GNYEN
GYI DBYIG PHYAG BGYID DO, ,'DREN PAS, BSHES GNYEN GYI DBYIG LEGS
PAR 'DAS SAM, 'DIR

'DUG CIG ,'BANGS MOS, RJE'I SRAS MO JO BO BSHES GNYEN GYI DBYIG
NI BYON PA NYID DO, ,'DREN MAS, BU MO BLTA BAR BYA'O, ,'DREN PAS
BSHES GNYEN GYI DBYIG GRUB PA'I RGYAL PO KUN GYI DBYIG DGE'AM,
BSHES GNYEN GYI DBYIG GIS DGE'O, ,YAB KYI GSUNG NYID KYIS BDAG NI

KHYOD KYI MNGON DU 'ONGS SO, ,'DREN PAS GRUB PA'I RGYAL PO LAGS
BDAG LA CI ZHIG GSUNG, 'DREN MAS, RE ZHIG YAB KYIS CI ZHIG GSUNGS
PA DAG MNYAN PAR BYA'O, ,BSHES GNYEN GYI DBYIG GIS DGA' BA DANG
BCAS PAR YAB NI 'DI SKAD GSUNG STE, BDAG GI BU MO MA LA YA CAN
ZHES BYA BA GRUB

@233B PA'I RGYAL RIGS THAMS CAD KYI SROG LTA BU DE BDAG GIS KHYOD
LA SBYIN GYIS BLANGS PAR MDZOD CIG CES SO, ,'BANGS MOS BGAD NAS
RJE'I SRAS MO DA NI KHRO BAR MA MDZAD CIG ,'DREN MAS BU MO TSIM
PAR MA BYED CIG ,'DREN PAS, SKYE BOS DBEN PAR GROG PO DOG PA DAG
TU LTUNG BAR GYUR NA, BDAG

GIS CI ZHIG SMRA BAR BYA, BI D'U shA KAS, KYE KHYOD KYIS SEMS DE
MA GTOGS PA GZHAN PA DAG LA MNGON PAR DGA' BAR MI 'GYUR BA BDAG
GIS SHES SO, ,DE LTA NA YANG 'DI LA GANG CUNG ZAD SMROS LA GTANG
BAR MDZOD CIG ,'DREN MAS, KHRO BA DANG BCAS PAR KYE 'BANGS DAG DE
SUS MI SHES,

'DREN PAS, KHYED LTA BU DANG LHAN CIG 'BREL PA BSNGAGS PAR 'OS PA
'DI 'DRA BDAG ,SU ZHIG MI 'DOD, 'ON KYANG GZHAN DU ZHUGS PA'I
SEMS DAG GZHAN DU RAB TU 'JUG PAR BYED PAR MI NUS SO, ,DE'I PHYIR
BDAG NI 'DI LEN PAR SPRO BA MED DO, ,'DREN MAS, RMONGS PA'I GAR
DAG BYED

DO, ,'BANGS MOS, RJE'I SRAS MO DAG RAB TU STON CIG RAB TU STON
CIG ,BI D'U shA KAS, 'DI NI NGES PAR GZHAN GYI DBANG DU GYUR PA
ZHIG STE, BRJOD PA 'DI DAG GIS CI ZHIG BYA, SONG STE BLA MA'I
SKYE BO DE NYID LA DON DU GNYER BAR BYA'O, ,BSHES GNYEN GYI DBYIG
GIS, BDAG NYID KYIS

RTOGS PAR 'DIS LEGS PAR BRJOD DE, 'DI NI BLA MA DAG GI GSUNG LAS
'DA' BA MA YIN NO, ,'DI'I BLA MA DAG KYANG, GOO R'I'I BSTI GNAS
DANG, NYE BA 'DI NYID NA RAB TU GNAS SO, ,DES NA RE ZHIG SONG
STE, 'DI'I PHA MA DAG LA MA LA YA CAN MA LEN DU GZHUG PAR BYA'O,
,'DREN MA DBUGS

PHYIN PAR GYUR TO, ,BSHES GNYEN GYI DBYIG GIS GSAL BAR 'DI SKAD
SMRA BAR BYED PA'I BDAG NYID, BDAG CAG RNAMS 'GOG PAR BYED CING
GZHON NU NYID KYIS SHIN TU MANG BAR MKHYEN TO, ,'DREN MAS, JI
LTAR SMAD CING ZHAN PAR SLAR YANG BSHES GNYEN GYI DBYIG SMRA BAR
BYED, ,BSHES

GNYEN GYI DBYIG SONG BAR GYUR TO, ,'DREN MAS, MCHI MA DANG BCAS
SHING BDAG NYID KYIS RTOGS PAR, SKAL BA NGAN PA'I RNYOG PAS DRI
MAR BYAS SHING, DA DUNG YANG, SDUG BSNGAL BSTEN PA BDAG GI LUS
'DIS CI ZHIG BYA, DES NA SHING MYA NGAN MED PA 'DI NYID LA, AA TI
MUKTA'I 'KHRI

@234A *, ,SHING 'DI DAG GIS BTAGS TE, BDAG NYID 'CHI BAR 'GYUR BA
DE LTAR RE ZHIG BYA'O, ,GSAL BAR 'DZUM PAS BU MO RE ZHIG BSHES
GNYEN GYI DBYIG RING DU SONG NGAM MA SONG RTOGS SHIG ,DE NAS BDAG
CAG KYANG 'DI NAS 'GRO BAR BYA'O, ,'BANGS MOS, BDAG NYID

KYIS RTOGS PAR 'DI'I SEMS NI GZHAN PA ZHIG YOD PA 'DRA'O, ,DES NA
'DI NYID NAS BSGRIBS TE, 'DI CI ZHIG BYED PA DAG BLTA BAR BYA'O,
,GSAL BAR RJE'I SRAS MO GANG GSUNG BA NYID DO ZHES TE, THON NAS
GOM PA 'GA' ZHIG SONG ZHING BSGRIBS TE GNAS SO, ,'DREN MAS,
PHYOGS SU BLTAS

NAS GRUNG MO SONG BA DANG 'KHRI SHING GI ZHAGS PA DAG BYAS NAS,
MCHI MA DANG BCAS PAR BCOM LDAN MA GOO R'I GAL TE KHYOD KYIS SKYE
BA 'DI LA BKA' DRIN MDZAD NA YANG, RE ZHIG SKYE BA GZHAN LA JI
LTAR 'DI 'DRA BA'I SDUG BSNGAL DANG LDAN PAR MI 'GYUR BA DE LTAR
MDZOD CIG CES TE MGRIN PA LA ZHAGS PA BCUG

GO, ,'BANGS MOS MTHONG NAS RINGS PA DANG BCAS PAR JO BO JO BO
SKYOBS SHIG SKYOBS SHIG ,NGES PAR RJE'I SRAS MO 'DI NI BDAG NYID
DBYANGS TE 'CHI BAR BYED DO, ,'DREN PAS, GANG NA GANG NA, 'BANGS
MOS, MYA NGAN MED PA'I SHING 'DI LA'O, ,'DREN PAS MTHONG NAS DGA'
BA DANG BCAS PAR

AA YE BDAG CAG GI YID LA RE BA'I SA GZHI DE NI 'DI YIN NO, ,'DREN
MA'I LAG PA NAS BZUNG STE ZHAGS PA 'GROL ZHING, MA BYED MA BYED
MDZES MA THUB CHOD BYA BA 'DI, ,'KHRI SHING YAL 'DAB RTZE YI LAG
PA 'DI DAG THONG, ,GANG GI ME TOG DAG KYANG BTU BAR NUS MIN PA,
,DE YIS KHYOD NI 'CHI

SLAD ZHAGS PA JI LTAR 'DZIN, ,'DREN MAS, 'JIGS PA DANG BCAS PAR
KYE MA SMAD DO, ,KYE MA SMAD DO, ,'DI SU ZHIG ,NGES PAR BRTAGS
NAS KHRO BA DANG BCAS PAR LAG PA 'GROL ZHING BDAG ZLOG PAR BYED
PA'I, ,LAG PA'I RTZE MO DAG THONG SHIG THONG SHIG ,'CHI BA YANG
KHYOD NYID LA DON DU GNYER BAR BYED

DAM CI, 'DREN PAS, DGA' BA DANG BCAS PAR, GANG GI KHYOD MGRIN DO
SHAL GYI, ,'KHRI SHING 'OS LA ZHAGS PA BCUG ,GNOD PA DANG BCAS
BZUNG BA YI, ,LAG PA 'DI NI JI LTAR GTONG, ,BI D'U shA KAS, KYE
GRUNG MO KHYOD KYI RJE'I SRAS MO 'DI 'CHI BA LA MNGON PAR ZHEN
PA'I RGYU DAG

@234B CI ZHIG YIN, ,'BANGS MOS, KHYOD KYI GROGS PO 'DI NYID RGYU
YIN NO, ,'DREN PAS, JI LTAR NA, DA [*DE?] NYID 'CHI BA'I RGYU DAG
YIN, ,'DI NI NGES PAR MI SHES SO, ,BI D'U shA KAS, KYE BU MO DE
JI LTAR, 'BANGS MOS, KHRO BA DANG BCAS PAR KHYOD KYI DGA' BA'I
GROGS

POS, SNYING GI DGA' GROGS SU ZHIG ,RDO BA'I GZHIL BRIS PA DE NYID
KYI PHYOGS SU LHUNG BA 'DIS, BSHES GNYEN GYI DBYIG GIS BYIN PAR
GYUR KYANG, BDAG MA BZHED PAR GYUR TO ZHES MYA NGAN SKYES TE, 'DI
'DI LTA BUR GDUNG BAR GYUR TAM SNYAM MO, ,'DREN PAS, DGA' BA DANG
BCAS SHING BDAG NYID

KYIS RTOGS PAR JI LTAR KUN GYI DBYIG GI BU MO MA LA YA CAN MA DE
'DI NYID YIN NAM, YANG NA ZLA BA TSES PA RIN CHEN 'BYUNG GNAS LAS
GZHAN GANG LAS 'KHRUNGS PAR 'GYUR, KYE MA YUD TZAM ZHIG GIS BDAG
MA BSLUS SO, ,BI D'U shA KAS, KYE BU MO GAL TE DE LTA YIN NA BDAG
GI GROGS PO NYES PA MED

PA ZHIG STE, 'DI NYID DER BRIS PA YIN NO, ,CI STE DE LTAR YID MI
CHES NA, BU MO KHYED NYID DER SONG LA RDO BA'I GZHI LA BLTA BAR
BYOS SHIG ,'DREN MAS, DGA' BA DANG BCAS SHING NGO TSA BA DANG
BCAS PAR 'DREN PA LA BLTA ZHING LAG PA 'DREN PAR BYED DO, ,'DREN
PAS, JI SRID BDAG GIS SNYING GI

DGA' MA RDO BA'I GZHI LA MNGON PAR BRIS PA MA MTHONG BA DE SRID
DU MI GTONG NGO ZHES TE THAMS CAD DER SONG NGO, ,BI D'U shA KAS,
CHU SHING GI 'DAB MA BSAL NAS LTOS SHIG LTOS SHIG ,'DI NYID 'DI'I
SNYING GI DGA' MA'O, ,'DREN MAS, NGES PAR BRTAGS NAS GRUNG MO NGA
LTA BU ZHIG BRIS PA 'DRA'O,

'BANGS MOS NGES PAR BRTAGS NAS RJE'I SRAS MO NGA 'DRA BA ZHIG
BRIS SO ZHES CI STE GSUNG, 'DI KHYOD 'DRA BA NI GANG GIS NA CI,
RE ZHIG RDO BA'I GZHI 'DI LA RJE'I SRAS MO KHYOD KYI GZUGS BRNYAN
DAG 'PHOS PA YIN NAM 'ON TE KHYOD BRIS PA YIN YANG YONGS SU MI
SHES SO, ,'DREN MAS BGAD NAS 'DI YI RI

MOR GYUR PA 'DI STON PAR BYED PA NI BDAG GIS NGAN PA'I LUGS DAG
BYAS SO, ,BI D'U shA KAS, GYE GROGS PO DA NI KHYOD KYI DRI ZA'I
BAG MA DAG RDZOGS PAR GYUR TO, ,DA NI 'DI'I LAG PA'I RTZE MO DAG
THONG SHIG ,'DREN PAS DE LTAR BYED DO, ,'BANGS MOS, DO RA LAS
PHYIR MNGON PAR PHYOGS TE, BLTAS

@235A *, ,NAS NGES PAR RINGS PA RINGS PAR 'DI NYID DU 'ONG BA 'DI
SU ZHIG YIN, ,DE NAS 'BANGS MOS ZHUGS TE, DGA' BA DANG BCAS PAR
NYE BAR BTUD NAS, RJE'I SRAS MO DAG DGYES PA 'PHEL BAR MDZOD CIG
,MNGA' BDAG GZHON NU SPRIN GYI BZHON PA'I BLA MA DAG GIS GUS PA

DANG BCAS PAR DGA' BA'I GROGS LA, KHYOD BZHES PAR GYUR TO, ,BI
D'U shA KAS, DGA' BA DANG BCAS PAR DGA' BA'I GROGS KYI YID LA RE
BA RDZOGS PAR GYUR TO, ,YANG NA DE MA YIN TE, MA LA YA CAN MA
KHYOD NYID KYI'O, ,YANG NA BRAM ZE BDAG NYID KYI'O ZHES TE, ZAS
KYI MNGON PAR

SBYOR PA'I GAR DAG BYED DO, ,'BANGS MOS, RGYAL TSAB BSHES GNYEN
GYI DBYIG GIS BDAG LA GSUNGS PA, DI RING NYID MA LA YA CAN MA NI
BAG MA'O, ,DES NA BKRA SHIS KYIS KHRUS KYI DON DU MYUR BAR BOS LA
SHOG SHIG CES SO, ,DE'I PHYIR BYON CIG GSHEGS PAR BGYI'O, ,BI D'U
shA KAS,

'BANGS MO'I BU MO NGES PAR KHYOD 'DI BOS TE SONG NAS 'DI DAG 'DI
NYID DU 'DUG PAR BYA'AM CI, 'BANGS MOS, AA AI RINGS PAR MA BYED
CIG ,KHYED RNAMS KYI YANG KHRUS KYI RDZAS DAG 'ONG BA NYID DO,
,'DREN MAS SGEG PA DANG BCAS PAR 'DREN PA BLTA ZHING SONG BAR
GYUR TO, ,PHYI ROL NAS BSTOD PA

MKHAN KLOG PAR BYED DO, ,BI shA TA KA'I CHAR GYIS LHUN PO DANG
MTSUNGS MDZES PA 'DZIN PA MA LA YA DAG LA, ,GSER DANG NOR BU'I
RKANG GDUB SGRA LDAN YID 'ONG SNYAN SGROGS BUD MED RNAMS KYI GLU
LDAN PA, ,KHYOD KYI BAG MA'I KHRUS KYI DUS NI GRUB PA'I SLAD DU
GRUB PA'I 'JIG RTEN LI KHRI YI, ,RDUL

BKOD NYIN MO RAB TU RTZOM PA'I MTSAMS KYI NYI 'OD DPAL DANG LDAN
RNAMS SGROGS PAR BYED, ,BI D'U shA KAS THOS NAS, KYE GROGS PO AE
MA 'DI NI KHYOD KYI KHRUS KYI RDZAS DAG 'ONGS PA NYID DO, ,'DREN
PAS DGA' BA DANG BCAS PAR GROGS PO DA NI 'DIR 'DUG NAS CI ZHIG
BYA, ,DES NA TSUR SHIG YAB LA

PHYAG 'TSAL TE KHRUS KYI GZHI NYID DU 'GRO BAR BYA'O, ,PHYI ROL
NAS SLAR YANG BSTOD PA POS, GZUGS DANG RJES CHAGS RIGS NA TSOD,
,MTHUN PAR PHAN TSUN MTHONG BYAS PA, ,BSOD NAMS LDAN PA 'GA' ZHIG
NYID, ,'GROGS PAR 'GYUR BA YIN NAM SNYAM, ,ZHES TE SONG BAR GYUR
TO, ,MTSAN MA

@235B GNYIS PA'O,, ,,DE NAS RAB TU 'BAR BA'I CHAS DANG LDAN ZHING
LAG NA CHANG GI SNOD GZUNG BA'I BI tA DANG, 'BANGS DAG ZHUGS PAR
GYUR TO, ,BI tAS, GANG ZHIG RTAG TU CHANG 'THUNG DANG, ,GANG YANG
DGA' MAR 'GROGS BYED PA, ,STOBS KYI LHA DANG 'DOD LHA STE, ,SKYE
BO'I LHA GNYIS CHE BA NYID,,

ZUR PHUD CAN BDAG GIS 'TSO BA NI BSNGAGS PAR 'OS PA YIN TE, BRANG
GI GZHI LA DGA' MA DANG, ,KHA LA AUTPAL SNGOS BSGOS CHANG, ,MGO
LA ME TOG ZUR PHUD DAG ,GANG LA RTAG TU GNAS PA'O, ,YONGS SU
'GYEL ZHING KYE SUS NGA LA 'BUL ZHING YOD, NGES PAR ME TOG GSAR
PA CAN YIN NO ZHES DGOD

DO; ,'BANGS KYIS, JO BO DE NI MA 'ONGS SO, ,BI tAS, KHRO BA DANG
BCAS PAR SROD LA DANG PO NYID LA MA LA YA CAN GYI BAG MA'I BKRA
SHIS DAG TSAR RO, ,DES NA YUGS MO DE DA DUNG CI'I PHYIR MI 'ONG,
RNAM PAR BSAMS NAS DGA' BA DANG BCAS PAR YANG NA DI RING MA LA YA
CAN MA'I BAG MA'I DGA' STON CHEN PO

'DI LA GRUB PA DANG RIG PA 'DZIN PA'I 'JIG RTEN THAMS CAD RANG
RANG GI DGA' BA'I SKYE BO DANG LHAN CIG SKYED MOS TSAL ME TOG GI
'BYUNG GNAS SU CHANG 'THUNG BA'I BDE BA NYAMS SU MYONG BAR BYED
CING YOD DO, ,DE NYID NA ME TOG SAR PA CAN YANG BDAG LTA ZHING
YOD DAM SNYAM MO, ,DES NA DE NYID DU 'GRO BAR BYA STE, ME

TOG SAR PA MED PA'I ZUR PHUD KYIS CI BYED, YONGS SU 'GYEL ZHING
SONG NGO, ,'BANGS KYIS NGES PAR SKYED MOS TSAL 'DIR 'JUG PAR
BYA'O, ,GNYI GAS ZHUGS SO, ,DE NAS BI D'U shA KAS PHRAG PA LA GOS
ZUNG DAG BKOD DE ZHUGS PAR GYUR TO, ,BI D'U shA KAS, DGA' BA'I
GROGS PO DI RING SKYED MOS

TSAL ME TOG GI 'BYUNG GNAS SU 'GRO BAR 'GYUR RO ZHES BDAG GIS
THOS SO, ,DES NA SKYED MOS TSAL ME TOG GI 'BYUNG GNAS 'DIR RE
ZHIG 'JUG PAR BYA'O, ,ZHUGS NAS BUNG BA 'BAB PA'I TSUL GYIS GAR
DAG BYED DO, ,GZIR BA DANG BCAS PAR CI'I PHYIR SBRANG RTZI'I BYED
PA 'DI DAG BDAG NYID LA MNGON PAR

'BAB PAR 'GYUR, BDAG NYID LA MNOS NAS RIG PA DAG SHES PAR GYUR
TE, MA LA YA CAN MA'I GNYEN 'DUN GYI SKYE BO'I MAG PA'I DGA'
GROGS YIN NO ZHES GUS PA DANG BCAS PAR BYUG PA RNAMS KYIS BYUGS
PA DANG LHA'I ME TOG RNAMS KYI COD PAN DAG BYED DO, ,DES NA SHIN
TU GUS PAR BYAS PA DE DAG DA

@236A *, ,NI 'DIR GNOD PA'I RGYUR GYUR TO, ,DES NA 'DIR BDAG GIS
CI ZHIG BYA, YANG NA MA LA YA CAN MA LAS DNGOS SU THOB PA'I GOS
DMAR ZUNG GCIG PO 'DI DAG GIS BUD MED BZHIN YONGS SU G-YOGS TE,
STOD G-YOGS KYIS BCING BA BYAS NAS 'GRO BAR BYED DE, RE ZHIG
'BANGS

PHRUG NGAN PA SBRANG RTZI BYED PA 'DI DAG GIS BDAG LA CI ZHIG
BYED PAR 'GYUR PA BLTA BAR BYA'O ZHES TE DE LTAR BYED DO, ,BI
tAS, NGES PAR BRTAGS NAS DGA' BA DANG BCAS PAR KE KE 'BANGS PO
SOR MOS STON CING DGOD PA DANG BCAS PAR 'DI NI NGES PAR ME TOG
SAR PA CAN TE, BDAG MTHONG NAS NGA YUN RING

PO ZHIG NAS 'ONG SA SO ZHES KHROS TE, GOS KYIS G-YOGS TE SA GZHAN
DU 'GRO'O, ,DES NA MA TSOR BAR MGRIN PA NAS BZUNG STE 'DI DANG
BAR BYA'O, ,'PHRAL LA NYE BAR BTUD DE BZUNG NA KHAR TAM BU LA
SPYIN PAR 'DOD DO, ,BI D'U shA KAS, CHANG GI DRI TSOR TE SNA
BZUNG NAS GDONG GZHAN DU PHYOGS TE, JI LTAR

NA GCIG TU SBRANG RTZI BYED PA RNAMS LAS JI LTA JI LTAR YANG THAR
BAR GYUR NA GZHAN DU NGAN PA CHANG GIS MYOS PA NGAG GI KHAR LTUNG
NGO, ,BI tAS, JI LTAR KHRO BAS GDONG GZHAN DU PHYOGS PAR GYUR
PHYAG 'TSAL BAR BYED CING, BI D'U shA KA'I RKANG PA LA BDAG NYID
KYI MGO BO GTUGS NAS BZOD PAR MDZOD CIG ,ME

TOG SAR PA CAN BZOD PAR MDZOD CIG ,DE NAS 'BANGS MO ZHUGS PAR
GYUR TE, RJE'I SRAS MO'I MAS BDAG LA GSUNGS PA, BU MO ME TOG SAR
PA CAN SKYED MOS TSAL ME TOG GI 'BYUNG GNAS SU SONG LA, SKYED MOS
TSAL BSRUNG BA LA YAL 'DAB CAN MA LA DI RING KHYAD PAR BCAS PAR
SHING TA MA LA'I

GNAS DAG LEGS PAR BSTAR BAR BYOS SHIG ,MA LA YA CAN MA DANG BCAS
PA'I MAG PA DAG DER 'ONG BAR 'GYUR RO ZHES SMROS SHIG CES SO,
,BDAG GI YAL 'DAB CAN MA LA SMRAS ZIN TE, DAS NA RE ZHIG MTSAN MO
BRAL BAS SRED PA 'PHEL BA'I MDZA' BO ZUR PHUD CAN LA BLTA BAR
BYA'O, ,MTHONG NAS KHRO

BA DANG BCAS PAR JI LTAR BUD MED GZHAN SU ZHIG LA DANG PAR BYED,
BI tAS, SENG GE 'PHROG BYED MES PO DAG LA YANG, ,'DUD PAR MI BYED
KHENGS DANG LDAN PA GANG, ,ZUR PHUD CAN DES ME TOG SAR PA CAN,
,KHYOD KYI RKANG BDAG LA GTUGS GYUR TO, ,BI D'U shA KAS KHRO PA
DANG BCAS PAR 'BANGS PHRUG CHANG

@236B GIS MYOS PA, 'DI NA ME TOG SAR BA CAN GANG NA YOD, 'BANGS
MOS, BRTAGS NAS 'JUM PA DANG BCAS PAR JI LTAR MYOS PA DANG BCAS,
'DOD PA'I GZHAN DBANG DU GYUR PA'I ZUR PHUNG CAN GYI JO BO AA
TRE'I RIGS LA DA YIN PAR BYAS NAS DANG BAR BYED DO, ,DES NA RE
ZHIG KYAL KA'I KHRO BAR BYAS TE, 'DI GNYI GA LA THO

BTZAMS PAR BYA'O, ,'BANGS KYIS MTHONG NAS LAG PAS BSKYOD CING JO
BO THONG SHIG ,'DI NI ME TOG SAR BA CAN MA YIN TE, ME TOG SAR PA
CAN DE NI KHRO BAS DMAR BA'I MIG GIS BLTA ZHING 'ONGS PAR GYUR
TO, ,'BANGS MOS ZUR PHUD CAN 'DI NGES PAR SU ZHIG LA DANG BAR
BYED, BI D'U shA KAS GOS KYIS

DKRIS PA DAG 'GROL ZHING SKAL BA NGAN PAR GYUR PA'I BU BDAG GO,
,BI tAS, BI D'U shA KA LA NGES PAR BRTAGS NAS, KYE'I SPRE'U SER
SKYA KHYOD KYIS KYANG ZUR PHUD CAN BDAG BSLUS SO, ,'BANGS JI SRID
DU ME TOG SAR PA CAN DANG BAR GYUR PA DE SRID DU 'DI ZUNG SHIG
,'BANGS KYIS RJE GANG GSUNGS PA NYID

DO; ,BI tAS, BI D'U shA KAS BTANG NAS 'BANGS MO'I RKANG PA DAG LA
GTUGS TE DANG BAR MDZOD CIG ,ME TOG SAR PA CAN DANG PAR MDZOD CIG
,BI D'U shA KAS BDAG NYID KYIS RTOGS PAR 'DI NI BDAG 'BROS PA'I
GNAS SKABS YIN NO ZHES TE, 'BROS PAR 'DOD PA DANG, 'BANGS KYIS BI
D'U shA KA'I

TSANGS SKUD NAS BZUNG BAS TSANGS SKUD CHAD PAR GYUR TO, SPRE'U
SER SKYA GANG DANG GANG DU 'BROS, ,STOD G-YOGS KYIS MGRIN PA NAS
BTAGS TE DRANG NGO, ,BI D'U shA KAS, BU MO ME TOG SAR PA CAN MA
BDAG LA BKA' DRIN MDZOD LA GTONG DU CHUG CIG ,'BANGS MOS BGAD NAS
GAL TE SA LA MGO BO BKOD

NAS BDAG GI RKANG PA DAG LA GTUGS NA'O, ,BI D'U shA KAS KHRO BA
DANG BCAS PAR JI LTAR RGYAL PO'I GROGS POR GYUR NAS 'BANGS KYI BU
MO KHYOD KYI RKANG PA LA GTUGS PAR BYED, 'BANGS MOS MDZUB MO
'DZUGS SHING 'DZUM PA DANG BCAS PAR DA LTA NYID KHYOD GTUGS PAR
'GYUR RO, ,ZUR PHUD CAN LONGS

SHIG ,KHYOD LA BDAG RAB TU DANG BAR GYUR TO, ,MGRIN PA NAS BZUNG
STE, 'DI NI MAG PA'I DGA' GROGS TE DE LA KHYOD KYIS NGAN PA DAG
BYAS SO, ,DE DAG GAL TE GSAN NA JO BO BSHES GNYEN GYI DBYIG KHRO
BAR 'GYUR RO, ,DES NA 'DI NI GUS PA DANG BCAS PAR MCHOD DE GTANG
BAR BYA'O, ,

@237A *, ,BI tAS, ,JI LTAR ME TOG SAR PA CAN GSUNGS PA BZHIN NO,
,BI D'U shA KA'I MGRIN PA NAS BZUNG STE, KYE KHYOD NI DGA' GROGS
KYI 'BREL PA YIN PAR BYAS TE, BDAG GIS KYA LA KA DAG BYAS SO,
,'KHOR ZHING NGES PAR ZUR PHUD CAN MYOS PA YIN NAM CI, DES NA
BZHAD GAD

DAG BYAS PA YIN NO, ,STOD G-YOGS BZLUMS TE STAN DU BYIN NAS,
'BREL BA DAG 'DIR BZHUGS SHIG ,BI D'U shA KAS, AE MA HO 'DI NI
MYOS PAS GZIR BA DANG BRAL BAR GYUR TO, ,NYE BAR 'KHOD DO, ,BI
tAS, ME TOG SAR PA CAN KHYOD KYANG 'DI'I LOGS NYID DU NYE BAR
'DUG CIG ,GANG GIS NA

KHYOD GNYI GA YANG MNYAM PA NYID DU BDAG GIS MCHOD PAR BYA'O,
,'BANGS MOS BGAD NAS 'KHOD DO, ,BI tAS, 'BANGS DAG CHANG GI SNOD
'DI CHANG DAG GIS GANG BAR BYOS SHIG ,'BANGS KYIS GAR BYED CING
GANG BAR BYAS SO, ,BI tAS, RANG GI MGO'I ZUR PHUD LAS ME TOG
BLANGS NAS CHANG GI SNOD DU

BKOD DE PUS MO DAG BTZUGS NAS ME TOG SAR PA CAN LA NYE BAR BSTABS
TE, BI D'U shA KA LA BLTAS NAS ME TOG SAR PA CAN GYI KHA YI REG
PA KHYAD PAR DU RO 'PHEL BAR GYUR PA ZUR PHUD CAN LAS GZHAN SU
YIS KYANG SNGAR MA MYONG BA YIN NO, ,DE BAS NA 'DI 'THUNG SHIG
,KHYOD LA 'DI LAS GZHAN PA'I BKUR STI

BYA BA CI ZHIG YOD, BI D'U shA KAS, SKYENGS PA'I 'DZUM DAG BYAS
NAS ZUR PHUD CAN NGES PAR BDAG NI BRAM ZE YIN NO, ,BI tAS, GAL TE
KHYOD BRAM ZE YIN NA KHYOD KYI TSANGS SKUD GA RE, BI D'U shA KAS,
DE NI 'BANGS 'DIS 'THEN NAS BCAD DO, ,'BANGS MOS, GAL TE DE LTA
YIN NA RIG BYED KYI

YI GE 'GA' ZHIG RJOD CIG ,BI D'U shA KAS, BU MO CHANG GI DRIS
BDAG GI RIG BYED KYI YI GE DAG NYAMS PAR GYUR TO, ,YANG NA BU MO
KHYOD LA RTZOD PA 'DIS BDAG LA CI ZHIG BYA, BRAM ZE BDAG KHYOD
KYI RKANG PA DAG LA GTUG GO ZHES TE, RKANG PA DAG LA GTUGS PAR
'DOD DO, ,'BANGS MOS LAG

BA DAG GIS ZLOG CING, JO BO 'DI LTA BU NGES PAR MA BYED, ZUR PHUD
CAN BDEN PA NYID DU 'DI NI BRAM ZE ZHIG GO, ,BI D'U shA KA'I
RKANG PA DAG LA GTUGS NAS JO BO KHYOD KHRO BAR MI BYA'O, ,'BREL
PA LA RJES SU 'TSAM PA'I KYAL KA 'DI NI NGES PAR BDAG GIS BYAS
SO, ,BI tAS, BDAG GIS KYANG

@237B 'DI DANG BAR BYA'O, ,RKANG PA DAG LA GTUGS NA JO BO MYOS
PA'I DBANG DU GYUR PA BDAG GIS GNOD PA GANG BYAS PA DAG BZOD PAR
MDZOD CIG ,BDAG KYANG ME TOG SAR PA CAN DANG 'GROGS NAS, CHANG
'THUNG BA DAG CAN DU 'GRO'O, ,BI D'U shA KAS, BDAG GIS BZOD KYIS
SONG SHIG ,BDAG GIS KYANG DGA'

BA'I GROGS PO BLTA BAR BYA'O, ,'BANGS MO DANG, BI tA DAG SONG BAR
GYUR TO, ,BI D'U shA KAS BRAM ZE BDAG GI DUS MA YIN PA'I 'CHI BA
DAG SONG BAR GYUR TO, ,DES NA RE ZHIG MYOS PA'I SKYE BOS REG PAS
SKYON CAN DU BYAS PA DAG RDZING BU 'DIR KHRUS BYA'O, ,DE LTAR
BYED DE, ,PHYI ROL DU MNGON PAR PHYOGS NAS

'DI NI NGES PAR DGA' BA'I GROGS POS DPAL MO MCHOG GIS GZUGS LAS
RGYAL BA, MA LA YA CAN MA BZUNG NAS 'DI NYID DU 'ONG BA DAG GO,
,DES NA RE ZHIG DE'I LOGS NYID DU 'GRO BAR BYA'O, ,DE NAS CHES
MCHOG GIS BRGYAN PA'I 'DREN PA DANG, MA LA YA CAN MA DANG, RNAM
PAR 'BYOR BA'I 'KHOR DANG

BCAS PA DAG ZHUGS PAR GYUR TO, ,'DREN PAS BLTAS NA MIG NI 'OG TU
STER ZHING SMRAS PA DAG LA KUN DU SMRA MI BYED, ,MAL STAN DAG LA
BZLOG NAS 'KHOD CING STOBS KYIS 'KHYUD PA DAG LA 'DAR BAR BYED,
,GROGS MO RNAMS NI PHYIR SONG TSE NA GNAS KHANG DAG LAS 'THON PA
NYID DU 'DOD, ,MI MTHUN

NYID KYIS DI RING BAG GSAR DGA' MA BDAG GI SHIN TU DGA' SLAD
GYUR, ,MA LA YA CAN MA LA BLTA ZHING DGA' MA MA LA YA CAN MA,
,H'Um ZHES STER BYED DAG GIS SO SO'I TSIG LA SMRA BCAD STEN PA
GANG YIN DANG, ,LUS 'DI ZLA 'OD NAGS ME 'BAR BA LTA BUS GDUNGS
PAR GYUR PA GANG YIN DANG, ,NYIN

MTSAN SHIN TU MANG BAR YID GZHAN MED PAR BSAMS PA GANG YIN DKA'
THUB DE'I, ,'BRAS BU GANG DAG DA LTAR DGA' MA KHYOD KYI BZHIN 'DI
LTA BA 'DI NYID DO, ,'DREN MAS BSGRIBS TE BU MO GZUGS BZANG BA
'BA' ZHIG TU MA ZAD DE, NGES PAR SNYAN PAR SMRA BA YANG SHES PA
ZHIG GO, ,'BANGS MOS

BGAD NAS AA A'I MDZA' BO'I PHYOGS SU LHUNG MA 'DI NI BDEN PA NYID
DE, 'DI LA SNYAN PAR SMRA BA CI ZHIG YOD, 'DREN PAS, GRUNG MO
SKYED MOS TSAL ME TOG GI 'BYUNG GNAS KYI LAM DAG STON CIG ,'BANGS
MOS JO BO TSUR GSHEGS TSUR GSHEGS, 'DREN MAS 'GRO ZHING 'DREN MA
LA MTSON TE,

@238A *, ,KHYOD DAL BUD LA BUR SHOG CIG ,NU MA'I KHUR NYID KHYOD
KYI RKED PA NGAL SLAD GYUR NA DO SHAL GZHAN GYIS CI, ,BYIN PA
ZUNG NI TSANG RA'I KHUR GYIS GDUNG BAR BYED NA DRIL CHUNG 'DIS
KYANG CI, ,RKANG GNYIS DAG GIS BYIN PA ZUNG NI KHUR NUS MIN NA
RKANG GDUB GAL ZHIG ,RANG LUS NYID

KYIS BRGYAN PA KHYOD NI NYON MONGS SLAD DU RGYAN DAG CI LA 'DZIN,
,'BANGS MOS 'DI NI SKYED MOS TSAL ME TOG GI 'BYUNG GNAS TE, JO BO
ZHUGS SHIG ,THAMS CAD ZHUGS PAR GYUR TO, ,ZHUGS NAS 'DREN PAS AE
MA SKYED MOS TSAL ME TOG GI 'BYUNG GNAS KYI DPAL NI 'DI NYID
NA'O, ,'KHRI

SHING KHANG BZANGS BKOD PA BYAS MTHAR TZAN DAN DAG LAS ZAGS PA
RNAMS KYIS BSIL BAR BYED, ,RGYUN GYI KHANG PA DAG DANG NYE BAR
MGRIN SNGON RNAMS KYI SGRA NI GSAL BAR RJES SU SGROGS, ,'KHRUL
'KHOR GYIS BTANG CHU YI CHOGS NI ME TOG RDUL DAG BABS PAR GYUR
PA'I TSOGS PA RNAMS, ,ROL

PAR KHYER BAS SER BA 'DI DAG YAL GA CAN GYI KYO RA 'GYENGS SHING
MGYOGS PAR 'BAB, ,GZHAN YANG 'KHRI SHING KHANG BZANGS SA GZHI GLU
YI BRTZON PAS MU COR DU BYED CING, ,ME TOG RDUL GYIS GSAL BAR
DGA' STON RTAGS DAG GIS NI REG GYUR TE, ,LHAN CIG SPYOD PA DANG
'GROGS SPRANG RTZI'I RO NI RDZOGS

PAR 'THUNG BYED PA'I, ,BUNG BA 'DI DAG KUN NAS CHANG 'THUNG LONGS
SPYOD NYAMS SU MYONG BYED BZHIN, ,BI D'U shA KAS SKYES PA KHYOD
RGYAL BAR GYUR CIG ,BU MO KHYOD SHIS PAR GYUR CIG ,'DREN PAS,
GROGS PO DE TZAM GYI DUS SU GANG DU 'DUG ,BI D'U shA KAS, BDAG NI
MGYOGS PA NYID DU 'ONGS TE,

'ON KYANG BAG MA'I DGA' STON LA 'DUS PA GRUB PA DANG RIG PA 'DZIN
PA'I CHANG 'THUNG RNAMS LTA BA'I DGE MTSAN LA 'DI SNYED KYI DUS
SU BDAG 'DUG PAR GYUR TO, ,DES NA GROGS PO YANG RE ZHIG GZIGS
SHIG ,'DREN PAS BLTA ZHING JI LTAR KHYOD BRJOD PA BZHIN NO, ,HA
RI TZAN DAN GYIS BYUGS LUS

CAN LA YI ME TOG PHRENG BA RAB TU 'DZIN, ,NOR BU'I RGYAN GYI 'OD
DAG REG PAS DANGS SHING BKRA BAR BYAS PA'I GOS DANG LDAN, ,GRUB
PA'I SKYE BO DAG DANG LHAN CIG SPEL BAR GYUR PA'I RIG 'DZIN 'DI
DAG RNAMS, ,TZAN DAN GRIB BSIL DAG LA DGA' MA'I 'THUNGS LHAG TU
GYUR CHANG DAG 'THUNG BAR BYED, ,DES

@238B NA TSUR SHEG YU CAG KYANG SHING TA MA LA'I BSTI GNAS SU
'GRO BAR BYA'O, ,YONGS SU SONG NGO, ,BI D'U shA KAS, 'DI NI NGES
PAR SHING TA MA LA'I GNAS SO, ,BU MO KHYOD KYI BZHIN 'DI NI STON
KA'I TSAD PA DAG GIS YONGS SU NYAMS PAR BYAS PA BZHIN MTSON TO,
,DES NA SHEL GYI RDO'I GZHI 'DI NYID LA

NYE BAR 'DUG CIG ,'DREN BAS, GROGS PO YANG DAG PAR MTSON NO,
,DGA' MA'I GDONG 'DI 'GRAM PA DAG ,MDZES PAS ZLA BA PHAM BYAS
NAS, ,GDUNG BAS MNGON PAR DMAR BA'I MIG ,PADMO DAG LAS RGYAL 'DOD
BZHIN, ,MA LA YA CAN MA'I LAG PA BZUNG NAS DGA' MA 'DIR 'DUG CIG
THAMS

CAD 'KHOD DO, ,'DREN PAS, 'DREN MA'I GDONG PA BTEG NAS BLTA
ZHING, BDAG CAG SKYED MOS TSAL ME TOG GI 'BYUNG GNAS DON MED PAR
LTA BA'I DGE MTSAN CAN RNAMS KYIS KHYOD YONGS SU NGAL PAR BYAS
TE, GANG GI PHYIR, SMIN MA'I 'KHRI SHING RAB MDZES SHING, ,MCHU
YI YAL 'DAB DMAR PO CAN, ,

BZHIN 'DI DGA' BA'I SKYED TSAL TE, ,'DI LAS GZHAN PA NAGS 'BA'
ZHIG ,'BANGS MOS, 'DZUM PA DANG BCAS PAR BI D'U shA KA LA MTSON
NAS KHYOD KYIS RJE'I SRAS MO'I GDONG JI LTAR BSNGAGS PA THOS SAM,
BI D'U shA KAS GRUNG MO DE LTA BU'I KHENGS PA 'DZIN PAR MA BYED
CIG ,'DZUM PA DANG BCAS BAR BDAG CAG

GI NANG NA YANG SKYE BO BLTA BAR 'OS PA NI YOD PA NYID DO, ,PHRAG
DOG 'BA' ZHIG GIS SU YANG BSNGAGS PAR MI BYAD DO, ,'BANGS MOS,
'DZUM PA DANG BCAS PAR JO BO KHYOD BDAG GIS BSNGAGS PAR BGYI'O,
,BI D'U shA KAS, DGA' BA DANG BCAS PAR 'TSO BA DAG TU BYAS SO,
,BU MO KHYOD KYIS GANG GIS NA SLAR

YANG 'GA' ZHIG GIS BDAG LA JI LTAR KHYOD NI 'DI LTAR SPRE'U SER
SKYA'O ZHES MI BRJOD PA DE LTAR BKA' DRIN MDZOD CIG ,'BANGS MOS,
BAG MA LA GNYID MA LOG PAR KHYOD DI RING GNYID DU 'GRO ZHING MIG
ZUM PA DANG LDAN PA MDZES BAR BDAG GIS MTHONG NGO, ,DES NA DE
LTAR NYID DU 'DUG CIG ,BI D'U shA KAS, DE

LTAR BYAS SO, ,'BANGS MOS, RE ZHIG SHING TA MA LA'I YAL 'DAB KYI
KHU BA RAMS KYI KHU BA'I RJES SU MTHUN BA DAG GIS 'DI'I BZHIN NAG
POR BYA'O, ,LANGS NAS YAL 'DAB BLANGS TE 'TSIR BA'I GAR BYED DO,
,'DREN PA DANG, 'DRI NAMS BI D'U shA KA MTHONG BAR GYUR TO,
,'DREN PAS GROGS PO BDAG CAG RNAMS

@239A *, ,GNAS PA LA KHYOD NYID KHA BSGYUR BA NI SKAL BA DANG
LDAN PA'O, ,'BANGS MOS SHING TA MA LA'I YAL 'DAB KYI THANG CHUS
BI D'U shA KA'I BZHIN NAG POR BYAS SO, ,'DREN MAS 'DZUM PA DANG
BCAS PAS BI D'U shA KA MTHONG NAS 'DREN PA LA BLTA'O, ,'DREN PAS,
'DZUM PA'I ME TOG RGYAS PA

'DI, ,KHYOD MCHU'I YAL 'DAB DAG LA MTHONG, ,'BRAS BU LTA BYED
BDAG GI NI, ,MIG LA SMIN NO MIG MDZES MA, ,BI D'U shA KAS, BU MO
KHYOD KYIS CI ZHIG BYAS, 'BANGS MOS KYE BSNGAGS PA BYAS SO, ,BI
D'U shA KAS, LAG PAS GDONG LA BYUGS TE, LAG PA LA BLTAS NAS KHRO
BA DANG

BCAS PAS SHING GI DBYUG PA PHYAR TE, 'BANGS MO'I BU MO 'DI RGYAL
PO'I KHAB YIN PAS KHYOD LA CI ZHIG BYA, 'DREN PA LA MTSON NAS KYE
KHYOD KYI MDUN NYID DU BDAG 'BANGS KYI BU MOS SMA PHAB BO, ,DES
NA BDAG 'DIR 'DUG STE CI ZHIG BYA, GZHAN DU 'GRO BAR BYA'O, ,SONG
BAR GYUR TO, ,'BANGS MOS

NGES PAR JO BO BDAG LA KHROS PAS, RE ZHIG SONG LA 'DI DANG BAR
BYA'O, ,'DREN MAS BU MO GRUNG MO BDAG GCIG BU DOR NAS KHYOD GANG
DU 'GRO, 'BANGS MOS 'DREN MA LA MTSON NAS 'DZUM PA DANG BCAS PAS
KHYOD GCIG PU 'DI LTA BU NYID DU YUN RING DU 'ONG BAR SHOG SHIG
SONG BAR GYUR TO, ,'DREN PAS,

NYIN BYED ZER GYI REG PAS YONGS SU DMAR BA'I MDZES PA 'DZIN BYED
CING, ,RAB 'PHRO SO YI 'OD ZER RNAMS KYIS GE SAR DAG NI GSAL BAR
BYAS, ,AA YI MDZES MA KHYOD KYI BZHIN 'DI BDEN PAR PADMO DANG
MTSUNGS TE, ,'ON KYANG 'DI LA SBRANG RTZI BYED PA 'THUNG ZHING
RNAM PAR SPYOD PA MED, ,'DREN MAS BGAD

NAS GDONG DUD PAR GYUR TE, ,'DREN PAS DE NYID BRJOD DO, ,DE NAS
'BANGS MO ZHUGS TE, 'PHRAL LA NYE BAR BTUD NAS NGES BAR RGYAL
TSAB BSHES GNYEN GYI DBYIG 'DI DON GYIS BZHIN DU GZHON NU LTA BA
LA 'ONGS PAR GYUR TO, ,'DREN PAS, DGA' MA KHYED BDAG NYID KYI
KHANG PAR SONG SHIG ,BDAG KYANG

BSHES GNYEN GYI DBYIG BLTAS NAS MYUR DU 'ONG BA NYID DO, ,'DREN
MA 'BANGS MO DANG 'GROGS TE SONG BAR GYUR TO, ,DE NAS BSHES GNYEN
GYI DBYIG RAB TU ZHUGS SO, ,NUS DANG LDAN LA DE MA BCOM, ,SPRIN
GYI BZHON PA DAG LA NI, ,KHYOD KYI RGYAL SRID DGRAS KHYER ZHES,
,NGO TSA MED BDAG JI LTAR GLENG, ,

@239B DE LTA MOD KYI MA BRJOD PAR 'GRO BA YANG RIGS PA MA YIN
PA'I PHYIR BRJOD DE 'GRO BAR BYA'O, ,NYE BAR BTUD DO, ,'DREN PAS
MTHONG NAS BSHES GNYEN GYI DBYIG 'DIR 'DUG CIG ,BSHES GNYEN GYI
DBYIG GIS NYE BAR 'KHOD DO, ,'DREN PAS, NGES PAR BRTAGS NAS BSHES
GNYEN GYI DBYIG NI KHROS PA

BZHIN DU MTSON NO, ,BSHES GNYEN GYI DBYIG GIS BGAD NAS, MA TANG
GA NYAMS PA LA NGES PAR CI ZHIG KHRO, 'DREN PAS MA TANG GAS CI
BYAS BSHES GNYEN GYI DBYIG GIS RANG NYAMS PAR BYA BA'I SLAD DU
KHYED KYI RGYAL SRID BLANGS SO ZHES GRAG GO, ,'DREN BAS DGA' BA
DANG BCAS SHING BDAG NYID KYIS RTOGS PAR

NGES PAR YANG 'DI NI BDEN BA ZHIG GO, ,BSHES GNYEN GYI DBYIG GIS
DE GZHOM PAR BYA BA'I PHYIR BDAG LA GZHON NUS BKA' SGOS SHIG
,MANG POS CI ZHIG BYA, MTHA' DAG NAM MKHA' LAM DU BYAS TE BGROD
PA'I GZHAL YAS KHANG DAG KUN NAS RAB 'DUD PAS, ,DBYAR BZHIN NYI
MA'I 'OD ZER SGRIB CING NYIN PAR DAG

NI NAG PO NYID DU BYED PA YI, ,GRUB PA 'DI RNAMS KHYOD KYI GSUNG
DAG THOB NA 'DI NAS 'PHRAL DU G-YUL LA 'GRO BYED CING, ,'PHYAR
BA'I SGRA BRLAG 'JIGS BCAS RGYAL BO'I TSOGS 'DUD KHYOD KYI RGYAL
SRID RANG GIR 'GRUB PAR 'GYUR, ,YANG NA DPUNG GI TSOGS KYIS CI
ZHIG BYA, ,DRAG TU NGES PAR PHYUNG BA

RAL GRI'I 'OD ZER TSOGS KYIS NI, ,RAL PA'I TSOGS KYIS MDZES PAR
GYUR PA BDAG NYID GCIG PUS KYANG, ,RGYANG NAS MCHONGS PA'I SENG
GE DAG GIS GLANG PO'I DBANG PO BZHIN, ,NYAMS PA MA TANG GA NI
G-YUL DU 'JOMS PA NYID RIG MDZOD, ,'DREN PAS, BDAG NYID KYIS RTOG
PAR RNA BA BSGRIBS

NAS AA HA HA MI BZAD PA DAG MNGON PAR BRJOD DO, ,YANG NA RE ZHIG
'DI SKAD CES GSAL BAR 'DZUM PA DANG BCAS TE BSHES GNYEN GYI DBYIG
DE DAG CI, DPUNG BA'I STOBS DANG LDAN PA KHYOD LA 'DI LAS SHIN TU
LHAG PA DAG KYANG YOD DO, ,'ONG KYANG GZHAN GYI DON DU RANG GI
LUS DAG KYANG, ,BSLANGS PA

MED PAR BRTZE BAS SBYIN PA GANG, ,DE NI RGYAL SRID CHED DU SROG
CHAGS DAG ,GSOD PA'I GDUG PA JI LTAR KHAS LEN BYED, ,GZHAN YANG
NYON MONGS PA LAS GZHAN PA DAG LA DGRA'I BLO BDAG LA YOD PA MA
YIN NO, ,DES NA KHYOD GAL TE BDAG LA DGA' BAR BYA BAR 'DOD PA DE
LTA NA NYON MONGS PAS DBANG DU

@240A *, ,BYAS PA'I GDUNG BA CAN 'DI LA RJES SU BRTZE BAR BYOS
SHIG ,BSHES GNYEN GYI DBYIG GIS KHRO BA'I RGOD PA DANG BCAS PAR
JI LTAR 'DI BDAG CAG LA PHAN PAR BYED PA'AM, ,PHONGS PA YIN PAS
RJES SU BRTZE BA JI LTAR MI BYED, 'DREN PAS BSGRIBS TE GSAR PA'I
KHRO BAS 'PHANGS BA'I

SEMS DANG LDAN PA 'DI RE ZHIG BZLOG PAR MI NUS TE, DES NA RE ZHIG
'DI SKAD CES, GSAL BAR BSHES GNYEN GYI DBYIG LONGS SHIG ,NANG DU
'JUG PAR BYA STE, ,DE NYID DU KHYOD LA RTOG PAR BYA'O, ,NUB KYI
PHYOGS SU BLTAS NAS JI LTAR NYIN PAR YANG YONGS SU GYUR TO, ,DE
LTAR YANG DA NI BCOM LDAN 'OD

ZER STONG PHRAG CAN 'DI, MTSAN MO MED PAR GNYID KYI RGYA YIS
BCINGS PA'I GDUNG BA SEL ZHING PADMO'I MDZOD DAG LAS, ,RAB MCHOG
RANG GI ZER GYIS PHYOGS 'GENGS BYA BA GCIG PUS THAMS CAD MA LUS
TSIM BYED PA, ,RGYUN DU BSTOD PA'I MU COR BZHI LDAN GRUB PA RNAMS
KYIS BLTAS PA GANG GI NGAL DUB NI, ,

GZHAN PHAN RGYU NYID DU GYUR NYI MA GCIG PU 'DI NI NUB PAR GYUR
YANG BSNGAGS PAR 'OS, ,THAMS CAD SONG BAR GYUR TO, ,MTSAN MA GSUM
PA'O,, ,,DE NAS GOS ZUNG CIG BZUNG BA'I NYUG RUM PA DANG, SGO
SRUNGS KYANG ZHUGS PAR GYUR TO, ,NYUG RUM PAS, BTZUN MO'I 'KHOR
DU RNAM GZHAG

BSGRUBS GYUR PA, ,DGA' BAS GZIR BA BDAG NI KHRIMS LUGS KYIS,
,GNAS DANG GNAS SU 'GYEL BA SRUNG BYED CING, ,SPYOD PA THAMS CAD
MI BDAG RJES SU MTHUN, ,SGO SRUNGS KYIS KYE JO BO KHYOD GANG DU
GSHEGS, NYUG RUM PAS, LHA MO BSHES GNYEN GYI DBYIG GI YUM GYIS
BDAG LA GSUNGS

PA; NYUG RUM PA KHYOD KYIS JI SRID ZHAG BCU'I BAR DU MA LA YA CAN
MA DANG, MAG PA LA GOS DMAR PO DAG SBYIN PAR BYA'O ZHES SO,
,RGYAL PO'I BU MO YANG GYOS SGYUG GI KHAB TU 'KHOD DO, ,GZHON NU
SPRIN GYI BZHON PA YANG RGYAL TSAB BSHES GNYEN GYI DBYIG DANG
'GROGS TE RGYA MTSO'I 'GRAM BLTA RU DE RING

SONG NGO ZHES BDAG GIS THOS SO, ,DES NA RE ZHIG RGYAL PO'I BU
MO'I SNGON DU 'GRO'AM, MAG PA'I SNGON DU 'GRO BDAG GIS MA SHES
SO, ,SGO SRUNGS KYIS, JO BO SNGON LA RGYAL PO'I BU MO'I SNGON DU
SONG SHIG ,DE NYID DU GAL TE NA, DUS 'DI TZAM DU MAG PA YANG SLAR
'ONG BAR 'GYUR RO, ,NYUG RUM PAS, RAB DGA' LEGS PA

@240B DAG BSTAN TO, ,KHYOD KYANG GANG DU 'GRO, SGO SRUNG KYIS,
BDAG LA YANG RGYAL PO CHEN PO KUN GYI DBYIG GIS BKA' STZAL PA, JI
LTAR RAB DGA' SONG LA BSHES GNYEN GYI DBYIG LA SMROS SHIG ,TSES
GCIG GI SGRON MA'I DGA' STON 'DI LA MA LA YA CAN MA DANG, MAG PA
LA YANG 'ONGS NAS DGA' STON DE LA

'OS PA RNAMS CUNG ZAD NYE BAR BSGRUB PAR BYA'O ZHES SO, ,DES JO
BO RGYAL PO'I BU MO'I SNGON DU SONG SHIG, ,BDAG KYANG BSHES GNYEN
DBYIG BOD PA'I SLAD DU 'GRO BAR BYA'O, ,GNYI GA SONG BAR GYUR TO,
,'JUG PAR BYED PA'O, ,DE NAS SPRIN GYI BZHON PA DANG, BSHES GNYEN
GYI DBYIG ZHUGS PAR GYUR TO, ,'DREN PAS MAL

STAN RTZVA 'JAM DAG DANG GDAN NI RDOG TZANG KHANG PA LJON PA DAG
GI 'OG ,BTUNG BA CHU RGYUN BSIL BA DAG DANG KHA ZAS GTZANG BA
GROGS NI RI DAGS TE, ,DE LTAR MA BSLANGS 'BYOR PA THAMS CAD RNYED
PA'I NAGS TSAL 'DI NA SPYON CIG STE, ,GANG ZHIG SLONG BA RNYED
DKA' GZHAN DON BSGRUB PA'I 'BRAS MED DON BRAL NYID DU GNAS PA'O,
,BSHES

GNYEN GYI DBYIG GIS STENG DU BLTAS NAS GZHON NU MYUR BAR MDZOD
CIG ,'DI NI CHU'I PHUNG PO BSKYOD PA'I DUS SO, ,SPRIN GYI BZHON
PAS THOS NAS LEGS PAR MTSON NO, ,DE LTAR YANG, RAB SGROGS CHU YI
GLANG CHEN DBANG PO'I SHUGS KYIS BSNUN PAS RJES 'BREL RAB RGYAS
SHING, ,RI YI PHUG NANG DAG GIS GZHI THAMS CAD SGRA SNYAN RAB TU

SGROGS BYED PA, ,THOS PA'I LAM 'GOG SGRA 'DI JI LTAR DRAG TU
SGROGS PAR BYED PA DE LTA BAR, ,RAB 'PHAR GRANGS MED DUNG DANG
LDAN PA'I RLABS 'DI DAG NI NYE BAR 'ONGS PA 'DRA, ,BSHES GNYEN
GYI DBYIG GIS, GZHON NU BYUNG BA NYID MA YIN NAM LTOS SHIG ,LI
SHI'I YAL 'DAB DAG NI ZOS GYUR PA'I, ,LAG LDAN CHU

SRIN SGREGS PA'I DRI BZANGS KYI, ,CHU DANG LDAN BA RGYA MTSO'I
DBA' RLABS 'DI, ,RIN CHEN 'OD ZER DAG GIS SPRAS TE MDZES, ,'DREN
PAS, BSHES GNYEN GYI DBYIG ,STON GYI DUS KYI CHU 'DZIN NI, ,DKAR
BA'I SGRIB BYED KYIS BSGRIBS PA, MA LA YA YI RTZE MO 'DI, ,GANGS
CAN RI RTZE'I DPAL DAG 'DZIN, ,BSHES GNYEN GYI DBYIG GIS, GZHON

NU 'DI DAG NI RIM LA YA'I RTZE MO MA YIN TE, NGES PAR 'DI DAG NI
KLU RNAMS KYI RUS BA'I TSOGS SO, ,SPRIN GYI BZHON PAS, MYA NGAN
SDUG BSNGAL DANG BCAS PAR RGYU MTSAN CI'I PHYIR 'DI SNYED DUS
GCIG TU SHI BAR GYUR, BSHES GNYEN GYI DBYIG GIS, GZHON NU 'DI DAG
DUS GCIG TU SHI BA NYID MA YIN TE, 'DI DAG JI LTAR GYUR PA

@241A *, ,MNYAN PAR MDZOD CIG ,SNGON RANG GI GSHOG PA'I RLUNG GIS
RGYA MTSO'I CHU BSKYOD DE SA 'OG NAS BLANGS NAS BYA KHYUNG GIS
NYI MA SO SO LA LAG 'GRO DU MA ZA BAR BYED LO, ,SPRIN GYI BZHON
BAS SDUG PA SHIN TU DKA' BA DAG BYED DO, ,DE NAS BSHES GNYEN GYI
DBYIG GIS DE NAS NAM ZHIG GI TSE KLU'I

'JIG RTEN MTHA' DAG BRLAG TU DOGS NAS KLU'I RGYAL PO NOR RGYAS
KYIS BYA KHYUNG LA SMRAS PA, SPRIN GYI BZHON PAS GUS PA DANG BCAS
PAR DANG POR NGA ZO SHIG CES PA 'AM CI, BSHES GNYEN GYI DBYIG GIS
MA YIN NO, ,SPRIN GYI BZHON BAS SMAD PA DANG BCAS PAR GZHAN CI,
BSHES GNYEN GYI DBYIG GIS 'DI BRJOD, KHYOD KYI MNGON

PAR 'DEBS PAS SKRAG NAS LAG 'GRO MA STONG PHRAG RNAMS KYI MNGAL
LTUNG BAR BYED CING PHRU GU RNAMS KYANG LNGA PA NYID DU NYE BAR
'GRO'O, ,DE LTAR BDAG CAG GI RGYUN CHAD PAR GYUR NA KHYOD NYID
KYI RANG GI DON NYAMS PAR BYAS PAR 'GYUR RO, ,DES NA GANG GI DON
DU KHYOD SA 'OG TU MNGON PAR BABS PA DE'I DON DU NYI MA SO SOR
RGYA MTSO'I 'GRAM

NA GNAS PA LA RE RE NGA NYID KYIS BSKUL TE GTANG BAR BYA'O ZHES
SO, ,SPRIN GYI BZHON PAS SDUG PA DE LTAR KLU'I RGYAL POS KLU
RNAMS LEGS PAR BSRUNGS LO, ,GANG GI LCE NI STONG PHRAG GNYIS NANG
NA, ,GANG GIS SPRUL GCIG BSRUNG PHYIR SBRUL DGRA LA, ,DING BDAG
BDAG NYID STER ZHES SMRA BA YI, ,LCE DE DE LA GCIG KYANG MED

DAM CI, ,BSHES GNYEN GYI DBYIG GIS, DE DAG KYANG BYA'I RGYAL POS
KHAS BLANGS SO, ,DE LTAR NYI MA SO SO RE RE RNAM BZHAG BSGRUBS
GYUR PA'I, ,GANG ZHIG SBRUL BDAG RNAMS NI 'DAB CHAGS RGYAL POS ZA
BAR BYED, ,DE DAG RNAMS KYI RUS PHUNG GANGS RI DAG GI 'OD CAN
'DI, ,NYI MA SO SOR 'PHEL BAR GYUR CING 'GYUR LA 'GYUR

BA YIN, ,SPRIN GYI BZHON PAS NGO MTSAR DANG BCAS PAR, ,GTZANG BA
MIN PA KUN GYI GTER, ,BYAS PA MI GZO RNAM PAR 'JIG ,LUS NGAN DAG
GI CHED DU YANG, ,RMONGS PA DAG NI SDIG PAR BYED, ,KYE MA KLU
RNAMS KYI RGUD PA LA 'DI NI MTHAR THUG PA MED DO, ,BDAG NYID KYIS
RTOGS PAR RANG GI LUS YONGS SU BTANG BAS GDENGS

CAN CIG TZAM YANG BDAG GIS YONGS SU SRUNG BAR BYED NUS PAR GYUR
NA CI MA RUNG 'ON KYANG BSHES GNYEN GYI DBYIG GNAS SO, ,DE NAS
SGO SKYONG ZHUGS PAR GYUR TO, ,RI'I RTZE MOR NI BDAG GIS 'DZEGS
SO, ,RNAM PAR BLTAS NAS BSHES GNYEN GYI DBYIG 'DI MAG PA DANG NYE
BA NA 'KHOD DO, ,RE ZHIG DRUNG DU 'GRO

@241B BAR BYA'O, ,NYI BAR BTUD DE, GZHON NU RGYAL BAR GYUR CIG
,BSHES GNYEN GYI DBYIG GIS, ,RAB DGA' DGOS PA CI'I SLAD DU 'ONGS,
SGO SRUNGS KYIS RNA BAR SHUB PAR BYED DO, ,BSHES GNYEN GYI DBYIG
GIS, GZHON NU YAB KYIS BDAG 'BOD PAR BYED DO, ,'DREN PAS GSHEGS
MDZOD CIG ,

BSHES GNYEN GYI DBYIG GIS, GZHON NU YANG GNOD PA MANG BA'I PHYOGS
'DIR LTAD MO LA YUN RING DU GNAS PAR MI BYA'O, ,SGO SRUNGS DANG
'GROGS TE SONG BAR GYUR TO, ,SPRIN GYI BZHON PAS, RE ZHIG BDAG
GIS KYANG RI'I RTZE MO 'DI LAS BABS TE RGYA MTSO'I 'GRAM BLTA BAR
BYA'O, ,BABS NAS SONG NGO, ,PHYI ROL NA KYI

HUD BU SDUG ,KYI HUD BU SDUG ,DUNG GI GTZUG KHYOD GSOD PAR BYED
ZER NA BDAG GIS JI LTAR BLTA BAR BYA, ,SPRIN GYI BZHON PAS AA YE
BUD MED LTA BU GZIR BA'I CHO NGE DAG GO, ,DES NA RE ZHIG NYE BAR
BTUD DE, 'DI SU ZHIG YIN, 'DI'I 'JIGS PA GANG LAS YIN ZHES GSAL
BAR BYA'O, ,DE NAS RGAN MO NGU ZHING

RJES SU 'BRANG BA'I DUNG GI GTZUG ZHUGS PAR GYUR TO, ,GOS ZUNG
DAG SPRAS PA'I KING KA RA YANG NGO, ,RGAN MOS MCHI MA DANG BCAS
PAR KYI HUD BU SDUG DUNG GI GTZUG ,DI RING KHYOD GSOD PAR 'GYUR
BA BDAG GIS JI LTAR BLTA BAR BYA, AO SKO NAS BZUNG STE, KHYOD KYI
BZHIN GYI ZLA BA 'DI DANG BRAL PAS NI DI RING BDAG GI

SA 'OG MUN PAR 'GYUR RO, ,DUNG GI GTZUG GIS, MA MA 'DI LTAR SHIN
TU SMRE SNGAGS 'DON CING BDAG RAB TU GDUNG BAR BYED, RGAN MOS
NGES PAR BRTAGS NAS, BU'I LUS LA REG CING, KYI HUD BU SDUG KHYOD
KYI LUS NYI MA MA MTHONG BAS SHIN TU GZHON PA 'DI JI LTAR NA
SNYING LA BRTZE BA MED PA'I MKHA' LDING GIS

NGES PAR ZA BAR 'GYUR, ,MGRIN PA NAS BZUNG STE DU BAR BYED DO,
,DUNG GI GTZUG GIS YUM SMRE SNGAGS KYIS CI ZHIG PHAN LTOS SHIG
,DANG PO GANG TSE SKYES PA NA, ,MI RTAG NYID KYI PANG DU BYED,
,MA YIS PHYIS NAS MA MAS BZHIN, ,DE TSE MYA NGAN RIM PA CI, ,RGAN
MOS BU SDUG YUD TZAM ZHIG 'DUG DANG, RE

ZHIG KHYOD KYI BZHIN BLTA BAR BYA'O, ,KING KA RAS TSUR SHOG TSUR
SHOG GZHON NU DUNG GI GTZUG ,DE DAG BRJOD PAS KHYOD LA CI, NGES
PAR BU LA CHAGS PAS RMONGS PA 'DI DAG GIS NI RGYAL PO'I BYA BA MI
SHES SO, ,DUNG GI GTZUG GIS BZANG PO 'ONG BA 'DI NYID DO, ,KING
KA RAS BDAG NYID KYIS RTOGS

@242A *, ,PAR NGES PAR BDAG GIS DUNG GI GTZUG GSOD PA'I RDO DANG
NYE BAR KHRID ZIN TO, ,RE ZHIG GSOD PA'I RTAGS 'DI BYIN TO GSOD
PA'I RDO DAG BSTAN PAR BYA'O, ,SPRIN GYI BZHON PAS MTHONG NAS, AA
YE 'DI NI BUD MED DO, ,DUNG GI GTZUG MTHONG NAS NGES PAR 'DI NI
'DI'I BU YIN PAR

BRTAG PAR BYA'O, ,DES NA NGES PAR CI'I DON DU DU BAR BYED, KUN DU
BLTAS NAS, NGES PAR 'JIGS PA'I RGYU NI CI YANG MA MTHONG NGO,
,DES NA 'DI'I 'JIGS PA GANG LAS 'BYUNG BAR 'GYUR, ,CI ZHIG NYE
BAR BTUD NAS DRI BAR BYA'O, ,YANG NA 'DI NI 'DI LTAR RGYUN DU CHO
NGE 'DON PAS GAL TE 'DI NYID LAS

GSAL BAR 'GYUR RO, ,DES NA YAL 'DAB CAN GYIS BSGRIBS TE MNYAN PAR
BYA'O, ,KING KAR RAS MCHI MA DANG BCAS PAR THAL MO SBYAR NAS
GZHON NU DUNG GI GTZUG 'DI NI NGES PAR JO BO'I BKA' YIN NO ZHES
BYA STE, MI BZAD PA 'DI 'DRA BDAG SMRA'O, ,DUNG GI GTZUG GIS
BZANG POR SMROS SHIG ,KING KA

RAS KLU'I RGYAL PO NOR RGYAS KYIS KHYOD LA BKA' STZAL TO, ,DUNG
GI GTZUG GIS GUS PA DANG BCAS PAR SPYI BOR THAL MO SBYAR NAS RJE
YIS CI ZHIG BKA' STZAL, KING KA RAS GOS DMAR PO ZUNG 'DI DAG GYON
LA GSOD PA'I RDO LA 'DZEGS SHIG ,GANG GIS GOS DMAR PO'I RTAGS
KYIS NYE BAR MTSON PA DAG

MKHA' LDING GIS BZUNG NAS ZAS KYI DON DU 'KHYER BAR 'GYUR RO,
,SPRIN GYI BZHON PAS MCHI MA DANG BCAS PAR 'DI NYID SDUG PA NOR
RGYAS KYIS YONGS SU BTANG BA ZHIG GO, ,KING KA RAS, DUNG GI GTZUG
'DI LONG SHIG ,GOS ZUNG DAG GTOD DO, ,DUNG GI GTZUG GIS GUS PA
DANG BCAS PAR BLANGS TE,

MGO LA BZUNG NAS RJE LA GUS PAR BYED DO, ,RGAN MOS BU'I LAG NA
GOS DAG 'DUG PA MTHONG NAS BRANG BRDUNG BA DANG BCAS PAR KYI HUD
MNYES GSHIN GANG GIS 'JIGS PA RDO RJE LHUNG BA NI 'DI NYID DO,
,BRGYAL BAR GYUR TO, ,KING KA RAS NGES PAR MKHA' LDING 'ONG BA'I
DUS LA NYE BAR GYUR TO, ,DES NA MYUR

DU 'BROS PAR BYA'O, ,KING KA RA SONG PAR GYUR TO, ,DUNG GI GTZUG
GIS YUM DBUGS PHYIN PAR GYUR CIG ,RGAN MO DBUGS PHYUNG STE MCHI
MA DANG BCAS PAR KYI HUD KYI HUD BU SDUG YID LA RE BA BRGYA YIS
THOB BA BO, ,KHYOD PHYIS BDAG GIS GANG DU MTHONG BAR 'GYUR, MGRIN
PA LA BZUNG STE, SPRIN GYI BZHON PAS

@242B MCHI MA DANG BCAS PAR KUN DU RMONGS SHING YANG YANG MCHI
MA'I RGYUN GTONG SMRE SNGAGS MANG DU BRJOD BYAS NAS, ,BDAG GI BU
SDUG SKYOB PA SU ZHES PHYOGS RNAMS DAG TU PHONGS PAS MIG 'PHEN
MA'I, ,MA YI PHANG NA NYE BAR BSTEN PA'I BU 'DI BRTZE BA DOR NAS
ZA BYED PA, ,BYA YI BDAG PO'I MCHU NYID MA YIN SNYING YANG RDO
RJE

DAG LAS BYAS SAM SNYAM, ,DUNG GI GTZUG GIS BDAG NYID KYI LAG PAS
MA'I GDONG YONGS SU 'PHYI ZHING YUM SHIN TU 'KHRUGS PAS CI ZHIG
PHAN DBUGS PHYUNG SHIG ,RGAN MOS MCHI MA DANG BCAS PAR JI LTAR
DBUGS PHYIN PAR 'GYUR, ,CI BDAG NI PU GCIG PA CAN NO ZHES BYA STE
BRTZE BA DANG BCAS PAR KLU'I

RGYAL POS MA BSAMS SO, ,KYI HUD BRTZE MED MTHAR BYED DA LTA BRTZE
BA MED PA'I SNYING CAN KHYOD KYIS 'DI LTAR RGYAS SHING GSON PA'I
'JIG RTEN NA BDAG GI BU SDUG GCIG PU DRAN NO, ,RNAM PA THAMS CAD
DU SKAL BA ZHAN PA BDAG BCOM PAR GYUR TO, ,BRGYAL LO, ,SPRIN GYI
BZHON PAS, GZIR ZHING MGRIN PAR

SROG PHYIN TE, ,RANG GI GNYEN GYIS YONGS BTANG BA, ,'DI NI GAL TE
MA BSRUNGS NA, ,BDAG GI LUS KYI YON TAN CI, ,DES NA RE ZHIG NYE
BAR 'GRO BAR BYA'O, ,DUNG GI GTZUG GIS YUM BDAG NYID BRTAN PAR
MDZOD CIG ,RGAN MOS KYI HUD BU SDUG RNYED DKA' BA RNYED PA DUNG
GI GTZUG ,GAL TE RE ZHIG

KLU'I 'JIG RTEN YONGS SU SRUNG BAR BYED PA NOR RGYAS KYIS KHYOD
YONGS SU BTANG BA DE LA SU ZHIG GIS KHYOD YONGS SU SKYOB BAR
'GYUR, ,SPRIN GYI BZHON PAS 'PHRAL LA NYE BAR BTUD DE KYE BDAG
GO, ,RGAN MOS 'JIGS PA DANG BCAS PAR STOD G-YOGS KYIS BU G-YOGS
NAS SPRIN GYI BZHON PA LA NYE BAR BTUD DE, BI

NA TA'I BU BDAG LA 'TSE BA GYIS SHIG ,BDAG NI KHYOD KYI ZAS KYI
RGYUR YONGS SU BRTAGS PA'O, ,SPRIN GYI BZHON PAS, MCHI MA DANG
BCAS PAR, AE MA'O PU LA BYAMS PA'O, ,'DI YI BU LA BYAMS PA YIS,
,'KHRUGS PA 'DI NI MTHONG GYUR NAS, ,SNYING LA BRTZE MED LAG 'GRO
YI, ,DGRA

YANG BRTZE BA BYED DAM SNYAM, ,DUNG GI GTZUG GIS YUM SKRAG PAS CI
ZHIG PHAN, 'DI NI NGES PAR KLU'I DGRA MA YIN NO, ,LTOS SHIG ,KLU
CHEN MGO BO BSKAM ZHING KHRAG GZAGS PA'I, ,ZER MAS BYUGS PA GTUM
PO'I MCHU DANG LDAN, ,GANG NA MKHA' LDING DAG STE GANG NA YANG,
,ZHI BA'I RANG BZHIN GZUGS

@243A *, ,CAN DAM PA 'DI, ,RGAN MOS BU SDUG BDAG NI KHYOD GSOD
PAS 'JIGS TE THAMS CAD MKHA' LDING NYID DU MTHONG NGO, ,SPRIN GYI
BZHON PAS, KYE YUM MA 'JIGS SHIG ,BDAG NI RIG PA 'DZIN PA'I GZHON
NU STE, KHYOD KYI BU BSRUNG BA NYID KYI DON DU 'ONGS PA YIN NO,
,RGAN MOS

DGA' BA DANG BCAS PAR BU SLAR YANG DE BRJOD CIG ,SPRIN GYI BZHON
PAS, YUM YANG DANG YANG DU BRJOD PA 'DI YIS CI, LAS NYID KYIS
RDZOGS PAR BYA'O, ,RGAN MOS SPYI BOR THAL MO SBYAR NAS BDAG GI BU
SDUG YUN RING DU 'TSO BAR GYUR CIG ,SPRIN GYI BZHON PAS, YUM GCIG
GSOD RTAGS 'DI NI BDAG

LA GSOL, ,RANG LUS G-YOGS TE KHYOD KYI BU YI NI, ,SROG DAG BSRUNG
PHYIR BI NA TA SKYES KYI, ,KHA ZAS DAG LA BDAG GIS STZAL BAR
BGYI'O, ,RGAN MOS RNA BA BSGRIBS TE TSIG DE ZHI BAR GYUR CIG
,KHYOD KYANG DUNG GI GTZUG DANG, KHYAD PAR MED PAR BDAG GI BU
NYID DO, ,YANG NA DUNG GI GTZUG

PAS KYANG KHYOD SHIN TU LHAG PA NYID DO, ,GANG ZHIG GNYEN GYI
SKYE BOS KYANG YONGS SU BTANG BA BDAG GI BU LUS SBYIN PAS KYANG
BSRUNG BAR 'DOD PA'I PHYIR RO, ,DUNG GI GTZUG GIS YA MTSAN DANG
BCAS PAR AE MA HO SEMS CAN CHEN PO 'DI'I SPYOD PA NI 'GRO BA DAG
LAS BZLOG PA ZHIG STE, GANG GI PHYIR, GANG GI SLANG DU KUN

GYI BSHES KYI GTUM PO BZHIN DU SNGON TSE KHYI SHA ZOS GYUR CING,
,GANG GI CHED DU GOO TA MA YIS DE LA PHAN BYAS T'A LA'I BYIN PA
RAB TU BSAD, ,GANG GI DON DU MKHA' LDING 'OD SRUNG BU 'DIS NYI MA
SO SOR LTO 'PHYE 'JOMS BYED PA, ,SROG DE NYID NI RTZVA BZHIN GANG
ZHIG BRTZE BAS GZHAN GYI DON DU STER BAR BYED PA MTSAR, ,

SPRIN GYI BZHON PA LA MCHON [*MTSON] NAS KYE BDAG NYID CHEN PO
KHYOD KYIS BDAG NYID RAB TU RTZOM PA'I ZOL MED PA'I BRTZE BA DANG
LDAN PA DAG BDAG LA BSTAN TO, ,DES NA 'BAD PA 'DI YIS CI ZHIG
BYA, LTOS SHIG ,BDAG LTA SROG CHAGS PHRA MO RNAMS, ,SKYE BA DANG
NI 'CHI 'GYUR TE, ,GZHAN GYI DON LA NUS LDAN PA, ,

KHYOD 'DRA 'BYUNG BA GA LA ZHIG ,DES NA 'DIS CI ZHIG BYA, ZHEN PA
'DI THONG SHIG ,SPRIN GYI BZHON PAS DUNG GI GTZUG GI LAG NAS
BZUNG STE, GZHON NU DANG GI GTZUG BDAG GIS GZHAN GYI DON PHUN SUM
TSOGS PAS YID LA RE BA'I SKABS YUN RING PO NAS RNYED BDAG GI BAR
CHAD BYA BAR MI 'OS SO, ,RNAM PAR

@243B RTOG PA MED PAR GSOD PA'I RTAGS DAG BYIN CIG ,DUNG GI GTZUG
GIS SEMS DPA' CHEN PO DON MED PA'I GDUNG BA CHEN PO 'DIS CI ZHIG
BYA, ,DUNG GI GTZUG GIS DUNG SKYONG GI RIGS DUNG LTAR DKAR BA DRI
MA CAN DU BYED DAM CI, ,CI STE KHYOD BDAG LA RJES SU BRTZE BAR
BYED PA DE LTA NA BDAG CAG GI YUM 'DI JI LTAR 'TSO BA STONG

PAR MI 'GYUR BDE LTA BU'I THABS BSAM PAR MDZOD CIG ,SPRIN GYI
BZHON PAS KYE THABS BSAMS PA NYID MA YIN NAM, 'DIR CI ZHIG BSAM,
DE NI KHYOD NYID KYI DBANG DU GYUR TO, ,DUNG GI GCUG GIS JI LTAR
SPRIN GYI BZHON PAS GANG ZHIG KHYOD NI SHI GYUR NA, ,'CHI ZHING
GSON NA GSON 'GYUR BA, ,DE NI GAL TE GSON

'DOD NA, ,BDAG GI SROG GIS BDAG NYID SRUNGS, ,'DI NI THABS YIN
TE, ,DES NA BDAG LA GSOD PA'I MTSAN MA MYUR DU GSOL CIG ,'DIS
BDAG NYID G-YOGS TE GSOD PA'I RDO LA 'DZEGS PAR BYA'O, ,KHYOD
KYANG MA'I MDUN DU BRDAR TE GNAS 'DI NAS LDOG PAR BYOS SHIG ,GAL
TE NA GSOD PA'I

GNAS NYE BAR GYUR PA 'DI MTHONG NAS BUD MED RANG BZHIN GYIS SDAR
MA'I NGANG CAN SROG BTANG BAR SRID DO, ,BSAD PA'I KLU RNAMS KYIS
KENG RUS KYIS DKRIGS PA'I DUR KHROD CHEN PO KHYOD KYIS MA MTHONG
NGAM CI, ,DE LTAR YANG G-YO BA'I MCHU YIS DRANGS SHING PHYED
LHUNG SHA YI CHA NI ZOS PAS 'DOD PA 'PHEL GYUR PA'I, ,BYA RGOD

RNAMS KYI GSHOG PA GNYIS NI SKYOD PAR BYED PAS MUN PA STUG PO
NYID BYAS SHING, ,KHRAG GI RGYUN 'BEBS MANG PO'I ZHAG NI RGYUN DU
ZAG CING RUL PA'I DRING LDANG BA 'DIR, ,CE SPYANG RNAMS KYI KHA
NAS RAB 'BAR ME YI PHRENG BA LTUNG ZHING LHAB CES SGROGS PAR
BYED, ,DUNG GI GTZUG GIS JI LTAR BDAG GIS MA MTHONG SPRUL GYI

ZAS KYIS NYI MA SO SOR NI, ,MI STONG BYA BA'I 'DREN PAS DGA' BYAS
PA, ,RI BONG CAN DKAR RUS PA THOD PA CAN, ,DUR KHROD 'DI NI DRAG
PO'I LUS BZHIN NO, ,DES NA SONG ZHIG SKRAG PAR NYE BAR BKOD PA
'DI DAG GIS CI ZHIG BYA, ,NGES PAR MKHA' LDING 'ONG BA'I DUS NI
NYE BAR GYUR TO, ,MA'I MDUN DU

PUS MO BTZUGS NAS SPYI BOR THAL MO SBYAR BA BKOD DE, DA NI YUM
KHYOD KYANG LOG CIG ,YUM GCIG GANG DANG GANG DU BDAG ,RAB TU SKYE
BA NYID 'GYUR BA, ,DE DANG DER NI BU LA BYAMS, ,KHYOD NYID BDAG
GI MAR GYUR CIG ,RKANG PA LA GTUGS SO, ,RGAN MOS MCHI MA DANG
BCAS PAS KYI HUD JI

@244A *, ,LTAR KHYOD KYI TSIG NI MCHI MA MED PA'O, ,NGES PAR BU
SDUG KHYOD BTANG NAS GZHAN DU BDAG GI RKANG PA MI 'DOR RO, ,DES
NA KHYOD NYID DANG LHAN CIG TU 'GRO BAR BYA'O, ,DUNG GI GTZUG GIS
LONGS NAS RE ZHIG BDAG GIS KYANG SHIN TU MI RING BA NA LEGS LDAN
LHO PHYOGS GO KARnA YOD PA LA BSKOR BA BYAS TE,

RJE'I BKA' LA GNAS PAR BYA'O, ,GNYI GSONG BAR GYUR TO, ,SPRIN GYI
BZHON PAS, KYE MA MNGON PAR 'DOD PA GRUB PAR MA GYUR TO, ,DES NA
'DI LA THABS CI ZHIG YOD 'PHRAL LA NYUG RUM PAR ZHUGS PAR GYUR TE
GOS ZUNG 'DI SPRIN GYI BZHON PAS MTHONG NAS DGA' BA DANG BCAS
SHING BDAG NYID KYIS RTOGS PA AE MA MA BRTAGS

PAR RNYED PA'I GOS DMAR PO ZUNG CIG PO 'DIS BDAG GI MNGON PAR
'DOD PAR GRUB PAR GYUR TO, ,NYUG RUM PAS, GOS ZUNG CIG PO 'DI NI
LHA MO BSHES GNYEN GYI DBYIG GI YUM GYIS GZHON NU LA BSKUR BA YIN
NO, ,DES NA GZHON NUS 'DI YONGS SU BZHES SHIG ,SPRIN GYI BZHON
PAS LANGS NAS BLANGS TE BDAG NYID KYIS

RTOGS PAR BDAG GI MA LA YA CAN MA'I LAG PA BZUNG BA NI 'BRAS BU
DANG BCAS PAR GYUR TO, ,GYON NAS GSAL BAR KYE NYUG RUM PA GSHEGS
SHIG KHYOD KYIS BDAG TSIG GIS LHA MO LA PHYAG 'TSAL BAR BYA STE,
JI LTAR YUN RING DU THOGS PA'I SPRIN GYI BZHON PA LA PHYAG 'TSAL
BAR BYED DO, ,NYUG RUM PAS, JI

LTAR GZHON NUS BKA' STZAL PA BZHIN NO, ,SONG NGO SPRIN GYI BZHON
PAS, GZHAN GYI DON DU LUS GTONG BA'I, ,DUS LA BAB CHE BYUNG GYUR
PA, ,GOS NI DMAR PO ZUNG 'DI DAG ,DGA' BA SHIN TU CHEN PO BYED,
,RNAM PAR BLTAS NAS JI LTAR RIM LA YA'I RDO'I TSOGS G-YO BA DANG
RLUNG DRAG TU LDANG BDE LTAR BYA'I RGYAL PO NYE

BAR GYUR TO ZHES BDAG RTOG GO, ,GZHAN YANG 'JIG PA'I SPRIN DANG
MTSUNGS PA GSHOG RTZA'I PHRENG BA DAG GIS NAM MKHA' RAB TU SGRIB
BYED CING, ,SHUGS KYI RLUNG GIS BSKYOD PA'I RGYA MTSOS SA GZHI
'GENGS PA BZHIN DU CHU DAG NGOGS SU 'PHEN, ,PHYOGS KYI GNYIS
'THUNG DBANG PO RNAMS KYI DUS MTHAR DOGS PA

BYED CING 'JIGS BCAS BLTAS GYUR TE, ,BCU GNYIS NYI MA LTAR 'BAR
LUS KYI 'OD KYIS PHYOGS BCU DAG NI RAB TU SER SKYAR BYED, ,DES NA
JI SRID DUNG GI GTZUG 'DI 'ONGS PAR MA GYUR PA DE SRID DU GSOD
PA'I RDO 'DI LA MYUR BAR BDAG 'DZEG PAR BYA'O, ,DE LTAR BYED DO,
,'DUG STE REG PA'I GAR BYED CING, ,AE MA

@244B 'DI YI REG PA'O, ,JI LTAR MNGON PAR 'DOD DON GRUB PA'I
SLAD, ,GSOD PA'I RDO 'DI LA SBYAR DE LTAR NI, ,MA LA YA YI TZAN
DAN ROS BRLAN PA'I, ,MA LA YA CAN MAS KYANG BDE MI BYED, ,YANG NA
MAL YA CAN MA CI ZHIG ,MA YI PANG DU BYIS PA NI, ,BDE BAR NYAL
BAS GANG THOB PA'I, ,BDE DE BDAG GIS GSOD PA YI, ,RDO 'DI YI

NI STENG DU THOB, ,DES NA BYA KHYUNG 'DIR 'ONG STE, ,RE ZHIG BDAG
NYID BSGRIBS TE 'DUG PAR BYA'O, ,DE LTAR BYED DO, ,DE NAS MKHA'
LDING ZHUGS PAR GYUR TO, ,LHAG MA CAN GZUGS 'JIGS PAS ZLUM POR
BYAS PA DRAN ZHING BSIL ZER CAN GYI DKYIL 'KHOR 'PHANGS, ,SHING
RTA'I RTA NI SKRAG NAS NYI MA BSKYOD TSE SNGON LA SKYES PAS KUN

DGA' LDAN PAR MTHONG, ,MTHA' NAS CHU 'DZIN TSOGS PA DAG NI NGES
PAR 'BAB PAS GSHOG PA RING PO NYID GYUR PA, ,SBRUL ZAS LA DGA'
BDAG NI MGYOGS PAS SKAD CIG NYID LA RI BO MA LA YAR PHYIN TO,
,SPRIN GYI BZHON PAS SMON LAM BYED DO, ,KLU NI SRUNG BYED BDAG GI
BSOD NAMS GANG, ,RANG LUS SBYIN LAS DE RING GANG

BSGRUBS PA, ,DE YIS BDAG NYID SRID PA SRID PAR NI, ,GZHAN PHAN
SNYING POR LDAN PA'I LUS THOB SHOG ,MKHA'I LDING GIS SPRIN GYI
BZHON PA LA NGES PAR BRTAGS NAS, ,LHAG MA'I KLU RNAMS BSRUNG
PHYIR GSOD PA'I RDO 'DI DAG LA NGES PAR LHUNG GYUR PA'I, ,SNYING
KHA LA NI RDO RJE'I DBYUG PA RAB DRAG MCHU YIS RAB TU BCOM BYAS
NAS,, ,,

BDAG LA 'JIGS PAS SNYING DAG DRAL ZHING ZAG PA'I KHRAG GIS RAB TU
BYUGS PA BZHIN, ,GOS DMAR GYIS G-YOGS GDENGS CAN DAG NI BZA' BAR
BYA PHYIR MYUR BAR BLANG BAR BYA, ,MNGON PAR BTAB STE BLANGS SO,
,MTHA' NAS ME TOG LTUNG BAR BYED DO, ,MKHA' LDING GIS YA MTSAN
DANG BCAS PAR AA YE STENG NAS ME,

TOG GI CHAR PA DANG RNGA BO CHE'I SGRA 'DI DAG KYANG MTHONG ZHING
THOS NAS, ,BUNG BA KUN DU DGA' BAR BYED PA'I DRI LDANG ME TOG
CHAR 'DI MKHA' LAS CI PHYIR 'BAB, ,MTHO RIS PHYOGS KYI 'KHOR LO
RNGA CHEN RNAMS KYI SGRA 'DIS MU COR DAG TU CI SLAD BYED, ,DE
YANG 'DI LTAR SHES TE, BDAG GI SHUGS KYI RLUNG GIS YONGS 'DU DAG
NI BSKYOD PA DANG, ,

'JIGS PA'I SPRIN GYI TSOGS RNAMS DUS MTHAR DOGS PA SKYES TE 'DI
YANG BSGRAGS PA YIN NAM SNYAM, ,SPRIN GYI BZHON PAS AE MA BDAG GI
DON BYAS PAR GYUR TO, ,MKHA' LDING GIS RTOG CING KLU RNAMS SRUNG
BAR BYED PA 'DI, ,JI LTAR BDAG LA LJI BAR SNANG, ,DE LTAR SBRUL
DAG ZA 'DOD PA, ,GSAL BAR DI RING SEL BAR 'GYUR, ,DES

@245A *, ,NA RE ZHIG RI MA LA YA'I RTZE MOR 'DZEGS TE JI LTAR
'DOD PAR 'DI BZA' BAR BYA'O, ,KHYER NAS SONG BAR GYUR TO, ,MTSAN
MA BZHI PA'O,, ,,DE NAS SGO SRUNGS RAB DGA' ZHUGS PAR GYUR TO,
,MDZA' BOS RANG KHYIM SKYED TSAL GNAS LA YANG, ,MDZA' BDAG LA
SDIG PA DOGS 'GYUR NA, ,GNOD MANG MTHONG ZHING

'JIGS SU RUNG BA YI, ,'BROG DGON DBUS NA GNAS LA SMOS CI DGOS,
,DE LTAR YANG SPRIN GYI BZHON PA RGYA MTSO'I RLABS LTA BA'I LTAD
MO LA SONG PA NI YUN RING DU THOGS SO ZHES RGYAL PO CHEN PO KUN
GYI DBYIG SDUG BSNGAL DANG LDAN PAR GNAS SO, ,DE YIS BDAG LA DKA'
BSGOS PA RAB DGA' BDAG GI MKHA' LDING GI 'JIGS

PA DANG NYE BA'I PHYOGS SU MAG PA SPRIN GYI BZHON PA SONG PAR
GYUR TO ZHES THOS SO, ,TSUL 'DIS DOGS PAR GYUR TE, DES NA MYUR
BAR SONG LA CI 'DI RANG GI KHYIM DU 'ONGS SAM, MA 'ONGS SHES PAR
GYIS SHIG CES SO, ,RE ZHIG DE NYID DU 'GRO BAR BYA'O, ,SONG BA
DANG MDUN DU MTHONG NAS, AA YE 'DI NI RGYAL PO'I DRANG SRONG
SPRIN GYI

BZHON PA'I YAB SPRIN GYI TOG BSTI GNAS KYI KHYAMS NA YUM CHOS
SPYOD MA DANG LHAN CIG RGYAL PO'I BU MOS RIM GRO BYED CING 'KHOD
DO, ,DE LTAR YANG RAB DKAR 'KHYOG PO G-YO ZHING BSKYOD PA LBU BA
LDAN PA'I CHU DANG MTSUNGS PA 'DZIN, ,NA TSOD MTSUNGS SHING BSOD
NAMS CHE LDAN LHA MOS RNAM MDZES DZAHNU'I BU MO BZHIN, ,JI

LTAR RLABS KYIS MDZES BZHIN GANG GI DRUNG NA MA LA YA CAN NYE BAR
GNAS, ,SPRIN GYI TOG 'DI NYID NI CHU GTER DAG DANG RAB TU MTSUNGS
PA'I DPAL 'DI 'DZIN, ,DES NA RE ZHIG NYE BAR 'GRO BAR BYA'O, ,DE
NAS SPRIN GYI TOG GDAN LA GNAS SHING BTZUN MO DANG MNA' MA DANG
BCAS PA ZHUGS PAR GYUR TO, ,LANG TSO DAG GI BDE

BA SPYAD CING GRAGS PA RGYAS PAR BYAS, ,BRTAN PA'I BLO YIS RGYAL
SRID LA 'DUG DKA' THUB RNAM PAR SPYAD, ,BU 'DI BSNGAGS 'OS MNA'
MA 'DI NI RIGS MTSUNGS LEGS LAS SKYES, ,KA YE DON BYAS BDAG GI DI
RING 'CHI BA BSAM PAR BYAS, ,RAB DAGS 'PHRAL LA NYE BAR BTUD NAS
SPRIN GYI BZHON PA'I SPRIN GYI TOG GIS

RNA BA BSGRIBS NAS SDIG PA ZHI BAR GYUR CIG ,YUM GYIS NGES PAR
BKRA MI SHES PA 'DI NYAMS PAR GYUR CIG ,MA LA YA CAN MAS BDAG
NYID KYIS RTOGS PAR MTSAN MA NGAN PA 'DIS BDAG GI SNYING 'DAR BA
BZHIN NO, ,SPRIN GYI TOG GIS BZANG PO SPRIN GYI BZHON PA CI, RAB
DAGS SPRIN GYI BZHON PA'I LAM LTA BA LA RGYAL PO CHEN

@245B PO KUN GYI DBYIG GIS KHYOD KYI DRUNG DU BDAG BTANG NGO,
,DES NA RGYAL PO CHEN PO BDAG LA BKA' STZOL CIG ,BDAG GIS RJE LA
JI SKAD CES RTOGS PAR BGYI, ,SPRIN GYI TOG GIS, CI BU DE NYID NA
NYE BAR MI GNAS SAM RAB DAGS MA MCHIS SO, ,YUM GYIS MYA NGAN DANG
BCAS PAR RGYAL PO CHEN PO DE YANG MED NA DA NI BDAG GI BU GANG DU

SONG; ,GANG GIS NA DE LTAR YUN RING DU THOGS, SPRIN GYI TOG GIS
NGES PAR BDAG CAG GI SROG BSRUNG BA'I DON DU RING DU SONG BAR
GYUR TO, ,MA LA YA CAN MAS MYA NGAN DANG BCAS SHING BDAG NYID
KYIS RTOGS PAR BDAG GIS KYANG RJE'I SRAS YUD TZAM ZHIG KYANG MA
MTHONG BAS GZHAN NYID 'GA' ZHIG DOGS SO, ,RAB

DAGS RGYAL PO CHEN PO BKA' STZOL CIG ,BDAG GIS RJE LA JI SKAD
GSOL PA BGYI, SPRIN GYI TOG GIS MIG G-YON PA 'GUL BAS GSAL BAR
BYED DO, ,SPRIN GYI BZHON PA YUN RING DU THOGS SO ZHES BDAG
'KHRUGS SHING SEMS PAR BYED PA NA MI 'DOD BSAL BAR BYA BA'I
PHYIR, ,YANG YANG G-YAS PA MIN PA'I MIG ,CI

ZHIG LA G-YO MIG NGAN KHYOD, ,G-YOB NYI MAS SEL GYUR CIG ,STENG
DU LTA ZHING, BCOM LDAN 'OD STONG PA 'DI NI SRID PA GSUM GYI MIG
GCIG PU STE, SPRIN GYI BZHON PA DGE LEGS DAG GSAL BAR STON CIG
,YA MTSAN DANG BCAS PAR, BLTAS PAR GYUR NA MIG LA SDUG BSNGAL RAB
TU STER, ,KHRAG GI ZER

MA DANG MTSUNGS 'OD ZER GSAL BO 'GYED, ,LTAS NGAN RLUNG GIS
BSKYOD BYAS SKAR MA DANG MTSUNGS 'DI, ,GLO BUR NYID DU MKHA' LAS
CI SLAD MDUN DU 'BAB, ,JI LTAR BDAG GI RKANG PA NYID LA 'BAB,
,THAMS CAD KYIS NGES PAR BRTAGS SO, ,SPRIN GYI TOG GIS AA YE SHA
RLON PA DANG SKRA DANG BCAS PA'I GTZUG GI NOR

BU 'DI SU ZHIG GI YIN PAR 'GYUR, ,YUM GYIS MYA NGAN DANG BCAS PAR
GTZUG GI RIN PO CHE 'DI NI BDAG GI BU'I YIN PA 'DRA'O, ,MA LA YA
CAN MAS, YUM DE SKAD MA GSUNGS, RAB DAGS RGYAL PO CHEN PO DE LTAR
MA RTOGS PAR GDUNG BAR MA BYED CIG ,'DIR NI KLU MKHA' LDING GIS
ZOS PA RNAMS KYI

GTZUG GI NOR BU SDER MO DANG KHAS BCOM PA DU MA DAG LTUNG BA NYID
DO, ,SPRIN GYI TOG GIS, LHA MO RAB DAGS RIG PA DAG BRJOD DO, ,GAL
TE DE LTAR YANG YIN PA SRID DO, ,YUM GYI SA RAB DAGS GAL TE NA
DUS 'DI TZAM GYIS GYOS SGYUG GI KHAB NYID DU BDAG GI BU 'ONGS PA
SRID DO, ,DES NA SONG LA RTOGS TE MYUR DU

@246A *, ,'PHRIN SRINGS SHIG ,RAB DAGS JI LTAR LHA MOS GSUNGS PA
BZHIN NO, ,SONG BAR GYUR TO, ,SPRIN GYI TOG GIS, LHA MO KLU DAG
GI GTZUG GI NOR BU YIN PA YANG SRID DO, ,DE NAS DUNG GI GTZUG GOS
DMAR PO DAG BZUNG STA ZHUGS PAR GYUR TO, ,MCHI MA DANG BCAS PAR
BRLAG GO, ,KYE MA BRLAG GO, ,MYUR BAR RGYA MTSO'I

'GRAM DU GO KARnA LA BTUD BYAS NAS, ,LTO 'PHYE CHEN PO GSOD PA'I
SA GZHI DER NI BDAG PHYIN NA, ,RIG PA 'DZIN PA KHA DANG SDER MOS
SNYING KHA BCOM PA DE, ,KHYER NAS MKHA' LDING DAG NI MKHA' LA RAB
TU SONG BAR GYUR, ,KYI HUD RGYU MED PA'I GNYEN GCIG PO, ,KYI HUD
MCHOG GI SNYING RJE CAN GYI HUD GZHAN GYI SDUG BSNGAL BA CAN, KYE
KHYOD NI

GANG DU GSHEGS BDAG GI TSIG GI LAN BYIN CIG ,NYAMS PA DUNG GI
GTZUG MNGAL NA GNAS PA NYID NA CI'I PHYIR MA SHI KHYOD KYIS CI
ZHIG BYAS, ,KLU RNAMS BSKYABS LAS GRAGS BA CIG MA THOB, ,BSNGAGS
PAR 'OS PA'I RJE YI GSUNG MA BSGRUBS, ,GZHAN GYIS BDAG NYID BTANG
BSRUNGS MYA NGAN 'OS, ,KYE MA KYI HUD SMAD BDAG BSLUS

SO BSLUS, ,DES NA RNAM PA 'DI LTAR GYUR PA BDAG NI SKAD CIG TZAM
'TSO ZHING BDAG NYID LA NYE BAR BGAD PAR MI BYA'O, ,RE ZHIG 'DI'I
RJES SU SONG STE BRTAG PAR BYA'O, ,YONGS SU 'GRO ZHING SA LA
BLTAS TE, DANG POR SA GZHI KHYAB BYAS DE NAS MDUN DU THIGS PA
RAGS PA GROL BA DAG TU LHUNG, ,RDO RNAMS LA LHUNG BRDABS SHING
'THOR GYUR

THIGS PHRAN LDAN PA'I THANG LA SROG CHAGS RNAMS KYIS DKRIGS,
KHAMS KYI NGOS LA MTSON DKA' BZHIN STUG DAG GI RTZE DANG PHUG
RNAMS NGAG LA CHAGS GYUR PA, ,KHRAG GI RGYUN 'DI'I RJES SU LEGS
PAR 'BRANGS TE MKHA' LDING LTA 'DOD BDAG NI 'GRO BAR BYA, ,YUM
GYIS THOS NAS SKRAG PA DANG BCAS PAR, RGYAL PO CHEN PO SU ZHIG DU
BA'I BZHIN DANG

LDAN PA 'DI NI 'DI NYID DU MYUR BAR 'ONG ZHING BDAG GI SNYING
'KHRUGS PAR BYED DES NA RE ZHIG 'DI SU YIN SHES PAR BYOS SHIG
,SPRIN GYI TOG GIS, JI LTAR LHA MO SMRA BA BZHIN NO, ,DUNG GI
GTZUG GIS KYI HUD 'JIG RTEN GSUM GYI GTZUG GI NOR BU GCIG PU
KHYOD BDAG GI GANG DU BLTA BAR BYA, BCOM PAR GYUR TO, ,SPRIN GYI
TOG GIS THOS NAS

DGA' BA DANG BCAS PAR BGAD NAS LHA MO MYA NGAN THONG SHIG ,'DI'I
GTZUG GI NOR BU 'DI SHA LA CHAGS PA'I BYA 'GA' ZHIG GIS MGO LAS
BCAD DE KHYER BA LHUNG BA YIN NAM SNYAM MO, ,YUM GYIS TSIM PA
DANG BCAS PAR MA LA YA CAN MA LA 'KHYUD NAS AA A'I YUGS SA MOR MA
GYUR MA BRTEN PAR MDZOD CIG ,KHYOD NI RNAM PA 'DI 'DRA BDAG GIS

@246B NGES PAR YUGS SA'I SDUG BSNGAL NYAMS SU MYONG BAR 'GYUR BA
MA YIN NO, ,MA LA YA CAN MAS DGA' BA DANG BCAS PAR YUM KHYOD KYI
SHIS PAR BRJOD PA YIS SO ZHES TE ZHABS LA GTUGS SO, ,SPRIN GYI
TOG GI DUNG GI GTZUG LA NYE BAR BTUD NAS BU KHYOD KYI GTZUG GI
NOR BU STOR RAM CI, DUNG GI GTZUG GIS RJE BDAG GCIG PU'I MA

YIN GYI, ,'JIG RTEN GSUM GYI YANG NGO, ,SPRIN GYI TOG GI BU JI
LTAR NA DUNG GI GTZUG GI SDUG BSNGAL GYI KHUR CHEN PO DANG LDAN
PAS MCHI MAS MGRIN PA NYE BAR BSGAGS PA BDAG GIS BRJOD PAR MI NUS
SO, ,SPRIN GYI TOG GIS RANG GI MYA NGAN SHIN TU BZOD PAR DKA' BA
DAG BDAG LA SMOS SHIG ,DE BDAG LA 'PHOS PA GANG GIS NA

KHYOD KYIS BZOD PAR BYA BAR 'GYUR RO, ,DUNG GI GTZUG GIS GSAN PAR
MDZOD CIG, NGES PAR BDAG NI KLU RUNG GI GTZUG CES BYA BA'O, ,ZAS
KYI RES LA BAB NAS KLU'I RGYAL PO NOR RGYAS KYIS BI NA TA'I BU LA
BSRINGS SO, ,MANG POS CI ZHIG BYA, GAL TE KHRAG GI RGYUN GYI LAM
'DI RDUL GYIS BSGRIBS TE MTSAN DKA' BAR 'GYUR RO, ,DES NA

MDOR BSDUS PA BSHAD PAR BYA'O, ,SEMS NI SNYING RJE DANG LDAN PA,
,RIG PA 'DZIN PA SU ZHIG GIS, ,RANG NYID MKHA' LDING LA BYIN NAS,
,BDAG GIS SROG NI BSRUNGS PAR GYUR, ,SPRIN GYI TOG GIS, MNYES
GSHIN GZHAN LA PHAN PA LA ZHEN PA DE LTA BU BDAG GI BU LAS GZHAN
PA SU ZHIG YOD, KYE BU SPRIN GYI BZHON PA YIS ZHES

GSAL BAR BRJOD CIG ,KYI HUD SKAL BA NGAN PA BDAG BCOM MO, ,YUM
GYIS KYI HUD BU SDUG PA KHYOD KYIS 'DI CI LA BYAS, MA LA YA CAN
MAS, KYI HUD JI LTAR BDAG LA MTSAN MA NGAN PA NI BDEN PA NYID DU
GYUR TO, ,BRGYAL BAR GYUR TO, ,DUNG GI GTZUG GIS MCHI MA DANG
BCAS PAR AA YE NGES PAR SEMS DPA' CHEN PO DE'I YAB YUM

NI 'DI DAG GO, ,BDAG GI MI 'DOD PA BRJOD NAS 'DI DAG GNAS SKABS
'DI LA BKOD DO, ,YANG NA DUG 'DZIN GYI KHA NAS DUG LAS GZHAN PA
CI ZHIG 'BYUNG BAR 'GYUR, KYE MA SROG RAB TU STER BA SPRIN GYI
BZHON PA LA DE DANG MTSUNGS PA'I PHAN PA DUNG GI GTZUG GIS BYAS
SO, ,DES NA DA LTA NYID DU BDAG NYID KYIS GSAD PAR BYA 'AM CI,
YANG

NA RE ZHIG 'DI DAG DBUGS DBYUNG BAR BYA'O, ,YAB DBUGS PHYIN PAR
MDZOD CING, ,YUM DBUGS PHYIN PAR MDZOD CIG ,GNYI GA DBUGS PHYIN
PAR GYUR TO, YUM GYIS BU MO LONGS SHIG ,RINGS PAR MA BYED CIG
,BDAG CAG KYANG SPRIN GYI BZHON PA MED PAR 'TSO 'AM CI, DES NA
GRE ZHIG DBUGS PHYIN PAR GYIS SHIG ,MAL YA CAN MAS

@247A *, ,DBUGS PHYIN NAS KYI HUD RJE'I SRAS KHYOD GANG DU BDAG
GIS BLTA BAR BYA, ,SPRIN GYI TOG GIS, KYI HUD BU BLA MA'I ZHABS
KYI BSNYEN BKUR GYI CHO GA SHES PA KHYOD BDAG GIS GANG DU BLTA
BAR BYA, KHYOD KYIS BDAG GI RKANG PA LA, ,GTZUG GI NOR BU GTUG TU
BCUG ,'JIG RTEN GZHAN DU 'GRO NA YANG, ,DUL BA'I

RIM PA MDOR RO, ,GTZUG GI NOR BU BLANGS NAS KYI HUD KHYOD KYIS
BDAG LA 'DI TZAM KHO NA BSTAN PAR BYAS, SNYING LA BRLAN NAS AA HA
HA GUS PAS SHIN TU RINGS NAS 'DUG CING MGO BTUD PAS, ,RTAG TU
BDAG GI RKANG LA PHYAG 'TSAL KHYOD KYI NI, ,GTZUG GI NOR BU 'DI
RTZUB MIN YANG BRDAR BA YIS, ,BDAG GI SNYING NI

SHIN TU 'JOMS PAR BYED PA CI, ,YUM GYIS KYI HUD BU SPRIN GYI
BZHON PA GANG KHYOD NI BLA MA'I ZHABS KYI SRI ZHU BOR NAS GZHAN
PA'I BDE BA NYID LA SRENG PA MA YIN NA, DE JI LTAR DA NI YAB
SPANGS NAS MTHO RIS KYI BDE BA NYAMS SU MYONG BAR BYED DU SONG
BAR GYUR, SPRIN GYI TOG GIS MCHI MA DANG BCAS PAR LHA MO YU CAG
SPRIN GYI BZHON PA

MED PAR 'TSO'AM CI GANG GIS NA DE LTA BU'I SMRE SNGAGS RJOD PAR
BYED, MA LA YA CAN MAS RKANG PA DAG LA GTUGS TE, THAL MO SBYAR
NAS YAB RJE'I SRAS KYI MTSAN MA GTZUG GI NOR BU DAG STZOL CIG
,GANG GIS NA 'DI SNYING LA BYAS PAS ME BCUG STE BDAG NYID KYI
GDUNG BA BSAL BAR BYA'O, ,SPRIN GYI TOG GIS BDAG PO'I BRTUL

ZHUGS MA CI LA 'KHRUGS PAR BYED, BDAG CAG THAMS CAD 'DI NYID DU
NGES PA MA YIN NAM, YUM GYIS KYE RGYAL PO CHEN PO DE LTA NA CI
ZHIG LA THOGS, SPRIN GYI TOG GIS CI LA YANG MA YIN NO, ,'ON KYANG
BSGRUBS PA'I ME LAS GZHAN PA'I MES 'DUS BYA BA MNGON PAR BSGRUBS
PA MA YIN NO, ,DES NA MCHOD SBYIN GYI KHANG PA LAS ME

BLANGS TE BDAG CAG RNAMS BSREG PAR BYA'O, ,DUNG GI GTZUG GIS BDAG
NYID RTOGS PAR JI LTAR SDIG CAN BDAG GCIG PU'I DON DU RIG PA
'DZIN PA'I RIGS 'DI MTHA' DAG CHAD PAR 'GYUR TE, DES NA RE ZHIG
'DI SKAD DO, ,GSAL BAR YAB NGES PA NYID DU MA GYUR PAR 'DI 'DRA
BA'I THUB CHOD SGRUB PAR REGS PA MA YIN

NO, ,BYED PO'I RNAM 'PHRUL NI RNAM PAR BKRA BA YIN TE, GAL TE NA
KLU'I DGRAS 'DI KLU MA YIN PA ZHIG GO ZHES SHES TE, SPRIN GYI
BZHON PA 'TSO BA DANG BCAS PA NYID GTONG BA YANG SRID DO, ,DES NA
KHRAG GI RGYUN 'DI NYID KYIS RE ZHIG PI NA TA'I BU'I RJES SU
'BRANG BAR BYA'O, ,YUM GYIS RNAM PA KUN DU LHA RNAMS KYI

@247B BKA' DRIN GYIS BU 'TSO BA DANG LDAN PA NYID MTHONG BAR GYUR
CIG ,MA LA YA CAN MAS BDAG NYID KYIS RTOGS PAR NGES PAR 'DI NI
SKAL BA ZHAN PA BDAG LA DKON NO, ,SPRIN GYI TOG GIS, BU KHYOD KYI
TSIG MI BDEN PA MA YIN PAR GYUR CIG ,DE LTA NA YANG ME DANG BCAS
PA NYID DU BDAG NYID 'GRO BAR RIGS SO, ,DES NA KHYOD

RJES SU SONG SHIG ,BDAG CAG KYANG ME'I KHANG PA NAS ME BLANGS TA
MYUR BA NYID DU 'ONG NGO, ,SPRIN GYI TOG BTZUN MO DANG MNA' MA
DANG BCAS PA SONG BAR GYUR TO, ,DUNG GI GTZUG GIS DES NA RE ZHIG
MKHA' LDING GI RJES SU 'BRANG BAR BYA'O, ,'JIG RTEN 'DAS GYUR
SPYOD PA DAG GIS GTZANG BA'I LUS DANG LDAN, ,BYA YI BDAG PO BLO
GROS

'KHRUL PA DAG GIS KHYER BA 'DI, ,JI SRID ZOS PAR MA GYUR DE SRID
RAB TU BSRUNG BA'I PHYIR, ,SA GZHI 'DZIN PA MCHOG TU MTHO BA'I
PHYIR NI 'GRO BAR BYA, ,ZHES TE DUNG GI GTZUG SONG BAR GYUR TO,
,MTSAN MA LNGA PA'O,, ,,DES NA DUNG GI GTZUG ZHUGS PAR GYUR TE,
MDUN DU NGES PAR BRTAGS NAS, KHRAG GIS BRLAN PA'I

MCHU DAG BRDAR BAS RIL DRO nI GSAR PA BZHIN BYED CING, ,RANG GI
'DREN BYED 'OD ZER ME YI PHRENG BAS NYE BA'I NAGS KYI KHONGS DAG
BSREGS, ,'JIGS RUNG RDO RJE LTAR RTZUB SDER MO DAG NI MTHA' RUS
LA BRDAB CING BYING, ,SBRUL GYI DGRA 'DI MAL YA YI COG GI RTZE
MOR RING PO DAG NAS MTHONG, ,DE NAS MDUN DU SPRIN GYI BZHON PA

'GYEL BA'I MKHA' LDING ZHUGS PAR GYUR TO, ,MKHA' LDING GI BDAG
NYID KYIS RTOGS PA SKYES NAS BZUNG STE LAG 'GRO'I BDAG PO DAG ZOS
PAR GYUR NA, 'DI 'DRA BA'I YA MTSAN DANG BCAS PA NI BDAG GIS
SNGAR MA MTHONG NGO, ,GANG ZHIG SEMS DPA' CHEN PO 'DI LA GDUNG BA
MED PA 'BA' ZHIG TU MA ZAD DE, DGA' BRGYA CHEN

PO DANG BCAS PA BZHIN DU YANG MTHONG NGO, ,DE LTAR YANG, BRTAN
PA'I RGYA MTSO 'DI YI KHRAG NI LHAG PAR 'THUNGS KYANG DMAN PAR
'GYUR PA MED, ,SHA DAG RAB TU BCAD PA LAS SKYES GDUNG BA 'DZIN
YANG DGA' BAS BZHIN RAB DANGS, ,GANG ZHIG LUS NI ZOS PA MIN PA DE
LA SPU LONG 'DI NI GSAL POS MTSAN, ,GNOD BYED BDAG LA YANG

NI 'DI YI MIG DAG PHAN PA BYED PA BZHIN DU BLTA, ,DES NA 'DI YI
BRTAN PA'I TSUL GYIS BDAG NI DGE MTSAN DANG LDAN PA BZHIN DU BYAS
SO, ,'DI NI BZA' BAR MI BYA'I, RE ZHIG SU YIN BRTAG PAR BYA'O,
,SPRIN GYI BZHON PAS MKHA' LDING LA BLTAS NAS, BDAG GI LUS LA DA
DUNG SHA DAG YOD, ,RTZA SGO RNAMS LAS KHRAG NI ZAG PA NYID,,

@248A *, ,KHYOD KYANG TSIM PAR GYUR PA MA MTHONG NA, ,MKHA' LDING
ZAS KYI DON LA CHAGS BRAL CI, ,MKHA' LDING GI BDAG NYID KYIS
RTOGS SHING NGO MTSAR DANG BCAS PAR JI LTAR NA 'DI GNAS SKABS 'DI
LA YANG 'DI LTAR SNYING STOBS DANG LDAN PA NYID DU MNGON PAR
BRJOD, GSAL BAR, KHYOD KYI SNYING LAS KHRAG DAG NI, ,BDAG

GI MCHU YIS RAB TU 'PHROG ,SLAR YANG KHYOD KYI BRTAN PA 'DIS,
,BDAG GI SNYING NYID PHROGS PAR GYUR, ,DE'I PHYIR KHYOD SU YIN
THOS PAR 'DOD DO, ,SPRIN GYI BZHON PAS, 'DI LTAR BKRES PA'I SDUG
BSNGAL GYIS, ,GZIR LA KHYOD KYIS MNYAN MI 'OS, ,RE ZHIG BDAG GI
SHA DANG NI, ,KHRAG RNAMS DAG GIS TSIM PAR MDZOD, ,DUNG GI GTZUG

GIS RINGS PA DANG BCAS PAR NYE BAR BTUD DE, MKHA' LDING MKHA'
LDING NGES PAR THUB CHOD DAG BSGRUB PAR MI BYA'O, ,'DI NI KLU MA
YIN PAS YONGS SU THONG LA BDAG ZO SHIG ,BDAG NI KLU'I RGYAL PO
NOR RGYAS KYIS KHYOD KYI ZAS KYI DON DU BTANG BA'O BRANG BSTAN
TO, ,SPRIN GYI BZHON PAS DUNG GI GTZUG LA LTA ZHING KYE MA DUNG
GI GTZUG

'ONGS TE, BDAG GI YID LA RE BA 'BRAS BU MED PAR BYAS SO, ,MKHA'
LDING GIS GNYI GA LA BLTAS NAS, GNYI G-YANG GSOD PA'I MTSAN MA
DANG LDAN PAS GANG NGES PAR KLU YIN ZHES BDAG GIS MA RTOGS SO,
,DUNG GI GTZUG GIS KHYOD NI GNAS MA YIN PA LA 'KHRUL PA STE,
BRANG LA BKRA SHIS MTSAN MA LTA ZHOG BDAG GI LUS LA

SHUN PA MA MTHONG NGAM, ,RJOD PAR BYED BZHIN DU YANG LCE GNYIS
DAG NI KHYOD KYIS NGES PAR MA 'GRANGS SAM, ,MI BZAD DUG GI ME YI
DU BA'I TSOGS KYIS RIN CHEN 'OD ZER NYAMS BYED CING, ,BZOD DKA'
GDUNG BAS SDUD BYAS RLUNG GIS RGYAS GYUR GDENGS KA 'DI GSUM MA
MTHONG NGAM, ,MKHA' LDING GIS DUNG GI GTZUG GI

GDENGS KA MTHONG NAS, SPRIN GYI BZHON PA LA LTA ZHING NGES PAR
'DI SU ZHIG BDAG GIS BSAD PAR GYUR, DUNG GI GTZUG GIS, KYE 'DI NI
RIG PA 'DZIN PA SPRIN GYI BZHON PA'O, ,MKHA' LDING GIS, 'DI RIG
PA 'DZIN PA'I RIGS KYI THIG LE SPRIN GYI BZHON PA YIN NAM, RI RAB
MAND'A RA'I NGOS DANG GANGS KYI RTZE DANG DBANG CHEN DAG GI

RI; ,KE LA SHA YI RDO BA'I GZHI DANG MA LA YA YI NGOS KYI CHA DAG
DANG, PHYOGS NI DE DANG DE DAG RNAMS SU GANG GI GRAGS PA RNAM
MANG 'JIG RTEN DANG, ,'JIG RTEN MIN PAR RNAM DPYOD RGYU BA'I
TSOGS RNAMS DAG GIS GLUR LEN DE DAG THOS, ,RNAM PA THAMS CAD DU
GRAGS PA MA YIN PA'I 'DAM CHEN POR BYING BAR GYUR TO, ,SPRIN GYI
BZHON PAS

@248B GDENGS CAN GYI BDAG PO CI'I PHYIR 'DI LTAR YID 'BYUNG BAR
BYED, DUNG GI GTZUG GIS, 'DI YID 'BYUNG BA'I GNAS MA YIN NAM CI,
RANG GI LUS KYIS BDAG GI LUS 'DI MKHA' LDING LAS YONGS SU BSRUNGS
PA KHYOD KYIS BDAG SA 'OG LAS KYANG 'OG TU DGYER BAR 'OS SO,
,MKHA' LDING GIS AA YE JI LTAR BRTZE BAS BRLAN PA'I

SEMS DANG LDAN PA'I BDAG NYID CHEN PO 'DI BDAG GIS BZA' BA'I
SPYOD YUL DU GYUR PA'I GDENGS CAN RNAMS KYI SROG YONGS SU BSRUNG
BA'I PHYIR BDAG NYID RANG ZAS KYI DON DU NYA BAR 'ONGS SO, ,DES
NA BDAG GI BYA BA MA YIN PA CHEN PO BYAS SO, ,MANG POS CI ZHIG
BYA, BYANG CHUB SEMS DPA' CHEN PO 'DI NYID GSAD PAR GYUR TO, ,DES

NA SDIG PA CHEN PO 'DI DAG PAR BYED PA NI MER RAB TU 'JUG PA LAS
GZHAN MA MTHONG NGO, ,DES NA NGES PAR BDAG GIS ME DAG GANG DU
RNYED PAR 'GYUR, PHYOGS RNAMS SU BLTA ZHING AA YE SU ZHIG 'DIS ME
BLANGS NAS 'DI NYID DU 'ONG BAR BYED DE, RE ZHIG 'DIR RJES SU
BSKYANG BAR BYA'O, DE NAS DUNG GI GTZUG GIS GZHON NU KHYOD KYI

YAB YUM 'DI DAG BYON TO, ,SPRIN GYI BZHON PAS, RINGS PA DANG BCAS
PAR DUNG GI GTZUG NYE BAR 'DUG STE STOD G-YOGS 'DIS LUS YONGS SU
BSGRIBS PA BYAS NAS NYE BAR GNAS PAS BDAG GZUNG BAR BYA'O, ,GZHAN
DU GAL TE NA 'PHRAL LA 'DI 'DRA BA MTHONG NA YUM GYI SROG GTONG
BAR 'GYUR RO, ,DUNG GI GTZUG GIS LOGS SU

'DUG STE STOD G-YOGS BZUNG NAS DE LTAR BYED DO, ,DE NAS SPRIN GYI
TOG BTZUN MO DANG MNA' MAR BCAS PA ZHUGS PAR GYUR TO, ,SPRIN GYI
TOG GIS MCHI MA DANG BCAS PAR, BU SPRIN GYI BZHON PA, BDAG DANG
GZHAN GYI 'DI ZHES BDEN PAR SNYING RJE'I RIM PA BDAG LA GA LA
YOD, ,CI ZHIG MANG PO 'AM GCIG NYID BSRUNG ZHES KHYOD LA

BSAM PA JI LTAR SKYES MA GYUR, ,MKHA' LDING DAG LAS SBRUL 'DI
BSRUNG PHYIR RANG SROG GCES PA YONGS SU GTONG BAR BYED MOD KYI,
,GANG ZHIG GIS NI BDAG DANG PHA MA CHUNG MA DAG GI TSOGS 'DI LUS
PA MED PAR BCOM, ,MA LA YA CAN MAS KYI HUD RJE'I SRAS RJES SU
'BRANG BA'I SKYE BO DOR NAS GCIG PU GANG DU

GSHEGS, ,SKAL BA ZHAN MA BDAG RJES SU SKYONGS SHIG ,YUM GYIS MA
LA YA CAN MA LA MTSON NAS BU MO YUD TZAM MA DU ZHIG ,MCHI MA
RGYUN DU LHUNG BAS ME NYAMS PAR BYED DO, ,THAMS CAD SONG BAR GYUR
TO, ,MKHA' LDING GIS KYI HUD BU SPRIN GYI BZHON PA ZHES SMRA BA
'DI GSAL BAR 'DI'I YAB YIN NO, ,DES NA 'DI'I MES

@249A *, ,BYA BA MED DE, ,BU BSAD PAS NGO TSABS NA 'DI'I BZHIN LA
BLTA BAR MI NUS SO, ,YANG NA ME'I CHED DU YONGS SU 'KHRUGS PAS CI
ZHIG BYA, BDAG CHU GTER GYI DOGS NYID DU GNAS PAR BYA'O, ,DE NAS
RE ZHIG DA NI 'JIG RTEN GSUM ZA ROL BSKYOD PA'I DUS KYI LCE RTZE
DANG 'DRA 'BAR ZHING 'KHYOG ,KUN NAS RAB TU G-YO

ZHING RGYA MTSO DAG NI RTZVA BZHIN KHAM DU BYED PAR 'DOD, ,RANG
GI GSHOG RLUNG LTAS NGAN RLUNG RAB DKRIGS 'DRA RAB TU GSAL BAS
BSKYOD BYAS PAS, ,'JIGS RUNG BSKAL PA THA MA'I ME 'DRA RTAG DONG
ME 'DI LA NI BDAG MCHOD DO, ,LDANG BAR 'DOD DO, ,SPRIN GYI BZHON
PAS, KYE 'DAB CHAGS KYI RGYAL PO SDIG PA 'DI DAG PAR

BYED PA NI RTZOM PA 'DI MA YIN NO, ,MKHA' LDING GIS PUS MO BTZUGS
TE THAL MO SBYAR NAS BDAG NYID CHEN PO'O NA CI YIN SMROS SHIG
,SPRIN GYI BZHON PAS, SKAD CIG SDOD CIG ,BDAG GI PHA MA DAG 'ONGS
PA 'DI DAG LA RE ZHIG PHYAG BYA'O, ,MKHA' LDING GIS DE BZHIN NO,
,SPRIN GYI TOG GIS, DGA' BA DANG BCAS PAR LHA MO DGA' BA

'PHEL BAR MDZOD CIG ,BU SPRIN GYI BZHON PA 'DI NI 'TSO'O, ,'TSO
BA 'BA' ZHIG TU MA ZAD DE, SLOB MAS BYA BA BZHIN DU MKHA' LDING
GIS THAL MO SBYAR ZHING NYE BAR BSTEN TE GNAS SO, ,YUM GYIS RGYAL
PO CHEN PO NYAMS PA MED PA NYID DU BU'I BZHIN MTHONG BA NI BDAG
CAG DON BYAS PA YIN NO, ,MA LA YA CAN MAS, GANG BDEN PAR RJE'I

SRAS MTHONG BZHIN DU YANG SHIN TU MDZA'I BAS BDAG GI SNYING YID
MI CHES SO, ,SPRIN GYI TOG GIS NYE BAR BTUD NAS, BU TSUR SHOG
TSUR SHOG ,BDAG LA YONGS SU 'KHYUD CIG ,SPRIN GYI BZHON PAS LDANG
BAR 'DOD PA NA STONG G-YOGS LHUNG ZHING BRGYAL BAR GYUR TO, ,DUNG
GI GTZUG GIS GZHON NU THUGS RTON CIG ,SPRIN GYI TOG

GIS NYE BAR BTUD NAS, BU JI LTAR MTHONG YANG BDAG YONGS SU DOR
NAS 'GRO 'AM, YUM GYIS KYI HUD BU TSIG TZAM GYIS KYANG KHYOD
PHEBS PAR MI SMRA 'AM, MA LA YA CAN MAS RJE'I SRAS JI LTAR NA
NYID BLA MA'I SKYE BO LA YANG LTOS PAR MI BGYID LAGS BRGYAL BAR
GYUR TO, ,DUNG GI GTZUG GIS BDAG NYID LA MTSON TE,

NYAMS PA DUNG GI GTZUG KHYOD MNGAL NYID DU CIL MI 'CHI, GANG GIS
NA 'DI LTAR SKAD CIG SKAD CIG LA 'CHI BA BAS LHAG PA'I SDUG
BSNGAL NYAMS SU MYONG BAR BYED, ,MKHA' LDING GIS, 'DI THAMS CAD
NI GTUM PO MA BRTAGS PAR BYED PA BDAG GIS BSKYED PA'O, ,DES NA RE
ZHIG 'DI LTAR BYA'O, ,GSHOG PAS RLUNG G-YOB CING

@249B YID BRTAN PAR MDZOD CIG ,BDAG NYID CHEN PO YID BRTAN PAR
MDZOD CIG ,SPRIN GYI BZHON PAS YID BRTAN NAS DUNG GI GTZUG BLA MA
DAG DBUGS DBYUNG BAR MDZOD CIG ,DUNG GI GTZUG GIS DE LTAR BYED
DO, ,YAB YUM DBUGS PHYIN PAR MDZOD CIG SPRIN GYI BZHON PA NI
DBUGS PHYIN PAR GYUR TO, ,CI MI LTA 'AM SLAR

LA KHYED NYID DU DBUGS DBYUNG BA'I SLAD DU NYE BAR 'KHOD DE GNAS
SO, ,GNYI GA DBUGS PHYIN PAR GYUR TO, ,YUM GYIS KYI HUD BU BDAG
CAG GIS MTHONG BZHIN NYID DU MTHAR BYED NYAMS PAS KHYOD PHAM PAR
BYED DO, ,SPRIN GYI TOG GIS 'TSO ZHING TSE DANG LDAN BZHIN DU
BKRA MI SHIS PA 'DI LTA BU MA BRJOD CIG ,DES RE ZHIG

MNA' MA YANG DBUGS PHYUNG SHIG ,YUM GYI GDONG GOS KYIS BSGRIBS
NAS DU BAR BYED DO, ,'DI LTAR BKRA MI SHIS PA NYAMS PAR GYUR CIG
DU BAR MI BYA'O, ,BU MO DBUGS PHYIN PAR GYIS SHIG ,DBUGS PHYIN
PAR GYIS SHIG ,LONGS SHIG 'DI NYID KYI DUS SU KHYOD KYIS BDAG
PO'I GDONG MTHONG NGO, ,MA LA YA CAN MA

DBUGS PHYIN NAS KYI HUD RJE'I SRAS DGA' BA YANG BTANG NAS GCIG PU
NYID DU GSHEGS PAR BZHED DAM, YUM GYIS MA LA YA CAN MA'I KHA LAG
PAS BSGRIBS NAS BU MO DE LTAR MA BRJOD CIG ,'DI DAG NYAMS PAR
GYUR CIG ,SPRIN GYI TOG GIS MCHI MA DANG BCAS SHING BDAG NYID
KYIS RTOGS PAR, YAN LAG KUN

ZOS GNAS MED BZHIN, ,SROG 'GRO MGRIN PA'I PHYOGS LA NI, ,BRTEN
PA'I BU NI MTHONG GYUR NAS, ,SDIG BDAG JI LTAR BRGYAL MI 'GYUR,
,MA LA YA CAN MAS, BDAG NI SHIN TU SDIG PA BYED MA STE, GANG
RJE'I SRAS 'DI LTAR GYUR PA MTHONG YANG DA DUNG YANG SROG YONGS
SU MI GTONG NGO, ,YUM GYI 'DREN

PA'I LUS LA KUN DU REG CING, MKHA' LDING LA MTSON NAS, GTUM PO
KHYOD KYIS DA JI LTAR BDAG GI BU NA TSOD YONGS SU MA RDZOGS SHING
MDZES PA'I LUS CAN 'DI LTA BU'I GNAS SKABS SU BYAS PAR GYUR,
SPRIN GYI BZHON PAS YUM DE LTAR MA BRJOD CIG ,'DIS CI ZHIG BYAS,
SNGON DU YANG DON DAM PAR 'DI LTA BU NYID DO,,

LTOS SHIG ,TSIL DANG RUS PA DAG DANG RKANG, ,SHA KHRAG TSOGS NI
PAGS PAS G-YOGS, ,LUS KYI MING CAN RTAG TU NI, ,'JIGS RUNG STON
LA MDZES PA CI, ,MKHA' LDING GIS KYE BDAG NYID CHEN PO DMYAL BA'I
ME 'BAR BA NYAMS SU MYONG BAR BYED PA BZHIN DU BDAG NYID SEMS PAR
BYED CING SDUG BSNGAL BAR GNAS SO, ,

@250A *, ,DES NA NYE BAR BSTAN PAR MDZOD CIG ,GANG GIS SDIG PA
LAS GROL BAR 'GYUR, ,SPRIN GYI BZHON PAS YAB BDAG LA GNANG BA
GSOL CIG ,'DI'I SDIG PA YONGS SU 'DZAD PA NYE BAR BSTAN PAR
BYA'O, ,SPRIN GYI TOG GIS BU DE BZHIN GYIS SHIG ,SPRIN GYI BZHON
PAS BI NA TA'I BU NYON CIG ,MKHA' LDING

GIS THAL MO SBYAR NAS PUS MO BTZUGS TE BKA' STZOL CIG ,SPRIN GYI
BZHON PAS, RTAG TU SROG CHAGS GSOD LA RNAM PAR LOG CING SNGAR
BYAS PA YANG RJES SU 'GYOD PAR BYOS, ,SEMS CAN KUN LA MI 'JIGS
STER ZHING BSOD NAMS DAG GI RGYU NI 'BAD PAS RAB TU BSGRUBS,
,GANG GIS SROG CHAGS 'TSE BDAG

LAS THOB SDIG DE 'DIR 'BRAS BU YONGS SU SMIN MI 'GYUR, ,GTING
MTHA' RTOGS PAR DKA' BA MTSO YI CHU NANG DAG TU LAN TSA'I CHA NI
'PHANGS PA BZHIN, ,MKHA' LDING GIS, RMONGS PA'I GNYID DU SONG BA
BDAG ,KHYOD KYIS RAB TU SAD PAR BYAS, ,SROG CHAGS GSOD PA THAMS
CAD LAS, ,DING NAS BZUNG STE BDAG LDOG GO, ,

SPRIN GYI BZHON PAS LEGS SO, ,SEMS DPA' CHEN PHO LEGS SO, ,BDAG
CAG RJES SU YI RANG NGO, ,RNAM PA THAMS CAD DU BRTAN PAR GNAS PAR
MDZOD CIG ,DUNG GI GTZUG LA MTSON NAS DUNG GI GTZUG DA NI KHYIM
DU 'GRO BAR MDZOD CIG ,DUNG GI GTZUG SHUGS RINGS PHYUNG NAS KHA
'OG TU BLTAS TE 'DUG GO, ,

SPRIN GYI BZHON PAS, DUNG GI GTZUG CI'I SLAD DU SHUGS RING PHYUNG
STE, KHA 'OG TU BLTAS NAS 'DUG PAR BYED, SONG LAM LA LTOS SHIG
,KHYOD NI MKHA' LDING MCHU RTZE YIS, ,RAB TU BCOM PAR RNAM RTOG
CING, ,KHYOD KYI MA DE KHYED SDUG PAS, ,SDUG BSNGAL SDUG BSNGAL
LDAN PAR GNAS, ,YUM GYIS MCHI MA DANG BCAS

PAR GANG ZHIG NGES PAR MKHA' LDING GI KHAR LHUNG YANG LUS NYAMS
PA MED PA'I BU MTHONG BA DE NI SKAL BA DANG LDAN PA ZHIG GO,
,DUNG GI GTZUG GIS, GAL TE GZHON NU RNAL DU GNAS PAR GYUR NA 'DI
DAG BDEN PA NYID DO, ,SPRIN GYI BZHON PAS TSOR BAR LDAN PA'I GAR
BYED DO, ,AA HA HA GZHAN DON PHUN TSOGS RO YIS G-YENGS

GYUR TE, ,'DI SNYED DUS SU BDAG GIS RIG MA GYUR, ,DA NI GNAD GCOD
PA YI TSOR BDAG ,BDAG NI GZIR BA'I SLAD DU RTZOM PAR BYED, ,'CHI
BA'I SKABS KYI GAR BYED DO, ,SPRIN GYI TOG GIS RTABS PA DANG BCAS
PAR, BU DE LTAR CI ZHIG BYED YUM GYIS, KYI HUD 'DI DAG CI ZHIG
BYUNG, BRANG RDUNG BA DANG BCAS PAR YONGS SU

@250B SKYOBS SHIG ,YONGS SU SKYOBS SHIG ,BDAG GI BU 'DI NI 'CHI
BAR BYED DO, ,MA LA YA CAN MAS, KYI HUD RJE'I SRAS PO KHYOD NI
YONGS SU 'DOR BAR 'DOD PA BZHIN DU MTSON NO 'DI CI ZHIG BYUNG,
SPRIN GYI BZHON PAS THAL MO SBYAR BAR 'DOD CING, DUNG GI GTZUG
BDAG GI LAG PA SBYOR CIG ,DUNG GI GTZUG GIS DE LTAR

BYED CING MCHI MA DANG BCAS PAR KYE MA CUNG ZAD NAS 'GRO BA MUN
PAR GYUR TO, ,SPRIN GYI BZHON PAS PHYED RAB TU BYE BA'I MIG GIS
PHA MA BLTA ZHING YAB YUM 'DI NI BDAG GI PHYI MA YONG PA MA YIN
PA'I PHYAG GO, ,SEMS DANG BRAL BA'I LUS 'DI DAG NI LAS SU MI RUNG
ZHING, RNA BAS TSIG DANG YI GE GSAL PO'I SGRA DAG

THOS MA YIN, ,MIG 'DI 'PHRAL LA SU ZHIG DAG GIS ZUM PAR BYAS PA
BZHIN, ,YAB LAGS DBANG BRAL BDAG GI SROG KYANG KYE MA 'GRO BAR
BYED, ,'GYEL BAR GYUR TO, ,YUM GYIS KYI HUD BU KYI HUD SNYING
RJES MNYES GSHIN SPRIN GYI BZHON PA KHYOD SLAR GANG DU BLTA BAR
BYA, SPRIN GYI TOG GIS, KYI HUD SPRIN GYI BZHON PA, KYI

HUD DON GNYER GYI SKYE BO LA BYAMS PA, KYI HUD YON TAN KUN GYI
GTER, GANG DU SONG, BDAG GI TSIG LAN BYIN CIG ,LAG PA BSGRENGS TE
SDUG BSNGAL LO, ,KYE MA SDUG BSNGAL LO, ,BRTAN PA BDAG LA GZHI
MED DUL PA LAM NI GANG DU 'GRO BAR 'GYUR, ,BZOD PA 'DZIN BZOD SU
ZHIG 'DI NA SBYIN PA LHUR LEN DAG DANG BRAL,

BDE NAS BDE BAR BCOM STE SNYING RJE SDUG PA DE RING GANG DU 'GRO,
,BU KHYOD 'JIG RTEN GZHAN DU SONG TSE 'GRO BA STONG PA NYID 'GYUR
RO, ,MA LA YA CAN MAS, KYI HUD RJE'I SRAS BDAG YONGS SU BTANG NAS
KHYOD GANG DU GSHEGS, MA LA YA CAN BRTZE MED MA CI ZHIG 'DI BLTA
BAR BYA BA'I PHYIR 'DI SNYED KYI DUS SU 'TSO 'AM, DUNG GI GTZUG
GIS

GZHON NU SROG LAS KYANG LHAG PAR PHANGS PA'I 'KHOR BDAG BTANG NAS
GANG DU GSHEGS, DES NA NGES PAR DUNG GI GTZUG RJES SU BKRI BAR
BYA'O, ,MKHA' LDING GIS SDUG BSNGAL LO, ,BDAG NYID CHEN PO 'DI
GRONGS PAR GYUR TO, ,DA NI BDAG GIS CI ZHIG BYA, YUM GYIS MCHI MA
DANG BCAS PAR STENG DU BLTAS NAS BCOM LDAN 'JIG

RTEN SKYONG BA RNAMS JI LTA JI LTAR YANG BDUD RTZIS BRAN NAS BDAG
GI BU 'TSO BAR MI MDZAD DAM, MKHA' LDING GIS DGA' BA DANG BCAS
SHING BDAG NYID KYIS RTOGS PAR BDUD RTZI SMOS PAS LEGS PAR DRAN
TE, BDAG GRAGS PA NYAMS PA DANG BRAL BAR GYUR TO SNYAM MO, ,DES
NA LHA'I BDAG PO LA MNGON PAR BLANGS TE DES BYIN PA'I BDUD

@251A *, ,RTZI'I CHAR GYIS SPRIN GYI BZHON PA 'BA' ZHIG TU MA ZAD
DE SNGAR SO'I DUG CAN ZOS PA'I RUS PA'I PHUNG PO 'DI DAG KYANG
SLAR 'TSO BAR BYA'O, ,CI STE 'DI MA BYIN NA DE'I TSE, BDAG GIS
CHU YI MGON PO GSHOG PAS 'THUNG ZHING LUS NI RAB TU BSKYOD TSE
DRAG PO'I RLUNG DANG LDAN, ,ME DANG BCAS PA'I NYI MA BCU GNYIS
MIG

GI 'OD KYIS SREG CING BRGYAL 'KHRUGS 'GYEL 'GYUR BA'I, ,MCHU YIS
BRGYA BYIN RDO RJE NOR LHA'I BE CON YI DAGS DBANG PO'I DBYIG PA
BCOM BYAS NAS, ,RANG DGAR GSHOG PA SPANGS TE SKAD CIG BDUD RTZI'I
RANG BZHIN CHAR NI MNGON PAR DBAB PAR BYA, ,NGES NA BDAG 'ONGS SO
ZHES TE SONG BAR GYUR TO, ,SPRIN GYI

TOG GIS, DUNG GI GTZUG DA DUNG BSDAD NAS CI ZHIG BYA, SHING DAG
SPUNGS LA SREG KHANG SGRUBS SHIG ,GANG GIS NA BDAG CAG 'DI NYID
DANG LHAN CIG 'GRO BAR BYA'O, ,YUM GYIS BU DUNG GI GTZUG MYUR DU
MYUR DU SGRUBS SHIG ,BDAG CAG MED NA KHYOD KYI GROGS PO'I BRGYAL
BAR GNAS SO, ,DUNG GI GTZUG GIS MCHI

MA DANG BCAS PAR BLA MA DAG GIS JI LTAR BKA' STZAL BA BZHIN NO,
,'DIR KHYED CAG LAS KHO BO SNGON DU 'GRO BA MA YIN NAM, LANGS NAS
SREG KHANG BRTZIGS TE GAR BYAS NAS YAB SREG KHANG 'DI NI BSGRUBS
ZIN TO, ,SPRIN GYI TOG GIS LHA MO DU BA GZHAN GYIS CI ZHIG BYA,
DES NA LONGS SHIG SREG KHANG LA 'DZEG PAR

BYA'O, ,THAMS CAD LANGS PAR GYUR TO, ,MA LA YA CAN MAS THAL MO
SBYAR TE STENG DU BLTAS NAS BCOM LDAN MA GOO R'I KHYOD KYIS BDAG
LA RIG PA 'DZIN PA'I 'KHOR LOS SGYUR BA KHYOD KYI BDAG POR 'GYUR
RO ZHES BKA' STZAL NA DE YANG JI LTAR BDAG SKAL BA ZHAN PA'I SLAD
DU KHYOD KYANG BDEN PA GSUNG BA MA YIN PA

NYID DU GYUR TO, ,DE NAS GOO R'I RTABS PA DANG BCAS PAR ZHUGS TE,
RGYAL PO CHEN PO SPRIN GYI TOG THUB CHOD DAG NGES PAR MI BYA'O,
,SPRIN GYI TOG GIS, JI LTAR NA MTHONG BA DON YOD MA, ,BCOM LDAN
MA GOO R'IS MA LA YA CAN MA LA MTSON TE, BU MO JI LTAR NA BDAG
BDEN PA MA YIN PA SMRA BA YIN LTOS SHIG ,SPRIN GYI

BZHON PA LA MNGON PAR BTUD DE, RIL BA'I CHUS BRAN NAS, RANG GI
'TSO BA DAG GIS KYANG, ,'GRO BA RNAMS LA PHAN BYED PA, ,KHYOD LA
YONGS SU TSIM MO BU, ,SPRIN GYI BZHON PA 'TSO GYUR CIG ,SPRIN GYI
BZHON PA LANGS SO, ,SPRIN GYI TOG GIS DGA' BA DANG BCAS PAR LHA
MO DGA' BA 'PHEL BAR MDZOD CIG ,SLAR YANG

@251B SPRIN GYI BZHON PA NI NYAMS PA MED PA'I LUS DANG LDAN NO,
,YUM GYIS LANGS TE DGA' BA DANG BCAS PAR BCOM LDAN MA'I BKA' DRIN
GYIS SO, ,RKANG PA DAG LA GTUGS SO, ,GNYI GAS SPRIN GYI BZHON PA
LA 'KHYUD DO, ,MA LA YA CAN MAS RJE'I SRAS SLAR 'TSO BAR BYAS PA
NI DGA'O, ,GOO R'A'I ZHABS DAG LA GTUGS

SO, ,SPRIN GYI BZHON PAS GOO R'I MTHONG STE THAL MO SBYAR TE, JI
LTAR BCOM LDAN GOO R'I, MNGON PAR 'DOD LAS LHAG PA'I MCHOG STER
MA, ,SKYE BO PHONGS PA'I RGUD 'PHROG SKYOB BYED MA, ,GOO R'I RIG
'DZIN RIGS KYI LHA NYID MA, ,KHYOD KYI ZHABS GNYIS DAG LA BDAG
PHYAG 'TSAL, ,ZHABS DAG LA GTUGS SO, ,THAMS CAD STENG

DU BLTA'O, ,SPRIN GYI TOG GIS, JI LTAR SPRIN MED PA'I CHAR 'BAB,
,BCOM LDAN MA 'DI CI ZHIG GOO R'IS, ,RGYAL PO CHEN PO SPRIN GYI
BZHON PA DANG, ,LTO 'PHYE'I BDAG PO RUS PA'I LHAG MAR GYUR PA 'DI
DAG SLAR 'TSO BAR BYA BA'I PHYIR 'DAB CHAGS KYI BDAG PO 'GYOD PA
YANG DAG PAR SKYES PAS LHA'I 'JIG RTEN NAS BDUD RTZI'I CHAR

'BEBS PAR BYED DO, ,MDZUB MOS STON CING KHYOD KYIS MA MTHONG DAM
CI, ,GDENGS KA'I NOR BU GSAL ZHING RAB 'BAR YAN LAG MCHOG LDAN
NYAMS PA MED PA'I LUS THOB CING, ,BDUD RTZI'I RO NI MYANG BA LA
CHAGS LCE RTZE GNYIS KYIS SA LA RAB TU LDAG BYED CING, ,DUG 'DZIN
BDAG PO 'DI DAG DA NI MGYOGS PA DANG BCAS 'KHYOG POR

'JUG PA'I LAM DAG NAS, ,RI BO MA LA YA YI KLUNG GI CHU RGYUN
BZHIN DU CHU YI PHUNG POS 'JUG PAR BYED, ,SPRIN GYI BZHON PA LA
MTSON NAS BU SPRIN GYI BZHON PA KHYOD LA 'TSO BA TZAM NYID 'OS PA
MA YIN NO, ,DES NA GZHAN 'DI YANG KHYOD LA BSGRUB PAR BYA'O,
,DANG PA'I PHRAG PAS GSER GYI PAD BCOM RDUL GYIS REG PA'I 'DAM NI

SPANGS GYUR CING, ,BDAG GI YID MTSO LAS BYUNG RGYUN CHAD MED PA'I
CHU NI DAG PA CHEN PO YIS, ,RANG 'DOD KYIS SPRUL RIN CHEN BUM PA
BKOD DE BDAG RANG NYID KYIS DBANG BSKUR NAS, ,DGA' BAS KHYOD NI
RIG PA 'DZIN PA'I 'KHOR LOS SGYUR BAR SKAD CIG NYID LA BYA,
,GZHAN YANG GSER GYI 'KHOR LO

'DI NI MDUN DU BYUNG BAR GYUR PA DANG, ,SO BZHI DAG GIS MTSAN
PA'I GNYIS 'THUNG DKAR PO 'DI DANG NI, ,SDO [*SNGO] BSANGS RTA
MCHOG MA LA YA CAN YANG STE 'DI DAG NI, ,KHYOD KYI RIN CHEN RNAMS
SO 'KHOR LOS SGYUR BA LEGS PAR LTOS, ,GZIGS PAR MDZOD CIG ,MA
TANG GA DE BA LA SOGS PA RIG PA 'DZIN PA'I BDAG

@252A *, ,PO 'DI RNAMS BDAG GIS BSKUL TE, GTZUG GI NOR BU RAB TU
MDZES PA'I 'OD ZER GYIS DBANG PO'I GZHU'I PHRENG BA 'GOD CING GUS
PAS SLOB MA'I LUS MNGON PAR BTUD DE PHYAG 'TSAL BAR BYED DO, ,BU
SLAR YANG KHYOD LA DGA' BA CI ZHIG BYA, ,SPRIN GYI BZHON PAS, 'DI
LAS GZHAN PA'I DGA' BA CI

ZHIG YOD, DUNG GI GTZUG 'DI 'DAB CHAGS BDAG PO'I KHA LAS BSKYABS
SHING BI NA TA LAS SKYES PA BTUL, DE YIS SNGAR ZOS DUG 'DZIN BDAG
PO GANG YIN DE DAG RNAMS KYANG THAMS CAD SOS PAR BYAS, ,BDAG SROG
RNYED PAS BLA MA RNAMS KYI 'TSO BA MA BTANG 'KHOR LOS SGYUR BA
NYID DAG THOB, ,KHYOD KYANG MNGON

SUM DU MTHONG 'DI LAS DGA' BA GZHAN GANG BDAG NI CI ZHIG DON DU
GNYER, ,DE LTA MOD KYIS 'DI LTAR GYUR CIG RMA BYA RAB DGA'I 'JO
SGEG LTAR BYED CHU 'DZIN DAG NI DUS SU CHAR 'BEBS SHING, ,SA GZHI
RGYUN DU RAB 'KHRUNGS LO THOG LJANG GU'I GOS DANG LDAN PAR BYED
GYUR CIG ,NGOGS BZHIN LUS KYI TSOGS GTAM 'GA'

ZHIG DAG TU GLING GI RNAM PA DANG, ,'GA' ZHIG DAG TU LUS PO
BSKYIL BA'I 'KHOR LO DAG TU 'KHRUL BAR BYED, ,'GA' ZHIG TU YANG
RGYA MTSO'I CHUR BYING ZAM PA DAG DANG MTSUNGS PA STE, ,KLU YI
TSOGS RNAMS RGYA MTSO CHEN POR BDE BA NYID DU ROL GYUR CIG ,GZHAN
YANG KHYOD KYI GRAGS PA 'DI DAG TZAN DAN GI NAGS

TSAL 'DIR NI KLU YI NA CHUNG RNAMS, ,LI KHRIS BYUGS BZHIN RAB RNO
NYI MA'I 'OD ZER REG PAS 'GRAM PA DMAR BA DANG LDAN ZHING, ,SKRA
YI TSOGS PA RAB 'DZIN DGOD PA'I NGAL DU BDAG GIS LUS DMAN GDUNG
BA MI RTZI BAR, ,TING TING SHAG LHUNG BLANGS NAS KHU BU GA BZHIN
DU SHIN TU RAB SNYAN CHAGS LAS SGROGS GYUR CIG

RGUD PA DANG BRAL PHRAG DOG MED PA'I YID KYIS LEGS BYAS RAB TU
RGYAS BYED CING, ,STUG PO'I GNYEN 'DUN GROGS KYI TSOGS KYIS RAB
DGA' SKYE DGU RNAMS NI DGA' GYUR CIG ,THAMS CAD SONG BAR GYUR TO,
,MTSAN MA DRUG PA'O, ,KLU KUN DU DGA' BA ZHES BYA BA'I ZLOS GAR
DPAL DGA' BA'I LHAS MDZAD PA

RDZOGS SO,, ,,YON TAN PHUL DU BYUNG BA DPAG TU MED PAS SPRAS PA'I
BLA MA DAM PA CHOS KYI RGYAL PO DANG, DPON CHEN SH'AKYA BZANG
PO'I BKA' LUNG GIS, RGYA GAR GYI MKHAN PO LAKshM'I KA RA DANG BOD
KYI LO TZ'A BA DGE SLONG SHONG STON GYIS DPAL SA SKYA'I GTZUG LAG
KHANG DU BSGYUR BA'O,, ,,