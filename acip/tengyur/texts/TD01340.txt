@327A #, ,RGYA GAR SKAD DU, PANYTZA KRA MA N'A MA, BOD SKAD DU, RIM PA
LNGA PA ZHES BYA BA, DPAL DGYES PA'I RDO RJE LA PHYAG 'TSAL LO,

RNAL 'BYOR PAS THOG MAR BSKYED PA'I RIM PA RDZOGS NAS, RIM PA
LNGA PA'I DON LA 'JUG PAR BYA DGOS TE, DE YANG DANG POR LUS LA
RANG BZHIN GYIS GNAS PA'I RTZA DANG, ,'KHOR LO LA SOGS PA'I
MTSAN NYID JI LTAR YIN PA SHES PAR BYA'O, ,DE NI RGYUD KYI RIM
PA'O, ,DE'I 'OG TU PHUNG PO DANG

KHAMS DANG SKYE MCHED LA SOGS PA'I RNAM PAR RTOG PA THAMS CAD
GTUM MO SPAR LA BSREG PAR BYA'O, ,DE LTAR BSREGS PAS 'DAR BA LA
SOGS PA'I RTAGS BRGYAD 'BYUNG STE, DE YANG PHYI NANG GI DNGOS PO
LA BLTAS KYANG 'DAR BA LA SOGS PA'I RTAGS BRGYAD BYUNG NA, GTUM
MO 'PHRO BCAD LA SEMS KYIS

MNAN PAR BYA'O, ,DE NI SNGAGS KYI RIM PA'O, ,DE LTAR MNAN PAS
LUS KYI BDE BA RGYAS PAR 'GYUR TE, DE LTAR BDE BA LA YANG NAS
YANG DU BSGOMS PAS SPYI BO NAS RKANG MTHIL YAN CHAD DU BDE BA
SKYE BAR 'GYUR RO, ,DE LTAR SKYES PA'I TSE PHYI'I RTZVA SHING LA
SOGS PA LA DMIGS KYANG NANG GI BDE BA SKYE

SKYE'I BAR DU DE BSGOM PAR BYA'O, ,DE NI YE SHES KYI RIM PA'O,
,DE LTAR GONG LTAR DMIGS KYANG BDE BA SKYE BA'I TSE BDE BA DE
NYID KYANG SKAD CIG MA SNGA MA LA NI 'GAGS, PHYI MA NI MA 'ONGS,
DA LTAR NI SKAD CIG MA GNYIS PAR MI SDOD CING MI GNAS PAS BDE BA
LA RANG BZHIN MED DE, ,BDE BA MI DMIGS

@327B PAR BSGOM PAR BYA'O, ,DE NI GSANG BA'I RIM PA'O, ,DE LTAR
MI DMIGS PAR BSGOMS PAS RANG GI LUS MI DMIGS PAR 'GYUR TE, DE LA
PHYI NANG GI DNGOS PO LA BLTAS KYANG LUS MI DMIGS NA PHYI NANG
GI CHOS THAMS CAD BDE BA CHEN PO DANG, THA MI DAD PAR GCIG TU
SHES PAR BYA STE, DE MI

DMIGS PAR BSGOM PAR BYA'O, ,DE LTAR YANG NAS YANG DU BSGOMS PAS
PHYI NANG GI CHOS THAMS CAD DANG BDE BA CHEN PO THA MI DAD PAR
MNGON SUM DU SHES PAR 'GYUR RO, ,DE NI GNYIS SU MED PA'I RIM
PA'O, ,DE LTAR RIM PA LNGA LA 'JUG CING SLOB PA'I TSE DBANG PO
MI DGAG CING YAN PAR

BTANG, DBANG PO'I SPYOD YUL THAMS CAD BDE BA DANG GCIG TU SHES
PAR BYAS LA, MI DMIGS PAR BYA'O, ,'GRO NYAL 'DUG SDOD SPYOD LAM
THAMS CAD DU 'GYING BAG DANG LDAN PAR BYAS LA, BDE BA CHEN PO
DANG MI 'BRAL BAR BYA'O, ,KHA ZAS LA SOGS PA'I BTUNG BA'I BYE
BRAG THAMS

CAD BDE BA CHEN PO DANG GCIG TU SHES PAR BYAS LA BZA'O, ,BGO
BA'I BYE BRAG THAMS CAD BDE BA CHEN PO DANG THA MI DAD PAR SHES
PAR BYAS LA BGO'O, ,DE LTAR BYAS NAS BSGOM PA'I TSE LUS MI 'GUL
ZHING BRTAN PAR GYUR NA SEMS ZIN PA'I RTAGS YIN TE BZANG, LUS
'KHOR ZHING G-YON RLUNG

ZIN PA'I RTAGS YIN TE BZANG, ,SEMS DRAN PA MED DE MYOS PAR GYUR
NA, BDE BA'I ROS MYOS PA YIN TE BZANG, RANG DBANG MED PAR DGOD
CING DBYANGS DANG GAR LA SOGS PA 'BYUNG NA BDE BA CHEN PO RGYAS
PA'I RTAGS YIN TE BZANG, LUS SBRID CING BER BER BYED NA BDE BA
PHAN TSUN BSKYOD

PA'I RTAGS YIN TE BZANG, 'OD ZER LNGA KHA DOG LA SOGS PA MNGON
SUM DU MTHONG NA YE SHES LNGA SKYE BA'I RTAGS YIN TE BZANG BUD
MED KYI GZUGS SU BYAS NAS DBYANGS DANG GAR LA SOGS PA MDUN DU
BYED CING MTHONG NA MKHA' 'GRO MA 'DU BA'I RTAGS YIN TE BZANG,
KHYI DANG PHAG LA

SOGS PA BYUNG NA DAM TSIG NYAMS PA YIN TE NGAN, GNOD SBYIN SRIN
PO LA SOGS PA'I GZUGS SU BYUNG NA SA MA TI THANG LHOD SHOR BA
YIN TE NGAN, RTAGS DANG MTSAN MA CI BYUNG YANG BZANG BA LA DGA'
BAR MI BYA ZHING MI DMIGS PAR BYA, NGAN PA LA MI DGA' BA MI BYA
ZHING MI DMIGS

@328A *, ,PAR BYA, MDOR NA GSANG THUB PAR BYA ZHING BYUNG TSOR
CI BYUNG BA THAMS CAD BDE BA CHEN POR SHES PAR BYAS LA, DE MI
DMIGS PAR BYA'O, ,RNAL 'BYOR PA'I 'JUG PA'I RIM PA LNGA PO'I DON
RTAGS DANG MTSAN MA DANG BCAS PA, LAS 'PHRO DANG SKAL BAR LDAN
PA BDAG GIS RNYED PA

'DIS GZHAN YANG DE LTAR SHOG SHIG ,RNAL 'BYOR GYI DBANG PHYUG
CHEN PO DPAL SHES RAB GSANG BA'I ZHAL SNGA NAS MDZAD PA RDZOGS
SO,,