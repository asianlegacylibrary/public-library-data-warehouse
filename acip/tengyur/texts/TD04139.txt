@147A #, ,RGYA GAR SKAD DU, K'A YA BHE DO BI BHAm GA BY'A KHY'A NA, BOD
SKAD DU, SDE PA THA DAD PAR BYED PA DANG RNAM PAR BSHAD PA, DKON
MCHOG GSUM LA PHYAG 'TSAL LO, ,SDE PA BCO BRGYAD PO DAG NI GANG
YIN, DE DAG GI BYE BRAG NI JI LTAR BYUNG ZHE NA, BDAG GI BLA MA
GCIG NAS GCIG TU

BRGYUD PA LAS 'DI LTAR RJES SU THOS TE, SANGS RGYAS BCOM LDAN
'DAS YONGS SU MYA NGAN LAS 'DAS NAS, LO BRGYA DRUG CU LON PA NA
GRONG KHYER ME TOG GIS RGYAS PA ZHES BYA BAR RGYAL PO DHARMA AA
SHO KA ZHES BYA BA RGYAL SRID BYED PA'I TSE, RTZOD PA'I CHOS 'GA'
ZHIG BYUNG BA'I DBANG GIS DGE 'DUN GYI

DBYEN CHEN POR GYUR TO, ,DES RE ZHIG DANG POR SDE PA GNYIS SU
CHAD NAS GNAS TE, DGE 'DUN PHAL CHEN PA DANG GNAS BRTAN PA'O, ,DE
LA DGE 'DUN PHAL CHEN PA'I SDE PA YANG RIM GYIS BYE BAR GYUR PA
NA RNAM PA BRGYAD DU GNAS TE, DGE 'DUN PHAL CHEN SDE PA DANG, THA
SNYAD GCIG PA DANG,

'JIG RTEN PAS 'DAS PAR SMRA BA DANG, MANG DU THOS PA DANG, BTAGS
PAR SMRA BA DANG, MCHOD RTEN PA DANG, SHAR GYI RI BO DANG, NUB
KYI RI BO BA'O, ,GNAS BRTAN PA YANG RIM GYIS BYE BAR GYUR PA NA
RNAM PA BCUR GYUR TE, 'DI LTA STE GNAS BRTAN PA NYID LA GANGS RI
BA ZHES KYANG BRJOD PA DANG,

THAMS CAD YOD PAR SMRA BA PA NYID LA RNAM PAR PHYE STE SMRA BA
DANG, RGYUR SMRA BA DANG, KHA CIG MU RUN TA KA PA ZHES KYANG ZER
BA DANG, GNAS MA'I BU DANG, CHOS MCHOG PA DANG, BZANG PO'I LAM
BA'O, ,KUN GYIS BKUR BA LA KHA CIG NI AA PA NA TA KA PA ZHES
KYANG ZER, KHA CIG NI KU RU KU LA PA ZHES

@147B KYANG ZER BA DANG, MANG STON PA DANG, CHOS SBAS PA DANG,
CHOS BZANG 'BEBS ZHES BYA BA LA KHA CIG NI 'OD SRUNGS PA ZHES ZER
BA DANG, BLA MA LA KHA CIG NI 'PHO BAR SMRA BA ZHES ZER BA STE,
SDE PA BCO BRGYAD KYI DBYE BA NI DE DAG GO, ,DE LA DGE 'DUN YANG
YIN LA PHAL CHEN PA YANG YIN PAS DGE

'DUN PHAL CHEN TE, DE NYE BAR STON PAR BYED PA NI DGE 'DUN PHAL
CHEN PA'O, ,KHA CIG NI SANGS RGYAS BCOM LDAN 'DAS RNAMS KYIS CHOS
THAMS CAD THUGS GCIG RNAM PAR MKHYEN CING SKAD CIG GCIG DANG LDAN
PA'I SHES RAB KYIS CHOS THAMS CAD YONGS SU MKHYEN TO ZHES THA
SNYAD 'DOGS TE,

DES NA THA SNYAD GCIG PA ZHES BYA'O, ,'JIG RTEN THAMS CAD KYI
'JIG RTEN PA LAS SANGS RGYAS BCOM LDAN 'DAS RNAMS 'DAS PAR GYUR
PAS DE BZHIN GSHEGS PA LA 'JIG RTEN PA'I CHOS MI MNGA' 'O ZHES
SMRA BA NI 'JIG RTEN LAS 'DAS PAR SMRA BA PA'O, ,MANG DU THOS
PA'I SLOB DPON

GYIS RJES SU STON PAR BYED PAS NA MANG DU THOS PAR SMRA BA'O,
,'DUS BYAS RNAMS PHAN TSUN BRTAGS PA NYID KYIS SDUG BSNGAL PA YIN
NO ZHES SMRA BA'I PHYIR BTAGS PAR SMRA BA'O, ,MCHOD RTEN CAN GYI
RI LA GNAS BCAS PA NYID NI MCHOD RTEN PA'O, ,SHAR GYI RI DANG NUB
KYI RI LA GNAS PA

NYID NI, SHAR GYI RI BO PA DANG, NUB KYI RI BO PA'O, ,GNAS BRTAN
'PHAGS PA'I RIGS YIN PAR STON PA NI GNAS BRTAN PA'O, ,DE NYID LA
GANGS RI PA ZHES KYANG ZER TE, GANGS KYI RIL BRTEN NAS GNAS PA'I
PHYIR RO, ,GANG CUNG ZHIG 'DAS PA DANG, MA 'ONGS PA DANG, DA

LTAR BYUNG BA THAMS CAD YOD DO ZHES SMRA BA'I PHYIR, THAMS CAD
YOD PAR SMRA BA'O, ,DE DAG NYID LAS 'GA' ZHIG NI YOD DE 'DAS PA'I
LAS 'BRAS BU MA PHYUNG BA GANG YIN PA'O, ,LA LA NI MED DE, GANG
'BRAS BU MYONG ZIN PA DANG, MA 'ONGS PA DAG GO ZHES RNAM PAR PHYE
NAS SMRA BAR BYED PA'I

PHYIR; DE NYID LA RNAM PAR PHYE STE SMRA BA ZHES BYA'O, ,DE DAG
NYID LAS GANG CUNG ZHIG BYUNG BA DANG, 'BYUNG BA DANG, 'BYUNG BAR
'GYUR BA DE THAMS CAD NI RGYU DANG BCAS PA'O ZHES SMRA BAS RGYUR
SMRA BA'O, ,DE RNAMS NYID LA KHA CIG MU RUN TA'I RIL GNAS PA'I
PHYIR MU RUN TA PA KA ZHES BYA'O, ,GNAS PA'I

@148A *, ,RIGS NYID KYI BUD MED NI GNAS MA YIN LA, DE LAS SKYES
PA'I BU NI GNAS MA'I BU STE, DE'I RIGS YIN PAR STON PA NI GNAS
MA'I BU'O, ,SLOB DPON CHOS MCHOG GI RJES SU STON PAR BYED PA NI
CHOS MCHOG PA'O, ,BZANG PO'I LAM PA'I SLOB MA NI BZANG PO'I

LAM PA'O, ,KUN GYIS BKUR BA'I SLOB DPON GYI LUGS STON PAR BYED PA
NI KUN GYIS BKUR BA BA'O, ,DE NYID LAS AA PAN TA'I GRONG KHYER DU
YANG DAG PAR BSDU BA BYA BA'I PHYIR AA PA NA TA KA PA'O, ,KHA CIG
NI KU RU KU LA'I RI LA GNAS PA'I PHYIR KU RU KU LA PA'O, ,SA SU'I
SKAD KYI

DBYINGS LAS RDZAS SU STON DU BSGYUR TE, SKYE BO'I TSOGS CHEN PO
LA YANG SRID PAR MI 'BYUNG BAR RJES SU STON PAR BYED PA NI MANG
STON PA'O, ,SLOB DPON CHOS SBAS KYIS YIN PAR SMRA BA NI CHOS SBAS
PA'O, ,RAB TU BSNGAGS PA'I DMIGS PA'I CHOS KYI CHAR 'BEBS PAR
BYED PAS NA

CHAR BZANGS 'BEBS PA'O, ,DE NYID SLOB DPON 'OD SRUNGS KYI YIN PAR
SMRA BAS NI 'OD SRUNGS PA'O, ,DE BZHIN DU BLA MA PA'I YIN PAR
SMRA BA NI BLA MA BA'O, ,DE NYID LAS KHA CIG NA RE, 'JIG RTEN 'DI
NAS 'JIG RTEN PHA ROL DU GANG ZAG 'PHO BAR 'GYUR RO ZHES SMRA BA
NI 'PHO BAR

SMRA BA PA'O, ,DE RNAMS LAS SNGAR BSTAN PA'I DGE 'DUN PHAL CHEN
PA LA SOGS PA BRGYAD DANG, PHYIS BSTAN PA'I PHYIR GNAS BRTAN PA
DANG, THAMS CAD YOD PAR SMRA BA DANG, MANG STON PA DANG, CHOS
MCHOG PA DANG, 'OD SRUNGS PA RNAMS NI BDAG MED PAR SMRA BA YIN
TE, MU STEGS PA'I

'DOD PAS BRTAGS PA'I BDAG DANG BDAG GI DAG NI STONG PA YIN PA
DANG, CHOS THAMS CAD NI BDAG MED PA YANG YIN PAR SMRA BA YIN NO,
,LHAG MA GNAS MA'I BU LA SOGS PA SDE PA LNGA NI GANG ZAG TU SMRA
BA YIN TE, GANG ZAG NI PHUNG PO DAG LAS DE NYID DANG GZHAN DU
BRJOD DU MED PA RNAM PAR SHES PA DRUG

GIS SHES PAR BYA BA 'KHOR BAR 'GYUR BA YONGS SU GSAL BAR GYUR PA
YIN NO ZHES ZER RO, ,DE DAG NI SDE PA BCO BRGYAD KYI DBYE BA YIN
NO,, ,,GZHAN NYID KYIS SMRA BA NI GZHI NI SNGA MA BZHIN DU BRJOD
PAR BYA'O, ,RTZA BA'I DBYE BA NI GSUM STE, 'DI LTAR GNAS BRTAN PA
DANG, DGE 'DUN PHAL

@148B CHEN PA DANG, RNAM PAR PHYE STE SMRA BA'O, ,DE LA GNAS
BRTAN PA YANG RNAM PA GNYIS TE, THAMS CAD YOD PAR SMRA BA DANG,
GNAS MA'I BU'I SDE PA ZHES BYA'O, ,YANG THAMS CAD YOD PAR SMRA BA
YANG RNAM PA GNYIS TE, THAMS CAD YOD PAR SMRA BA DANG, MDO SDE
SMRA BA ZHES BYA BA'O, ,

GNAS MA'I BU YANG RNAM BA BZHI STE, MANG POS BKUR BA DANG, CHOS
MCHOG PA DANG, BZANG PO'I LAM PA DANG, GRONG KHYER DRUG PA ZHES
BYA BA STE DE LTAR NA GNAS BRTAN PA NI RNAM PA DRUG TU GNAS SO,
,YANG DGE 'DUN PHAL CHEN SDE NI RNAM PA BRGYAD DE, DGE 'DUN PHAL
CHEN PA DANG,

SHAR GYI RI BO DANG, NUB KYI RI BO DANG, RGYAL PO RI BO DANG,
GANGS RI PA DANG, MCHOD RTEN PA DANG, BRTEN GRUB PA DANG, BA LANG
GNAS PA ZHES BYA BA STE, DE LTAR NA DE DAG NI DGE 'DUN PHAL CHEN
PA'I DBYE BA YIN NO, ,RNAM PAR PHYE STE SMRA BA YANG RNAM PA BZHI
STE, SA STON PA DANG,

'OD SRUNGS PA DANG, CHOS SBAS PA DANG, GOS DMAR BA ZHES BYA'O,
,DE LTAR 'DI DAG NI 'PHAGS PA'I SDE RNAMS RNAM PAR PHYE BA NAS
RNAM PA BCO BRGYAD DU GYUR PA'O,, ,,YANG GZHAN DAG NI 'DI SKAD
SMRA STE, BCOM LDAN 'DAS YONGS SU MYA NGAN LAS 'DAS PA NAS BZUNG
NAS,

LO BRGYA SUM CU RTZA BDUN LON PA NA RGYAL PO DGA' BO DANG PADMA
CHEN PO ZHES BYA BAS GRONG KHYER PA TA LI PU TRA'I NANG DU SDUD
PAR BYED PA LA SOGS PA'I 'PHAGS PA PHAL NI YANG LEN PA MED PAR
BSIL BA'I DNGOS PO THOB PAR GYUR PA NA 'PHAGS PA 'OD SRUNGS CHEN
PO DANG, 'PHAGS PA SPU CHEN PO DANG,

GTONG BA CHEN PO DANG, BLA MA DANG, RE BA TA LA SOGS PA SO SO
YANG DAG PAR RIG PA THOB PA'I DGRA BCOM PA'I DGE 'DUN DE LTAR
BZHUGS PA NA BDUD SDIG TO CAN BZANG PO THAMS CAD KYI MI MTHUN
PA'I PHYOGS SU GYUR PA, DGE SLONG GI CHA BYAD 'DZIN PAS RDZU
'PHRUL SNA TSOGS BSTAN NAS, GZHI

LNGAS DGE 'DUN GYI DBYEN CHEN PO BSKYED DE, GNAS BRTAN KLU ZHES
BYA BA DANG, YID BRTAN PA ZHES BYA BA MANG DU THOS PA DAG GI GZHI
LNGA BSNGAGS PAR BYED, RJES SU STON PAR BYED CING DE GZHAN LA LAN
GDAB PA DANG, MI SHES PA DANG, YID GNYIS DANG, YONGS SU BRTAGS PA
DANG, BDAG

@149A *, ,NYID GSO BAR BYED PA NI LAM YIN TE, 'DI NI SANGS RGYAS
KYI BSTAN PA YIN NO ZHES ZAR RO, ,DE NAS SDE PA GNYIS SU CHAD NAS
GNAS TE, GNAS BRTAN PA DANG, DGE 'DUN PHAL CHEN SDE ZHES BYA'O,
,DE LTAR LO DRUG CU RTZA GSUM GYI BAR DU DGE 'DUN BYE NAS 'KHRUG

LONG GIS GNAS SO, ,DE NAS LO BRGYA PHRAG GNYIS 'DAS PA'I RJES LA
GNAS BRTAN GNAS MA'I BUS BSTAN PA YANG DAG PAR BSDUS SO, ,DES
YANG DAG PAR BSDUS PA NA DGE 'DUN PHAL CHEN PA YANG RNAM PA GNYIS
SU BYUNG BAR GYUR TE, THA SNYAD GCIG PA DANG, BA LANG GNAS

PA ZHES BYA'O, ,DE LA THA SNYAD GCIG PA RNAMS KYI DAM TSIG GI
RTZA BA NI SANGS RGYAS BCOM LDAN 'DAS RNAMS NI 'JIG RTEN LAS 'DAS
PA STE, DE BZHIN GSHEGS PA LA 'JIG RTEN GYI CHOS NI MI MNGA'O, DE
BZHIN GSHEGS PA THAMS CAD KYI CHOS KYI 'KHOR LO BSKOR BA'I RJES
SU

GSUNG NI MI 'JUG GO, ,DE BZHIN GSHEGS PA THAMS CAD KYI GSUNG NI
SNYING PO LA MNGON PAR MOS PA'O, ,DE BZHIN GSHEGS PA LA GNAS DER
GZUGS NYE BAR LEN PA NI MI MNGA'O, ,BYANG CHUB SEMS DPA'I DUS NA
NUR NUR PO DANG, MER MER PO DANG, LTAR LTAR POS 'JUG

BA MA YIN TE, GLANG PO CHER GYUR NAS YUM GYI DKU NAS ZHUGS NAS
RANG NYID NGES PAR 'BYUNG BA YIN GYI, BYANG CHUB SEMS DPA' RNAMS
LA 'DOD PA'I 'DU SHES NI MI 'BYUNG NGO, ,NGAN 'GRO RNAMS SU BDAG
NYID KYI 'DOD PAS SKYE BA BLANGS TE SEMS CAN YONGS SU SMIN PAR
BYED DO, ,YE SHES

GCIG GIS BDEN PA BZHI RNAMS YONGS SU SHES SO, ,RNAM PAR SHES PA
DRUG PO DAG NI 'DOD CHAGS DANG BCAS PA DANG 'DOD CHAGS DANG BRAL
BA YIN NO, ,MIG GIS NI GZUGS RNAMS MTHONG NGO, ,DGRA BCOM PA
RNAMS KYANG GZHAN DAG GIS BSTAN PA SGRUB PAR BYED DO, ,MI SHES PA
DANG,

YID GNYIS DANG, YONGS SU BRTAGS PA DANG, SDUG BSNGAL SPONG BA'I
LAM YANG YOD DO, ,MNYAM PAR GZHAG PA'I TSE NGAG 'JUG PA YANG YOD
DO, ,MI GTZANG BA SPANGS PA YANG YOD DO, ,YANG DAG PAR SDOM PA
MNGON DU BYAS PA NYID KYIS KUN DU SBYOR BA THAMS CAD RAB TU
SPANGS PAR BRJOD

@149B BAR BYA'O, ,DE BZHIN GSHEGS PA RNAMS LA 'JIG RTEN PA'I YANG
DAG PAR LTA BA NI MI MNGA'O, ,SEMS NI RANG BZHIN GYIS 'OD GSAL BA
YIN BAS BAG LA NYAL BA RNAMS SEMS DANG MTSUNGS PAR LDAN ZHE'AM,
MI LDAN ZHES BRJOD PAR MI BYA'O, ,BAG LA NYAL BA YANG GZHAN LA,
KUN NAS LDANG BA

YANG GZHAN YIN NO, ,'DAS PA DANG MA 'ONGS PA NI MED DO, ,RGYUN DU
ZHUGS PA NI BSAM GTAN THOB PA YIN NO ZHES BYA BA STE DE LTA BU
RNAMS NI THA SNYAD GCIG PA RNAMS KYI DAM TSIG YIN NO, ,YANG BA
LANG GNAS PA RNAMS KYI DBYE BA NI MANG DU THOS PA DANG BTAGS PAR
SMRA BA ZHES BYA'O, ,DE LA MANG DU THOS PA RNAMS

KYI RTZA BA'I DAM TSIG NI NGES PAR 'BYUNG BA'I LAM LA NI RNAM PAR
DPYOD PA MED DO, ,SDUG BSNGAL GYI BDEN PA DANG, KUN RDZOB KYI
BDEN PA DANG, 'PHAGS PA'I BDEN PA NI BDEN PA'O, ,'DU BYED KYI
SDUG BSNGAL RNAMS MTHONG BAS YANG DAG PAR SKYON MED PA LA 'JUG GI
,SDUG BSNGAL GYI SDUG BSNGAL DANG

'GYUR BA'I SDUG BSNGAL MTHONG BAS NI MA YIN NO, ,DGE 'DUN NI 'JIG
RTEN LAS 'DAS PA'O, ,DGRA BCOM PA RNAMS LA YANG GZHAN GYIS NYE
BAR BSTAN PA BSGRUB PA YOD DO, ,YANG DAG PAR BSGRAGS PA'I LAM
YANG YOD DO, ,MNYAM PAR GZHAG PA LA YANG DAG PAR 'JUG PA YOD DO
ZHES BYA BA RNAMS NI

MANG DU THOS PA RNAMS KYI DAM TSIG GO, ,YANG BTAGS PAR SMRA BA
RNAMS KYI PHUNG PO MED PA'I SDUG BSNGAL YANG YOD DO, ,YONGS SU MA
RDZOGS PA'I SKYE MCHED KYANG YOD DO, ,'DU BYED RNAMS NI PHAN TSUN
BRTAGS PA YIN NO, ,YANG SDUG BSNGAL NI DON DAM PAR RO, ,SEMS LAS
BYUNG BA NI LAM MA YIN NO, ,

DUS MA YIN PAR 'CHI BA NI MED DO, ,SKYES BU BYED PA YANG MED DO,
,SDUG BSNGAL THAMS CAD NI LAS LAS BYUNG BA YIN NO ZHES BYA BA DE
LTA BU NI BTAGS PAR SMRA BA RNAMS KYI RTZA BA'I DAM TSIG YIN NO,
,YANG BA LANG GNAS PA RNAMS KYI BYE BRAG LAS GNAS BRTAN MCHOD
RTEN PA ZHES BYA BA STE, DE NI LHA CHEN PO ZHES

BYA BA'I KUN DU RGYU ZHIG RAB TU BYUNG NAS MCHOD RTEN CAN GYI RIL
GNAS PA YIN TE, YANG DE NI DGE 'DUN PHAL CHEN PA'I GZHI 'DON PAR
GYUR PA NA MCHOD RTEN PA ZHES BYA BA'I SDE PAR RNAM PAR BZHAG
STE, DE DAG NI DGE 'DUN PHAL CHEN PA RNAMS KYI SDE PA DRUG TU
BZHAG PA YIN NO, ,YANG GNAS BRTAN PA YANG RNAM PA

@150A *, ,GNYIS TE, SNGAR GYI GNAS BRTAN PA DANG, GANGS RI PA
ZHES BYA BA'O, ,SNGAR GYI GNAS BRTAN PA'I RTZA BA'I DAM TSIG NI
DGRA BCOM PA RNAMS LA GZHAN GYIS STON CING BSGRUB PA NI MED DO,
,DE BZHIN DU GZHI LNGA PO YANG MED DO, ,GANG ZAG NI YOD DO, ,SRID
PA BAR MA NI YOD

DO; ,DGRA BCOM PA YONGS SU MYA NGAN LAS 'DAS BA NI YOD DO, ,'DAS
PA DANG MA 'ONGS PA YANG YOD DO, ,MYA NGAN LAS 'DAS PA'I DON NI
YOD DO ZHES BYA BA NI GNAS BRTAN PA'I RTZA BA'I DAM TSIG GO, ,DE
LA GANGS RI BA'I RTZA BA'I DAM TSIG NI BYANG CHUB SEMS DPA' NI SO
SO'I SKYE BO MA YIN ZHES BYA'O, ,

PHYI ROL PA LA YANG MNGON PAR SHES PA LNGA NI YOD DO, ,PHUNG PO
LAS GANG ZAG NI GZHAN YIN PAR BRJOD PAR BYA STE, MYA NGAN LAS
'DAS PAR 'GYUR BA NA GANG DU PHUNG PO 'GAGS PA NA GANG ZAG NI
GNAS PA'I PHYIR RO, ,MNYAM PAR GZHAG PA LA NGAG 'JUG PA NI YOD
DO, ,LAM GYI SDUG BSNGAL SPONG NGO ZHES BYA BA DE DAG

NI GANGS RI PA'I DAM TSIG GO, ,YANG DANG PO'I GNAS BRTAN PA YANG
RNAM PA GNYIS SU GYUR TE, THAMS CAD YOD PAR SMRA BA DANG, GNAS
MA'I BU'I ZHES BYA'O, ,DE LA THAMS CAD YOD PAR SMRA BA'I RTZA
BA'I DAM TSIG NI GNYIS KYIS THAMS CAD BSDUS TE, 'DUS BYAS DANG
'DUS MA BYAS SO, ,DE SKAD SMRAS

PAS CIR 'GYUR, GANG ZAG NI MED CES BYA BA STE, JI SKAD DU, BDAG
MED PA YI LUS 'DI 'BYUNG BA NA, ,BYED PA MED CING RIG PA PO YANG
MED, ,JI LTAR 'KHOR BA'I CHU KLUNG 'JUG 'GYUR BA, ,NYAN PA'I
MCHOG KHYOD DE NI BSTAN GYIS NYON, ,ZHES GSUNGS PA LTA BU'O, ,DE
DAG NI THAMS CAD YOD PAR

SMRA BA'I RTZA BA'I DAM TSIG GO, ,YANG DE DAG GI RTZA BA'I DAM
TSIG NI MING DANG GZUGS KYIS THAMS CAD BSDUS SO, ,'DAS PA DANG,
MA 'ONGS PA NI YOD DO, ,RGYUN DU ZHUGS PA NI MI NYAMS PA'I CHOS
CAN YIN PAR BRJOD PAR BYA'O, ,'DUS BYAS RNAMS KYI MTSAN NYID NI
GSUM YIN NO, ,'PHAGS PA'I

BDEN PA BZHI NI RIM GYIS RTOGS PAR 'GYUR RO, ,STONG PA NYID DANG,
SMON PA MED PA DANG, MTSAN MA MED PA DAG GIS SKYON MED PA LA 'JUG
PAR 'GYUR RO, ,SKAD CIG MA BCOM LNGAS NI RGYUN DU ZHUGS PA'I
'BRAS BU LA ZHUGS PA YIN NO, ,RGYUN DU ZHUGS PA NI BSAM GTAN THOB
PA YIN NO, ,DGRA BCOM

@150B PA YANG NYAMS PA SRID DO, ,SO SO'I SKYE BO LA YANG 'DOD
PA'I 'DOD CHAGS SAM GNOD SEMS SPONG BA YOD DO, ,PHYI ROL BA LA
YANG MNGON PAR SHES PA LNGA YOD DO, ,LHA RNAMS LA YANG TSANGS PAR
SPYOD PA LA GNAS PA YOD DO, ,MDO SDE THAMS CAD NI DRANG BA'I DON
YIN NO, ,SKYON MED PA LA 'JUG PAR

'GYUR BA NI 'DOD PA'I KHAMS NAS SO, ,'DOD PA'I 'JIG RTEN PA'I
YANG DAG PA'I LTA BA NI YOD DO, ,RNAM PAR SHES PA'I TSOGS LNGA NI
'DOD CHAGS DANG BCAS PA YANG MA YIN, 'DOD CHAGS DANG BRAL BA YANG
MA YIN NO ZHES BYA BA 'DI DAG NI THAMS CAD YOD PAR SMRA BA'I DAM
TSIG GO, ,YANG THAMS CAD YOD PAR SMRA

BA'I BYE BRAG NI RNAM PAR PHYE STE SMRA BA YIN NO, ,YANG RNAM PAR
PHYE STE SMRA BA'I BYE BRAG NI MANG STON PA DANG, CHOS SBAS PA
DANG, GOS DMAR BA DANG, 'OD SRUNGS PA ZHES BYA'O, ,DE LA MANG
STON PA RNAMS KYI RTZA BA'I DAM TSIG NI 'DAS PA DANG MA 'ONGS PA
NI MED DO, ,DA LTAR BYUNG BA'I 'DUS BYAS NYID NI YOD DO, ,SDUG
BSNGAL

MTHONG BAS BDEN PA BZHI CHAR MTHONG BAR 'GYUR RO, ,BAG LA NYAL
YANG GZHAN YIN LA MNGON DU RGYU YANG GZHAN YIN NO, ,SRID PA BAR
MA NI MED DO, ,LHA'I GNAS NA YANG TSANGS PAR SPYOD PA NI YOD DO,
,DGRA BCOM PA YANG BSOD NAMS BSOG GO, ,RNAM PAR SHES PA'I TSOGS
LNGA LA YANG 'DOD CHAGS DANG BCAS PA

DANG 'DOD CHAGS DANG BRAL BA YOD DO, ,GANG ZAG NI MGO LA SOGS PA
LUS DANG MNYAM PO YIN NO, ,RGYUN DU ZHUGS PA NI BSAM GTAN THOB
PA'O, ,SO SO'I SKYE BOS KYANG 'DOD CHAGS SAM GNOD SEMS SPONG NGO,
,SANGS RGYAS NI DGE 'DUN GYI KHONGS SU GTOG PA'O, ,DGE 'DUN NI
'BRAS BU CHEN PO 'BYUNG BAR

BYED KYI SANGS RGYAS NI DE LTA MA YIN NO, ,SANGS RGYAS DANG NYAN
THOS KYI RNAM PAR GROL BA NI GCIG GO, ,GANG ZAG NI MI MTHONG NGO,
,SEMS DANG SEMS LAS BYUNG BA 'BA' ZHIG NI SKYE BA'I CHOS CUNG ZAD
TZAM YANG 'JIG RTEN 'DI NAS 'JIG RTEN PHA ROL DU 'PHO ,BA NI MED
PA NYID DO, ,'DUS BYAS THAMS CAD NI SKAD CIG

MA'O; ,'DU BYED RGYAS PAR GYUR BA LAS NI SKYE BA YIN NO, ,'DU
BYED RNAMS GNAS PA NI MED DO, ,SEMS JI LTA BA DE LTAR LAS YIN GYI
LUS DANG NGAG GI LAS NI MED DO, ,NYAMS PAR MI 'GYUR BA'I CHOS MED
DO, ,MCHOD RTEN MCHOD PA LA NI 'BRAS BU MED DO, ,DA LTAR BYUNG BA
RTAG TU BA NI BAG LA NYAL BA YIN

@151A *, ,NO; ,'DUS BYAS MTHONG BA'I SKYON MED PA LA 'JUG PAR
'GYUR RO ZHES BYA BA 'DI DAG NI MANG STON PA RNAMS KYI RTZA BA'I
DAM TSIG YIN NO, ,YANG CHOS SBAS PA RNAMS KYI RTZA BA'I DAM TSIG
NI SANGS RGYAS NI DGE 'DUN GYI KHONGS SU GTOGS PA MA YIN NO,
,SANGS RGYAS LAS 'BRAS BU

CHEN PO 'BYUNG BA DE DAG DGE 'DUN LAS NI MA YIN NO, ,LHA'I GNAS
NA YANG TSANGS PAR SPYOD PA NI YOD DO, ,'JIG RTEN PA'I CHOS NI
YOD DO ZHES BYA BA DE DAG NI CHOS SBAS PA RNAMS KYI RTZA BA'I DAM
TSIG YIN NO, ,DE LA 'OD SRUNGS PA RNAMS KYI DAM TSIG NI RNAM PAR
SMIN PA RNAM PAR SMIN PA'I CHOS RNAMS KYANG 'BYUNG

BAR 'GYUR BA'I CHOS NI YOD DO, ,SPANGS LA YONGS SU MA SHES PA YOD
DO ZHES BYA BA DANG, CHOS SBAS PA'I THAMS CAD KYANG 'DOD, DE DAG
NI 'OD SRUNGS PA'I DAM TSIG YIN NO, ,GOS DMAR BA RNAMS KYI DAM
TSIG NI GANG ZAG NI MED DO ZHES BYA'O, ,YANG THAMS CAD YOD PAR
SMRA BA RNAMS KYI BYE BRAG SLOB DPON BLA

MA'I GZHUNG STON PAR BYED PA'I 'PHO BAR SMRA BA RNAMS KYI RTZA
BA'I DAM TSIG NI PHUNG PO LNGA NI 'JIG RTEN 'DI NAS 'JIG RTEN PHA
ROL DU 'PHO BA'O, ,LAM MA RTOGS PAR PHUNG PO 'GAG PA MED DO,
,RTZA BA'I LTUNG BA DANG BCAS PA'I PHUNG PO NI YOD DO, ,GANG ZAG
NI DON DAM PAR MI DMIGS SO, ,KUN KYANG MI RTAG GO

ZHES BYA BA DE DAG NI 'PHO BA'I DAM TSIG YIN TE, RNAM PA BDUN PO
DE LTA BU DAG TU THAMS CAD YOD PAR SMRA BAR DAM TSIG DAG GNAS SO,
,YANG GNAS MA'I BU'I DAM TSIG NI NYE BAR BLANG BA NYE BAR LEN PA
DANG LDAN PA NI BTAGS PA'O, ,CHOS GANG YANG 'JIG RTEN 'DI NAS
'JIG RTEN PHA ROL TU 'PHO BA MED DO, ,GANG

ZAG NI PHUNG PO LNGA NYE BAR BLANGS NAS 'PHO BAR 'GYUR RO, ,'DUS
BYAS NI SKAD CIG MA DANG SKAD CIG MA MA YIN PA YANG YOD DO, ,GANG
ZAG NI NYE BAR BLANGS PA'I PHUNG PO NYID DANG, GCIG PA'AM GCIG PA
MA YIN PAR BRJOD PAR MI BYA'O, ,MYA NGAN LAS 'DAS PA NI CHOS
THAMS CAD DANG GCIG PA NYID DANG THA DAD PA

NYID DU MI BRJOD DO, ,MYA NGAN LAS 'DAS PA NI YOD PA NYID DAM MED
PA NYID DU MI BRJOD DO, ,RNAM PAR SHES PA'I TSOGS LNGA'I NI 'DOD
CHAGS DANG BCAS PA YANG MA YIN 'DOD CHAGS DANG BRAL BA YANG MA
YIN NO ZHES BYA BA NI GNAS MA'I BU BA RNAMS KYI DAM TSIG NYID DO,
,YANG GNAS MA'I BU YANG RNAM PA GNYIS TE,

@151B RI CHEN PO DANG, MANG POS BKUR BA PA'O, ,DE LA MANG POS
BKUR BA PA RNAMS KYI RTZA BA'I DAM TSIG NI 'BYUNG BAR 'GYUR BA
DANG, 'BYUNG BA DANG 'GAG PAR 'GYUR BA DANG, 'GAG PA DANG SKYE
BAR 'GYUR BA DANG, SKYE BA DANG, 'CHI BAR 'GYUR BA DANG, 'CHI BA
DANG, BYED PAR 'GYUR BA DANG, BYED

PA DANG; CHAD PAR 'GYUR PA DANG, CHAD PA DANG, 'GRO BAR 'GYUR BA
DANG, 'GRO BA DANG, RNAM PAR SHES PAR 'GYUR BA DANG, RNAM PAR
SHES PA NI YOD DO ZHES BYA BA DE LTA BU NI MANG POS BKUR BA PA
RNAMS KYI RTZA BA'I DAM TSIG GO, ,YANG RI CHEN PO PA YANG RNAM PA
GNYIS TE, CHOS MCHOG PA DANG, LAM BZANGS

BA ZHES BYA BA'O, ,CHOS MCHOG PA RNAMS KYI RTZA BA'I DAM TSIG NI
SKYE LA MA RAG PA DANG, SKYE BA DANG, 'GAG PA LA MA RAG PA DANG,
'GAG PA'O, ,LAM BZANGS PA'I YANG DE BZHIN NO, ,GRONG KHYER DRUG
PA LA KHA CIG NA RE RI CHEN PO PA'I BYE BRAG YIN ZER, GZHAN DAG
GIS SMRAS PA NI, MANG POS BKUR BA PA'I

BYE BRAG YIN PAR 'DOD DE, DE LTAR DE RNAMS NI GNAS MA'I BU'I SDE
PA RNAM PA BZHIR GNAS PA YIN NO, ,GANG DE DAG NI SLOB DPON DAG GI
RJES SU 'BRANGS PA'I RIM GYIS RNAM PA BCO BRGYAD DU GYUR PA YIN
TE, DE DAG NI RTZA BA'I RTOG PA DAG YIN NO, ,GZHAN NANG GSES KYI
DBYE BA NI MANG DU YOD PAS BRJOD PAR BYA'O, ,CI

LTA ZHE NA; THAMS CAD YOD PAR SMRA BA RNAMS KYI 'DOD GZHUNG GI
BYE BRAG KYANG DBYE BA RNAM PA BZHI STE DNGOS PO DANG, MTSAN NYID
DANG, GNAS SKABS DANG, GZHAN GZHAN DU 'GYUR BA NYID KYI BYE BRAG
GIS SO, ,DE LA DANG PO DNGOS PO GZHAN NYID DU 'GYUR PA NI BTZUN
PA CHOS SKYOB KYI STE, DE NI CHOS RNAMS DUS KYIS

'JUG PAR GYUR PA NA, DNGOS PO GZHAN DU GYUR PA NYID YIN GYI,
RDZAS GZHAN DU GYUR PA NYID NI MA YIN TE, GSER GYI SNOD BCOM NAS
GZHAN DU BYAS PA NA DBYIBS GZHAN DU GYUR PA NYID YIN GYI RDZAS
GZHAN DU GYUR PA NI MA YIN NO, ,JI LTAR 'O MA LA ZHOR GYUR PA NA,
RO DANG NUS PA DANG SMIN PA GZHAN DU GYUR PA LAS

KHA DOG NI MA YIN PA DE BZHIN DU CHOS RNAMS KYANG 'DAS PA'I DUS
NAS DA LTAR GYI DUS SU BYUNG BA NA, 'DAS PA'I DUS KYI DNGOS PO
NYAMS PA YIN GYI RDZAS NI MA YIN NO, ,DE BZHIN DU DA LTAR GYI DUS
NAS MA 'ONGS PAR 'GYUR BA NA YANG, DA LTAR GYI DNGOS PO NYAMS PA
YIN GYI RDZAS KYI DNGOS PO NI MA YIN NO ZHES ZER RO,,

@152A *, ,MTSAN NYID GZHAN DU GYUR PA NI BTZUN PA DBYANGS SGROGS
KYI STE, DE NA RE CHOS RNAMS DUS KYIS 'JUG PAR GYUR PA NA, 'DAS
PA'I MTSAN NYID DANG LDAN PA NI MA 'ONGS PA DANG DA LTAR GYI
MTSAN NYID DANG MI LDAN PA YANG MA YIN LA, MA 'ONGS PA YANG MA
'ONGS PA'I

MTSAN NYID DANG LDAN PA NI 'DAS PA DANG DA LTAR GYI NGAG DANG MI
LDAN PA NI MA YIN NO, ,DPER NA SKYES BU BUD MED GCIG LA CHAGS PAR
GYUR PA NA, LHAG MA RNAMS LA CHAGS PA DANG BRAL BA NI MA YIN NO
ZHES ZER RO, ,GNAS SKABS SU GZHAN DU GYUR PA NI BTZUN PA DBYIG
BSHES KYI STE, DE NI CHOS

RNAMS DUS KYIS 'JUG PAR GYUR PA NA GZHAN DANG GZHAN DU RJOD PAR
BYED PA NI GNAS SKABS GZHAN DU GYUR PA YIN GYI, RDZAS GZHAN DU
GYUR PA NI MA YIN TE, DPER NA SDONG BU GCIG PU BGRANG BA'I TSE NI
GCIG CES BRJOD PAR GYUR PA LA, GRANGS BRGYAR GTOGS PA'I TSE NI
BRGYA ZHES BYA, ,

GRANGS STONG DU BGRANG BA'I TSE NI STONG ZHES BYA BA DANG 'DRA'O
ZHES ZER RO, ,GZHAN GZHAN DU GYUR PA NI BTZUN PA SANGS RGYAS
LHA'I STE, DE NI CHOS RNAMS SU DUS KYIS 'JUG PAR GYUR PA NA SNGON
DANG PHYI MA LA LTOS NAS GZHAN DANG GZHAN DU BRJOD PAR BYA STE,
DPER NA BUD MED GCIG LA MA ZHES

KYANG BRJOD, BU MO ZHES KYANG BRJOD PA YIN NO, ,BZHI PO DE DAG JI
LTA BA BZHIN DU THAMS CAD YOD CES SMRA BA'I PHYIR THAMS CAD YOD
PAR SMRA BA'O, ,DE BZHIN DU KHA CIG RKYEN BDUN TE, RGYU DANG,
DMIGS PA DANG, DE MA THAG PA DANG, BDAG PO DANG, LAS DANG, ZAS
DANG, RTEN ZHES

BYA'O; ,DE BZHIN DUL LA NI RTOGS PA'I SEMS BZHI STE, BDEN PA SO
SO PA'O, ,GZHAN RNAMS NI CHOS SHES PA DANG, RJES SU SHES PA
BRGYAD YIN TE, SO SOR RTOG PA'I YE SHES NI MA YIN NO ZHES ZER,
GZHAN RNAMS NI BCU GNYIS SU 'DOD DO, ,DE LAS KYANG GZHAN PA RNAMS
NI BCU

DRUG TU 'DOD DO, ,DE BZHIN DU SEMS MED PA'I GNYID LA NI SEMS MA
YIN NO, ,MTSUNGS PAR LDAN PA LHAG MA RNAMS LA NI YOD DO, ,'DU
SHES DANG TSOR BA 'GOG PA LA 'DU SHES DANG TSOR BA 'GOG PA NI YOD
DO, ,LHAG MA RNAMS LA NI MTSUNGS PAR LDAN PA YOD DO, ,JI LTAR YID
KYIS

@152B SKYO BAR GYUR PA NI SPYOD PA MED PA'I BSAM GTAN LA SNYOMS
PAR 'JUG LA, DGA' BAS SKYO BAR GYUR PA NI DGA' BA MED PA'I BSAM
GTAN LA SNYOMS PAR 'JUG BZHIN DU 'DU SHES PA DANG, TSOR BAS SKYO
BAR GYUR PA NI 'DU SHES DANG TSOR BA 'GOG PA LA SNYOMS PAR 'JUG
LA, DE BZHIN

DU KHA CIG NA RE SEMS KYIS YUL GYI KHYAD PAR THOB PA NI MYA NGAN
LAS 'DAS PA THOB PA YIN NO ZHES ZER RO, ,LA LA NA RE PHUNG PO MED
PAR GYUR PAR MYA NGAN LAS 'DAS PA YIN GYI DNGOS PO'I DON NI MA
YIN ZHES ZER, KHA CIG NA RE RANG BZHIN GYIS LUNG DU BSTAN DU MED
PA NI MYA NGAN LAS

'DAS PA YIN NO ZHES BRJOD DO, ,DE BZHIN DU LA LA NA RE TSAD MED
PA RNAMS NI BYANG CHUB KYI YAN LAG YIN NO YANG ZER RO, ,KHA CIG
NA RE 'BRAS BU CHE BA NI GSUM STE, GZHAN GYI SEMS KYI 'BRAS BU
DANG, 'BRAS BU CHE BA DANG, TSAD MED PA'I 'BRAS BU ZHES BYA BA'O,
,DE BZHIN DU NYON

MONGS PA'I DBANG GIS 'GRO BAR 'GRO BA NA GROGS SU GYUR PA NI LAS
YIN NO, ,DE BZHIN DU DE SPANGS PAR GYUR PA NI 'GRO BA DE DAG TU
'GRO BAR MI 'GYUR RO, ,YANG LA LA NA RE SNGAR BYAS PA'I LAS RNAMS
KYI DBANG GIS DANG POR 'GRO BAR 'DOD DO, ,KHA CIG NI JI LTAR GOMS
PA'I LAS RNAMS KYIS

YIN PAR 'DOD DO, ,LA LAN RE RNAM PA LNGAS GOMS PAS TE, SNGA MA
BZHI DANG RKYEN GYI KHYAD PAR GOMS PAS SO, ,KHA CIG NA RE 'DAS
PA'I NYE BAR LEN PA LAS ME 'BAR RO ZHES ZER RO, ,KHA CIG NA RE DA
LTAR GYI LAS SO ZHES ZER RO, ,KHA CIG NA RE SGRIB PA LNGA PO
RNAMS LAS GANG YANG RUNG BA LA

MI MTHUN PAR SEMS PA LAS SO ZHES ZER, KHA CIG NI GZUGS KYI KHAMS
NI KHAMS BZHI PAR KHA DOG BZHI PAR 'DOD DO, ,GZHAN NI KHA DOG
GCIG PAR 'DOD DO, ,DE BZHIN DU GZHAN DAG NI GANG ZAG NI YOD DO,
,DE YANG PHUNG PO LAS GZHAN YIN NO ZHES ZER, PHUNG PO TZAM YANG
MA

YIN TE, PHUNG PO NYE BAR BLANGS PA DANG LDAN PAR BRTAG PA'O, ,NYE
BAR LEN PA MED PA NI MYA NGAN LAS 'DAS PA YIN PAS SO, ,'DI LTAR
'PHAGS PA'I BDEN PA BZHI LAS RIM GYIS BRTAGS NAS MNGON PAR RTOGS
PAR 'GYUR TE, BAR MA DOR MI MTHUN PA'I SEMS 'BYUNG BA MED DO,
,SDUG

@153A *, ,BSNGAL LA DMIGS PA'I BYANG CHUB KYI YAN LAG GIS SKYON
MED PAR 'JUG GO, ,'DOD PAR GTOGS PA'I 'DU BYED MI RTAG PAR YID LA
BYED PA LA BRTEN PA'I SEMS BCU GSUM GYIS RGYUN DU ZHUGS PA'I
'BRAS BU THOB PAR 'GYUR TE, CHOS DE LA GNAS PA LA

NYAMS PA MED DO, ,DE BZHIN DU ZHUGS PA YANG NGO, ,DGRA BCOM PA LA
YANG NYAMS PA'I CHOS YOD DO, ,SRID PA BAR MA DO YANG YOD DO,
,'DAS PA DANG MA 'ONGS PA YANG YOD DO, ,GCIG TU DGE BA'I CHOS KYI
DON MYA NGAN LAS 'DAS PA NI YOD DO, ,PHUNG PO 'GAG PA NI DUS LAS
RNAM PAR GROL

BA YIN NO, ,LHA LA YANG TSANGS PAR SPYOD PA LA GNAS PA YOD DO,
,'DOD PA'I KHAMS NAS SKYON MED PA LA 'JUG PAR 'GYUR RO, ,SO SO'I
SKYE BOS KYANG 'DOD PA'I 'DOD CHAGS DANG GNOD SEMS SPONG NGO,
,RNAM PAR SHES PA'I TSOGS LNGA NI 'DOD CHAGS DANG BCAS PA'AM BRAL
BA YANG MA

YIN TE RNAM PAR RTOG PA MED PA'I PHYIR RO, ,DRUG PA NI 'DOD CHAGS
DANG BCAS PA DANG 'DOD CHAGS DANG BRAL BA YANG YIN NO, ,DGRA BCOM
PA NI ZAG PA DANG BCAS PA'I GZUGS DANG SEMS KYIS ZAG PA DANG BCAS
PA DANG, ZAG PA MED PA LAS DMIGS PA YIN NO, ,SEMS KYIS YUL GZHAN
DU

PHYIN PA NI MA YIN GYI, 'DI NA GNAS BZHIN DU THAG RING PO NA GNAS
PA LA DMIGS PAR BYED DO, ,GZUGS MED PA'I KHAMS NA GZUGS MED DO,
,DGRA BCOM PA LA YANG NYAMS PA'I CHOS YOD DO, ,DUS MA YIN PAR
'CHI BA YOD DO, ,SKYES BU'I BYED PA YOD DO, ,'JIG RTEN PA'I YANG
DAG

PA'I LTA BA YOD DO, ,PHYI ROL PA LA YANG MNGON PAR SHES PA LNGA
YOD DO, ,DGRA BCOM PA LA GZHAN GYIS BSTAN CING BSGRUB PA MED DO,
,MI SHES PA MED DO, ,YID GNYIS MED DO, ,GZHAN GYI LA YONGS SU
BRTAG PA MED DO, ,NGAG 'JUG PA'I SMRA BA MED DO, DBANG PO DANG
STOBS DANG BYANG

CHUB KYI YAN LAG BSKYED PA'I PHYIR RO, ,BCOM LDAN 'DAS KYI NYAN
THOS RNAMS BYANG GI SGRA MI SNYAN DANG, BDUD RIS DANG, 'DU SHES
MED PA'I SEMS CAN DU SKYE BA NI MED DO, ,RGYUN DU ZHUGS PAS BSAM
GTAN RNAMS THOB PA MA YIN NO, ,MDO SDE THAMS CAD NI NGES PA'I DON
YIN NO, ,MTSUNGS PAR

@153B MI LDAN PA'I BAG LA NYAL DANG SEMS LAS BYUNG BA'I BAG LA
NYAL YANG YOD DO, ,'DUS BYAS NI SKAD CIG MA DANG, SKAD CIG MA YIN
PA YANG YOD DO, ,'GAG PAR 'GYUR BA'I NYE BAR LEN PA LAS ME 'BAR
BAR 'GYUR RO, ,SEMS CAN GCIG CIG 'CHI ZHING SKYE BO MI SHES

PA'I GZHI LAS 'CHI BA'I MTHAR THUG GI BAR DU'O, ,'CHI BA'I RKYEN
BYED PA'I SEMS GCIG PO DE NYID YANG DAG PAR ZHI BAR BYA'O, ,TSAD
MED PA RNAMS NI BYANG CHUB KYI YAN LAG MA YIN NO, ,SNYOMS PAR
'JUG PA DRUG CU RTZA BDUN GRUB PAR BYAS NAS SNYOMS PAR 'JUG PA
BCU DGU

DANG; DBANG PO DANG, STOBS DANG, BYANG CHUB KYI YAN LAG RNAMS
BYANG CHUB SEMS DPAS YANG DAG PAR SBYONG BAR BYED DO, ,KUN DU
SBYOR BA RNAMS MA GTOGS PA NYID NI BAR CHAD MED PA'I LAM GYIS
SPANG BAR BYA BA RNAMS SO, ,'GRO BA DANG BCAS PA'I LAM NI NGES
PAR GNYIS NYID

YIN NO, ,DGE SBYONG GI 'BRAS BU NI RIM GYIS THOB PA MA YIN NO,
,'JIG RTEN PA'I LAM GYIS KYANG LAN CIG PHYIR 'ONG BA'I 'BRAS BU
DANG, PHYIR MI 'ONG BA'I 'BRAS BU MNGON DU BYED DO, ,'KHOR BA
GZHAN DU 'GYUR BA YANG YOD DO, ,CHOS CUNG ZHIG KYANG 'JIG RTEN
'DI NAS 'JIG RTEN PHA

ROL DU 'GRO BA MED DO, ,PHUNG PO NYE BAR BLANGS NAS SEMS CAN NI
'PHO BAR 'GYUR RO, ,GZUGS KYI KHAMS NI KHA DOG BZHI PA YIN NO,
,DE BZHIN DU SRID PA BAR MA NI KHA DOG BCU'AM NYA PHYIS KYI MDOG
'DRA BA YIN NO, ,DE BZHIN DU SRID PA BAR MA NI ZHAG LNGA'AM BDUN
DU GNAS

PA'AM YUN RING POR YANG NGO, ,DE BZHIN DU LAS NI NAM YANG MED PAR
MI 'GYUR RO, ,NYAMS PAR MI 'GYUR RO, ,'PHROGS PAR MI 'GYUR RO,
,LAS KYI RNAM PAR SMIN PA NYAMS SU MYONG BAR 'GYUR BA NI MED DO,
,SRID PA JI SRID KYI BAR DU RIGS KYI NGO BO DANG LHAN CIG TU GNAS

SO; ,SNGAR NYE BAR BSAGS PA DANG PHYIS NYE BAR BSAGS PA'I LAS KYI
RKYEN NYE BAR RNYED PAR GYUR NAS 'GRO BA RNAMS SU 'GRO BAR BYED
DO, ,NGES PA'I LAS NAS BZLOG PAR MI NUS SO, ,BYANG CHUB SEMS DPA'
NI SKYES BU'I GZUGS KYIS LHUMS SU ZHUGS PA YIN, YUM GYI DKU NAS
GLANG PO

@154A *, ,CHER GYUR NAS ZHUGS PA NI MA YIN TE, DE NI DE'I RMI LAM
GYI RNAM RTOG YIN NO, ,NUR NUR PO DANG, MER MER PO DANG, LTAR
LTAR PO'I NGO BOR YANG 'GYUR RO, ,SKYE GNAS NA YANG SGRIB PA MED
PA'I RNAM PAR GROL BA'I NUS PA CAN DU 'GYUR RO, ,SANGS RGYAS BCOM

LDAN 'DAS RNAMS KYI YE SHES NI LONGS SPYOD PA LA 'JUG PAR 'GYUR
RO, ,SO SO'I SKYE BO NYID KYANG SEMS GCIG GIS 'GOG GO, ,SEMS GCIG
GIS SGRIB PA THAMS CAD SPONG, SEMS GCIG GIS THAMS CAD MKHYEN PA'I
SGRIB PA MED PA'I RNAM PAR THAR PA YANG RAB TU THOB BO, ,SEMS

GCIG GIS ZHUGS PA'I CHOS RNAMS 'GAG PAR BYED CING 'BRAS BU LA
GNAS PA RNAMS SKYED PAR BYED DO, ,RKYEN BZHI NYID KYIS RKYEN
THAMS CAD BSDUS SO, ,SDUG BSNGAL GYIS SPANG BAR BYA BA'I KUN NAS
LDANG BA LA GNAS PA NI MTSAMS MED PA DAG BYED PA YIN GYI GZHAN
GYIS NI MA YIN NO, ,

MTHONG BAS SPANG BAR BYA BA'I BAG LA NYAL BZHIS BSDUS PAS THAMS
CAD BSDUS PA STE DES DGE BA'I RTZA BA THAMS CAD GCOD PAR BYED KYI
BSGOM PAS SPANG BAR BYA BAS NI MA YIN NO, ,BSGOM PA'I RANG BZHIN
THAMS CAD LA 'JIG RTEN JI SRID GNAS KYI BAR DU GZHAN GYIS GNOD
PAR BYED PA'I

'BAD PAS GNOD PAR MI 'GYUR GYI, BDAG NYID KYI TSE ZAD PAS DUS
BYED PAR 'GYUR RO, ,DGRA BCOM PA THAMS CAD NI 'BRAL BAS 'CHI BAR
'GYUR GYI, 'PHO BAS NI 'CHI BA MED DE, JI SKAD DU LUS DANG BRAL
BAS DUS BYED PAR 'GYUR TE, DGRA BCOM PA NI LUS THA MA DANG BRAL
BAS 'BRAL

BA'I PHYIR RO ZHES BYA BAR GSUNGS PA LTA BU STE, LUS NI 'DIR
DBANG PO'I LUS LA BYA BAR BZHED DO, ,'BYUNG BAR 'GYUR BA DANG,
'BYUNG BA DANG, 'GAG PAR 'GYUR BA DANG, 'GAG PA DANG, SKYE BAR
'GYUR BA DANG, SKYE BA DANG, 'CHI BAR 'GYUR BA DANG, 'CHI BA
DANG, BYED PAR

'GYUR BA DANG, BYED PA DANG, CHAD PAR 'GYUR BA DANG, CHAD PA
DANG, 'GRO BAR 'GYUR BA DANG, 'GRO BA DANG, RNAM PAR SHES PAR
'GYUR BA DANG, RNAM PAR SHES PA'O, ,PHUNG PO GSUM GYIS SEMS THAMS
CAD BSDUS KYI CHOS THAMS CAD NI MA YIN NO, ,CHOR BA THAMS CAD NI
LAS

@154B LAS BYUNG BA YIN NO, ,SNGAR BYAS PA'I SGOM PAS SPANG BAR
BYA BA'I LAS THAMS CAD KYI RNAM PAR SMIN PAR 'GYUR RO ZHES BYA
BA'I BAR RNAMS SO,, ,,SDE PA THA DAD PAR BYED PA DANG RNAM PAR
BSHAD PA SLOB DPON BHA BYAS MDZAD PA RDZOGS SO,, ,,RA SA 'PHRUL
SNANG GI GTZUG LAG KHANG DU DGE

SLONG LEGS PA'I SHES RAB KYIS GSOL BA BTAB NAS RGYA GAR SHAR
PHYOGS BAm GA LA'I MKHAS PA CHEN PO 'DI PAm KA RA SHR'I DZNY'A NA
ZHES BYA BA'I PAndI TA'I ZHAL SNGA NAS DANG, BOD KYI LO TZ'A BA
DGE SLONG TSUL KHRIMS RGYAL BAS BSGYUR CING ZHUS TE GTAN LA PHAB
PA'O,, ,,