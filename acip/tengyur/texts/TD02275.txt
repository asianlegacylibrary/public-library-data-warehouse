@125A #, ,RGYA GAR SKAD DU, ,SVA
AA DHIshth'A NA KRA MA, BOD SKAD DU, RANG BYIN GYIS BRLAB PA'I
RIM PA, DPAL RDO RJE SEMS DPA' LA PHYAG 'TSAL LO, ,BDAG LA BYIN
GYIS BRLAB PA'I CHA'I KHYAD PAR BSTAN PAS SPRUL

PA SGYU MA'I BDAG ,DPAL LDAN RDO RJE SGEG MO NYID LA LHAG PAR ROL
PA'I RO GANG CI YANG RUNG, ,RDO RJE BDUD RTZI DPAL LDAN GANG LA
GANG GIS BSTOD PA DE LTA'ANG 'KHRUL PA'I RANG BZHIN NA, ,JI LTAR
BRJOD PA 'DI LAS GZHAN SU BCOM LDAN DE LA KUN NAS PHYAG 'TSAL

LO; ,GANG YANG MNGON DGA'I RGYAL BA'I SKU MDZES GCIG PU NYID, ,SU
YANG MKHAS RNAMS SNYING GAR GNYID SAD MI 'GYUR BA, ,GANG ZHIG
SHAR BAS MNYAM PA'I DUS NA DBANG PO DANG, ,YUL RNAMS BCAS PA NUB
PA DE LA PHYAG 'TSAL LO, ,GANG LA SPROS PA DPAL LDAN

BDE BA'I RANG BZHIN RDO RJE'I MTSON 'DZIN CING, ,GANG ZHIG CHA
BYAD SPROS BRAL DRI MED SHES RAB RANG BZHIN KUN DU 'GRO, ,DPAG
BSAM LCUG MAS MNGON MTSUNGS GNAS GSUM NYON MONGS DRA BA GCOD PA
GANG, ,DPAL LDAN DRO RJE TSIG MTSAN BTZUN MO DE LA KUN NAS PHYAG
'TSAL

LO; ,GANG ZHIG RDO RJE YAN LAG MA ZHES KUN NAS DRAN PAS KYANG,
,NYON MONGS BRAL BA'I BDE BA 'BA' ZHIG SAR NI BDE 'GRO BA, ,DE LA
MI PHYED GUS PA'I KHUR GYI LCID KYIS MGRIN SMAD NAS, ,DE YI
ZHABS KYI PADMA'I RDUL LA SPYI BOS PHYAG 'TSAL LO, ,GANG GIS BKA'

@125B DRIN ZER GYIS SPROS PA BDAG GIS DE NYID NI, ,RIN CHEN 'OD
KYIS BSKOR BAS MUN PA'I TSOGS NI RAB BCOM ZHING, ,RNYOG MED MIG
GIS RANG GI RNAM PAR ROL PA RING MTHONG BA'I, ,BLA MA RNAM PAR
SNANG BYED DE LA YANG DAG 'DUD, ,GANG ZHIG SRID PA DANG NI ZHI
GNAS

'GRAM DU DGA' BA RGYU MTHUN 'BAB, ,YE SHES NAM MKHA'I CHU BOS YID
RGYAS DPAL LDAN BLA MA GSUM PA NYID, ,DPAL LDAN RDO RJE SGEG MO
BTZUN MO'I TSOGS RNAMS SHES RAB PHA ROL PHYIN RANG BZHIN, ,GANG
ZHIG GNAS GSUM STON PA GCIG PU DAM PA'I DBANG PHYUG

DAM PA'I SEMS LA BDAG SKYABS MCHI, ,GANG GI SEMS NI MNYAM PA NYID
KYI YUL DU 'JOG CING DUG 'DRA BA'I, ,'KHOR BA BCUD KYIS LEN GYI
RNAM PAR MDZAD PA RANG DBANG SNGAGS 'DRA BA, ,GANG GI SA STE
DBANG PO'I BLO YIS MIN 'GRO GSUM KHANG CHUNG GI, ,DRI MA

'KHRUD NAS GCIG PU BLA MA DAM PA'I NGAG LA PHYAG 'TSAL LO, ,GANG
GANG DRAN PAR YANG DAG GNAS PAS SNYING GA PADMA'I MDUD PA NI,
,DBUGS 'BYIN GROL BAR SBYOR BA'I BLA MA'I BKA' LUNG DE NGES NI,
,NYI PHYED 'OD 'DRA'I TSOGS KYIS GNAS GSUM KHANG BU'I

MUN 'DZOMS SHING, ,RMONGS DANG 'GAL LA BAG NI DU LA BAR BCAD PAS
PHYAG 'TSAL LO, ,BLA MA'I ZHABS KYI RDUL 'DI CUNG ZAD DRAN PA YI,
,YON TAN SPROS PA YONGS SU GYUR PAS DPAL LDAN PA, ,MI BDE BA YI
BDAG NYID KYANG NI MCHOG BDE BAR, ,GAL TE

GRUB NA 'DI LAS BSGRUB BYA GZHAN MED DO, ,BDAG NI BLA MA'I ZHABS
KYI RDUL LA GUS DANG LDAN PAS RGA SHI DANG, ,NAD DANG SDUG BSNGAL
SNA TSOGS MDA' 'DRA'I ZUG RDU'I TSOGS 'DIS NGAL BA MED, ,LUS CAN
RNAMS LA YE SHES BDUD RTZI SKAL BA MA BGOS MI NUS PAS, ,

GANG ZHIG BDAG GIS SPYAD PA DE NI YONGS SU GDUNG BA CHE, ,BLO YI
YUL MIN DES NA GANG GI SPYOD YUL MIN, ,GZHI YI GTAM GYI RIM PA
BLA MAS GSUNGS PA RING, ,DE YI RIM PAS SNYING RJE LA SOGS YON TAN
DAG ,DAD LDAN RNAMS LA SNYING GI GNAS SU RANG NYID SKYE, ,

@126A *, ,DNGOS PO 'DI KUN GCIG PA DANG, ,DU MA'I RANG BZHIN CHA
BRAL TE, ,'DI NI ZHEN PA'I SBYOR BRAL BAS, ,RTZOL BA'I RNAL 'BYOR
RNAM PAR 'GYUR, ,SPU LANGS MYU GU'I TSOGS KYIS RAB DGA' YI, ,MCHI
MAS MIG GANG RDZI MA BKRUS NAS SU, ,

CHES BSTAN GUS PA'I KHUR GYIS MGO 'DZIN NI, ,DPAG BSAM BLA MA DAM
PA LA 'DUD DO, ,GSAL BAR SPYI BOR LAG SNGAR CUNG ZAD BYED, ,RAB
DGA' BCAS PAS NOR 'DZIN YAN LAG 'KHYUD, ,YANG DAG GUS PA'I SKUD
PAS YID KYI ME TOG NI, ,MDUD PAR

BRGYUS PA'I BDAG GI PHRENG BA 'DI BZHES SHIG ,MGON PO KHYOD KYI
BKA' GNAD NYUNG 'DUS SHES RAB NI, ,RGYAL PO'I BU MO CHA LAS MKHAS
'DRA DBANG DU BYED, ,'GRO BA RNAMS KYI RANG BZHIN ROL PA'I RO YI
BDE BA NI, ,'BA' ZHIG RJES SU MYONG BA DE NI YID GCIG

BSOD NAMS CAN, ,LANG TSO'I SNYING RJES BRLAN PAS KHYOD KYIS SNGON
MED LAM GSUNGS PA, ,'GRO BA BGROD BYA MED DANG 'GRO MED CES BYA
NGO MTSAR CHE, ,GANG DU GOM PA BOR BA TZAM GYIS MNYAM MED BDE
BA'I RGYUN BCAS PA, ,GANG TSE SRID DANG ZHI BA CUNG ZAD THA

DAD MA MTHONG NGO, ,RNAL 'BYOR GYI DBANG PHYUG DPAL SA RA HA CHEN
POS MDZAD PA BDAG BYIN GYIS BRLAB PA GRUB PA RDZOGS SO,, ,,PAndI
TA CHEN PO PA SH'ANTA BHA DRA'I ZHAL SNGA NAS DANG, BOD KYI LO
TZ'A BA RMA BAN CHOS 'BAR GYIS BSGYUR CING ZHUS TE GTAN

LA PHAB PA'O,, 