@1B [DD] #, ,RGYA GAR SKAD DU, SHR'I BADZRA A'A SA NA S'ADHA NAm,
BOD SKAD DU, DPAL RDO RJE GDAN GYI SGRUB THABS, DPAL RDO RJE GDAN
LA PHYAG 'TSAL LO, ,YON TAN TSOGS KYI GZHIR GYUR GZHAN [DD]

DON BLA MA DE BZHIN GSHEGS PA KUN LA PHYAG 'TSAL LO, ,DPAL LDAN
RDO RJE GDAN ZHES PHUN SUM TSOGS MIN 'JOMS SHING 'KHOR BA'I SKYON
GYIS MA GOS PA, ,GANG ZHIG DUL ZHING ZHI BA MCHOG GI

SANGS RGYAS NYID KYI DE NYID SGRUB PA'I THABS GYUR PA, ,SNA TSOGS
KHA DOG GIS SPRAS BRGYAN PA'I DE BZHIN GSHEGS PA LA SOGS BDAG GIS
BRI BAR BYA, ,DE LA MDUN DU 'OG NAS 'BYUNG BA'I CHO GAS

BCOM LDAN 'DAS SKU MDOG DANG PHYAG LA SOGS PA DANG LDAN PA RNAM
PAR BSAMS TE, ME TOG LA SOGS PA DBUL BAR BYA'O, ,AOm NA MO AAKshO
BHYA:YA H'Um, AOm BADZRA PUshPE H'Um SV'A H'A, SO SOR LAN GSUM

GSUM DU DBUL BAR BYA'O, ,AOm NA MO BEE RO TZA N'A YA AOm, AOm
BADZRA PUshPE H'Um SV'A H'A, AOm NA MO RATNA SAMBHA W'A YA TR'Am,
AOm BADZRA PUshPE H'Um SV'A H'A, AOm NA MO AA MI T'A BH'A YA
HR'I:, AOm BADZRA PUshPE H'Um SV'A H'A, AOm NA MO AA

@2A *, ,MO GHA SIDDHI YE AA:, AOm BADZRA PUshPE H'Um SV'A H'A,
AOm NA MO LO TZA N'A YE LAm, AOm BADZRA PUshPE H'Um SV'A H'A, AOm
NA MO M'A MA KEE MAm, AOm BADZRA PUshPE H'Um SV'A H'A, AOm NA MO
PAntA R'A YE PAm, AOm BADZRA PUshPE H'Um SV'A H'A, AOm NA MO T'A
R'A

YE T'Am, AOm BADZRA PUshPE H'Um SV'A H'A, SLAR YANG MI BSKYOD
PA'I GZUGS RDO RJE GDAN LA MANG ZHING CHES RAB TU MANG BA'I ME
TOG DBUL BAR BYA'O, ,RIM PA 'DI NYID KYIS TE, AOm BADZRA DH'U PE
H'Um SV'A H'A, AOm BADZRA GANDHE H'Um SV'A H'A, AOm BADZRA NEE BI
DYE

H'Um SV'A H'A, AOm BADZRA D'I PE H'Um SV'A H'A, ZHES PA LA SOGS
PAS MCHOD PA'I CHO GA BYAS NAS, BYAMS PA LA SOGS PA BSGOM PA
SNGON DU 'GRO BAS SO, ,DE NAS RANG GI SNYING GAR AA YIG YONGS SU
GYUR PA LAS ZLA BA'I DKYIL

'KHOR; DE'I STENG DU H'Um YIG GSER GYI KHA DOG LTA BU DE LAS 'OD
ZER 'PHROS PAS BLA MA DANG SANGS RGYAS DANG BYANG CHUB SEMS DPA'
RNAMS BLTAS LA, DE NAS KHRUS DANG ME TOG LA SOGS PA MCHOD PA'I
SPRIN RAB TU 'PHRO

BAS YANG DAG PAR MCHOD DE, DE NAS SDIG PA BSHAGS PA DANG, BSOD
NAMS LA RJES SU YI RANG BA DANG, DGE BA YONGS SU BSNGO BA DANG,
DKON MCHOG GSUM LA SKYABS SU 'GRO BA DANG, RGYAL BA'I LAM BSTEN
PA

@2B DANG; BYANG CHUB MCHOG TU SEMS BSKYED PA YANG BYA STE, DKON
MCHOG GSUM LA SKYABS SU MCHI, ,ZHES BYA BA LA SOGS PAS SO, ,DE
NAS STONG PA NYID DU RNAM PAR BSGOM PAR BYA STE, CHOS THAMS CAD
RANG BZHIN MED PA'I NGO BO NYID DU RNAM PAR BSGOMS NAS, YI GE'I
GZUGS

BYANG CHUB KYI SEMS KYI RANG BZHIN 'OD GSAL BAR BDAG NYID KYIS
BLTA BAR BYA'O, ,BRTAN PAR BYA BA'I DON DU SNGAGS BRJOD PAR BYA
STE, AOm SVA BH'A BA SHUDDHA:SARBA DHARM'A:SVA BH'A BA
SHUDDHO&HAm, DE BZHIN DU 'OD ZER GYI GZUGS DE YONGS SU GYUR PA
LAS ZLA BA'I DKYIL 'KHOR LA DE'I STENG DU H'Um NGO, ,

AA LA SOGS PA DBYANGS YIG BCU DRUG GIS YONGS SU BSKOR BA, GZHAN
YANG YE GE KA LA SOGS PA'I SDE TSAN RNAMS KYIS YONGS SU BSKOR
BA'O, ,MA LUS PA KHA DOG DKAR PO'O, ,DE THAMS CAD YONGS SU GYUR
PA LAS ZLA BA'I DKYIL 'KHOR GYI GZUGS SU BSAM PAR BYA'O, ,

DE'I STENG DU YI GE H'Um GI RNAM PA'I SA BON NO, ,DE YONGS SU
GYUR BA LAS RDO RJE MDOG SER PO'O, ,RDO RJE DE'I LTE BA LA YI GE
H'Um NGO, ,DE THAMS CAD YONGS SU GYUR PA LAS RDO RJE GDAN GYI
GZUGS KHA DOG GSER GYI MDOG LTA BU DE'I GDAN BDUD RNAM PAR BZHI
STE, DE YANG PHUNG PO DANG NYON MONGS

PA DANG 'CHI BDAG DANG LHA'I BU'I BDUD RNAMS SER PO DANG, DMAR PO
DANG, NAG PO DANG, SNGON PO'I MDOG CAN RIM PA JI LTA BA BZHIN DU
GZUGS 'DI RNAMS RNAM PAR BSGOM PAR BYAS NAS, BDUD 'DI RNAMS KYIS
YONGS SU BYAS PA'I SENG GE'I KHRI DE'I STENG DU SNA TSOGS PADMA

DANG RDO RJE LA GNAS PA'I BCOM LDAN 'DAS ZHAL GCIG PHYAG GNYIS PA
RDO RJE'I SKYIL MO KRUNG GIS BZHUGS PA PHYAG G-YAS PAS GNON GYI
PHYAG RGYA DANG LDAN PA, PHYAG G-YON PA 'DZONG BAR BKAN NAS GNAS
PA'O, ,NA BZA' DMAR PO SKU LA BSNAMS PA ZHI BA'I BDAG NYID RNAL

'BYOR PAS BSGOM PAR BYA'O, ,DE NAS NGA RGYAL BSKYED PAR BYA STE,
AOm DHARMA DH'A TU SVA BH'A WA A'ATMA KO& HAm, DE NAS BCOM LDAN
'DAS KYI G-YAS SU BYANG CHUB SEMS DPA' BYAMS PA SKU MDOG SER PO
PHYAG GNYIS PA RAL PA'I COD PAN 'PHYANG BA PHYAG G-YAS NA RIN PO
CHE'I RNGA YAB

@3A *, ,BSNAMS PA PHYAG G-YON NA KLU SHING GI YAL GA ME TOG DANG
BCAS PA BSNAMS PA'O, ,DE BZHIN DU G-YON NA BYANG CHUB SEMS DPA'
'PHAGS PA SPYAN RAS GZIGS DBANG PHYUG MDOG DKAR BA PHYAG G-YAS NA
RIN PO CHE'I RNGA YAB BSNAMS PA, PHYAG G-YON

NA PADMA BSNAMS PA, BCOM LDAN 'DAS KYI ZHAL LA BLTA ZHING 'DUG PA
BSGOM PAR BYA'O, ,DE NAS YAN LAG DRUG LA DGOD PAR BYA STE, BCOM
LDAN 'DAS KYI SPYAN GNYIS LA ZLA BA'I DKYIL 'KHOR RO, ,DE'I STENG
DU YI GE KshIm MDOG DKAR PO'O, ,RNA BA GNYIS LA ZLA BA'I

DKYIL 'KHOR GYI STENG DU YI GE DZAm MDOG SNGON PO'O, ,SNA'I BU GA
GNYIS SU ZLA BA'I DKYIL 'KHOR GYI STENG DU YI GE KHAm MDOG SER
PO'O, ,LCE LA ZLA BA'I DKYIL 'KHOR GYI STENG DU YI GE GAm MDOG
DMAR PO'O, ,DPRAL BAR ZLA BA'I DKYIL 'KHOR GYI STENG DU YI GE
SKAm MDOG LJANG GU, ,NU MA'I

DBUS SU ZLA BA'I DKYIL 'KHOR GYI STENG DU YI GE SAm MDOG DKAR
PO'O ZHES BYA BA NI YAN LAG DRUG LA DGOD PAR BSGOM PAR BYA'O, ,DE
NAS RANG GI SNYING GAR ZLA BA'I DKYIL 'KHOR LA YI GA H'Um YONGS
SU GYUR PA LAS RDO RJE'O, ,DE'I LTE BA LA ZLA BA'I DKYIL 'KHOR
GYI STENG DU YI GE H'Um NGO, ,DE NAS

MGO LA ZLA BA'I DKYIL 'KHOR GYI STENG DU YI GE AOm YONGS SU GYUR
PA LAS 'KHOR LO MDOG DKAR PO'O, ,DE'I DBUS SU ZLA BA'I DKYIL
'KHOR LA GNAS PA'I YI GE AOm MO ZHES BYA BA NI BCOM LDAN 'DAS KYI
SKU RNAM PAR DAG PA BSGOM PA'O, ,MGRIN PAR ZLA BA'I DKYIL 'KHOR
GYI STENG DU YI GE

AA YONGS SU GYUR PA LAS PADMA 'DAB MA BRGYAD PA MDOG DMAR BA'O,
,DE'I DBUS SU ZLA BA'I DKYIL 'KHOR LA GNAS PA'I YI GE A'A: 'O
ZHES BYA BA NI BCOM LDAN 'DAS KYI GSUNG RNAM PAR DAG PA BSGOM
PA'O, ,LTE BA'I STENG DU ZLA BA'I DKYIL 'KHOR GYI STENG DU YI GE
H'Um YONGS SU GYUR PA LAS

RDO RJE MDOG SNGON PO'O, ,DE'I DBUS SU ZLA BA'I DKYIL 'KHOR LA
GNAS PA'I YI GE H'Um NGO ZHES BYA BA NI, BCOM LDAN 'DAS KYI THUGS
RNAM PAR DAG PA BSGOM PA'O, ,SANGS RGYAS BSGRUB CING SANGS RGYAS
NYID KYI 'BRAS BU STER BA ZHES BYA'O, ,NAM MKHA' LA GNAS PA'I
BCOM LDAN 'DAS

@3B SNYING GA'I 'OD ZER GYIS BKUG NAS DZA:H'Um BAm HO:ZHES BYA
BA'I YI GE BZHIS MDUN DU GZHUG PAR BYA'O, ,DE LA MCHOD YON DANG,
,ZHABS BSIL DANG, GDAN DANG BSANG GTOR YANG DBUL BAR BYA'O,
,PHYIS NI 'O THUG LA SOGS PA'I STON MO YANG DBUL BAR BYA'O ZHES
BYA BA NI BDUD RTZI MYANG BAR

BYA'O; ,DE NAS, SANGS RGYAS KUN LA PHYAG 'TSAL LO, ,ZHES BYA BA'I
BSTOD PA 'DIS BSTOD PAR BYA'O, ,DE NAS YE SHES SEMS DPA' DANG
BCAS PAS DAM TSIG SEMS DPA' DANG GCIG TU BYAS NAS SA MA YA STVAm
SA MA YA STVAm SA MA YA STVAm AA HAm AOm A'A:H'Um ZHES BYA BA'I
SNGAGS KYIS

GNYIS SU MED PAR BYA'O, ,DE NAS BSGOMS PAS SKYON SNGAGS BZLAS PAR
BYA STE, AOm A'A:BADZRA H'Um SV'A H'A ZHES BYA BA'I SNGAGS BZLAS
PAR BYA'O, ,DE NAS BSOD NAMS YANG DAG PAR RDZOGS PA'I BYANG CHUB
TU BSNGOS NAS GSHEGS SU GSOL TE JI LTAR BDE BAR GNAS PAR BYA'O,
,BSOD

NAMS 'DI YIS SEMS CAN THAMS CAD DE BZHIN GSHEGS PA'I YE SHES MYUR
DU THOB PAR GYUR CIG ,RJE BTZUN RDO RJE GDAN GYI MAN NGAG GI
SGRUB THABS KYI CHO GA RDZOGS SO, ,KHAMS PA BA RI LO TZ'A BAS
BSGYUR BA'O,,