@107A #, ,RGYA GAR SKAD DU, LO
KE SHVA R'A YA STO TRA, BOD SKAD DU, 'JIG RTEN DBANG PHYUG LA
BSTOD PA, 'JIG RTEN DBANG PHYUG LA PHYAG 'TSAL LO, ,'JIG RTEN BLA
MAS GSUM GYIS PHYAG BYAS, ,LHA DBANG TSANGS PA MA CHOG GIS BSTOD
PA STE, ,

THUB MCHOG RGYAL PO MYUR DU DNGOS GRUB STZOL, ,SPYAN RAS GZIGS
MGON MCHOG LA PHYAG 'TSAL LO, ,BDE GSHEGS RANG BZHIN BDUD RTZI'I
NGO BO 'CHANG, ,SNA TSOGS MTSAN GYIS SPRAS PA'I SKU LUS MCHOG
,BDE GSHEGS 'OD DPAG MED PA'I DBU RGYAN CAN, ,GSER GYI PADMAS
G-YON GYI PHYAG

BRGYAN PA, ,DRI MED RAL PA 'KHYIL NAG CUNG ZAD SER, ,ZLA BA'I
DBYIBS 'DRA GSAL ZHING RDZOGS PA'I ZHAL, ,PADMA LTAR YANGS MCHOG
TU MDZES PA'I SPYAN, ,MKHUR BA GANGS KYI DUM BU LTA BUR DKAR, ,RI
DVAGS RGYAL PO'I DGA' BZHIN ZHAL SGROS DMAR, ,NYI MA 'CHAR KA
LTAR DMAR BTZOD KYI MDOG,

PADMA GZHON NU LTA BUR MCHU DMAR LA, ,STON KA'I SPRIN TSOGS LTA
BUR SGRA SGROGS PA, ,DPUNG GNYIS SNA TSOGS MTSAN GYIS MDZES PA
STE, ,PHYAG MTHIL PADMA GZHON NU LTA BUR 'JAM, ,RI DVAGS PAGS PA
SKU YI STOD NA MAN PAS, ,SNYAN GNYIS RNA RGYAN G-YO ZHING MDZES
PA MDA', ,PHYAG NI YANGS SHING

LTE BA ZAB PA STE, ,PADMA DRI MA MED PA LTA BU LAGS, ,GSER MCHOG
SKU RAGS NOR BU'I RGYAN LDAN PA, ,NA BZA' MDZES PAS SKU YI SMAD
BRGYAN PA, ,RGYAL BA YE SHES RGYA MTSO'I PHA ROL PHYIN, ,BSOD
NAMS DU MA LAS NI 'KHRUNGS PA'I MGON, ,RIMS DANG NAD 'JOMS BDE BA
MCHOG BSKYED PA, ,SRID PA

MTHAR MDZAD MKHA' LA RGYU BA DANG, ,KUN TU RGYU BA'I SKU MCHOG LA
BSTOD PA, ,BDUD RIGS SNA TSOGS STOBS NI NGES PAR 'JOMS, ,ZHABS
MCHOG RKANG GDUB MCHOG GI SGRA SGROGS LA, ,GLANG PO DREGS DANG
NGANG PA'I STABS SU GSHEGS, ,BDUD RTZI CHEN PO THUGS CHUNG YONGS
RDZOGS

@107B BRNYAS, ,GSER BZHIN RTAG TU DGYES PA'I RGYAN MNGA' BA, ,RI
BO GRU 'DZIN NI DGYES PAR BZHUGS, ,'JIG RTEN DBANG PHYUG KHYED LA
RAB TU BSTOD, ,DGE SLONG MA DPAL MOS MDZAD PA RDZOGS SO,, 