@224A #, ,RGYA GAR SKAD DU, SH'ASTRA
G'A TH'ARTHA SAm GRA HA N'A MA, BOD SKAD DU, TSIGS SU BCAD PA'I
DON BSDUS PA ZHES BYA BA'I BSTAN BCOS, BAM PO DANG PO, 'JAM DPAL
GZHON NUR

GYUR PA LA PHYAG 'TSAL LO, ,SKYES BU KHYU MCHOG KHYOD 'DRA'I DGE
SBYONG CHEN PO GZHAN DAG LHA YUL SA LA MED, ,'JIG RTEN 'DI NA YOD
PA MA YIN RNAM THOS BU YI GNAS NA'ANG YOD MA YIN, ,LHA YI PHO
BRANG GNAS MCHOG DAG NA'ANG MED LA PHYOGS SAM PHYOGS MTSAMS DAG
NA'ANG MED, ,RI

DANG NAGS SU BCAS PA'I SA STENG RGYAS PA KUN DU BSKOR YANG GA LA
YOD, ,CES TSIGS SU BCAD PA'O, ,TSIGS SU BCAD PA 'DIS NI CI RIGS
PAR SO SOR NGES PA'I GNAS KYI KHYAD PAR GYI BDAG POR GYUR PA
SKYES BU KHYU MCHOG TU 'DOD PA DAG LAS KHYAD PAR DU BYA BA'I
PHYIR BCOM LDAN 'DAS SH'AKYA

@224B THUB PA BYANG CHUB SEMS DPAR GYUR PAS NYIN ZHAG BDUN DU
RNAM PAR RJES SU DRAN PA DANG LTAB BRTZON 'GRUS KYI PHA ROL TU
PHYIN PA 'GRUB PA'I RANG BZHIN CAN YIN TE, BCOM LDAN 'DAS SKAR
RGYAL GYI YON TAN PHUN SUM TSOGS PA THAMS CAD BRJOD PAS THUN MONG
MA YIN BA'I PHUN SUM TSOGS PA BRJOD

PAR MNGON NO, ,DE LA SO SOR NGES PA'I GNAS KYI KHYAD PAR GYI BDAG
POR GYUR PA NI 'JIG RTEN RNAMS KYI NANG NA KHYAD PAR DU 'PHAGS
PAR 'DOD PA LHA YUL NA TSANGS PA DANG, MTSE MA DANG, DGA' LDAN
DANG, GZHAN 'PHRUL DBANG BYED DO, ,SA DANG 'BREL BA'I PHYIR SA LA
STE, RI RAB KYI RTZE MOR BRGYA BYIN

NO; ;DE NYID PHYOGS GCIG NA LHA STE, DE BAS KYANG GNAS MCHOG CES
BYA BA GSUNGS SO, ,BANG RIM BZHI'I BYANG PHYOGS KYI NGOS NA NI
RNAM THOS KYI BU'O, ,PHYOGS NA ZHES BYA BA NI RNAM THOS SRAS
DANG, MIG MI BZANG DANG, 'PHAGS SKYES PO DANG, YUL 'KHOR SRUNG
GI'O, ,PHYOGS MTSAMS NI RI

RAB KYI STENG KHANG PA BRTZEGS PA BZHIN LAG NA RDO RJE DBANG BYED
PA YIN TE, DE DAG NI SNYING RJE DANG, SPANGS PA DANG, YE SHES
DANG BRAL BA YIN LA, BCOM LDAN 'DAS NI DE DAG GIS RNYED PA'I DGE
BA'I 'BRAS BU DANG RNAM PA THAMS CAD DU 'BRAS BU 'DRA BA MA YIN
NA KHYAD PAR DU LTA GA LA LAGS, NGES PA'I GNAS

KYI KHYAD PAR GYI BDAG POR GYUR PA DAG NI SKYES BU'I MCHOG TU
'DOD PA YIN TE, 'JIG RTEN 'DI NA SKEM BYED DANG, DBANG PHYUG
DANG, SKYES BU LA SOGS PA'O, ,DE DAG KYANG NYON MONGS PA DANG,
SDUG BSNGAL DANG LDAN PAS LUS DANG SEMS RAB TU MA ZHI BA YIN TE,
DE NYAN THOS RNAMS DANG 'DRA BA MA

YIN NA, BCOM LDAN 'DAS DANG LTA SMOS KYANG CI DGOS, SKYE BA MANG
PO DANG, LO THOG PHUN SUM TSOGS PA DANG, RNAM PAR BRGYAN PA'I SA
RGYAS BA DANG, MA RGYAS PA NA SKYES BU GTZO BOR BKUR BA NI BRAM
ZE DANG RGYAL PO DAG STE, DE DAG KYANG BSAM PA DANG, SBYOR BA
NGAN PAS DE'I NYAN THOS KYI NYAN

THOS DAG DANG YANG 'DRA BA MA YIN NO, ,GANG DAG SPYIR RNAM PAR
GROL BA RANG SANGS RGYAS DANG, NYAN THOS RI DANG, BLA GAB MED PA
DANG, DUR KHROD DANG, TSAL GYI NANG NA GNAS PA DE BZHIN GSHEGS
PAS BSNGAGS BA'I BDAG NYID CHEN PO BSTAN PA DANG, KUN RJOD PA
DANG, RJES SU BSTAN PA'I CHO

@225A *, ,'PHRUL RNAMS KYIS SEMS CAN THAMS CAD KYI NYON MONGS PA
SKYOB PAR MI NUS PA DAG DANG, DGE SBYONG CHEN POR 'DOD PA SER
SKYA DANG, 'UG PA PA LA SOGS PA DE DAG KYANG SPANGS PA DANG, YE
SHES DANG, THUGS RJE'I KHYAD PAR DANG BRAL BA'I PHYIR, BCOM LDAN
'DAS DANG

'DRA BA MA YIN TE, DE NYID KYI PHYIR, KHYOD KYI SANGS RGYAS CHOS
NI MTSUNGS MED PAS, ,KHYAD PAR 'PHAGS PA KHYAD PAR CHEN POS
'PHAGS, ,ZHES BSHAD DO, ,RNAM PA GCIG TU NA BCOM LDAN 'DAS KYI
YON TAN BSTAN PA DANG, BSHAD PA DAG GIS CI RIGS PAR SEMS CAN
THAMS CAD KYI BLA

MA NYID DU BSTAN TE, SKYES BU KHYU MCHOG KHYOD 'DRA'I DGE SBYONG
CHEN PO GZHAN DAG LHA YUL SA LA MED, ,CES BYA BA NI BSTAN PA'O,
,LHAG MA NI DE GNYIS KYI SO SO'I BSHAD PA STE, 'JIG RTEN 'DI
NA'ANG YOD MA YIN ZHES BYA BA NI SA LA'O, ,RNAM THOS BU YI GNAS
NA'ANG YOD MA YIN, LHA YI PHO BRANG

GNAS MCHOG DAG NA'ANG MED LA ZHES BYA BA NI LHA YUL NA'O, ,PHYOGS
DANG PHYOGS MTSAMS DAG NA'ANG MED CES BYA BA NI SA STENG NA STE,
PHYOGS NI GLING BZHI BA RNAMS SO, ,PHYOGS MTSAMS NI BAR GYI GLING
BRGYAD DO, ,DAG NA'ANG MED CES BYA BA NI SA STENG NA'O, ,RI DANG
NAGS SU BCAS PA'I SA STENG

RGYAS PA KUN DU BSKOR YANG ZHES BYA BA NI RI GNYA' SHING 'DZIN
NAS BZUNG STE KHOR YUG CHEN PO'I BAR THAMS CAD DO, ,BSDUS PA'I
DON NI TSIGS SU BCAD PA 'DIS BCOM LDAN 'DAS KHAMS GSUM LAS KHYAD
PAR DU 'PHAGS BA NYID BSTAN TE, LHA YUL SA LA MED CES BYA BAS NI
SA GSUM LAS KHYAD PAR

DU 'PHAGS PA NYID DO, ,GZHAN GYIS NI 'DOD PA'I KHAMS LAS KHYAD
PAR DU 'PHAGS PA BSTAN PA'O, ,TSIGS SU BCAD BA'I DON BSDUS PA LAS
DANG PO'I DON BSDUS PA'O,, ,,GANG DAG SANGS RGYAS SKYABS SONG
NAS, ,GANG DAG NYIN DANG MTSAN RNAMS SU, ,RTAG TU SANGS RGYAS
DRAN BYED PA, ,

DE DAG MI YI RNYED PA YIN, ,GANG DAG CHOS LA SKYABS SONG NAS,
,GANG DAG NYIN DANG MTSAN RNAMS SU, ,RTAG TU CHOS NI DRAN BYED
PA, ,DE DAG MI YI RNYED PA YIN, ,GANG DAG DGE 'DUN SKYABS SONG
NAS, ,GANG DAG NYIN DANG MTSAN RNAMS SU, ,RTAG TU DGE 'DUN DRAN
BYED PA, ,DE DAG MI YI

@225B RNYED PA YIN, ,ZHES BYA BAS NI TSIGS SU BCAD PA GSUM MO,
,BCOM LDAN 'DAS KYIS 'DI CI'I PHYIR GSUNGS SHE NA, MA DAD PA
RNAMS DAD PAR BYA BA'I PHYIR DANG, ,DAD PA RNAMS KYANG RTAG TU
SPYAD PA DANG, GUS PAR BYED PA LA SGRUB PA LA YANG DAG PAR SBYAR
BA'I PHYIR GSUNGS PAR MNGON NO, ,GANG DAG

SANGS RGYAS ZHES BYA BA NI GANG GI RGYUD LA RGYU BZHI PO YOD BA
DE NI SANGS RGYAS TE, RNAM PA THAMS CAD DU 'JIG RTEN PA MNGON PAR
RDZOGS PAR MKHYEN PA DANG, RNAM PA THAMS CAD DU 'JIG RTEN LAS
'DAS PA MNGON PAR RDZOGS PAR MKHYEN PA DANG, BAG CHAGS DANG BCAS
PA'I NYON MONGS PA THAMS CAD

SPANGS PA DANG, RNAM PA THAMS CAD DU SEMS CAN GYI DON BYED NUS
PA'O, ,RNAM PA GCIG TU NA GANG LA YON TAN PHUN SUM TSOGS PA RNAM
PA LNGA YOD PA DE SANGS RGYAS YIN TE, YE SHES PHUN SUM TSOGS PA
DANG, SPANGS PA PHUN SUM TSOGS PA DANG, THUGS RJE PHUN SUM TSOGS
PA DANG,

MI ZAD PA NYID PHUN SUM TSOGS PA DANG, MTSUNGS PA MED PA PHUN SUM
TSOGS PA'O, ,DE LA YE SHES PHUN SUM TSOGS PA NI, THOGS PA MED
PA'I YE SHES DANG LDAN PA'I PHYIR TE, 'PHAGS PA NYAN THOS DANG,
RANG SANGS RGYAS RNAMS KYI YE SHES 'DIR SKYES PA YANG SANGS RGYAS
KYI YUL

THOGS PA MED PAS NA SHES BYA THAMS CAD LA 'JUG PA MED DO, ,DE BAS
NA 'DI SKAD DU, DE BZHIN GSHEGS PA'I YE SHES NI 'DAS PA'I DUS LA
CHAGS PA MED CING THOGS PA MED PA DANG, DA LTAR BYUNG BA DANG MA
'ONGS PA'I DUS LA CHAGS PA MED CING THOGS PA MED PA'I YE SHES
ZHES GSUNGS SO, ,

SPANGS BA PHUN SUM TSOGS PA NI BAG CHAGS PHRA RGYAS DANG BCAS PA
SPANGS PA YIN TE, JI SKAD DU, SKYOB KHYOD BAG CHAGS BCAS PA YI,
,NYES PA DAG NI GCIG MI MNGA', ,ZHES 'BYUNG BA LTA BU'O, ,THUGS
RJE PHUN SUM TSOGS PA NI THUGS RJE CHEN PO DES, NYIN LAN GSUM
MTSAN LAN GSUM

DU 'JIG RTEN LA GZIGS NAS SEMS CAN THAMS CAD KYI NYON MONGS PA
YONGS SU SKYOB PAR MDZAD PA YIN TE, THUGS RJE CHE DANG LDAN PAS
NA, ,'JIG RTEN KUN LA NYIN MTSAN DU, ,RNAM PA DRUG TU NYIN MTSAN
GZIGS, ,PHAN MDZAD THUGS LA PHYAG 'TSAL LO, ,ZHES BYA BA LTA
BU'O, ,'O NA

@226A *, ,SNYING RJE DANG SNYING RJE CHEN PO GNYIS LA BYE BRAG CI
YOD CE NA, SMRAS PA RNAM PA BRGYAD YOD DE, ,NGO BO NYID DANG RNAM
PA DANG DMIGS PA DANG SA DANG, RGYUD DANG, 'DOD CHAGS DANG BRAL
BA THOB PA DANG, MI MTSUNGS PA DANG MTSUNGS PA'I THUGS RJE 'BYUNG
BA DANG, SKYOB PA DANG,

MI SKYOB PA'O, ,DE LA NGO BO NYID NI ZHE SDANG MED PA DANG, GTI
MUG MED PA'I NGO BO NYID YIN PA'I PHYIR RO, ,RNAM PA NI SDUG
BSNGAL GYI RNAM PA DANG GSUM LA 'BYUNG BA'I PHYIR RO, ,DMIGS PA
NI KHAMS GCIG DANG GSUM LA DMIGS PA'I PHYIR RO, ,SA NI BSAM GTAN
BZHI DANG, BSAM

GTAN BZHI PA YIN PA'I PHYIR RO, ,RGYUD NI NYAN THOS DANG, RANG
SANGS RGYAS DANG, SANGS RGYAS KYI RGYUD LA SKYE BA'I PHYIR RO,
,'DOD CHAGS DANG BRAL BA'I THOB PA NI, 'DOD PA'I KHAMS DANG, SRID
PA'I RTZE MO'I 'DOD CHAGS DANG BRAL BAS THOB PA'I PHYIR RO, ,MI
MTSUNGS PA DANG MTSUNGS PAS

THUGS RJE 'BYUNG BA DANG, YONGS SU SKYOB PA DANG, YONGS SU MI
SKYOB PA'O, ,MI BZAD PA NYID DU PHUN SUM TSOGS PA NI SKYE BA
DANG, SHI BA DANG, NA BA DANG, MYA NGAN DANG, ZAD PA DANG BRAL
ZHING 'JIG RTEN GYI MTHAR PHYIN PA YANG DAG PAR THOB PA'I PHYIR
TE, LHAG MA MED PA'I MYA NGAN

LAS 'DAS PA'I DBYINGS THOB PA'I PHYIR RO ZHES BYA BA'I THA TSIG
GO, ,MTSUNGS PA MED PA NYID PHUN SUM TSOGS PA NI SEMS THAMS CAD
KYI BLA MAR GYUR PA'I PHYIR TE, CHOS THAMS CAD LA DBANG THOB PA'I
PHYIR BZHED PA TZAM DANG 'BREL PA'I YON TAN PHUN SUM TSOGS PA
THAMS CAD MNGON

DU GYUR ZHES BYA BA'I THA TSIG GO, ,CI SANGS RGYAS THAMS CAD YON
TAN 'DI DAG THAMS CAD BYE BRAG MED PAR MNGA' 'AM ZHE NA, MA YIN
TE, 'ON KYANG, TSOGS DANG CHOS KYI SKU DAG DANG, ,'GRO BA'I DON
NI SPYOD PA YIS, ,SANGS RGYAS THAMS CAD MNYAM NYID DE, ,TSE DANG
RIGS RUS TSAD KYIS MIN, ,

RGYU GSUM GYIS MNYAM STE, SNGON BSOD NAMS DANG YE SHES KYI TSOGS
YANG DAG PA THOB PA DANG, CHOS KYI SKU YONGS SU RDZOGS PA DANG,
'JIG RTEN GYI SPYOD PAS SO, ,SKU TSE DANG, RIGS DANG, RUS DANG,
TSAD KYI BYE BRAG YOD DE, YUN RING PO DANG THUNG DUR 'TSO BA
DANG, RGYAL RIGS DANG,

@226B BRAM ZE'I RIGS KYI BYE BRAG DANG, 'OD SRUNGS DANG GOO TA MA
LA SOGS PA'I DUS KYI BYE BRAG DANG, CHEN PO DANG CHUNG DU'I BYE
BRAG NI DUS JI LTA BA BZHIN NO, ,DE DAG MI'I ZHES BYA BA NI
RGYU'I STOBS DANG LDAN PA DANG, RKYEN GYI STOBS DANG LDAN PA'O,
,DE LA RGYU'I STOBS DANG LDAN PA NI GANG, RKYEN GYI

STOBS DANG LDAN PA NI GANG ZHE NA, GANG DAG DGE BA'I STOBS BSKYED
PA LAS NANG GI TSUL BZHIN YID LA BYED PA LAS RAB TU SKYED PA DE
DAG NI RGYU'I STOBS DANG LDAN PA YIN NO, ,GANG DAG DGE BA'I BSHES
GNYEN DANG PHRAD PA LAS CHOS BSTAN PA THOB PA DE DAG NI RKYEN GYI
STOBS DAG LDAN PA

YIN NO; ;DE BAS NA BCOM LDAN 'DAS KYIS 'DI SKAD DU YANG DAG PA'I
LTA BA SKYED PA'I PHYIR RGYU DANG RKYEN GNYIS TE, NANG GI TSUL
BZHIN YID LA BYED PA DANG, GZHAN GYIS BSTEN PA'O ZHES GSUNGS SO,
,RNYED PA YIN ZHES BYA BA NI RNYED PA RNAM PA BZHI STE, BSOD NAMS
RNYED PA DANG, MCHOG

TU DGA' BA RGYA CHEN PO RNYED PA DANG, TING NGE 'DZIN RNYED PA
DANG, RNAM PAR DAG PA RNYED PA'O, ,DE LA BSOD NAMS RNYED PAS NI
JI LTAR 'DOD PA BZHIN 'JIG RTEN PHA ROL GYI MKHO BA'I DON PHUN
SUM TSOGS PA THAMS CAD THOB PA'O, ,MCHOG TU DGA' BA RGYA CHE BA
DANG, TING NGE 'DZIN RNYED PA

DAG GIS MTHONG BA'I CHOS LA BDE BAR GNAS PA PHUN SUM TSOGS BA
THOB PA'O, ,RNAM PAR DAG PA RNYED PAS NI SDUG BSNGAL THAMS CAD
GTAN DU ZAD PA PHUN SUM TSOGS PA THOB PA'O, ,GANG DAG CHOS LA
ZHES BYA BA NI CHOS NI RNAM PA GSUM STE, 'BRAS BU'I CHOS DANG,
BSGRUB BA'I CHOS DANG,

BSHAD PA'I CHOS SO, ,DE LA 'BRAS BU'I DON GYI CHOS NI 'BRAS BU'I
CHOS TE, GANG MA SKYES PA DANG, MA GYUR PA DANG, MA BYAS PA DANG,
'DUS MA BYAS PA DANG, MA BYUNG BA DANG, ZHI BA DANG, GNAS ZHES
BYA BA DE NI MYA NGAN LAS 'DAS PA'O, ,DE LA MA SKYES PA NI NYE
BAR LEN PA'I PHUNG PO'I NYID

MTSAMS SBYOR BA'I 'BREL PA DANG MI LDAN PA'I PHYIR RO, ,MA GYUR
PA NI BDAG GI DNGOS PO YONGS SU RDZOGS PA MNGAL DANG, BYIS PA
DANG, DAR LA BAB PA DANG, BAR MA DANG, RGAN PO'I NGO BOS JE CHE
JE CHER SKYE BA DANG MI LDAN PA'I PHYIR TE, GYUR PA NI RGAS PA LA
BYA'O, ,MA BYAS PA NI

@227A *, ,SNGON GYI MTHA'I LAS DANG NYON MONGS PA'I SHUGS DANG MI
LDAN PA'I PHYIR RO, ,'DUS MA BYAS LA NI DA LTAR GYI LAS DANG NYON
MONGS PA MNGON PAR 'DU BYED PA DANG MI LDAN PA'I PHYIR RO, ,MA
BYUNG BA NI MA 'ONGS PA'I SKYE BA 'BYUNG BA DANG MI LDAN PA'I
PHYIR RO, ,ZHI BA NI SDUG

BSNGAL RGYU DANG BCAS PA GTAN DU ZHI BA'I PHYIR RO, ,GNAS NI DE
LAS MA NYAMS PA YIN NO, ,BSGRUB PA'I CHOS NI BSGRUB PA'I CHOS
NYID YIN LA, DE YANG 'PHAGS PA'I LAM BRGYAD LA BYA STE, 'DI LTA
STE, YANG DAG PA'I LTA BA DANG, YANG DAG PA'I RTOG PA DANG, YANG
DAG PA'I NGAG DANG, YANG

DAG PA'I LAS KYI MTHA' DANG, YANG DAG PA'I 'TSO BA DANG, YANG DAG
PA'I RTZOL BA DANG, YANG DAG PA'I DRAN PA DANG, YANG DAG PA'I
TING NGE 'DZIN TO, ,BSGRUB PA 'DIS JI SKAD DU BSTAN PA'I SLOB MA
RNAMS 'BRAS BU RTOGS PAR BYED DE, DE LA YANG DAG PA'I LTA BA NI
YONGS SU GCOD PA'I YAN LAG

YIN TE; DES JI LTAR MYONG BA DE KHO NA NGES PAR 'DZIN TO, ,YANG
DAG PA'I RTOG PA NI GZHAN GO BAR BYED PA'I YAN LAG YIN TE, DES JI
LTAR KHONG DU CHUD PA YID LA BZHAG NAS NGAG KUN DU SBYONG BAR
BYED PA'O, ,YANG DAG PA'I DAG DANG, LAS KYI MTHA' DANG, 'TSO BA
NI GZHAN YID CHES PAR

BYED PA'I YAN LAG YIN TE, DE RNAMS KYIS GO RIMS BZHIN KHONG DU
CHUD NA LTA BA LA SOGS PA RNAM PAR DAG PAR YID CHES SO, ,DE LA
YANG DAG PA'I NGAG GIS NI KHONG DU CHUD PA DANG MTHUN PAR DRIS
PAS LUNG BSTAN PA LA 'BEL BA'I GTAM RNAM PAR NGES PAS LTA BA RNAM
PAR DAG PAR RIG PAR

BYED DO, ,YANG DAG PA'I LAS KYI MTHA' NI 'JUG PA DANG LDOG PA LA
SOGS PA LA SPYOD PA PHUN SUM TSOGS PA'I TSUL KHRIMS RNAM PAR DAG
PAR RIG PAR BYED DO, ,YANG DAG PA'I 'TSO BAS NI JI LTAR GNANG BA
BZHIN CHOS KYIS CHOS GOS LA SOGS PA CHOL BA LAS 'TSO BA RNAM PAR

DAG PAR RIG PAR BYED DO, ,YANG DAG PA'I RTZOL BA NI NYON MONGS
PA'I SGRIB PA RNAM PAR SBYONG BA'I YAN LAG YIN TE, DES KUN DU
SBYOR BA MA LUS PAR SPONG BAR BYED DO, ,YANG DAG PA'I DRAN PA NI
NYE BA'I NYON MONGS PA'I SGRIB PA RNAM PAR SBYONG BA'I YAN LAG
YIN TE, DRAN PA SHIN TU NYE BAR GNAS

@227B NAS MTSAN MA LA RMONGS PA MED PAS ZHUM PA'I NYE BA'I NYON
MONGS PA'I SKABS MI BYED PA'I PHYIR RO, ,YANG DAG PA'I TING NGE
'DZIN NI YON TAN KHYAD PAR CAN GYI SGRIB PA RNAM PAR SPYOD BA'I
YAN LAG YIN TE, DES MNGON PAR SHES PA LA SOGS PA'I YON TAN MNGON
PAR SGRUB CING MJUG TU

YANG PHUNG PO LHAG MA MED PA'I MYA NGAN LAS 'DAS PA THOB PAR BYED
DO, ,LANGS PA'I TSE NI YAN LAG 'DI DAG RUNG NA LAM LA SNYOMS PAR
ZHUGS PA NA YANG DAG PA'I NGAG DANG, LAS KYI MTHA' DANG, 'TSO BA
DAG MI 'BYUNG STE, DE KHO NA NYID NGES PAR GZUNG BA LA SOGS PA
YANG MED NA LAM LA SNYOMS

PAR 'JUG PA'I TSE BSGRUB PA'I YAN LAG BRGYAD PAR JI LTAR 'GYUR,
BSHAD PA, DE 'JIG RTEN LAS 'DAS PA'I CHOS DMIGS PA LAS DE'I NGO
BO ZAG PA MED CING RNAM PAR RIG BYED MA YIN PA THOB STE, GANG
THOB BA LAS LANGS PA'I TSE YANG LOG PA'I DAG LA SOGS PA LA MI
'JUG GI

YANG DAG PA'I NGAG LA SOGS PA LA 'JUG GO, ,DE BAS NA RGYU DANG
RGYU CAN NYE BAR GDAGS PA LAS YAN LAG BRGYAD NYID DU 'GYUR RO,
,GZHAN DU NA LAM LA SNYOMS PAR ZHUGS PA'I TSE DE KHO NA NYID NGES
PAR GZUNG BA DANG, RTOG PA DANG, NGAG SMRAS PA DANG, LAS KYI
MTHA' BYA BA

DANG; CHOS GOS LA SOGS PA BTZAL BA DAG 'GAL BAR 'GYUR RO, ,DE
LTAR BSGRUB PA'I CHOS 'DIS 'BRAS BU'I CHOS JI SKAD BSTAN PA THOB
BAR BYED LA, BSGRUB PA'I CHOS DE YANG BSHAD PA'I CHOS LA BRTEN
NAS 'BYUNG STE, BSHAD PA'I CHOS NI MDO'I SDE DANG, DBYANGS KYIS
BSNYAD PA'I SDE

DANG; LUNG DU BSTAN PA'I SDE DANG, TSIGS SU BCAD PA'I SDE DANG,
CHED DU BRJOD PA'I SDE DANG, GLENG GZHI'I SDE DANG, RTOG PA BRJOD
PA'I SDE DANG, DE LTA BU BYUNG BA'I SDE DANG, SKYES PA RABS KYI
SDE DANG, SHIN TU RGYAS PA'I SDE DANG, RMAD DU BYUNG BA'I CHOS
KYI SDE DANG, GTAN LA DBAB PAR

BSTAN PA'I SDE DANG GSUNG RAB YAN LAG BCU GNYIS SU GTOGS PA RNAMS
SO, ,DE LA MDO SDE NI BCOM LDAN 'DAS KYIS GANG MDOR SMOS PA'I
RNAM PA RKANG PAR GSUNGS PA'O, ,DBYANGS KYIS BSNYAD PA'I SDE NI
MDO SDE NYID KYI BAR DANG MTHA' DAG TU TSIGS SU BCAD DE DBYANGS
KYIS BSNYAD

@228A *, ,BA'I PHYIR RO, ,YANG NA DRANG BA'I DON NI MDO'I SDE YIN
LA, RTOGS PA'I PHYIR DBYANGS KYIS BSNYAD PA'I SDE'O, ,LUNG DU
BSTAN PA'I SDE NI GANG DU 'PHAGS PA DAG 'DAS PA'I DUS SU TSE 'DAS
PA DANG, SKYE BAR LUNG STON PA'O, ,RNAM PA GCIG TU NA NGES PA'I
DON GYI MDO

SDE NI LUNG BSTAN PA'I SDE STE, DES DGONGS PA SGRIB PA MED PAR
LUNG DU STON TO, ,TSIGS SU BCAD PA'I SDE NI GANG TSIGS SU BCAD
NAS GSUNGS PA'O, ,CHED DU BRJOD PA'I SDE NI GANG THUGS RANGS NAS
BRJOD PA YIN TE, 'DI LTA STE, GANG GI TSE NA BRAM ZE BSAM GTAN
PA, ,RTUN

PAR BYED PA'I CHOS 'DI 'BYUNG 'GYUR TE, ,DE YI SOM NYI THAMS CAD
RNAM 'JIG CING, ,BDE BA 'DOD PA'I DRI MA SER SNA SEL, ,ZHES BYA
BA LTA BU'O, ,GLENG GZHI'I SDE NI GANG ZAG GI PHYIR GANG YANG
RUNG BA DAG GSUNGS PA 'AM, ,BYUNG BA DANG BCAS PA'I BSLAB PA BCA'
BA GSUNGS

PA YIN TE, 'DI LTA STE, GZHI 'DI LA SKABS 'DI ZHES RGYA CHER
'BYUNG PA'O, ,RTOG PA BRJOD PA'I SDE NI DPAR GSUNGS PA YIN TE,
NGES DON RNAM PAR BYANG BA LAS MNGON PAR GSAL LO ZHES BYA BA'I
THA TSIG GO, ,DE LTA BU BYUNG BA'I SDE NI GANG SNGON GYI SBYOR BA
DANG LDAN PA'O, ,SKYES PA RABS

KYI SDE NI GANG BYANG CHUB SEMS DPA'I SPYOD PA DANG LDAN PA'O,
,SHIN TU RGYAS PA'I SDE NI DON RGYAS PAR STON PA'O, ,GZHAN DAG NI
GZHAN DAG TU BRJOD DE, 'PHAGS PA DGE 'DUN PHAL CHEN SDE PA RNAMS
KYI 'DON PA KHO NA LTA BU'O ZHES SO, ,RMAD DU BYUNG BA'I CHOS KYI
SDE NI MDO'I SDE JI LTA BA

BZHIN NO, ,GTAN LA DBAB PAR BSTAN PA'I SDE NI JI LTAR CHOS KYI
MTSAN NYID PHYIN CI MA LOG PAS MDO SDE LA SOGS PA'I DON STON
PA'O, ,DE'I 'KHOR DANG BCAS PA DE DAG SDE SNOD GSUM DU 'GYUR TE,
GANG MDO'I SDE DANG, DBYANGS KYIS BSNYAD PA'I SDE DANG, LUNG DU
BSTAN PA'I SDE

DANG; TSIGS SU BCAD PA'I SDE DANG, CHED DU BRJOD PA'I SDE DANG,
DE LTA BU'I BYUNG BA'I SDE DANG, SHIN TU RGYAS PA'I SDE DANG,
RMAD DU BYUNG BA'I CHOS KYI SDE 'KHOR DANG BCAS PA DE DAG NI MDO
SDE'I SDE SNOD DO, ,GLENG GZHI'I SDE DANG, RTOG PA BRJOD PA'I SDE
DANG, SKYES PA RABS KYI SDE

@228B 'KHOR DANG BCAS PA DE DAG NI 'DUL BA'I SDE SNOD DO, ,GTAN
LA DBAB PAR BSTAN PA'I SDE NI CHOS MNGON PA'I SDE SNOD DO, ,DE
CI'I PHYIR SANGS RGYAS BCOM LDAN 'DAS SDE SNOD RNAM PA GSUM RNAM
PAR 'JOG CE NA, THE TSOM DANG NYE BA'I NYON MONGS PA DANG BCAS
PA'I GNYEN PO NYID DU BYA BA'I

PHYIR DANG, SOM NYI SKYES PA BCAD PA'I PHYIR MDO SDE'I SDE SNOD
RNAM PAR 'JOG GO, ,MTHA' GNYIS SU SBYOR BA'I NYE BA'I NYON MONGS
PA'I GNYEN PO NYID DU BYA BA'I PHYIR 'DUL BA'I SDE SNOD RNAM PAR
'JOG GO, ,RANG GI LTA BA MCHOG TU 'DZIN PA'I NYE BA'I NYON MONGS
PA'I GNYEN PO NYID DU BYA BA'I PHYIR

CHOS MNGON PA'I SDE SNOD RNAM PAR 'JOG GO, ,RNAM PA GCIG TU NA
BSLAB PA GSUM BRJOD PA NYID KYI PHYIR MDO SDE'I SDE SNOD RNAM PAR
'JOG GO, ,LHAG PA'I TSUL KHRIMS DANG, LHAG PA'I SEMS KYI BSLAB PA
MNGON PAR BSGRUB PA NYID KYI PHYIR 'DUL BA'I SDE SNOD RNAM PAR
'JOG GO, ,

LHAG PA'I SHES RAB KYI BSLAB PA MNGON PAR BSGRUB PA NYID KYI
PHYIR CHOS MNGON PA'I SDE SNOD RNAM PAR 'JOG GO, ,RNAM PA GCIG TU
NA CHOS BRJOD PA NYID KYI PHYIR MDO SDE'I SDE SNOD RNAM PAR 'JOG
GO, ,CHOS KYI DON MNGON SUM DU BYA BA'I GZHI'I GNAS SU BYA BA
NYID KYI PHYIR 'DUL PA'I

SDE SNOD RNAM PAR 'JOG GO, ,'BEL PA'I GTAM RNAM PAR NGES PAS CHOS
KYI LONGS SPYOD LA REG PAR GNAS PA NYID KYI PHYIR CHOS MNGON PA'I
SDE SNOD RNAM PAR 'JOG GO, ,GANG DAG DGE 'DUN ZHES BYA BA NI YAN
LAG BCU DANG, BRGYAD KYI BYE BRAG DANG ,SLOB PA DANG MI SLOB PA'I
BYE BRAG DANG,

LAM DANG 'BRAS BU'I BYE BRAG RNAM PA BRGYAD KYIS DGE 'DUN RNAM PA
GNYIS SO, ,SKYABS SONG NAS ZHES BYA BA NI RGYU BZHI DAG GIS
SKYABS SU 'GRO BAR RIG PAR BYA STE, YON TAN SHES PA NYID DANG,
KHYAD PAR SHES PA NYID DANG, KHAS BLANGS PA DANG, STON PA GZHAN
MO STEN PA'O, ,SKYABS

SU SONG BA DE RNAMS KYI RNAM PAR GZHAG PA NI GONG MA GONG MA'I
RGYU NYID DU GYUR BA'I PHYIR TE, RKYEN GZHAN GZUNG BA LAS YON TAN
SHES PA NYID NI KHYAD PAR CAN DU SHES PA NYID KYI RGYU YIN NO,
,GNYIS SNGON DU SONG BA NI KHAS LEN PA'O, ,DE SNGON DU SONG BA NI
STON PA GZHAN STON PAR MI 'GYUR

@229A *, ,PA YIN TE; GANG GI PHYIR SNYING NAS DAM PA'I CHOS RTOGS
NAS SANGS RGYAS LA SKYABS SU 'GRO BA DE NYID KYI PHYIR TE, SKYABS
PA'I DON NI SKYOB PA'I DON TE, RNAM PA GCIG TU NA YON TAN SHES PA
NYID NI THOS PA'I 'BRAS BU'O, ,KHYAD PAR SHES PA NYID NI BSAM
PA'I

'BRAS BU'O; ,GNYI GA'I 'BRAS BU NI KHAS LEN PA'O, ,DE'I 'BRAS BU
NI 'PHAGS PA DGYES PA'I TSUL KHRIMS THOS PA DANG, DAD PA MI BYED
PA'O, ,RNAM PA GCIG TU NA GSUM NI TSOGS KYI LAM MO, ,BZHI PA NI
MTHONG BA'I LAM MO, ,GANG DAG NYIN DANG MTSAN RNAMS SU, ,RTAG TU

SANGS RGYAS DRAN BYED PA, ,ZHES BYA BA LA JI LTAR NA NYIN PAR
DANG, JI LTAR NA MTSAN MO RTAG TU SANGS RGYAS DRAN PAR BYED PAR
'GYUR ZHE NA, RGYU BZHIS BYED DE, DGE BA'I PHYOGS LA MNGON PAR
BRTZON PA DANG, MCHOD PA BYED PA DANG, RNAM PA RJES SU DRAN PA
DANG, PHAN 'DOGS PAR RJES SU DRAN PA'O, ,

CI LTAR NYIN PAR GNYID MA LOG PAR SANGS RGYAS RJES SU DRAN NA DE
GOMS PAS GNYID LOG PA RNAMS KYI RMI LAM DU YANG DE BZHIN MTHONG
NGO, ,DE LTAR SANGS RGYAS LA SOGS PA RJES SU DRAN PA BSGOM PA
RNAMS KYI PHAN YON BDUN DU RIG PAR BYA STE, TSER BAS DRAN PA
DANG, DANG BA MANG BA

DANG; CHOS DMAN PA RNAMS LA SEMS MI 'JUG PA DANG, GZHAN DAG LA
'TSE BA'I RANG BZHIN CAN MA YIN PA DAD, GZHAN DAG GIS DE LA MI
'TSE BA DANG, YID LA GCAGS PA MED PAS 'CHI BA'I DUS BYED PA DANG,
LUS DANG BRAL NAS KYANG BDE 'GRO MTHO RIS LHA'I 'JIG RTEN RNAMS
SU

SKYE BAR 'GYUR RO, ,TSIGS SU BCAD PA'I DON BSDUS PA LAS GNYIS
PA'I DON BSDUS PA'O,, ,,BSOD NAMS BYAS SHING SDIG PA MA BYAS LA,
,MKHAS PA RNAMS KYI SNGON GYI CHOS SPYOD PA, ,DE NI BDAG STE NAMS
KYANG 'CHIS MI 'JIGS, ,BRTAN PA'I GRU YIS PHA ROL 'GRO BA

BZHIN, ,ZHES TSIGS SU BCAD PA'O, ,BCOM LDAN 'DAS KYIS 'DI CI'I
PHYIR GSUNGS SHE NA, 'CHI BA'I 'JIGS PAS NYEN PA'I SEMS CAN RNAMS
KYI 'JIGS PA'I RGYU DE MED PAR BSTAN PA'I PHYIR RO, ,RNAM PA GCIG
TU NA SHIN TU YONGS SU DAG PA'I MNGON PAR MTHO BA DANG NGES PAR

@229B LEGS PA'I RGYU RAB TU BSTAN PA'I PHYIR RO, ,BSOD NAMS BYAS
SHING SDIG PA MA BYAS LA, ,ZHES BYA BA NI YONGS SU DAG PA'I MNGON
PAR MTHO BA'I RGYU YANG DAG PAR BSTAN PA STE, 'DI LTAR SDIG PA
DANG BRAL BA'I BSOD NAMS NI RNAM PAR DAG PA'I MNGON PAR MTHO BA'I
RGYU YIN TE,

NYES PAR SPYOD PA'I SA THAMS CAD LAS 'DAS PA'I PHYIR RO, ,LHAG
MAS NI 'JIG RTEN LAS 'DAS PA'I LAM KHA NA MA THO BA MED PA NGES
PAR LEGS PA'I RGYU YIN TE, DRI MA DANG BRAL BA'I PHYIR RO, ,GZHAN
YANG TSIGS SU BCAD PA 'DIS DBUL BA DANG, NGAN 'GRO DANG 'KHOR
BA'I 'JIGS PAS NYEN PA

RNAMS 'CHI BA LAS 'JIGS PAR GYUR PA DE LAS YANG DAG PAR 'DAS PAR
BDAG NYID DPANG DU STON TE, BSOD NAMS BYAS SHING ZHES BYA BA NI
DBUL BA'I 'JIGS PA LAS YANG DAG PAR 'DAS PA STON TE, SBYIN PA'I
'BRAS BU LONGS SPYOD CHE BA'I PHYIR RO, ,SDIG BA MA BYAS LA ZHES
BYA BA NI NGAN

'GRO'I 'JIGS PA LAS YANG DAG PAR 'DAS PA STON TE, TSUL KHRIMS NI
'BRAS BU BDE 'GRO'I RGYUR GYUR PA'I PHYIR TE, SDIG PA MI BYA BA
DANG BRAL BA DANG TSUL KHRIMS ZHES BYA BA NI RNAM GRANGS SO,
,MKHAS PA RNAMS KYIS SNGON GYI CHOS SPYOD PA, ,ZHES BYA BA NI MI
MTHUN PA'I PHYOGS SHIN TU

THUL ZHING GNYEN PO RNYED PA KHA NA MA THO BA MED PAR STON TE, DE
YANG 'PHAGS PA'I LAM YAN LAG BRGYAD PA YIN NO, ,SNGON GYI NI
SNGON GYI SANGS RGYAS RNAMS KYI BGROD PA ZHES BYA BA'I THA TSIG
STE, JI SKAD DU NGAS SNGON GYI LAM RTOGS SO ZHES GSUNGS PA LTA
BU'O, ,LHAG SPYOD LA SOGS PA

GZHAN MU STEGS PA RNAMS KYIS DE MNGON PAR RDZOGS PAR SANGS RGYAS
PA'I PHYIR THUN MONG MA YIN PA NYID DU STON TO, ,YANG RGYU GSUM
GYIS 'CHI BA LA 'JIGS PAR 'GYUR TE, BSOD NAMS DAG BRAL BAS SNGON
GYI DGE BA BYAS PA'I RGYUN MI RNYED PA'I PHYIR DANG, SDIG PA MANG
POS BSOD

NAMS BYAS PA ZIL GYIS GNON PA'I PHYIR DANG, LTA BA NGAN PA LA
MNGON PAR ZHEN PAS BSAM PA MNGON DU GYUR PA'I PHYIR TE, TSIGS SU
BCAD PA 'DIS GSUM PO DE DAG MED DO ZHES RAB TU BSTAN TO, ,TSIGS
SU BCAD PA'I DON BSDUS PA LAS GSUM PA'I DON BSDUS PA'O,, ,,'JIG

@230A *, ,RTEN THAMS CAD RAB TU 'GUL, ,'JIG RTEN THAMS CAD RAB TU
G-YOS, ,'JIG RTEN THAMS CAD RAB TU BSREGS, ,'JIG RTEN THAMS CAD
DUD PAS BDUGS, ,'GUL BA MED CING G-YOS MED LA, ,SO SO'I SKYE BOS
MA BSTEN CING, ,GANG NA BDUD KYI RTEN MED

PA; ;DER NI BDAG YID MNGON PAR DGA', ,ZHES TSIGS SU BCAD PA GNYIS
SO, ,BCOM LDAN 'DAS KYIS CI'I PHYIR GSUNGS SHE NA 'KHOR BA DANG
MYA NGAN LAS 'DAS PA DAG GI SKYON DANG YON TAN YANG DAG PAR BSTAN
PA'I PHYIR RO, ,RNAM PAR GCIG TU NA NYON MONGS PA DANG, GNOD PA

DANG; NAD 'GO BA THAMS CAD SPANGS PA MYA NGAN LAS 'DAS PA LA DE
DON DU GNYER BA RNAMS RTAG TU BYED PA DANG, GUS PAR BYED PA'I
SBYOR BA LA YANG DAG PAR SBYOR BA'I PHYIR DANG, DON DU MI GNYER
PA RNAMS 'DOD PA SKYED PA'I PHYIR TE, 'JIG RTEN THAMS CAD CES BYA
BA NI SNOD KYI 'JIG

RTEN DANG, SEMS CAN GYI 'JIG RTEN NO, ,DE LA SNOD KYI 'JIG RTEN
NI RLUNG GI DKYIL 'KHOR LA SOGS PA 'OG MIN GYI GNAS LA THUG PA
'DI LTA STE, RLUNG GI DKYIL 'KHOR LA CHU'I DKYIL 'KHOR BRTEN NO,
,CHU'I DKYIL 'KHOR LA SA'I DKYIL 'KHOR RO, ,DE LA RI RAB DANG,
GSER

GYI RI BDUN PO GNYA' SHING 'DZIN DANG, GSHOL MDA' 'DZIN DANG,
SENG LDENG CAN DANG, BLTA NA SDUG DANG, RTA RNA DANG, RNAM PAR
'DUD DANG, RI MU KHYUD 'DZIN DANG, GLING BZHI DANG, BAR GYI GLING
BRGYAD DANG, NANG GI RGYA MTSO DANG, RI RAB KYI BANG RIM BZHI
DANG, RGYAL CHEN BZHI'I GNAS DANG, ,

SUM CU RTZA GSUM DANG, NAM MKHA' LA GZHAL MED KHANG GI NANG NA
GNAS PA, 'THAB BRAL DANG, DGA' LDAN DANG, 'PHRUL DGA' DANG, GZHAN
'PHRUL DBANG BYED KYI LHA RNAMS DANG, GZUGS NA SPYOD PA'I LHA
RNAMS DANG, LHA MA YIN GYI GNAS GZHAN DANG, SEMS CAN DMYAL BA

RNAMS KYI 'OG GI GNAS GZHAN TSA BA'I SEMS CAN DMYAL BA BRGYAD
DANG, GRANG BA'I SEMS CAN DMYAL BA BRGYAD DANG, NYI TSE BA'I SEMS
CAN DMYAL BA RNAMS KYI GNAS GZHAN DANG, DE DAG GI PHYOGS GCIG NA
DUD 'GRO DANG, YI DAGS RNAMS KYI GNAS GZHAN RNAMS SO, ,

@230B SEMS CAN GYI 'JIG RTEN NI LAS KYI DBANG GIS CI RIGS PAR DE
NA GNAS PA'I SEMS CAN RNAMS DANG, GZUGS MED PA NA SPYOD PA RNAMS
TE, 'DI LTA STE, SEMS CAN DMYAL BA DANG, DUD 'GRO DANG, YI DVAGS
DANG, MI DANG, LHA DANG RGYAL CHEN BZHI DANG, SUM CU RTZA GSUM
DANG,

'THAB BRAL DANG, DGA' LDAN DANG, 'PHRUL DGA' DANG, GZHAN 'PHRUL
DBANG BYED DANG, TSANGS RIS DANG, TSANGS PA'I MDUN NA 'DON PA
DANG, TSANGS PA CHEN PO DANG, 'OD CHUNG DANG, TSAD MED 'OD DANG,
'OD GSAL DANG, DGE CHUNG DANG, TSAD MED DGE DANG, DGE RGYAS DANG,
SPRIN MED DANG,

BSOD NAMS SKYES DANG, 'DU SHES MED PA'I SEMS CAN DANG, MI CHE BA
DANG, MI GDUNG BA DANG, SHIN TU MTHONG BA DANG, GYA NOM SNANG
DANG, 'OG MIN DANG, NAM MKHA' MTHA' YAS SKYE MCHED DU NYE BAR
'GRO BA DANG, RNAM SHES MTHA' YAS SKYE MCHED DU NYE BAR 'GRO BA
DANG, CI YANG MED

PA'I SKYE MCHED DU NYE BAR 'GRO BA DANG, 'DU SHES MED 'DU SHES
MED MIN SKYE MCHED DU NYE BAR 'GRO BA RNAMS SO, ,JI SNYED DU NYI
MA YONGS SU RGYU ZHING 'OD KYIS PHYOGS RNAMS SNANG BAR BYED PA DE
SNYED KYI STONG GI 'JIG RTEN NA ZLA BA STONG DANG, NYI MA STONG
NAS TSANGS PA'I 'JIG RTEN STONG GI BAR 'DI NI

STONG SPYI PHUD KYI 'JIG RTEN GYI KHAMS ZHES BYA'O, ,STONG SPYI
PHUD KYI 'JIG RTEN GYI KHAMS STONG GANG YIN PA 'DI NI STONG GNYIS
PA BAR MA'I 'JIG RTEN GYI KHAMS ZHES BYA'O, ,STONG GNYIS PA BAR
MA'I 'JIG RTEN GYI KHAMS STONG GANG YIN PA 'DI NI STONG GSUM GYI
STONG CHEN PO'I 'JIG RTEN

GYI KHAMS ZHES BYA'O, ,DE NI MNYAM DU 'JIG CING CHAGS TE, 'DI LTA
STE, BAR SNANG LAS CHAR GYI RGYUN GSHOL MDA' TZAM BAB PA'I CHU'I
RGYUN BAB PA RNAMS LA BAR MTSAMS SAM BAR CHAD MED PA DE BZHIN DU
SHAR PHYOGS SU 'JIG RTEN GYI KHAMS 'JIG PA RNAMS DANG, CHAGS PA
RNAMS

LA BAR MTSAMS DANG BAR CHAD MED DE, GZHAN DAG NI 'JIG GZHAN DAG
NI ZHIG NAS 'DUG ,GZHAN DAG NI CHAGS, GZHAN DAG NI CHAGS NAS 'DUG
GO, ,SHAR PHYOGS JI LTA BAR PHYOGS THAMS CAD DU YANG DE DANG
'DRA'O, ,'JIG PA NI GSUM STE, ME DANG, CHU DANG, RLUNG GIS SO,,

@231A *, ,'JIG PA GSUM GYI MGO NI BSAM GTAN GNYIS PA DANG, BSAM
GTAN GSUM PA DANG, BZHI PA'O, ,BAR GYI BSKAL BA NYI SHUR NI 'JIG
RTEN 'JIG GO, ,BAR GYI BSKAL PA NYI SHUR ZHIG NAS 'DUG GO, ,BAR
GYI BSKAL PA NYI SHUR 'JIG RTEN 'CHAGS SO,,

BAR GYI BSKAL PA NYI SHUR CHAGS NAS 'DUG PA'O, ,DE DAG NI BAR GYI
BSKAL PA BRGYAD CUR 'GYUR TE, DE NI BSKAL PA CHEN PO YIN NO,
,BSKAL PA BGRANG BA'I TSUL DE NI GZUGS NA SPYOD PA DANG, GZUGS
MED PA NA SPYOD PA'I LHA RNAMS KYI TSE'I TSAD YIN TE, BAR GYI
BSKAL PA DPAG

MED NAS; ;TSE LO BCU YI BAR DU'O, ,'JIGS PA'I BSKAL BA DMYAL BA
PA'I, ,SRID PA MED NAS SNOD ZAD PA, ,CHAGS BSKAL DANG POR RLUNG
NAS NI, ,DMYAL BA SRID PA'I BAR DU'O, ,'JIG RTEN THAMS CAD NI MI
RTAG PA NYID DANG 'BREL PA YIN TE, 'JIG PA'I MI RTAG PA NYID
DANG, SKAD CIG MA'I

'JIG PA'I MI RTAG PA NYID KYIS SO, ,DE LA THAMS CAD RAB TU 'GUL
BA NI 'JIG PA'I MI RTAG PA NYID KYIS TE, 'DI LTAR DE NI SRID PA'I
RTZE MO'I BAR DU 'BREL TO, ,'GUL BA ZHES BYA BA NI RANG GI GNAS
LAS NYAMS PAR BYED PA'O, ,RAB TU G-YOS PA NI SKAD CIG MA'I 'JIG
PA MI RTAG PA

NYID KYIS TE, RGYUN MI CHAD PAR 'JUG PAS 'BRAS BU MI 'DRA BA
SKYED PA'I PHYIR RO, ,RAB TU G-YOS DANG 'DRA BAS RAB TU G-YOS TE,
RAB TU G-YOS PA ZHES BYA BA NI 'BRAS BU MI 'DRA BA SKYED PA YIN
NO, ,'JIG RTEN THAMS CAD RAB TU BSREGS, ,ZHES BYA BA NI, RAB TU
BSREGS PA DANG 'DRA BAS RAB TU

BSREGS PA STE, SEMS CAN GYI 'JIG RTEN GYI DBANG DU MDZAD NAS NYON
MONGS PA KUN DU SPYOD PA'I GNAS SKABS RNAMS KYIS GSUNGS SO, ,DU
BAS BDUGS PA NI BAG CHAGS KYI GNAS SKABS RNAMS KYIS SO, ,DU BAS
BDUGS PA DANG 'DRA BAS DU BAS BDUGS PA YIN TE, DE DAG KYANG RKYEN

DANG PHRAD NA DU BA LA ME 'BYUNG BA BZHIN DU 'BYUNG NGO, ,RNAM PA
GCIG TU NA DE 'BYUNG BA NI GNYI GA LA RAG LAS PA YIN PAS GNYI
GA'I DBANG DU BYAS NAS GSUNGS TE, RGYU LAS 'BRAS BU BTAGS PA'I
PHYIR RO, ,TSIGS SU BCAD PA GNYIS PA NI MYA NGAN LAS 'DAS PA'I
DBANG DU MDZAD

@231B NAS GSUNGS PA YIN TE, 'GUL BA MED LA ZHES BYA BA NI THAMS
CAD DU MI RTAG PA NYID DANG BRAL BA YIN NO, ,SO SO'I SKYE BOS MA
BSTEN CING, ,ZHES BYA BA NI DE'I THABS 'PHAGS PA RNAMS KYIS KUN
DU SPYOD PA'I PHYIR RO, ,GANG NA BDUD KYI RTEN MED PA, ,ZHES BYA
BA NI GNAS DANG, BYED PA DANG,

NGO BO DANG, BAR DU BCOD PA'I BDUD RNAMS TE, DER KUN DU MI SPYOD
PA'I PHYIR RO, ,DE LA GNAS KYI BDUD NI PHUNG PO'I BDUD DE, 'DI
LTAR DE RNAMS SU 'CHI BA'I PHYIR RO, ,BYED PA'I BDUD NI NYON
MONGS PA'I BDUD DE, 'DI LTAR DE RNAMS KYIS 'CHING BA'I PHYIR RO,
,NGO BO NYID KYI BDUD NI 'CHI

BDAG GI BDUD NYID DO, ,BAR DU GCOD PA'I BDUD NI LHA'I BU'I BDUD
DE, BDUD RNAM PA GSUM SPANG BA'I PHYIR RAB TU BRTZON PA RNAMS KYI
BAR DU GCOD PAR BYED PA'I PHYIR RO, ,SO SO'I SKYE BOS MA BSTEN
ZHING, ,ZHES GSUNGS PA LA, GANG NA BDUD KYI RTEN MED PA, ,ZHES
SMOS PA LA RGYUN DU

ZHUGS PA LA SOGS PA LA KUN DU SBYOR BA LHAG MA DANG BCAS PA NYID
YIN NA DU BA CHUNG DU YOD PA'I PHYIR BDUD KYIS GLAGS YOD DO ZHE
NA, DER NI BDAG YID MNGON PAR DGA', ,ZHES BYA BAS SKYON DE DAG
DANG BRAL BA MYA NGAN LAS 'DAS PA STON TO, ,TSIGS SU BCAD PA
BSDUS PA

LAS BZHI PA'I DON BSDUS PA'O,, ,,GANG DAG RGYAL BA RNAM 'DREN LA,
,BYED PA CHUNG DU'ANG BYED 'GYUR BA, ,DE DAG MTHO RIS SNA TSOGS
PA, ,BGROD NA 'CHI MED GNAS 'THOB PO, ,ZHES TSIGS SU BCAD PA'O,
,BCOM LDAN 'DAS KYIS TSIGS SU BCAD PA 'DI CI'I PHYIR GSUNGS

SHE NA, TSOGS CHUNG DUS BSOD NAMS CHEN PO SKYED PAR BYED DO ZHES
YANG DAG PAR BSTAN PA'I PHYIR RO, ,RNAM PA GCIG TU NA DBUL PO
DANG BAG MED PA DANG, ,SER SNA LA MNGON PAR DGA' BA'I SEMS CAN
RNAMS KYI RGYUD YONGS SU SMIN PAR BYA BA'I PHYIR GSUNGS PAR MNGON
NO, ,GANG DAG

RGYAL BA RNAM 'DREN LA, ,BYED PA CHUNG NGU BYED 'GYUR BA, ,ZHES
BYA BA NI, GANG DAG DAD PA TZAM GYIS KYANG, GCIG TU MNGON PAR DAD
PAR BYED, ,CES BYA BA'I DON TO, ,NYON MONGS PA THAMS CAD LAS
RGYAL BA NYID KYIS SKYON MED PA'I PHYIR RGYAL BA'O, ,GZHAN DAG GI
NYON MONGS PA DANG 'GYOD

@232A *, ,PA SEL PAS RNAM 'DREN NO, ,DE DAG MTHO RIS SNA TSOGS PA
BGROD NAS ZHES BYA BA NI RIM GYIS LHA'I RIS DRUG TU SKYE BAR
MNGON PAR MTHO BA'I RGYU NYID DU STON TO, ,'CHI MED GNAS 'THOB PO
ZHES BYA BA NI MTHAR MYA NGAN LAS 'DAS PA THOB PA'I TSOGS SOGS
PAS

NGES PAR LEGS PA'I RGYU NYID DU STON TO, ,MYA NGAN LAS 'DAS PA NI
'CHI BA MED PA'I GNAS TE, DE NA BDUD THAMS CAD MED PAS SLAR LDOG
PA MED PA'I PHYIR GNAS SO, ,BCOM LDAN 'DAS NI TSEGS CHUNG DUS
BSOD NAMS CHEN PO SKYE BA'I SKYE MCHED YIN NO ZHES BYA BA 'DI NI
CI RGYAL PO'I

BKA' LTAR SHES PAR BYA BA ZHIG GAM, 'ON TE KHUNGS YOD CE NA,
KHUNGS YOD DO, ,GA LAS SHE NA, RGYU DANG 'BRAS BU DANG PHAN 'DOGS
PA'I YON TAN PHUN SUM TSOGS PA DANG LDAN PA'I PHYIR BCOM LDAN
'DAS NI BSOD NAMS CHE BA'I SKYE BA'I SKYE MCHED YIN NO ZHES KHONG
DU CHUD PAR GYIS SHIG ,PHUN

SUM TSOGS PA NAS PHAN 'DOGS PA PHUN SUM TSOGS PA'I BAR GANG YIN
PA BRJOD DGOS PAS RGYU PHUN SUM TSOGS PA NI RNAM PA BZHI STE,
BSOD NAMS DANG YE SHES KYI TSOGS THAMS CAD LA GOMS PA DANG, YUN
RING POR GOMS PA DANG, RTAG TU GOMS PA DANG, GUS PAR BYAS

TE GOMS PA'O, ,'BRAS BU PHUN SUM TSOGS PA NI RNAM PA BZHI STE,
MKHYEN PA PHUN SUM TSOGS PA DANG, SPANGS PA PHUN SUM TSOGS PA
DANG, MTHU PHUN SUM TSOGS PA DANG, GZUGS KYI SKU PHUN SUM TSOGS
PA'O, ,PHAN 'DOGS PA PHUN SUM TSOGS PA NI RNAM PA BZHI STE,

NGAN SONG GSUM LAS SKYOB PA PHUN SUM TSOGS PA DANG, BDE 'GRO LA
'JOG PA PHUN SUM TSOGS PA DANG, THEG PA GSUM LA 'JOG PA PHUN SUM
TSOGS PA DANG, 'KHOR BA'I SDUG BSNGAL LAS GTAN DU NGES PAR THAR
PA LA 'JOG PA PHUN SUM TSOGS PA'O, ,MKHYEN PA PHUN SUM

TSOGS PA YANG RNAM PA BZHI STE, MA BSTAN PAR MKHYEN PA DANG,
THAMS CAD MKHYEN PA DANG, RNAM PA THAMS CAD MKHYEN PA DANG, MA
BSGRIBS PAR MKHYEN PA'O, ,SPANGS PA PHUN SUM TSOGS PA YANG RNAM
PA BZHI STE, NYON MONGS PA THAMS CAD SPANGS PA DANG, GTAN DU
SPANGS PA

@232B DANG; NYON MONGS PA BAG CHAGS DANG BCAS PA SPANGS PA DANG,
TING NGE 'DZIN DANG SNYOMS PAR ZHUGS PA THAMS CAD KYI SGRIB PA
SPANGS PA'O, ,MTHU PHUN SUM TSOGS PA YANG RNAM PA BZHI STE,
TSANGS PA'I YUL DU SPRUL PA DANG, BSGYUR BA DANG, BYIN GYI RLABS
LA DBANG BA PHUN

SUM TSOGS PA DANG, SKU TSE GTONG BA DANG, BYIN GYIS RLOB PA LA
DBANG BA NYID DU PHUN SUM TSOGS PA DANG, NAM MKHA'I KHAMS SGRIB
PA DANG, SHIN TU RING BAR MYUR DU BZHUD PA DANG, CHUNG NGU CHEN
POR 'JUG PA'I DBANG NYID PHUN SUM TSOGS PA DANG, NGO MTSAR RMAD
DU BYUNG BA'I CHOS GNYUG

MA SNA TSOGS PA'O, ,GZUGS KYI SKU PHUN SUM TSOGS PA YANG RNAM PA
BZHI STE, MTSAN PHUN SUM TSOGS PA DANG, DPE BYAD PHUN SUM TSOGS
PA DANG, STOBS PHUN SUM TSOGS PA DANG, SKU GDUNG GI RUS PA RDO
RJE LTAR SRA BA PHUN SUM TSOGS PA'O, ,DE LTAR DE BZHIN GSHEGS PA
NI

MKHYEN PA DANG, MTHU DANG PHAN 'DOGS PA'I YON TAN RMAD DU BYUNG
BA'I MTHA' YAS PA RIN PO CHE CHEN PO'I 'BYUNG GNAS YIN TE, DE NI
BCOM LDAN 'DAS KYI BDAG NYID CHEN PO MDOR BSDUS PA YIN NO, ,THA
DAD DU DBYE NA LTA DU MA YOD MOD KYI DE CAM GYIS CHOG GO, ,TSIGS
SU BCAD PA'I

DON BSDUS PA LAS LNGA PA'I DON BSDUS PA'O,, ,,DGON PA 'DIR NI
GNAS PA DANG, ,ZHI ZHING TSANGS PAR SPYOD PA DANG, ,ZAS GCIG ZA
BAR BYED RNAMS KYI, ,MDOG NI GANG GIS GSAL BAR 'GYUR, ,'DAS PA LA
NI MA CHAGS SHING, ,MA 'ONGS PA LA MNGON MI DGA', ,DA LTAR BYUNG
BA

THOB NAS 'DIR, ,SHES BZHIN SO SOR DRAN LDAN PA, ,SO SOR BRTAGS
NAS ZA BYED PA, ,DE YIS MDOG NI GSAL BAR 'GYUR, ,ZHES TSIGS SU
BCAD PA GNYIS SO, ,TSIGS SU BCAD PA GCIG NI ZHUS PA'O, ,TSIGS SU
BCAD PA GNYIS PA NI LAN BTAB PA'O, ,TSIGS SU BCAD PA

ZHUS PA'I BRTZAMS PA, DGON PA 'DIR NI GNAS PA DANG, ,ZHES BRJOD
NA, ZHI ZHING ZHES BYA BA MA BRJOD KYANG GRUB STE, 'DI LTAR RAB
TU ZHI BA'I GNAS MAL NA GNAS PA RNAMS KYI LUS DANG NGAG DANG SEMS
RAB TU ZHI BAR KUN DU SPYOD PAR NGES SO, ,ZHI ZHING ZHES BRJOD
NAS TSANGS PAR

@233A *, ,SPYOD PA ZHES BRJOD PAR MI BYA STE, JI LTAR NA ZHI BA
TSANGS PAR SPYOD PA MA YIN, ZAS GCIG ZA BAR BYED RNAMS KYI, ,ZHES
BYA BA 'DI YANG BRJOD PAR MI BYA'O, ,YON TAN DE RNAMS DANG LDAN
PA NI ZAS LA TSOD RIG PA YIN NA ROL SRED PA DANG DU LEN PAR JI
LTAR NUS

PAR MI 'GYUR, MDOG NI GANG GIS GSAL BAR 'GYUR, ,ZHES BYA BA YANG
CI'I PHYIR ZHE NA, TSIGS SU BCAD PA 'DI NI GSAL BA'I RGYU NYE
BA'I NYON MONGS PA LAS BYUNG BA'I BDE BA RNAM PA BZHI'I GNYEN POR
RNAM PAR GZHAG PAR RIG PAR BYA STE, MDOG GSAL BA'I RGYU NYE BA'I
NYON MONGS PA

LAS BYUNG BA RNAM PA BZHI NI SKYE BO SDUG PA DANG 'GROGS PA LAS
BYUNG BA DANG, DGOD PA LAS BYUNG BA DANG, 'KHRIG PA GCOD PA LAS
BYUNG BA DANG, ZAS 'DOD DGU'I DUS SU ZA BA'O, ,DGON PA 'DIR NI
GNAS PA DANG, ,ZHES BYA BA NI SKYE BO SDUG PA DANG 'GROGS PA LAS
BYUNG BA'I BDE

PA'I GNYEN PO'O, ,ZHI ZHING ZHES BYA BA NI DGOD PA LAS BYUNG BA'I
BDE BA'I GNYEN PO YIN TE, DGON PAR GNAS KYANG SNGON DGOD PA DANG,
RTZE PA LA SOGS PA'I RJES SU DRAN PA LAS RNAM PAR MA ZHI BAR
'GYUR BA YANG YOD DE, TSANGS PAR SPYOD PA DANG ZHES BYA BA NI
'KHRIG PA SPYOD PA LAS BYUNG BA'I

BDE BA'I GNYEN PO YIN TE, DGON PAR GNAS KYANG TSANGS PAR SPYOD PA
MA YIN PA YOD DE, 'DI LTAR DE DAG NI BU SKYED PA'I PHYIR MI
TSANGS PAR SPYOD PAR BYED DO, ,ZAS GCIG ZA BAR BYED RNAMS KYI,
,ZHES BYA BA NI ZAS 'DOD DGU'I DUS SU ZA BA LAS BYUNG BA'I BDE
BA'I GNYEN PO YIN

TE; 'DI NI RE ZHIG ZHUS PA'I TSIGS SU BCAD PA'O, ,LAN GYI TSIGS
SU BCAD PA NI, ,'DAS PA LA NI MA CHAGS SHING, ,ZHES RGYA CHER
'BYUNG BA'O, ,NYE BA'I NYON MONGS PA'I RNAM PA BSHAD PA YONGS SU
SPANGS SHING SRED PA RNAM PA GSUM DANG BRAL BA DAG NI MDOG GSAL
BAR

'GYUR RO, ,DE LA SRED PA RNAM PA GSUM NI DUS KYI BYE BRAG GIS LTA
BA'I SRED PA DANG, MNGON PAR DGA' BA'I SRED PA DANG, LHAG PAR
ZHEN PA'I SRED PA STE, MTHONG BA DANG, THOS PA DANG, BYE BRAG
PHYED PA DANG, RNAM PAR SHES PA ZHIG PA RNAMS LA NI LTA BA'I SRED
PA'O, ,MA 'ONGS PA RNAMS

@233B BDAG GI NGO BO DANG, YO BYAD SNA TSOGS PA NI MNGON PAR DGA'
BA'I SRED PA'O, ,DA LTAR BYUNG BA LA DA LTAR GYI PHUNG PO DANG,
YO BYAD YONGS SU MI GTONG BA'I MTSAN NYID NI LHAG PAR ZHEN PA'I
SRED PA'O, ,RNAM PA GCIG TU NA SRED PA RNAM PA BZHI DANG BRAL BA
DAG MDOG GSAL BAR 'GYUR BA NI

BCOM LDAN 'DAS KYIS GANG GI DBANG DU MDZAD NAS MDO SDE GZHAN DAG
LAS SRED PA DANG, YANG BYUNG BA PA DANG, DGA' BA'I 'DOD CHAGS
DANG LDAN PA DANG, DE DANG DE LA MNGON PAR DGA'O ZHES GSUNGS PA
YIN TE, DE LA SRED PA NI 'DAS PA LA'O, ,YANG BYUNG BA PA NI MA
'ONGS PA LA'O, ,

DGA' BA'I 'DOD CHAGS DANG LDAN PA NI DA LTAR BYUNG BA LA STE,
DGA' BA NI DGA' BAR BYED PA, NYON MONGS CAN GYI YID BDE BA'I 'DOD
CHAGS DANG LDAN PA ZHES BYA BA'I THA TSIG GO, ,DE DANG DE LA
MNGON PAR DGA'O ZHES BYA BA NI 'DAS PA DANG, MA 'ONGS PA DANG DA
LTAR BYUNG BA RNAMS LA'O, ,RNAM

PA GCIG TU NA TSIG BZHI'I DON NI BDAG GI NGO BO DANG YO BYAD KYI
DNGOS PO THOB PA DANG MA THOB PA LAS RIG PAR BYA STE, SRID PA NI
BDAG GI NGO BO THOB PA LA'O, ,YANG BYUNG BA NI MA THOB PA LA'O,
,DGA' BA'I 'DOD CHAGS DANG LDAN PA NI DA LTAR BYUNG PA'I YUL
RNAMS LA'O, ,DE DANG DE LA MNGON

PAR DGA' BA NI MA 'ONGS PA'I YUL RNAMS LA'O, ,SHES BZHIN SO SOR
DRAN LDAN PA, ,ZHES BYA BA NI SHES RAB DANG DRAN PA DANG LDAN PA
RNAMS NI YANG DAG PAR RAB TU BYUNG BA ZHES BYA STE, SHES BZHIN NI
NYON MONGS PA CAN MA YIN PA'I SHES RAB STE, GANG GIS LUS DANG,
NGAG DANG, SEMS KYI

SPYOD PA SHES BZHIN DU 'JUG PA'O, ,DE LA DRAN PA NI 'GRO BA DANG
'ONG BA LA SOGS PA LA GTOD PA'O, ,DE LTAR MA 'ONGS PA LA 'DOD PA
DANG, DA LTAR BA LA RTAG PAR CHAGS PA DANG, 'DAS PA LA RJES SU
DRAN PA'I NYON MONGS PA DANG BRAL BA RNAMS NI, SO SOR BRTAGS NAS
ZA BYED PA YIN TE,

JI LTAR DGA' BO'I MDO LAS, 'DI NA RIGS KYI BU DGA' BO NI SO SOR
BRTAGS NAS ZAS ZA BAR BYED DE, RGOD PA'I PHYIR MA YIN, RGYAGS
PA'I PHYIR MA YIN, CHA BA'I PHYIR MA YIN, BRGYAN PA'I PHYIR MA
YIN GYI, JI TZAM DU LUS 'DI GNYIS GNAS PA DANG 'TSO BA DANG,
BKRES PA

@234A *, ,MED PAR BYA BA DANG, TSANGS PAR SPYOD PA LA PHAN GDAGS
PAR BYA BA'I PHYIR TE, 'DI LTAR SNGON GYI TSOR BA NI SPANG BAR
BYA BA DANG, TSOR BA GSAR PA NI SKYED PAR MI BYA ZHING BDAG 'TSO
BA DANG, STOBS BDE BA DANG, KHA NA MA THO BA MED PA NYID KYI REG
PA LA GNAS SO

ZHES 'BYUNG NGO, ,RGOD PA'I PHYIR MA YIN PA NI GZHON NU RNAMS JI
LTA BA BZHIN DU'O, ,RGOD PA NI RGOD BAG CAN TE, DE DAG NI MDZES
PAR BYA BA'I BSAM PAS ZA BAR BYED DO, ,RGYAGS PA'I PHYIR NI MA
YIN ZHES BYA BA NI GYAD DAG LTA BU STE, JI LTAR DE DAG NI LUS KYI
STOBS CHE NA DGA'

PA'I BSAM PAS ZA BAR BYED DO, ,CHA BA'I PHYIR MA YIN, BRGYAN PA'I
PHYIR MA YIN ZHES BYA BA NI 'DOD PA LA LONGS SPYOD PA LTA BU STE,
DE DAG NI MDZES PAR BYA BA'I BSAM PAS CHA BA'I PHYIR DANG, BRGYAN
PA'I PHYIR ZA BAR BYED DE, DE LA CHA BA NI KHRUS DANG, BSKU BA
DANG, PHYI BDAR BYED PA'O,,

BRGYAN PA ZHES BYA BA NI GOS DANG PHRENG BA LA SOGS PAS RGYAN
BYED PA YIN TE, DE LTA BU'I BSAM PAS ZAS ZA BA 'GOG PAR MDZAD DO,
,CI TZAM DU DE'I LUS NYID GNAS PA DANG, 'TSO BAR BYA BA'I PHYIR
ZHES BYA BA NI SROG GI RGYUN KHO NA'I PHYIR DANG, STOBS KYI RGYUN
KHO NA'I PHYIR TE, SROG NI TSE

GNAS PA'O, ,STOBS NI 'TSO BA'O, ,DE'I PHYIR ZHES BYA BA NI SHING
RTA'I LTE BA'I MIG BSKU BA LTA BUR RO, ,BKRES PA MED PA ZHES BYA
BA NI LTOGS PA'I SDUG BSNGAL LAS BZLOG PA'I DON TO, JI LTAR RMA
GSO BAR BYA BA LTA BUR RO, ,TSANGS PAR SPYOD PA LA PHAN GDAGS PAR
BYA BA'I PHYIR

ZHES BYA BA NI LUS GNAS PA DANG, LUS KYI STOBS DANG, LUS LA GDUNG
BA MED PA LA BRTEN NAS 'PHAGS PA'I LAM BSGRUB PA'I DON TE, TSANGS
PAR SPYOD PA GANG YIN ZHE NA, 'PHAGS PA'I LAM YAN LAG BRGYAD PA'O
ZHES MDO LAS 'BYUNG BA'I PHYIR RO, ,'DI LTAR SNGON GYI TSOR BA

SPANG BAR BYA'O ZHES BYA BA NI GANG BKRES PA LAS BYUNG BA'O,
,TSOR BA GSAR PA BSKYED PAR MI BYA STE, ,ZHES BYA BA NI GANG MANG
BA LAS BYUNG BA STE, 'DIS NYUNG BA DANG, LHAG PA'I KHA ZAS SPONG
BAR BYED DO, ,'DI LTAR ZHES SMOS PA NI TSOD RIG PA YANG DAG PAR
BSTAN PA'I PHYIR RO, ,SNGON

@234B GYI TSOR BA DAG SPANGS PAS CI BYED CE NA, BDAG 'TSO BA
DANG, STOBS DANG, BDE BAR 'GYUR BAR SO SOR RTOG GO, ,TSOR BA GSAR
PA BSKYED PAR MI BYA BAS CI BYED CE NA, KHA NA MA THO BA MED PA'I
REG PA LA GNAS SO ZHES SO SOR RTOG PAR BYED DO, ,DE LA KHA ZAS
MANG POR ZA BA'I SKYON MED

PA'I PHYIR KHA NA MA THO BA MED PAR RIG PAR BYA'O, ,SKYON DE DAG
KYANG LNGA STE, G-YENG BA DANG, MI DGA' BA DANG, GLAL BA DANG,
ZAS MA SNYOMS PA DANG, SEMS ZHUM PA NYID DO, ,SBYANGS PA DANG
RJES SU MTHUN PA'I LUS YANG BAS NI BDE BAR GNAS PA'I PHYIR TE,
REG PA LA GNAS

BAR RIG PAR BYA'O, ,BSAM PA GANG GIS BZA' BAR MI BYA BA DANG,
BSAM PA GANG GIS BZA' BAR BYA BA DANG, TSOD CI TZAM ZHIG ZA BA'I
PHAN YON DE LAS SO SOR BRTAGS NAS ZA BA'I PHYIR SO SOR BRTAGS NAS
KHAS ZAS ZA BA YIN NO, ,RNAM PA GCIG TU NA BSDUS PA'I DON 'DI NI
GZHAN

TE; BDE BA DANG, YID BDE BA DANG, DGA' BA DANG 'GROGS PA DANG,
DGOD PA DANG, 'KHRIG PA DANG, YONGS SU SPYOD PA LAS BYUNG BA RNAM
PA BZHIS KHYIM PA RNAMS KYI MDOG GSAL BAR 'GYUR LA, DE DANG BRAL
BAS LOG PAR RAB TU BYUNG BA GZHAN RNAMS NI 'DOD PA BOR BA LA

DGA' BA NYID DANG, 'DOD PA MA THOB PA NYID DANG, DON DU GNYER BA
NYID DANG, YO BYAD THOB PA LA LHAG PAR CHAGS TE YONGS SU SPYAD PA
NYID KYIS MDOG NGAN PAR SNANG LA, NYE BA'I NYON MONGS PA DE DAG
SPANGS PAS YANG DAG PAR RAB TU BYUNG BA RNAMS KYI MDOG GSAL BAR
MTHONG NAS

MDOG GSAL BA'I RGYU LHAS ZHUS SO, ,MDOG GSAL BA'I RGYU NYON MONGS
PA CAN DE MED KYANG JI LTAR YANG DAG PAR RAB TU BYUNG BA RNAMS
KYI MDOG GSAL BAR 'GYUR BA DE, 'DAS PA LA NI MA CHAGS SHING,
,ZHES RGYA CHER BCOM LDAN 'DAS KYIS LUNG BSTAN TO, ,TSIGS SU BCAD

PA'I DON BSDUS PA LAS DRUG PA'I DON BSDUS PA'O,, ,,CHOS LA KUN
DGA' CHOS LA DGA', ,CHOS RNAMS RJES SU RNAM SEMS SHING, ,CHOS
RNAMS DRAN PA'I DGE SLONG NI, ,CHOS LAS YONGS SU NYAMS MI 'GYUR,
,ZHES TSIGS SU BCAD PA'O, ,TSIGS SU BCAD PA 'DI CI'I

@235A *, ,PHYIR GSUNGS SHE NA, LUNG DANG RTOGS PA'I CHOS LAS MI
NYAMS PA'I RGYU LAS BSTAN PA'I PHYIR RO, ,DE LA CHOS LA KUN DGA'
BA NI MDO SDE LA SOGS PA BSTAN PA'I CHOS GZUNG BA DANG, KHA TON
BYA BA DANG, BSTAN PA RNAMS KYIS DE LA GZHOL BA'I SGO NAS RIG

PAR BYA'O, ,CHOS LA DGA' BA NI BSGRUB PA'I CHOS TE, YANG DAG PA'I
LTA BA LA SOGS PA'I SBYOR BA NYON MONGS PA NYE BAR ZHI BA'I THABS
SKYED PA LA MNGON PAR DGA' BA'I SGO NAS RIG PAR BYA'O, ,DE NAS
KUN NAS NYON MONGS PA DANG, RNAM PAR BYANG BA'I CHOS RNAMS MDO
SDE LAS JI SKAD

DU 'BYUNG BA BZHIN, RNAM SEMS SHING GOMS PAR BYED PA NI DRAN PA
NYE BAR GNAS PAS 'BRAS BU'I CHOS LAS NYAMS PAR MI 'GYUR RO, ,RNAM
PA GCIG TU NA TSIGS SU BCAD PA 'DIS THOS PA DANG, BSAM PA DANG,
BSGOM PA BSGRUB PA'I RGYU DANG, PHAN YON STON PAR BYED DE, 'DIR

CHOS LA KUN DGA' BA NI GZUNG BA DANG, KHA TON DANG BSTAN PA LA
BRTZON PA'I SGO NAS RIG PAR BYA'O, ,CHOS LA DGA' BA NI DE LA
GZHOL BA'I PHYIR RO, ,CHOS LA KUN DGA' BA DANG, CHOS LA DGA' BAS
NI THOS PA LAS BYUNG BA'I SHES RAB SGRUB PAR BYED DE, MA THOS PA
THOS PAR BYED CING,

THOS PA YANG BYUNG BAR BYED DE, DRI MA MED PAR BYED CES BYA BA'I
THA TSIG GO, ,CHOS RNAMS RJES SU RNAM SEMS SHING, ,ZHES BYA BAS
NI BSAMS PA LAS BYUNG BA'I SHES RAB SGRUB PAR BYED DO, ,CHOS
RNAMS RJES SU DRAN PAR BYED PAS NI BSGOMS PA LAS BYUNG BA'I SHES
RAB SGRUB PAR BYED DO, ,DE DAG

NI SHES RAB GSUM GYI RGYU YIN NO, ,YON TAN DE LTA BU DANG LDAN
PA'I DGE SLONG LUNG DANG RTOGS PA'I CHOS LAS YONGS SU NYAMS PAR
MI 'GYUR BA NI PHAN YON YIN NO, ,'DIR DGE SLONG NI NYON MONGS PA
BCOM PA'AM, GZHOM PAR ZHUGS PA LA BYA BAR 'DOD DO, ,TSIGS SU BCAD
PA'I DON

BSDUS PA LAS BDUN PA'I DON BSDUS PA'O,, ,,BAM PO GNYIS PA, MKHAS
GANG 'TSO BA'I 'JIG RTEN DU, ,DAD DANG SHES RAB RNYED PA NI, DE
NYID 'DI YI NOR MCHOG STE, 'DI YI NOR GZHAN DMAN PA YIN, ,ZHES
TSIGS SU BCAD PA'O, ,BCOM LDAN 'DAS KYIS 'DI

@235B CI'I PHYIR GSUNGS SHE NA, NOR BU DANG DNGUL DANG GSER LA
SOGS PA PHYI ROL GYI NOR NGAN PA LA LHAG PAR CHAGS PA RNAMS NANG
GI NOR BZANG PO LA YANG DAG PAR SBYAR BA'I PHYIR RO, ,MKHAS PA
SMOS PA NI DAD PA DANG, ,SHES RAB DAG THOB PA'I GZHIR BSTAN PA'I
PHYIR TE, RANG BZHIN GYIS MKHAS

BA DANG LDAN PAS NI LEGS PAR BSHAD PA DANG, NYES PAR BSHAD PA
RNAMS KYI DON KUN SHES PAR NUS SHING, DAD PA DANG SHES RAB KYANG
THOB STE, NUS PA MED PA'AM, LOG PAR LTA BAS NI MA YIN NO, ,GANG
ZHES BYA BA NI RUS BTZAL TE, RIGS BZHI LAS GANG YANG RUNG BA'O,
,'TSO

BA'I 'JIG RTEN DU ZHES BYA BA NI 'TSO BA'I 'JIG RTEN 'PHAGS PA
'BYUNG BA'I GNAS 'DIR RO, ,MI'I 'JIG RTEN DU BLTA STE, DER DE DAG
RNYED PAR SRID PAR DGONGS PA'I PHYIR DANG, MI RNAMS NOR LA LHAG
PAR CHAGS PA'I PHYIR TE, JI SKAD DU, BCOM LDAN 'DAS KYIS 'DZAM
BU'I

GLING GI MI DAG NI BYANG GI SGRA MI SNYAN GYI MI DANG, LHA DAG
LAS KHYAD PAR GSUM GYIS KHYAD PAR DU 'PHAGS TE, DPA' BA DANG,
DRAN PA DANG LDAN PA ZHES RGYA CHER GSUNGS PA LTA BU'O, ,GZHAN
DAG NA RE 'DIR TSANGS PAR SPYOD PA GNAS PA DANG, SKYO BA MANG BA
DANG SHES RAB RNO BAS SO

ZHE'O, ,DAD PA NI YOD PA NYID DANG, YON TAN DANG LDAN PA NYID
DANG, NUS PA NYID LA RIM PA BZHIN DU MNGON PAR ZHEN PA DANG, DANG
BA DANG 'DOD PA STE SANGS RGYAS DANG CHOS DANG DGE 'DUN YOD PA
NYID DU MNGON PAR YID CHES PA'I RNAM PA DANG, YON TAN DANG LDAN
PA NYID LA DANG BA'I RNAM

PA DANG, NUS PA NYID LA BDAG GIS THOS PA'AM, BSGRUB PAR NUS SO
SNYAM PA 'DOD PA'I RNAM PA'I DAD PA'O, ,SHES RAB NI CHOS RNAMS
RAB TU RNAM PAR 'BYED PA STE, THE TSOM BZLOG PA'I LAM CAN NO,
,DAD PAS NI DAM PA'I CHOS LA 'JUG PA'I RGYUR STON LA, SHES RAB

KYIS NI DE MI 'PHROGS PA NYID KYI RGYUR BSTAN TE, 'DI SKAD DU
BCOM LDAN 'DAS KYIS SKRA DANG, KHA SPU BREGS TE GOS DUR SMRIG DAG
BGOS NAS YANG DAG PA NYID DU DAD PAS KHYIM NAS KHYIM MED PAR RAB
TU BYUNG NGO ZHES GSUNGS PA LTA BU'O, ,MDO SDE'I DUM BU 'DIS NI
DAG

@236A *, ,SBYONG GI PHUN SUM TSOGS PA RNAM PA BZHIS BSDUS PA
BSTAN PA LA 'JUG PA'I RGYU DAD PA YONGS SU BSTAN TO, ,DE LA DGE
SLONG GI PHUN SUM TSOGS PA RNAM PA BZHI NI, CHA BYAD PHUN SUM
TSOGS PA DANG, LAS PHUN SUM TSOGS PA DANG, BSAM PA PHUN SUM TSOGS
PA

DANG, GNAS PHUN SUM TSOGS PA STE, SKRA DANG KHA SPU BREGS TE, GOS
DUR SMRIG DAG BGOS NAS ZHES BYA BA NI CHA BYAD PHUN SUM TSOGS PA
STE, CHA BYAD 'DI NI NYON MONGS PA DANG, NYE BA'I NYON MONGS PA
DANG MI MTHUN PA'I PHYIR KHYIM PA'I CHA BYAD LAS PHUN SUM TSOGS
PA YIN NO, ,YANG

DAG PA NYID DU ZHES BYA BA NI LAS PHUN SUM TSOGS PA STE, GSOL BA
DANG BZHI'I LAS KYIS RAB TU BYUNG BA YANG DAG PAR RAB TU BYUNG BA
YIN GYI, BSNYEN PAR MA RDZOGS PA DANG, RANG GIS RTAGS BLANGS PA
NI MA YIN NO, ,DAD PAS ZHES BYA BA NI BSAM PA PHUN SUM TSOGS PA
STE, BU LON

GYIS SKRAG PA'I PHYIR MA YIN, 'JIGS PAS SKRAG PA'I PHYIR MA YIN,
RGYAL POS BSGO BA'I PHYIR MA YIN GYI, 'O NA CI ZHE NA, DAD PAS
SO, ,KHYIM NAS KHYIM MED PAR RAB TU BYUNG ZHES BYA BA NI GNAS
PHUN SUM TSOGS PA STE, KHYIM NI KHYIM PA'I GNAS SO, ,GNAS NYAM
NGA BA DE LAS

GNAS 'DI PHUN SUM TSOGS PA YIN TE, KHYIM MED PA NI SHING DRUNG LA
SOGS PA'O, ,DAD PAS DAM PA'I CHOS LA 'JUG PA'I RGYU BSTAN ZIN TO,
,DE'I 'OG TU SHES RAB KYIS DE MI 'PHROGS PA NYID KYI RGYU CI LTAR
STON CE NA, 'DI LTAR SHES RAB CAN NI BDAG NYID KYIS BDEN PA'I
DBANG DU BYAS

PA'I CHOS RJES SU DRAN NAS SBYOR BAR BYED PA YIN TE, GZHAN LA RAG
MA LAS PA'I PHYIR RO, ,RNYED PA NI YANG DAG PAR THOB PA'O, ,'DI
NI RNAM PA GZHAN TE, GANG GIS SEMS MNYAM PAR MA BZHAG PA'I MNYAM
PAR 'JOG PA DANG, MNYAM PAR BZHAG PA RNAM PAR GROL BAR BYED PA
YONGS

SU BSTAN TE, DAD PAS MCHOG TU DGA' BA'I DNGOS PO YID LA BYAS PA
LAS MNYAM PAR MA BZHAG PA'I SEMS MNYAM PAR 'JOG LA, SHES RAB KYIS
YANG DAG PA JI LTA BA BZHIN MTHONG BA RNAM PAR GROL BAR BYED DE,
CI SKAD DU RAB TU DGA' BA LA DGA' BA SKYE LA, YID DGA' BAS

@236B LUS SBYANGS BAR 'GYUR LA, LUS SBYANGS PA NA BDE BA MYONG
BAR 'GYUR, BDE BAR GYUR PAS SEMS MNYAM PAR 'JOG LA, SEMS MNYAM
PAR GZHAG PAS YANG DAG PA JI LTA BA BZHIN DU RAB TU SHES SO ZHES
GSUNGS PA LTA BU'O, ,RNAM PA GCIG TU DBANG PO LNGA'I DBANG DU
MDZAD NAS DON RIG

PAR BYA STE, DAD NA BRTZON 'GRUS RTZOM PAR BYED LA, BRTZON 'GRUS
BRTZAMS PAS DRAN PA NYE BAR GNAS SO, ,DRAN PA NYE BAR GNAS PAS
SEMS MNYAM PAR GZHAG LA, SEMS MNYAM PAR GZHAG PAS NI YANG DAG PA
CI LTA BA BZHIN DU RAB TU SHES SO 'BYUNG STE, THOG MA DANG THA MA

LHAN CIG GZUNG BAS DE'I BAR RNAMS KYANG GZUNG BAR 'GYUR RO, ,YANG
GANG ZAG GNYIS NI DE BZHIN GSHEGS PA LA MI SNYAN PAR BRJOD PA YIN
TE, DAD PA NI NYE BAR GZUNG BAS SO, ,MA DAD PA NI ZHE SDANG GI
KHYAD PAR RO ZHES 'BYUNG BA 'DI'I GNYEN PO'I DON DU RIG PAR BYA
STE, DAD PA NI NYE BAR

GZUNG BAS SO ZHES BYA BA 'DI'I GNYEN POR NI SHES RAB BO, ,MA DAD
PA NI ZHE SDANG GI KHYAD PAR RO ZHES BYA BA 'DI'I GNYEN POR DAD
PA'O, ,YANG GANG ZAG DAD PA'I RJES SU 'BRANG BA'I RIGS DANG, CHOS
KYI RJES SU 'BRANG BA'I RIGS KYI DBANG DU MDZAD NAS DON 'DI RIG
PAR BYA'O, ,YANG DAD

PA DANG SHES RAB KYIS MTHO RIS DANG, BYANG GROL GYI LAM THOB PAR
BSTAN TO, ,DAD PA DANG SHES RAB DAG NI NOR NYID DANG MCHOG YIN
TE, NOR BAS DAD PA NOR MCHOG STE, ,MI YI RIN CHEN SHES RAB YIN,
,ZHES 'BYUNG NGO, ,NANG GI MCHOG NYID DANG, DE LAS GZHAN PA'I NOR
BU DANG, MU TIG

LA SOGS PA NI DMAN PA NYID DU RNAM GRANGS MANG PO'I SGO NAS RIG
PAR BYA STE, PHYI'I NOR NI PHAL CHER NYES PAR SPYOD PA 'BYUNG BA
DANG, MI CHOG PA DANG, 'JIGS PA DANG BCAS PA DANG, GNOD PA DANG
BCAS PA DANG, LHA DANG THUN MONG BA DANG, DUS THAMS CAD PA MA YIN
PA DANG, SPYOD

PA LAS ZAD PAR 'GYUR GYI, NANG GI NI MA YIN NO, ,TSIGS SU BCAD
PA'I DON BSDUS PA LAS BRGYAD PA'I DON BSDUS PA'O,, ,,CHOS GNAS
TSUL KHRIMS PHUN SUM TSOGS, ,NGO TSA SHES SHING BDEN PAR SMRA,
,BDAG NYID BYED PAR GYUR PA NI, ,DE LA SKYE BO DGA' BAR BYED,
,CES

@237A *, ,TSIGS SU BCAD PA'O, ,'DIR 'DI SKAD RGOL TE, CHOS GNAS
ZHES SMRAS NAS TSUL KHRIMS PHUN SUM TSOGS ZHES BRJOD PAR MI BYA
STE, CHOS LA GNAS PA GANG YIN PA DE CI LTAR NA PHUN SUM TSOGS PA
MA YIN, TSUL KHRIMS PHUN SUM TSOGS PA ZHES SMRAS

NAS, NGO TSA SHES SHING ZHES BRJOD PAR MI BYA STE, JI LTAR NA
TSUL KHRIMS DANG LDAN PA NGO TSA SHES PAR MI 'GYUR, BCOM LDAN
'DAS KYIS KYANG CHOS GNYIS NI 'JIG RTEN SKYONG BA YIN TE, NGO TSA
SHES PA DANG KHREL YOD PA'O ZHES GSUNGS SO, ,BDEN PAR SMRA BA
ZHES BYA BA 'DI YANG

BRJOD PAR MI BYA STE, BDEN PA'I TSUL KHRIMS KYIS BSDUS PA'I PHYIR
RO, ,'DIR NI RNAM PAR 'JOG STE, TSIGS SU BCAD PA 'DIR NI RNAM PA
BZHI PO YANG DAG PAR BLANGS PA DANG, MA NYAMS PA DANG, NYON MONGS
PA 'BYUNG BA'I RGYU SPANGS PA DANG, YANG DAG PA JI LTA BA BZHIN
SMRA

BAS RNAM PAR GZHAG PAR RIG PAR BYA'O, ,CHOS GNAS ZHES BYA BA NI
YANG DAG PAR BLANGS PA STE, GAL TE TSUL KHRIMS YANG DAG PAR
BLANGS NA CHOS LA GNAS PA ZHES BYA'O, ,CHOS LA 'DUG PA NI CHOS LA
GNAS PA STE, CHOS KYI PHYIR GNAS ZHES BYA BA'I THA TSIG GO, ,RGYU
MTSAN

GYI BDUN PA STE, DPER NA PAGS PA'I PHYIR NI GUNG GSOD DO, ,SO'I
PHYIR GLANG PO GSOD DO, ,RTZID PA'I PHYIR NI 'BRI GSOD CING, BUD
MED PHYIR NI BUM LEN BSAD, ,CES BYA BA LTA BU'O, ,TSUL KHRIMS
PHUN SUM TSOGS PA ZHES BYA BA NI MA NYAMS PA STE, GAL TE TSUL
KHRIMS

YANG DAG PAR BLANGS PA NYAMS PAR MI BYED NA TSUL KHRIMS PHUN SUM
TSOGS PA YIN GYI, GZHAN DU NA NYAMS PA'O, ,NGO TSA SHES SHING
ZHES BYA BA NI NYON MONGS PA 'BYUNG BA'I RGYU SPANGS PA STE, NYON
MONGS PA 'BYUNG BA'I RGYU NI TSUL BZHIN MA YIN PA YID LA BYED
PA'O, ,GAL TE NGO

TSA SHES PA DANG LDAN PA NYON MONGS PA 'BYUNG BA'I RGYU SPONG BAR
BYED DO, BDAG DANG GZHAN GYI RGYUD LA BLTAS NAS NGO TSA BA KUN DU
MI SPYOD PA'I PHYIR RO, ,BDEN PAR SMRA ZHES BYA BA NI YANG DAG PA
JI LTA BA BZHIN SMRA BA STE, BAG MED PA'I NYES PA 'ONG BA DANG,
'GRO BA LA SOGS PA NYES PA

@237B 'BYUNG BA TSANGS PA MTSUNGS PAR SPYOD PA DE DAG GIS BSLAB
PA'I GNAS RNAMS LA BSKUL BA NA GAL TE BDAG NYID YANG DAG PA JI
LTA BA BZHIN SMRA NA BDEN PA SMRA BA YIN GYI, GZHAN DU NA BRDZUN
DU SMRA BA YIN NO, ,BDAG NYID BYED PAR GYUR PA NI, ,ZHES BYA BA
NI DE LA YON TAN DE DAG RNAMS KYIS

SKYE BO DGA' BAR BYED DE, YANG DAG PA'I YON TAN JI LTA BA BZHIN
BRJOD PAS SO, ,RNAM PA GCIG TU NA BDAG NYID CES BYA BA TSIG LHAG
MA DANG SBYAR TE, JI SKAD DU, RGYAL PO CHEN PO GANG LUS KYIS LEGS
PAR SPYAD PA SPYOD PA DANG, NGAG GIS LEGS PAR SPYAD PA SPYOD PA
DE DAG GI DGA' BA NI

BDAG NYID DO ZHES RGYA CHER GSUNGS PA LTA BU'O, ,TSIGS SU BCAD
PA'I DON BSDUS PA LAS DGU PA'I DON BSDUS PA'O,, ,,THOS PAS CHOS
KYI BYE BRAG SHES, ,THOS PAS SDIG LAS LDOG PAR BYED, ,THOS PAS
DON MA YIN PA SPONG, ,THOS PAS MYA NGAN 'DAS PA THOB, ,CES TSIGS
SU

BCAD PA'O, ,BCOM LDAN 'DAS KYIS 'DI CI'I PHYIR GSUNGS SHE NA,
YANG DAG PA'I LTA BA SKYED PA'I PHYIR DANG, BSLAB PA GSUM LA
BRTEN TE SDIG PA DANG, 'DOD PA DANG, YANG SRID PA LAS YANG DAG
PAR 'DA' BAR BYA BA'I PHYIR RO, ,DE LA, THOS PAS CHOS NI BYE BRAG
SHES, ,ZHES BYA BA NI

JI SKAD DU 'DI NA LA LA DE BZHIN GSHEGS PAS CHOS 'DUL BA BSTAN PA
THOS NAS YANG DAG PA'I TSUL KHRIMS DANG, TING NGE 'DZIN DANG,
SHES RAB STON PAR BYED PA'I CHOS GANG YIN PA DE NI 'DI KHO NA YIN
GYI, GZHAN MU STEGS PAS SMRAS PA, ME DANG CHUR 'JUG PA DANG, ZAS
MI

ZA BA DANG, DKA' THUB DRAG BO DANG, 'TSE BA NI STON PA MA YIN PAR
BYE BRAG TU SHES SO ZHES 'BYUNG BA LTA BU'O, ,THOS PAS SDIG LAS
LDOG PAR BYED PA NI 'DI SKAD DU 'DI NA LA LA DE BZHIN GSHEGS PAS
CHOS 'DUL BA GSUNGS PA LAS LHAG PA'I TSUL KHRIMS KYI BSLAB PA
THOS NAS

DE LA BRTEN TE LUS DANG NGAG DANG YID KYI SPYOD PA NGAN PA LAS
LDOG STE, LOG PAR BYED PA NI LDOG PA'O, ,SDIG PA NI NYES PAR
SPYAD PA'I MI DGE BA BCU'I LAS KYI LAM STE, LUS KYI GSUM PO SROG
GCOD PA DANG, MA BYIN PAR LEN PA DANG, 'DOD PAS LOG PAR G-YEM PA
DANG,

@238A *, ,NGAG GI BZHI PO BRDZUN DU SMRA BA DANG, PHRA MA DANG,
TSIG RTZUB PO DANG, NGAG 'KHYAL PA DANG, YID KYI GSUM PO BRNAB
SEMS DANG, GNOD SEMS DANG, LOG PAR LTA BA'O, ,DE DAG GI RNAM PAR
GZHAG PA NI GZHI DANG, BSAM PA DANG, SBYOR BA DANG, NYON

MONGS PA DANG, MTHAR PHYIN PA LAS KYANG RIG PAR BYA STE, SROG
GCOD PA LA SOGS PA'I GZHI NI SEMS CAN DU BGRANG BA DANG, SEMS CAN
DU BGRANG BA MA YIN PA STE, GANG LA BRTEN NAS SROG GCOD PA LA
SOGS PA 'BYUNG BA'O, ,BSAM PA NI DNGOS PO DE LA DER 'DU SHES

PA'I BSAM PA DANG, LAS KYI LAM DE BYED 'DOD PA'I BSAM PA'O,
,SBYOR BA NI DE BYA BA'I PHYIR RANG NGAM GZHAN GYI LUS DANG, NGAG
DANG YID KYIS RTZOM PA'O, ,NYON MONGS PA NI CHAGS PA DANG, ZHE
SDANG DANG, GTI MUG BSDUS PA DANG SO SO'O, ,MTHAR PHYIN PA NI
SBYOR BA DE DANG DE LAS DE DANG

DE'I TSE'AM, PHYIS YONGS SU RDZOGS PA'O, ,DE LA SROG GCOD PA'I
GZHI NI SEMS CAN RNAMS SO, ,BSAM PA NI DE LA DER 'DU SHES PA'I
GSOD PA'I BSAM PA'O, ,SBYOR BA NI GSAD PA'I PHYIR 'DEBS PA LA
SOGS PA STE, 'DI LTAR PHYUGS GSOD PAR 'DOD PA KHA CIG STAN LAS

LDANG; RIN LEN, 'GRO BAR BYED, PHYUGS LA NOM PAR BYED, NYO BAR
BYED, KHRID DE 'ONG BAR BYED, GSO BAR BYED, KHYIM DU 'JUG PAR
BYED, GNOD PAR BYED, MTSON LEN PAR BYED PA, MTSON LAN GCIG LAN
GNYIS 'DEBS PA LAS, JI SRID DU SROG DANG BRAL BAR BYED PA DE SRID

DU SBYOR BA'O, ,NYON MONGS PA NI CHAGS PA DANG, ZHE SDANG DANG,
GTI MUG RNAMS DANG, CHAGS PAS SROG GCOD PA NI SHA LA SOGS PA 'DOD
PA RNAMS KYI STE, DPER NA LUS KYI YAN LAG GI DON DANG, NOR GYI
DON DANG, RTZED MO'I DON DU SROG CHAGS RNAMS SROG DANG

BRAL BAR BYED PA LTA BU DANG, YANG NA BDAG GI SNYING DU SDUG PA
BSKYAB PA'I PHYIR YIN NO, ,ZHE SDANG LAS BYUNG BA NI KHO NA LAS
NGES PAR DBYUNG BAR BYA BA'I PHYIR RO, ,GTI MUG LAS BYUNG BA NI
JI LTAR MCHOD SBYIN PA RNAMS KYI CHOS KYI BLO DANG, RGYAL PO'I
CHOS KHRIMS 'DOD PA TSAD MAR BYED PA STE,

@238B 'TSE BA DANG, SDANG BA RNAMS CHAD PAS GCOD PAR BYED PA'I
RGYAL PO DAG NI BSOD NAMS KYI SKAL BA CAN DU 'GYUR RO ZHES GRAGS
PA DANG, PAR TSIG RNAMS KYI LTA BU STE, DE DAG NI PHAM RGAN RGON
'KHOGS SHING SDUG BSNGAL LA NAD TSABS CHE BA DAG GSAD PAR BYA'O
ZHES SMRA BA'O, ,MTHAR

PHYIN PA NI SROG CHAGS DE SBYOR BA DES DE MA THAG GAM PHYIS SHI
BA'O, ,MA BYIN PAR LEN PA'I GZHI NI GZHAN GYIS YONGS SU GZUNG BA
SEMS CAN DU BGRANG BA'AM, SEMS CAN DU BGRANG BA MA YIN PA'O,
,BSAM PA NI DER 'DU SHES PA'AM DE BDAG GIR BYA BAR 'DOD PA'O,
,SBYOR BA

NI STAN LAS LDANG BA NAS MA BLANGS PA'I BAR DU'O, ,NYON MONGS PA
NI CHAGS PA DANG, ZHE SDANG DANG, GTI MUG RNAMS TE, CHAGS PA LAS
BYUNG BA'I MA BYIN PAR LEN PA NI GANG ZHIG GANG DON DU GNYER BA
DE RKU BA'AM, GZHAN GYI RNYED PA DANG, BKUR STI DANG GRAGS PA'I
PHYIR RAM,

BDAG GI SNYING DU SDUG PA YONGS SU BSKYAB PA'I PHYIR RKU BA'O,
,ZHE SDANG LAS BYUNG BA NI KHO NA LAS NGES PAR DBYUNG BAR BYA
BA'I PHYIR RO, ,GTI MUG LAS BYUNG BA NI JI LTAR RGYAL PO'I CHOS
KHRIMS 'DOD PA TSAD MAR BYAS NAS NGAN PA CHAD PAS GCAD PA'I PHYIR
DANG, JI LTAR BRAM ZE DAG 'DI DAG

THAMS CAD TSANGS PAS BRAM ZE RNAMS LA BYIN PA YIN NA, BRAM ZE
RNAMS RGUD NAS DMANGS RIGS DAG YONGS SU SPYOD DE, DE BAS NA BRAM
ZE 'PHOG PAR BYED PA RANG GI LEN PAR ZAD DE, BRAM ZE DAG BDAG
NYID KYI NOR LA SPYOD CING GNAS LA RANG GI SBYIN PAR BYED DO ZHES
SMRA BA LTA BU STE, DE

DAG LA BDAG DANG GZHAN GYI BA 'DU SHES PA MED PA NI MA YIN NO,
,MTHAR PHYIN PA NI BDAG GIR BYA BA DE MTHU'AM 'JAB BU'I BLOS SO,
,'DOD PAS LOG PAR G-YEM PA'I GZHI NI SEMS CAN DU BGRANG BA NYID
DE 'OS PA MA YIN PA LA'O, ,BSAM PA NI 'OS PA MA YIN PA LA SEMS

PA'O; ,SBYOR BA NI DE'I DON DU RTZOM PA'O, ,NYON MONGS PA NI
CHAGS PA DANG, ZHE SDANG DANG, GTI MUG RNAMS TE, CHAGS PA LAS
BYUNG BA'I 'DOD PA LAS LOG PAR G-YEM PA NI GZHAN GYI BUD MED LA
SOGS PA LA DER KUN DU 'DOD CHAGS PA'I PHYIR RO, ,ZHE SDANG LAS
BYUNG BA NI

@239A *, ,KHO NA LAS NGES PAR DBYUNG BAR BYA BA'I PHYIR RO, ,GTI
MUG LAS BYUNG BA NI JI LTAR PAR SIG MA LA SOGS PA LA NYAL BA
DANG, MCHOD SBYIN PA RNAMS KYI MCHOD SBYIN LA BA LANG GSOD PA NA
SPYOD PA DANG, GANG DAG BUD MED NI GTUN DANG, ME TOG DANG, 'BRAS
BU

DANG; 'JUG NGOGS DANG, LAM DANG MTSUNGS SO ZHES SMRA BA LTA BU'O,
,MTHAR PHYIN PA NI GNYIS KYIS GNYIS SPROD PA'O, ,BRDZUN DU SMRA
BA'I GZHI NI SEMS CAN DU BGRANG BA DANG, MTHONG BA DANG, THOS PA
DANG, BYE BRAG 'BYED PA DANG, RNAM PAR SHES PA DANG, MA MTHONG BA
DANG, MA THOS PA DANG, BYE BRAG MA

PHYED PA DANG, YONGS SU MA SHES PA'O, ,BSAM PA NI 'DU SHES GZHAN
PA'I GZHAN DU SMRA BAR 'DOD PA NYID DO, ,SBYOR BA NI DE'I DON DU
RTZOM PA'O, ,NYON MONGS PA NI CHAGS PA DANG, ZHE SDANG DANG, GTI
MUG RNAMS TE, CHAGS PA LAS BYUNG BA NI DON GYI PHYIR RAM, BDAG GI
SNYING DU SDUG PA YONGS SU BSKYAB

PA'I PHYIR RO, ,ZHE SDANG LAS BYUNG BA NI KHO NA LAS NGES PAR
DBYUNG BAR BYA BA'I PHYIR RO, ,GTI MUG LAS BYUNG BA NI BRDZUN DU
SMRA BA NI DPER NA, RGYAL PO KU RE LDAN TSIG GNOD MA YIN, ,BUD
MED LA MIN BAG MA LEN DUS DANG, ,SROG LA BAB DANG NOR KUN TSOL
TSE MIN, ,BRDZUN LNGA LTUNG BAR BYED

PA MIN ZHES BSHAD, ,CES SMRA BA LTA BU'O, ,MTHAR PHYIN PA NI
'KHOR RAM ZLA BOS GO BA'O, ,PHRA MA'I GZHI NI SEMS CAN MTHUN PA
DANG MI MTHUN PA DAG GO, ,BSAM PA NI DE DAG NYID DBYE ZHING MI
'DUM PAR SEMS PA'O, ,SBYOR BA NI DE DON DU RTZOM PA'O, ,NYON
MONGS PA NI CHAGS PA LA

SOGS PA STE, CHAGS PA DANG, ZHE SDANG LAS BYUNG BA NI SNGA MA
BZHIN NO, ,GTI MUG LAS BYUNG BA NI PHRA MA BYAS PAS NYES PA CI
YANG MED DO SNYAM PA'O, ,MTHAR PHYIN PA NI DBYE BAS GO BA'O,
,TSIG RTZUB PO'I GZHI NI KUN NAS MNAR SEMS KYI RGYUR GYUR PA'I
SEMS CAN RNAMS SO, ,BSAM PA NI

LAS KYI LAM STE 'BYED 'DOD PA'I BSAM PA'O, ,SBYOR BA NI DE'I DON
DU RTZOM PA'O, ,NYON MONGS PA NI PHRA MA DANG 'DRA'O, ,MTHAR
PHYIN PA NI TSIG RTZUB PO SMRAS PA'O, ,TSIG 'KHYAL PA'I GZHI NI
DON MED PA DANG LDAN PA'I DON TO, ,BSAM PA DANG SBYOR BA NI SNGA
MA BZHIN NO, ,NYON MONGS PA NI CHAGS

@239B PA LA SOGS PA STE, CHAGS PA DANG ZHE SDANG LAS BYUNG BA'I
TSIG 'KHYAL PA NI SNGA MA BZHIN NO, ,GTI MUG LAS BYUNG BA NI GLU
LEN PA DANG, BSTAN BCOS BZANG PO MA YIN PA SMRA BA'O, ,MTHAR
PHYIN PA NI SMRAS PA'O, ,BRNAB SEMS KYI GZHI NI GZHAN GYI NOR ZAS
DANG YO BYAD DO, ,BSAM PA NI DE LA

DER 'DU SHES PA'AM, DE BZHIN 'DOD PA'O, ,SBYOR BA NI DE BDAG GIR
BYA BAR YANG DAG PAR 'DZIN PA'O, ,NYON MONGS PA NI SNGA MA DANG
'DRA'O, ,MTHAR PHYIN PA NI BDAG GIR BYA BAR NGES PAR BYAS PA'O,
,GNOD SEMS KYI GZHI NI KUN NAS MNAR SEMS KYI RGYUR GYUR PA SEMS
CAN RNAMS SO, ,

BSAM PA DANG SBYOR BA DANG NYON MONGS PA DAG NI SNGA MA BZHIN NO,
,MTHAR PHYIN BA NI RDEG PA LA SOGS PAR NGES PA'O, ,LOG PAR LTA
BA'I GZHI NI DON YOD PA RGYU DANG 'BRAS BU DANG, BYED PA LA SOGS
PA YIN TE, GANG LA DMIGS NAS RGYU DANG 'BRAS BU DANG, BYED PA LA
SKUR PA 'DEBS PA DANG, YOD PA'I

DNGOS PO 'JIG PA'I LOG PAR LTA BAR 'JUG PA YIN NO, ,DE LA SBYIN
PA MED DO, ,MCHOD SBYIN MED DO, ,SBYIN SREG MED DO, ,LEGS PAR
BYAS PA MED DO, ,NYES PAR BYAS PA MED DO ZHES BYA BA NI RGYU LA
SKUR BA 'DEBS PA'O, ,LEGS PAR BYAS PA DANG NYES PAR BYAS PA'I LAS
RNAMS KYI 'BRAS BU

MED DO ZHES ZER BA NI 'BRAS BU LA SKUR PA 'DEBS PA'O, ,'JIG RTEN
'DI MED DO, ,'JIG RTEN PHA ROL MED DO ZHES ZER BA NI 'JIG RTEN
GZHAN DU 'ONG BA DANG 'GRO BA'I BYED PA LA SKUR PA 'DEBS PA'O,
,MA MED DO, ,PHA MED DO ZHES ZER BA NI SA BON 'DEBS PA'I BYED PA
LA SKUR BA 'DEBS

PA'O; ;RDZUS TE SKYE BA'I SEMS CAN MED DO ZHES ZER BA NI NYID
MTSAMS SBYOR BA'I SBREL PA'I BYED PA LA SKUR BA 'DEBS PA'O, ,'JIG
RTEN 'DI NA DGRA BCOM PA MED DO ZHES ZER BA NI YOD PA'I DNGOS PO
'JIG PA YIN TE, GZHAN YANG DAM PA'I CHOS MA YIN PA NYAN PA LA
SOGS PA MNGON DU

BTANG BA'I LOG PAR LTA BA YANG BRJOD DO, ,BSAM PA DANG SBYOR BA
DANG NYON MONGS PA DAG NI SNGA MA BZHIN NO, ,BYE BRAG NI 'DI YOD
DE, BRNAB SEMS LA SOGS PA NI CHAGS PA LA SOGS PA DE MA THAG TU
'BYUNG BA LA DE LAS BYUNG BA ZHES BYA'O, ,MTHAR PHYIN PA NI SKUR
PA 'DEBS PAR

@240A *, ,NGES PA'O; ,DE LTAR MI DGE BA BCU'I LAS KYI LAM DE DAG
DANG BRAL BA NI LOG PAR BYED PA'O, ,YANG LAS KYI LAM ZHES BYA
BA'I DON CI ZHE NA, BRNAB SEMS LA SOGS PA GSUM NI LAS KYI LAM YIN
PAS LAS KYI LAM STE, DE DAG DANG MTSUNGS PAR LDAN

PA'I SEMS LAS BYUNG BA NI DE DAG GI GROGS SU 'GRO BA STE, DE'I
DBANG GIS MNGON PAR 'DU BYED PA'I PHYIR RO, ,SROG GCOD PA LA SOGS
PA BDUN NI LUS DANG NGAG GI LAS YIN PA'I PHYIR LAS KYANG YIN LA
LAS KYI LAM YANG YIN TE, LAS KYI LAM NI DE DAG KUN DU SLONG BA'I
SEMS

PAD DAG LA BRTEN NAS 'JUG PA'I PHYIR RO, ,DE LTAR LAS KYI LAM
DANG LAS KYANG YIN LA LAS KYI LAM YANG YIN PAS LAS KYI LAM RNAMS
SO, ,THOS PAS DON MA YIN PA SPONG, ,ZHES BYA BA NI JI LTAR 'DI NA
LA LA DE BZHIN GSHEGS PAS CHOS 'DUL BA BSTAN PA LAS LHAG PA'I
SEMS

KYI BSLAB PA THOS NAS DE LA BRTEN TE GANG LA BYIS PA RNAMS KYI
DON DU 'DU SHES PA DON MA YIN PAR GYUR PA 'DOD PA RNAMS SPONG BAR
BYED PA LTA BU'O, ,THOS PAS MYA NGAN 'DAS PA THOB, ,CES BYA BA NI
JI LTAR 'DI NA LA LA DE BZHIN GSHEGS PAS CHOS 'DUL BA BSTAN PA
LAS LHAG

PA'I SHES RAB KYI BSLAB PA THOS NAS DE LA BRTEN TE NYON MONGS PA
ZAD BA MYA NGAN LAS 'DAS PA THOS PA LTA BU'O, ,BSDUS PA'I DON NI
TSIGS SU BCAD PA 'DIS YANG DAG PA'I LTA BA RNYED PA DANG BSLAB PA
GSUM LA BRTEN TE SDIG PA LAS YANG DAG PAR 'DAS PA DANG, 'DOD PA
LAS

YANG DAG PAR 'DAS PA DANG, SRID PA LAS YANG DAG PAR 'DAS PA BSTAN
TO, ,RNAM PA GCIG TU NA BSTAN PA LA 'JUG PA'I RGYU DANG, LAS DANG
NYON MONGS PA DANG, TSE'I KUN NAS NYON MONGS PA LAS YANG DAG PAR
'DAS PA BSTAN TO, ,DE LTA BAS NA BDAG NYID LEGS SU 'DOD PA'I

PHAN YON DE LTA BU 'DOD PAS SANGS RGYAS KYI BKA' MNYAN PAR BYA'O,
,SANGS RGYAS KYI BKA' 'DI NI ME DANG CHU DANG 'JUG NGOGS LA SOGS
PA LTA BUR BLTA BAR BYA STE, JI LTAR NA ME LTA BU YIN ZHE NA, 'DI
LTAR MES NI BYA BA BZHI BYED DE, SREG PA DANG, SMIN PA DANG,
GDUNG BAR BYED PA

@240B DANG; SNANG BAR BYED PA'O, ,DE BZHIN DU SANGS RGYAS KYI
GSUNG GI MES BYA BA BZHI BYED DE, RGYUD SMIN PA LAS NYON MONGS PA
SREG PA DANG, RGYUD MA SMIN PA LA DGE BA'I RTZA BA RNAMS SMIN PA
DANG, GDUL BYA BAG MED PA RNAMS DANG BDUD KYI 'DOD PA BAR DU GCOD
PA SKYED PA'I PHYIR GDUNG BAR BYED PA

DANG; THE TSOM CAN DANG LAM NGAN PAR GNAS PA RNAMS LA SNANG BAR
BYED PA YIN TE, LAM DANG LAM MA YIN PA STON PA'I PHYIR RO, ,JI
LTAR NA CHU LTA BU YIN ZHE NA, CHU NI PHAN PA RNAM BA LNGA BYED
DE, SPANG BAR BYA BA 'BRAS S'A LU LA SOGS PA SPANGS PAR BYED PA
DANG, LUS DANG GOS DANG SNOD DAG

GI DRI MA 'KHRU BAR BYED PA DANG, LUS KYI YONGS SU GDUNG BZHI BAR
BYED PA DANG, SKOM PA LA SRED PA RNAM PAR ZHI BAR BYED PA DANG,
RTZVA DANG LO THOG DANG NAGS TSAL SKYED PAR BYED CING 'PHEL BAR
BYED PA'O, ,DE BZHIN DU SANGS RGYAS KYI GSUNG GI CHU YANG DAD PA
SKYED PAS GDUL BAR BYA

BA'I RGYUD SPANGS PA DANG, 'CHAL PA'I TSUL KHRIMS KYI DRI MA
'KHRU BAR BYED PA DANG, 'DOD PAS YONGS SU GDUNG BZHI BAR BYED PA
DANG, YANG SRID PA'I SRED PA GDUL BAR BYED PA DANG, BYANG CHUB
KYI PHYOGS DANG MTHUN PA'I YON TAN GYI RTZVA DANG LO THOG DANG
NAGS TSAL SKYED PAR BYED CING

'PHEL BAR BYED DO, ,CI LTAR NA 'JUG NGOGS BDE BA LTA BU YIN ZHE
NA, RGYU LNGA DAG GIS 'JUG NGOGS BDE BA LA RTEN PAR BYED DE, DRI
MA BKRU BA'I PHYIR DANG, GDUNG BA RAB TU ZHI BAR BYA BA'I PHYIR
DANG, SRED PA GDUL BAR BYA BA'I PHYIR DANG, DGA' BA'I RTZE BA
MYONG BAR BYA BA'I PHYIR

DANG; TSU ROL NAS PHA ROL DU 'GRO BA'I PHYIR RO, ,DE BZHIN DU
SANGS RGYAS KYI GSUNG 'JUG NGOGS BDE BA LA BRTEN PA NI 'CHAL PA'I
TSUL KHRIMS KYI DRI MA BKRU BA'I PHYIR DANG, 'DOD PA'I GDUNG BA
RAB TU ZHI BAR BYA BA'I PHYIR DANG, YANG SRID PA'I SRID PA GDUL
BAR BYA BA'I PHYIR DANG,

BSAM GTAN DANG, MNGON PAR SHES PA DANG, TSAD MED PA DANG, RNAM
PAR THAR PA LA SOGS PA YON TAN KHYAD PAR CAN LA DGA' BA'I RTZE BA
MYONG BAR BYA BA'I PHYIR DANG, TSU ROL 'JIG TSOGS LAS PHA ROL MYA
NGAN LAS 'DAS PAR 'GRO BA'I PHYIR RO, ,RGYU RNAM PA GSUM PO DAG
GIS

@241A *, ,RAS YUG LA GZUGS MNGON PAR 'GRUB PAR MI NUS TE, RAS YUG
MI BRTAN PA DANG, DRI MA CAN DANG MA SNYOMS PA'I SKYON YOD PA'I
PHYIR DANG, TSON RTZI MI BZANG BA'I PHYIR DANG, RI MO MKHAN MA
BSLABS PA'I PHYIR RO, ,DE BZHIN DU NYAN PA PO'I SKYE BO'I YID KYI

RAS YUG LA RGYU GSUM DAG GIS YANG DAG PA'I YE SHES KYI GZUGS
MNGON PAR 'GRUB PAR MI 'GYUR TE, DE MI BRTAN PA DANG, DRI MA CAN
DANG, MA SNYOMS PA'I SKYON YOD PA'I PHYIR TE, RNAM PAR G-YENG BA
DANG, SGRIB PA DANG, SNGON GYI SGRIB PA'I PHYIR DANG, NYES PAR
BSHAD PA'I

CHOS KYI TSON RTZI MI BZANG BA'I PHYIR DANG, CHOS SMRA BA'I RI MO
MKHAN MA BSLABS PA'I PHYIR RO, ,'DI LA TSON RTZI'I SKYON MED DE,
CHOS KYI TSON RTZI LEGS PAR BSHAD PA'I PHYIR RO, ,KHYED DAM NGAL
SKYON DU GYUR PA DE YONGS SU SPANGS PA'I PHYIR KHYED KYIS KYANG
GUS PAR BYAS TE, SANGS

RGYAS KYI BKA' MNYAN PAR BYA LA, NGAS KYANG SMRA BAR BYA'O, ,BONG
BU ZHIG KHAL GYIS DUB PA LA RTE'U ZHIG NA RE BRO BRDUNG NGO ZHES
SMRAS PA DANG, DES KHYOD BRO RDUNGS SHIG ,NGAS RNA BA SGUL LO
ZHES SMRAS TE, DER RTE'U BRO BRDUNG BA DANG MTHUN PAR BONG BU RNA
BSGUL LO, ,DE BZHIN NGAS CHOS BSHAD

PA'I KHUR KHYER BA DANG RJES SU MTHUN PAR KHYED LA RNA GTAD PAS
RNA BA BSGUL BAR YANG SPRO BA MED DO, ,RGAN PO ZHIG GIS MI RIGS
PA BSKYED NAS BUD MED GNYER BA LAS DES DE MA 'DOD PA DANG, DES
MDO SDE DANG 'GAL TE, GANG BCOM LDAN 'DAS KYIS BUD MED NI SKYES
PA LA SEMS,

PA YIN NO ZHES SMRAS SO, ,DE BZHIN DU KHYED DAD KYANG DAM PA'I
CHOS NYAN PA MI 'DOD PA NI MDO SDE DANG 'GAL TE, JI SKAD DU DAD
PA'I RTAGS LAS DAM PA'I CHOS NYAN 'DOD PA DANG, 'PHAGS PA RNAMS
MTHONG PAR 'DOD PA YIN NO ZHES RGYA CHER GSUNGS SO, ,BUD MED DBUL
MO RGOD

BAG CAN ZHIG SNGON PHYUG POR GYUR PA'I KHYIM ZHIG NA 'DUG GO,
,DER CHOM RKUN PA ZHIG GIS MTSAN MO GLAGS LTA BA'I PHYIR KHYIM
PHUG STE NANG DU ZHUGS PA DANG, MUN KHROD DU RDZA SNOD STONG PA
DAG CIG LA BAB NAS SGRA BYUNG BA DANG, BUD MED DES BU BDAG GIS
NYI MA'I GUNG LA

@241B KUN DU BTZAL KYANG CI YANG MA RNYED NA KHYOD KYIS MUN PA'I
NANG DU RNYED PAR LTA GA LA 'GYUR ZHES SMRAS SO, ,DPE 'DIS CI
BSTAN ZHE NA, BLO GSAL ZHING SNANG BA DANG BCAS PAS KYANG SANGS
RGYAS KYI BKA'I DGONGS PA'I DON RIG PA RNYED PAR DKA' NA LOG PA
MUN PA'I YID KYIS LTA SMOS KYANG

CI DGOS ZHES GUS PAR BYAS NAS SANGS RGYAS KYI BKA' MNYAN PAR
BYA'O ZHES BSTAN PA YIN NO, ,BHA RA TA LAS BYUNG BA'I GTAM BRJOD
PA NA MU STEGS THAL BA PA ZHIG DUS PA DANG, GCIG CIG GIS LEGS
LDAN CI'I PHYIR DU ZHES SMRAS SO, ,ROL RNYED MA NYON MONGS DES
SDUG BSNGAL CI

SNYED CIG NYAMS SU MYONG BAR GYUR PA MTHONG NGAM ZHES SMRAS SO,
,'DI NI BHA RA TA LAS BYUNG BA YIN GYI, RA MA YA NA'I NI MA YIN
NO ZHES SMRAS SO, ,BDAG GIS DUS PA NI DON MED DO ZHES SMRAS SO,
,DE BZHIN DU BDAG GIS CHOS 'CHAD DE, GAL TE GNYID LOG NA BDAG GIS
BSHAD PA'I DON

MED DO, ,WA ZHIG SENGGES SHA ZOS PA'I LHAG MA 'DOD PA'I PHYIR
DE'I PHYI BZHIN 'BRANGS PA DANG, DUS GCIG CIG NA SENGGE BKRES PAS
PHAG CHEN PO ZHIG BSAD NAS, DES WA DE LA 'DI KHUR DU KHYER ZHES
SMRAS PA DANG, DE NYAMS STOBS CHUNG NAS KHUR DE BSKUR BAR MA NUS
LA, KHROS NAS

BDAG LA GSOD PAR MI 'GYUR GRANG SNYAM NAS DE'I TSIG GI LAN SMRA
BAR YANG SPRO BA MED DO, ,'DI NI BLUN LA NGA RGYAL CAN YIN PAR
SHES NAS 'DIS KHUR 'DI KHYER BA NI BYA BA GNYIS PO 'KHUN PA DANG,
KHUR BSKUR BAR BYA DGOS NA BDAG GIS DUS GCIG TU LAS GNYIS MI NUS
TE,

GCIG KHYOD KYIS MDZOD CIG CES SMRAS SO, ,DE NGA RGYAL CAN YIN PAS
'KHUN PA MI 'DOD NAS KHYOD KYIS DA 'KHUN PA PHYUNG SHIG DANG,
NGAS KHUR BSKUR RO ZHES SMRAS SO, ,SENG GE NI KHUR KHYER, WA NI
'KHUN 'BYIN CING SENG GE'I PHYI BZHIN 'BRANG NGO, ,DE BZHIN DU
NGAS CHOS BSHAD PA'I

KHUR KHYER NA KHYED NGA DANG MTHUN PAR DE BZHIN NO ZHES KYANG
SMRA MI NUS SO, ,DE LTA BAS NA RNA GTAD CING BZUNG LA DON DU
BSGRUB PAS YANG DAG PAR SGRUBS SHIG BCOM LDAN 'DAS KYIS KYANG
CHOS NYAN PA'I YON TAN LNGA GSUNGS TE, MI SHES PA LA SHES PA
DANG, LOG PAR GZUNG BA

@242A *, ,'DOR BA DANG, THE TSOM DU GYUR BA NGES PAR 'DZIN PA
DANG, NGES PAR 'BYIN PA BRTAN PAR BYED PA DANG, 'PHAGS PA'I SHES
RAB KYI MIG RNAM PAR 'BYED PA'O, ,NYI MA NAM MKHA' LA 'GRO BAS
BYA BA LNGA BYED DE, MI RNAMS KYI MTHONG BA SKYED PA DANG, 'UG PA
RNAMS

KYI MTHONG BA BZLOG PA DANG, LO THOG LA SOGS PA SMIN PAR BYA BA
SMIN PAR BYED PA DANG, 'DAM LA SOGS PA SKAM PAR BYA BA SKEMS PAR
BYED PA DANG, LUS DANG CHU LA SOGS PA GDUNG BAR BYED DO, ,DE
BZHIN DU SANGS RGYAS KYI GSUNG GI NYI MA NI YANG DAG PA'I LTA BA
SKYED PAR BYED PA DANG, LOG PA'I LTA

BA ZLOG PAR BYED PA DANG, GDUL PA'I ZHING RNAMS LA DGE BA'I RTZA
BA'I LO THOG YONGS SU SMIN PAR BYED PA DANG, SRID PA'I 'DAM SKEMS
PAR BYED PA DANG, BDUD DANG GDUL BYA BAG MED PA RNAMS GDUNG BAR
BYED PA YIN TE, DE'I PHYIR SANGS RGYAS KYI BKA' MNYAN PAR BYA'O,
,RNAM PA GCIG TU NA NYI MA

NI BYA BA BRGYAD BYED DE, MUN PA SEL BAR BYED PA DANG, SNANG BA
SKYED PAR BYED PA DANG, GZUGS SNA TSOGS STON PAR BYED PA DANG,
MCHOG TU DGA' BA SKYED PAR BYED PA DANG, THA SNYAD 'JUG PAR BYED
PA DANG, LAS KYI MTHA' LA SBYOR BAR BYED PA DANG, LO THOG RNAMS
YONGS SU SMIN PAR BYED PA

DANG; GNOD PA RAB TU ZHI BAR BYED PA'O, ,DE BZHIN DU DE BZHIN
GSHEGS PA'I BKA'I NYI MA NI MA RIG PA'I MUN PA SEL BAR BYED PA
DANG, BSHAD PA'I CHOS SNANG BAR BYED PA DANG, SDUG BSNGAL LA SOGS
PA'I BDEN PA SO SOR RTOG PA'I DE KHO NA NYID STON PAR BYED PA
DANG, DAM PA RNAMS KYI

CHOS DGA' BA MCHOG TU DGA' BA SKYED PAR BYED PA DANG, PHUNG PO
DANG, KHAMS DANG, SKYE MCHED DANG, RTEN CING 'BREL BAR 'BYUNG BA
LA SOGS PA'I THA SNYAD 'JUG PA DANG, TSUL KHRIMS DANG DBANG PO'I
SGO BSRUNG BA LA SOGS PA LAS KYI MTHA' LA SBYOR BA DANG, SEMS CAN
RNAMS KYI DGE

BA'I RTZA BA'I LO THOG YONGS SU SMIN PAR BYED PA DANG, NYON MONGS
PA DANG, SDUG BSNGAL THAMS CAD KYI GNOD PA ZHI BAR BYED PA'O,
,TSIG MANG DU LOBS KYIS KYANG DON MA SHES NA DON DE THOB PAR MI
'GYUR TE, JI LTAR BUS PA'I MGUL DU NOR KHUG BTAGS PA BZHIN NO,
,DE LTA

@242B BAS NA MANG DU THOS PA LAS KYANG DON DE SHES PAR BYA BA'I
PHYIR SANGS RGYAS KYI BKA'I DON MNYAN PA LA 'BAD PA DANG LDAN PAR
BYA'O, ,MEL TZE BA SO SOR RTOG PA MED PA GNYID MA LOG CING SGRA
'BYIN PA NI RKUN MA RNAMS KYIS BRKUS PA DE BZHIN DU SGRA TZAM LA
MNGON PAR BRTZON PA'I YANG DU THOS PA SO SOR

RTOG PA MED PA YANG NYON MONGS PA'I RKUN MA RNAMS KYIS RKU BAR
'GYUR RO, ,DON SHES PA MED PAR YANG SO SOR RTOG PA DE MED DO, ,CI
LTAR LONG BA MAR ME KHYER BA GZHAN DAG LA PHAN PAR BYED PAR ZAD
DE, DON MNGON PAR MI SHES PA'I MANG DU THOS PA 'DZIN PA YANG DE
DANG 'DRA'O, ,DE LTA BAS

NA SANGS RGYAS KYI BKA' DON DU GNYER BAS DGE BA'I BSHES GNYEN
LEGS PAR STON PA LA BSTEN PAR 'BAD PAR BYA'O, ,LEGS PAR STON PA
BSTEN PA LA PHAN YON LNGA YOD DO, LAM NGAN PA YONGS SU SBONG BA
DANG, LAM BZANG PO LA YANG DAG PAR GNAS PA DANG, DGON PA LAS
BRGAL ZHING

DBUGS 'BYIN PA DANG, BDE BAR 'GRO BA DANG, YUL SDUG BA KUN DU
THOB PA'O, ,DE BZHIN DU DAM PA'I CHOS LEGS PAR STON PA LA LEGS
PAR BRTEN PA LA LOG PA'I LTA BA LA SOGS PA'I LAM NGAN PA YONGS SU
SPONG BA DANG, YANG DAG PA'I LTA BA LA SOGS PA LAM BZANG PO KUN
DU THOB PA DANG, 'KHOR BA'I DGON

PA LAS SGROL ZHING DBUGS 'BYIN PA DANG, NGAN SONG LA SOGS PA LAS
RGAL BA LA SOGS PAS BDE BAR 'GRO BA DANG, YUL SDUG PA MYA NGAN
LAS 'DAS PA 'THOB PA'O, ,NAD PA GSUM GYIS PHAL GNOD PAR BYED DE,
GANG ZAS MI ZA BA DANG, ZAS MI MTHUN PA ZOS PA DANG, GANG ZAS

MTHUN PA ZOS PA SKYUGS PA'O, ,DE BZHIN DU NYON MONGS PA'I NAD PA
SEMS CAN GSUM GYIS DAM PA'I CHOS KYI YAB SANGS RGYAS LA GNOD PAR
BYED DE, GANG CHOS 'CHAD PA NA NYAN PAR MI BYED PA DANG, GANG
TSUL BZHIN MA YIN PA NYAN PA DANG, GANG YANG DAG PAR THOS PA
'DZIN PAR MI BYED PA

STE, JI LTAR ZAS MI ZA BA DE LTAR NYAN PAR MI BYED DE, DE LA MI
'JUG PA'I PHYIR RO, ,CI LTAR ZAS MI MTHUN PA ZA BA DE LTAR TSUL
BZHIN MA YIN PA NYAN PAR BYED DE, TSIG DANG DON PHYIN CI LOG TU
'DZIN PA'I PHYIR RO, ,CI LTAR KHA ZAS MTHUN PAR ZOS PA SKYUGS PA
DE LTAR YANG DAG PAR

@243A *, ,THOS PA 'DZIN PAR MI BYED DE, 'DUN PA ZHAN PA'I NYES PA
YOD PA'I PHYIR RO, ,RNAM PA GCIG TU NA RGYU GSUM GYIS BSHAD PA
'BRAS BU DANG BCAS PAR MI 'GYUR TE, G-YENG BA'I NYES PAS TSIG
THOS PAR MI BYED PA'I PHYIR DANG, SHES RAB KYI NYES PAS TSIG DANG

DON LOG PAR GZUNG BA'I PHYIR DANG, 'DUN PA ZHAN PA'I NYES PAS GUS
PAR MNYAN PA MI 'DZIN PA'I PHYIR TE, BRAM ZE SA GA DANG, 'CHI
LTAS LA SOGS PA BZHIN NO, ,SNOD KHA BUB PA DANG, MI GTZANG BA
DANG, RDOL BAR CHAR BAB PA DER MI 'JUG PA DANG, BTZOG PA DANG, MI
GNAS

PAS DON MED PA DANG 'DRA STE, DE BAS BCOM LDAN 'DAS KYIS SNOD DE
DAG SPANG BA'I PHYIR DE NYON LA LEGS PAR RAB TU YID LA ZUNG SHIG
CES DE SKAD BKA' STZAL TE, DE NYON LA ZHES BYA BA NI RNA GTAD PA
LA YANG DAG PAR SBYAR BA'I PHYIR RO, ,LEGS PAR ZHES BYA BA NI DON
PHYIN CI MA

LOG PAR GZUNG BA LA YANG DAG PAR SBYAR BA'I PHYIR RO, ,RAB TU YID
LA ZUNG SHIG CES BYA BA NI GUS PAR GZUNG BA LA YANG DAG PAR SBYAR
BA'I PHYIR RO, ,BCOM LDAN 'DAS KYI BKA' 'DI NYAN PA NA DGA' BAR
BYED, SEMS PAR BYED, KHONG DU CHUD PAR BYED, KHONG DU CHUD NA
GROL BAR

BYED GROL NA BZANG BA YIN TE, DE LTAR NA MDOR NA SANGS RGYAS KYI
BKA'I YON TAN MTHA' YAS SO, ,NYES PA CHEN PO NI GNYIS TE, GANG
SHIN TU RNYED PAR DKA' BA DANG, GANG YUN RING DU MI GNAS PA'O,
,GANG DE LTA BAS NA RINGS PAR GUS PAR MNYAN PAR BYA'O, ,TSIGS SU
BCAD

PA'I DON BSDUS PA LAS BCU PA'I DON BSDUS PA'O,, ,,SDIG PA THAMS
CAD MI BYA STE, ,DGE BA PHUN SUM TSOGS PAR BYA, ,RANG GI SEMS NI
YONGS SU GDUL, ,'DI NI SANGS RGYAS BSTAN PA'O, ,ZHES TSIGS SU
BCAD PA'O, ,BCOM LDAN 'DAS KYIS 'DI CI'I PHYIR

GSUNGS SHE NA, MDOR NA BCOM LDAN 'DAS KYIS BSTAN PA BSGRUB PA LA
YANG DAG PAR SBYAR BA'I PHYIR RO, ,BYA BA MANG PO NYID KYIS 'JIGS
PA'I SEMS CAN RNAMS BYA BA NYUNG BA NYID LA YANG DAG PAR SBYOR
BA'I PHYIR DANG, GZHUNG MANG PO MNYAN PA DANG GZUNG BAS 'JIGS PA

@243B RNAMS MNYAN PA LA SOGS PA LA MNGON DU PHYOGS PAR BYA BA'I
PHYIR RO, ,DE LA SDIG PA THAMS CAD MI BYA BA NI GANG YANG DAG
PA'I DAD PA NYID KYIS RAB TU BYUNG BA LUS DANG NGAG GIS BSDAMS TE
GNAS SHING CHOS KYIS CHOS GOS LA SOGS PA TSOL BAS 'TSO BA YONGS
SU SBYONG BA

YIN TE, SDIG PA THAMS CAD NI TSUL KHRIMS SU GTOGS PA'I PHYIR LUS
DANG NGAG GI YIN GYI, YID KYI NI MA YIN NO, ,SDIG PA MI BYA STE
ZHES BRJOD PA LAS THAMS CAD CES SMOS PAS NI YUL DANG DUS THAMS
CAD DANG SDIG PA THAMS CAD CES BYA BA DE MI BYA BAR SHES PAR BYA
BA'I PHYIR RO, ,

BCOM LDAN 'DAS NI YUL THAMS CAD DU SDIG PA MI BYA BAR STON TE, CI
LTAR GCER BU PA RNAMS DPAG TSAD BRGYA PHAN CHAD SDIG PA BYA'O
ZHES BRJOD PA DANG, DE BZHIN DU, DPAG TU YOD PAR DPAG MED MTHA'
YAS LAS, ,'BYUNG BA NYES MED YONGS SU SPONG BA NI, 'JIG RTEN
GZHAN DU

BDE BA DPAG MED CING, ,MTHA' YAS 'BYUNG BA THOB PAR 'GYUR BA YIN,
,ZHES ZER BA LTA BU YIN NO, ,DUS THAMS CAD DU SDIG PA MI BYA BAR
STON PA NI JI SRID 'TSO'I BAR DU YANG DAG PAR BLANGS PA MA NYAMS
PA YIN GYI, JI LTAR BRAM ZE LA SOGS PA SDIG PA MI BYA BAR STON PA
GTZANG BA LA SOGS PA

LA PHYUGS GSOD PA DANG, DE BZHIN DU DPER NA, RGYAL PO KU RE LDAN
TSIG GNOD MA YIN, ,BUD MED LA MIN BAG MA LEN DUS DANG, ,SROG LA
BAB DANG NOR KUN TSOL TSE MIN, ,BRDZUN LNGA LTUNG BAR BYED PA MIN
ZHES BSHAD, ,CES ZER BA LA SOGS PA DANG, DE BZHIN DU BA YANG GSOD
PA'I MCHOD SBYIN BYED PA

NA MCHOD SBYIN BYED PA RNAMS KYIS MDOMS SU CHU BLUGS NAS BTUNG
NGO ZHES ZER BA LA SOGS PA LTA BU MA YIN NO, ,BCOM LDAN 'DAS NI
SDIG PA THAMS CAD MI BYA BAR STON TE, JI LTAR KHYIM PA RNAMS SDIG
PA CUNG ZAD MI BYED LA THAMS CAD MA YIN PA LTA BU MA YIN TE,
BSLAB PA'I GZHI

LNGA DANG BRGYAD YANG DAG PAR LEN PA'I PHYIR RO, ,DE BAS DGE
SLONG RNAMS KYI SPONG BA KHYAD PAR DU BSTAN PA'I PHYIR, SDIG PA
THAMS CAD MI BYA STE, ,ZHES GSUNGS SO, ,MI BYA ZHES BYA BA'I CHOS
'DI CI ZHE NA, SDIG PA BYED PA'I GNYEN PO STE, TSUL KHRIMS DANG,
MA CHAGS PA LA

@244A *, ,SOGS PA BZHIN NO, ,DGE BA ZHES BYA BA NI NGO BO NYID
DANG, 'BREL PA DANG, RJES SU 'BREL PA DANG, BSLANG BA DANG, SKYE
BA RNYED PA DANG, DON DAM BA DANG, SBYOR BA DANG, PHAN GDAGS PA
DANG, YONGS SU 'DZIN PA DANG, MDUN DU BYED PA DANG, GNYEN PO
DANG, NYE BAR ZHI BA DANG, RGYU

MTHUN PAS DGE BA'O, ,DE LA NGO BO NYID KYIS NI DAD PA LA SOGS PA
SEMS LAS BYUNG BA'I CHOS BCU'O, ,'BREL PAS NI DE DANG MTSUNGS PAR
LDAN PA'I CHOS RNAMS SO, ,RJES SU 'BREL PAS NI DE DAG NYID KYI
BAG CHAGS GANG YIN PA'O, ,BSLANG BAS NI DES LUS DANG NGAG GI LAS
KUN NAS

BSLANG BA'O, ,SKYE BA RNYED PAS NI DGE BA'I CHOS DE DAG NYID
SNGON GOMS PA LA BRTEN NAS DE DANG MTHUN PA'I RNAM PAR SMIN PA
MNGON PAR GRUB PA STE, GANG GIS DE DAG NYID LA SO SOR MA BRTAGS
PAR 'DOD PA GNAS PA'O, ,DON DAM PAS NI DE KHO NA NYID DO, ,SBYOR
BAS NI SKYES BU DAM PA LA

BRTEN NAS DAM PA'I CHOS MNYAN PA DANG, TSUL BZHIN YID LA BYED PA
DANG, CHOS DANG MTHUN PAR CHOS BSGRUB PA'O, ,PHAN GDAGS PAS NI
BSGRUB PA'I DNGOS PO BZHIS SEMS CAN LA PHAN 'DOGS PA'I DGE BA
GANG YIN PA'O, ,YONGS SU 'DZIN PAS NI SBYIN PA LAS BYUNG BA'I
BSOD

NAMS BYA BA'I DNGOS POS SAM, TSUL KHRIMS LAS BYUNG BAS SAM,
BSGOMS PA LAS BYUNG BAS PHYUG CING RIGS MTHO BAR SKYE BA YONGS SU
'DZIN PA'AM MTHO RIS SU SKYE BA YONGS SU 'DZIN PA'AM, RNAM PAR
BYANG BA DANG RJES SU MTHUN PAR YONGS SU 'DZIN PAS SO, ,MDUN DU
BYED PAS

NI DE BZHIN GSHEGS PA'AM, MCHOD RTEN NAM GZUGS BRNYAN MDUN DU
BYAS PA'AM, CHOS SAM CHOS LA GNAS PA'I GANG ZAG GAM, GLEGS BAM
MDUN DU BYAS NAS MCHOD PA BYED PAS SO, ,GNYEN POS NI GANG RNAM
PAR SUN 'BYIN PA'I GNYEN PO DANG, RNAM PAR GNON PA'I GNYEN

PO DANG, SPONG BA'I GNYEN PO DANG, THAG BSRING BA'I NGO PO'I
GNYEN PO DANG, NYON MONGS PA'I SGRIB PA'I GNYEN PO DANG, SHES
BYA'I SGRIB PA'I GNYEN PO'O, ,NYE BAR ZHI BAS NI 'DOD CHAGS GTAN
SPONG BA DANG, ZHE SDANG GTAN SPONG BA DANG, GTI MUG GTAN SPONG
BA DANG, NYON MONGS PA DAG

@244B THAMS CAD GTAN SPONG BA DANG, 'DU SHES DANG TSOR BA 'GOG PA
DANG, PHUNG PO LHAG MA DANG BCAS PA DANG, LHAG MA MED PA'I MYA
NGAN LAS 'DAS PA'I DBYINGS GANG YIN PA'O, ,RGYU MTHUN PAS NI DE'I
DBANG GIS 'JIG RTEN DANG, 'JIG RTEN LAS 'DAS PA DANG THUN MONG
DANG, THUN MONG MA YIN

PA'I MNGON PAR SHES PA LA SOGS PA'O, ,DE LA DGE BA NI BSAM GTAN
DANG MTSUNGS PAR LDAN PA DANG BCAS PA BDE BA'I DON GYIS MI DGE
BA'I CHOS THAMS CAD KUN DU SPYOD BA'I GNYEN POR GYUR PA'I PHYIR
RO, ,RANG GI SEMS NI YONGS SU GDUL, ,ZHES BYA BAS NI TSUL KHRIMS
DANG, TING

NGE 'DZIN LA BRTEN NAS GZHAN GYI SEMS GDUL BA LA MNGON PAR BRTZON
PA RNAMS RANG GI SEMS GDUL BA LA YANG DAG PAR SBYOR BA'I PHYIR
RO, ,'DI NI SANGS RGYAS BSTAN PA'O, ,ZHES BYA BA NI DON JI LTA BA
BZHIN RTOGS NAS RJES SU STON PA NI BSTAN PA YIN NO, ,TSIGS SU
BCAD PA 'DI NI BCOM LDAN

'DAS KYIS SO SOR THAR PA MDOR BSDUS PA BSTAN PA LAS 'BYUNG NGO,
,TSIGS SU BCAD PA'I DON BSDUS PA LAS BCU GCIG PA'I DON BSDUS
PA'O,, ,,BSOD NAMS DAG NI BYA BA STE, ,BSOD NAMS MA BYAS SDUG
BSNGAL LO, ,'JIG RTEN 'DI DANG GZHAN DAG TU, ,BSOD NAMS

BYAS PAS DGA' BAR 'GYUR, ,ZHES TSIGS SU BCAD PA'O, ,BCOM LDAN
'DAS KYIS 'DI CI'I PHYIR GSUNGS SHE NA, YANG DAG PAR 'DZIN DU
GZHUG PA'I PHYIR DANG, KUN DU SKYO BAR BYA BA'I PHYIR DANG, YANG
DAG PAR RAB TU DGA' BAR BYA BA'I PHYIR GSUNGS PAR MNGON NO, ,GDUL

BAR BYA BA CI 'DRA BA DAG CIG SNYAM NA, LE LO DANG, BAG MED PA
DANG, YANG DAG PAR RAB TU BRTZON PA RNAMS LA'O, ,BSOD NAMS DAG NI
BYA BA STE, ,ZHES BYA BA NI LE LO BYED PA YANG DAG PAR 'DZIN DU
GZHUG BA'I PHYIR RO, ,BSOD NAMS MA BYAS SDUG BSNGAL LO, ,ZHES BYA
BA NI BAG MED PA

RNAMS KUN DU SKYO BAR BYA BA'I PHYIR RO, ,'JIG RTEN 'DI DANG
GZHAN DAG TU, ,BSOD NAMS BYAS PAS DGA' BAR 'GYUR, ,ZHES BYA BA NI
YANG DAG PAR RAB TU BRTZON PA RNAMS YANG DAG PAR DGA' BAR BYA
BA'I PHYIR RO, ,TSE 'DI LA BDE 'GRO'I RGYU DGE BA'I RTZA BA SOGS
PA'I PHYIR DANG, GZHAN

@245A *, ,DU RANG GIS BYAS PA'I LAS KYI RNAM PAR SMIN PA SO SOR
MYONG BA'I PHYIR DGA' BAR 'GYUR RO, ,DE LA BSOD NAMS NI SBYIN PA
DANG, TSUL KHRIMS DANG, BSGOMS PA LAS BYUNG BA DAG GO, ,SBYIN PA
LAS BYUNG BA DAG NI SBYIN PA'I RGYU LAS BYUNG BA'O, ,DE BZHIN DU
TSUL

KHRIMS DANG, BSGOMS PA'I RGYU LAS BYUNG BA'I TSUL KHRIMS LAS
BYUNG BA NI BSGOMS PA LAS BYUNG BA STE, JI LTAR ZAS LAS BYUNG
BA'I SROG DANG, RTZVA LAS BYUNG BA'I BA LANG DAG BZHIN NO, ,YANG
NA SBYIN PA'I RANG GI NGO BO'I BSOD NAMS NI SBYIN PA LAS BYUNG
BA'O, ,DE BZHIN DU TSUL KHRIMS LAS

BYUNG BA DANG, BSGOMS PA LAS BYUNG BA STE JI LTAR 'JIM PA LAS
BYUNG BA'I SNOD BZHIN NO, ,BSOD NAMS ZHES BYA BA'I DON CI ZHE NA,
YANG DANG YANG DU DGE BAR 'GYUR BA'I PHYIR BSOD NAMS SO, ,YANG NA
MI DAG SBYIN PAR BYED PA'AM, SEL BAR BYED PA'I PHYIR BSOD NAMS
SO, ,DE YANG 'DOD PA DANG

LDAN PA'I DGE BA STE, SDUG PA'I RNAM PAR SMIN PA'I PHYIR RO,
,SBYIN PA ZHES BYA BA 'DI CI ZHE NA, GANG SBYIN PAR BYA BA MA YIN
NAM, DE NI DE LTAR MA YIN TE, DE NI SBYIN PAR BYA BA NYID YIN NO,
,'ON KYANG GANG GIS SBYIN PAR BYA BA DE SBYIN PA MA YIN PAR KHONG
DU CHUD PAR BYA STE, GZHAL BA YIN NO, ,'GRAN

PA DANG, GRAGS PA DANG, 'DOD PA DANG, 'JIGS PA DANG, SDUG PA
DANG, BRTEN PAS KYANG SBYIN PAR BYED DE, DE DAG LAS KHYAD PAR DU
BYA BA'I PHYIR BSHAD PA NI MCHOD PA DANG, PHAN 'DOGS PA'I DON DU
STE, YONGS SU MYA NGAN LAS 'DAS PA LA SOGS PA LA MCHOD PA'I BSAM
PAS SBYIN

PAR BYED PA DANG, DE LAS GZHAN PA DAG LA NI DBANG PO'I 'BYUNG BA
CHEN PO LA PHAN 'DOGS PAR 'DOD PA STE, GANG GI DON DU SBYIN PAR
BYED PA BSHAD ZIN TO, ,YANG GANG GIS SBYIN PAR BYED CE NA, SEMS
KYI TSOGS KYIS KUN NAS BSLANG BA'I LUS DANG NGAG GI LAS KYIS SO,
,'DI NI SBYIN

PA'I MTSAN NYID YIN TE, GANG TSE SKYES BU DGE YID KYIS, ,RANG GI
RDZAS NI SBYIN BYED PA, ,DE TSE PHUNG PO DGE BA RNAMS, ,SBYIN PA
ZHES NI MNGON PAR BRJOD, ,CES GSUNGS SO, ,SBYIN PA LAS BYUNG BA'I
BSOD NAMS KYI 'BRAS BU CI ZHE NA, MYA NGAN LAS 'DAS PA DANG SEMS
CAN THAMS

@245B CAD LA BSNGOS PA'I 'BRAS BU THAR PA DANG, 'BRAS BU LONGS
SPYOD CHEN PO STE, 'BRAS BU LONGS SPYOD CHEN PO NYID NI, 'BRAS BU
LONGS SPYOD RGYA CHE ZHING GYA NOM PAR TSAD MED PA'I PHYIR RO,
,YANG SBYIN PA DE CI'I PHYIR SBYIN PAR BYED CE NA, BDAG DANG
GZHAN GYI DON DANG, GNYI GA'I DON DU SBYIN PAR

BYED DE, DON GNYIS MTHONG NAS SBYIN PA SBYIN PAR BYED PA NI BDAG
NYID KYIS DGE BA'I RTZA BA BSAGS PAR BYA BA'I PHYIR DANG, LEN PA
PO'I DBANG PO'I 'BYUNG BA CHEN PO LA PHAN GDAGS PA'I PHYIR RO,
,DE NYID KYI PHYIR MING DON DANG MTHUN PA YIN TE, SBYIN PA PO
DANG LEN PA PO DAG GI DBUL BA'I GDUNG

BSEL BA'I PHYIR SBYIN PA'O, ,SBYIN PA PO NI RNAM PA GNYIS TE NYON
MONGS PA DANG BCAS PA DANG, NYON MONGS PA MED PA'O, ,NYON MONGS
PA DANG BCAS PA YANG RNAM PA GNYIS TE, 'DOD PA'I 'DOD CHAGS DANG
MA BRAL BA DANG, 'DOD PA'I 'DOD CHAGS DANG BRAL BA'O, ,'DOD PA'I
'DOD

CHAGS DANG MA BRAL BA YANG RNAM PA GNYIS TE, 'PHAGS PA DANG, SO
SO'I SKYE BO'O, ,DE LA GANG 'DOD PA'I 'DOD CHAGS DANG MA BRAL
BA'I 'PHAGS PA DANG, 'DOD CHAGS DANG BRAL BA'I SO SO'I SKYE BOS
MCHOD RTEN LA SBYIN PA DE'I DGE BA'I RTZA BA LA SOGS PA RNAM PA
GNYIS SU 'GYUR TE, 'BRAS

BU LONGS SPYOD CHE BA NYID DANG, DON GYI MCHOG THOB PA'I TSOGS SU
'GYUR BA'O, ,'PHAGS PA 'DOD CHAGS DANG BRAL BA NI 'BRAS BU LONGS
SPYOD CHE BA NYID MED DE, DE RNAM PAR SMIN PA'I SA LAS SHIN TU
'DUS PA'I PHYIR RO, ,GANG LA YANG PHAN PA MED PA'I PHYIR RANG GI
DON KHO NAR

ZAD DE, DON GYI MCHOG THOB BO ZHES BYA BA'I THA TSIG GO, ,GANG
NYON MONGS PA MED PAS SEMS CAN GZHAN DAG LA SBYIN PAR BYED PA NI
DE LA NI DGE BA'I RTZA BA SOGS PA RNAM PA GNYIS GANG YANG MED
PA'I PHYIR RANG GI DON GANG YANG MED MOD KYI DE GZHAN GYI DON DU
ZAD DO, ,NYON MONGS PA DANG

BCAS PA'I SROG CHAGS RNAMS LA SBYIN PA NI GNYI GA'I DON DU 'GYUR
RO, ,NYON MONGS PA MED PA DAG GI MCHOD RTEN LA SOGS PA LA SBYIN
PA NI GNYI GA'I DON DU MI 'GYUR RO, ,KHYAD PAR MED PAR SBYIN PA'I
'BRAS BU LONGS SPYOD CHE BA NYID DO ZHES BSHAD PA DE'I KHYAD PAR
NI RGYU BRGYAD KYIS

@246A *, ,TE; ZHING DANG, DNGOS PO DANG, YID LA BYED BA DANG,
BSAM PA DANG, DE LAS GZHAN PA'I YONGS SU BZUNG BA DANG, BRTEN PA
DANG, MANG DU BYED PA DANG, SKYE BO MANG POS SO, ,DE LA ZHING GI
NI GAL TE ZHING SBYIN GNAS YON TAN DANG LDAN PA ZHIG YOD NA DE
SBYIN PA'I 'BRAS

BU CHE BA YIN TE, ZHING YON TAN DANG LDAN PA DE YANG SANGS RGYAS
DANG, CHOS DANG, DGE 'DUN NAM, GANG ZAG KHYAD PAR CAN GZHAN DAG
GO, ,GNYIS KYI ZHING MTSUNGS NA GANG GI LAS STOBS DANG LDAN PAR
RIG PAR BYA ZHE NA, DNGOS PO STE, GANG GI DNGOS PO NOR BU DANG,
GSER DANG, DNGUL LA

SOGS PA BZANG ZHING MANG NA DE'I DNGOS PO KHYAD PAR CAN GZUNG
BA'I PHYIR LAS STOBS DANG LDAN PA 'GRUB STE, CIG SHOS KYI NI MA
YIN NO, ,GNYIS KYI DNGOS PO DANG ZHING YANG MTSUNGS NA GANG GI
LAS STOBS DANG LDAN PAR RIG PAR BYA ZHE NA, YID LA BYED PA STE,
GANG YID LA BYED PA DAD PA DRAG

PO DANG LDAN PAS SBYIN PA NI YID LA BYED PAS ZIN PA'I PHYIR LAS
STOBS DANG LDAN PAR RIG PAR BYA STE, CIG SHOS KYI NI MA YIN NO,
,GNYIS KYI DE DAG KYANG MTSUNGS NA GANG GI LAS STOBS DANG LDAN
PAR RIG PAR BYA ZHE NA, BSAM PA STE, GANG MYA NGAN LAS 'DAS PA'I
BSAM PA DANG, SEMS

CAN THAMS CAD LA YONGS SU BSNGOS NAS SBYIN PA NI DE'I BSAM PAS
ZIN PA'I PHYIR LAS STOBS DANG LDAN PAR RIG PAR BYA STE, CIG SHOS
NI MA YIN NO, ,GANG MTHO RIS KYI RGYUR RAM, LONGS SPYOD KYI RGYUR
RAM, 'BRAS BU'I RGYUR SBYIN PA SBYIN PA NI SLOB DPON LHAS KUN NAS
'DZIN PA'I

BSAM PA YOD PA'I PHYIR TSONG PA LTAR SMAD PA YIN NO ZHES GSUNGS
SO, ,CI STE 'DI YANG MYA NGAN LAS 'DAS PA'I BSAM PA CAN YIN LA
'DI YANG SEMS CAN THAMS CAD LA YONGS SU BSNGOS TE, SNGAR BSTAN
PA'I RNAM PA RNAMS MTSUNGS PA LA SBYIN NA GANG GI LAS STOBS DANG
LDAN PAR RIG PAR

BYA ZHE NA, GNYIS PO DE LAS GZHAN PA YONGS SU GZUNG BA STE, DE
LAS GZHAN PA NI DE LAS GZHAN PA STE, SBYIN PA LAS GZHAN PA NI
TSUL KHRIMS SO, ,SBYIN PA DE GANG YIN PA TSUL KHRIMS YONGS SU
GZUNG BAR GYUR NA DE'I DE DAG LAS GZHAN PAS GZUNG BA'I PHYIR LAS
STOBS

@246B DANG LDAN PAR RIG PAR BYA'I, SBYIN PA 'BA' ZHIG NI MA YIN
NO, ,CI STE 'DI'I SBYIN PA YANG TSUL KHRIMS KYIS YONGS SU BZUNG
BA YIN 'DI'I SBYIN PA PO YANG TSUL KHRIMS KYIS YONGS SU BZUNG BA
YIN LA, GNYIS KA'I SNGAR BSTAN PA'I RNAM PA DE DAG KYANG MTSUNGS
NA, GANG GI LAS STOBS DANG

LDAN PAR RIG PAR BYA ZHE NA, RTEN GYIS TE, CI STE BSOD NAMS KYI
BYED PA PO 'JIG RTEN PA'I LAM GYI 'DOD CHAGS DANG BRAL BA ZHIG
YIN NA DE'I BSGOMS PA LAS BYUNG BA'I DGE BA YONGS SU BSGOM PA'I
PHYIR RTEN GYI LAS STOBS DANG LDAN PAR 'GYUR RO, ,JI STE GNYIS KA
YANG 'DOD PA'I

KHAMS KYI 'DOD CHAGS DANG BRAL LA SNGAR BSTAN PA'I RNAM PA DAG
KYANG MTSUNGS NA, GNYIS KA LAS GANG GI LAS STOBS DANG LDAN RIG
PAR BYA ZHE NA, MANG DU BYED PA STE, GAL TE YANG DANG YANG DU
GOMS PA'AM, RJES SU RNAM PAR BRTAGS PA YIN NA DE'I LAS STOBS DANG
LDAN GYI, CIG

SHOS KYI NI MA YIN TE, LAN 'GA' KUN DU SPYOD PA'I PHYIR RO, ,CI
STE GNYIS KA'I MANG DU BYED PA YANG 'DRA LA, ZHING DANG DNGOS PO
DANG, YID LA BYED PA DANG, DE LAS GZHAN PA YONGS SU GZUNG BA DAG
KYANG MTSUNGS NA GNYIS LAS GANG GI LAS STOBS DANG LDAN PAR RIG
PAR BYA ZHE NA,

SKYE BO MANG PO STE GANG GIS BDAG NYID KYANG BYAS LA, GZHAN YANG
BYED DU 'JUG NA RGYUD DU MA'I BSOD NAMS BSKYED PA'I PHYIR DE LAS
STOBS DANG LDAN PAR RIG PAR BYA'O 'DI NI SBYIN PA'I KHYAD PAR TE,
SBYIN PA LAS BYUNG BA'I BSOD NAMS BSTAN ZIN TO, ,DE NAS TSUL
KHRIMS LAS

BYUNG BA BRJOD PAR BYA STE, RANG BZHIN DANG BCAS BA'I KHA NA MA
THO BA DANG BCAS PA LAS LDOG PA NI TSUL KHRIMS SO, ,DE LA RANG
BZHIN GYI KHA NA MA THO BA DANG BCAS PA NI SROG GCOD PA NAS TSIG
'KHYAL PA'I BAR RO, ,BCAS PA'I KHA NA MA THO BA DANG BCAS PA NI
DUS MA YIN PA'I ZAS LA SOGS PA

STE; 'DI NI RANG BZHIN GYIS 'CHAL PA'I TSUL KHRIMS MA YIN NO,
,GANG ZHIG BSLAB PA YANG DAG PAR BLANGS PA DE LAS LHAG PAR 'DAS
PA DE'I TSUL KHRIMS DE NI 'CHAL PAR 'GYUR RO, ,LDOG PA ZHES BYA
BA 'DI NI CI ZHE NA, 'DIS LDOG PAS NA LDOG PA YIN TE, RNAM PAR
RIG PAR

@247A *, ,BYED DO; ,YANG NA LDOG PA NYID LDOG PA STE, RNAM PAR
RIG BYED MA YIN NO, ,DE BAS NA GNYIS KA LAS LDOG PA NI TSUL
KHRIMS SO, ,DE NYID KYI PHYIR BCOM LDAN 'DAS TSUL KHRIMS YONGS SU
RDZOGS PA'I MTSAN NYID MNGON PAR RDZOGS PAR MDZAD PAS TSUL KHRIMS

DANG LDAN PAR GNAS PA DANG, SO SOR THAR PA'I SNGOM PAS BSDAMS PA,
CHO GA DANG SPYOD YUL PHUN SUM TSOGS PA, KHA NA MA THO BA PHRA
RAB TZAM LA YANG 'JIGS PAR LTA BA, BSLAB PA'I GZHI RNAMS YANG DAG
PAR BLANGS TE SLOB PO ZHES GSUNGS SO, ,DE LA TSUL KHRIMS DANG
LDAN PAR

GNAS PA NI BSLAB PA YANG DAG PAR BLANGS PA BSRUNG BA NYID KYI
PHYIR TSUL KHRIMS DANG LDAN PAS TSUL KHRIMS DANG LDAN PA'O, ,SO
SOR THAR PA'I SDOM PAS BSDAMS PA NI NGES PAR 'BYUNG BA'I TSUL
KHRIMS KYI PHYIR RO, ,SO SOR THAR PAS SO SOR THAR PA STE, 'DI
LTAR SDOM PAS DE NI 'KHOR

BA LAS NGES PAR 'BYIN PAR BYED PA YIN NO, ,CHO GA DANG SPYOD YUL
PHUN SUM TSOGS PA NI, GSHE BA MED PA'I TSUL KHRIMS MA YIN PA'I
PHYIR CHO GA PHUN SUM TSOGS PA YIN LA, DAM PA RNAMS KYI SPYOD LAM
MA SMAD PA'I PHYIR SPYOD YUL PHUN SUM TSOGS PA YIN TE, SPYOD YUL
RNAM PA LNGA

SPANGS PA'I PHYIR RO, ,DGE SLONG GI SPYOD YUL MA YIN PA LNGA STE,
SGRA SGROGS PA DANG, CHA BYAD DANG, CHANG 'TSONG GI GNAS DANG,
RGYAL PO'I 'KHOR DANG, LNGA PA RKUN PO'I GNAS NYID DO, ,DE LA
SGRA SGROGS PA NI GANG DU SGRA SGROGS SHING BSGRAGS SHING LUG LA
SOGS PA GSOD PA'O, ,RKUN PO'I

GNAS NI TSOM RKUN PA 'DU BA'O, ,DGE SLONG GI LHAG MA NI GO SLA
BA'I PHYIR MA SMOS SO, ,KHA NA MA THO BA'I PHRA RAB TZAM LA 'JIGS
PAR LTA PA NI SHIN TU GUS PAS SLOB PA'I PHYIR RO, ,KHA NA MA THO
BA PHRA RAB TZAM NI BCAS PA'I KHA NA MA THO BA DANG BCAS PA STE,
DE DAG LA RANG BZHIN GYI KHA NA MA THO BA

DANG BCAS PA 'DRA BAR SHIN TU GUS PAS SLOB PA'I PHYIR KHA NA MA
THO PHRA RAB TZAM LA 'JIGS PAR LTA ZHING GNAS SO, ,BSLAB PA'I
GZHI RNAMS YANG DAG PAR BLANGS TE SLOB BO ZHES BYA BA NI BSLAB PA
KUN NAS RDZOGS PAR BLANGS TE SLOB PA'I PHYIR BSLAB PA'I GZHI
RNAMS LA YANG DAG PAR BLANGS

@247B NAS SLOB PA'O, ,TSUL KHRIMS BSHAD ZIN TO, ,BSGOMS PA LAS
BYUNG BA NI MNYAM PAR GZHAG PA'I DGE PA LAS BYUNG BA YIN TE, TING
NGE 'DZIN KYI [*GYI] NGO BO RGYU DANG BCAS PA'I BSOD NAMS GANG
YIN PA DE NI BSGOMS PA ZHES BYA'O, ,CI'I PHYIR ZHE NA, SEMS KYI
BAG CHAGS KYI PHYIR TE, 'DI

LTAR MNYAM PAR GZHAG PA'I DGE BA NI ME TOG DAG GIS TIL BZHIN DU
YON TAN RNAMS KYIS SEMS GOS PAR BYED DE, RGYU DE DE'I NGO BOR
BYED PA'I PHYIR RO, ,RE ZHIG SBYIN PA'I 'BRAS BU NI LONGS SPYOD
CHEN PO NYID DO ZHES BSTAN NA TSUL KHRIMS GTZOR BSGOMS PA'I 'BRAS
BU CI ZHE NA,

GTZOR MTHO RIS DANG BRAL BA'I 'BRAS BU'O, ,SBYIN PAS KYANG MTHO
RIS SU 'GYUR MOD KYI GTZOR TSUL KHRIMS ZHES BSTAN TO, ,TSUL
KHRIMS KYANG BRAL BAR 'GYUR MOD KYI GTZOR BSGOMS PA NYID BSTAN
TO, ,DE BZHIN DU TSUL KHRIMS KYANG LONGS SPYOD CHEN PO NYID DU
'GYUR MOD KYI

GTZOR SBYIN PA NYID BSTAN TO, ,DE LTAR RE RE'I DON GTAN LA DBAB
PA SPROS NAS BRJOD PAR BYA BA MANG DU 'GYUR BAS ZHAR LA 'ONGS PAS
CHOG GO, ,TSIGS SU BCAD PA'I DON BSDUS PA LAS BCU GNYIS PA'I DON
BSDUS PA'O,, ,,BDEN PAR SMRA BYA KHRO MI BYA, ,SLONG LA CHUNG
YANG SPYIN

PAR BYA, ,'DIR NI GNAS GSUM 'DI DAG GIS, ,LHA RNAMS KYI NI NANG
DU 'GRO, ,ZHES TSIGS SU BCAD PA'O, ,BCOM LDAN 'DAS KYIS 'DI CI'I
PHYIR GSUNGS SHE NA, CI RIGS PAR CHAGS PA DANG, ZHE SDANG DANG,
GTI MUG SPANGS PA'I THABS YANG DAG PAR BSTAN PA'I PHYIR RO,,

GDUL BYA CI 'DRA BA DAG CIG CE NA, PHA ROL SLU BA LA MNGON PAR
DGA' BA DANG, ZHE SDANG LA MNGON PAR DGA' BA DANG, SER SNA LA
MNGON PAR DGA' BA DANG, RGYU MED PA DANG RGYU MI MTHUN PA LA
MNGON PAR DGA' BA RNAMS SO, ,BDEN PAR SMRA BYA ZHES BYA BA NI PHA
ROL SLU BA LA MNGON PAR DGA' BA

RNAMS KYI CHAGS PA DANG, ZHE SDANG DANG, GTI MUG SPANGS PA'I
THABS YANG DAG PAR BSTAN PA'I PHYIR RO, ,KHRO MI BYA ZHES BYA BA
NI ZHE SDANG LA MNGON PAR DGA' BA RNAMS KYI ZHE SDANG SPANG BA'I
THABS YANG DAG PAR BSTAN PA'I PHYIR RO, ,SLONG LA CHUNG YANG
SBYIN PAR BYA, ,ZHES BYA BA NI SER

@248A *, ,SNA LA MNGON PAR DGA' BA RNAMS KYI CHAGS PA SPANG BA'I
THABS YANG DAG PAR BSTAN PA'I PHYIR RO, ,'DIR NI GNAS GSUM 'DI
DAG GIS, ,LHA RNAMS KYI NI NANG DU 'GRO, ,ZHES BYA BA NI RGYU MED
PA DANG, RGYU MI MTHUN PA LA MNGON PAR DGA' BA RNAMS KYI GTI MUG

SPANG BA'I THABS YANG DAG PAR BSTAN PA'I PHYIR RO, ,RNAM PA GCIG
TU NA TSIGS SU BCAD PA 'DIS YONGS SU DAG PA RNAM PA BZHI BSTAN
TE, NGAG GI LAS YONGS SU DAG PA DANG, YID KYI LAS YONGS SU DAG PA
DANG, LUS KYI LAS YONGS SU DAG PA DANG, GNAS DANG GNAS MA YIN PA
LA MKHAS PA YONGS

SU DAG PA'O, ,BDEN PAR SMRA BYA ZHES BYA BA NI NGAG GI LAS YONGS
SU DAG PA'O, ,KHRO MI BYA ZHES BYA BA NI YID KYI LAS YONGS SU DAG
PA'O, ,SLONG LA CHUNG YANG SBYIN PAR BYA, ,ZHES BYA BA NI LUS KYI
LAS YONGS SU DAG PA'O, ,'DIR NI GNAS GSUM 'DI DAG GIS, ,LHA RNAMS
KYI NI NANG

DU 'GRO, ,ZHES BYA BA NI GNAS DANG GNAS MA YIN PA LA MKHAS PA
YONGS SU DAG PA'O, ,RNAM PA GCIG TU NA 'PHAGS PA'I LAM YAN LAG
BRGYAD PA'I DBANG DU BYAS NAS TSIGS SU BCAD PA 'DI GSUNGS PAR
MNGON TE, ZHAL NAS GSUNGS PA'I 'PHAGS PA'I LAM YAN LAG

BZHI PO DAG NI CI RIGS PAR 'PHAGS PA'I LAM YAN LAG BZHI PO DAG
NYID KYI NANG DU 'DUS TE, BDEN PAR SMRA BYA ZHES BYA BA NI YANG
DAG PA'I NGAG GO, ,KHRO MI BYA ZHES BYA BA NI YANG DAG PA'I RTOG
PA'O, ,SLONG LA CHUNG YANG SBYIN PAR BYA, ,ZHES BYA BA NI YANG
DAG PA'I LAS KYI

MTHA'O, ,'DIR NI GNAS GSUM 'DI DAG GIS, ,LHA RNAMS KYI NI NANG DU
'GRO, ,ZHES BYA BA NI YANG DAG PA'I LTA BA'O, ,YAN LAG BZHI PO
'DI DAG GIS YANG DAG PA'I 'TSO BA DANG, YANG DAG PA'I RTZOL BA
BSDUS PAR RIG PAR BYA'O, ,YANG DAG PA'I LTA BAS NI YANG DAG PA'I

DRAN PA DANG, YANG DAG PA'I TING NGE 'DZIN BSDUS TE, 'DI GNYIS NI
SA MANG PO PA MA YIN PA'I PHYIR RO, ,RNAM PA GCIG TU NA RGYU RNAM
PA BDUN GYI DBANG DU MDZAD NAS DON RIG PAR BYA STE, MI SLU BA'I
RGYU DANG, TSIG GZUNG BAR 'OS PA'I RGYU DANG, GZUGS BZANG BA'I
RGYU DANG,

@248B 'KHOR MANG BA'I RGYU DANG, LONGS SPYOD CHE BA NYID KYI RGYU
DANG, PHYIN CI MA LOG PA'I RGYU DANG, DES NYON MONGS PA MED PA'I
RGYU CI RIGS PAR SBYAR TE, BDEN PAR SMRA BYA ZHES BYA BAS NI TSE
'DI DANG, PHA ROL LA MI SLU BA'I RGYU DANG, TSIG GZUNG BAR 'OS PA
NYID KYI RGYU BSTAN TO, ,KHRO MI BYA ZHES BYA BA NI TSE

'DI DANG PHA ROL DU GZUGS BZANG BA'I RGYU DANG, 'KHOR MANG BA'I
RGYU BSTAN TO, ,SLONG LA CHUNG YANG SBYIN PAR BYA, ,ZHES BYA BAS
NI LONGS SPYOD CHE BA NYID KYI RGYU BSTAN TO, ,'DIR NI GNAS GSUM
'DI DAG GIS, ,LHA RNAMS KYI NI NANG DU 'GRO, ,ZHES BYA BAS NI
PHYIN CI MA LOG PA'I RGYU DANG, DES

NYON MONGS PA MED PA'I THABS KYI RGYU BSTAN TO, ,BSDUS PA'I DON
NI LNGA PO DAG GIS MNGON PAR MTHO BA'I LAM BSTAN LA, GNYIS POS NI
NGES PAR LEGS PA'I LAM BSTAN TO, ,YANG SBYIN PA RNAM PA GSUM
BSTAN PA'I PHYIR RNAM GRANGS BZHI STE, SBYIN PA RNAM PA GSUM NI,
MI 'JIGS

PA'I SBYIN PA DANG, ZANG ZING GI SBYIN PA DANG, CHOS KYI SBYIN
PA'O, ,DE BSTAN PA NI TSIG GNYIS DANG RE RES SO, ,YANG TSIGS SU
BCAD PA 'DIS RTON PA RNAMS PA GSUM BSTAN TE, SEMS RTON PA DANG,
LUS RTON PA DANG, DGE BA RTON PA STE, TSIG GNYIS DANG RE RE'I GO
RIMS BZHIN NO, ,

YANG BYIN GYIS BRLABS PA BZHI'I DBANG DU MDZAD NAS DON RIG PAR
BYA STE, BDEN PA DANG, NYE BAR ZHI BA DANG, GTONG BA DANG, SHES
RAB KYIS BYIN GYIS BRLABS TE, RIM BZHIN SEMS CAN DMYAL BA DANG,
DUD 'GRO DANG, YI DAGS DANG, MI KHOM PAR SKYE BA'I RGYU LAS YANG
DAG

PAR 'DA' BA'I THABS SU BSTAN PA'I PHYIR RO, ,TSIGS SU BCAD PA'I
DON BSDUS PA LAS BCU GSUM PA'I DON BSDUS PA'O,, ,,BAM PO GSUM PA
STE THA MA, ,BSOD NAMS DAG GI RNAM SMIN BDE, ,BSAM PA YANG DAG
'GRUB 'GYUR ZHING, ,MYUR DU BYANG CHUB DAM PA DANG, ,

MYA NGAN 'DAS PA THOB PAR 'GYUR, ,ZHES TSIGS SU BCAD PA'O, ,BCOM
LDAN 'DAS KYIS 'DI CI'I PHYIR GSUNGS SHE NA, RNAM PAR SMIN PA NI
RGYU MED PA CAN YANG MA YIN LA, RANG BZHIN DANG DBANG PHYUG LA
SOGS PA RGYU MI MTHUN PA CAN YANG MA YIN TE, RGYU MED PA DANG
RGYU MI

@249A *, ,MTHUN PAR SMRA BA DGAG PA'I PHYIR GSUNGS PAR MNGON TE,
'DI SKAD DU, RANG BZHIN GYIS 'BYUNG RANG BZHIN GYIS, ,LDOG STE
'BYUNG BA PO RNAMS KYI, ,BYED PA PO NI MA YIN ZHES, ,GANG GIS
MTHONG BA DES MTHONG NGO, ,ZHES BYA BA DANG, DE BZHIN DU, YON TAN
'DI

DAG RANG BZHIN LAS BYUNG NA, ,MUN GYIS BSGRIBS PHYIR PHYIN CI LOG
SEMS CAN, MI MKHAS BDAG GIS BYA SNYAM MNGON RLOM STE, ,RTZVA DGUG
BYA BA'I DBANG YANG YOD MA YIN, ,ZHES BYA BA DANG, DE BZHIN DU,
MI SHES SKYE BO 'DI DAG NYID, ,BDE SDUG 'GA' LA DBANG MED DE,
,CHOS

DON 'DOD DANG THAR RNAMS KYI, ,RGYU NI SKYES BU YIN PAR BSHAD,
,CES BYA BA DANG, DE BZHIN DU, DBANG PHYUG GIS KYANG MTHO RIS
SAM, ,NGAM GROG NYID DU 'GRO BAR 'GYUR, ,ZHES SMRAS PA LTA BU YIN
NO, ,RNAM PA GCIG TU NA BSOD NAMS BYA BA'I DNGOS PO 'BRAS BU DANG
BCAS PA

GSUM GYI DBANG DU BYAS NAS DON RIG PAR BYA STE, BSOD NAMS DAG GI
RNAM SMIN BDE, ,ZHES BYA BA NI SBYIN PA LAS BYUNG BA'I BSOD NAMS
BYA BA'I DNGOS PO 'BRAS BU DANG BCAS PA'I DBANG DU BYAS NAS
GSUNGS SO, ,BSAM PA YANG DAG 'GRUB 'GYUR ZHING, ,ZHES BYA BA NI
TSUL

KHRIMS LAS BYUNG BA'O, ,TSUL KHRIMS KYIS ZHES TSIG LHAG MA SBYAR
BAR BYA STE, TSUL KHRIMS DANG LDAN PA'I SMON LAM 'GRUB PAR 'GYUR
RO ZHES 'BYUNG BA'I PHYIR RO, ,MYUR DU BYANG CHUB DAM PA DANG,
MYA NGAN 'DAS PA THOB PAR 'GYUR, ,ZHES BYA BA NI BSGOMS PA LAS
BYUNG BA STE,

'DI YANG RGYUN DU BYUNG BA DANG, GUS PAR BYA BA'I SBYOR BA'I
BSGOMS PA LAS BYUNG BAS ZHES BYA BAR MNGON NO, ,BYANG CHUB NI
PHUNG PO LHAG MA DANG BCAS PA'I MYA NGAN LAS 'DAS PA'I DBYINGS SU
MYA NGAN LAS 'DAS PA NI PHUNG PO LHAG MA MED PA'O, ,'BYUNG BA 'DI
NI RANG GI NGO BOR RIG PAR

BYA STE, DPAR NA RTZVA LAS BYUNG BA'I KHYIM DANG, LO MA LAS BYAS
PA'I SNOD LTA BU'O, ,YANG BSOD NAMS BYA BA'I DNGOS PO'I DON CI
ZHE NA, GSUM PO 'DI DAG NI CI RIGS PAR BSOD NAMS DANG, BYA BA
DANG, DNGOS PO YIN PAS BSOD NAMS BYA BA'I DNGOS PO STE, RE ZHIG
SBYIN

@249B PA LAS BYUNG BA'I BSOD NAMS BYA BA'I DNGOS PO LA LUS DANG
NGAG DANG, YID KYI RNAM PA GSUM CHAR YIN TE, BSOD NAMS DANG, BYA
BA DANG, BSOD NAMS BYA BA'I DNGOS PO YIN YANG BSOD NAMS BYA BA'I
DNGOS PO'O, ,DE KUN NAS SLONG BA'I SEMS PA NI BSOD NAMS DANG BYA
BA'O, ,DE

DANG LHAN CIG BYUNG BA'I CHOS RNAMS NI BSOD NAMS NYID DO, ,DNGOS
PO NI LUS DANG NGAG GI LAS DE NYID DO, ,TSUL KHRIMS LAS BYUNG BA
NI LUS DANG, NGAG GI LAS KHO NA RNAM PA GSUM YIN NO, ,BSGOMS PA
LAS BYUNG BA LA BYAMS PA DANG, SNYING RJE NI BSOD NAMS DANG

BYA BA'I DNGOS PO YANG YIN TE, DE DANG MTSUNGS PAR LDAN PA'I SEMS
PA BYAMS PA DANG SNYING RJE'I SGO NAS MNGON PAR 'DU BYED PA'I
PHYIR RO, ,YANG NA BSOD NAMS KYI BYED PA NI BSOD NAMS BYA BA STE,
BSOD NAMS KYI SBYOR BA'O, ,DE'I DNGOS PO NI DE DAG STE, DE DAG
BSGRUB PA'I

DON DU BSOD NAMS KYI SBYOR BA RTZOM PA'I PHYIR RO, ,YANG SBYIN PA
LAS BYUNG BA'I BSOD NAMS BYA BA'I DNGOS PO'I RNAM PAR SMIN PA'I
KHYAD PAR CI LTA BU ZHE NA, SBYIN PA PO DANG, DNGOS PO DANG,
ZHING GI KHYAD PAR GYIS 'BRAS BU'I KHYAD PAR DU 'GYUR TE, DE LA
SBYIN PA PO'I KHYAD PAR

NI DAD PA DANG, TSUL KHRIMS DANG, THOS PA LA SOGS PA'I YON TAN
DANG LDAN PA'I PHYIR DANG, GUS PA DANG, RANG GI LAG DANG, DUS SU
DANG, GNOD PA MED PA'I SBYIN PA DANG LDAN PA'I PHYIR TE, DAD PAS
SBYIN PA BYIN PAS NI YO BYAD THAMS CAD PHUN SUM TSOGS SO, ,GUS
PAR BYIN

PAS NI BKUR STI THOB PA PHUN SUM TSOGS SO, ,RANG GI LAG NAS BYIN
PAS NI YONGS SU SPYOD PA RGYA CHEN PO LA MOS PA PHUN SUM TSOGS
SO, ,DUS SU BYIN PAS NI DUS SU THOB PA'I LONGS SPYOD PHUN SUM
TSOGS SO, ,GNOD PA MED PAR BYIN PAS NI BAR CHAD MED PA'I LONGS
SPYOD

PHUN SUM TSOGS PA STE, DGE SLONG DAG LNGA PO 'DI DAG NI SKYES BU
DAM PA'I SBYIN PA YIN NO ZHES 'BYUNG BA'I MDO DANG MTHUN NO, ,DE
LTA BU NI RE ZHIG SBYIN PA PA'I KHYAD PAR TE, DE'I KHYAD PAR LAS
RNAM PAR SMIN PA'I KHYAD PAR DU 'GYUR RO, ,DNGOS PO'I KHYAD PAR
NI KHA DOG LA SOGS

@250A *, ,BA PHUN SUM TSOGS PA STE, GAL TE SBYIN PAR BYA BA GANG
YIN PA DE KHA DOG DANG, DRI DANG, RO DANG, REG BYA GANG YANG RUNG
BA PHUN SUM TSOGS PA YIN NA DNGOS PO DE KHYAD PAR DU 'GYUR RO,
,DNGOS PO KHYAD PAR CAN DE LTA BU BYIN PA'I RNAM PAR SMIN PA

CI 'DRA BA ZHIG TZE NA, RIM BZHIN DU GZUGS BZANG BA NYID DANG,
GRAGS PA NYID DANG, DGA' BA NYID DANG, SHIN TU GZHON ZHING DUS
TSIGS SU REG NA BDE BA'I LUS SO ZHES GSUNGS TE, KHA DOG PHUN SUM
TSOGS PA BYIN PAS NI GZUGS BZANG BAR 'GYUR RO, ,DRI PHUN SUM

TSOGS PA BYIN PAS NI GRAGS PA DANG LDAN PAR 'GYUR TE, DRI BZHIN
DU GRAGS PAS PHYOGS SU KHYAB PA'I PHYIR RO, ,RO PHUN SUM TSOGS PA
BYIN PAS NI RO ZHIM PA DANG 'DRA BAR DGA' BAR 'GYUR RO, ,REG PA
PHUN SUM TSOGS PA BYIN PAS 'DI'I LUS SHIN TU GZHON SHA CAN DANG,
DUS TSIGS SU REG

NA BDE BAR 'GYUR TE, BUD MED RIN PO CHE'I BZHIN NO, ,ZHING NI
'GRO BA DANG, SDUG BSNGAL BA DANG, PHAN PA BYED PA NYID KYI YON
TAN DAG GIS KHYAD PAR DU 'GYUR TE, 'GRO BA'I KHYAD PAR LAS RE
ZHIG KHYAD PAR DU 'GYUR BA NI JI SKAD DU, BCOM LDAN 'DAS KYIS DUD
'GRO'I SKYE

GNAS SU SKYES PA LA SBYIN PA BYIN NA RNAM PAR SMIN PA BRGYA 'GYUR
DU RE BAR BYA'O, ,TSUL KHRIMS 'TSAL PA'I MI LA SBYIN PA BYIN NA
RNAM PAR SMIN PA STONG 'GYUR DU RE BAR BYA'O ZHES GSUNGS PA LTA
BU'O, ,SDUG BSNGAL BA'I BYE BRAG LAS KHYAD PAR DU 'GYUR BA NI JI
LTAR RDZAS

LAS BYUNG BA'I BSOD NAMS BYA BA'I DNGOS PO DAG LA GLO BUR DU
'ONGS PA DAG LA SBYIN PA DANG 'GRO BA LA SBYIN PA DANG, NAD PA LA
SBYIN PA DANG, NAD G-YOG LA SBYIN PA DANG, GANG BA LA SOGS PA LA
SBYIN PA GSUNGS NAS RDZAS LAS BYUNG PA'I BSOD NAMS DNGOS PO 'DI
BDUN PO DAG

LDAN PA'I RIGS KYI BU 'AM, RIGS KYI BU MO NI 'GRO BA'AM, 'DUG GAM
GNYID LOG GAM, SAD PA NA RTAG TU RGYUN MI 'CHAD PAR BSOD NAMS
MNGON PAR 'PHEL BA NYID DANG, BSOD NAMS NYE BAR SKYE BA NYID DO
ZHES GSUNGS PA LTA BU'O, ,'DIR NI RKYEN GYI BYE BRAG

@250B LAS SDUG BSNGAL GYI KHYAD PAR TE, LEN PA'I SDUG BSNGAL GYI
KHYAD PAR MED PAR BYAS PA LAS SBYIN PA PO'I 'BRAS BU'I KHYAD PAR
DU 'GYUR RO, ,PHAN BAR BYED PA NYID KYI KHYAD PAR NI JI LTAR, MA
DANG, PHA DANG, GZHAN YANG PHAN PA BYED PA DAG STE, DOM GYI SKYES
PA'I RABS LTA BUR PHAN PA

BYED PA LA GNOD PA'I 'BRAS BU MTHONG BA'I PHYIR PHAN PA'I LAN LON
PA'I 'BRAS BU RJES SU DPAG PAR BYA'O, ,YON TAN GYI KHYAD PAR LAS
NI JI LTAR TSUL KHRIMS CAN LA SBYIN PA BYIN NA RNAM PAR SMIN PA
'BUM 'GYUR DU 'GYUR RO ZHES BYA BA LA SOGS PA'O, ,BSOD NAMS DAG
GI

RNAM SMIN BDE, ,ZHES BYA BA SBYIN PA LAS BYUNG BA'I BSOD NAMS BYA
BA'I DNGOS PO'I KHYAD PAR BSHAD ZIN TO, ,TSUL KHRIMS LAS BYUNG
BA'I 'BRAS BU NI BDE 'GRO DANG, BYANG GROL THOB PA STE, SGRUB PA
DANG THOB PAR BYED PA'I RGYU YIN PA'I PHYIR RO, ,CI LTAR NA BYANG
GROL TSUL KHRIMS DANG

LDAN PA NI SMON PA 'GRUB STE, DE RNAM PAR DAG PA'I PHYIR DE TSUL
KHRIMS KYI ZHES STON TO, ,TSUL KHRIMS RNAM PAR DAG PA NI THAR PA
SGRUB PA'I TSOGS YIN TE, 'DI LTA STE, DBANG PO'I SGO BSRUNG BA
NYID DANG, KHA ZAS LA TSOD RIG PA NYID DANG, NAM GYI CHA STONG
NYID DANG, NAM GYI CHA SMAD LA

MI NYAL BAR RNAL 'BYOR LA BRTZON PA NYID DANG, SHES BZHIN DU GNAS
PA NYID DO ZHES 'BYUNG NGO, ,RNAM PAR DAG PA DE JI LTA BU ZHE NA,
GNOD PA BZHIN PO DAG GIS GNOD PA MED PA'I PHYIR TE, GNOD PA BZHI
NI GANG DAG GIS GNOD NA, TSUL KHRIMS YONGS SU MA DAG PA LAS GNOD
NA YONGS

SU MA DAG PA STE, RNAM PAR RTOG PA GNOD PA DANG, RTEN LAS SU RUNG
BA LA GNOD PA DANG, MNGON PAR MI BRTZON PA'I GNOD PA DANG, 'GYOD
PA'I GNOD PA'O, ,DE LA RNAM PAR RTOG PA'I GNOD PA'I GNYEN POR NI
DBANG PO'I SGO BSRUNG BA NYID DO, ,RTEN LAS SU RUNG BA LA GNOD
PA'I

GNYEN POR NI KHA ZAS LA TSOD RIG PA NYID DE, TSOD SMOS PA NI KHA
ZAS NYUNG BA DANG MANG BA SPANG BA'I DON TO, ,KHA ZAS NYUNG NA NI
RTEN NYAM CHUNG BAS MNGON PAR MI SPRO LA KHA ZAS MANG NA NI SNYOM
PA LA SOGS PA'I SKYON LNGA KUN DU SPYOD PAS RTEN LAS SU MI RUNG
BA NYID DE, DE LTAR NA DE GNYIS

@251A *, ,KYIS NI RTEN LAS SU MI RUNG BA NYID LA DE MED NA NI DGE
BA'I PHYOGS KYI RJES SU MTHUN PA YIN NO, ,MNGON PAR MI BRTZON
PA'I GNOD PA'I GNYEN POR NI NAM GYI CHA STOD DANG NAM GYI CHA
SMAD LA MI NYAL BAR BRTZON PA NYID DO, ,'GYOD PA'I GNOD PA'I
GNYEN POR NI

SHES BZHIN DU GNAS PA NYID DE, DE LTA BU NI TSUL KHRIMS KYI KHYAD
PAR YIN NO, ,BSGOMS PA LAS BYUNG BA NI MDOR BSDU NA, 'JIG RTEN PA
DANG, 'JIG RTEN LAS 'DAS PA'I LAM MO, ,DE LA 'JIG RTEN PA'I LAM
NI BSAM GTAN DANG GZUGS MED PA'O, ,DE DAG NI KUN NAS NYON

MONGS PA DANG, RNAM PAR BYANG BA DANG, RNAM PAR GZHAG PA DANG,
RNAM PAR DAG PAS RIG PAR BYA'O, ,KUN NAS NYON MONGS PAS JI LTA BU
ZHE NA, LUNG DU MA BSTAN PA'I RTZA BA BZHI PO SRED PA DANG, LTA
BA DANG, NGA RGYAL DANG, MA RIG PA LA SRED PAS NI RO MYANG BA'I
KUN NAS NYON

MONGS PAS KUN NAS NYON MONGS PA STE, SHIN TU SBYANGS PA'I BDE
BA'I RO MYONG BAR BYED PA'I PHYIR RO, ,LTA BAS NI LTA BA SHAS CHE
BA'I BSAM GTAN PAS KUN NAS NYON MONGS PA STE, BSAM GTAN LA BRTEN
NAS, SNGON GYI MTHA' LA RTOG PA LA SOGS PA'I LTA BA KUN NAS SLONG
BA'I PHYIR RO, ,NGA

RGYAL GYIS NI NGA RGYAL CHE BA'I BSAM GTAN PAS KUN NAS NYON MONGS
PA STE, KHYAD PAR RTOGS PA DES KHENGS PAR 'GYUR BA'I PHYIR RO,
,MA RIG PAS NI THE TSOM SHAS CHE BA'I BSAM GTAN PAS KUN NAS NYON
MONGS PA STE, DE KHO NA NYID MA RTOGS NAS THAR PA 'DOD PA'I KHYAD
PAR

RTOGS PA DE LA THAR PA'AM THAR PA MA YIN SNYAM DU THE TSOM SKYE
BA'I PHYIR RO, ,RNAM PAR BYANG BAS JI LTA BU ZHE NA, BSAM GTAN
DANG GZUGS MED PA'I DAG PA PA RNAMS NI 'JIG RTEN PA YIN YANG DGE
BA'I PHYIR KUN NAS 'GRIB PA'I DRI MA DANG BRAL BA NYID KYIS RNAM
PAR BYANG BA

ZHES BYA'O, ,RNAM PAR GZHAG PAS CI LTA BU ZHE NA, BSAM GTAN DANG
PO LA YAN LAG LNGA STE, RTOG PA DANG, DPYOD PA DANG, DGA' BA
DANG, BDE BA DANG, SEMS RTZE GCIG PA NYID DO, ,BSAM GTAN GNYIS PA
LA YAN LAG BZHI STE, NANG YONGS SU DANG BA DANG, DGA'

@251B BA DANG, BDE BA DANG, SEMS RTZE GCIG PA NYID DO, ,BSAM GTAN
GSUM PA LA YAN LAG LNGA STE, BTANG SNYOMS DANG, DRAN PA DANG,
SHES BZHIN DANG, BDE BA DANG, SEMS RTZE GCIG PA NYID DO, ,BSAM
GTAN BZHI PA LA YANG YAN LAG BZHI STE, BTANG SNYOMS YONGS SU DAG

PA DANG, DRAN PA YONGS SU DAG PA DANG, BDE BA YANG MA YIN SDUG
BSNGAL YANG MA YIN PA'I TSOR BA DANG, SEMS RTZE GCIG PA NYID DO,
,GZUGS MED PA DAG LA NI YAN LAG RNAM PAR GZHAG PA MED DE, ZHI
GNAS SU RO GCIG PA'I PHYIR RO, ,BSAM GTAN RNAMS KYI YAN

LAG DBYE BA NI, GNYEN PO DANG, PHAN YON DANG, GNYI GA'I RTEN GYI
BYE BRAG GIS TE, BSAM GTAN DANG PO LA RTOG PA DANG, DPYOD PA NI
GNYEN PO'I YAN LAG STE, DE DAG GIS 'DOD PA DANG, GNOD SEMS DANG,
RNAM PAR 'TSE BA'I RTOG PA SPONG BA'I PHYIR RO, ,DGA' BA DANG,

BDE BA NI PHAN YON GYI YAN LAG STE, RTOG PA DANG, DPYOD PA DAG
GIS MI MTHUN PA'I PHYOGS SPANGS NAS DES DBEN PA LAS SKYES PA'I
DGA' BA DANG BDE BA 'THOB PA'I PHYIR RO, ,SEMS RTZE GCIG PA NYID
NI DE GNYIS KA'I RTEN GYI YAN LAG STE, TING NGE 'DZIN LA BRTEN
PA'I STOBS KYIS

DGE BA'I RTOG PA LA SOGS PA 'JUG PA'I PHYIR RO, ,BSAM GTAN GNYIS
PA LA NANG YONGS SU DANG BA NI GNYEN PO'I YAN LAG STE, DES RTOG
PA DANG, DPYOD PA SPONG BA'I PHYIR RO, ,BDE BA DANG DGA' BA NI
PHAN YON GYI YAN LAG GO, ,SEMS RTZE GCIG PA NYID NI DE GNYI GA'I

RTEN GYI YAN LAG GO, ,BSAM GTAN GSUM PA LA NI BTANG SNYOMS DANG,
DRAN PA DANG, SHES BZHIN NI GNYEN PO'I YAN LAG STE, DE DAG GIS
DGA' BA SPONG BA'I PHYIR RO, ,BDE BA NI PHAN YON GYI YAN LAG GO,
,SEMS RTZE GCIG PA NYID NI GNYI GA'I RTEN GYI YAN LAG GO, ,

RJES SU DRAN PA NI DMIGS PA MI BRJED PA'O, ,SHES BZHIN NI BYING
BA DANG RGOD PA RTOGS PA'O, ,BTANG SNYOMS NI NYE BA'I NYON MONGS
PA SPANGS NAS RNAL DU 'JUG PA NYID DO, ,BSAM GTAN BZHI PA LA
GTANG SNYOMS YONGS SU DAG PA DANG, DRAN PA YONGS SU DAG PA NI

@252A *, ,GNYEN PO'I YAN LAG STE, DE DAG GIS BDE BA SPONG BA'I
PHYIR RO, ,SDUG BSNGAL YANG MA YIN BDE BA YANG MA YIN PA'I TSOR
BA NI PHAN YON GYI YAN LAG GO, ,SEMS RTZE GCIG PA NYID NI DE
GNYIS KA'I RTEN GYI YAN LAG GO, ,RNAM PAR DAG PAS

JI LTA BU ZHE NA, RAB KYI MTHAR PHYIN PA STE, BSAM GTAN DANG PO
NAS 'DU SHES MED 'DU SHES MED MIN GYI SKYE MCHED KYI BAR RNAM PAR
DAG PA'O, ,'JIG RTEN LAS 'DAS PA'I LAM NI MTHONG BA'I LAM DANG
BSGOM PA'I LAM MO, ,MTHONG BA'I LAM NI SDUG BSNGAL LA CHOS SHES

PA'I BZOD PA DANG, SDUG BSNGAL LA CHOS SHES PA DANG, SDUG BSNGAL
LA RJES SU RTOGS PAR SHES PA'I BZOD PA DANG, SDUG BSNGAL LA RJES
SU RTOGS PA'I SHES PA DANG, KUN 'BYUNG BA LA CHOS SHES PA'I BZOD
PA DANG, KUN 'BYUNG BA LA CHOS SHES PA DANG, KUN 'BYUNG

BA LA RJES SU RTOGS PAR SHES PA'I BZOD PA DANG, KUN 'BYUNG BA LA
RJES SU RTOGS PA'I SHES PA DANG, 'GOG PA LA CHOS SHES PA'I BZOD
PA DANG, 'GOG PA LA CHOS SHES PA DANG, 'GOG PA LA RJES SU RTOGS
PAR SHES PA'I BZOD PA DANG, 'GOG PA LA RJES SU

RTOGS PA'I SHES PA DANG, LAM LA CHOS SHES PA'I BZOD PA DANG, LAM
LA CHOS SHES PA DANG, LAM LA RJES SU RTOGS PAR SHES PA'I BZOD PA
DANG, LAM LA RJES SU RTOGS PA'I SHES PA STE, LAM LA RJES SU RTOGS
PA'I SHES PA NAS BZUNG BA NI BSGOM PA'I LAM MO, ,

'JIG RTEN PA'I CHOS KYI MCHOG GI 'OG TU ZAG PA MED PA'I SHES RAB
CHOS SHES PA'I BZOD PA SKYE'O, ,DMIGS PA GANG LA ZHE NA, 'DOD PA
NA SPYOD PA LA STE, SDUG BSNGAL LA CHOS SHES PAR BYA BA'I PHYIR
BZOD PA NI CHOS SHES PA'I BZOD PA STE, 'BRAS BU DANG ME TOG GI
SHING BZHIN NO, ,DES NI

SDUG BSNGAL MTHONG BAS SPANG BAR BYA BA'I NYON MONGS PA BCU PO
'DOD CHAGS DANG, KHONG KHRO DANG, NGA RGYAL DANG, MA RIG PA DANG,
THE TSOM DANG, 'JIG TSOGS LA LTA BA DANG, MTHAR 'DZIN PAR LTA BA
DANG, LTA BA DANG, TSUL KHRIMS DANG, BRTUL ZHUGS MCHOG TU

@252B 'DZIN PA DANG, LOG PAR LTA BA SPONG NGO, ,DE NI RNAM PAR
GROL BA'I LAM STE, BAR CHAD MED PA'I NYON MONGS PA SPONG BA'I
PHYIR RO, ,DE NAS SDUG BSNGAL LA CHOS SHES PA'I BZOD PA LA 'OG TU
'DOD PA NA SPYOD PA'I SDUG BSNGAL DE NYID LA CHOS SHES PA SKYE BA
STE, DE NI SDUG BSNGAL LA CHOS SHES PA ZHES BYA'O, ,

DE NI RNAM PAR GROL BA'I LAM STE, ZAG PA MED PAR GTOGS PA THAMS
CAD DU RIG PAR BYA'O, ,SDUG BSNGAL LA CHOS SHES PA'I 'OG TU GZUGS
DANG GZUGS MED PA NA SPYOD PA'I SDUG BSNGAL MTHA' DAG LA DMIGS PA
SDUG BSNGAL LA RJES SU RTOGS PAR SHES PA'I BZOD PA STE,

DES NI KHONG KHRO BA MA GTOGS PA GZUGS DANG GZUGS MED PA NA SPYOD
PA SDUG BSNGAL MTHONG BAS SPANG BAR BYA BA'I NYON MONGS PA DGU
DGU SPONG NGO, ,DE NAS RJES SU RTOGS PA'I BZOD PA SKYE'O, ,DANG
POR CHOS KYI DE KHO NA SHES PA'I PHYIR CHOS SHES PA'O, ,DE'I RJES
SU RTOGS

PAR SHES PA'I PHYIR GONG MA'I SDUG BSNGAL LA SOGS PA DMIGS PA NI
RJES SU RTOGS PA'I SHES PA STE, DE NYID KYI RJES SU 'GRO BA'I
PHYIR RO, ,SDUG BSNGAL GYI BDEN PA LA BZOD PA DANG, SHES PA BZHI
PO DAG KYANG SKYE BA JI LTA BAR KUN LA BYUNG BA DANG, 'GOG PA
DANG LAM GYI BDEN

PA DAG LA YANG DE DANG 'DRA STE, SDUG BSNGAL RJES SU RTOGS PA'I
SHES PA'I 'OG TU 'DOD PA NA SPYOD PA'I KUN 'BYUNG BA LA CHOS SHES
PA'I BZOD PA SKYE BA STE, DES NI 'JIG TSOGS DANG, MTHAR 'DZIN PAR
LTA BA DANG, TSUL KHRIMS DANG BTUL ZHUGS MCHOG TU 'DZIN PA MA

GTOGS PA KUN 'BYUNG BA MTHONG BAS SPANG BAR BYA BA'I NYON MONGS
PA BDUN SPONG NGO, ,DE NAS KUN 'BYUNG BA LA CHOS SHES PA'O, ,DE
BZHIN DU SKYE BA'I RIM GYIS KUN 'BYUNG BA LHAG MA LA RJES SU
RTOGS PAR SHES PA'I BZOD PA SKYE STE, DES NI KHONG KHRO BA MA
GTOGS PA GZUGS DANG

GZUGS MED PA SPYOD PA'I NYON MONGS PA DRUG DRUG PO DE DAG NYID
SPONG NGO, ,DE NAS KUN 'BYUNG BA LA RJES SU RTOGS PA'I SHES PA'O,
,DE NAS 'DOD PA NA SPYOD PA'I SDUG BSNGAL 'GOG PA LA CHOS SHES
PA'I BZOD PA SKYE STE, DES NI 'GOG PA MTHONG BAS SPANG BAR BYA
BA'I NYON

@253A *, ,MONGS PA BDUN SPONG STE, GANG KUN 'BYUNG BA BZHIN NO,
,DE NAS DE NYID LA 'GOG PA LA CHOS SHES PA'O, ,DE NAS GZUGS DANG
GZUGS MED PA NA SPYOD PA'I NYON MONGS PA'I 'GOG PA LA RJES SU
RTOGS PAR SHES PA'I BZOD PA SKYE STE, DES NI KHONG KHRO BA

BA MA GTOGS PA GZUGS DANG GZUGS MED PA NA SPYOD PA'I 'GOG PA
MTHONG BAS SPANG BAR BYA BA'I NYON MONGS PA DRUG DRUG STE DE DAG
NYID SPONG NGO, ,DE NAS 'GOG PA LA RJES SU RTOGS PA'I SHES PA'O,
,DE NAS 'DOD PA NA SPYOD PA'I SDUG BSNGAL GYI GNYEN POR LAM LA
CHOS SHES

PA'I BZOD PA SKYE STE, DES NI 'JIG TSOGS DANG MTHAR 'DZIN PA'I
LTA BA MA GTOGS PA NYON MONGS PA RNAMS SPONG NGO, ,DE NAS LAM LA
CHOS SHES PA'O, ,DE NAS LAM LA RJES SU RTOGS PAR SHES PA'I BZOD
PA SKYE STE, DE NI KHONG KHRO BA MA GTOGS PAR GZUGS DANG GZUGS

MED PA NA SPYOD PA'I NYON MONGS PA'I LAM MTHONG BAS SPANG BAR BYA
BA BDUN BDUN SPANG NGO, ,DE NAS LAM LA RJES SU RTOGS PA'I SHES
PA'O, ,LAM LA RJES SU RTOGS PA'I SHES PA DANG BCAS PA SEMS BCU
DRUG PO 'DI NI BDEN PA MNGON PAR RTOGS PA STE, BAR CHAD MED PA
DANG GZUGS

RNAM PAR GROL PA'I LAM GYIS BSDUS PA'O, ,MA MTHONG MTHONG PHYIR
MTHONG BA'I LAM, ,DE LA SKAD CIG BCO LNGA'O, ,BDEN PA MA MTHONG
BA RNAMS MTHONG BA'I PHYIR GANG GI DBANG DU MDZAD NAS, BCOM LDAN
'DAS KYIS MDO SDE DE DANG DE DAG LAS GANG ZAG DE DANG DE'I DBANG
DU MDZAD NAS

CHOS LA CHOS KYI MIG RDUL MED CING DRI MA DANG BRAL BA SKYES SO
ZHES GSUNGS PA DANG, DE BZHIN DU CHOS MTHONG BA, CHOS THOB PA,
CHOS RTOGS PA, CHOS KUN NAS BRTAN PA SOM NYI LAS RGAL BA, THE
TSOM LAS RGAL BA, GZHAN LA RA GA MA LAS PA, GZHAN GYIS KHA DRANG
DU MI

MI RUNG BA, STON PA'I BSTAN PA DANG CHOS RNAMS LA MI 'JIGS PA
THOB PO ZHES GSUNGS PA YIN NO, ,THOG MA NYID DU BDEN PA RNAMS LAS
'PHAGS PA'I SHES RAB KYI MIG NI CHOS RNAMS LA CHOS KYI MIG STE,
NGO BO NYID KYI PHYIR RO, ,DE LA CHOS LA BZOD PA RNAMS KYIS RDUL
MED DE

@253B DE RNAMS KYIS NYON MONGS PA'I RDUL SPONG BA'I PHYIR RO,
,CHOS SHES PA RNAMS KYIS DRI MA DANG BRAL BA STE DE DAG GI SGRIB
PA DANG DRI MA SPANGS PA DE'I GNAS SKYES PA'I PHYIR RO, ,CHOS LA
BZOD PA THOB PA RNAMS KYIS CHOS MTHONG BA STE, DE RNAMS KYIS DE
KHO NA NYID RTOGS PA'I PHYIR RO, ,

CHOS SHES PA RNAMS KYIS THOB PA STE, DE RNAMS KYIS NYON MONGS PA
LAS RNAM PAR GROL BA MNGON DU BYED PA'I PHYIR RO, ,RJES SU RTOGS
PA'I BZOD PA RNAMS KYIS CHOS RTOGS PA STE, DE RNAMS KYIS 'PHAGS
PA'I CHOS RJES SU RTOGS PA NYID DE, DE GNYI GA YANG DAG PAR

RIG PA'I PHYIR RO, ,RJES SU RTOGS PA'I SHES PA RNAMS KYIS CHOS
RNAMS KUN NAS BRTAN PA YIN NO, ,BZOD PA DANG SHES PA THAMS CAD
KYIS SOM NYI LAS RGAL BA STE, 'JIG RTEN LAS 'DAS PA'I LAM GYI
'BRAS BU RTOGS PA NI YUN RING PO NAS BRANG PA RANG GIS RTOGS PAS

THE TSOM MED PA'I PHYIR RO, ,THAMS CAD KYIS THE TSOM LAS RGAL BA
STE, GZHAN GYIS RTOGS PA DE'I GNAS SKABS NA GZHAN DAG KYANG KHYAD
PAR RTOGS PA LA YID GNYIS MED PA'I PHYIR RO, ,GZHAN LA RAG MA LAS
PA NI LAM BSGOMS PA LA GZHAN GYI LUNG MED KYANG RANG MKHAS PA'I

PHYIR RO; ;GZHAN GYIS KHA DRANG DU MI RUNG BA NI DAD PA MI PHYED
PA THOB PAS SO, ,STON PA'I BSTAN PA NI GZHAN MU STEGS CAN RNAMS
KYIS TSE RABS GZHAN DU YANG MI PHROGS PA'I PHYIR RO, ,CHOS RNAMS
LA MI 'JIGS PA THOB PA NI RTOGS PA LAS BRTZAMS TE DRI MA DANG
LUNG BSTAN

PA'I CHOS RNAMS LA SDIG PA 'DOD PA'I MNGON PA'I NGA RGYAL CAN
BZHIN DU SEMS ZHUM PA MED PA'I PHYIR RO, ,'JIG RTEN LAS 'DAS PA'I
LAM BSGOMS PA NI NYON MONGS PA LHAG MA SPANG BA'I PHYIR TE, DES
NI BSGOM PAS SPANG PAR BYA BA'I NYON MONGS PA BCU PO 'DOD PA NA
SPYOD PA BZHI STE,

'DOD CHAGS DANG; KHONG KHRO BA DANG, NGA RGYAL DANG, MA RIG PA
DANG, GZUGS DANG GZUGS MED PA NA SPYOD PA KHONG KHRO BA MA GTOGS
PA GSUM GSUM SPONG NGO, ,SDUG BSNGAL DANG, KUN 'BYUNG BA DANG,
'GOG PA DANG, LAM SHES PA DE DAG NYID CHOS SHES PA DANG, RJES

@254A *, ,SU RTOGS PA SHES PA'I PHYOGS YIN TE, DE DANG MTSUNGS
PAR LDAN PA'I TING NGE 'DZIN BSAM GTAN DANG PO NAS CI YANG MED
PA'I SKYE MCHED KYI PHYIR RO, ,'DU SHES MED 'DU SHES MED MIN GYI
SKYE MCHED NI 'JIG RTEN PA NYID DE, 'DU SHES GSAL BAR MI 'GYUR
BA'I PHYIR RO,,

DE BAS NA BCOM LDAN 'DAS KYIS JI SRID DU 'DU SHES SNYOMS PAR 'JUG
PA DE SRID DU KUN SHES PA BKAG GO ZHES GSUNGS SO, ,RNAM PA GCIG
TU NA TSIGS SU BCAD PA 'DIS ZHING GI KHYAD PAR LA BYED PA'I 'BRAS
BU RNAM PA GSUM STON TE, BSOD NAMS DAG GI RNAM SMIN

BDE, ,ZHES BYA BAS NI YO BYAD KYI RGYU LAS BYUNG BA'I 'BRAS BU
STON TO, BSAM PA YANG DAG 'GRUB PAR 'GYUR, ,ZHES BYA BAS NI BSAM
PA YONGS SU RDZOGS PAR BYED PA'I RGYU LAS BYUNG BA'I 'BRAS BU
STON TO, ,MYUR DU BYANG CHUB DAM PA DANG, ,MYA NGAN 'DAS PA THOB
PAR 'GYUR, ,

ZHES BYA BAS NI MYA NGAN LAS 'DAS PA DANG MTHUN ZHING PHUL DU
BYUNG BAS BYAS PA'I CHOS DGE BA'I RGYU LAS BYUNG BA'I 'BRAS BU
STON TO, ,TSIGS SU BCAD PA'I DON BSDUS PA LAS BCU BZHI PA'I DON
BSDUS PA'O,, ,,SBYIN BAS BSOD NAMS RAB TU 'PHEL, ,YANG DAG SDOM

PAS DGRA MI SOGS, ,DGE DANG LDAN PAS SDIG PA SPONG, ,NYON MONGS
ZAD PAS MYA NGAN 'DAS, ,ZHES TSIGS SU BCAD PA'O, ,BCOM LDAN 'DAS
KYIS 'DI CI'I PHYIR GSUNGS SHE NA, SBYIN PA DANG, TSUL KHRIMS
DANG, YE SHES KYI YON TAN RAB TU BSTAN PA'I PHYIR DANG,

LAM RNAM PA GSUM LAS BRTZAMS NAS GSUNGS PAR MNGON NO, ,DE LA;
SBYIN PAS BSOD NAMS RAB TU 'PHEL, ,ZHES BYA BA NI SBYIN PA'I YON
TAN RAB TU BSTAN PA'I PHYIR TE, JI SKAD DU, RDZAS LAS BYUNG BA'I
BSOD NAMS BYA BA'I DNGOS PO BDUN NI RTAG TU RGYUN MI 'CHAD PAR
BSOD

NAMS MNGON PAR 'PHEL BAR BYA BA NYID DANG, BSOD NAMS NYE BAR SKYE
BA NYID DO ZHES GSUNGS PA LTA BU'O, ,YANG DAG SDOM PAS DGRA MI
SOGS, ,ZHES BYA BA NI TSUL KHRIMS KYI YON TAN RAB TU BSTAN PA'I
PHYIR TE, DGRA MI SOGS PA NI BZOD PA YIN LA, ,TSUL KHRIMS NI BZOD
PA DANG LHAN

@254B CIG PA'I PHYIR RO, ,LHAG MAS NI YE SHES KYI YON TAN RAB TU
BSTAN PA'I PHYIR TE, MTHONG BA'I LAM GYIS, DGE DANG LDAN PAS SDIG
PA SPONG, ,BSGOM PA'I LAM GYIS 'DOD CHAGS DANG, ZHE SDANG DANG,
GTI MUG ZAD PA LAS LEGS PAR MYA NGAN 'DAS TE, MDOR BSDUS NAS
MTHONG BA DANG

BSGOM PAS SPANG BAR BYA BA'I NYON MONGS PA SPONG BA BSTAN TO, ,DE
LTAR TSIGS SU BCAD PA 'DI NI SBYIN PA DANG, TSUL KHRIMS DANG, YE
SHES DAG GI PHAN YON RAB TU BSTAN PA'I PHYIR GSUNGS PAR MNGON NO,
,LAS RNAM PA GSUM LAS BRTZAMS NAS ZHES BYA BA NI LONGS SPYOD DU

'GYUR BA DANG, BDE 'GROR 'GYUR BA DANG, NGAN 'GRO DANG BDE 'GRO
LDOG PAR 'GYUR BA STE, SBYIN PAS BSOD NAMS RAB TU 'PHEL, ,ZHES
BYA BA NI LONGS SPYOD DU 'GYUR BA'I LAM LAS BRTZAMS PA'O, ,YANG
DAG SDOM PAS DGRA MI SOGS, ,ZHES BYA BA NI BDE 'GROR 'GRO BA'I
LAM

LAS BRTZAMS PA'O, ,LHAG MA NI NGAN 'GRO DANG BDE 'GROR LDOG PAR
'GYUR BA'I LAM LAS BRTZAMS PA'O, ,RNAM PA GCIG TU NA GANG ZAG
BZHI'I PHAN YON RNAM PA BZHI BSTAN PAS YANG DAG PA'I LAM RNAM PA
BZHI LA SBYAR BA'I PHYIR GSUNGS PAR MNGON TE, GANG ZAG BZHI NI
KHYIM PA

DANG; RAB TU BYUNG BA DANG, NGES PAR 'BYED PA'I CHA DANG MTHUN PA
'THOB PA SO SO'I SKYE BO DANG, SLOB PA'O, ,PHAN YON RNAM PA BZHI
NI 'PHEL BA'I PHAN YON DANG, 'GRIB PA'I PHAN YON DANG, GTONG BA'I
PHAN YON DANG, RTOGS PA'I PHAN YON TE, SBYIN PAS BSOD NAMS RAB TU
'PHEL, ,ZHES BYA BA NI

KHYIM PA RNAMS KYI 'PHEL BA'I PHAN YON BSTAN PA'I PHYIR TE, BCOM
LDAN 'DAS KYIS KHYIM PA RNAMS NI SOGS NA BDE'O ZHES GSUNGS SO,
,YANG DAG SDOM PAS DGRA MI SOGS, ,ZHES BYA BA NI RAB TU BYUNG BA
RNAMS KYI 'GRIB PA'I PHAN YON BSTAN PA'I PHYIR TE, BCOM LDAN 'DAS

KYIS RAB TU BYUNG BA RNAMS NI 'GRIB NA BDE'O ZHES GSUNGS SO, ,DGE
DANG LDAN PAS SDIG PA SPONG, ,ZHES BYA BA NI NGES PAR 'BYED PA'I
CHA DANG MTHUN PA THOB PA RNAMS KYI GTONG BA'I PHAN YON BSTAN
PA'I PHYIR RO, 'DOD CHAGS DANG, ZHE SDANG DANG, GTI MUG ZAD PA
LAS LEGS

@255A *, ,PAR MYA NGAN LAS 'DAS ZHES BYA BA NI SLOB PA RNAMS KYI
RTOGS PA'I PHAN YON BSTAN PA'I PHYIR RO, ,YANG DAG PA'I SGRUB PA
NI RNAM PA BZHI STE, SBYIN PA DANG, BZOD PA DANG, BDEN PA MNGON
PAR RTOGS PA DANG, NYON MONGS PA MA LUS PAR SPANG BA LA BAG

YOD PA STE, SBYIN PAS BSOD NAMS RAB TU 'PHEL, ,ZHES BYA BA NI
YANG DAG PA'I SGRUB PA SBYIN PAR BYA BA LA SBYOR BAR BYED PA'O,
,YANG DAG SDOM PAS DGRA MI SOGS, ,ZHES BYA BA NI BZOD PA LA'O,
,DGE DANG LDAN PAS SDIG PA SPONG, ,ZHES BYA BA NI BDEN PA MNGON
PAR RTOGS PA'O, ,

'DOD CHAGS DANG, ZHE SDANG DANG, GTI MUG ZAD PA LAS LEGS PAR MYA
NGAN LAS 'DAS PA NI NYON MONGS PA MA LUS PA SPONG BA LA BAG YOD
PA'O, ,TSIGS SU BCAD PA'I DON BSDUS PA LAS BCO LNGA PA'I DON
BSDUS PA'O,, ,,BRGYAN PA BYAS KYANG CHOS NI SPYOD BYED LA, ,DUL
ZHING

YANG DAG BSDAMS PA TSANGS PAR SPYOD, ,'BYUNG PO KUN LA CHAD PA
SPANGS PA DE, ,BRAM ZE DGE SBYONG DE YIN DGE SLONG DE, ,ZHES
TSIGS SU BCAD PA'O, ,BCOM LDAN 'DAS KYIS 'DI CI'I PHYIR GSUNGS
SHE NA, RTAGS BLANGS PAS DGE SBYONG LA SOGS PA MNGON PA'I NGA
RGYAL BYED PA SPANG

BA'I PHYIR RO, ,DE LA CHOS SPYOD PA NI GNYIS KYIS RAB TU PHYE
STE, BDAG GI YON TAN BSGRUB PA DANG, GZHAN GYI YON TAN BSGRUB
PA'O, ,DUL ZHING YANG DAG BSDAMS PA TSANGS PAR SPYOD, ,CES BYA BA
NI BDAG GI YON TAN BSGRUB PA'O, ,'BYUNG PO KUN LA CHAD PA SPANGS
PA DE, ,ZHES

BYA BA NI CHAD PA SPANGS PAS GZHAN GYI YON TAN BSGRUB PA'O,
,BSGOMS PA LA BRTEN NAS BDAG GI YON TAN BSGRUB PA RNAM PA BZHI
STE, LUS BSGOMS PA DANG, TSUL KHRIMS BSGOMS PA DANG, SEMS BSGOMS
PA DANG, SHES RAB BSGOMS PA'O, ,LUS BSGOMS PA LA

BRTEN NAS DBANG PO'I SGO BSRUNGS PAS DUL BA'O, ,TSUL KHRIMS
BSGOMS PA LA BRTEN NAS LUS DANG NGAG DANG YID KYI LAS KHA NA MA
THO BA MED PAS ZHI BA'O, ,SEMS BSGOMS PA LA BRTEN NAS NYON MONGS
PA KUN DU SPYOD PA RNAM PAR GNOD PAS YANG DAG BSDAMS PA'O,,

@255B SHES RAB BSGOMS PA LA BRTEN NAS 'PHAGS PA'I LAM YAN LAG
BRGYAD PA'I TSANGS PAR SPYOD PA DANG LDAN PAS TSANGS PAR SPYOD
PA'O, ,GZHAN GYI YON TAN BSGRUB PA LA CHAD PA SPONG BA RNAM PA
BZHIR RIG PAR BYA STE, LUS BSGOMS PAS BYAS PA DRAN PA NYE BAR
GZHAG PA'I CHAD

PA SPONG BA DANG, TSUL KHRIMS BSGOMS PAS BYAS PA SDOM PA YANG DAG
PAR LEN PA'I CHAD PA SPONG BA DANG, SEMS BSGOMS PAS BYAS PA RNAM
PAR GNON PA'I CHAD PA SPONG BA DANG, SHES RAB BSGOMS PAS BYAS PA
BRAL BA'I CHAD PA SPONG BA'O, ,BRAM ZE DGE SBYONG DE YIN DGO
SLONG DE, ,

ZHES BYA BA NI SDIG PA SPANGS PA'I PHYIR DANG, ZAG PA ZAD PA
SKYED PA'I LAM THOB PA'I PHYIR DANG, NYON MONGS PA BCOM PA'I
PHYIR TE GO RIMS BZHIN NO, ,TSIGS SU BCAD PA'I DON BSDUS PA LAS
BCU DRUG PA'I DON BSDUS PA'O,, ,,DAD DANG NGO TSA TSUL DANG SBYIN
PA YANG, ,CHOS 'DI

DAG NI SKYES BU DAM PAS BSNGAGS, ,LAM 'DI NAS NI LHA YUL 'GRO BAR
GSUNGS, ,'DI YIS LHA YI 'JIG RTEN NYID DU 'GRO, ,ZHES TSIGS SU
BCAD PA'O, ,BCOM LDAN 'DAS KYIS 'DI CI'I PHYIR GSUNGS SHE NA,
MNGON PAR MTHO BA 'DOD PA DAG ME DANG CHUR 'JUG PA DANG, ZAS

MI ZA BA LA SOGS PA LAM NGAN PA SPANG BA'I PHYIR TE, DAD PA DANG
NGO TSA SHES PAS BSAM PA PHUN SUM TSOGS PA DANG, TSUL KHRIMS DANG
SBYIN PAS SBYOR BA PHUN SUM TSOGS PA DANG, LHAG MAS DE GNYIS KYI
PHAN YON MTHONG BA'I CHOS DANG, TSE PHYI MA STON TE, SKYES BU DAM
PAS BSNGAGS PA NI MTHONG

PA'I CHOS KYI PHAN YON YIN NO, ,LAM 'DI NAS NI LHA YUL 'GRO BAR
GSUNGS, ,ZHES BYA BA NI SKYES BU DAM PAS BSNGAGS PA'I NANG DU
GTOGS SO, ,'DI YIS LHA YI 'JIG RTEN NYID DU 'GRO, ,ZHES BYA BA NI
TSE PHYI MA'I PHAN YON NO, ,GNYIS KYI GO RIMS NI SNGA MA RGYU YIN
PA'I PHYIR TE,

DAD NA 'CHAL PA'I TSUL KHRIMS DANG, SER SNA'I SKYON DAG GIS 'DZEM
MO, ,'DZEM PA DANG BCAS NA DE'I GNYEN PO'I SBYIN PA DANG, TSUL
KHRIMS BRTEN TO, ,DE NYID KYI PHYIR DANG ZHES BYA BA'I SGRA GNYIS
SMOS SO, ,YANG ZHES BYA BA'I SGRA NI SBYIN PA YANG NGO TSA SHES
PA'I DE MA THAG TU 'BYUNG

@256A *, ,BA NYID DU BSTAN PA'I PHYIR RO, ,DE LA DAD PA NI SEMS
DANG BA'O, ,NGO TSA SHES PA NI BDAG NYID KHA NA MA THO BA LA
'DZEM PA'O, ,TSUL KHRIMS NI LEGS PAR SPYOD PA'I LAS DANG SDOM PA
ZHES BYA BA'O, ,SBYIN PA NI GZHI DANG, KUN NAS SLONG BA DANG,
RTEN DANG,

NGO BO NYID KYIS SO, ,SBYIN PA'I GZHI NI GSUM STE, MA CHAGS PA
DANG, ZHE SDANG MED PA DANG, GTI MUG MED PA'O, ,GZHI DANG, BYED
RGYU DANG, RGYU DANG, RGYU MTSAN NI RNAM GRANGS SO, ,JI LTAR NA
SBYIN PA'I GZHI MA CHAGS PA YIN ZHE NA, GAL TE DNGOS PO DE LA MA
CHAGS

NA DES SBYIN PAR BYED DO, ,JI LTAR NA SBYIN PA'I GZHI ZHE SDANG
MED PA YIN ZHE NA, GAL TE DNGOS PO DE LA MA CHAGS PAR GYUR KYANG,
LEN PA PO LA ZHE SDANG PAR GYUR NA DE'I PHYIR SBYIN PA BYED PAR
MI 'GYUR PA NYID DO, ,GAL TE LEN PA PO LA YANG ZHE SDANG MED LA
DNGOS PO DE LA YANG LHAG PAR

CHAGS PA MED NA DE LTA NA SBYIN PA SPYIN PAR BYED DO, ,JI LTAR NA
SBYIN PA'I GZHI GTI MUG MAD PA YIN ZHE NA, GAL TE DNGOS PO DE LA
LHAG PAR CHAGS PA MED PAR GYUR LA LEN PHA PO LA YANG ZHE SDANG
MED KYANG SBYIN PA'I 'BRAS BU NI LONGS SPYOD CHEN PO NYID DO ZHES
RGYU DANG 'BRAS

BU 'BREL PA MI SHES NA SBYIN PAR MI 'GYUR BA NYID DO, ,GAL TE
RGYU DANG 'BRAS BUR 'BREL BA LA RMONGS PA MED CING LEN PA PO LA
YANG ZHE SDANG MED LA DNGOS PO DE LA YANG LHAG PAR CHAGS PA MED
NA DE'I PHYIR SBYIN PA BYED DE, GZHI LAS NI DE LTA BU YIN NO,
,KUN NAS SLONG BA NI

DE LTA BU DANG MI LDAN PA'I SEMS PA GTAN LA 'BEBS PA'I DUS NA
DPYOD PA'O, ,RTEN NI SBYIN PAR BYA BA'I DNGOS PO STE, ,GANG LA
BRTEN NAS SBYIN PA BYED PAR 'JUG PA'O, ,NGO BO NYID NI LUS DANG
NGAG GI LAS KYIS BSGRUB PA'O, ,JI LTAR NA DE PHUN SUM TSOGS PA
YIN ZHE

NA; YANG NAS YANG DANG, PHYOGS MED PA DANG, 'DOD PAR YONGS SU
RDZOGS PAR SBYIN PA'I PHYIR TE, DE NYID KYI PHYIR BCOM LDAN 'DAS
KYIS 'DI LA RIGS KYI BU SBYIN PA'I SBYIN BDAG TU GYUR PA NI DGE
SBYONG NGAM, BRAM ZE 'AM LAM DU ZHUGS PA 'AM, SLONG BA 'AM, BKRES
PA 'AM,

@256B SDUG PHONGS PA RNAMS LA 'DI LTA STE, ZAS DANG, SKOM DANG,
GOS DANG, BZHON PA ZHES RGYA CHER GSUNGS SO, ,SBYIN PA'I SBYIN
BDAG TU GYUR PA ZHES BYA BA NI DE'I NGANG DU GYUR PA NYID KYI
PHYIR ZHING SBYIN PA BYED PA'I PHYIR YANG NAS YANG DU SBYIN PA
NYID BSTAN TO, ,DGE SBYONG NGAM BRAM ZE RNAMS LA

ZHES BYA BA NI DON DU GNYER BA THAMS CAD LA SBYIN PA'I PHYIR
PHYOGS MED PA'I SBYIN PA NYID STON TO, ,ZAS DANG, SKOM DANG, GOS
DANG, BZHON PA ZHES BYA BA NI, DE LA SOGS PA NI BSAM PA JI LTA BA
BZHIN YO BYAD KYI GZHI YONGS SU GTONG BA LA SBYIN PA'I PHYIR 'DOD
PA YONGS SU RDZOGS PA'I SBYIN

PA NYID BSTAN TO, ,RNAM PAR GTAN LA DAB BA PA'I GTAM 'DI SPRO NA
RNAM PA MANG DU 'PHRO BAS ZHING LA 'ONGS PA GZHAG GO, ,TSIGS SU
BCAD PA'I DON BSDUS PA LAS BCU BDUN PA'I DON BSDUS PA'O,, ,,BOR
BA 'DI DAG GANG YIN DANG, ,PHYOGS DANG PHYOGS MTSAMS 'THOR BA
DANG, ,RUS BA THI BA'I MDOG

LTA BU, ,DE MTHONG 'DI LA CI ZHIG DGA', ,ZHES TSIGS SU BCAD PA'O,
,BCOM LDAN 'DAS KYIS 'DI CI'I PHYIR GSUNGS SHE NA, 'DOD CHAGS
RNAM PA BZHI'I GNYEN POR GSUNGS PAR MNGON TE, 'DOD CHAGS RNAM PA
BZHI NI BSNYEN BKUR GYI 'DOD CHAGS DANG, DBYIBS KYI 'DOD CHAGS
DANG, KHA DOG GI 'DONG CHAGS DANG, REG PA'I

'DOD CHAGS SO, ,BOR BA 'DI DAG GANG YIN DANG, ,ZHES BYA BA NI
BSNYEN BKUR GYI 'DOD CHAGS KYI GNYEN PO'O, ,PHYOGS DANG PHYOGS
'TSAMS 'THOR BA DANG, ,ZHES BYA BA NI DBYIBS KYI 'DOD CHAGS KYI
GNYEN PO'O, ,RUS PA ZHES BYA BA NI REG PA'I 'DOD CHAGS KYI GNYEN
PO'O, ,THI BA'I

MDOG LTA BU ZHES BYA BA NI KHA DOG GI 'DOD CHAGS KYI GNYEN PO'O,
,RNAM PA GCIG TU NA TSIGS SU BCAD PA 'DIS MI RTAG PA NYID RNAM PA
LNGA BSTAN TE, 'JIG PA MI RTAG PA NYID DANG, BRAL BA MI RTAG PA
NYID DANG, 'GYUR BA MI RTAG PA NYID DANG, NYE BA'I RNAM PA MI
RTAG PA NYID DANG, CHOS NYID KYI RNAM PA

MI RTAG PA NYID DO, ,BOR BA 'DI DAG GANG YIN DANG, ,ZHES BYA BA
NI 'JIG PA MI RTAG PA NYID BSTAN TE, SROG GI DBANG PO 'JIG PA LAS
DE DAG BOR BAR 'GYUR RO, ,PHYOGS DANG PHYOGS MTSAMS 'THOR BA
DANG, ,ZHES BYA BAS NI BRAL BA MI RTAG PA NYID DU BSTAN TO, ,RUS
PA THI BA'I MDOG LTA BU, ,ZHES BYA

@257A *, ,BA NI 'GYUR BA MI RTAG PA NYID DE, KHA DOG GZHAN DU
'GYUR BA'I PHYIR RO, ,DE MTHONG ZHES BYA BA NI NYE BA'I RNAM PA
MI RTAG PA NYID DO, ,MI RTAG PA RNAM PA GSUM PO 'DI DAG NYID DA
LTAR GYI DUS SU NYE BA ZHES BYA'O, ,'DI LA CI ZHIG DGA' ZHES BYA
BA NI CHOS NYID KYA RNAM PA MI RTAG PA NYID DE,

'DI YANG DE LTA BU'I CHOS CAN NYID YIN TE, DE BAS NA SHI BA'I LUS
LA MI RTAG PA NYID RNAM PA GSUM NYE BAR MTHONG NAS RANG GI LUS
'TSO BA DE LTA BU'I CHOS CAN NYID 'DI LA YANG CI ZHIG DGA' ZHES
DE LTAR TSIGS SU BCAD PA 'DI BCOM LDAN 'DAS KYIS LUS LA LHAG PAR
CHAGS PA RNAMS SKYO BAR

BYA BA'I PHYIR GSUNGS PAR MNGON NO, ,TSIGS SU BCAD PA'I DON BSDUS
PA LAS BCO BRGYAD PA'I DON BSDUS PA'O,, ,,KYE MA 'DUS BYAS RNAMS
MI RTAG ,SKYE ZHING 'JIG PA'I CHOS CAN YIN, ,SKYES NAS 'JIG PAR
'GYUR BA STE, ,DE DAG NYE BAR ZHIB BDE, ,ZHES TSIGS SU

BCAD PA'O, ,BCOM LDAN 'DAS KYIS 'DI CI'I PHYIR GSUNGS SHE NA,
'KHOR BA LA MNGON PAR DGA' BA RNAMS 'KHOR BA DANG MYA NGAN LAS
'DAS PA'I SKYON DANG YON TAN BSTAN PAS THAR PA'I CHA DANG MTHUN
PAR SKYED PA'I PHYIR GSUNGS PAR MNGON NO, ,'DIR NI 'DI SKAD RGOL
TE, KYE MA 'DU BYED

RNAMS MI RTAG ,CES BRJOD NAS, SKYE ZHING 'JIG PA'I CHOS CAN YIN,
,ZHES BRJOD PAR MI BYA STE, RTAG PA NI 'GA' LA YANG SKYE BA DANG
'JIG PA MED DO, ,SKYES NAS 'JIG PAR 'GYUR BA STE, ,ZHES BYA BA
'DI YANG BRJOD PAR MI BYA STE, YANG ZLOS PA'I PHYIR RO ZHE NA,
'DI KLAN KAR MI RUNG STE, 'DI LTAR

TSIGS SU BCAD PA 'DIS DUS GSUM DU RTOGS PA'I 'DU BYED RNAMS MI
RTAG PA NYID DANG, SDUG BSNGAL BA NYID DANG, DE LA 'DOD PA DANG,
MNGON PAR DGA' BA DANG, LHAG PAR CHAGS PA'I SRED PA'I GNYEN POR
DE 'GOG PA'I ZHI BA NYID BSTAN TE, 'DAS PA'I 'DU BYED RNAMS SKYES
NAS 'JIG

PA'I PHYIR RTAG PA MA YIN PA NI MI RTAG PA'O, ,MA 'ONGS PA RNAMS
SKYE PA DANG 'JIG TU RUNG BA'I PHYIR, SKYE ZHING 'JIG PA'I CHOS
CAN YIN NO, ,DA LTAR BYUNG BA RNAMS SKYES PA'I PHYIR DANG, 'JIG
PA LA MNGON DU PHYOGS PA'I PHYIR, SKYES NAS 'JIG PAR 'GYUR BA
STE'O, ,DE DAG RNAM PAR ZHI BA BDE, ,ZHES BYA BA NI

@257B NYING MTSAMS SBYOR BA MED PA'I 'GOG PA STE, MYA NGAN LAS
'DAS PA'O, ,DE'I RNAM PAR GZHAG PA YANG RNAM PA BCU GSUM GYIS RIG
PAR BYA STE, MTSAN NYID DANG, ZAB PA DANG, KUN NAS NYON MONGS PA
DANG, DON DAM PA DANG, YONGS SU MA RDZOGS PA DANG, YONGS SU
RDZOGS PA DANG, RGYAN MED PA DANG, RGYAN

DANG BCAS PA DANG, KHYAD PAR MED PA DANG, KHYAD PAR DU 'PHAGS PA
DANG, LHAG MA DANG BCAS PA DANG, LHAG MA MED PA DANG, RNAM GRANGS
KYIS SO, ,DE LA MTSAN NYID KYIS NI GANG GIS 'GAG PA DANG, GANG
'GAG PA DANG, GANG DU 'GAG PA STE, GANG GIS 'GAG CE NA, LAM GYIS
TE, 'DIS 'PHAGS PAS SO, ,

GANG 'GAG CE NA, SGRIB PA DANG, GNAS NGAN LEN THAMS CAD SPANGS
LA, GZHAN SKYE BA MED PA NI 'GAG PA'O, ,GANG DU 'GAG CE NA, ZAG
PA MED PA'I DBYINGS SU STE, CI SKAD DU GANG DU MIG 'GAG CING KHA
DOG GI 'DU SHES DANG BRAL BA NAS YID KYI BAR DU 'GAG LA CHOS KYI
'DU SHES DANG BRAL BAR

'GYUR BA ZHES BYA BA DANG, DE BZHIN DU, GANG DU MIG DANG RNA BA
DANG, ,DE BZHIN SNA LCE LUS YID DANG, ,DE BZHIN MIG DANG GZUGS
DAG KYANG, ,MA LUS PAR NI 'GAG PAR 'GYUR, ,ZHES GSUNGS PA LTA
BU'O, ,ZAB PAS NI 'DU BYED DE DAG NYE BAR ZHI BA LAS 'GOG PA STE,
GZHAN DANG GZHAN MA YIN PA

DANG, GNYI GA DANG GNYI GA MA YIN PAR BRJOD PAR MI BYA STE, GZHAN
NYID YIN NA NI DE DANG 'BREL PA MED PA NYID KYIS DON GZHAN DU
GYUR PAR 'GYUR RO, ,GZHAN MA YIN PA NYID YIN NA NI KUN NAS NYON
MONGS PA'I BDAG NYID DU 'GYUR RO, ,GNYI GA YIN NA NI GNYI GAR RO,
,GNYI GA MA YIN NA NI MED PAR 'GYUR RO, ,

DE NI NGAG GI LAM THAMS CAD LAS YANG DAG PAR 'DAS PA, SPROS PA
MED PA STE, JI SKAD DU GNAS BRTAN SH'A RI'I BUS REG PA'I SKYE
MCHED DRUG ZAD PA LAS 'DOD CHAGS DANG BRAL BA DANG, 'GOG PA DANG,
NYE BAR ZHI BA DAG GZHAN YOD DO SNYAM NA SPROS PA SPRO BAR BYED
DO, ,GZHAN MED DO SNYAM NA MA SPROS PA

SPRO BAR BYED DO, ,GZHAN YOD KYANG YOD LA MED KYANG MED PA DANG,
GZHAN YOD PA YANG MA YIN MED PA YANG MA YIN SNYAM NA MA SPROS PA
SPROS PAR BYED PA STE, CI TZAM DU SKYE MCHED DRUG PO DE TZAM DU
SPROS PA'O, ,BCOM LDAN 'DAS KYIS NI SKYE MCHED DRUG 'GAGS NAS
SPROS PA MED PA NI MYA NGAN LAS 'DAS

@258A *, ,PA'O ZHES GSUNGS SO ZHES BSHAD PA LTA BU'O, ,KUN NAS
NYON MONGS PAS NI DE'I YAN LAG MYA NGAN LAS 'DAS PA STE, DE'I YAN
LAG NYON MONGS PA'I RNAM PA KUN DU SPYOD PA'I GNAS SKABS SPANGS
PA'I PHYIR RO, ,'JIG RTEN PA'I LAM GYIS BON BCAM PA'I 'GOG PA
GANG YIN PA ZHES

BYA BA'I THA TSIG STE, JI SKAD DU, 'DOD PA DAG LAS DBEN PA ZHES
RGYA CHER 'BYUNG BA LTA BU'O, ,DON DAM PAS NI 'PHAGS PA'I SHES
RAB KYIS BON BCOM PA'O, ,YONGS SU MA RDZOGS PA NI RGYUN DU ZHUGS
PA'I 'BRAS BUS BSDUS PA NAS, DGRA BCOM PA LA 'JUG PA'I BAR GYIS
BSDUS PA STE, KUN DU SBYOR BA

LHAG MA DANG BCAS PA'I PHYIR RO, ,YONGS SU RDZOGS PAS NI DGRA
BCOM PA'I 'BRAS BUS BSDUS PA STE, KUN DU SPYOD PA'I LHAG MA MED
PA'I PHYIR RO, ,RGYAN MED PAS NI SHES RAB KYIS RNAM PAR GROL BA
DAG GO, ,RGYAN DANG BCAS PAS NI GNYI GA'I CHA LAS RNAM PAR GROL
BDAG STE, YON TAN GYI KHYAD

PAR CAN YOD PA'I PHYIR RO, ,KHYAD PAR YOD PAS NI NYON MONGS PA'I
SGRIB PA LAS RNAM PAR GROL BA, NYAN THOS DANG, RANG SANGS RGYAS
DAG GO, ,KHYAD PAR DU 'PHAGS PAS NI YANG DAG PAR RDZOGS PA'I
SANGS RGYAS SHES BYA'I SGRIB PA LAS RNAM PAR GROL BAS SO, ,LHAG
MA DANG BCAS PAS NI PHUNG

PO LHAG MA DANG BCAS PA'I MYA NGAN LAS 'DAS PA'I DBYINGS SO,
,LHAG MA MED PAS NI PHUNG PO LHAG MA MED PA'I MYA NGAN LAS 'DAS
PA'I DBYINGS SO, ,RNAM GRANGS KYIS NI JI SKAD DU, GCOM LDAN 'DAS
KYIS MA LUS PAR SPANGS PA, SO SOR SPANGS PA, MTHAR BYAS PA, ZAD
PA, 'DOD CHAGS

DANG BRAL BA, 'GOG PA, NYE BAR ZHI BA, NUB PA, 'DUS MA BYAS PA,
MTHONG BAR DKA' PA, MI G-YO BA, MDUD PA MED PA, 'CHI BA MED PA,
ZAG PA MED PA, GNAS, GLING, SKYOB PA, SKYABS, DPUNG GNYEN, MA
NYAMS PA, RIMS NAD MED PA, YONGS SU GDUNG BA MED PA, BDE BA, ZHI
BA, GZHI

BZANG PO, BDE LEGS SU BYED PA, NAD MED PA, MI G-YO BA, MYA NGAN
LAS 'DAS PA ZHES GSUNGS PA STE, MA LUS PAR SPANGS PA ZHES BYA BA
NI BSTAN PA YIN LA, LHAG MA BSHAD PA YIN NO, ,SO SOR SPANGS PA NI
KUN NAS DKRIS PA'I DBANG DU MDZAD NAS SKYES PA SPONG BA'I PHYIR
TE, SPANGS

@258B PA NI 'DOR BA DANG SPONG BA ZHES BYA BA'I THA TSIG GO,
,MTHAR BYAS PA NI BAG LA NYAL MTHAR BYED PA'I PHYIR TE, BAG LA
NYAL SPANG BA'I DBANG DU MDZAD NAS RTZA BA MED NA GTAN DU ME SKYE
BA'I PHYIR ZHES BYA BA'I THA TSIG GO, ,DE YANG MTHONG BA DANG
BSGOM PA'I LAM GYI GNYEN PO BYE BRAG LAS RNAM PA GNYIS SU

GZHAG GO, ,ZAD PA, 'DOD CHAGS DANG BRAL BA ZHES BYA BA NI DE LA
MTHONG BA'I LAM GYIS BRAL BA'I DBANG DU MDZAD NAS ZAD PA STE,
NYON MONGS PA'I PHUNG PO CHUNG DU TZAM LUS PA'I PHYIR RO, ,BSGOM
PA'I LAM GYIS 'DOD CHAGS DANG BRAL TE, DE'I SA NI 'DOD CHAGS DANG
BRAL BAR GYUR PAS RAB TU PHYE BA'I

PHYIR RO, ,BRAL BA DE GNYIS YOD NA PHYI MA LA YANG SDUG BSNGAL
'GAG PAR 'GYUR TE, MI SKYE BA'I CHOS NYID DU BYAS PA'I PHYIR RO,
,MTHONG BA'I CHOS LA YID MI BDE BA NYE BAR ZHI BA NI DE KUN DU
SPYOD PA MED PA'I PHYIR TE, DE BAS NA DE'I 'BRAS BUR GYUR PA SDUG
BSNGAL RNAM PA GNYIS SPANG PA'I DBANG DU

MDZAD NAS, 'GAG PA NYE BAR ZHI BA ZHES GSUNGS SO, ,LHAG MA GNOD
PA MED PA'I PHYIR NUB PA ZHES BYA STE, DE LTAR BYAS NA MA LUS PA
SPONG BA BSTAN PAR RIG PAR BYA'O, ,'DUS MA BYAS NI MTSAN NYID
GSUM DANG MI LDAN PA'I PHYIR 'DUS BYAS LAS LDOG PAS SO, ,MTHONG
BAR DKA' BA NI SHA

DANG LHA'I MIG GI SPYOD YUL LAS YANG DAG PAR 'DAS PA'I PHYIR RO,
,MI G-YO BA NI 'GRO BA RGYU BA DANG MI LDAN PA'I PHYIR RO, ,MDUD
PA MED PA NI SRED PA GSUM DANG MI LDAN PA'I PHYIR TE, 'DOD PA
DANG, GZUGS DANG, GZUGS MED PA'I SRED PA MED PAS SKYED PA LA MDUD
PA MED PA'I PHYIR

RO; ;MI 'CHI BA NI PHUNG PO'I BDUD DANG BRAL BA'I PHYIR TE, 'CHI
BA'I RTEN PHUNG PO MED CES BYA BA'I THA TSIG GO, ,ZAG PA MED PA
NI NYON MONGS PA'I BDUD DANG BRAL BA'I PHYIR RO, ,GNAS NI RNAM
PAR GROL BA'I BDE BA DANG DGA' BA LA BRTEN PA'I PHYIR RO, ,GLING
NI KHAMS GSUM LAS YONGS SU

CHAD PA'I PHYIR TE, 'KHOR BA'I RGYA MTSO CHEN PO NAS SKAM SAR
GYUR PA'I PHYIR RO ZHES BYA BA'I THA TSIG GO, ,SKYOB PA NI GNOD
PA THAMS CAD BZLOG PA'I PHYIR TE, DE THOB NA SKYE BA LA SOGS PA'I
GNOD PA THAMS CAD DANG BRAL BA'I PHYIR ZHES BYA BA'I THA TSIG GO,
,SKYABS NI DE'I BSAM

@259A *, ,PA DANG, SBYOR BA DON YOD PA NYID KYI GZHI'I GNAS SU
GYUR PA'I PHYIR TE, DER BSAM PA DANG SBYOR BA BYAS BA DON YOD PA
NYID KYI GZHI'I GNAS KYI RTEN DU RUNG BAR 'GYUR ZHES BYA BA'I THA
TSIG GO, ,DPUNG GNYEN NI 'PHAGS PA MCHOG GIS KUN NAS BGROD PA LA
GZHI'I GNAS SU GYUR PA'I

PHYIR TE, DGRA BCOM PA NYID THOB PA'I THUGS KYI DMIGS PAR GYUR PA
ZHES BYA BA'I THA TSIG GO, ,MA NYAMS PA NI MA SKYES PA NYID KYIS
NYAMS PA MED PA'I PHYIR RO, ,RIMS NAD MED PA NA 'DOD PA THAMS CAD
KYIS GNOD PA DANG GDUNG BA MED PA'I PHYIR RO, ,YONGS SU GDUNG BA
MED PA NI MYA NGAN DANG, SMRE

SNGAGS 'DON PA DANG, SDUG BSNGAL BA DANG, YID MI BDE BA DANG,
'KHRUG PA'I YONGS SU GDUNG BA THAMS CAD MED DE BSIL BA'I PHYIR
RO, ,BDE BA NI NAD DANG, RGA BA DANG, 'CHI BA'I 'JIGS PA DANG
BRAL BA 'PHAGS PA GNAS PA'I RTEN DU GYUR

PA'I PHYIR RO, ,ZHI BA NI DGE BA'I CHOS THAMS CAD KYI RTEN DU
GYUR PA'I PHYIR RO, ,GZHI BZANG PO NI 'JIG RTEN LAS 'DAS PA'I BDE
BA'I GZHIR GYUR PA'I PHYIR RO, ,BDE LEGS SU BYED PA NI SBYOR BA
BDE BAS DE THOB PAR BYA BA LA DMIGS PA'I NGO BOR GYUR PA'I PHYIR
RO, ,NAD MED PA NI NYON MONGS PA

LA SOGS PA'I SGRIB PA'I NAD DANG BRAL BA'I PHYIR RO, ,MI G-YO BA
NI YUL LA SPROS PA'I G-YENG BA THAMS CAD DANG BRAL BA'I PHYIR RO,
,MYA NGAN LAS 'DAS PA NI GZUG LA SOGS PA'I 'DU SHES THAMS CAD
DANG BRAL ZHING ZHI BA DANG BDE BAR GNAS PA'I DMIGS PA YIN PA'I
PHYIR RO, ,KYE MA ZHES

BYA BA'I SGRA'I DON CI ZHE NA, MI DGA' BA DANG, SNYING RJE DANG,
GDUNG BA DANG, NGES PA LA SOGS PA DON MANG ZHIG LA SNANG STE, KYE
MA TSE DANG LDAN PA DAG 'DI NI BYA BA MA YIN NO ZHES MI DGA' BA
LA BYA'O, ,KYE MA 'JIG RTEN 'DI NI NYAM NGA BAR ZHUGS SO ZHES
SNYING RJE LA'O, ,KYE MA BDAG GI LUS

DAG DANG YID KYIS SDIG PA BYAS SO ZHES YONGS SU GDUNG BA LA
BYA'O, ,KYE MA 'JIG RTEN NA GANG MED PA DE BDAG GIS SHES PAR
BYA'O ZHES NGES PA LA'O, ,'DIR NI KYE MA'I SGRA NGES PA LA'O,
,'DU BYED RNAMS ZHES BYA BA LA 'DU BYED KYI SGRA 'DI NI BSOD NAMS
MA YIN PA DANG, MI G-YO

@259B BA'I LAS LA 'JUG PA YOD DE, JI SKAD DU MA RIG PA'I RKYEN
GYIS 'DU BYED KYI BSOD NAMS DANG, BSOD NAMS MA YIN PA DANG MI
G-YO BA RNAMS ZHES GSUNGS PA LTA BU'O, ,TSE'I 'DU BYED RNAMS LA
YANG YOD DE, JI SKAD DU, SEMS CAN THAMS CAD 'DU BYED KYI GNAS SO
ZHES GSUNGS PA

LTA BU'O, ,'JUG PA'I KHYAD PAR LA YANG YOD DE, JI SKAD DU, GAL TE
TING NGE 'DZIN 'DU BYED KYIS MNGON PAR ZIN NA ZHES GSUNGS PA LTA
BU'O, ,PHUNG PO BZHI LAS GZHAN PA 'DUS BYAS DANG BCAS PA LA YANG
YOD DO, ,ZAG PA DANG BCAS PA CHOS LA YANG YOD DE, JI SKAD DU DE
BAS NA DGE

SLONG DAG 'DU BYED RNAMS NI SDUG BSNGAL LO, ,MYA NGAN LAS 'DAS PA
NI ZHI BA'O ZHES GSUNGS PA LTA BU'O, ,'DUS BYAS THAMS CAD LA YANG
YOD DE, JI SKAD DU SKYES PA THAMS CAD NI ZAD PAR 'GYUR TE, 'DU
BYED RNAMS LA RTAG PA MED DO ZHES GSUNGS PA LTA BU'O, ,TSIGS SU
BCAD PA 'DI

NI 'DU BYED RNAMS NI SDUG BSNGAL GYI MTSAN NYID LA BYA BAR DGONGS
TE, DE DAG NYE BAR ZHI BA BDE, ,ZHES 'BYUNG BA'I PHYIR RO, ,RNAM
PA GCIG TU NA, KYE MA 'DU BYED RNAMS MI RTAG ,CES BYA BA NI 'DAS
PA RNAMS SO, ,SKYES NAS 'JIG PA'I CHOS CAN YIN, ,ZHES BYA BA NI
MA 'ONGS PA RNAMS TE,

SKYE BAR 'DOD PA DE DAG KYANG MI RTAG PA NYID DU 'GYUR RO, ,SKYES
NAS 'JIG PAR 'GYUR BA STE, ,ZHES BYA BA NI DA LTAR BYUNG BA RNAMS
TE, DE DAG SKAD CIG MA YIN PA'I PHYIR CHOS GNYIS YOD DE SKYE BA
DANG 'JIG PA'O, ,TSIGS SU BCAD PA 'DIS NI MI RTAG PA NYID DANG
SDUG BSNGAL BA NYID RNAM

PA GSUM BSTAN TE, DE LA MI RTAG PA NYID RNAM PA GSUM MI SKYE BA'I
CHA DANG, 'JIG PA'I CHA DANG, SKYE 'JIG GI CHA 'O, ,'DAS PA'I
GCIG STE 'JIG PA'I CHA 'O, ,MA 'ONGS PA'I GCIG STE SKYE BA'I CHA
'O, ,DA LTAR BYUNG BA'I GNYIS TE, SKYE BA'I CHA DANG 'JIG PA'I
CHA'O, ,DE GNYIS KYI PHYIR

'DI SKAD DU, DGE SLONG DAG 'DAS PA'I GZUGS MI RTAG NA MA 'ONGS PA
DAG DA LTAR BYUNG BA LTA SMOS KYANG CI DGOS ZHES BYA BA NAS, RNAM
PAR SHES PA'I BAR RGYAS PAR GSUNGS SO, ,'DU BYED 'DI DAG GI SDUG
BSNGAL NYID JI LTAR BRJOD CE NA, SDUG BSNGAL NYID RNAM PA GSUM
GYIS MI RTAG PA

@260A *, ,GANG YIN PA DE SDUG BSNGAL LO ZHES BYA BA 'BYUNG BA'I
PHYIR RO, ,'DI LA SKYE BA'I CHA'I MI RTAG PA NYID LA BRTEN NAS
SDUG BSNGAL GYI SDUG BSNGAL NYID MNGON NO, ,'JIG PA'I CHA'I MI
RTAG PA NYID LA BRTEN NAS 'GYUR BA'I SDUG BSNGAL NYID MNGON NO,
,SKYE 'JIG MI RTAG

PA NYID LA BRTEN NAS 'DU BYED KYI SDUG BSNGAL NYID MNGON NO, ,DE
BAS NA BCOM LDAN 'DAS KYIS, KUN DGA' BO NGAS 'DU BYED MI RTAG PA
NYID DANG, 'GYUR BA'I SDUG BSNGAL NYID LAS DGONGS NAS GANG MI
RTAG PA DE SDUG BSNGAL BA'O ZHES GSUNGS SO, ,TSIGS SU BCAD PA'I
DON

BSDUS PA LAS BCU DGU PA'I DON BSDUS PA'O,, ,,BSAGS PA KUN MTHA'
ZAD PA STE, ,MTHON PO'I MTHA' NI LTUNG BA YIN, ,'DU BA'I MTHA' NI
'BRAL BA STE, ,'TSO BA'I MTHA' NI 'CHI BA YIN, ,ZHES TSIGS SU
BCAD PA'O, ,TSIGS SU BCAD PA 'DIS NI DNGOS PO RNAM PA BZHI'I MI
RTAG PA NYID BSTAN TE, DNGOS

PO RNAM PA BZHI NI GANG SPYOD PA DANG, GANG DU SPYOD PA DANG,
GANG RNAMS DANG LHAN CIG TU SPYOD PA DANG, GANG GI DON DU SPYOD
PA'O, ,CI SPYOD CE NA, BSAGS PA RNAMS TE, 'BRU DANG, NOR DANG,
GOS LA SOGS PA'O, ,GANG DU SPYOD CE NA, KHYIM RNAMS SU'O, ,GANG
RNAMS DANG LHAN

CIG SPYOD CE NA, MDZA' BSHES DANG, BLON PO DANG, NYE DU DANG,
SNAG GI GNYEN MTSAMS DANG NGO, ,CI'I PHYIR SPYOD CE NA, SROG GI
PHYIR NGO, ,BSAGS PA KUN MTHA' ZAD PA STA, ,ZHES BYA BA NI GANG
SPYOD PA STE, DE MI RTAG PA NYID DU BSTAN PA NI, ,'DI LTAR DE'I
MTHA' ZAD PA YIN

NO; ,MTHON PO'I MTHA' NI LTUNG BA YIN, ,ZHES BYA BA NI GANG DU
SPYOD PA TSE, DE DAG MI RTAG PA NYID DU BSTAN PA NI 'DI LTAR DE
DAG GI MTHA' LTUNG BA YIN NO, ,'DU BA'I MTHA' NI 'BRAL BA STE,
,ZHES BYA BA NI GANG RNAMS DANG LHAN CIG SPYOD PA STE, DE DAG MI
RTAG PA NYID DU BSTAN PA NI 'DI LTAR

DE DAG GI MTHA' BRAL BA YIN NO, ,'TSO BA'I MTHA' NI 'CHI BA YIN,
,ZHES BYA BA NI GANG GI DON DU SPYOD PA STE, DE MI RTAG PA NYID
DU BSTAN PA NI 'DI LTAR 'TSO BA THAMS CAD KYI MTHA' 'CHI BA YIN
NO, ,DNGOS PO RNAM PA BZHI PO 'DI MI RTAG PA NYID YIN NA GZHAN
GANG 'JIG RTEN NA LHAG MA RTAG PA ZHES BYA BA

@260B CI ZHIG YOD, RNAM PA GCIG TU NA LONGS SPYOD LA LHAG PAR
CHAGS PA RNAMS KYI LHAG PAR CHAGS PA DE SPANG PA'I PHYIR GSUNGS
PAR MNGON NO, ,LONGS SPYOD NI GTZOR NOR DANG, KHYIM DANG, SDUG
PA'I BU DANG, CHUNG MA LA SOGS PA YIN TE, DE NYID KYI PHYIR BCOM
LDAN 'DAS KYIS, KYE

MA SEMS CAN 'DI DAG NI NOR DANG, KHYIM DANG, BU DANG, CHUNG MA
DANG, BRAN LA SRED PAS 'KHOR BA'O ZHES GSUNGS PA'O, ,DE DAG LA GO
RIMS BZHIN DU, BSAGS PA DANG, MTHON PO DANG, 'DU BA'I SGO DANG,
BDAG NYID KYI LUS KYI 'TSO BA'I SGO NAS SEMS CAN RNAMS SRED DE,

DE'I PHYIR 'DI DAG THAMS CAD MI RTAG GO ZHES BSTAN TO, ,RNAM PA
GCIG TU NA TSIGS SU BCAD PA 'DIS CI RIGS PAR KHAMS GSUM PA'I MI
RTAG PA NYID BSTAN TE, BSAGS PA KUN MTHA' 'DZAD PA STE, 'DOD PA'I
KHAMS KYI PHYOGS GCIG MI RTAG PA NYID BSTAN TE, 'DOD

PA NA SPYOD PA'I MI DAG PHAL CHER NOR DANG 'BRU LA SOGS PA LA
LONGS SPYOD PA LA SOGS SO, ,MTHON PO'I MTHA' NI LTUNG BA YIN,
,ZHES BYA BA NI MTHO BA RNAMS KYI RTZE MO NI SRID PA'I RTZE MO
STE, GZUGS MED PA'I KHAMS KYI MI RTAG PA NYID BSTAN TO, ,'DU BA'I
MTHA' NI 'BRAL BA STE, ,ZHES BYA BA

NI 'DOD PA NA SPYOD PA'I LHA RNAMS MI RTAG PA NYID BSTAN TE, DE
DAG NI 'DOD PA DANG LDAN PA'I DGA' BAS RAB TU PHYE BA YIN NO,
,'TSO BA'I MTHA' NI 'CHI BA YIN ZHES BYA BA NI GZUGS KYI KHAMS
KYI MI RTAG PA NYID BSTAN TE, DE DAG NI TSANGS PA LA RTAG PA'I
'DU SHES DANG, BYED PA

POR 'DU SHES SO, ,TSIGS SU BCAD PA'I NGON BSDUS PA LAS NYI SHU
PA'I DON BSDUS PA'O,, ,,'JIG RTEN BDE ZHING LO LEGS 'GYUR, ,'BRU
RNAMS 'BYOR ZHING CHOS RGYAL SHOG ,NAD DANG GNOD PA GANG YOD PA,
,THAMS CAD RAB TU ZHI GYUR CIG ,CES TSIGS SU BCAD PA DGRA

BCOM PAS GSUNGS SO, ,'DI CI'I PHYIR GSUNGS SHE NA, GNOD PA'I
'JIGS PA RNAM PA GSUM MED PAR SMON PA'I PHYIR DANG, ,DE'I RGYU'I
GNYEN PO RNYED PAR SMON PA'I PHYIR RO, ,'DI NA LAS 'DREN MA BYED
PA'I SEMS CAN RNAMS KYI GNOD PA'I 'JIGS PA RNAM PA GSUM DANG,
DE'I RGYU'I CHOS MA YIN PA NI PHA ROL GYI SDE'I GNOD

@261A *, ,PA'I 'JIGS PA DANG, LO NYES PAS GNOD PA'I 'JIGS PA
DANG, NAD KYI GNOD PAS 'JIGS PA DANG, DE RGYU LUS DANG NGAG DANG
YID KYIS NYES PAR SPYOD BDAG STE, 'JIG RTEN BDE ZHING ZHES BYA BA
NI PHA ROL GYI SDE'I GNOD PA'I 'JIGS PA MED PAR SMON PA'O, ,LO
LEGS 'GYUR, 'BRU RNAMS 'BYOR

ZHING ZHES BYA BA NI, LO NYES PA'I GNOD PA'I 'JIGS PA MED PAR
RTAG TU SMON PA'O, ,NAD DANG GNOD PA GANG YOD PA, ,THAMS CAD MYUR
DU ZHI GYUR CIG ,CES BYA BA NI NAD KYI GNOD PA'I 'JIGS PA THAMS
CAD MED PAR SMON PA'O, ,CHOS RGYAL SHOG CES BYA BA NI DE'I RGYU'I
GNYEN PO RNYED PAR SMON PA'O, ,RNAM

PA GCIG TU NA RAB TU BYUNG BA'I PHYOGS DANG, KHYIM PA'I PHYOGS
DANG, GNYI GA'I PHYOGS LAS BRTZAMS NAS GSUNGS PAR MNGON TE, 'JIG
RTEN BDE ZHING LO LEGS 'GYUR, ,CES BYA BA NI RAB TU BYUNG BA'I
PHYOGS LAS BRTZAMS PA STE, LO LEGS PA NI SLONG MO LEGS PAR RNYED
PA'O, ,CHOM RKUN LA

SOGS PA'I 'JIGS PA'I G-YENG BA DANG BRAL ZHING LUS DANG SEMS RTON
PAR GYUR PA'I ZAS KYIS LUS DANG SEMS TSIM PA DE DAG RANG GI DGE
BA'I PHYOGS 'PHEL BA DANG LDAN PA'I PHYIR BDE BAR GNAS SHING RANG
GI DON YANG NYE BAR SGRUB PA'O, ,'BRU 'BYOR RGYAL PO RGYAL BAR
SHOG CES BYA BA NI KHYIM

PA'I PHYOGS LAS BRTZAMS TE; KHYIM PA DAG GI 'BRU RNAMS 'BYOR PA
DANG, RGYAL PO CHOS BZHIN BYED NA TSUL DANG TSUL MA YIN PA RNAMS
DANG, BYA BSHES PA NI CHOS KYI RGYAL BA YIN TE, MA DANG PA DANG,
SNYING DU SDUG PA DANG, 'KHOR GYI SKYE BO MTSUNGS PA NYID DU BDE
BAR GNAS PA DANG, RANG GI CHOS DANG, LAS KYI MTHA'

BSGRUB PA MCHOG TU 'GYUR RO, ,NAD DANG GNOD PA GANG YOD PA,
,THAMS CAD MYUR DU ZHI GYUR CIG ,CES BYA BA NI GNYI GA'I PHYOGS
LAS BRTZAMS TE, GNYI GA'I PHYOGS KYI LUS DANG, SEMS KYI NAD DANG
BRAL BAR SMON PA'O, ,TSIGS SU BCAD PA'I DON BSDUS PA LAS NYI SHU
RTZA GCIG PA'I DON BAS DUS PA'O, ,

BSTAN BCOS KYI TSIGS SU BCAD PA'I DON BSDUS PA ZHES BYA BA SLOB
DPON DBYIG GNYEN GYIS MDZAD PA RDZOGS SO,, ,,RGYA GAR GYI MKHAN
PO DHA RMA KA RA DANG, LO TZ'A BA BAN DE YE SHES SNYING POS
BSGYUR TE, ZHU CHEN GYI LO TZ'A BA BAN DE DPAL BRTZEGS KYIS ZHUS,,