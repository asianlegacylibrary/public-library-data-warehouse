@243B #, ,RGYA GAR SKAD DU, N'I
L'Am BA RA DHA RA BADZRA P'A nI MA H'A YA KshA KA LPAm N'A MA
DH'A RA nI S'A DHA NA AA MRi TA BI NDU, BOD SKAD DU,

GNOD SBYIN GYI SDE DPON CHEN BO LAG NA RDO RJE GOS SNGON PO CAN
GYI GZUNGS KYI SGRUB THABS BDUD RTZI THIGS PA ZHES BYA BA, ,DPAL
PHYAG NA RDO RJE LA PHYAG 'TSAL LO, ,SEMS CAN RNAMS NI SA BON
GNAS DANG RTZOL RKYEN GYIS, ,GDUG PAS ZIN GYUR DUG DANG KHRAG NI
'DRAS GYUR PA, ,THABS GZHAN DU MAS

DBYE ZHING BSAL BAR MI NUS TE, 'DAB BZANG RGYAL POS CHU DANG 'O
MA 'BYED PA LTAR, ,GDUL BYA GDUL PHYIR DBANG BSKUR JI SRID MNYES
GYUR PAS, ,DES NI 'BYED CING GSAL BAR PHOD PA YIN PA STE, ,RGYA
MTSOR ZHABS NUB 'JIG DUS ME DPUNG NANG 'DUG PA, ,GDUG PA'I DGRAR
GYUR LJAGS 'DRIL

DBUGS TSA MI SHIGS 'DZIN, ,DE LA BTUD DE JI SRID MNYES BYAS MAN
NGAG BRI, ,RANG NYAMS MYONG BAS DUG ZIN SGRUB PA RJES DRAN ZUNG,
,RGYAL PO DANG, RKUN PO DANG, STAG LA SOGS PA'I 'JIGS PA THAMS
CAD DANG BRAL BA'I RI BO'AM, YID DU 'ONG BA 'DU 'DZI MED PA'I
GNAS SU BYAMS PA DANG LDAN PA'I

SGRUB PA POS KHRUS NYE BAR BYAS TE, STAN BDE BA LA 'DUG NAS, RANG
GI SNYING GAR NYI MA'I DKYIL 'KHOR LA GNAS PA'I YI GE H'Um BSAMS
TE, DE'I 'OD ZER GYIS PHYOGS BCU NA GNAS PA'I GANGG'A'I KLUNG GI
BYE MA SNYED KYI SANGS RGYAS RNAMS DANG, BLA MA DANG BYANG CHUB
SEMS DPA' RNAMS LA BSKUL NAS MCHOD

PA RNAM LNGAS YANG DAG PAR MCHOD DE, SDIG PA BSHAGS PA LA SOGS PA
BYA'O, ,DE'I RJES LA BYAMS PA DANG, SNYING RJE DANG, DGA' BA
DANG, BTANG SNYOMS ZHES BYA BA TSANGS PA'I GNAS BZHI LA 'DRIS PAR
BYA'O, ,DE NAS GCIG DANG DU MA DANG BRAL BA'I BLOS PHYI NANG GI
DNGOS PO THAMS CAD STONG

ZHING BDAG MED PAR BSAM MO, ,AOm MA H'A SH'U N+YA T'A DZNY'A NA
BADZRA SVA BH'A BA A'ATMA KO&HAm ZHES BYA BAS MI G-YO BAR BYA'O,
,DE NAS PAm LAS PADMA'I LTE BA LA, AA LAS ZLA BA DANG NYI MA'I
DKYIL 'KHOR DBANG PO GNYIS KYI STENG DU BSAMS TE, YI GE H'Um RING
PO'I SGRA DANG BCAS PA 'OD 'PHROS PA LAS KHRO

@244A *, ,BO'I RDO RJE RTZE LNGA BA BSAMS TE, DE'I 'OD ZER GYIS
PHYOGS BCU GANGG'A'I KLUNG GI BYE MA SNYED 'BUM PHRAG GI SANGS
RGYAS RNAMS SPYAN DRANGS LA, DE'I 'OD ZER DE NYID DU THIM STE, DE
YONGS SU GYUR PA LAS, SANGS RGYAS GOS SNGON PO CAN, ZHAL GSUM
PHYAG DRUG DANG LDAN PA,

ZHABS G-YON BRKYANG BA, G-YAS BSKUM PA, SKU MDOG MTHING NAG TU
'DUG PA, SPYAN GSUM ME'I PHUNG PO 'DRA BA, DBU SKRA KHAM PA GYEN
DU BRDZES PA RAL PA'I COD PAN LA, SBRUL MGO BRGYAD KYI COD PAN
YOD PA, SMIN MA DANG DPRAL BA'I MTSAMS SU KHRO GNYER BSDUS PA,
LJAGS 'DRIL ZHING MCHE

BA GTZIGS PA, KHA RLANGS TSA ZHING NGA RO'I SGRA 'BYUNG BA, DE'I
DKYIL NA SANGS RGYAS MI BSKYOD PA SKU MDOG SNGON PO G-YON BRKYANG
BAS BZHUGS PA, GDUG PA ZHE LA MNAN NAS SDIGS MDZUB MDZAD PA CAN
NO, ,LTO BA YANGS SHING GSUS PA'I SMAD 'KHYIL PA, ZHAL G-YAS DUNG
DANG 'DRA BA, G-YON PADMA R'A GA 'DRA

BA DBUS SKU DANG MTHUN PA, ZLA BA'I DKYIL 'KHOR LTAR RGYAS PA'O,
,PHYAG DANG PO KHRO BO'I RDO RJE RTZE LNGA PA 'DZIN PA, G-YON
SDIGS MDZUB MDZAD PA, BAR MA GNYIS THAL MO BRDEBS PA'I SGRA
SGROGS PA, THA MA GNYIS SBRUL GDUG PA'I RKED PA NAS BZUNG ZHING
MGO NAS ZA BA'O, ,RANG GI SNYING GAR NYI MA LA GNAS

PA'I YI GE H'Um DANG LDAN PA'O, ,GOS SNGON PO'I STOD G-YOGS DANG,
SHAM THABS STAG GI RIS CAN BSNAMS PA'O, ,LTA BA PHYIN CI LOG
THAMS CAD KYI GZHUNG 'JOMS PA'I RTAGS SU NYI MA DANG ZLA BA'I
STENG NA BZHUGS PA, TSANGS PA DANG BRGYA BYIN GYI STENG NA RIGS
BZHI'I KLU YIS RGYAN DU BYAS PA NI DGA'

BO DANG NYE DGA' 'BAR BAS SNYAN CHA BYAS PA, LAG PA DANG DPUNG PA
PADMA DANG CHU LHAS BRGYAN PA, STOBS KYI RGYU DANG RIGS LDAN KHAR
ZA BA'I SKA RAGS CAN NOR RGYAS DANG DUNG SKYONG GIS DBUL BRGYAN
ZHING RGYAN DU BYAS PA NI SER PO DANG DMAR PO DANG DKAR PO DANG
NAG PO STE, RIN PO CHE SPYI BO'I STENG DU NA YOD PA'O, ,DE LTAR

BDUD LA SOGS PA RLOG PAR BYED PA CAN DU BDAG NYID RNAM PAR BSAM
MO, ,DE NAS RANG GI SNYING GA'I H'Um LAS 'OD 'PHROS PAS, RANG
'DRA'I YE SHES SEMS DPA' SPYAN DRANGS TE, SNYING GA LAS 'PHROS
PA'I 'OD ZER GYIS MCHOD PA'I LHA MO RNAMS KYIS YANG DAG PAR MCHOD
DE, DZA: H'Um BAm HO:

@244B BZHIS DGUG PA DANG, GZHUG PA DANG, BCING BA DANG, THA MI
DAD PA'I PHYIR DBANG DU BYA'O, ,DE'I RJES LA SANGS RGYAS
GANGG'A'I KLUNG GIS SKU DANG GSUNG DANG THUGS BYIN GYIS BRLAB
PA'I PHYIR, AOm DANG A'A: DANG H'Um MTHING GA DANG, DMAR PO DANG,
DKAR PO'I RIM PAS SPYI BO DANG, SNYING GA DANG, MGRIN PAR NYI
MA'I

DKYIL 'KHOR LA RNAM PAR BSAM MO, ,DE NAS DUS GSUM GYI SANGS RGYAS
LAG NA BDUD RTZI'I BUM PA KHRO BO'I RDO RJE RTZE LNGA PAS MTSAN
PAS DBANG BSKUR RO, ,DE NAS JI SRID SKYO BAR MA GYUR GYI BAR DU
BSGOM PAR BYA'O, ,SKYO BAR GYUR NA SANGS RGYAS GANGG'A'I KLUNG
GIS RJES SU GNANG BA'I GZUNGS KYI PHRENG BA KHO

NA BZLAS PAR BYA STE, NYUNG DU 'DOD PA RNAMS KYIS NI, AOm N'E
L'Am BA RA DHA RA BADZRA P'A nI HRi DA YA MA H'A KRO DHA S'A DHA
H'Um PHAt CES SNYING PO'I SNGAGS YI GE NYI SHU RTZA GCIG PA'O,
,NGAG GI BRJOD PAS KYANG SKYO BAR GYUR NA, AOm AA K'A RO MU KHAm
ZHES BYA BA LA SOGS PAS GTOR MA NYE BAR PHUL TE, RDO RJE SEMS
DPA'I SNYING

POS LHAG PA DANG MTSANG BA DAG PAR BYA'O, ,DE NAS LDANG BAR 'DOD
NA YE SHES SEMS DPA' PHYUNG STE, YANG DAG PAR MCHOD LA AOm KRi TO
BA ZHES BYA BA'I SNGAGS KYIS GSHEGS SU GSOL LO, ,DE NAS DE'I NGA
RGYAL GYIS LDANG BAR BYA'O, ,BLA MA MNYES BYAS DANG LDAN SNYING
RJER BCAS, ,BRTZON 'GRUS DRAG

LDAN DRAN LDAN BRTAN BLO CAN, ,SKAD CIG TZAM YANG GNYID NI LOG PA
MIN, ,DE BZHIN GNYID LAS RGYAL BYED SHES RAB GYIS, ,TAKshA KA YIS
ZIN PAR GYUR PA YANG, ,ZLA BA DRUG GIS NGES PAR BZUNG 'GYUR
ZLOGS, ,BLA MA LA GUS BRTZE BAS BDUD RTZI THIGS PA LHUNG, ,BDAG
GIS BLANGS TE MID PAS LUS RGYAS TE, ,LUS RGYAS

STOBS KYIS SGRUB PO RJES GZUNG SGRUB THABS DRAN, ,BSOD NAMS GANG
YOD SGRUB PO'I RTOG PA'I NAD MED SHOG ,GNOD SBYIN GYI SDE DPON
CHEN PO LAG NA RDO RJE GOS SNGON PO CAN GYI GZUNGS KYI SGRUB
THABS BDUD RTZI THIGS PA ZHES BYA BA, NAM GRU'I RIGS LAS BYUNG BA
DNGOS GRUB BRNYES PA'I SLOB DPON DZ'A BA RI PAS

MDZAD PA RDZOGS SO,, ,,BAL PO'I MKHAN PO DE BA P'U RnA MA TI
DANG, BOD KYI LO TZ'A BA CHOS KYI BZANG POS BSGYUR BA'O,,