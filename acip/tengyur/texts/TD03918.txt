@68B #, ,RGYA GAR SKAD DU, BH'A BA NA YO GA AA BA T'A RA,
BOD SKAD DU, RNAL 'BYOR BSGOM PA LA 'JUG PA, 'JAM DPAL GZHON NUR
GYUR PA LA PHYAG 'TSAL

@69A *, ,LO; ,GANG GIS SGRIB PA MTHA' DAG MA LUS PAR BSAL TE,
CHOS KYI SKU THOB PAR 'DOD PA DES 'DI LTAR BYANG CHUB TU SEMS
BSKYED PA DANG, ZHI GNAS DANG LHAG MTHONG BSGOM PA LA 'BAD DE, DE
LTA MA YIN NA RGYU MED PA LA SOGS PA LAS 'BRAS BU

CHOS KYI SKU MI THOB STE, DE'I PHYIR DE RNAMS LA 'BAD PAR BYA'O,
,DE LA SANGS RGYAS KYI CHOS THAMS CAD THOB PA'I GZHI NI BYANG
CHUB TU SEMS BSKYED PA YIN TE, DE BSOD NAMS CHE BAR, BYANG CHUB
SEMS KYI BSOD NAMS GANG, ,DE LA GAL TE GZUGS MCHIS NA, ,NAM

MKHA'I KHAMS NI KUN GANG STE, ,DE NI DE BAS LHAG PAR 'GYUR, ,ZHES
GSUNGS SO, ,DE BAS NA BYANG CHUB TU SEMS BSKYED DGOS TE, DE LA
YANG GNYIS TE, KUN RDZOB DANG, DON DAM PA'O, ,DE LA KUN RDZOB NI
TSAD MED PAS SEMS CAN SDUG BSNGAL LAS DGROL BAR DAM BCAS

TE; DE DAG LA PHAN PA'I PHYIR BDAG SANGS RGYAS SU GYUR CIG SNYAM
DU DANG PO SEMS BSKYED PA'O, ,DE YANG CHO GA BZHIN DU GZHAN LAS
NOD PAR BYA'O, ,DON DAM PA BYANG CHUB KYI SEMS NI BRJOD DU MED
PA, DRI MA MED PA, MTHA' MED PA, SPROS PA MED PA, G-YO BA MED PA,

SNANG BA DANG MI SNANG BA THAMS CAD DANG BRAL BA'O, ,DE NAS TING
NGE 'DZIN MTHA' DAG GI NGO BO NYID ZHI GNAS BSGRUB PAR BYA STE,
JI SKAD DU, GSER GYI KHA DOG LTA BU'I SKU LUS KYI, ,'JIG RTEN
MGON PO KUN TU MDZES PA STE, DMIGS PA DE LA GANG GI SEMS 'JOG PA,
,BYANG CHUB SEMS DPA' DE MNYAM GZHAG CES

BYA; ZHES GSUNGS PA LTA BU STE, SANGS RGYAS KYI SKU DE NI GSER
BTZO MA DANG 'DRA BAR SER BA, MTSAN DANG DPE BYAD KYIS BRGYAN PA,
'OD ZER DANG BCAS PA DE LA 'DOD PA BSKYED DE, 'DUN PA DANG SEMS
KYI GNOD PA SPANGS TE, LUS DRANG POR BSRANGS LA, SKU DE LTA BU
LUGS MA'AM RI

MOR BRIS PA MDUN DU BZHUGS TE, RGYUN DU YID LA BYAS LA, DE NYID
DAM GZHAN YAN LAG LA SOGS PA NAS, RDZOGS PAR MNGON SUM DU MTHONG
BAR 'GYUR RO, ,GANG GI TSE DMIGS PAR GYUR PA DE'I TSE NYIN MTSAN
PHYED PAR MA YENGS PAR BRTAN PAR BYA'O, ,SEMS BYING BA'AM

@69B RGOD PA LA SOGS PAR GYUR PA'AM, DOGS NA SANGS RGYAS KYI YON
TAN LA 'DOD PAS SPRO BAR BYA STE, DE BZHIN DU BRTAN PAR BYA'O,
,DES 'GRUB PAR 'GYUR RO, ,DE NAS SHES RAB MTHA' DAG GI NGO BO
LHAG MTHONG BSGRUB PAR BYA STE, DE YANG THOS PA MANG DU BYA STE,
JI LTAR ZHE

NA; LHAG MTHONG NI THOS PA DANG BSAM PA LAS BYUNG BA'I LTA BA
RNAM PAR DAG PA'I RGYU LAS BYUNG BA YIN NO ZHES GSUNGS PA DE LTA
BAS NA, SANGS RGYAS KYI CHOS NGES PA'I DON DANG, DRANG BA'I DON
LA GUS PAS MANG DU MNYAN TE, BSAMS PAS NGES PAR YID CHES PAS THE
TSOM MED PAR BYA'O, ,

DE LTA MA YIN NA THE TSOM GYI DRA BAS BCINGS PAS DE NI LAM KHA
BRAG GI MDOR PHYIN PA'I 'GRON PO LTAR GANG DU YANG NGES PA MI
SHES TE, DE BAS NA MANG DU THOS PAR BYA'O, ,DE NAS MCHOG TU
BSNGAGS PAR BYA BA CI YOD PA THAMS CAD BYAS LA, ZAS TSOD ZIN PA
DANG RIGS PAR ZOS NAS, BSHANG

GCI DOR ZHING MCHIL SNABS DOR LA, SNYING RJE CHEN POS SEMS CAN MA
LUS PA BYANG CHUB LA DGOD DO SNYAM DU BSAMS LA, PHYOGS BCU DUS
GSUM GYI SANGS RGYAS DANG BYANG CHUB SEMS DPA' RNAMS LA SGO GSUM
GYIS PHYAG BYA STE, BDE BA'I STAN LA KLONG LA 'DUG NAS, DBUGS
RNGAM

PA MED PAR BYAS LA, GOS RAN PAR BYA STE, LUS MI DGYE MI SGU BA
DANG, MIG ZAM ZIM DU BYAS NAS, SO DANG MA CHU DANG LCE YANG THA
MAL PAR BYAS PA'AM, YANG NA SPYOD LAM JI LTAR GNAS KYANG RUNG
STE, SANGS RGYAS DANG BYANG CHUB SEMS DPA' RNAMS MDUN DU BZHUGS
PAR

DMIGS TE, DE DAG LA MCHOD PA DANG BSTOD PA LA SOGS PA CI NUS SU
BYA'O, ,DE NAS GONG GI SKU DE NYID SHIN TU GSAL BAR DRAN PA NANG
DU BZHAG NAS DMIGS SO, ,DE GSAL BAR GYUR PA DANG, SKU DE GANG NAS
BYON, GANG GU BZHUD, GANG GIS BZHUGS, JI LTAR BZHUGS PA

BRTAG GO, ,DE NAS GANG NAS KYANG MA BYON PA LA SOGS PAR SHES PAR
BYA'O, ,SKU DE NI RANG BZHIN STONG PA, YOD MED LAS 'DAS PA, SPROS
PA RNAMS DANG BRAL BAR 'DUG STE, DE BZHIN DU CHOS THAMS CAD RANG
GI NGANG GI BLOS BRTAGS PA LAS GUD NA MED PAR KHONG DU CHUD PAR
BYA'O, ,

@70A *, ,DE'I PHYIR CHOS THAMS CAD DON DAM PAR RANG BZHIN MED PAR
BSAM MO, RANG BZHIN GANG YANG MED DO SNYAM PA DE YANG YANG DAG
PA'I SHES RAB KYIS SPANGS TE, YOD MED LAS 'DAS PA'I YUL DE LTA BU
LA SHES PA YANG YOD MED DANG BRAL BA DE LTA BUS DMIGS

PA MED PAR BSGOM PAR BYA'O, ,DE LTA BAS NA BAR BAR DU SEMS KYIS
SEMS LA BRTAGS TE DMIGS PA LA SEMS 'JUG NA YANG DE BZHIN DU NGANG
GIS 'JUG PA MNGON PAR 'DU BYA BA MED PA DE KHO NA NYID LA SHIN TU
GSAL BAR GNAS PAR BYA'O, ,DES SEMS KYI RGYUD MI G-YENG BAR

BYA'O, ,CI STE SEMS G-YENG BAR GYUR NA, 'DI LTAR DNGOS PO KUN NI
GZUNG BA 'DZIN PA STE, GZUNG BA'I DNGOS PO RDUL PHRA RAB TU BLOS
BSHIG STE, DE NYID KYANG SO SOR PHYE NA DNGOS PO MED DO, ,'DZIN
PA YANG DE LAS GUD NA MED DO, ,DE'I RNAM PAR SNANG BA'I PHYIR RO,
,DES G-YENG

BA ZHI BAR BYAS LA GONG MA NYID LA GNAS PAR BYA'O, ,YANG SEMS MI
DGA' BAR MTHONG NA TING NGE 'DZIN GYI YON TAN DRAN PAR BYAS NAS,
DE LA DGA' BA BSGOM PAR BYA, G-YENG BA LA NYES PAR BSAMS LA MI
DGA' BA ZHI BAR BYA'O, ,YANG RMUGS PA DANG GNYID KYIS BYING BA
'AM RGOD

PAR DOGS NA DGA' BA'I DNGOS PO SANGS RGYAS KYI SKU'AM, MDZAD PA
BCU GNYIS LA SOGS PA BSAM LA BYING BA ZHI BAR BYA'O, ,YANG SNGON
MYONG BA'I YUL LA SEMS RGOD PA'AM DOGS NA 'DU BYED THAMS CAD MI
RTAG PA LA SOGS PA DANG, RANG LA MI GTZANG BA LA SOGS PA DANG,
GZHAN

LA MYUR DU BRAL BA LA SOGS PA BSAMS LA RGOD PA ZHI BAR BYAS LA
GONG MA NYID LA BTANG SNYOMS SU BYA'O, ,DE LTA BUS GNAS PA LAS
SHIN TU SKYO BAR GYUR NA, DE LAS LANGS LA SKYIL MO KRUNG MA BSHIG
PAR 'DI LTAR BSAMS TE, CHOS THAMS CAD DON DAM PAR JI LTA BA YANG
MI DMIGS NA,

KUN RDZOB TU RGYU RKYEN LAS SKYE BA SGYU MA LA SOGS PA SNANG BA
YOD DO SNYAM DU BSAMS LA SKYIL MO KRUNG BSHIG STE, PHYOGS BCU'I
SANGS RGYAS DANG BYANG CHUB SEMS DPA' MDUN DU BYAS TE, BDUN SHIN
TU RNAM PAR DAG PAR BYA'O, ,DE'I RIM PAS RTAG PAR DUS DRUG TU
BYA'O, ,DE NAS

@70B SEMS MNYAM PAR 'GYUR TE, DE GYUR NA GNAS YID DU 'ONG BA
BRGYAN TE SHIN TU DGA' BAR BYAS LA, PHA ROL TU PHYIN PA DRUG DAG
GIS SEMS DE SHIN TU 'PHEL BAR BYA'O, ,SPYOD LAM GYI SNANG BA KUN
SGYU MA LA SOGS PA LAS MI NYAMS PAR GNAS PAR BYA'O, ,DE DAG GI
THABS DANG

YID CHES PA YOD DE, MANGS KYI SI DOGS NAS MA BRIS TE GZHAN DU
BLTA'O, ,BDE BAR GSHEGS PA'I THUGS KYI YANG SNYING 'DI, ,BRJOD DU
MED KYANG BDAG GZHAN DON DU BRJOD, ,DE YI DGE BA CUNG ZAD CI YOD
PAS, ,'GRO BA THAMS CAD BDE GSHEGS 'DRA BAR SHOG ,CHOS DON

ZAB CING BDAG BLO DMAN, ,DE PHYIR SHIN TU RTOGS DKA' YANG, ,THOS
NYUNG BLO DMAN DGA' PHYIR BYAS, ,DE LA MKHAS MANG BZOD PA MDZOD,
,MI RTOG YE SHES MI BSGRUBS NA, ,TSIG GIS SANGS RGYAS GRUB PA
MED, ,'ON KYANG 'GRO BA 'DON PAS NA, ,MKHAS PA RNAMS KYIS BSHAD

PAR RIGS, ,RNAL 'BYOR BSGOM PA LA 'JUG PA SLOB DPON CHEN PO KA MA
LA SH'I LA'I ZHAL SNGA NAS MDZAD PA RDZOGS SO,, ,,RGYA GAR GYI
MKHAN PO CHEN PO PRADZNYA WARMA DANG, ZHU CHEN GYI LO TZ'A BA
BANDE YE SHES SDES BSGYUR CING ZHUS TE GTAN LA PHAB PA, ,