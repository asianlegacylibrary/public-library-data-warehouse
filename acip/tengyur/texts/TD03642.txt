@254A #,
,RGYA GAR SKAD DU, BH'U TA d'A MA RA S'A DHA NO PA YI KA ,BOD
SKAD DU, 'BYUNG PO 'DUL BYED KYI SGRUB THABS KYI CHO GA

DPAL 'BYUNG PO 'DUL BYED LA PHYAG 'TSAL LO, ,'BYUNG PO'I SNYEMS
PA RNAM 'JOMS PA'I, ,KHRO BO 'DUL BYED PHYAG 'TSAL NAS, ,JI LTAR
RNYED PA'I MAN NGAG GIS, ,DE YI SGRUB THABS BSHAD PAR BYA, ,DANG
POR RE ZHIG LAG PA GNYIS LA ZLA BA'I DKYIL 'KHOR RNAM PAR BSGOMS

TE; DE'I DBUS SU H'Um YIG 'BAR BAR BSAMS NAS, SNGAGS 'DI BZLAS
PAR BYA'O, ,AOm SIDDHI BADZRA H'Um, DE NAS PHYAG RGYA BCING BAR
BYA'O, ,SOR MO RNAMS PHAN TSUN DU 'KHYUD NAS SDIGS MDZUB GNYIS PO
RTZE MO BZHIN DU RAB TU BRKYANG BAR BYA'O, ,SNYING GAR ZLA BA'I
DKYIL 'KHOR RNAM

PAR BSAM PAR BYA'O, ,DE LAR YIG DMAR PO THIG LE DANG BCAS PA 'BAR
ZHING 'BAR BA'I PHRENG BA 'KHRIGS PA BSAM PAR BYA'O, ,'DIR SDIG
PA THAMS CAD ZHI BA BRJOD PAR BYA STE, AOm HA NA BI DHVAm SA YA
N'A SHA YA P'A PAm H'Um PHAt, DE'I RJES LA STONG PA NYID DU BSGOM
PAR BYA'O, ,MDUN DU KUNDA DANG

@254B SHEL BZHIN DU BLTA BAR BYA'O, ,DE'I DBUS SU H'Um YIG DANG
HR'I:YIG YONGS SU GYUR PA LAS PADMA 'DAB MA BRGYAD PA RNAM PAR
BSAM PAR BYA'O, ,DE'I STENG DU AAm YIG YONGS SU GYUR PA LAS ZLA
BA'I DKYIL 'KHOR RO, ,DE LA DE BZHIN DU H'Um YIG 'BAR ZHING
'KHRIGS PA RNAM PAR BSGOMS NAS, KHRO

BO 'BEBS PA'I PHYAG RGYA DANG SNGAGS KYIS GDAB PAR BYA'O, ,PHAN
TSUN DU KHU TSUR BCINGS TE, SDIGS MDZUB GNYIS 'KHYUD PAR BYA'O,
,AOm A'A:KRO DHA BE SHA H'Um H'Um H'Um AA:, DE'I 'OD KYIS YANG
DAG PAR BSKUL ZHING GZHUG PAR BYA'O, ,DE LA DE BZHIN DU DPAG TU
MED PA'I KHRO BO'I SKU RAB TU BZHUGS

PAR BSAM PAR BYA'O, ,DE LA BSOD NAMS DANG YE SHES LAS MNGON PAR
GRUB PA'I RDO RJE RTZE LNGA PA 'BAR BZHIN PA'I RDO RJE NAG PO LAS
'OD ZER 'PHRO ZHING 'BAR BA'I 'PHRENG BA 'KHRIGS PA BSGOM PAR
BYA'O, ,RDO RJE DE LAS DPAG TU MED PA'I KHRO BO LA SOGS PA PHYOGS
BCUR 'PHROS TE, SEMS CAN THAMS CAD

KYI DON DU RDZU 'PHRUL LA SOGS PA MDZAD PAR BLTA BAR BYA'O, ,DE
LA PHYAG RGYA DE BZHIN DU, MNGON DU PHYOGS PAS DGUG PAR BYA,
,SNGAGS NI BRJOD PAS DE NYID LA, ,RDO RJE DANG NI ZHAGS PA BSAM,
,AOm BADZRA BE SHA PA TA YE H'Um, DE NAS KHRO BO CHEN PO'I SKUR
BDAG NYID BSGOM PAR BYA STE, DRAG PO

'BAR BA'I PHRENG BA 'KHRIGS PA'I 'OD CAN, PHYAG BZHI PA, KHRO BO
CHEN PO MIG SMAN PHYIS PA'I 'OD LTA BU, PHYAG G-YAS PAS RDO RJE
GSOR BA, G-YON PAS SDIGS MDZUB MDZAD PA, ZHAL MCHE BA GTZIGS PA,
KLU BRGYAD KYIS BRGYAN PA, MTHA' YAS KYIS TSANGS SKUD BYAS PA,
NOR RGYAS KYIS SKA

RAGS BYAS PA, DUNG SKYONG GIS LAG GDUB BYAS PA, GZHAN YANG 'DI
RNAMS DKAR PO'O, ,PHYAG G-YON PA LA RIGS LDAN GYIS LAG GDUB BYAS
PA STE, DNGUL CHU'I KHA DOG LTA BU'O, ,DGA' BO DANG NYE DGA' BOS
RNA RGYAN BYAS PA, 'JOG POS MGUL RGYAN BYAS PA, DPUNG RGYAN NI
GZHAN TE 'DI

RNAMS NI SER PO'O, ,PADMA DANG PADMA CHEN PO DMAR POS RKANG GDU
BA BYAS PA, STOBS KYI RGYU NAG POS DBU SKRA BCINGS PA'O, ,THOD
PA'I PHRENG BAS DBU BRGYAN CING, ,'JIG RTEN GSUM YANG 'JOMS BYED
PA'I, ,AAshtA HA YI GAD CHEN SGROGS, ,KHYAB BDAG 'JIG RTEN GSUM
NA GNAS, ,G-YON

@255A *, ,BRKYANG ZHABS KYIS LEGS BZHUGS PA'I, ,NYI MA BYE BA'I
'OD DANG MTSUNGS, ,GZHAN GYIS MI THUB ZHABS KYIS GNON, ,PHYAG
RGYA SNGAGS KYIS RAB TU GNAS, ,MING MED GNYIS PO 'KHYUD BYA
ZHING, ,MDZUB MO GNYIS PO BSKUM PAR BYA, ,MTHE'U CHUNG GUNG
MO'ANG DE BZHIN

DU; ,MTHEB CHEN GYIS NI MNAN PAR BYA, ,MCHOG GI PHYAG RGYA 'DI
YIS NI, ,DPAL LDAN 'JIG RTEN GSUM RGYAL BSGRUB, ,DE NAS KHRO BO'I
BDAG PO KHRO BO PHYAG RGYA DANG, SNGAGS KYIS YAN LAG DRUG LA DGOD
PAR BYA'O, ,PHAN TSUN DU KHU TSUR BCINGS NAS GUNG MO DAG RAB TU
BRKYANG BAR BYA'O, ,

SPYI BOR PHYAG RGYA'I SNGAGS PA NI, AOm HA NA BADZRA H'Um, PHYAG
RGYA 'DIS DE BZHIN DU GUNG MO DAG NANG DU BCUG STE, MDZUB MO DAG
RTZE MOR BYAS PA NI THOR TSUGS KYI PHYAG RGYA'O, ,SNGAGS NI, AOm
DA HA BADZRA H'Um, DE BZHIN DU PHYAG RGYA 'DIS MTHEB CHEN DAG
LOGS SU BYAS TE, MTHEB CHEN G-YAS PA NI MIG G-YAS

PA LA MTHEB CHEN, G-YON PA NI MIG G-YON PA LA, AOm 'DIPTA BADZRA
H'Um, PHAN TSUN KHU TSUR BCINGS NAS MTHE'U CHUNG GNYIS 'KHYUD PAR
BYA'O, ,MDZUB MO DAG RAB TU BRKYANG BAR BYA'O, ,SNYING GA'I PHYAG
RGYA'O, ,SNGAGS NI, AOm BADZRA ROshA H'Um, DE BZHIN DU PHYAG RGYA
'DIS MDZUB MO DAG RNA RGYAN DU BYA'O, ,

GO CHA'I PHYAG RGYA'I SNGAGS NI, AOm dI dHA BADZRA H'Um, MDZUB MO
GNYIS RAB TU BRKYANG BA NI MTSON CHA'I PHYAG RGYA'O, ,SNGAGS NI,
AOm HA NA DA HA PA TZA KRO DHA BADZRA SARBA DUsht'A NA M'A RA YA
H'Um, DE NAS RDO RJE KHOR BO DBAB PAR BYA'O, ,PHAN TSUN DU BYAS
NAS MDZUB MO GNYIS BSKUM PAR BYA'O, ,AOm BADZRA KRODHA SA MA YAM
NU P'A LA

YA SH'I GHRAm GATZTSA H'I:DZA:H'Um PHAt SV'AH'A, DE NAS MCHOD YON
THAL MO GAN RKYAL DU BYAS NAS MTHEB CHEN GNYIS LOGS SU SBYAR BAR
BYA'O, ,AOm SARBA DE BA D'IPTA S'I DA BHA GA B'AN H'A KRO DHA
AARGHAm PRA T'ITZTSA H'Um AA:DE NAS GDAN DBUL BAR BYA'O, ,LAG PA
G-YON PA GAN RKYAL DU BYAS NAS MTHEB CHEN BSGRENG STE, LAG

PA G-YAS PA'I KHU TSUR GYIS G-YON PA'I MTHEB CHEN GZUNG BAR
BYA'O, ,G-YAS PA'I MTHEB CHEN BSGRENG BAR BYA'O, ,AOm DZA YA DZA
YA MA H'A KRO TI KRO DHA R'A DZA AI DAm BH'U TA SE NAm DAR SH'A
YA RAKshA RAKshA PRA TI GRIHnA SV'AH'A, THAL MO SBYAR BAR BYAS
NAS SOR MO THAMS CAD MA SBYAR BAR BYAS PA NI PADMA'I PHYAG RGYA
CHES BRJOD

@255B PAR BYA'O, ,GDAN GYI PHYAG RGYA'I SNGAGS NI, AOm PADMO BHA
BA NI shA NA n'A YA SARBA DE BATTA SV'AH'A, DE NAS 'PHANG BAR BYA
STE, PHAN TSUN DU KHU TSUR BCINGS NAS MTHEB CHEN RAB TU BRKYANG
STE, KHU TSUR G-YON PA SNYING GAR BZHAG STE, KHU TSUR G-YAS PA
MTSON CHAR 'PHEN PA'I TSUL DU BYA'O, ,AOm N'A SHA YA

SARBA DUsht'A NA DA HA PA TZA DUsht'A NA BHASM'I KU RU H'Um PHAt,
DE NAS SNGAGS 'DIS PHYOGS BCING BAR BYA STE, PHAN TSUN DU KHU
TSUR SO SOR BCINGS TE, LAG PA G-YON PA'I SDIGS MDZUB RAB TU
BRKYANG STE G-YAS PA'I DPUNG PA'I RTZA BAR GZHAG PAR BYA'O,
,G-YAS PA'I MTHEB CHEN GYIS MTHE'U CHUNG GI SEN MO

MNAN TE SOR MO LHAG MA RNAMS RAB TU BRKYANG NAS PHYOGS BCUR BSKOR
BAR BYA'O, ,AOm BADZRA KRO DHA MA H'A TZAndA, BANDHA BANDHA, SHA
DI SH'Am H'Um H'Um PHAt PHAt, DE NAS 'DI BRJOD NAS RDO RJE GSOR
BAR BYA STE, KHRO BO'I DNGOS GRUB DNGOS GRUB CHE, ,DNGOS GRUB
RGYA CHEN DAM TSIG BSTAN, ,LHA RNAMS KUN

GYI DNGOS GRUB DANG, ,BLA MED DNGOS GRUB BDAG MYUR MDZOD, ,KHRO
BO'I RGYAL PO RTZA BA'I PHYAG RGYA BCINGS NAS H'Um BADZRA PHAt,
BLTA ZHING DAM TSIG SBYIN PAR BYA'O, ,DE NAS BCOM LDAN 'DAS LA
MCHOD PAR BYAS NAS KHRO BO DBAB PA'I PHYAG RGYA BCINGS NAS RDO
RJE KHRO BO RANG GI LUS LA RAB TU

GZHUG PAR BYA'O, ,AOm PRA BI SHA KRO DHA H'Um H'Um H'Um A'A:DZVA
L'A M'A L'A KU LA BHI SHA nA BADZRA A'A:RANG GI LUS KYI NANG DU
BSGOMS TE GO CHA LA SOGS PA BYAS NAS THAMS CAD 'DIR RDZOGS PAR
BYA BA'I DON DU SNYIM PAS THAL MO SBYAR NAS RDZOGS PAR BYA BA'I
SNGAGS BRJOD PAR BYA'O, ,AOm SIDDHA BADZRA AA P'U RA YA

AA P'U RA YA H'Um PHAt, 'DIS LHAG CHAD THAMS CAD YONGS SU KHA
BSKONG BAR 'GYUR RO, ,DE NAS KHRO BO'I NGA RGYAL BSKYED PAS DNGOS
GRUB THAMS CAD 'GUGS PAR BYED DO, ,SNGAGS 'DIS PHAN TSUN DU KHU
TSUR BCINGS TE MTHE'U CHUNG GNYIS PO 'KHYUD PAR BYA'O, ,MDZUB MO
RAB TU BRKYANG STE BKUG

NAS CUNG ZAD BSKYOD PAR BYA'O, ,AOm BADZRA RO shA MA H'A KRO DHA
SIDHY'A KA RA H'Um DZA:DE NAS RANG GI SNYING GAR ZLA BA'I DKYIL
'KHOR LA YI GE RNAMS BUNG BA NAG PO'I PHRENG ME 'BAR BA BZHIN DU
BSAM PAR BYA'O, ,H'Um BADZRA PHAt, RANG GI BA SPU'I BU GA NAS
KHRO BO'I SKU SPRO BA DANG BSDU BAR BYED PAR BSAM PAR BYA'O,
,DE'I YI

@256A *, ,GE DANG SEMS RTZE GCIG TU GYUR PAS SO, ,BZLAS PAS NGAL
NA KHRO BO'I SKU RANG GI SNYING GA'I NANG DU BSGOMS TE, THAL MO
SBYAR NAS DNGOS GRUB THAMS CAD ZHU BAR BYA'O, ,SIDDHI BADZRA AA
P'U RA YA SARBA SATV'A N'Am, A'A PAm SARBA SIDDHI MME PRA YATZTSA
H'Um DZA:, DE NAS PADMA'I PHYAG RGYAS MTHEB CHEN

GNYIS PO BSKYOD PAR BYA ZHING, LHA THAMS CAD GSHEGS SU GSOL BA'I
PHYAG RGYA DANG, SNGAGS NI AOm S'A RA S'A RA, BI SA RA BI SA RA,
GATZTSA GATZTSA, SARBA DE BA T'A NA SHR'I BADZRA DHA RA SA M'A
DZNY'A PA YA TI SV'A H'A, DE NAS RANG GI LUS LA GO CHA BYAS TE,
KHRO BO'I NGA RGYAL GYI YID KYIS SPYOD LAM CI BDE BAR BYA'O, ,RIM

PA 'DIS SNGAGS 'BUM PHRAG GCIG BZLAS PAS MYUR DU 'GRUB BO, ,DE
NAS SNGAGS PAS DBANG BSKUR BA RJES SU GNANG BA BYAS TE, SNGON DU
BSNYEN PAS RDO RJE 'DZIN PA BSGRUB PAR 'DOD PAS ZLA BA GCIG TU
THUN MTSAMS GSUM DU STONG PHRAG RE BZLAS PAR BYA'O, ,DE NAS BCO
LNGA LA JI LTAR 'BYOR PA'I

MCHOD PA BYAS NAS, TING NGE 'DZIN LA LEGS PAR GNAS TE, KHRO BO'I
PHYAG RGYA BCINGS NAS MTSAN MO RIL PO BZLAS PA BYA'O, ,DE NAS
NANG PAR SNGA BAR SA G-YO BA'I PHYAG RGYA 'BAR TE, 'BAR BA TZAM
GYIS RDO RJE 'DZIN PA DANG MTSUNGS PAR 'GYUR TE, RGAS PA DANG,
'CHI BA MED PAR LHA'I LUS SU 'GYUR BAR

BCOM LDAN 'DAS RDO RJE 'DZIN PAS GSUNGS SO, ,MDOR BSDUS PA YONGS
SU RDZOGS SHING RGYAS PA'I RIM PAR GYUR PA 'BYUNG PO 'DUL BYED
KYI SGRUB THABS KYI CHO GA DAM PA THAMS CAD 'DREN PA'I 'JIG RTEN
GSUM GYI RDO RJES MDZAD PA RDZOGS SO,, ,