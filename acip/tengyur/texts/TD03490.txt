@139B #, ,RGYA GAR SKAD DU, BADZRA T'A
R'A S'A DHA NAm, BOD SKAD DU, RDO RJE SGROL MA'I SGRUB THABS,
'PHAGS MA SGROL MA LA PHYAG 'TSAL LO, ,PHUN

SUM TSOGS PA KUN 'PHEL BA'I, ,SGROL MA LA NI GUS PHYAG 'TSAL,
,MAN NGAG JI BZHIN BSDUS NAS NI, ,DE YI SGRUB THABS BRI BAR BYA,
,DANG POR RE ZHIG RNAL 'BYOR PAS, ME TOG SHIN TU DRI ZHIM PO LA
SOGS PA YID DU 'ONG BA'I BSAM GTAN GYI KHANG PA LA SOGS PAR ZHUGS
NAS STAN BDE BA LA RDO RJE SKYIL

KRUNG BCINGS TE, RANG GI SNYING GAR T'Am YIG YONGS SU GYUR PA LAS
ZLA BA'I DKYIL 'KHOR, ,DE'I STENG DU T'Am YIG SER PO LAS RDO
RJE'O, ,DE'I 'OD ZER GYIS NAM MKHA'I PHYOGS SU BCOM LDAN 'DAS
MA'I 'KHOR LO BLTA ZHING GDAN DRANGS NAS MNGON DU BYAS TE, RANG
GI SNYING GA'I SA BON LAS BYUNG BA'I ME TOG MA

@140A *, ,LA SOGS PA'I LHA MO RNAMS SPROS TE, ME TOG LA SOGS PA
RNAMS KYIS MCHOD PAR BYA'O, ,DE NAS BCOM LDAN 'DAS MA'I 'KHOR LO
DE'I MDUN DU SDIG PA BSHAGS PA LA SOGS PA BYA'O, ,SDIG PA THAMS
CAD BDAG GIS SO SOR BSHAGS SO, ,SANGS RGYAS DANG BYANG CHUB SEMS
DPA' DANG

'PHAGS PA SO SO'I SKYE BO THAMS CAD KYI DGE BA THAMS CAD LA RJES
SU YI RANG NGO, ,BDAG GIS DGE BA THAMS CAD NI BLA NA MED PA YANG
DAG PAR RDZOGS PA'I SANGS RGYAS SU YONGS SU BSNGO BAR BGYI'O,
,'DIR BDAG BYANG CHUB MA THOB KYI BAR DU RKANG GNYIS RNAMS KYI
MCHOG SANGS RGYAS LA SKYABS SU MCHI'O, ,YANG

DAG PA'I CHOS RNAMS KYI MCHOG THEG PA CHEN PO'I CHOS LA SKYABS SU
MCHI'O, ,TSOGS RNAMS KYI MCHOG BYANG CHUB SEMS DPA' PHYIR MI LDOG
PA'I TSOGS LA SKYABS SU MCHI'O, ,KYE MA BDAG BLA NA MED PA YANG
DAG PAR RDZOGS PA'I BYANG CHUB TU MNGON PAR RDZOGS PAR SANGS
RGYAS NAS SEMS CAN GYI DON DANG

PHAN PA DANG, BDE BA'I PHYIR JI SRID SHIN TU MI GNAS PA'I MYA
NGAN LAS 'DAS PA'I DBYINGS RDZOGS PA'I BYANG CHUB LA RAB TU DGOD
CING DRANG BA'I PHYIR 'DIR BDAG BLA NA MED PA YANG DAG RDZOGS
PA'I BYANG CHUB KYI LAM LA BRTEN PAR BGYID DE, 'DI LTAR RDO RJE'I
THEG PA'O, ,DE NAS GSUM LA SKYABS SU 'GRO

BA'I TSIGS BCAD BRJOD PAR BYA'O, ,DE NAS SEMS CAN THAMS CAD LA
BDE BA NYE BAR SDUD PAR BYED PA NI BYAMS PA'O, ,SDUG BSNGAL THAMS
CAD SEL BAR BYED PA NI SNYING RJE'O, ,MTHO RIS KYI BDE BA RNAM
PAR SBYOR BA NGES PAR BYED PA NI DGA' BA'O, ,NYON MONGS PA'I
GNYEN PO'I PHYOGS KYI LAM NYE BAR SDUD

PA'I BTANG SNYOMS RNAMS BSGOM PAR BYA'O, ,DE NAS CHOS THAMS CAD
LA YID KYIS DMIGS TE RNAM PAR SPYAD PAR BYA'O, ,BSAM PA DE BZHIN
DU 'DIR DE DANG DE'I RNAM PAS 'KHRUL PA RNAMS SO SOR BSAL TE DPER
NA RMI LAM GYI SEMS LAS PHYI RU YOD PA LTA BU'O, ,SEMS KYI PHYI
ROL DU GZUNG BA RANG

BZHIN MED PAS 'DZIN PA'I SEMS KYANG RANG BZHIN MED PAR 'GYUR RO,
,DE LA SEMS DANG LUS KYI CHOS THAMS CAD DE RNAMS KYIS GZUNG BA
DANG 'DZIN PA STONG PA NYID KYIS DON DAM PA ZHES BYA'O, ,DE BZHIN
DU GCIG GI MTHA' YAS NGES PA DANG 'KHRUL PA YANG DAG PAR SKYE BA
'KHRUL PA'I RTAGS CHOS THAMS CAD

@140B KYI RNAM PAR SPONG BA DE RNAMS KYI RANG BZHIN DE BZHIN NYID
'BA' ZHIG PA GNYIS SU MED PA DAG CING MTSAN NYID SHEL DAG PA LTA
BU STON KA'I DRI MA MED PA'I NYIN GUNG GI NAM MKHA' LTA BU MTHA'
YAS PA BLTA BAR BYA'O, ,'DIR 'JIG RTEN LAS 'DAS PA'I STONG PA
NYID KYI YE SHES SPROS PA DANG BRAL BA RNAM PAR MI RTOG

PAR GSUNGS SO, ,DE NAS DE'I SNGAGS KYIS BYIN GYIS BRLAB PAR
BYA'O, ,AOm SH'U N+YA T'A DZNY'A NA BADZRA SVA BH'A BA A'ATMA
KO&HAm, BSNYEN PA NI BCOM LDAN 'DAS MA SHES RAB KYI PHA ROL TU
PHYIN MA BSNYEN PA'I CHO GA BSRUNG BAR BYA'O, ,DE NAS DE'I MI
'JIGS PAR 'GYUR PA'I RNAM PA DANG LDAN PA BSRUNG SHING DAG PA
'JIG RTEN

PA'I YE SHES KYI RANG BZHIN BSGOM PAR BYA'O, ,DE NAS RA YIG LAS
NI NYI MA BDUN DU BSGOM, ,NYI MAR H'Um YIG LAS BYUNG SNA TSOGS
RDOR, ,DE YIS DE BZHIN RDO RJE RNAM BSGOMS NAS, ,RA BA DANG NI
GUR YANG BCING BAR BYA, ,SNA TSOGS RDO RJE'I 'OD KYIS BSKAL PA'I
ME LTAR BZOD PAR DKA' BAS THAMS CAD DU

'PHRO ZHING MKHREGS PAR 'GYUR BAS SPRAS PA'O, ,'PHRENG DU GRU
BZHI PA 'BAR BZHIN PA'I RDO RJE'I RA BA'O, ,STENG DU RDO RJE'I
GUR RO, ,'OG TU RDO RJE'I RANG BZHIN GYIS GZHIS RO GDAN GYI 'OG
KUN DU RNAM PAR SPRAS PAR BLTA BAR BYA'O, ,DE NAS NYI MA DANG SNA
TSOGS RDO RJE DAG LAS 'OD ZER BYUNG NAS PHYOGS SU 'PHRO

ZHING MKHREGS PAR GYUR PAS PHYI RU SGO'I MTSAMS BCING PAR BYA'O
ZHES PA NI TSIGS SU BCAD PA'I DON TO, ,DE'I DBUS SU NAM MKHAR
'BYUNG BA CHEN PO'I RANG BZHIN CHOS 'BYUNG ZHES BSHAD PA RDO RJE
CHEN PO 'DZIN PA'I RANG BZHIN STON KA'I ZLA BA LTAR DKAR BA SMAD
PHRA ZHING STENG YANGS PA ZUR GSUM PA NAM MKHA'I

RANG BZHIN NO, ,DE'I DBUS SU SNA TSOGS CHU SKYES KYI ZE'U 'BRUL
LA GNAS PA'I SNA TSOGS RDO RJE CHEN PO'O, ,DE'I STEGS BU LA
'BYUNG BA CHEN PO BZHI LAS GRUB PA'I DKYIL 'KHOR GYI RNAM PA BZHI
PO LHA MO BZHI'I RANG BZHIN RNAMS NI STENG DU YONGS SU BLTA BAR
BYA'O, ,DE LA DANG PO YAm YIG LAS RLUNG GZHU'I RNAM PA

NAG PO DU BA'I MDOG LTA BU RTZE MO GNYIS LA G-YO BA'I DAN GYIS
BRGYAN PA'O, ,DE NAS RAm YIG LAS ME GRU GSUM DMAR;PO ZUR RNAMS
RAm YIG GIS MTSAN PA'O, ,DE NAS BAm YIG LAS CHU DKAR PO ZLUM PO
BUM PAS MTSAN PA'O, ,DE NAS LAm YIG LAS DBANG CHEN GYI DKYIL
'KHOR GRU BZHI SER PO ZUR RNAMS SU RDO RJE

@141A *, ,RTZE GSUM PAS MTSAN PA'O, ,DE'I STENG DU BH'Um YIG LAS
SKYES PA'I 'KHOR LO'O, ,DANG PO NI DE LAS NGO BO NYID KYI LHA
'JIG RTEN LAS 'DAS PA'I YE SHES NYID KYIS KHYAB CING GNAS PA, DE
NAS SNA TSOGS RDO RJE'O, ,STEGS BU'I DBUS SU 'BYUNG BA CHEN PO
BZHI YONGS SU GYUR PA LAS SKYES PA

YONGS SU DAG PA'I SANGS RGYAS KYI ZHING BSDUS PA'I GZUGS THAR
PA'I GRONG KHYER CHEN PO RNAM PAR SNANG MDZAD KYI RANG BZHIN RIN
PO CHE SNA TSOGS PA'I RANG BZHIN GYI GZHAL YAS KHANG GRU BZHI SGO
BZHI PA, KA BA BRGYAD KYIS NYE BAR MDZES PA'I, STEGS BU BZHIS
YONGS SU BSKOR BA, RTA BABS BZHIS BRGYAN PA,

DRA BA DANG, DRA BA PHYED PA DANG, DAR DPYANGS DANG, ME TOG GI
PHRENG BA DANG, BLA RE DANG, ME LONG DANG, RNGA YAB KYIS MDZES
PA, RDO RJE'I SRAD BU LAS 'PHROS PA'I SANGS RGYAS KYI TSOGS KYI
'OD ZER GYIS SEMS G-YO BA'I BA DAN GYI RTZE MO LA DRIL BU'I SGRA
SNA TSOGS PHYOGS KUN TU 'KHROL BA, LHA MO MCHOG GIS 'DOD

PA LNGA PO NYE BAR 'BUL BAS MNYES PAR MDZAD PA'O, ,'KHOR LO GNYIS
TE, GE SAR DANG BCAS PA BSGOM PAR BYA BA GCIG PA DANG, GZHAN NI
ZUR GSUM PA DRAN PAR BYA'O, ,DE'I DBUS SU YON TAN NYIS 'GYUR A'A
LI YONGS SU GYUR PA LAS ZLA BA'O, ,DE'I STENG DU T'I YIG YONGS SU
GYUR PA LAS RDO RJE'O, ,DE'I

LTE BA LA T'Am YIG GO, ,DE NAS YANG YON TAN NYIS 'GYUR dA dHA DA
DHA YA LA DANG LDAN PA'I YON TAN NYIS 'GYUR K'A LI YONGS SU GYUR
PA LAS NYI MA'O, ,GNYIS PO SBYOR BA NI BDE BA CHEN PO'I MCHOG TU
DGA' BA ME LONG LTA BU'I YE SHES DANG LDAN PA NI ZLA BA'O, ,MNYAM
PA NYID DANG LDAN PA'I NYI MA DANG, SA BON GYI RTAGS

LAS RANG GI LHA NI SO SOR RTOG PA ZHES BRJOD DO, ,BYA BA THAMS
CAD GCIG TU GRUB CING RDZOGS PA DANG, DAG PA'I CHOS NYID DO ZHES
PA NI RNAM PA LNGAS MNGON PAR BYANG CHUB PA'O, ,DE'I SA BON GYI
'OD ZER GYIS YE SHES SEMS DPA' RNAMS BKUG NAS RANG GI 'DOD LHA'I
'KHOR LO LA DE BZHIN DU GZHUG CING,

YANG RNAL 'BYOR PAS MTSAN MA DANG SA BON YONGS SU GYUR PA LAS LHA
MO SGROL MA RNAM PAR BSGOM PAR BYA STE, PHYAG BRGYAD PA DANG ZHAL
BZHI MA, ,RGYAN THAMS CAD KYIS KUN NAS BRGYAN, ,GSER GYI MDOG CAN
GZHON NU MA'I, ,MTSAN NYID DANG LDAN GZI BRJID 'BAR, ,SANGS RGYAS
BZHI YI COD PAN CAN, ,RDO RJE

@141B NYI MAS DBANG BSKUR SKYES, ,NA TSOD GZHON ZHING MDZES LDAN
MA, ,GSER GYI RNA CHA G-YO BA CAN, ,SNA TSOGS PADMA'I GDAN LA
BZHUGS, ,'OD ZER DMAR POS RNAM PAR BRGYAN, ,RDO RJE ZHAGS PA DE
BZHIN DUNG, ,MDA' BSTOD PA NI G-YAS KYI PHYAG ,RDO RJE LCAGS KYU
AUTPAL DANG, ,GZHU DANG SDIGS MDZUB DE BZHIN

G-YON; ,RDO RJE SGROL BDAG RNAL 'BYOR PAS, ,SEMS CAN KUN DON PHA
ROL PHYIN, ,RDO RJE SKYIL KRUNG SBYOR BA YIS, ,SA GSUM PO NI
BSGRUB PAR BYA, ,SHAR DU ME TOG SGROL MA STE, ,SKU MDOG DKAR MO
YID 'ONG MA, ,AOm YIG YE SHES RDZOGS PA YI, ,ME TOG PHRENG BA
PHYAG NA BSNAMS, ,ZHAL GCIG PA DANG PHYAG

GNYIS MA, ,RGYAN RNAMS KUN GYIS RNAM PAR BRGYAN, ,LHO RU BDUG
SPOS SGROL MA NI, ,SKU MDOG NAG MO GZUGS MDZES MA, ,RGYAN RNAMS
KUN GYIS RNAM PAR BRGYAN, ,PHYAG NA SPOS KYI SDONG PO BSNAMS,
,NUB TU MAR ME'I SGROL MA NI, ,MAR ME'I SDONG BU PHYAG NA BSNAMS,
,SKU MDOG SER MO RGYAN

CHEN MA; ,GSER GYI RNA CHA G-YO BA CAN, ,BYANG DU DRI YI SGROL MA
NI, ,DRI YI DUNG CHOS PHYAG NA BSNAMS, ,LHA MO SKU MDOG DMAR MO
BRJID, ,DKYIL 'KHOR PA KUN BSGOM PAR BYA, ,LCAGS KYU LA SOGS DBYE
BA YIS, ,DE NAS SGO SKYONG MA RNAMS BSGOM, ,PHYAG G-YAS NA NI
LCAGS KYU DANG, ,G-YON PA

BDUD LA SDIGS MDZUB MDZAD, ,NYI MA'I DKYIL 'KHOR DBUS GNAS PA'I,
,SKU MDOG DKAR MO YID 'ONG MA, ,LCAGS KYU MA'O, ,PHYAG G-YAS NA
NI ZHAGS PA DANG, ,G-YON PA GDUG LA SDIG MDZUB MDZAD, ,DKYIL
'KHOR DMAR PO'I DBUS GNAS PA'I, ,SKU MDOG DKAR MO YID 'ONG MA,
,ZHAGS

PA MA'O; ,PHYAG G-YAS NA NI LCAGS SGROG BSNAMS, ,G-YON GYI PHYAG
NI SDIGS MDZUB MDZAD, ,RDO RJE SKYIL KRUNG DBUS GNAS PA'I, ,SKU
MDOG DMAR MO BSGOM PAR BYA, ,RDO RJE LCAGS SGROG MA'O, ,RDO RJE
DRIL BU PHYAG NA BSNAMS, ,G-YON PA GDUG LA SDIGS MDZUB MDZAD,
,'OD ZER DKYIL 'KHOR

DBUS GNAS PA'I, ,MAR GAD DANG MTSUNGS AUTPAL BSNAMS, ,RDO RJE
DRIL BU MA'O, ,ZUR CHA RNAMS KYI MTSAN MA NI, ,BYANG SEMS BUM PA
RI RAB DANG, ,ME THAB DANG NI RGYAL MTSAN CHE, ,STENG DU GTZUG
TOR RNAM RGYAL MA, ,SKU MDOG DKAR MO GZUGS MJES MA, ,PHYAG G-YAS
NA NI 'KHOR LO DANG,,

@142A *, ,G-YON PA GDUG LA SDIGS MDZUB MDZAD, ,PHYAG G-YAS SBRUL
GYI ZHAGS PA DANG, ,G-YON PA GDUG LA SDIGS MDZUB MDZAD, ,SKU MDOG
NAG MO 'JIGS CHEN MO, ,'OG TU GNOD MDZES MA BSGOM BYA, ,DE LTAR
BSGOM ZHING SNGAGS SPROS NAS BZLAS PAR BYA'O, ,AOm T'A RE TUTT'A
RE TU RE

SV'A H'A; ,YI GE BCU YIS LHA MO BCU, ,PHA ROL PHYIN PA BCU LA
BRTEN, ,BSGOM PA RAB TU SBYOR BA YIS, ,LAS KUN RAB TU GRUB PAR
BYED, ,GTI MUG RDO RJE MIG LA DGOD, ,ZHE SDANG RDO RJE RNA BA DAG
,SER SNA RDO RJE DE BZHIN SNA, ,ZHAL LA 'DOD CHAGS RDO RJE MA,
,LUS LA PHRAG DOG RDO RJE MA, ,NYON MONGS MUN PA KUN

'JOMS PA'I, ,SKYE MCHED RNAMS SU SHES PAR BYA, ,SNYING GAR BDAG
MED RNAL 'BYOR MA, ,ZHES PA NI MIG LA SOGS PA BYIN GYIS BRLAB
PA'O, ,ZHAL GCIG MA DANG PHYAG GNYIS MA, ,SNA TSOGS GZUGS RNAMS
G-YO BA YIS, ,GRI GUG THOD PA PHYAG NA BSNAMS, ,SROG NI STENG DU
YANG DAG GNAS,

DE NAS LUS NGAG YID GSUM BYIN GYIS BRLAB PA NI, AOm YIG SKU YI
RDO RJE YIS, ,RGYAL PO CHEN PO RNAM PAR BRGYAN, ,H'Um YIG THUGS
KYI RDO RJE YIS, ,RGYAL CHEN RDOR SEMS GO 'PHANG GNAS, ,A'A:YIG
MCHOG GI DE NYID DAG ,JI LTAR RNAM SNANG MDZAD PAR 'DOD, ,KUN LA
DE BZHIN YUM GYUR PA'I, ,

YE SHES RANG BZHIN THUGS KAR DGOD, ,SEMS DPA' YE SHES SBYOR BA
YIS, ,SANGS RGYAS BYANG CHUB THOB PAR 'GYUR, ,RANG SNGAGS YI GE
LAS BYUNG BA'I, ,PHYAG RGYA'I 'KHOR LO BRTAG PA YIS, ,DKYIL 'KHOR
PA KUN 'BYUNG BA YI, ,SPRO DANG BSDU BA BYAS NAS NI, ,NAM MKHA'I
KHAMS KYI DBUS

GNAS PA'I, ,YE SHES DKYIL 'KHOR BSGOM PAR BYA, ,YE SHES LNGA YI
YON TAN GRAGS, ,SNA TSOGS GZUGS DANG LDAN PA YI, ,MCHOD PA KUN
GYIS MCHOD PA DANG, ,MNGON PAR BSTOD PAS MCHOD PAR BYA, ,SGO
SKYONG MA RNAMS RAB SBYOR BAS, ,YE SHES CHU BO RAB TU BSGRUBS,
,DAM TSIG 'KHOR

LOR YANG DAG ZHUGS, ,YE SHES 'KHOR LO SHIN TU 'BAR, ,SANGS RGYAS
KUN MTSUNGS RNAL 'BYOR PAS, ,GNYIS MED GYUR PAR SKAD CIG LA, ,AOm
BADZR'Am KU SHI A'A KARshA YA DZA: AOm BADZRA P'A SHI PRA BE SHA
YA H'Um, AOm BADZRA SPHO tI BANDHA YA BAm, AOm BADZR'A BE SHA BA
SHR'I KUm RU HO: RANG GI SNYING GA'I SA BON LAS BYUNG BA'I 'OD
ZER LCAGS

@142B KYU'I RNAM PAS KHAMS GSUM NA BZHUGS PA'I SANGS RGYAS RNAMS
GDAN DRANGS PA TZAM GYIS YANG DAG PAR MCHOD NAS RJES SU MGON DU
BYED PAS, AOm AA BHI shINYTZANTU M'Am SAR BA TA TH'A GA TA, BYANG
CHUB RDO RJE SANGS RGYAS LA, ,JI LTAR MCHOD CHEN STZAL BA LTAR,
,BDAG KYANG BSKYAB PA'I DON GYI PHYIR, ,NAM MKHA'I RDO RJE

DENG BDAG STZOL, ,ZHES PAS DBANG BSKUR BA ZHU'O, ,DBANG BSKUR BA
NI RDO RJE CHE, ,KHAMS GSUM PA YIS PHYAG BYAS PA, ,SANGS RGYAS
KUN GYI GSANG BA GSUM, ,GNAS GYUR BDAG LA STZAL DU GSOL, ,ZHES
BRJOD NAS SANGS RGYAS HE RU KA'I GZUGS KYIS BDUD RTZI LDAS GANG
BA'I DE BZHIN GSHEGS PA LNGA'I

BDAG NYID KYI BUM PA LNGAS DBANG BSKUR TE, DBANG BSKUR BA'I DUS
SU ME TOG GI CHAR 'BAB BAR 'GYUR RO, ,RNGA BO CHE'I SGRA 'BYUNG
BAR 'GYUR RO, ,GUR GUM GYI CHAR 'BAB PAR 'GYUR RO, ,GZUGS RDO RJE
MA LA SOGS PA RNAMS KYIS MCHOD PA BYED PAR 'GYUR RO, ,SPYAN MA LA
SOGS PA RNAMS

KYIS RDO RJE'I GLU DANG BSTOD PA BYED PAR 'GYUR RO, ,DBANG BSKUR
BA DANG LDAN PA'I SPYI BOR RDO RJE NYI MAS DBU BRGYAN TE, COD PAN
GYI PHYOGS RNAMS SU DE BZHIN GSHEGS PA RNAM PAR SNANG MDZAD DANG,
MI BSKYOD PA DANG, 'OD DPAG MED DANG, DON YOD GRUB PA RNAMS SO,
,DBUS KYI 'KHOR LO'I

RIM PA JI LTA BA BZHIN DU LHA MO BZHI PO RNAMS KYI COD PAN CAN
NO, ,SGO SKYONG MA RNAMS KYI YANG STE, GTZUG TOR DU RIN CHEN
DBANG PO DANG, GNOD MDZES MA LA MI BSKYOD PA'I COD PAN NO, ,ZHE
SDANG RDO RJE KHYOD LA 'DUD, ,GTI MUG RDO RJE PHYAG 'TSAL 'DUD,
,SER SNA RDO RJE BDAG SKRAG PAS, ,'DOD

CHAGS RDO RJE BDAG LA STZOL, ,NGA RGYAL CHEN PO PHRAG DOG CHE,
,RDO RJE THAMS CAD BDAG LA STZOL, ,RDO RJE THAMS CAD DAM TSIG
MGON, ,LAS RNAMS THAMS CAD RAB TU SGRUB, ,BSTOD PA'O, ,LHA YI ME
TOG DAM PA 'DI, ,GTZANG ZHING DAG PA'I SKYE GNAS TE, ,BDAG GIS
GUS PAS NGES PAR 'BUL,,

SO SOR BZHES NAS BDAG LA SKYOBS, ,ME TOG GO, ,NAGS KYI RO SOGS
YID 'ONG BA, ,DRI LA SOGS PA'I BDUG SPOS MCHOG ,BDAG GIS GUS PAS
NGES PAR 'BUL, ,SO SOR BZHES NAS BDAG LA SKYOBS, ,BDUG SPOS SO,
,BSRUNG PA'I TSOGS DANG DAG PA DANG, ,YID KYI MUN 'JOMS

@143A *, ,DGE BA 'DI, ,BDAG GIS GUS PAS NGES PAR 'BUL, ,SO SOR
BZHES NAS BDAG LA SKYOBS, ,MAR ME'O, ,LHA YI DRI MCHOG DAM PA
'DI, ,GTZANG ZHING DAG PA'I SKYE GNAS TE, ,BDAG GIS GUS PAS NGES
PAR 'BUL, ,SO SOR BZHES NAS BDAG LA SKYOBS, ,DRI'O, ,DE'I RJES

SU YAm YIG YONGS SU GYUR PA LAS RLUNG GI DKYIL 'KHOR GZHU'I RNAM
PA RGYAL MTSAN GYIS MTSAN PA'O, ,RAm YIG DMAR PO'I SA BON LAS
BYUNG BA'I ME'I DKYIL 'KHOR ZUR GSUM GYI STENG DU AA YI GA DMAR
PO LAS BYUNG BA'I PADMA'I SNOD BHR'Um A'Am DZR'Im KHAm H'Um GI SA
BON YONGS SU GYUR PA LAS DE'I SA BON BYIN GYIS BRLABS

NAS DRI DANG, NYI MA DANG ZLA BA DANG, SMAN DANG, CHU'I MTSAN
NYID GRANGS JI LTAR DE BZHIN GSHEGS PA LNGA'I RANG BZHIN BDUD
RTZI LNGA GO KU DA HA NA ZHES PA'I SA BON LNGA BSAMS NAS, DE'I
STENG DU MTHO GANG TZAM 'PHAGS PA'I ZLA BA LA GNAS PA'I H'Um YIG
LAS BYUNG BA'I RDO RJE CHEN PO RTZE LNGA PA BSGOMS NAS,

DE'I 'OG TU AOm YIG BSAMS NAS RLUNG GIS BSKYOD PA'I ME'I DKYIL
'KHOR, ME'I STENG DU RDO RJE'I ME, DE THAMS CAD SDUD PAR BLTAS
NAS DE'I REG BYAS AOm YIG DANG RDO RJE ZHU NAS DE LA DE BZHIN DU
BDUD RTZI DANG MAR ZHU BA BZHIN DU RO GCIG TU GYUR PAR BSAMS NAS,
DE'I STENG DU T'Am YIG DKAR

PO'I 'OD ZER GYIS KHAMS GSUM GYI NANG DU ZHUGS NAS BDUD RTZI
THAMS CAD BKUG STE, DE'I NANG DU BYAS PAS CHOS KYI DBYINGS DANG
MTSUNGS PA DES DE BZHIN GSHEGS PA THAMS CAD KYI THUGS LA ZHUGS
SHING YE SHES KYI BDUD RTZI BKUG NAS DA BZHIN DU LHAN CIG TU BYAS
TE, DE'I STENG DU DE NYID

GSUM BSAMS NAS DES DE BZHIN DU MNGON PAR BSNGAGS TE, DKYIL 'KHOR
PA THAMS CAD KYI THUGS KAR DKYIL 'KHOR GYI 'KHOR LO BSAMS NAS
LJAGS RNAMS LA H'Um YIG DKAR PO LAS SKYES PA'I RDO RJE DKAR PO
NAS 'BRU'I TSAD TZAM BSAMS NAS DE'I BDUD RTZIS DKYIL 'KHOR BA'I
BDAG NYID

KYANG MNYES PAR BYA'O, ,'DIS DKYIL 'KHOR RDZOGS NAS THUN MTSAMS
GSUM DU BSGOMS NAS LDANG BAR BYA'O, ,RTAG TU LHA'I GZUGS KYIS
GNAS PAR BYA'O, ,DE LA BZLAS PA'I SNGAGS NI 'DI'O, ,AOm T'A RE
TUTT'A RE TU RE SV'A H'A, ,SNGAGS MCHOG 'DI NI GTZO BO STE,
,SANGS RGYAS KUN GYIS PHYAG BYAS

@143B PA; BKLAGS PAS DNGOS GRUB MYUR DU BYED, ,RDO RJE GUR LAS
GSAL POR GSUNGS, ,DE NAS GZHAN YANG GZUNGS KYI SNGAGS NI, NA MO
RATNA TRA Y'A YA, NAM A'ARY'A WA LO KI TE SHVA R'A YA, BO DHI
SATV'A YA, MA H'A SATV'A YA, MA H'A K'A RU nI K'A YA TADYA TH'A,
AOm T'A RE TUTT'A RE TU RE SARBA DUsht'AN MA MA KRi TE DZAm BHA
YA, STAMBHA YA, MO HA YA, BANDHA

YA H'Um H'Um H'Um PHAt PHAt PHAt SARBA DUsht'AN STAMBHA NI T'A RE
SV'A H'A, YI GE BCU'I CHO GA'I SNGAGS 'DI GOS KYI SNA LA LAN BDUN
DU MNGON PAR BSNGAGS NAS MDUD PA BYAS NA, ,'JIGS PA DANG BCAS
PA'I SA GANG DU 'GRO YANG 'JIGS PAR MI 'GYUR RO, ,STAG DANG, CHOM
PO DANG, CHU SRIN DANG, SENG GE DANG, SPRUL

DANG; MA HE DANG, DOM DANG, DRED LA SOGS PA MING DRAN PA TZAM
GYIS ZHI ZHING 'JIGS PAR MI 'GYUR RO, ,SNGAGS 'DIS AUTPAL LA'I
SBYIN SREG BRGYA RTZA BRGYAD BYAS TE, AOm T'A RE TUTT'A RE TU RE
AA MU KAm ME BA SA MA NA YA SV'A H'A, YANG SNGAGS DES DE BZHIN DU
BYA ROG GI SGROL LA LAN SUM CU RTZA GNYIS YONGS SU

BZLAS TE DGRA'I KHYIM DU SBAS NA ZHAG BDUN NA SKROD PAR 'GYUR RO,
,AOm T'A RE TUTT'A RE TU RE TZA LA PRA TZA LA SH'I GHRAm G'A MI
NI DE BA DATTA AUTZTSA tA YA H'Um PHAt, DE NAS GZHAN LA YANG RAB
TU SBYOR BAR 'GYUR TE, AOm T'A RE TUTT'A RE TU RE AA MU K'A BHI
DH'A N'Am KU M'A R'I MA HY'A MUD B'A HE NA TA SY'A:PI T'A PRA
YATZTSANTU SV'A H'A, MYOS BYED GTUM

PO'I SA BON DANG, ,MYOS BYED 'BRAS BU DE BZHIN DU, ,MYA NGAN MED
SHING ME TOG BCAS, ,SBYIN SREG STONG PHRAG LNGA BYAS TE, ,MAR
SBRANG BU RAM SBYIN SREG NI, ,BU MO SGRUB LA MCHOG TU BSNGAGS,
,DE NAS ZHAG BDUN SBYOR BA YIS, ,RANG 'DOD BU MO THOB PAR 'GYUR,
,DE NAS GZHAN LA YANG RAB TU SBYOR BAR 'GYUR

TE; AOm T'A RE TUTT'A RE TU RE AA MU K'A BH'I DHA N'Am SVASTH'A
NA TA A'A KARshA YA MA M'A NTI KE DZA:SNGAGS 'DIS RAG CHUNG GI
TSER MA RANG BYUNG GI ME TOG LA BSNYUGS TE SBYIN SREG STONG PHRAG
LNGA BYAS NA 'DIS RGYAL PO'I BU MO YANG 'GUGS PAR BYED DO, ,DE
NAS GZHAN LA YANG RAB TU SBYOR BAR 'GYUR TE, RANG BYUNG GI ME TOG
GIS BSKUS PA'I

RAS LA BCOM LDAN 'DAS MA ZHAL GCIG PHYAG GNYIS MA LCAGS KYU DANG
AUTPAL LA'I ZHAGS PA PHYAG NA BSNAMS PA BRIS LA DE'I MDUN DU
MCHOD PA BYAS NAS, LHA YI ME TOG DAM PA 'DI, ,ZHES PA LA SOGS PAS
MCHOD PAR BYA'O, ,PHYIS BSGOM PA DANG LDAN PAS SNGAGS BZLAS PAR
BYA'O, ,AOm T'A RE TUTT'A RE TU

@144A *, ,RE AA MU KI MA ME BA SI TAm SVA SNAm KA TH'A YA H'Um
PHAt, STONG PHRAG LNGAS 'ONG BAR 'GYUR TE, ZHAGS PAS MGUL PA
BCINGS SHING LCAGS KYUS SNYING GAR PHUG LA BKUG NAS BSGRUB BYA
RKANG PA'I 'OG TU BSAMS LA BRAN MO'I TSUL GYIS SPYAD PAR BYA'O,
,DE NAS GZHAN LA YANG RAB TU SBYOR BAR 'GYUR

TE; SGROL MA'I GZUNGS LAN BDUN DU MNGON PAR BSNGAGS NAS BDAG GI
MIG GNYIS LA BYUGS NAS RGYAL RIGS KYI NANG DU ZHUGS NA RGYAL PO
DANG BCAS PA SLOB MAR 'GYUR ZHING GUS PAR BYED DO, ,'GAL BA SMRA
BAR MI 'GYUR RO, ,DAD PAS 'BUL BAR 'GYUR RO, ,DGA' BA'I GTAM BYED
PAR 'GYUR RO, ,

DE'I G-YOG BYED PAR 'GYUR RO, ,KHRO BA YANG DBANG DU 'GYUR RO,
,MTHONG BA'I RKYEN GYIS NGO MTSAR DU 'GYUR RO, ,DE NAS GZHAN LA
YANG RAB TU SBYOR BAR 'GYUR TE, SGROL MA'I GZUNGS LAN BRGYA BZLAS
NAS SBRUL MGO GNYIS PA'I MGO THAL BAR BYAS TE BA DMAR MO'I MAR LA
AARKA'I BAL LA SDONG BU

BYAS TE RAB TU SBAR NAS MIG SMAN BYAS TE, DE'I MIG SMAN DANG, RDO
RJE NYI MA DANG RDO RJE CHOS DAG LA MNYES SHING RTA MCHOG GIS
BDUG PAR BYA'O, ,THAL BA DANG LHAN CIG MIG SMAN BYAS GANG LA RDO
RJE'I MIG GIS BLTAS PA DE'I GAL TE PADMA GAR DBANG 'DZAG PAR MA
GYUR NA, DE'I TSE SGROL MA BDAG

GIS SANGS RGYAS BCOM LDAN 'DAS BSLUS PAR 'GYUR RO, ,DE NAS GZHAN
LA YANG RAB TU SBYOR BAR 'GYUR TE, BYIS PA SO MA SKYES PA'I KHA
CHU BLANGS NAS SGROL MA'I GZUNGS LAN BDUN DU MNGON BAR BSNGAGS
TE, BHRiNG+GA R'A DZA'I RTZA BA DANG GI'U WANG DANG LHAN CIG TU
BYAS TE DPRAL BAR THIG LE BYAS NAS

GANG DANG GANG LA BLTAS PA DE DANG DE DBANG DU 'GYUR RO, ,DE NAS
GZHAN LA YANG RAB TU SBYOR BAR 'GYUR TE, LTO BA'I SRIN BU LA
SGROL MA'I GZUNGS LAN BDUN DU MNGON PAR BSNGAGS NAS RDO RJE CHOS
DANG BCAS TE SO RTZI GZHON NU MA LA BYIN NA LONGS SPYAD PA TZAM
GYIS SBYOR BA'I MCHOG TU 'GYUR RO, ,'DI MI

SPONG ZHING GZHAN LA DGA' BAR MI 'GYUR RO, ,GZHAN DU MI 'GRO LA
SKYES BU GZHAN MI 'DOD DO, ,RANG GI BDAG PO YANG SPONG BAR MI
BYED DO, ,DE NAS GZHAN LA YANG RAB TU SBYOR BAR 'GYUR TE, ZHAG
CHEN PO BDAG NYID KYI LUS LA BYUGS TE, SGROL MA'I GZUNGS KHRI
PHRAG GCIG BZLAS SHING BSGOMS TE,

@144B BZLAS PA'I MTHA' LA 'BRAS S'A LU'I PHYE MAS DRIL PHYIS BYAS
BA'I DRI MA BSDUS TE GANG LA BYIN PA DE JI SRID 'TSO'I BAR DU
GTONG BAR MI 'GYUR RO, ,DE NAS GZHAN LA YANG RAB TU SBYOR BAR
'GYUR TE, ZLA BA GZAS ZIN PA'I DUS SU SGROL MA'I GZUNGS BZLAS
SHING BSNYEN PA BYAS NAS DE LAS YANG DAG PAR BYUNG

BA'I 'JIG RTEN DBANG PHYUG BLANGS TE DUNG GI PHYE MA DANG BSRE
BAR BYA'O, ,DE NAS SGEG MO LA BYIN NA DE JI SRID 'TSO'I BAR DU
RJES SU 'JUG PAR 'GYUR RO, ,DE LA DE BZHIN DU BDAG POR 'DOD CING
GZHAN DU MI 'GRO'O, ,DE NAS GZHAN LA YANG RAB TU SBYOR BAR 'GYUR
TE, SGROL MA'I GZUNGS SNGAGS KYIS MYOS BYED

KYI 'BRAS BU LA LAN BRGYA RTZA BRGYAD YONGS SU BZLAS TE MYOS BYED
KYI 'BRAS BU DANG RTA MGRIN LHAN CIG TU MNYES LA BYUGS NA DE
DBANG DU 'GYUR RO, ,DE NAS GZHAN LA YANG RAB TU SBYOR BAR 'GYUR
TE, AOm T'A RE TUTT'A RE TU RE AA MU K'A SYA BANDHA NA MUKTI KUm
RU SV'AH'A, ZHES PA'I SNGAGS 'DIS AARKA'I LO MA LA

BSGRUB BYA'I MING BAR DU BCUG STE BRIS NAS SDIG PA'I TSANG DU
SBAS NA DE BCINGS PA LAS GROL BAR 'GYUR RO, ,RDO RJE SGROL MA'I
SGRUB PA'I THABS, ,YANG DAG BRIS LAS NYER BSAGS PA'I, ,BSOD NAMS
GANG DES 'JIG RTEN 'DI, ,BDE GSHEGS GNAS SU 'JUG PAR SHOG ,RDO
RJE SGROL MA'I SGRUB

THABS RDZOGS SO,, ,,PAntI TA CHEN PO RIN CHEN 'BYUNG GNAS ZHI
BA'I ZHABS KYIS MDZAD PA'O, ,LHA MCHOD KA RA B'I RA'I ME TOG LA,
,THUN MTSAMS GSUM DU BRGYA RTZA BRGYAD BZLAS NAS, ,'DOD PA'I
MCHOG NYID BLANG BYA ZLA GCIG GIS, ,'PHAGS MA SGROL MAS NGES PAR
STZOL BAR MDZAD, AOm DZAm

BHE MO HE SV'AH'A,, ,,