@104B #, ,RGYA GAR SKAD DU, YO GA AA
NUTTA RA

YA TANTR'ARTHA AA BA T'A RA SAm GRA HA N'A MA, BOD SKAD DU, RNAL
'BYOR BLA NA MED PA'I RGYUD KYI DON LA 'JUG PA BSDUS PA ZHES BYA
BA, BCOM LDAN 'DAS 'JAM DPAL GZHON NUR GYUR PA LA PHYAG 'TSAL LO,
,GANG ZHIG THUGS RJE 'GRO BA KUN LA MKHA' LTAR KHYAB, ,BYIN RLABS

THEG PA LA SOGS GSUNG GI 'OD ZER GYIS, ,MNGON PAR MTHO DANG NGES
PAR LEGS PA SGRUB PA'I THABS, ,STON MDZAD RGYUD DANG MDO SDE BCAS
PA'I TSOGS LA 'DUD, ,BDE GSHEGS YON TAN KUN GYI 'BYUNG GNAS KYIS,
,THOG MAR THUGS BSKYED BAR DU TSOGS GNYIS

BSAGS, ,THA MAR CHOS SKU BRNYES NAS GZHAN DON NI, ,SKYE MED NGANG
LAS GZUGS KYI SKUR BSTAN TE, ,'OG MIN GNAS SU LONGS SPYOD RDZOGS
SKU DANG, ,SPRUL PA'I SKU YIS 'DZAM BU'I GLING LA SOGS, ,GDUL BYA
SKAL MOS DBANG PO THA DAD LA, ,DGONGS NAS RNAM THAR

BSAM GYIS MI KHYAB GSUNGS, ,DE LA BCOM LDAN 'DAS KYIS CHOS KYI
PHUNG PO BRGYAD KHRI BZHI STONG BKA' STZAL PA DE DAG KYANG 'BRAS
BU'I TSUL GYIS THEG PA GCIG TU 'DUS TE, THEG PA CHEN PO'O, ,DE
YANG MTSAN YANG DAG PAR BRJOD PA LAS, THEG PA GSUM GYIS NGES

'BYUNG LA, ,THEG PA GCIG GI 'BRAS BUR GNAS, ,ZHES GSUNGS PA DANG,
SLOB DPON PHYOGS KYI GLANG POS KYANG, 'DI NI MYA NGAN 'DAS 'GRO
LAM GCIG PU, ,BDE GSHEGS NYI MA'I GSUNG 'OD SNANG BA CAN, ,BDAG
MED RANG BZHIN 'PHAGS PA STONG PHRAG 'JUG

RNAM PAR RGYAS PA BLO DMAN GYIS MI MTHONG, ,ZHES GSUNGS PA YIN
NO, ,DE DAG KYANG SPYIR DUS DE RE ZHIG PA'I DBANG DU BYAS NA,
THEG PA NI GNYIS SU GZHAG STE, MNGON PAR MTHO BA'I THEG PA 'JIG
RTEN PA DANG, NGES PAR LEGS PA'I THEG PA 'JIG RTEN LAS 'DAS PA'O,
,DE YANG,

@105A *, ,LHA DANG MI YI THEG PA NI, ,BCU DRUG CHAR YANG MI PHOD
DO, ,ZHES GSUNGS PA YIN NO, ,'JIG RTEN LAS 'DAS PA'I THEG PA LA
YANG RNAM PA GSUM STE, NYAN THOS KYI THEG PA DANG, RANG RGYAL
BA'I THEG PA DANG, BYANG CHUB SEMS DPA'I THEG PA'O, ,DE YANG

LANG KAR GSHEGS PA'I MDO LAS, BYIS PA RNAMS NI DRANG BA'I PHYIR,
,THEG PA THA DAD NGAS BSHAD DO, ,ZHES GSUNGS SO, ,THEG PA DE DAG
GI DON MDOR BSDU NA RNAM PA GSUM DU 'GYUR TE, YUL DANG, DUS DANG,
'BRAS BUR GZHAG PA YIN NO, ,DE YANG 'DI SKAD DU,

MNGON PAR RTOGS PA'I RGYAN LAS, YUL GYI RGYU NI GSUM DAG DANG,
,SBYOR BA BZHI YI BDAG NYID DANG, ,CHOS SKU PHRIN LAS 'BRAS BU
NI, ,MDOR BSDUS GZHAN DE RNAM PA GSUM, ,ZHES GSUNGS PA LTA BU'O,
,DE LA NYAN THOS DANG RANG RGYAL BA'I 'JUG PA NI YE SHES LA

'JUG PA LA SOGS PA MNGON PA SDE BDUN DANG, BYE BRAG TU BSHAD PA
CHEN PO LA SOGS PA GZHAN DU GRAGS PAR ZAD DO, ,DE LA BYANG CHUB
SEMS DPA'I THEG PA NI BDAG DANG GZHAN GYI DON PHUN SUM TSOGS PAR
'GYUR BAS THEG PA CHEN PO'I DON NI MCHOG TU BLANG BAR BYA BA YIN
TE,

SMON LAM LA SOGS PAS BLA NA MED PA'I BDE BAR GSHEGS PA'I GO
'PHANG THOB PAR 'GYUR BA NI THEG PA CHEN PO'I DON YIN PA'I PHYIR
RO, ,DE YANG JI SKAD DU TSUL GSUM GYI SGRON MA LAS, SMON PA DANG
NI 'JUG PA DANG, ,DE BZHIN ZAB DANG RGYA CHE NYID, ,MI LDOG 'BRAS
BU THOB PAS

KYANG; ,THEG PA CHEN PO KHYAD PAR 'PHAGS, ,ZHES GSUNGS PA DANG,
THEG PA CHEN PO NYI SHU PA LAS KYANG, RTOG PA'I CHU BOS GANG BA
YI, ,'KHOR BA'I RGYA MTSO CHEN POR NI, ,THEG CHEN GRU LA MA ZHUGS
PAR, ,SU ZHIG PHA ROL 'GRO BAR 'GYUR, ,ZHES GSUNGS SO, ,DE LA

BYANG CHUB SEMS DPA'I THEG PA LA YANG RNAM PA GNYIS TE, SA DANG
PHA ROL TU PHYIN PA'I THEG PA DANG, GSANG SNGAGS 'BRAS BU RDO
RJE'I THEG PA'O, ,DE LA SA DANG PHA ROL TU PHYIN PA'I THEG PA NI
MDO SDE'I DON BSDUS PA MNGON PAR RTOGS PA'I RGYAN LA SOGS PAS DON
GYI 'GREL PA RGYAS

@105B PAR GSUNGS PA YIN NO, ,DE YANG JI SKAD DU, MNGON PAR RTOGS
PA'I RGYAN LAS, RNAM KUN MKHYEN NYID LAM SHES NYID, ,DE NAS THAMS
CAD SHES PA NYID, ,RNAM PA KUN RDZOGS RTOGS PA DANG, ,RTZE MOR
PHYIN DANG MTHAR GYIS PA, ,SKAD CIG GCIG MNGON RDZOGS BYANG
CHUB,,

CHOS KYI SKU DANG DE RNAMS BRGYAD, ,CES GSUNGS PA YIN NO, ,DE LA
GSANG SNGAGS 'BRAS BU RDO RJE THEG PA NI DE KHO NA NYID DU SMRA
ZHING DBANG PO RNON PO'I DON DU GSUNGS PAS NAS DANG PHA ROL TU
PHYIN PA'I THEG PA LAS KHYAD PAR DU 'PHAGS PA YIN TE, DE KHO NA'I
DON PHYIN CI MA LOG PA'I

DKA' BA MED PAR MYUR DU BSGRUB PA'I PHYIR RO, ,DE YANG SGYU
'PHRUL DRA BA LAS, RDZOGS PA'I SANGS RGYAS GANG 'DAS DANG, ,DE
BZHIN GANG DAG MA BYON DANG, ,DA LTAR BYUNG BA'I MGON PO RNAMS,
,'GRO LA PHAN PHYIR BZHUGS PA DAG ,DE DAG KUN GYIS GSANG SNGAGS
KYI, ,

CHO GA MCHOG BZANG 'DI BRNYES NAS, ,DPA' BOS BYANG CHUB SHING
DRUNG DU, ,THAMS CAD MKHYEN PA MTSAN MED BRNYES, ,ZHES GSUNGS PA
DANG, GZHAN YANG TSUL GSUM GYI SGRON MA LAS, DON GCIG NA YANG MA
RMONGS PA DANG, ,THABS DANG DKA' BA MED PA DANG, ,DBANG

PO RNON PO'I DON GYI PHYIR, ,SNGAGS KYI BSTAN BCOS KHYAD PAR
'PHAGS, ,ZHES GSUNGS PA YIN NO, ,GSANG SNGAGS 'BRAS BU RDO RJE
THEG PA LA NI 'JUG PA'I SGO RNAM PA BZHI STE, BYA BA'I RGYUD
DANG, SPYOD PA'I RGYUD DANG, RNAL 'BYOR CHEN PO'I RGYUD CES SPYIR
GRAGS PA YIN NO, ,

DE DAG KYANG GSANG ZHING SBAS PAS 'GRUB LA SNOD MA YIN PA RNAMS
KYI SPYOD YUL MA YIN PAS NA GSANG BA'O, ,DE NI SNGAGS KYI THEG PA
ZHES KYANG BYA STE, SNGAGS DANG PHYAG RGYA'I SGO NAS DNGOS GRUB
RNAMS SGRUB PA'I PHYIR DANG, DES YID SKYOB PAR BYED CING 'KHOR
BA'I SDUG BSNGAL DKA' BA

MED PAR MYUR DU SGROL BA'I PHYIR DANG, NYAN THOS LA SOGS PA BLO
DMAN PA RNAMS SKRAG PAR BYED PA'I PHYIR DANG, SANGS RGYAS DANG
BYANG CHUB SEMS PA DPA' RNAMS KYIS BSTOD CING BKUR LA BSNGAGS
PA'I PHYIR DANG, DE KHO NA NYID KYI DON PHYIN CI MA LOG PAR STON
PA LA SOGS PA'I PHYIR

@106A *, ,SNGAGS SO, ,DE NI SKU DANG LONGS SPYOD DANG GNAS DANG
MDZAD PA YONGS SU DAG PA'I TSUL GYIS 'JUG PAS NA 'BRAS BU STE,
LAM THAMS CAD KYI 'BRAS BU PHYAG RGYA CHEN PO'I DNGOS GRUB YIN
PA'I PHYIR RO, ,DE NYID NI 'TSE BA MED CING YANG DAG PA'I DON
THOGS PA MED PAR

THOB PAR BYED PAS NA RDO RJE'O, ,DE NI THEG PA YANG YIN TE, LAM
DES DKA' BA MED PAR MYUR DU YID LA BYED PA'I PHYIR RO, ,DE YANG
JI SKAD DU, GSANG BAS GRUB PHYIR GSANG SNGAGS TE, ,RDO RJE THEG
PA 'BRAS BU CHE, ,ZHES GSUNGS PA YIN NO, ,DE LA GSANG SNGAGS KYI
THEG PA'I SDE

SNOD NI THEG PA GSUM DU MA GTOGS PAR 'DOD DE, DE NI RIG 'DZIN GYI
SDE SNOD CES BYA BAR GRAGS PA BYANG CHUB SEMS DPA'I SDE SNOD
GZHAN YIN NO, ,DE YANG JI SKAD DU, PHYI NANG GSANG BA THEG PA
GSUM, ,DAM CHOS YONGS SU GZUNG BAR BYA, ,ZHES GSUNGS PA YIN NO,
,YANG NA

SDE SNOD GSUM DU 'DUS PAR YANG 'CHAD DE, GSUNG RAB YAN LAG DGU NI
THEG PA CHEN PO'I SDE SNOD YIN LA, GSANG SNGAGS KYI THEG PA'I SDE
SNOD KYANG GSUNG RAB YAN LAG DGUR 'DUS SHING, BSLAB PA RNAM PA
GSUM STON PA'I PHYIR SDE SNOD GSUM DU GZHAG PA'O, ,DE YANG JI
SKAD DU BZHI

BRGYA LNGA BCU PA LAS, GDUL BYAS BSKYOD PA SNA TSOGS MCHOG ,DAM
CHOS GSUNG RAB YAN LAG DGU ,ZHES GSUNGS PA YIN NO, ,DE LA BYA
BA'I RGYUD NI RIG PA MCHOG DANG RAB TU GRUB PA'I RGYUD LA SOGS PA
STE, RGYAS PAR NI DBYE BA BSAM GYIS MI KHYAB PA YIN NO, ,DE'I
GDUL

BYA ZAB MO'I DON LA 'JIGS PAR LTA ZHING SHIN TU GTZANG SBRA BYED
LA, YE SHES SEMS DPA'I BDE BA SPANGS SHING, LHA'I SNYEMS PA MED
PA RMAD DU BYUNG BA'I YUL LA SKYON GYI RGYU'I RTOG PA'I RAB TU
RTOG PA'I SPYOD PAS SGRUB PAR BYED PA'I DON GSUNGS PA YIN NO, ,DE
LA SPYOD PA'I RGYUD LA NI MNGON PAR BYANG

CHUB PA LA SOGS PA STE, MDOR BSDU NA STONG PHRAG BRGYAD YIN LA,
RGYAS PAR NI DBYE BA BSAM GYIS MI KHYAB PA YIN NO, ,GANG DAG LAS
KYI BYA BA SNA TSOGS RGYA CHEN PO PHYAG RGYA DMIGS PA'I MTSAN
NYID LA SOGS PA DANG, RNAL 'BYOR GNYIS KAS DNGOS GRUB KYI DON LA
SGRUB PAR BYED

@106B PA'I DON DU GSUNGS PA YIN NO, ,DE LA RNAL 'BYOR GYI RGYUD
NI DE KHO NA NYID BSDUS PA LA SOGS PA GSUNGS TE, MDOR BSDUS NA
STONG PHRAG DRUG PA YIN LA, RGYAS PAR NI DBYE BA BSAM GYIS MI
KHYAB PA YIN NO, ,GANG DAG LHA'I DKYIL 'KHOR GYI 'KHOR LO DGOD PA
DANG, DE LAS BYUNG BA'I

LAS SGRUB PA DE KHO NA NYID RNAM PA BCU RAB TU DPYAD PAS DE RNAL
'BYOR DANG PHYI'I BYA BAS KYANG TING NGE 'DZIN GYI YAN LAG TU
BSGYUR BAS DNGOS GRUB THAMS CAD THOB PAR 'DOD PA'I DON DU GSUNGS
PA YIN NO, ,RNAL 'BYOR CHEN PO'I RGYUD NI GDUL BYA DBANG PO MCHOG
DANG, RNAL 'BYOR GTZO

BOR BYED PA'I DON GSUNGS PA YIN TE, MDOR BSDU NA STONG PHRAG BCU
GNYIS YIN LA, RGYAS PAR NI DBYE BA BSAM GYIS MI KHYAB PA YIN NO,
,DE LA RNAL 'BYOR CHEN PO'I RGYUD NI RNAM PA GNYIS TE, RANG BZHIN
GYIS RGYUD DANG BRTAG PA'I RGYUD DO, ,DE LA RANG BZHIN GYI RGYUD
NI MDOR BSDU

NA RNAM PA GSUM STE, RGYU'I RGYUD DANG, 'BRAS BU'I RGYUD DANG,
THABS KYI RGYUD DO, ,DE YANG GSANG BA 'DUS PA'I RGYUD PHYI MA
LAS, RGYUD NI RGYUN CES BYA BAR GRAGS, ,DE NI RNAM PA GSUM DU
'GYUR, ,GZHI DANG DE BZHIN RANG BZHIN DANG, ,MI 'PHROGS PA YI RAB
PHYE BA, ,GZHI DANG

RANG BZHIN RGYU YIN TE, ,DE BZHIN MI 'PHROGS 'BRAS BU'O, ,GZHI NI
THABS ZHES BYA BA STE, ,GSUM GYIS RGYUD KYI DON BSDUS PA'O, ,ZHES
GSUNGS PA YIN NO, ,BTAGS PA'I RGYUD KYANG RNAM PA GNYIS TE, RNAL
'BYOR THABS KYI RGYUD DANG, RNAL 'BYOR SHES RAB KYI RGYUD DO, ,

DE DAG KYANG RNAM PA GNYIS SU 'DOD DE, RNAL 'BYOR MCHOG GI RGYUD
DANG, RNAL 'BYOR BLA NA MED PA'I RGYUD CES BYA STE, RIG PA'I
RGYUD DANG, RTZA BA'I RGYUD CES BTAGS PA YIN NO, ,DE LA THABS
DANG SHES RAB KYI RGYUD KYI DBYE BA NI, DE KHO NA NYID STON PA
DANG, GDUL BYA DANG, RNAM

DAG DANG, THUN MONG DU MNGON PAR GRAGS PA LA SOGS PAS THA DAD PAR
GZHAG PAR BYA'O, ,DE YANG RGYA CHE BA'I DE KHO NA NYID GANG DU
GTZO BOR STON PA'I RGYUD NI THABS KYI RGYUD DO, ,GANG DU ZAB PA
NYID GTZO BOR BYAS TE STON PA NI, SHES RAB KYI RGYUD DO, ,GANG DU
SKYES PA DANG, RANG GI SDE PA

@107A *, ,'DUL BA'I PHYIR LHA PHO'I RNAM PA MANG BAR STON PA'I
DKYIL 'KHOR NI THABS KYI RGYUD DO, ,GANG DU BUD MAD DANG, PHYI
ROL MU STEGS CAN 'DUL BA'I PHYIR DE DAG DANG RJES SU MTHUN PA'I
LHA MO'I RNAM PA MANG BA'I DKYIL 'KHOR STON PA NI SHES RAB KYI
RGYUD DO, ,GANG DU PHYI

NANG GI PHUNG PO DANG KHAMS DANG SKYE MCHED KYI RNAM PAR DAG PA'I
LHA STON PA NI THABS KYI RGYUD DO, ,GANG DU PHYI NANG GI RTZA
DANG, BYANG CHUB KYI SEMS RNAM PAR DAG PA'I LHA STON PA NI SHES
RAB KYI RGYUD DO, ,GANG DU 'JIG RTEN DANG RJES SU MTHUN PA'I
LHA'I RNAM PA STON PA NI THABS KYI RGYUD DO, ,

GANG DU 'JIG RTEN DANG 'GAL BA'I LHA'I RNAM PA STON PA NI SHES
RAB KYI RGYUD CES BYA BA LA SOGS PA BTAGS PA YIN NO, ,DE YANG,
SHES RAB KYI NI DBYE BA YIS, ,RNAL 'BYOR PA NI GNYIS SU 'DOD,
,CES GSUNGS PA YIN NO, ,DE LA THABS DANG SHES RAB KYI RGYUD DE
DAG GI DON

MDOR BSDU NA SNGA MA BZHIN DU RNAM PA GSUM YIN TE, YUL DANG,
'BRAS BU DANG, RGYU'I RNAM PAS SO, ,DE LA GANG DAG DE KHO NA NYID
KYI DON MTHONG BAR 'DOD PA RNAMS KYIS RTOGS SHING KHONG DU CHUD
PAR BYA BA'I YUL NI MDOR BSDU NA RNAM PA GNYIS YIN TE, KUN RDZOB
KYI BDEN PA

DANG DON DAM PA'I BDEN PA'O, ,DE LA KUN RDZOB KYI BDEN PA LA YANG
RNAM PA GNYIS TE, YANG DAG PA DANG YANG DAG PA MA YIN PA'O, ,DE
YANG YANG DAG PA'I KUN RDZOB NI SEMS KYI RANG BZHIN 'OD GSAL BA
STE, RNAM GRANGS KYI DON DAM PAR 'DOD PA YIN NO, ,DE YANG YE SHES
RDO RJE

KUN LAS BTUS PA LAS, SEMS NI NAM MKHA' MTSAN NYID CAN, ,RNAM PA
MED PA'I NGO BOR KHYAB, ,'GRO DANG 'ONG BA DANG BRAL BA'O, ,ZHES
GSUNGS PA YIN NO, ,YANG DAG PA MA YIN PA'I KUN RDZOB NI DE LAS
BZLOG PA'I CHOS THAMS CAD YIN NO, ,DE DAG GI MTSAN NYID

THUN MONG DU BSTAN PA NI, RLUNG GI DBANG GIS SNA TSOGS SNANG
ZHING NYAMS SU MYONG BAR BYED PA YIN NO, ,DE YANG DGONGS PA LUNG
BSTAN PA LAS, JI SRID 'JIG RTEN GYIS BRTAGS DANG, ,DE BZHIN
BRTAGS PA SNA TSOGS RNAMS, ,RNAM RTOG BYANG CHUB SEMS ZHES PA'I,
,RLUNG LTAR RTAG

@107B TU 'BYUNG BA YIN, ,BDE SDUG LA SOGS CHOS RNAMS KYI, ,SA BON
LTA BUR BSHAD PA YIN, ,ZHES GSUNGS PA DANG, GZHAN YANG YE SHES
RDO RJE KUN LAS BTUS PA LAS, RIGS KYI BU KUN RDZOB NI MI BRTAN PA
DANG G-YO BA'O, ,DE'I BDEN PA NI CHU ZLA LTA BU'O, ,YANG DE NYID
LAS

RNAM PAR SHES PA NI 'OD GSAL BA LAS 'BYUNG NGO, ,DE NI SEMS DANG
YID CES BYA STE, KUN NAS NYON MONGS PA DANG RNAM PAR BYANG BA'I
CHOS THAMS CAD NI DE'I RTZA BA CAN YIN NO ZHES GSUNGS PA DANG,
RGYUD THAMS CAD KYI BLA MAR GYUR BA LAS, 'GRO BA 'DI KUN SANGS
RGYAS LNGA

BDAG NYID, ,GAR MKHAN DAG DANG ROL MO BZANG LTAR SNANG, ,GANG DU
BDE CHEN ZHES BYA GCIG PU NYID, ,GCIG PU NYAMS NI DU MAR GAR
MDZAD DO, ,ZHES GSUNGS PA DANG, DGONGS PA LUNG BSTAN PA LAS
KYANG, BYANG CHUB SEMS LAS RLUNG 'BYUNG ZHING, ,NAM MKHA' LAS

NI RNAM GNAS PA, ,SEMS CAN KUN GYI SROG GYUR CING, ,LNGA YI BDAG
NYID BCU MING CAN, ,RTEN 'BREL BCU GNYIS ZHES GRAGS PA, ,NGO BO
NYID RNAMS GSUM DU 'GYUR, ,ZHES GSUNGS PA DANG, YANG DE NYID LAS,
SNYING BOR GYUR PA RANG SROG LAS, ,KHAMS GSUM NA NI

GZHAN MED DE, ,KHAMS GSUM RLUNG GI SPRUL PA STE, ,RMI LAM RMI BA
BZHIN DU BLTA, ,ZHES GSUNGS PA DANG, YANG DE NYID LAS, SKYE DANG
GNAS DANG 'JIG PA DANG, ,SRID BA BAR MAR GNAS PA STE, ,JI SNYED
'JIG RTEN GYIS BRTAGS PA, ,SEMS DANG RLUNG GI RNAM 'PHRUL LO, ,

ZHES GSUNGS PA DANG, GZHAN YANG SNANG BA'I PHRENG BA LAS KYANG,
SEMS TZAM LA NI BRTEN NAS SU, ,PHYI ROL DON LA MI BRTAG GO, ,DE
BZHIN NYID LA DMIGS NAS SU, ,SEMS TZAM LAS NI BZLA BAR BYA, ,SEMS
TZAM LAS NI BZLAS NAS SU, ,SNANG BA MED LA GNAS PAR 'GYUR,,

SNANG MED GNAS PA'I RNAL 'BYOR PA, ,DE YIS THEG PA CHEN PO
MTHONG, ,ZHES GSUNGS PA DANG, RIN PO CHE PHRENG BA LAS KYANG,
NGAR 'DZIN LAS BYUNG PHUNG PO RNAMS, ,NGAR 'DZIN DE NI DON DU
BRDZUN, ,GANG GIS SA BON BRDZUN PA DE, ,SKYE BA BDEN PA GANG LA
ZHIG ,CES GSUNGS

@108A *, ,PA DANG, TING NGE 'DZIN GYI RGYAL PO LAS KYANG, DPER NA
CHU SHING RLON PA'I PHUNG PO LAS, ,SNYING PO 'DOD PA'I SKYES BUS
RNAM BTZAL NA, ,PHYI DANG NANG NA 'ANG SNYING PO YOD MA YIN,
,CHOS RNAMS THAMS CAD DE 'DRAR SHES PAR GYIS, ,ZHES GSUNGS PA
DANG,

YANG DE NYID LAS, DPER NA GZHON NU RMI LAM NANG GNAS TSE, ,DES NI
BU SKYES SHI BAR GYUR PA MTHONG, ,SKYES PAS DGA' LA SHI BAS GDUNG
BAR 'GYUR, ,CHOS RNAMS THAMS CAD DE 'DRAR SHES PAR GYIS, ,ZHES
BYA BA LA SOGS PA GSUNGS PA YIN NO, ,DON DAM PA'I BDEN

PA YANG RNAM PA GNYIS TE, RNAM GRANGS PA DANG RNAM GRANGS MA YIN
PA'O, ,DE LA RNAM GRANGS PA NI YE SHES DANG, DE KHO NA NYID LA
DMIGS PA'I TSUL GSUM PA'I RTAGS LAS SKYES BA LA SOGS PA'O, ,RNAM
GRANGS MA YIN PA NI CHOS THAMS CAD RANG BZHIN GYIS MA SKYES PA
NGO BO NYID

KYIS GDOD MA NAS MA GRUB PA LAS DANG SKYE BA THAMS CAD DANG DRA
LA NGA, RNAM PAR RTOG PA'I YUL LAS 'DAS PA SPROS PA THAMS CAD
RNAM PAR CHAD PA TZAM STE, BDEN PA GNYIS GNYIS SU MED PA'I NGO BO
NYID DO, ,DE YANG YE SHES RDO RJE KUN LAS BTUS PA LAS, DON DAM
PA'I

BDEN PA NI STONG PA BCO BRGYAD DE YANG DAG PA'I MTHA'O ZHES
GSUNGS PA DANG, DPAL GSANG BA 'DUS PA LAS KYANG, DNGOS PO MED PAS
SGOM PA'I DNGOS, ,BSGOM PAR BYA BA BSGOM PA MIN, ,DE BAS DNGOS PO
DNGOS MED PAS, ,BSGOM PA DMIGS SU MED PA'O, ,ZHES BYA BA LA

SOGS PA GSUNGS PA DANG, GZHAN YANG DE NYID LAS, RANG SEMS SEMS NI
DMIGS PA LAS, ,CHOS RNAMS THAMS CAD RAB TU GNAS, ,NAM MKHA'I RDO
RJE GNAS SEMS 'DI, ,CHOS MED CHOS NYID MED PA'O, ,ZHES GSUNGS PA
DANG, TSIGS SU BCAD PA DGU PA LAS, SPROS

PA MED CING SNANG BA MED, ,RNAM RTOG MED CING SHIN TU PHRA, ,ZHES
GSUNGS PA DANG, MNGON PAR BYANG CHUB PA LAS KYANG, THAMS CAD NAM
MKHA'I MTSAN NYID DE, ,NAM MKHA' LA YANG MTSAN NYID MED, ,GANG
ZHIG DE RTOGS 'DOD PA NI, ,BYANG CHUB SEMS DPA' ZHES BYA'O, ,ZHES

@108B GSUNGS PA DANG, GLANG PO MTSAN BCINGS KYI MDO LAS KYANG,
GANG GIS SKYE BA 'BYUNG BA NI, ,DNGOS PO GANG LA 'ANG RNYED MI
'GYUR, ,DNGOS PO MED PA'I NGO BO LA, ,BYIS PA RNAMS NI 'BYUNG BAR
'DOD, ,CES GSUNGS PA DANG, SANGS RGYAS THAMS CAD KYI YUL LA 'JUG
PA YE SHES

SNANG BA'I RGYAN LAS KYANG, RTAG TU SKYE MED CHOS NI DE BZHIN
GSHEGS, ,CHOS RNAMS KUN KYANG BDE BAR GSHEGS DANG 'DRA, ,BYIS
BA'I BLO CAN MTSAN MAR 'DZIN PA YIS, ,'JIG RTEN DAG NA MED PA'I
CHOS LA SPYOD, ,CES GSUNGS PA DANG, THEG PA CHEN PO NYI SHU PA
LAS KYANG,

GANG TSE SGYU MKHAN SGYU MA NI, ,SPANGS SHING NYE BAR BSDUS PA
NA, ,DE TSE CI YANG MI SNANG STE, ,DE NI CHOS KYI CHOS NYID DO,
,ZHES GSUNGS PA DANG, BYANG CHUB KYI SEMS BSHAD PA LAS KYANG,
RTOGS PA PO YIS RTOGS BYA GANG, ,SHES BYA MED PAS SHES PA MED,
,DE LTAR SHES DANG

SHES BYA GANG, ,DNGOS PO MED PAR CIS MI 'DOD, ,RTOGS BYA RTOGS
BYED RNAM PAR SEMS, ,DE BZHIN GSHEGS PAS MA GZIGS SO, ,ZHES PA LA
SOGS PA GZHUNG SNA TSOGS LAS GSUNGS PA YIN NO, ,DE LTA BAS NA DE
KHO NA MTHONG BAR 'DOD PA RNAMS KYIS KHONG DU CHUD CING

RTOGS PAR BYA BA'I YUL THAMS CAD NI BDEN PA GNYIS SU 'DUS PA KHO
NA YIN NO, ,DE YANG BDEN PA GNYIS RNAM PAR BSTAN PA LAS, SANGS
RGYAS RNAMS KYIS CHOS BSTAN PA, ,BDEN PA GNYIS LA YANG DAG GNAS,
,'JIG RTEN KUN RDZOB BDEN PA DANG, ,DAM PA'I DON GYI BDEN PA'O,,

ZHES GSUNGS PA YIN NO, ,DE LTAR BDEN PA GNYIS KYI MTSAN NYID
RTOGS NA 'BRAS BU SKU GSUM GYI RANG BZHIN LA MNGON PAR 'DOD PA
'BYUNG BAS THAMS CAD MKHYEN PA YON TAN GYI DBANG PHYUG DANG LDAN
PA BDEN PA GNYIS KYI RANG BZHIN CAN BDE BA CHEN PO'I RNAM PA CHOS
THAMS CAD KYI SKU STE,

BDE BA CHEN PO'I SKU ZHES RNAL 'BYOR CHEN PO'I GRUB PA'I MTHA'
LAS 'DOD DO, ,DE YANG JI SKAD DU, RNAL 'BYOR CHEN PO'I BSHAD PA'I
RGYUD LAS, DBANG PHYUG BRGYAD KYIS BCOM LDAN 'DAS, ,BDE BA CHEN
PO'I GNAS NA BZHUGS, ,ZHES GSUNGS PA DANG, DPAL GSANG BA 'DUS PA

@109A *, ,LAS KYANG, SNGAGS KYI SKYES BU JI SNYED PA, ,RDO RJE
GSUM GYI YE SHES RDZOGS, ,DBANG PO GNYIS KYI SBYOR BA YIS, ,DNGOS
PO THAMS CAD BRTAG PAR BYA, ZHES GSUNGS PA DANG, GZHAN YANG BSHAD
PA'I RGYUD LAS, YON TAN BRGYAD DANG NYER LDAN PAS,

SEMS CAN THAMS CAD RIG 'GYUR ZHING, ,'JIG RTEN KHAMS NI MA LUS
PAR, ,BDAG NYID YE SHES LUS KYI RGYU, ,GTZO BO GANG DU RGYU BA
YI, ,DE YI KHYIM NI NAM MKHA' NYID, ,BDE BA CHEN PO'I TING 'DZIN
GYIS, ,DE NYID DU NI RTAG TU DGYES, ,ZHES GSUNGS PA DANG, BDE
MCHOG

'KHOR LO LAS KYANG, RNAL 'BYOR THAMS CAD BCOM LDAN 'DAS, ,RDO RJE
SEMS DPA' DE BZHIN GSHEGS, ,KHAMS GSUM PA NI MA LUS KUN, ,DE YI
NYE BAR LONGS SPYOD NYID, ,CES GSUNGS PA DANG, YANG DE NYID LAS,
LHA DANG MI YI BDE BA NI, ,BSDUS BYAS RDO RJE 'DZIN PA

YI; ,BCU DRUG CHAR YANG MI PHOD DO, ,ZHES BYA BA LA SOGS PA
GSUNGS PA DANG, DE KHO NA NYID RIN PO CHE SNANG BA LAS KYANG,
LONGS SPYOD RDZOGS PA KHA SBYOR BDE CHEN RANG BZHIN MED, ,SNYING
RJES NGES GANG RGYUN MI 'CHAD PA 'GOG PA MED, ,YAN LAG BDUN PO
NYID DANG LDAN PA'I

BSGRUB BYA 'DI, ,TSAD MAR YONGS BSGOS BLO YIS SNGAGS PA BDAG NYID
'DOD, ,CES GSUNGS PA DANG, GZHAN YANG, CHOS SKU BDE BA CHEN PO
NI, ,SKU GNYIS LA NI KHYAB PAR GNAS, ,ZHES BYA BA LA SOGS PA
GSUNGS PA YIN NO, ,DE LA LONGS SPYOD RDZOGS PA'I SKU NI CHOS KYI

SKU DMIGS PA MED PA'I THUGS RJE CHEN PO'I DBANG GIS MTSAN SUM CU
RTZA GNYIS DANG, DPE BYAD BZANG PO BRGYAD CUS RNAM PAR BRGYAN PA
SNANG BAR GYUR PA YIN NO, ,DE YANG RDO RJE RTZE MO LAS, THUB PA'I
NGO BO NYID SKU LAS, ,SLAR YANG LONGS SPYOD RDZOGS PAR 'GYUR,
,ZHES GSUNGS PA

YIN NO, ,DE NI 'OG MIN DU DBANG PHYUG CHEN BO'I GNAS ZHO'I SPRI
LTA BUR GYUR PA SNYING BO BYANG CHUB TU MNGON PAR BYANG CHUB PA
BSTAN NAS BYANG CHUB SEMS DPA' CHEN POS BCU PA RNAMS LA CHOS KYI
LONGS SPYOD PAR MDZAD PA YIN NO, ,DE YANG JI SKAD DU, 'DOD PA'I
KHAMS DANG GZUGS MED DU, ,

@109B SANGS RGYAS RNAM PAR 'TSANG MI RGYA, ,GZUGS KYI KHAMS KYI
'OG MIN DU, ,'DOD CHAGS BRAL KHYOD 'TSANG RGYA'O, ,ZHES GSUNGS PA
YIN NO, ,GZHAN YANG CHOS KYI SKU DANG, LONGS SPYOD RDZOGS PA'I
SKU NI BYIN GYI RLABS LAS BYUNG BA SPRUL PA'I SKUS KYANG 'DOD
PA'I KHAMS

SU SANGS RGYAS PA'I TSUL GYIS 'GRO BA DANG RJES SU MTHUN PAR SKU
BSTAN PA YIN NO, ,DE YANG JI SKAD DU, GTZANG MA'I GNAS NI RNAM
SPANGS NAS, ,'OG MIN GNAS NI NYAMS DGA' BAR, ,YANG DAG SANGS
RGYAS DER SANGS RGYAS, ,SGRUB PA PO DAG 'DIR SANGS RGYAS, ,

ZHES GSUNGS PA YIN NO, ,SPRUL PA'I SKUS KYANG 'KHOR BA JI SRID MA
STONGS KYI BAR DU 'JIG RTEN GYI KHAMS MTHA' YAS PAR GDUL BYA
RNAMS KYI MOS PA DANG, SKAL PA JI LTA BA BZHIN DU SPRUL SKU 'DRA
BA DANG, MI 'DRA BA DANG, NGES PA DANG, MA NGES PA DANG, RTAG PA
DANG,

MI RTAG PAS DON MDZAD CING BZHUGS PA YIN NO, ,DE YANG JI SKAD DU
RDO RJE DRA BA LAS, GANG DANG GANG GI GZUGS KYIS NI, ,MI RNAMS
YID KYIS 'JUG 'GYUR BA, ,DE DANG DE YI GZUGS KYIS NI, ,SNA TSOGS
NOR BU JI BZHIN NO, ,ZHES GSUNGS PA YIN NO, ,DE LTAR NA SKU

GSUM GYIS LAM THAMS CAD KYI 'BRAS BUR GYUR PA BSDUS PA YIN TE,
BDAG DANG GZHAN GYI DON PHUN SUM TSOGS PA'I RAB KYI MTHAR THUG
PA'I PHYIR RO, ,DE YANG JI SKAD DU, LUS DANG NGAG SEMS RNAM DAG
PAS, ,SKU GSUM DU NI BSTAN PA YIN, ,ZHES GSUNGS PA YIN NO, ,DE

LTAR BDEN PA GNYIS KYI MTSAN NYID SHES SHING 'BRAS BU SKU GSUM
GYI SPYI'I RANG BZHIN RTOGS NA DE LA MNGON PAR 'DUN CING DE'I
THOB PA'I THABS LA 'JUG PAR 'GYUR RO, ,DE BAS NA DE'I RGYUR GYUR
PA NI SNGAGS KYI LAM RNAM PA GNYIS SU 'DOD DE, SMIN PAR BYED PA'I
LAM DANG,

GROL BAR BYED PA'I LAM MO, ,SMIN PAR BYED PA'I LAM LA YANG BZHI
STE, BUM PA'I DBANG BSKUR BA DANG, GSANG BA'I DBANG BSKUR BA
DANG, SHES RAB YE SHES KYI DBANG BSKUR BA DANG, BZHI PA'I DBANG
BSKUR BA'O, ,DE YANG DPAL GSANG BA 'DUS PA'I RGYUD PHYI MA LAS,
DBANG

@110A *, ,BSKUR BA LA GSUM DU 'BYED, ,BUM PA'I DBANG NI DANG PO
STE, ,GSANG BA'I DBANG BSKUR GNYIS PA YIN, ,SHES RAB YE SHES GSUM
PA STE, ,DE LTAR DE BZHIN BZHI PA YANG, ,ZHES GSUNGS PA YIN NO,
,YANG NA, DBANG BSKUR BA LA GSUM DU 'BYED, ,CES

GSUNGS PA'I DGONGS PA NI BUM PA'I DBANG BSKUR BA'O, ,GSANG BA'I
DBANG DANG, SHES RAB YE SHES TE GSUM YIN NO, ,DE YANG JI SKAD DU,
BZHI BRGYA LNGA BCU PA'I RNAM PAR BSHAD PA LAS, CHU DANG COD PAN
RDO RJE BDAG PO DANG, ,MING ZHES BTAGS DANG BUM PA ZHES BYA BA,
,GSANG

BA DANG NI SHES RAB YE SHES TE, ,DBANG BSKUR RNAM PA GSUM DU SHES
PAR BYA, ,ZHES GSUNGS PA YIN NO, ,DE'I DON 'DI YIN TE, BYANG CHUB
TU SEMS BSKYED CING DAM TSIG DANG DBANG BSKUR BA THOB PAR MA GYUR
PAS NI DE KHO NA NYID 'BA' ZHIG TZAM LA 'BAD CING PHYIN CI MA LOG
PAR BSGRUBS

KYANG 'BRAS BU MCHOG 'DOD PA BZHIN DU 'BYUNG BAR MI 'GYUR RO, ,DE
YANG JI SKAD DU, DKYIL 'KHOR DU NI MA ZHUGS SHING, ,DBANG BSKUR
THOB PAR MA GYUR DANG, ,GSANG BA'I DE NYID MI SHES LA, ,BSGRUBS
KYANG CI YANG MI 'GRUB BO, ,ZHES GSUNGS PA YIN NO, ,DE LTAR DBANG
BSKUR ZHING

YONGS SU SMIN PAR BYAS KYANG SGRUB PA PO GROL BAR BYED PA BYANG
CHUB KYI SEMS 'PHEL BAR BYED PA'I SNOD DU MA GYUR NA 'DOD PA
BZHIN DU 'BRAS BU 'BYUNG BAR MI 'GYUR RO, ,DE BAS NA DAD PA DANG,
BRTZON 'GRUS DANG, THOS PA DANG, SBYIN PA DANG, SDOM PA LA SOGS
PA NGES PAR BSTEN PAR

BYA'O, ,DE YANG RDO RJE RTZE MO LAS, BYANG CHUB SEMS BSKYED GYUR
NAS NI, ,LHA GZHAN LA NI MI MOS PAR, ,GSOD DANG RKU DANG 'KHRIG
PA DANG, ,CHANG DANG BRDZUN NI RNAM PAR SPANGS, ,KHYIM PA'I TSUL
DU GNAS NAS NI, ,RIG SNGAGS RGYAL PO BSGRUB PAR BYA, ,GAL TE DE
RAB TU BYUNG NA, ,

SDOM PA GSUM LA GNAS PAR BYA, ,SO SOR THAR DANG BYANG CHUB SEMS,
,RIG 'DZIN RANG GI SNGOM PA'O, ,ZHES GSUNGS PA DANG, YANG DE NYID
LAS, BYANG CHUB SEMS NI MA BSKYED CING, ,GANG GIS BKA' STZOL MI
NYAN DANG, ,THE TSOM YOD PA NYID DANG NI, ,MA DAD PAS NI MI 'GRUB
PO, ,

@110B ZHES GSUNGS PA DANG, GZHAN YANG SGYU 'PHRUL DU DRA BA LAS,
BRTAN ZHING DUL LA BLO GROS LDAN, ,BZOD LDAN DRANG LA G-YO SGYU
MED, ,SNGAGS DANG RGYUD KYI SBYOR BA DANG, ,DE NYID BCU NI YONGS
SU SHES, ,DKYIL 'KHOR BRI BA'I LAS LA MKHAS, ,'DI NI SLOB DPON
YIN ZHES BYA, ,DE YIS

BSTAN PA'I GSANG SNGAGS RNAMS, ,'GRUB 'GYUR 'DI LA THE TSOM MED,
,CES GSUNGS PAS NA SLOB MA'ANG YON TAN DE LTA BU'AM, CUNG ZAD
DMAN PAS GSOL BA BTAB NA, THAR RGYAL 'DOD PAS BSTAN PAR BYA'I,
,GZHAN DU SLOB DPON SLOB MA DAG ,GNYIS KA NYAMS PA NYID

DU 'GYUR, ,ZHES GSUNGS PA DANG, GSHIN RJE NAG PO'I RGYUD LAS
KYANG, BRTAN ZHING DUL LA SNYING RJE GCIG BU SEMS, ,DAD LDAN LHAG
PA'I BSAM PAS BZOD PA 'DZIN, ,SLOB MA BLA MA LA NI GUS PA DANG,
,DAD PAS GSHIN RJE GSHED LA GUS PA DANG, ,BRTUL ZHUGS LDAN

ZHING YONGS SU SMIN PA YIN, ,ZHES GSUNGS PA YIN NO, ,DE LTA BAS
NA LUNG DANG MAN NGAG JI LTA BA BZHIN DU BSGRUB PAR BYA BA'I DON
LA THE TSOM RNAM PAR BSAL TE 'JUG PAR BYA BA'I SGRA JI BZHIN PA
LA BRTEN NAS RANG DGAR GYUR PAS SROG GCOD PA LA SOGS PA BSTEN PAS
NI 'BRAS BU

MTHO RIS KYANG 'BYUNG BAR MI 'GYUR NA THAR PA LTA SMOS KYANG CI
DGOS TE, BDAG DANG GZHAN LA PHAN PAR 'DOD PA RNAMS KYIS LUNG GI
DON LA GUS PA TZAM GYIS 'JUG PAR MI BYA'O, ,DE YANG BCOM LDAN
'DAS KYIS DGONGS PA LUNG BSTAN PA LAS, GSANG BA'I BDAG PO DON
RGYAS PA'I, ,

TSUL CHEN 'DI NI RNYED GYUR NAS, ,JI BZHIN DON NI RNYED BZUNG NA,
,DES NA LAM NGAN DAG TU LTUNG, ,ZHES GSUNGS PA DANG, YANG DE NYID
LAS, GANG GIS PHUNG STZOGS DNGOS MED PAR, ,ZHI GNAS LAS BYUNG
SEMS KYIS BYA, ,DE NI SROG GCOD BYA BA STE, ,THEG PA MCHOG LA
GNAS

BA YIN, ,NANG DANG DE BZHIN PHYI ROL DAG ,BRTEN 'BYUNG GNYIS SU
STON PA YIN, ,DE NI BRDZUN SMRA DGA' BA STE, ,GNAS MED LA GNAS
RNAL 'BYOR LA, ,RDZOGS SANGS RGYAS KYI YE SHES DANG, ,DE NI RDZAS
SU SHES BYA STE, ,DE 'PHROG DANG TSUL GANG YIN PA, ,GZHAN GYI NOR
LA CHAGS

@111A *, ,PAR 'DOD, ,DE BZHIN NYID LA RTAG SBYOR BA, ,SEMS CAN DE
NI 'DOD LA DGA', ,SGRUB PA MCHOG LA DAM PAR 'GYUR, ,ZHES GSUNGS
PA DANG, DPAL 'KHOR LO SNGOM PA LAS KYANG, 'KHAR SIL CHOS GOS
LHUNG BZED DANG, ,CHU TSAGS SBYANGS PA'I YON

TAN GYIS, ,YAN LAG LUNG BZHIN MI SPONG STE, ,LUNG MA RTOGS PAR
RNAL 'BYOR PAR, ,SANGS RGYAS MU STEGS CAN DU 'GYUR, ,ZHES BYA BA
LA SOGS PA GSUNGS PA DANG, MNGON PAR BYANG CHUB PA'I RGYUD LAS,
RDO RJE THEG PAR KHAS 'CHE ZHING, ,MNYAM PA'I DON NYID MI SHES
PAR, ,

GSANG SNGAGS DAM TSIG MNYAM ZER ZHING, ,THUG THUB DAG TU SPYAD
BYAS NA, ,DMYAL KHAMS DAG TU BRGYUD PAR 'GYUR, ,ZHES BYA BA LA
SOGS PA GSUNGS PA YIN NO, ,DE LTA BAS NA DAM TSIG DANG DBANG
BSKUR BA THOB CING, SNYING RJE CHEN POS RGYUD BRLAN PA, ,MCHOG GI
BYANG CHUB KYI

SEMS LA GNAS SHING, DRANG BA DANG NGES PA'I DON GYI BYE BRAG SHES
PA, DE KHO NA'I DON LA BRTZON 'GRUS 'BAR BA DANG LDAN PA RNAMS NI
THEG PA CHEN PO 'DI'I SNOD YIN NO, ,DE YANG JI SKAD DU, DGOS PA
SGRUB LA MKHAS RNAMS SRAN THUB PAS, ,DKA' BA RNAMS KYANG DGA' BA
MED PAR

DGA', ,ZHES GSUNGS PA LTA BU'O, ,DE LTAR YONGS SU SMIN CING SNOD
DU GYUR PAS NI GROL LAM STE RNAL 'BYOR LA MNGON PAR BRTZON PAR
BYA BA'I TING NGE 'DZIN GYI GEGS SU GYUR PA RNAMS PAR G-YENG BA
SNA TSOGS BDUD KYI SPYOD YUL GYIS YID MGU BA RNAMS KYIS NI TSOGS
PA TZAM

BSAGS PAR 'GYUR GYIS MCHOG GI DNGOS GRUB LA SOGS PA'I 'BRAS BU
'DOD PA BZHIN DU 'BYUNG BAR MI 'GYUR RO, ,DE YANG BZHI BRGYA LNGA
BCU PA LAS, THOS PA TZAM GYIS SANGS MI RGYA, ,'JUG TZAM GYIS
KYANG MA YIN TE, ,JI SRID BSAMS PAR GYUR PA DANG, ,BSGOM PA NYID
KYIS

'GAG PAR 'GYUR, ,ZHES GSUNGS PA DANG, GZHAN YANG, DE LTAR RTOGS
PA'I SNYING RJER LDAN PA'I BDAG ,YE SHES BSAM YAS SKAD CIG GIS
BSGRUBS PA, ,DPAL LDAN KUN DU BZANG PO'I RANG BZHIN GYI, ,NGO BO
SU ZHIG NGES PAR SGOM MI BYED, ,CES GSUNGS PA YIN NO, ,

@111B SDONG PO BRGYAN PA LAS KYANG, YANG DAG SANGS RGYAS BSTAN PA
'DI, ,THOS PA TZAM GYIS MI 'GRUB PO, ,LA LA STOBS MED CHU KLUNG
GIS, ,NAN GYIS KHYER BAR GYUR PA DAG ,SGOM ZHING SHI BAR GYUR PA
BZHIN, ,MA BSGOMS CHOS KYANG DE BZHIN NO, ,JI LTAR 'GRO BA MANG

PO LA, ,ZAS DANG SKOM DAG BYIN BYAS KYANG, ,BDAG NYID BKRES PAS
SHI BA LTAR, ,DE BZHIN CHOS LA MA BSGOMS PA'O, ,JI LTAR SMAN PA
LA LA ZHIG ,SMAN RNAMS THA DANG GTONG BZHIN DU, ,LTO YI NAD KYIS
SHI BA BZHIN, ,CHOS LA MA BSGOMS DE BZHIN NO, ,JI

LTAR DBYIG GI MDZOD DAG TU, ,RIN CHEN MANG PO BGRANG BYED KYANG,
,NAM PHYED TZAM YANG MI 'THOB PA, ,CHOS LA MA BSGOMS DE BZHIN NO,
,JI LTAR BDE BA KUN LDAN PA'I, ,RGYAL PO'I PHO BRANG 'KHOR SKYES
KYANG, ,ZAS DANG SKOM DAG MI BDOG PA, ,DE BZHIN

CHOS LA MA BSGOMS PA'O, ,JI LTAR 'ON PA ROL MO YI, ,SIL SNYAN
SGRA LA MKHAS PA ZHIG ,GZHAN DAG DE YIS DGA' BYED PA, ,CHOS LA MA
BSGOMS DE BZHIN NO, ,JI LTAR DMUS LONG RI MO MKHAN, ,TSONG 'DUS
DBUS SU 'DRIR BCUG KYANG, ,BDAG NYID KYIS NI MI

MTHONG BA, ,MA BSGOMS CHOS KYANG DE BZHIN NO, ,JI LTAR MTSO CHEN
MNYEN PA ZHIG ,SKYE BO MANG PO SGROL BYED KYANG, ,BDAG NYID DE YI
NANG 'CHI BA, ,CHOS LA MA BSGOMS DE BZHIN NO, ,ZHES BYA BA LA
SOGS PA GSUNGS PA DANG, SNANG BA'I PHRENG BA LAS KYANG, RTAG TU
BRTZON

'GRUS LDAN PA YIS, ,'DI LTAR LAM GYI RJES 'JUG NA, ,RING POR MI
THOGS CHOS KUN NI, ,STONG PA NYID DU RTOGS PAR 'GYUR, ,CHOS KYI
CHOS NYID THOB PA'I PHYIR, ,YONGS SU MA BSGOMS PAS MI 'GYUR, ,CHU
MA 'THUNGS PAR THOS PA DANG, ,MTHONG BAS SKAM PA SEL

'GYUR RAM, ,ZHES GSUNGS PA YIN NO, ,DE LA GROL BA'I LAM LA YANG
GNYIS TE, BSKYED PA DANG RDZOGS PA'I RIM PA'O, ,DE YANG GSANG BA
'DUS PA'I RGYUD PHYI MA LAS, SANGS RGYAS RNAMS KYIS CHOS BSTAN
PA, ,RIM PA GNYIS LA YANG DAG GNAS, ,BSKYED PA YI NI

@112A *, ,RIM PA DANG, ,RDZOGS PA'I RIM PA NYID YIN NO, ,ZHES
GSUNGS PA YIN NO, ,DE DAG KYANG SGRUB PA PO RNAMS KYI RNAL 'BYOR
GYI BYE BRAG GIS RIM GYIS GONG NAS GONG DU SEMS SBYANG BAR BYA'I
CIG CAR NI MA YIN NO, ,DE LA SHES RAB KYI RGYUD KYI MAN NGAG GI
RIM

PA NI SNGON GYI SLOB DPON DU MA'I DGONGS PA THA DAD PAR 'DOD DO,
,DE YANG SLOB DPON KHA CIG GIS NI 'DI SKAD DU BSKYED PA'I RIM PA
DANG, RANG LA BYIN GYIS BRLABS PA'I RIM PA DANG, BSAM GYIS MI
KHYAB PA'I RIM PA ZHES BYA BA GSUM DU GZHAG PA YIN NO, ,KHA CIG
GIS NI

RGYUD KYI RIM PA ZHES BYA BA LA SOGS PA'AM, RNAM PA GZHAN DU 'DOD
PA YIN NO, ,RNAL 'BYOR THABS KYI RGYUD KYI RIM PA LA YANG SNGON
GYI SLOB DPON DU MA'I MAN NGAG GI RIM PA THA DAD PA GSUNGS SO,
,DE YANG KHA CIG GIS NI SANGS RGYAS KYI THEG PA LA BSLAB PA DANG,

THEG PA GSAR LA DRAN PA GCIG PA'I TING NGE 'DZIN DANG, RTOG PA'I
RNAL 'BYOR DANG, LUS RNAM PAR DBEN PA DANG, NGAG RNAM PAR DBEN PA
DANG, SEMS RNAM PAR DBEN PA DANG, KUN RDZOB KYI BDEN PA DANG, DON
DAM PA'I BDEN PA DANG, ZUNG DU 'JUG PA'I RIM PA STE RNAM PA

DGUR GSUNGS PA YIN NO, ,GZHAN DAG GIS NI LAS DANG PO PA DANG YE
SHES CUNG ZAD DBANG BA ZHES BYA BA LA SOGS PAS BSKYED PA DANG,
RDZOGS PA'I RIM PA RNAM PA GZHAN DU GSUNGS PA YIN NO, ,KHA CIG GI
NI RIM PA BZHI LA SOGS PA RNAM PA DU MAR GSUNGS TE, RIM GYIS

BSLAB PAR BZHED PA YIN NO, ,DE YANG SNANG BA'I PHRENG BA LAS,
SEMS CAN DANG PO'I LAS CAN RNAMS, ,DAM PA'I DON LA 'JUG PA'I
PHYIR, ,THABS 'DI RDZOGS PA'I SANGS RGYAS KYIS, ,SKAS KYI RIM PA
DU MAR GSUNGS, ,ZHES BSHAD PA YIN NO, ,DE LTAR SGRUB PA LA GNAS
PA

DE DAG KYANG YANG DAG PA'I LTA BA STE, PHYIN CI MA LOG PA'I BLO
SNGON DU 'GRO BAR BYA'O, ,DE YANG JI SKAD DU LHA MO BZHIS ZHUS PA
LAS, BSKAL PA BYE BA BRGYAR YANG NI, ,DE NYID BRAL BAS 'GRUB MI
'GYUR, ,ZHES GSUNGS PA YIN NO, ,DE LA LTA BA NI SNGAR YUL BSHAD
PA'I SKABS SU

@112B BDEN PA GNYIS MDOR BSTAN PA YIN NO, ,LHAG MA NI MAN NGAG
LAS JI LTA BA BZHIN DU KHONG DU CHUD PAR BYED DE, PHYAG RGYA CHEN
PO'I DNGOS GRUB KYI RGYU'I GTZO BO YIN PA'I PHYIR RO, ,DE YANG DE
KHO NA NYID BSDUS PA LAS, LTA BA NGAN CING CHAGS MED LA, ,GSANG
BA 'DI NI MI RIGS SO, ,

ZHES GSUNGS PA YIN NO, ,DE DAG KYANG BRTUL ZHUGS KYI RANG BZHIN
SNGAGS KYI SPYOD PA DANG LDAN BA DE KHO NA NYID MTHONG ZHING 'DOD
PA BZHIN DU DNGOS GRUB MCHOG TU 'BYUNG BAR 'GYUR RO, ,DE YANG JI
SKAD DU, MNGON PAR BYANG CHUB PA LAS, TSUL KHRIMS ZIN PA'I LTA
SPYOD RNAM

GNYIS NI, ,LAG MTHIL BSNYAL NAS 'DAG PA JI BZHIN DU, ,GCIG GIS
GCIG DAG ZIN PA RNAM GNYIS DANG, ,LDAN NA BYANG CHUB 'THOB PAR
RGYAL BAS GSUNGS, ,SPYOD PA LTA BRAL 'DAM GYI GLANG CHEN 'DRA,
,ZHES GSUNGS PA DANG, GZHAN YANG GSANG BA 'DUS PA

LAS, SNGAGS KYI SPYOD MCHOG SPYOD PA RNAMS, ,CHOS KYI YI GE MCHOG
BRNYES SO, ,ZHES GSUNGS PA YIN NO, ,DE SNGAGS KYI SPYOD PA NI
MDOR BSDU NA RNAM PA GNYIS TE, KUN DU SPYOD PA DANG SNGAGS KYI
SPYOD PA'O, ,DE YANG BLA MA'I LUNG LAS SHES PAR BYA BA'I SPYOD
PA'I DBYE BA RNAM

PA DU MA'I GZHUNG SNANG BAS 'DIR BSDU BA MA BYAS PA YIN NO, ,DE
YANG, SPROS BCAS LA SOGS SPYOD PA YIS, ,RNAL 'BYOR PA NI 'DIR
SLOB BO, ,ZHES GSUNGS PA YIN NO, ,GZHAN YANG SPYOD PA DANG RJES
SU 'BREL PA'I DAM TSIG DANG, SDOM PA DAG KYANG LHAG PA'I TSUL
KHRIMS

YIN PAS DNGOS GRUB THAMS CAD KYI YAN LAG TU GYUR PA YIN NO, ,DE
NI SDOM PA'I TSUL KHRIMS DANG, DGE BA CHOS SDUD PA'I TSUL KHRIMS
DANG, SEMS CAN GYI DON BYED PA'I TSUL KHRIMS DANG RNAM PA GSUM DU
'DUS PA YIN NO, ,DE YANG JI SKAD DU, TSUL KHRIMS KYI NI BSLAB PA
DANG,,

DGE BA'I CHOS NI SDUD PA DANG, ,SEMS CAN DON BYED TSUL KHRIMS
GSUM, ,BDAG GIS BRTAN POR GZUNG BAR BYA, ,ZHES GSUNGS PA YIN NO,
,DE DAG KYANG THOG MAR NYES PA 'BYUNG BA'I GZHI DANG, NYES PA LCI
BA DANG, YANG BA'I BYE BRAG DANG, NYES PA PHYIR BCOS PA'I THABS

@113A *, ,LA MKHAS PA CHEN PO DANG, 'BRING DANG, CHUNG NGU'I DBYE
BAS SHES BZHIN DANG LDAN PAS BSRUNG BA LA MNGON PAR BRTZON PAR
BYA'O, ,DE YANG DPAL 'KHOR LO SDOM PA LAS, SHIN TU MNYAM GZHAG
SGRUB PA POS, ,RTAG TU DAM TSIG BSKYANG BAR BYA, ,DAM TSIG

NYAMS PAS DKYIL 'KHOR DU, ,DBANG BSKUR DNGOS GRUB THOB MI 'GYUR,
,ZHES GSUNGS PA YIN NO, ,DE YANG SNGAR SNOD DU RUNG BAR BYA BA'I
PHYIR SKABS SU GNANG BA DANG, BKAG PA'I DGONGS PA DANG BCAS PAR
BSHANG PA YIN NO, ,DE LA DAM TSIG NI MDOR BSDU NA CHAGS PA RNAM
PA

GSUM STE, DAD PAS LHA LA CHAGS PA DANG, GUS PAS SLOB DPON LA
CHAGS PA DANG, SNYING RJES SEMS CAN LA CHAGS PA YIN NO, ,DE YANG
LHA'I RNAL 'BYOR NI RNAM PA GNYIS TE, ZAB PA DANG RGYA CHE BA'I
SKUR GRAGS PA YIN NO, ,DE LA ZAB PA STE SPROS PA'I MTHA' THAMS
CAD SPANGS

PA'I TING NGE 'DZIN GYIS NI DE KHO NA'I DON PHYIN CI MA LOG PAR
MYUR DU 'DOD PA BZHIN DU MTHONG BAR 'GYUR GYIS GZHAN DU NI MA YIN
NO, ,DE YANG THAMS CAD GSANG BA'I RGYUD LAS, 'BRAS BU RGYUS NI
RGYAS BTAB CING, ,RGYU YANG 'BRAS BUS RGYAS BTAB PAR, ,SGOM GYI
GZHAN NA DNGOS GRUB NI, ,

BSKAL PA BYE BAR 'BYUNG MI 'GYUR, ,ZHES GSUNGS PA DANG, RTOG PA
KUN LAS BTUS PA LAS KYANG, DAG PA'I SEMS NI BZUNG GYUR NAS, ,RDO
RJE'I LUS NI RNAM BSGOMS PAS, ,BRTAN LUS KHONG STONG MA YIN PAS,
,RDO RJE'I SKU NI NGES THOB 'GYUR, ,ZHES GSUNGS PA DANG, BYANG
CHUB KYI

SEMS BSHAD PA LAS, GANG GIS STONG NYID MI SHES PA, ,DE YIS THAR
PA'I SKAL CAN MIN, ,RMONGS PA DE NI 'GRO DRUG GI ,SRID PA'I BTZON
RA 'DIR 'KHYAM 'GYUR, ,ZHES BYA BA LA SOGS PA GSUNGS PA YIN NO,
,DE LA RGYA CHE BSGOMS PAS NI THA MAL BA'I 'DU SHES 'GOG PAR

'GYUR ZHING, RNAM PAR GROL BA DANG RJES SU MTHUN PAR BYIN GYIS
BRLABS PA YIN NO, ,DE YANG KUN DU BZANG PO SGRUB PA'I THABS LAS,
THA MAL RNAM RTOG RGYUN LAS GZHAN PA YI, ,SRID PA'I SDUG BSNGAL
GZHAN DAG YOD MA YIN, ,ZHES GSUNGS PA DANG, DPAL GSANG BA 'DUS PA

@113B LAS KYANG, SKU GSUNG THUGS KYI RDO RJE RNAMS, ,LUS DANG
NGAG SEMS BSGOM PA NI, ,BYANG CHUB THAMS CAD THOB PA'I PHYIR, ,YE
SHES RDO RJE DAG GIS BYA, ,ZHES GSUNGS PA DANG, YANG DE NYID LAS,
MDOR NA PHUNG PO LNGA RNAMS NI, ,SANGS RGYAS LNGAR NI RAB TU

GRAGS, ,RDO RJE SKYE MCHED NYID DAG NI, ,BYANG CHUB SEMS DPA'I
DKYIL 'KHOR MCHOG ,SA NI SPYAN ZHES BYA BAR GRAGS, ,CHU YI KHAMS
NI M'A MA K'I, GOS DKAR MA DANG SGROL MA NI, ,ME DANG RLUNG ZHES
BYA BAR GRAGS, ,GZUGS SGRA LA SOGS SNGAGS PA YIS, ,LHA

NYID DU NI RNAM PAR BSGOM, ,ZHES GSUNGS PA DANG, DPAL SANGS RGYAS
THAMS CAD DANG MNYAM PAR SBYOR BA LAS KYANG, BDAG NYID SANGS
RGYAS THAMS CAD DANG, ,DPA' BO THAMS CAD BDAG YIN NO, ,DE BAS
BDAG NYID LHAR SBYOR BAS, ,BDAG NYID RAB TU BSGRUB

PAR BYA, ,ZHES GSUNGS PA DANG, DGYES PA'I RDO RJE LAS KYANG, THA
MAL RNAM RTOG GNYEN PO'I TSUL, ,SANGS RGYAS SKUR NI YONGS BRTAGS
PA, ,LHA YI SKUR NI GOMS BYAS NA, ,DES NI SNA TSOGS RGYA CHEN
'GRUB, ,CES GSUNGS PA DANG, DPA' BO GCIG TU GRUB PA

LAS KYANG, LHA NYID GSANG SNGAGS TSUL DU NI, ,DNGOS GRUB THAMS
CAD STZOL MDZAD PAS, ,SNGAGS PA LHA NYID BSGOMS NAS NI, ,DE GRUB
NA NI DE 'GRUB 'GYUR, ,RIM PA 'DI YIS 'DI LA NI, ,SA LA SOGS PA
'THOB PO KYE, ,ZHES GSUNGS PA DANG, GZHAN YANG, RDO RJE

SEMS DPA' LA SOGS PA, ,LHA RNAMS MNGON DU MTHONG BA LAS, ,BSOD
NAMS RTAG PA JI LTA BA, ,PHYIS BYAS PA YANG DE BZHIN NO, ,ZHES
BYA BA LA SOGS PA GSUNGS PA YIN NO, ,DE LA GUS PAS SLOB DPON LA
CHAGS PAR BYA BA NI SKYABS GSUM YONGS SU GZUNG

BA'I RTZA BA YIN TE, DNGOS GRUB THAMS CAD NI GNAS SKABS GSUM DU,
SLOB DPON LA RAG LAS PAR GYUR PA'I PHYIR RO, DE YANG YE SHES GRUB
PA LAS, BLA MA SANGS RGYAS CHOS GYUR CING, DGE 'DUN YANG NI DE
NYID DE, ,'DI LA DRIN GYIS SHES GYUR PAS, ,DE BAS DKON MCHOG

@114A *, ,GSUM YIN NO, ,ZHES GSUNGS PA DANG, GZHAN YANG SGYU
'PHRUL DRA BA LAS, ,SLOB DPON CI 'DRA BAR LTA ZHE NA, BLA MA
SANGS RGYAS KUN DANG MNYAM, ,DE BAS RTAG TU RDO RJE 'CHANG, ,DE
BZHIN GSHEGS PA RIN CHEN TOG ,DE NI YE SHES RGYA MTSO CHE, ,YID
BZHIN

NOR BU RIN CHEN SBYIN, ,SLOB DPON GYI NI YON TAN BZUNG, ,SKYON
RNAMS NAM YANG MA YIN NO, ,YON TAN GYIS NI DNGOS GRUB CING,
,SKYON RNAMS KYIS NI DNGOS GRUB NYAMS, ,DE PHYIR KUN NAS RAB
BSGRIMS TE, ,BSAM YAS 'BRAS BU SMIN BYED PA, ,SANGS RGYAS 'BRAS
BU

'DOD PA YIS, ,SEMS CAN DAD PAS DE MCHOD CING, ,ZHES GSUNGS PA
DANG, GZHAN YANG RGYUD THAMS CAD KYI DGONGS PA BSDUS PA BLA MA
LNGA BCU PA LA SOGS PAR GSUNGS PA YIN NO, ,DE LA SNYING RJES SEMS
CAN LA CHAGS PAR BYA BA NI THEG PA CHEN PO'I DON LA ZHUGS PA

RNAMS KYIS THABS KYI MCHOG TU GSUNGS PA YIN NO, ,DE YANG MNGON
BAR BYANG CHUB PA LAS SNYING RJE NI RTZA BA YIN NO ZHES GSUNGS PA
DANG, GSANG BA 'DUS PA'I RGYUD PHYI MA LAS, THABS NI BYANG CHUB
SEMS DPA' YI, ,'GRO LA SNYING RJE CHEN PO STE, ,DE YANG DMIGS
PA'I BYE BRAG GIS,,

RNAM PA GSUM DU BSHAD PA YIN, ,ZHES BYA BA LA SOGS PA GSUNGS PA
YIN NO, ,DE LTAR BCOM LDAN 'DAS KYI GSUNGS THAMS CAD NI GDUL
BYA'I DBANG PO MOS PA DANG SKAL BA THA DAD PA LA DGONGS NAS THUGS
RJE CHEN POS GSUNGS PA YIN NO, ,DE YANG JI SKAD DU, BSAM PA GANG
DANG GANG GIS

NI; ,MI RNAMS YID NI YANG DAG SBYOR, ,DES NI DE YI RANG BZHIN
'GYUR, ,SNA TSOGS NOR BU JI BZHIN NO, ,ZHES GSUNGS PA LTA BU'O,
,DE LA DBANG PO DMAN PA'I DON DU NI MNGON PAR MTHO BA'I THEG PA
DANG NYAN THOS DANG RANG SANGS RGYAS KYI SDE SNOD GSUNGS PA YIN
NO, ,DE YANG, NYAN THOS RNAMS NI

'JUG PA'I PHYIR, ,SDUG BSNGAL STZOGS BDEN NYID GSUNGS PA, ,MED DU
ZIN KYANG THUGS RJE YIS, ,BDAG YOD CES GSUNGS LTA BU YIN, ,ZHES
GSUNGS PA YIN NO, ,DBANG PO 'BRING GI DON DU PHA ROL TU PHYIN
PA'I THEG PA'I SDE SNOD GSUNGS PA YIN NO, ,DE YANG JI SKAD DU,
THUB PA CHEN

@114B PO'I CHOS RNAMS KYI, ,PHUNG PO BRGYAD KHRI BZHI STONG LA,
,GANG GIS DE NYID MI SHES PA, ,DE YI THAMS CAD 'BRAS BU MED, ,CES
GSUNGS PA LTA BU'O, ,DE LA DBANG PO RNON PO'I MOS PA DANG SKAL BA
DANG LDAN PA RNAMS KYI PHYIR NI GSANG SNGAGS KYI THEG PA'I SDE
SNOD GSUNGS PA YIN NO, ,

DE YANG BYA BA'I RGYUD LA SOGS PA DANG PO GSUM GYIS RNAL 'BYOR
PA'I SEMS SBYANGS SHING DE KHO NA MTHONG BAR 'GYUR BA DANG 'BREL
PA'I TSOGS YONGS SU BSAGS NAS GONG NAS GONG DU LAM SBYANGS TE,
RNAL 'BYOR BLA NA MED PA'I RIM PAS DE KHO NA'I DON LA 'JUG PAR
'GYUR BA YIN NO, ,DE

YANG JI SKAD DU, YUL DUS LA SOGS BSTAN PA NI, ,MUN DU BSGRIBS PA
RNAM 'KHOD PAS, ,DE DAG NGES PAR GZUNG BA'I PHYIR, ,CHO GA 'DI NI
BSTAN PA YIN, ,ZHES BSTAN PA YIN NO, ,DE LA RNAL 'BYOR BLA NA MED
PA'I RGYUD KYI RIM PA'I SMIN PA DANG, GROL BAR BYED PA'I LAM GYIS
NI

DKA' BA MAD PAR MYUR DU 'BRAS BU 'DOD PA BZHIN 'GRUB PAR 'GYUR
RO, ,DE NYID TSIGS SU BCAD PA NI, ,RIGS DANG BRTUL ZHUGS SKYE
GNAS YAN LAG RIS, ,LAS DANG NYON MONGS YUL DUS 'CHING BA MED,
,CES BYA BA YIN NO, ,DE YANG DPAL GSANG BA 'DUS PA LAS, MTSAMS

MED PA LA SOGS PA YI, ,SDIG PA CHEN PO BYED PA YANG, ,THEG PA BLA
NA MED PA YI, ,THEG MCHOG 'DI LA 'GRUB PAR 'GYUR, ,ZHES BYA BA LA
SOGS PA GSUNGS PA YIN NO, ,DE LTA BAS NA RNAL 'BYOR PA SNOD DU
GYUR CING DE KHO NA NYID KYI MAN NGAG DANG LDAN PA RNAMS LA NI
RIG PA'I GNAS

LNGA LA YONGS SU SBYANG BA MA BYAS KYANG DNGOS GRUB RNAM PA GNYIS
JI LTAR 'DOD PA BZHIN DU 'BYUNG BAR 'GYUR RO, ,DE YANG JI SKAD
DU, GSANG SNGAGS SMRA RNAMS MANG DU NI, ,SPROS TE SMRA BAS CI
ZHIG BYA, ,KHYAD PAR DU NI SEMS BSGRUBS TE, ,SEMS LAS RDZOGS PA'I
BYANG CHUB 'BYUNG, ,ZHES

GSUNGS PA DANG, GZHAN YANG, GANG ZAG JI TZAM YON TAN CHUNG BAS
KYANG, ,LHAG PA'I BSAM PAS BSKUL NAS BYANG CHUB 'THOB, ,CES
GSUNGS PA DANG, NYAL LAM YANG NA 'DUG PA'AM, ,'CHAG PA'AM YANG NA
CI DGAR GNAS, ,DGOD PA'AM RAB TU SMRA BA'AM, ,GANG DANG

@115A *, ,GANG DU JI LTAR GNAS, ,RANG LHAR SBYOR BA'I BDAG NYID
CAN, ,BSOD NAMS CHUNG YANG 'GRUB PAR 'GYUR, ,ZHES GSUNGS PA DANG,
BSOD NAMS CHUNG BA'ANG SANGS RGYAS MCHOD, ,BSGRUBS NA DNGOS GRUB
THOB PAR 'GYUR, ,ZHES GSUNGS PA YIN NO, ,KYE MA'O, ,

BDE BAR GSHEGS PA MYA NGAN 'DAS NAS RING ZHIG LON, ,RGYAL SRAS
DAM CHOS 'DZIN PA RNAMS KYANG DUS KYIS MI SNANG 'GYUR, ,SNYIGS
MA'I DUS KYI THA MAR GYUR PAS SDE SNOD PHAL CHER NUB, ,DES NA
DMAN PA'I 'JIG RTEN 'DI NI SKYABS MED DMUS LONG BZHIN, ,DMYAL BA
LTA BUR

SDUG BSNGAL GYUR KYANG 'KHRUL PAS BDE BAR 'DZIN, ,YI DGAS LTA BUR
'BYOR PAS PHONGS KYANG PHUN SUM TSOGS PAR SEMS, ,DUD 'GRO LTA BUR
RMONGS PAR 'GYUR KYANG BLO YIS MNGON PAR DREGS, ,LUS SROG RLUNG
BZHIN G-YO BAR MTHONG YANG 'CHI BA'I 'JIGS PA MED, ,DE LTAR BSTAN

PA NYAM CHUNG 'KHRUL ZHING MI LUS THOB PA'I TSE, ,DKA' BA'I DUS
SU PHRAD PAS BSGRUBS NA 'BRAS BU MCHOG TU 'GYUR, ,'GRO KUN BDE
GSHEGS SNYING PO YOD PAS BDAG GZHAN PHAN PA'I PHYIR, ,DON LA
BRTEN NAS DUS DANG SBYAR TE SGRUB LA BRTZON PAR BYA'O, ,ZAB CING
RGYA CHE'I RANG BZHIN

THEG PA MCHOG DON LA, ,MOS PA YOD KYANG RMONGS SDIG MI DGE'I
GROGS BCAS KYIS, ,SPANG DANG BLANG BA'I RANG BZHIN MNGON PAR MI
RTOGS PAS, ,DANG PO'I LAS CAN RNAMS LA RNAM BSDUS DON DU 'GYUR,
,GANG DAG DBANG PO DMAN ZHING THOS PAS PHONGS PA DANG, ,RNAL
'BYOR DON

LA BRTZON PAS RGYAS BSHAD YUL MIN DANG, ,MI SHES LOG PAR RTOG
DANG THE TSOM BZLOG PA'I PHYIR, ,MDOR BSDUS 'DI NI BDAG GIS DRI
MED LUNG BZHIN BRIS, ,RNAL 'BYOR BLA NA MED PA'I RGYUD KYI DON LA
'JUG PA BSDUS PA SLOB DPON SHRADDH'A KA RA WARMAS MDZAD PA RDZOGS
SO,, ,,

RGYA GAR GYI MKHAN PO SHRADDH'A KAR WARMA DANG, LO TZ'A BA DGE
SLONG RIN CHEN BZANG POS BSGYUR BA'O,,