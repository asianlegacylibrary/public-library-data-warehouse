@347A #, ,RGYA GAR SKAD
DU, ,MANGGA LA G'A TH'A, BOD SKAD DU, BKRA SHIS KYI TSIGS SU BCAD
PA, DKON

@347B MCHOG GSUM LA PHYAG 'TSAL LO, ,RMI NGAN 'JIGS DANG SDIG PA
THAMS CAD 'JIG BYED PA, ,TSE DANG 'BYOR DANG STOBS DANG BDE BA
RNAM 'PHEL BYED, ,KHYED KYI BKRA SHES THAMS CAD SGRUB PAR BYED
'DI DAG ,RAB TU BRJOD KYIS DE PHYIR MI RNAMS BSGRIMS TE NYON,
,SANGS RGYAS PADMA RGYAS PA'I

'DAB 'DRA'I SPYAN MNGA' BA, ,GSER GYI MDOG CAN 'GRO BA'I RTZA LAG
GCIG PU DANG, ,CHOS DANG DGE 'DUN LHA DANG LHA MIN GYIS BSTOD PA,
,BKRA SHIS RNAM PAR 'PHEL PHYIR RTAG TU DRAN PAR BYED, ,BDUD
STOBS RAB TU 'JOMS PA'I BKRA SHIS GANG YIN PA, ,RNAM SNANG MDZAD
DANG THAMS CAD SKYOB

DANG RNAM PAR GZIGS, ,KUN DU MCHOD SBYIN RGYAS PAR 'GYUR BA GZI
BRJID MCHOG ,BKRA SHIS RNAM PAR SPEL PHYIR RTAG TU DRAN PAR BYED,
,PADMA'I SPYAN DANG SH'AKYA THUB PA THUB CHEN DANG, ,YE SHES
DBANG PHYUG SPYAN LEGS PA DANG ZLA ZHAL DANG, ,'BRUG GI SGRA DANG
RNGA SGRA LTA BUR DBYANGS SNYAN PA, ,BKRA

SHIS RNAM PAR SPEL PHYIR RTAG TU DRAN PAR BYED, ,'OD ZER RGYAL
MTSAN DANG NI GSER THUB 'OD SRUNGS DANG, ,MAR ME MDZAD PA SHIN TU
BRJID PAR GSHEGS PA DANG, 'DREN PA GTZUG TOR CAN DANG 'OD TOG
DPAG MED 'OD, ,BKRA SHIS RNAM PAR SPEL PHYIR RTAG TU DRAN PAR
BYED, ,PADMA MDZES DANG

YE SHES STOBS DANG ZLA 'OD DANG, ,NYI MA'I ZHAL DANG DGRA LAS
RGYAL DANG RGYAL BLTAMS DANG, ,YON TAN 'BYUNG GNAS DPAL GYI GZI
BRJID 'JIG RTEN GTZO, ,BKRA SHIS RNAM PAR SPEL PHYIR RTAG TU DRAN
PAR BYED, ,MI 'KHRUGS PA NI RDO RJE'I GDAN LA BZHUGS PA DANG,
,'DREN PA MCHOG SBYIN

RIN CHEN TOG TU BCAS PA DANG, ,RNAM PAR SPEL DANG LAG NA RIN CHEN
RGYAL MTSAN MCHOG ,BKRA SHIS RNAM PAR SPEL PHYIR RTAG TU DRAN PAR
BYED, 'JIG RTEN DBANG PHYUG RTAG TU RGAL DBANG GTZUG TOR CAN,
,STON ZLA DRI MED LTA BUR ZHAL RAS MDZES PA DANG, NAM MKHA'I
SNYING PO DANG NI SA YI SNYING PO DAG,

BKRA SHIS RNAM PAR SPEL PHYIR RTAG TU DRAN PAR BYED, ,'JAM DPAL
GTZUG PHUD SHIN TU MDZES PAS RAB BRGYAN CING, ,GZHON NU'I GZUGS
NI GSER MDOG 'OD DANG LDAN PA DANG, ,RTAG TU RGYAL BAR DKA' BA
LAG NA RDO RJE DPAL, ,BKRA SHIS RNAM PAR SPEL PHYIR RTAG TU DRAN
PAR BYED, ,BYAMS PA

@348A *, ,SHIN TU RMAD DU BYUNG BA'I GZUGS MNGA' BA, ,LCANG LO'I
'KHRIL MNGA' MCHOD RTEN GTZUG TOR GNAS PA DANG, ,KUN DU BZANG
DANG NOR BZANG DANG NI SGRA GCAN 'DZIN, ,BKRA SHIS RNAM PAR SPEL
PHYIR RTAG TU DRAN PAR BYED, ,SKUL BYED MA DANG SGROL MA KHRO
GNYER 'GRO PHAN DANG, ,DE

BZHIN SHES RAB LA SOGS PHA ROL PHYIN DRUG DANG, ,RMA BYA DANG NI
'PHAGS MA GZHAN GYIS MI THUB BCAS, ,BKRA SHIS RNAM PAR SPEL PHYIR
RTAG TU DRAN PAR BYED, ,GTZUG TOR LAS BYUNG GSANG SNGAGS RJES
'DZIN BCAS PA DANG, ,PHYIR LDOG MA DANG BSIL BA'I TSAL NA RGYAL
LAS 'KHRUNGS, ,LHA MO RI

KHROD LO MA CAN DANG BCAS PA RNAMS, ,BKRA SHIS RNAM PAR SPEL
PHYIR RTAG TU DRAN PAR BYED, ,DON YOD GRUB DANG STONG CHEN RAB TU
'JOMS PA DANG, ,GRONG KHYER B'A R'A nA S'I ZHES BYAR GRAGS PA
DANG, ,BAD SA'I SNYING PO GCIG DANG KU SHA'I GYAD LDAN PA, ,BKRA
SHES RNAM PAR SPEL PHYIR RTAG TU DRAN PAR BYED, ,

RDO RJE LCAGS KYI DANG NI GTZUG 'PHYANG 'OD PO CHE, ,DE BZHIN
BGEGS 'JOMS 'PHAGS PA BDUD RTZI THAB SBYOR DANG, ,ZLA 'OD DE YANG
GZHON NU'I GZUGS DANG LDAN PA NI, ,BKRA SHIS RNAM PAR SPEL PHYIR
RAG TU DRAN PAR BYED, ,GSHIN RJE GSHED PO 'JIGS KUN RAB TU 'JOMS
MDZAD DANG, ,PADMA

MTHAR BYED GNOD MDZES DE BZHIN 'KHOR LO CAN, ,GZHAN GYIS MI THUB
DBYUG SNGON BSNAMS PAR MDZAD PA DAG ,BKRA SHIS RNAM PAR SPEL
PHYIR RTAG TU DRAN PAR BYED, ,'PHAGS PA MI G-YO BGEGS RIGS RAB TU
'JOMS PA DANG, ,PHUN SUM TSOGS BYED RMUGS 'DZIN AUTPAL MDOG CAN
DANG, ,

GLANG CHEN KO RLON STAG LPAGS DAG GIS BRGYAN GYUR PA, ,BKRA SHIS
RNAM PAR SPEL PHYIR RTAG TU DRAN PAR BYED, ,'PHAGS PA SH'A RI'I
BU DANG MOOD GAL 'OD SRUNGS DANG, ,NOR BU 'DZIN DANG MA 'GAGS NYE
BA 'KHOR DANG BCAS, ,RAB 'BYOR DANG NI LUS 'PHAGS RI BO KUN DGA'
BO, ,BKRA SHIS RNAM PAR SPEL PHYIR

RTAG TU DRAN PAR BYED, ,STOBS CHEN BGEGS KYI RIGS NI RAB TU 'JOMS
PA DANG, ,'OD ZER LDAN DANG CHA BYAD RAB TU MDZES PA DANG, ,DUG
SEL SBRUL GDUG RGYAGS PA RAB TU 'JIGS BYED PA, ,BKRA SHIS RNAM
PAR SPEL PHYIR RTAG TU DRAN PAR BYED, ,'PHROG MA RNA CHA RNAM PA
SNA TSOGS G-YO 'GUL BA, ,

@348B BU PHO LNGA BRGYA DAG GIS BRGYAN PAR GYUR PA DANG, ,GNOD
SBYIN BDAG PO LNGAS RTZEN DANG NI PADMA'I MIG ,BKRA SHIS RNAM PAR
SPEL PHYIR RTAG TU DRAN PAR BYED, ,HA LA HA LA SEMS CAN KUN LA
PHAN MDZAD DANG, RIN CHEN SGRON MAR GRAGS DANG NOR GYI RGYUN
MCHOG DANG, ,GNOD SBYIN BDAG PO RNAM THOS

SRAS PO DPAL THOB PA, ,BKRA SHIS RNAM PAR SPEL PHYIR RTAG TU DRAN
PAR BYED, ,THAMS CAD SGROL BA SBYIN PHOD DAM PA GZI CHEN DANG,
,BYAMS PA'I STOBS NI GTONG BA'I STOBS CHEN LDAN PA DANG, SPRIN
GYI MDOG DANG LDAN PA'I BU NI GANG YIN PA, ,BKRA SHIS RNAM PAR
SPEL PHYIR RTAG TU DRAN PAR

BYED; ,RAB TU DGA' BA LA SOGS SA BCU DE DAG DANG, ,DPA' BAS BYIN
PA DE DANG GTZUG NA NOR BU DANG, ,RGYAL PO DAM PA ZAS GTZANG DANG
NI KA PI NI, ,BKRA SHIS RNAM PAR SPEL PHYIR RTAG TU DRAN PAR
BYED, ,LUMBI'I TSAL NA BUNG BA MANG PO 'PHUR LDING DANG, ,ME TOG
'BRAS BU RNAM PA SNA TSOGS

RNAMS KYIS BRGYAN, ,RMA BYA DANG NI KHU BYUG PHO MO SGRA 'BYIN
PA, ,BKRA SHIS RNAM PAR SPEL PHYIR RTAG TU DRAN PAR BYED, ,BTZUN
MO SGYU 'PHRUL DANG NI DE BZHIN GOO TA MI, ,SH'AKYA'I BU MO RDZU
'PHRUL CHEN MO GRAGS 'DZIN DANG, ,NEE RANYDZA NA BSOD NAMS LDAN
PA'I 'BAB CHUR BCAS, ,BKRA SHIS RNAM PAR

SPEL PHYIR RTAG TU DRAN PAR BYED, ,'JIG RTEN DBANG PHYUG PADMA
BUNG BA KHYUS LDING DANG, ,'JAM DPAL AUTPAL SNGON PO YID DU 'ONG
BA DANG, ,MGON PO BYAMS PA YI NI KLU SHING ME TOG RNAMS, ,BKRA
SHIS RNAM PAR SPEL PHYIR RTAG TU DRAN PAR BYED, ,RNAM SNANG MDZAD
PA ZLA 'OD LTA BU'I 'KHOR LO DANG, ,

DPAL THOB RIN CHEN NOR BU 'OD DANG LDAN PA DANG, ,MGON PO 'OD
DPAG MED PA'I PADMA DAM PA MCHOG ,BKRA SHIS RNAM PAR SPEL PHYIR
RTAG TU DRAN PAR BYED, ,DON YOD GRUB PAS LEGS BSNAMS RAL GRI
MCHOG DANG NI, MI BSKYOD RDO RJE NYID DANG GZHAN YANG NI, ,SKYOB
PA THAMS CAD KYI NI PHYAG MTSAN MA

LUS PA, ,BKRA SHIS RNAM PAR SPEL PHYIR RTAG TU DRAN PAR BYED,
,YID BZHIN NOR BU 'DOD 'JO'I BA DANG BCAS PA DANG, ,DPAG BSAM GYI
NI SHING DANG BUM PA BZANG PO DANG, ,RGYAL BA KUN GYIS NGES PAR
BSTEN PA'I BYANG CHUB SHING, ,BKRA SHIS RNAM PAR SPEL PHYIR RTAG
TU DRAN PAR BYED, ,LAM 'JUG

@349A *, ,DUS DANG NOR DANG 'BRU RNAMS SDUD PA DANG, ,NANG PAR
DUS SAM YANG NA ZHI BA'I LAS TSE'AM, ,DGA' STON KUN NA 'DUG DANG
DGOS PA SGRUB PA NA, ,MING MTSAN 'DI DAG MI YIS RAB TU BSGRIMS TE
GDON, ,RGYAL BA DAG DANG RGYAL BA'I SRAS KYI MTSAN NI MA LUS PA,
,LHA LA GUS

BZHIN NYIN GCIG BZHIN DU NANG BAR SUS BRJOD PA, ,DE DAG SEMS CAN
DMYAL BA'I DOGS DANG BRAL ZHING BDE BA DANG, ,DPAL DANG LDAN
ZHING NAD KUN 'JOMS LA NOR DANG LDAN PAR 'GYUR, ,BKRA SHIS KYI
TSIGS SU BCAD PA SLOB DPON 'PHAGS PA KLU SGRUB KYIS MDZAD PA
RDZOGS SO,, ,,RGYA

GAR GYI MKHAN PO DZI NA MI TRA DANG, ZHU CHEN GYI LO TZ'A BA
BANDE YE SHES SDES BSGYUR CING ZHUS TE GTAN LA PHAB PA'O,, ,,