@77B #, ,RGYA GAR SKAD DU, BUDDHA AA NU SMRi TI

AUTTA RA BH'A BA NA N'A MA, BOD SKAD DU, SANGS RGYAS RJES SU DRAN
PA BLA NA MED PA BSGOM PA ZHES BYA BA, SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,SPROS PA'I RGYUN
BCAD ZHI BA'I GNAS RNYED BDE 'BYUNG GNAS, ,SKU GNYIS SKYED PA'I
YON TAN MTHA' YAS GZHIR GYUR PA, ,

CHOS KUN RO GCIG BRNYES PAS STUG PO'I GNAS THIM PA, ,RGYAL BA'I
RGYAL BA DMIGS MI MNGA' LA PHYAG 'TSAL LO, ,MUN PA GNYIS NI GZHOM
'DOD CING, ,YANG DAG SNANG BA 'BYUNG 'DOD PA'I, ,DON GRUB BYA
PHYIR BDAG GIS NI, ,SANGS RGYAS RJES DRAN BLA MED BSHAD, ,DE LA
SANGS

RGYAS RJES SU DRAN PA BLA NA MED PA NI 'DI LTAR BLTA BAR BYA STE,
RNAL 'BYOR PAS THO RANGS MAL NAS LANGS TE GTZANG MAR GYUR PA'AM,
MI GTZANG BA YANG RUNG BAS SNGAGS 'DI LAN GSUM BRJOD DO, ,AOm SVA
BH'A BA SHUDDHA SARBA DHARM'A SVA BH'A BA SHUDDHO&HAm, DE
NAS 'DI LTAR BLTA STE, LUS 'DI LTA STE, SKRA

DANG, SMIN MA DANG, RDZI MA DANG, KHA SPU DANG, MCHAN KHUNG GI
SPU DANG, MDOMS KYI SPU DANG, LUS GZHAN GYI BA SPU STE, SPU'I
TSOGS DANG, MIG GNYIS DANG, RNA BA GNYIS DANG, SNA DANG, SO'I
PHRENG BA DANG, SEN MO DANG, PAGS PA DANG, SHA DANG, TSIL DANG,
KHRAG DANG,

@78A *, ,RTZA'I DRA BA DANG, CHU BA DANG, RGYUS PA DANG, GLAD
RGYAS DANG, GLAD PA DANG, LCE DANG, MID PA DANG, AOL KO DANG, AOL
MDUD DANG, GLO BA DANG, SNYING DANG, MCHIN PA DANG, MKHAL MA DAG
DANG, MCHER PA DANG, LGANG PA DANG, MTSAN DANG, RGYU MA DANG,

GNYE MA DANG, GZHANG DANG, PHO BA DANG, SUL MANG DANG, LONG KA
DANG, GROD PA DANG, BSHANG BA DANG, GCI BA DANG, SNABS DANG, NGAR
SNABS DANG, LUD PA DANG, MCHIL MA DANG, MCHI MA DANG, SNA CHU
DANG, RNA SPABS DANG, MIG DRI DANG, RDUL DANG, BAD KAN DANG,

RNAG DANG, MKHRIS PA DANG, RLUNG DANG, KHU CHU DANG, KHA CHU
DANG, RLANGS PA DANG, SA'I KHAMS DANG, CHU'I KHAMS DANG, ME'I
KHAMS DANG, RLUNG GI KHAMS DANG, NAM MKHA'I KHAMS DANG, RUS PA'I
PHRENG BA DANG, MGO BO'I RUS PA DANG, MGRIN PA'I RUS PA DANG, LAG
PA'I RUS PA DANG,

BRANG GI RUS PA DANG, TSIGS PA'I RUS PA DANG, RTZIB MA'I RUS PA
DANG, TSANG RA'I RUS PA DANG, DPYI'I RUS PA DANG, BRLA'I RUS PA
DANG, BYIN PA'I RUS PA DANG, RKANG MTHIL GYI RUS PA DANG, DE DAG
NYID KYANG THOD TSAL GCIG PA DANG, GNYIS PA DANG, GSUM PA DANG,
BZHI PA DANG,

'GRAM PA G-YAS PA DANG, G-YON PA DANG, TSIGS PA RE RE DANG, RTZIB
MA RE RE DANG, SOG PA GNYIS LA SOGS PA THA DAD PA 'DI DAG DANG,
DE DAG KYANG RDUL PHRA RAB LA THUG PAR 'GYUR ZHING, DE DAG KYANG
PHYOGS CHA THA DAD PAR PHYE NA MA GRUB STE, 'DI LTAR LUS 'DI NI
MA GRUB CING, DE BZHIN

DU MTHA' YAS PA'I LUS THAMS CAD DANG, SNOD KYI 'JIG RTEN THAMS
CAD KYANG DE DAG 'DRA BAR MA GRUB BO ZHES NGES PAR BYA'O, ,DE
LTAR LUS MA GRUB PAS KHOG SBUBS DANG, LCE DANG, SO DANG, MCHU LA
SOGS PA LA BRTEN NAS BYUNG BA'I NGAG KYANG MA GRUB BO ZHES NGES
PAR BYA'O, ,DE LTAR LUS

DANG NGAG MA GRUB PAS SEMS KYANG MA GRUB PAR DPYAD DE, 'DI LTAR
LEGS PAR DPYAD NA SEMS NI KHA DOG TU MI DMIGS, DBYIBS SU YANG MA
YIN, PHYI NA YANG MA YIN, NANG NA YANG MA YIN, BAR NA YANG MA
YIN, NYE BA NA YANG MA YIN, RING BA NA YANG MA YIN, SKAD CIG SNGA
MA NI

@78B 'GAGS ZIN, SKAD CIG PHYI MA NI MA 'ONGS SHING MA GRUB PA'O,
,SKAD CIG DA LTAR BA NI MI GNAS SHING MA ZIN PA'O, ,DE'I PHYIR
LUS DANG NGAG DANG SEMS 'DI DAG NI STONG PA, ZHI BA, YUL MED PA,
'JUG PA CHAD PA, YUL NA MI GNAS PA, PHYOGS NA MI GNAS PA'O ZHES
BSAM

MO, ,DE NAS YANG SNGA MA BZHIN DU LUS LA SOGS PA LA BLTA STE YANG
DANG YANG DU'O, ,DE NAS YID SKYO BA NA CHOS THAMS CAD STONG PA
NYID DO ZHES SHIN TU MOS PAS YID LA BYED PA GZHAN 'BYUNG BA SKYED
PAR MI BYED PAR GSANG SNGAGS 'DI CI DGAR BZLAS SO, ,AOm SH'U N+YA
T'A DZN+Y'A NA BADZRA SVA BH'A BA

A'ATMA KO&HAm, DE NAS LDANG BAR 'DOD PA DANG 'DI SNYAM DU
AE MA'O KYI HUD CHOS 'DI DAG THAMS CAD NI RAB TU ZHI BA, SPROS PA
DANG BRAL BA, NYE BAR 'TSE BA MED PAS BDE BA DAM PA, RANG BZHIN
GYIS 'OD GSAL BA, NAM MKHA' DANG MNYAM PA NYID YIN NA BYIS PA'I
RANG BZHIN CAN, SHES RAB

'CHAL PA 'DI DAG GIS DE LTAR MA SHES PAS BDAG GIS SGYU MA DANG
'DRA BAS DE DAG GI DON BGYI'O ZHES BSAM STE, BCOS MA MA YIN PA'I
SNYING RJES SEMS MNYEN PAR BYAS LA SKAD CIG GIS RANG GI SDUG PA'I
LHA'I SKUR BLTAS LA LANGS TE, JI LTA JI LTAR SEMS CAN LA PHAN PA
DANG BDE BAR 'GYUR BA

DE LTA DE LTAR SPYAD PAR BYA'O, ,SNGAR BSHAD PA'I TSUL GYIS SNGA
DRO DANG, GUNG DANG, DGONGS LA SOGS PAR YANG DANG YANG DU SANGS
RGYAS RJES SU DRAN PAR BYA STE, 'DI LA NI KHA ZAS KYI NGES PA
DANG, DUS KYI NGES PA DANG, SPYOD LAM GYI NGES PA DANG, GZA' DANG
SKAR MA'I NGES PA YANG MED DO, ,

'ON KYANG RNAL 'BYOR 'DI LA GZHOL BAS JI LTAR SANGS RGYAS RJES SU
DRAN PA MI NYAMS PA DE LA GNAS KYI GROGS 'DOD PAR MI BYA, BSTOD
PA DANG GRAGS PA DANG BDE BA DANG RNYED PA DAG GIS YID DGA' BAR
MI BYA STE, GAL TE DGA' BA BYUNG NA YANG 'BAD PAS GZHOM PAR
BYA'O, ,DE BZHIN DU SMAD PA DANG

MA GRAGS PA DANG SDUG BSNGAL BA DANG MA RNYED PA DAG GIS GDUNG
BAR MI BYA STE, GAL TE GDUNG BA BYUNG NA YANG NAN TAN GYIS GZHOM
PAR BYA'O, ,GANG ZHIG DE LTAR SPYOD PA DE NI BLA MA SANGS RGYAS
RJES SU DRAN PA ZHES BYA STE, DE LTAR YANG 'PHAGS PA LANG KAR
GSHEGS PA LAS GSUNGS PA, DE LTAR SKYE

@79A *, ,'JIG SPANGS PA YI, ,THUB PA ZHI BA SUS MTHONG BA, ,DE
DAG 'DI DANG SLAD MAR YANG, ,CHAGS MED NYER LEN MED PAR 'GYUR,
,ZHES SO, ,YANG GSUNGS PA, JI LTAR MTHONG BZHIN SU LTA BA, ,DE
DAG DRAN PA MI MTHONG NGO, ,RNAM PAR RTOG PA MI 'JUG CING, ,

GANG TSE SANGS RGYAS MI MTHONG LA, ,'JUG MED SANGS RGYAS YIN PAR
NI, ,GAL TE MTHONG NA DE SANGS RGYAS, ,ZHES SO, ,YANG GSUNGS PA,
GANG GIS GANG G'A'I BYE MNYAM DU, ,'JIGS MED TSUL GYIS MTHAR THUG
PAR, ,'DREN PA RAB TU MTHONG BA NI, ,DE DAG 'DREN PA MTHONG BA
YIN, ,

ZHES SO, ,DE BZHIN DU 'PHAGS PA SHES RAB KYI PHA ROL TU PHYIN PA
RDO RJE GCOD PA LAS KYANG, GANG GIS NGA LA SGRAR SHES SHING,
,GANG GIS NGA LA GZUGS SU MTHONG, LOG PAR SPANG BA ZHUGS PA STE,
,SKYE BO DES NI NGA MI MTHONG, ,SANGS RGYAS RNAMS NI CHOS NYID
LTA, ,'DREN PA RNAMS NI CHOS KYI

SKU; CHOS NYID SHES PAR BYA MIN PAS, ,DE NI RNAM PAR SHES MI NUS,
,ZHES GSUNGS SO, ,DE BZHIN DU 'PHAGS PA SANGS RGYAS THAMS CAD KYI
YUL LA 'JUG PA YE SHES SNANG BA'I RGYAN ZHES BYA BA'I MDO LAS
KYANG GSUNGS PA, RTAG TU SKYE MED CHOS NI DE BZHIN GSHEGS, ,CHOS
RNAMS

THAMS CAD BDE BAR GSHEGS DANG 'DRA, ,BYIS PA'I BLO CAN MTSAN MAR
'DZIN PA RNAMS, ,'JIG RTEN DAG NA MED PA'I CHOS LA SPYOD, ,CES
SO, ,GZHAN YANG 'PHAGS PA SHES RAB KYI PHA ROL TU PHYIN PA BRGYAD
STONG PA LAS KYANG GSUNGS PA, SANGS RGYAS BCOM LDAN 'DAS RNAMS NI
CHOS KYI SKU

YIN GYI, DGE SLONG DAG 'JIG TSOGS LA SKUR MA 'DZIN PAR DGE SLONG
DAG NGA NI CHOS KYI SKU YONGS SU RDZOGS PAR LTOS SHIG CES GSUNGS
PAS, DE BZHIN GSHEGS PA'I SKU NI YANG DAG PA'I MTHA' RTAG PA 'DI
LTA STE, SHES RAB KYI PHA ROL TU PHYIN PAR BLTA'O ZHES SO, ,YANG
DE NYID LAS GSUNGS PA,

DE BZHIN GSHEGS PA NI GZUGS KYI SKUR MI BLTA STE, DE BZHIN GSHEGS
PA NI CHOS KYI SKU'O, ,RIGS KYI BU CHOS NYID NI 'ONG BA'AM 'GRO
BA MED DE, RIGS KYI BU DE BZHIN DU DE BZHIN GSHEGS PA RNAMS LA
BYON PA'AM BZHUD PA MED DO ZHES SO, ,GANG YANG 'PHAGS PA LANG KAR
GSHEGS PA

@79B LAS KYANG GSUNGS PA, GANG ZAG MED CING PHUNG PO MED, ,SANGS
RGYAS YE SHES ZAG MED PA, ,RTAG TU ZHI BA RNAM BSGOM STE, ,DE LA
BDAG NI SKYABS SU MCHI, ,ZHES SO, ,DE LTAR LUS RANG BZHIN MED PA
DANG, NGAG RANG BZHIN MED PA DANG, YID RANG BZHIN MED PAR BSGOM
PA NI CHOS KYI SKU

RJES SU DRAN PA'O, ,GZHAN YANG PHAN PAR DGA' BAR 'DOD PA'I LHA'I
SKU'I NGA RGYAL 'CHANG BA NI GZUGS KYI SKU RJES SU DRAN PA'O,
,'DI LTA BU'I RJES SU DRAN PA BSGOMS PAS LUS KYI SPYOD PA NI TSUL
MI 'CHOS PAR BYA'O, ,GCIG PU RGYU BAR BYA'O, ,GNOD PA SKYOB PA
TZAM LAS LUS BRGYAN PAR

MI BYA'O, ,SLONG MOS 'TSO BAR BYA'O, ,MI RIGS PA'I BSNYEN BKUR MI
BYA'O, ,NGAG GI SPYOD PA NI DON MED PAR MI SMRA'O, ,'BREL PA DANG
BCAS BZHIN DU YID DU 'ONG BAR SMRA'O, ,GZHAN LA GDUNG BSKYED PA
MI SMRA'O, ,RTOG PA SNGON LA SONG BAS SMRA'O, ,GSAL ZHING DPES
KHRID DE SMRA'O, ,

PHA ROL GYI LAN THEBS PAR SMRA'O, ,YID KYI SPYOD PA NI BRTAN PA
DANG, DUL BA DANG, MA KHENGS PA DANG, MA ZHUM PAR BYA'O, ,PHYOGS
LAS RGYAL BA DANG, PHA ROL GYI NGOR MI LTA BA DANG, MA YENGS PAR
BYA'O, ,DRAN PA DANG, SHES BZHIN DANG LHAN CIG PAR BYA'O, ,MI'I
MCHOG GANG

ZHIG 'DI LTA BUS RJES SU DRAN PA DANG, SPYOD PA LA GZHOL BA DE
DAG NI RING POR MI THOGS PAR 'BYOR PA DAM PA THOB PAR 'GYUR RO,
,CHU NANG PADMA NYI MA'I ZER PHYE RAB RGYAS DGA' SKYED LTAR, ,BLA
MED RJES DRAN PADMA GZHUNG GI ZER PHYE DGA' SKYED PA, ,PADMA'I
PHRENG LTAR LEGS SBYAR 'DIS NI SKYE BO MA LUS PA, ,

BLA MED SANGS RGYAS RJES DRAN NAM YANG MI 'BRAL DER 'BAD SHOG
,SANGS RGYAS RJES SU DRAN PA BLA NA MED PA MDO'I RJES SU 'GRO BA
ZHES BYA BA DKYIL 'KHOR CHEN PO'I SLOB DPON MA H'A MA TI'I ZHAL
SNGA NAS MDZAD PA RDZOGS SO,, ,,A'A TZ'AR+YA BI NA YA TZANDRA
DANG, LO TZ'A BA DGE SLONG CHOS KYI SHES RAB KYIS

BSGYUR CING ZHUS TE GTAN LA PHAB PA'O, ,