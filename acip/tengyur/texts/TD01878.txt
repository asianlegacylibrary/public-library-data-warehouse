@84B #, ,RGYA GAR SKAD DU,
,A'ATMA ARTHA SIDDHIK RA N'A MA YO GA KRI YA KRAMA, BOD SKAD DU,
BDAG GI DON GRUB PAR BYED PA ZHES BYA BA RNAL 'BYOR GYI BYA BA'I
RIM PA, DPAL RDO RJE SEMS DPA' YE SHES KYI SKU CAN LA PHYAG 'TSAL

LO, ,'JIG RTEN SPYOD LAS NGES GROL NAM MKHA' DANG MNYAM NGO BO
NYID, ,SPROS LAS RNAM DBEN RGYA CHE RANG BZHIN 'DI YIS MA LUS DON
MDZAD PA, ,SRID DANG ZHI LA MI GNAS GNAS TE YONGS RDZOGS DPE MED
BDE BA'I SKU, ,DPAL LDAN 'JAM PA'I RDO RJE LA BTUD RGYUD DON
'DZIN BDAG

BLA MA LA'ANG, SANGS RGYAS YE SHES ZHABS LA SOGS PA'I RIM PA'I
MAN NGAG RANG NYID KYIS DRAN PHYIR, ,DE LA BLO BLUN RNAMS KYI NYI
MA LTA BUR 'DI NI BDAG GIS BSHAD, 'DI LA LOG PAR RTOGS PA DAG NI
GNYIS TE, PHYI ROL GYI DON LA LOG PAR RTOGS PA DANG, NANG GI
RNAM PAR

SHES PA LA LOG PAR RTOGS PA'O, ,DE LA PHYI ROL GYI DON LA LOG PAR
RTOGS PA NI GNYIS TE, MU STEGS PA DANG, NYAN THOS PA DAG GO, ,DE
DAG NI PHYI ROL GYI DON RNAM PAR SHES PA LA SOGS GCIG NA YOD PAR
'DOD CING, SNA TSOGS SU YONGS SU RTOG GO, ,DE YANG JI LTAR YONGS

SU RTOG CE NA, MU STEGS PA DAG NI PHYI ROL GYI DON 'DAS PA'I
RGYUN NGO BO DA LTAR DANG MA 'ONGS PA'I DUS SU YANG RNAM PAR GNAS
SHING, DE YANG CHA SHAS CAN RAGS PA GCIG PA'I NGO BOR YONGS SU
RTOG GO, ,DE NYAN THOS PA DAG LAS KHA CIG NI DON RNAMS RDUL PHRA
RAB LAS GRUB CING, DE DAG

KYANG CHA SHAS BRAL ZHING MUN PA DANG SNANG BA'I SKABS MI 'BYED
CING, RIGS MTHUN PA'I SKABS DANG BCAS PAR YONGS SU RTOG GO, ,KHA
CIG NI DE DAG YANG DAG PAR 'DUS NAS RIGS MTHUN PA'I GO SKABS
KYANG MI 'BYED CING 'BYAR NAS DMIGS PA MED PAR YONGS SU RTOG GO,
,DE DAG LAS

@85A *, ,PHYOGS DANG PO MA GRUB CING RIG PA MI BZOD PAR BSTAN
PA'I PHYIR, BLA MA CHEN PO'I ZHAL SNGA NAS, ,DKAR PO LA SOGS GANG
ZHIG DANG PO RU, ,MTHONG BA DE NYID DUS GZHAN MTHONG BA MIN, ,DE
GNYIS PHAN TSUN MI MTHUN PHIR NA YANG, ,RTAG TU BDE BA LA SOGS
DAG DANG,

MTSUNGS, ,GZUGS LA SOGS PA GCIG PA MA YIN TE, THOG MTHA' LA SOGS
DBYE BA YIS MTHONG NGO, ,ZHES GSUNGS TE, DE YANG YUL DKAR PO LA
SOGS PA RNAM PAR SHES PAS SKAD CIG MA DAD PAR MTHONG BA DE NYID
SKAD CIG MA GNYIS PA LA SOGS PAR MTHONG BA MA YIN NO, ,

'BRAS BU SKAD CIG MA YIN PA'I PHYIR RO, ,DE BAS NA NGANG PO NYE
BAR RNYED PA DANG, ,PHYI NAS NYE BAR RNYED PA NI 'GAGS PA DANG,
YOD PA NYID YIN PAS, ,BDE BA DANG SDUG BSNGAL LTAR DUS GCIG TU
YOD PA MA YIN NO, ,DE LTAR MA YIN NA NI 'BRAS BU RTAG PAR THAL
BAR 'GYUR RO, ,DE CI'I PHYIR ZHE NA,

RGYU RTAG PA YIN PA'I PHYIR RO, ,DE BAS NA 'BRAS BU RIM GYIS
'BYUNG BAR SNANG BAS, RGYU RNAMS KYANG RIM GYIS 'BYUNG BAR SHES
PAR BYA'O, ,DE BAS NA RGYU RNAMS RTAG PAR GA LA 'GYUR, ,DE SKAD
DU 'PHAGS PA BYAMS PAS KYANG, 'BRAS BU RIGS CAN NYER SBYOR BAS,
,RGYU RNAMS

RTAG PA'I BDAG NYID MIN, ,ZHES GSUNGS PA DANG, SLOB DPON DBYIG
GNYEN GYIS KYANG, ,DE YANG GANG TSE DE YIS TSE, ,KHYOD KYIS DON DE
MI SNANG NA, ,DE NI MNGON SUM JI LTAR 'DOD, ,CES PA'I PHYIR RO,
,DE BZHIN DU DON THAMS CAD GCIG PA MA YIN TE, STENG DANG 'OG LA

SOGS PA'I CHA SNA TSOGS SU SNANG BAS, ZIN PA DANG MA ZIN PA 'DRA
BAR SNANG BAS, ,GOM PA RIM GYIS KUN DU PHYIN PA DANG, PHRA BA MI
MTHONG ZHING RAGS PA MTHONG BA DANG, RTA DANG GLANG PO CHE LA
SOGS PA DU MA RA SNANG BA'I PHYIR RO, ,DE BZHIN DU SLOB DPON CHEN
PO DBYIG GNYEN GYIS KYANG

GCIG NA RIM GYIS 'GRO BA MED, ,ZIN PA MA ZIN CIG CAR MED, ,RIS
CHAD DU MAR SNANG BA DANG, ,MIG GIS MI SOD PHRA BA'ANG MED, ,DES
GSUNGS PA DANG, SLOB DPON PRADZNY'A SAMBHA BA GU HYAS KYANG, ,KA BA
LA SGOS DNGOS PO LA, ,STENG 'OG LA SOGS DBYE BA YIS, ,DE LA DU
MAR

@85B PHYE GYUR NA, ,GCIG TU DMIGS PA MI 'KHRUL BA'O, ,ZHES GSUNGS
SO, ,PHYOGS GNYIS PA YANG MA GRUB PAR BSTAN PA'I PHYIR, ,BLA MA
CHEN PO'I ZHAL SNGA NAS, RDUL PHRAN RNAMS KYI CHA YANG DAM MTHONG
STE, DU MA'I GZUGS KYANG MA YIN ZHES BA YANG DE BZHIN NO ZHES
GSUNGS

TE; DE YANG DON RNAMS RDUL PHRA RAB MA YIN TE, RDUL PHRA RAB MI
DMIGS SHING RAGS BA LA DMIGS PA'I PHYIR RO, ,RAGS PA NI CHA HAS
KYI NGO BOR SNANG BAS RDUL PHRA RAB MA YIN NO, ,SLOB DPON
PRADZNYA SAMBHA BA GU HYAS KYANG, PHRA RAB RE RE BLOS MI DMIGS,
,BLOS NI SBOM PO LA DMIGS

TE; ,SBOM PO CHA SHAS BCAS PAS NA, ,RDUL PHRAN YUL DU MA GRUB BO,
,ZHES GSUNGS SO, ,PHYOGS GSUM PA MA GRUB PAR BSTAN PA'I PHYIR,
,BLA MA CHEN PO'I ZHAL SNGA NAS, DBUS KYI CHA SHAS MED PA'I RDUL
PHRAN LA, ,DU MA'I RDUL PHRAN RJES 'BRANG MED PHYIR DANG, ,SA YI
DKYIL,

'KHOR LA SOGS GZUGS KYI TSOGS, ,RAGS PA'I DBUNG DU 'GA' YANG MI
'GYUR RO, ,ZHES GSUNGS TE DE YANG YUL GRUB PA MA YIN TE, RDUL
PHRA RAB 'DUS PA'I PHYIR RO, ,DE YANG RDUL PHRA RAB 'DUS PA NI
PHYOGS DRUG NAS SAM, PHYOGS GCIG NAS 'DUS GRANG NA, DE LA DANG PO

NI RIGS PA MA YIN TE, DBUS NA GNAS PA'I RDUL PHRA RAB CHA SHAS
DRUG TU 'GYUR BA'I PHYIR RO, ,DE LDAN NI RDUL PHRA RAB NYID NYAMS
PAR 'GYUR RO, ,GNYIS PA LTAR NA YANG MA YIN TE, RANG BZHIN GCIG
PA'I PHYIR GCIG GI GO GANG YIN PA DER GZHAN THIM PAS SA'I DKYIL
'KHOR LA

SOGS PA GONG BUR SNANG BAR MI 'GYUR RO, ,DE BAS NA RDUL PHRA RAB
'DUS ZHES BYAR MI RUNG NGO, ,DE LAS MA GTOGS PA 'DUS PA ZHES BYA
BA'I GTAN TSIGS CUNG ZAD KYANG MI SNANG BAS 'DUS PA YUL MA YIN
NO, ,DE SKAD DU, SLOB DPON DBYIG GNYEN GYIS KYANG, ,DRUG GIS CIG
CAR

SBYAR BA NA, ,PHRA RAB RDUL CHA DRUG TU 'GYUR, ,DRUG PO DAG GI GO
GCIG NA, ,GONG BU RDUL PHRAN TZAM DU 'GYUR, ,RDUL PHRAN SBYOR BA
MED NA NI, ,DE 'DUS YOD PA DE GANG GI, ,ZHES GSUNGS SO, ,SLOB
DPON K'A MA LAS KYANG, ,RDOL PHRAN 'DUS PA MED NA NI, ,GZHAN GYI
'DUS

@86A *, ,PA BRJOD DGOS SO, ,GTAN TSIGS CUNG ZAD MI SNANG BAS,
,'DUS PA YUL DU MA GRUB PO, ,ZHES GSUNGS SO, ,DE LTAR GZUGS CAN
GYI YUL MA GRUB PAR BSTEN NAS, DA NI GZUGS CAN MA YIN PA RNAMS MA
GRUB PAR BSTAN PA'I PHYIR, BLA MA CHEN PO'I ZHAL SNGA

NAS; BDE BA LA SOGS RANG GI LAS GANG NI, ,'GA' YANG MA MTHONG DE
NI YONGS BZUNG BAS, ,DUS GCIG 'BREL BAR 'GYUR BA MED PAS NA,
,GZUGS LA SOGS PA BZHIN DU GZUNG 'DZIN MED, ,CES GSUNGS SO, ,DE
YANG TSOR BA LA SOGS PA RNAMS YUL DU GRUB PA MA YIN TE, DE CI'I
PHYIR

ZHE NA; TSOR BA LA SOGS PA 'DAS PA DANG MA 'ONGS PA DAG NI, 'GAGS
PA DANG MA SKYES PA'I PHYIR DON GZHAN DU 'GYUR BA LA NI 'BRAS BU
BSKYED PA'I NUS PA YOD PA MA YIN PA'I PHYIR DANG, DA LTAR BYUNG
BA LA YANG SKYE BA ZHIG YUL DU GYUR PA'AM, SKYES ZIN PA ZHIG YUL
'GYUR GRANG NA, DANG PO NI RIGS DANG,

CAN MA YIN TE, RANG NYID SKYES PA'I DUS SU MA BYUNG BA'I PHYIR
RO, ,GNYIS PA YANG RIGS PA CAN MA YIN TE, SHES PA YANG DE DE'I
RNAM PAR SKYES ZIN PA TSOR BA LA SOGS PAS PHAN BTAGS PA CUNG ZAD
KYANG YOD PA MA YIN PAS TSOR BA LA SOGS PA YUL DU GRUB PA MA YIN
NO, ,DE SKAD DU, SLOB DPON CHEN PO

MCHE BA'I SDES KYANG, SIM PA LA SOGS 'DAS DANG MA 'ONGS PA, ,MA
SKYES PA DANG 'GAG PA DANG, ,NUS MED 'BRAS BU SKYES PA YI, ,SKYE
BA'I TSE NA MED PA DANG, ,SKYES PA NA NI SKYES ZIN PHYIR, ,SIM
SOGS YUL DU MA GRUB PO, ,ZHES GSUNGS SO, ,DE LAS GZHAN PA'I CHOS
NAM

MKHA' LA SOGS PA YUL DU GRUB PO ZHE NA, DE NI RIGS PA MA YIN TE,
BTAGS PA TZAM DU YOD PAS 'BRAS BU SKYED PAR MI NUS PA DANG, YANG
NA 'BRAS BU DANG RIGS MTHUN ZHING DE DAG NYID MI RTAG PAR 'GYUR
BA DANG, YANG NA DUS THAMS CAD PA NYID LAS 'BRAS BU DUS GCIG TU
'BYUNG BA'I PHYIR

RO; ,DE SKAD DU SLOB DPON MCHE BA'I SDES KYANG, NAM MKHA' LA SOGS
RDZAS MED PAS, ,NUS MED 'BRAS BU SKYED PA YIN, ,SKYED NA 'BRAS
LTAR MI RTAG 'GYUR, ,DE DAG RTAG TSANG DE BAS NA, 'BRAS BU RNAMS
KYANG TSANG BAR 'GYUR, ,DE BAS DE DAG THAMS CAD KUN, ,YUL DU

@86B DMIGS PA 'KHRUL BA'O, ,ZHES GSUNGS SO, ,DE BAS NA YUL RNAMS
YOD PA MA YIN PAS NA, DES SKYES PA'I 'DZIN PA'I SHES PA RNAMS
KYANG YOD PA MA YIN TE, GZUNG BA 'GA' YANG MED PA'I PHYIR RO, ,DE
SKAD DU 'PHAGS PA BYAMS PA BYAMS PAS KYANG GSUNGS PA,

DON DANG SEMS CAN BDAG RNAM RIG ,RNA BA'I RNAM PAR SHES PA NI,
,RAB TU SKYE'O DE DON MED, ,DE MED PAS NA DE YANG MED, ,CES
GSUNGS SO, ,DE BSTAN 'DI DAG THAMS CAD RNAM PAR SHES PAR SNANG BA
KHO NA NYID DO, ,MDO LAS KYE RGYAL BA'I SRAS DAG ,KHAMS

GSUM PA 'DI DAG NI SEMS TZAM MO ZHES GSUNGS PA'I PHYIR RO, ,DE LA
YANG LOG PAR RTOGS PA DAG NI RNAM PA GNYIS TE, KHA CIG DON DAM PA
YOD PA NYID DU RTOG CING RDZAS NYID DU SEMS PA DANG, DE LAS GZHAN
PA NI KUN RDZOB TU YOD PA NYID LAG NYIS SU SNANG BAR SEMS SO, ,DE
DAG

KYANG RIGS PA MA YIN TE RNAM PAR SHES PA NI DON DAM PAR MED CING
KUN RDZOB NYID DO, ,DE CI'I PHYIR ZHE NA, RNAM PAR SHES PA RANG
BZHIN MED PA'I GTAN TSIGS RGYAS PA NI, SLOB DPON KLU SGRUB LA
SOGS PAS, DBU MA'I BSTAN BCOS SU BRIS PAS 'DIR 'BAD PAR MI BYA'O,
,DE SKAD DU

SKYE BA MED PA BSTAN PA'I MDO LAS, LHA'I BU CHOS THAMS CAD NI
SEMS TZAM MO, ,DE YANG KUN RDZOB NYID DE, DON DAM PAR MI DMIGS SO
ZHES 'BYUNG BA DANG, DE NYID LAS DE BAS NA GANG NGES PAR LEGS
PA'I GRONG KHYER DU 'JUG PAR 'DOD PAS RNAM PAR SHES PA KUN RDZOB
NYID DU SHES

PAR BYA'O ZHES GSUNGS SO, ,DE BZHIN DU MDO GZHAN DAG LAS KYANG,
RANG BZHIN MED DE RNAM RIG MED, ,DNGOS PO YANG MED GZHI YANG MED,
,RO DANG 'DRA BA'I MI MKHAS PA, ,BYIS PAS 'DI DAG BRTAGS PA'O,
,ZHES PA LA SOGS PA'O, ,BCOM LDAN

'DAS KYIS LANG KAR GSHEGS PA LAS KYANG, DE'I PHYIR DNGOS BO THAMS
CAD RANG BZHIN MED PAR GRUB BO ZHES GSUNGS SO, ,DE NYID LAS YANG
GSUNGS PA, GZHAN BRJOD PA YI DON DAM PA, ,DNGOS PO 'DI DAG RANG
BZHIN MED, ,GCIG DANG DU MA'I RANG BZHIN GYIS, ,

@87A *, ,'BYOR PA MED PA GZUGS BRNYAN 'DRA, ,ZHES PA LA SOGS PA
DE DANG DE LA RNAM PA MANG PO GSUNGS SO, ,DE LTAR RNAM PAR SHES
PA KUN RDZOB NYID DU SHES NA YANG 'KHOR BA DANG MYA NGAN LAS 'DAS
PA GNYIS SU RTOG PA NI RIGS PA MA YIN TE, DE CI'I PHYIR ZHE NA,
'KHOR

BA'I CHOS NI MAD PA'I PHYIR RO, ,RTZA BA'I RGYUD LAS KYANG, MDOR
NA PHUNG PO LNGA RNAMS NI, ,SANGS RGYAS LNGA NI RAB TU GRAGS,
,RDO RJE SKE MCHED NYID DAG KYANG, ,BYANG CHUB SEMS DPA'I DKYIL
'KHOR RO, ,ZHES GSUNGS PA DANG, SA NI SPYAN ZHES BYA BA DANG,
,CHU YI KHAMS NI

M'A MA K'I, ,DKAR DANG SGROL MA ZHES BYA BA, ,MED DANG RLUNG DU
RAB TU GRAGS, ,ZHES GSUNGS SO, ,'O NA SRID PAR SNANG ZHING BYA BA
BYED NUS PA'I DNGOS PO 'DI 'KHOR BA MA YIN NAM DE MED NA MYA NGAN
LAS 'DAS PA YANG GANG LA YOD CE NA, DE'I PHYIR BLA MA CHEN PO'I
ZHAL SNGA NAS, BDAG TU

'DZIN DANG BDAG GIR 'DZIN PA YIS, ,'KHOR BA 'DI NI BTAGS PA TZAM
DU YANG, ,DE YI NGO BO LOG PA'I RANG BZHIN GYIS, ,KUN LAS 'DAS
PA'I NGO BOR SHES BAR BYA, ,ZHES GSUNGS TE, DE BAS NA SRID PA'I
CHOS NI GTAN NAS YOD PAR MI 'DOD KYI, 'ON KYANG LOG PAR

BTAGS PA TZAM NYID DO, ,DE YANG GANG ZHE NA, RTAG PA LA SOGS PAR
'KHRUL BA NI SRID PA'I SDUG BSNGAL YIN NO, ,DPER NA THAG PA'I
SBRUL BZHIN DU SNANG BA MED BA NYID DO, ,BLA MA CHEN PO'I ZHAL
SNGA NAS KYANG, SGYU LTAR SNANG BA'I RNAM PAR RTOG PA LAS, ,SRID
PA'I SDUG BSNGAL

GZHAN NA YOD PA MIN, ,ZHES GSUNGS SO, ,DE BAS NA DE ZLOG PAR BYED
PA'I THAMS SU 'DIR ZAB MO DANG YANG DAG PAR GSAL BA'I DKYIL 'KHOR
DE GSUNGS PA YIN NO, ,DE SKAD DU DPAL YE SHES RDO RJE KUN LAS
BTUS PA ZHES BYA BA RNAL 'BYOR CHEN PO'I RGYUD LAS, GSANG BA'I

BDAG PO THAG PA'I SPRUL GANG YIN PA DE NI YOD PA MA YIN NO, ,'ON
KYANG RAB RIB KYIS DE LTAR SNANG BA YIN NO, ,SKYES BU GANG GIS
RAB RIB SPANGS TE BRTAGS NA THAG PAR MTHONG ZHING DON GZHAN MED
DO, ,GSANG BA'I BDAG PO DE BZHIN DU RTAG PA LA SOGS PA LA, GZUGS
LA SOGS PAR

@87B SNANG PA GANG YIN PA DE NI YOD PA MA YIN NO, ,'ON KYANG
GZUGS LA SOGS PAR ZHE NA PA'I BAG CHAGS KYI PHYIR RO, ,SKYES BU
LA LA ZHIG GIS NGAS BSTAN PA'I LAM LA GZHOL ZHING BAG CHAGS DE
BZLOG NAS RTAG PA LA SOGS PAR MTHONG ZHING GZHAN CI YANG MI DMIGS
SO ZHES GSUNGS

PA'I BYIR RO, ,DE BAS NA DE MED PA'I PHYIR 'DI THAMS CAD ZAB MO
DANG YANG DAG PAR SLA BA'I DKYIL 'KHOR RO, ,DE LA ZAB MO GANG
ZHE NA, RANG 'BYUNG BAR BYED PA'I RGYU NYON MONGS PA LA SOGS PA
DANG, GDOD MA NAS BRAL BA MID DMIGS SHING MI 'GYUR BA'O, ,YANG
DAG PAR GSAL BA GANG ZHE

NA; DE'I SGO NAS PHUN SUM TSOGS PA YOD PA GZHAN LA STON PA'I
RKYEN 'JIG RTEN DANG 'JIG RTEN LAS 'DAS PA THO BA BAR BYED PA'I
PHYAG RGYA CHEN POR SNANG BA THAMS CAD DO, ,DE BAS NA DE'I NGO
BOR GSAL BAR 'DOD PA'I SKYES BU DAM PA ZHIG GIS GSANG BA 'DUS PA
ZHES BYA BA RNAL 'BYOR CHEN PO'I

RGYUD LAS GSUNGS PA'I LAM GYI RIM PA LA NYE BAR GNAS RNAL 'BYOR
BZHI'I RIM GYIS 'JUG CING RTOGS PAR BYA'O, ,DE'I RIM PA BLA MA'I
ZHAL SNGA NAS BRGYUD CING 'BYUNG BA CUNG ZAD BDAG GIS DBYE BAR
BYA'O, ,DE'I RIM PA NI 'DI LTA STE, DE LA DANG POR 'JIG RTEN GYI
CHOS BRGYAD SPANGS PA'I

RNAL 'BYOR PAS TSOGS LA 'JIGS PA'I SGYON [*SKYON?] MED PA, SNYING RDZE CHEN
PO DANG DE LAS BYUNG BA'I YON TAN DANG LDAN PAS BLA MA DAM PA
RNAMS LAS GANG YANG RUNG BA CIG MNYES PAR BYAS TE, CHO GA MA
TSANG BA MED BA'I MED BA'I DKYIL 'KHOR GNYIS GANG YANG RUNG RUNG
BAR ZHUGS NAS, BUM PA DANG GSANG BA DANG,

SHES RAB YE SHES KYI DBANG RNAMS THOB PAS GSANG BA DANG MCHOG TU
GSANG BA LA SOGS PA RIM BAR BYA STE, JI LTAR GSUNGS BA'I GNAS SU
DANG POR BYA PAR 'OS PA RNAMS TSOGS PAR BYA STE, DES MTSAMS
BZHI'I DANG PO THO RANGS LA SGO DAG PAR BYA BA LA SOGS PA NAS,
RJES SU

CHAGS PA'I MTHA' THUG PA BYAS NAS DKYIL 'KHOR GYI 'KHOR LO RDZOGS
PA'I RNAL 'BYOR PAS, THEG LE DANG PHRA MO DANG ZLAS BRJOD BYAS
NAS 'KHOR LO BSDU BA BRTZAM MO, ,DE LTAR TING NGE 'DZIN GSUM
RDZOGS PA'I RNAL 'BYOR PAS DE'I YAN LAG GZHAN SMON LAM BTAB PA
DANG,

@88A *, ,SDOM PA BSKYANG BA DANG, KHA ZAS SBYANG BA DANG, LAS
GNYIS KYI SGO NAS SEMS CAN GYI DON BYA BA DANG, BRJED PA LA SOGS
PA'I DBANG GIS DAM TSIG NYAMS PA BSKANG BA'I CHOG BYAS NAS,
BRTAGS PA'I MTSAN NYID LAS DBEN PAR BYA ZHING RANG GI SEMS

NYID DAG PAR BYA'O, ,DE KHO NA BZHIN DU NYI MA'I GUNG DANG, PHYI
'BRED KYI DUS SU YANG DE THAMS CAD MA LUS PAR BRTZAM PAR BYA'O,
,NAM PHYED LA YANG DE BZHIN DU BZLAS PA'I MTHAR THUG PA'I BAR
BYAS NAS, NYAL BAR 'DOD NA GSHEGS SU GSOL BA DANG, SNYING GA'I
GNAS SU YE

SHES SEMS DPA'I 'KHOR LO LA PHYI ROL 'KHOR BSDUS NAS SHES RAB
KYANG SNYING RJER LDAN PAS NYAL BAR BYA'O, ,THO RANGS LANGS NAS
YANG GONG MA KHO NA BZHIN DU DANG PO'I LAS LA ZHUGS PAS THAMS CAD
BYA ZHING, DUS MTSAMS GZHAN LA YANG DE BZHIN DU BSGOM PAR BYA'O,
,DE SKAD

DU BLA MA'I ZHAL SNGA NAS KYANG, THO RANGS LANGS NAS GONG MA
LTAR, GDOD MA GTOGS BAS BZLAS PA BYA, ,ZHES BYA'O, ,DE LTAR NYIN
RE DUS BZHIR TING NGE 'DZIN YAN LAG DANG BCAS PA LA GZHOL ZHING
MTSAN MA THOB KYI BAR DU BSGOM PAR BYA'O, ,DE LTAR RGYUN RING DU
BSGOMS

BAS PHRA MO DANG THIG LES SEMS BRTAN PAR GYUR NAS, PHRA MO'I TING
NGE 'DZIN GSUM PA LAS SPRO BSDU SNGON DU 'GRO BA MA BTANG ZHING
BZUNG BAS BRTAN BAR GYUR BA'I MTSAN MA LNGA BO 'DI THOB PAR 'GYUR
RO, ,DE YANG GANG ZHE NA, YE SHES LNGA YI NGO BO NYID, KHA DOG
LNGA YI THIG

LE GZER, ,GSAL BA DANG NI MI GSAL BA, ,DANG BO SMIG RGYU LTA BU
DANG, ,GNYIS PA DU BA LTA BU STE, ,GSUM PA ME KHYER LTA BU DANG,
,BZHI PA MAR ME NYER 'BAR BA, ,LNGA BA SPRIN MED NAM MKHA' STE,
,LHA DANG PHYAG MTSAN LA SOGS PA'O, ,DE RNAMS NI

'OG NAS BSHAD PA'I RNAL 'BYOR BA RNAMS SU 'GYUR BA'I MTSAN MA'O,
,DE NAS SPRO BSDU'I SGO NAS RJES SU DRAN PA BSGOM ZHING, PHYIS
GNAS DANG GNAS PA'I BDAG NYID SPROS NAS BZLAS BRJOD KYI SBYAR BA
BRTZAM PAR BYA'O, ,RTZA BA'I RGYUD LAS KYANG, SANGS RGYAS BYANG
CHUB GNAS

@88B RNAM NI, ,DE RU MDOR NA SPRO BAR BYA, ,SKU GSUNG THUGS KYI
MTSAN MA YI, ,SNGAGS KYI TSIG RNAMS RAB TU BRJOD, ,CES 'BYUNG BAS
SO, ,DE LTAR BRTAN PAR 'GYUR BA'I MTSAN MA RNAM PA LNGA MNGON DU
GYUR BA DE LA NI LAS DANG BO PA'I RNAL 'BYOR BA ZHES GSUNGS SO,
,RNAL 'BYOR

PA DE MTSAN MA MTHONG YANG RUNG MA MTHONG YANG RUNG STE, DANG BA
DANG LDAN ZHIR SNOD DU RUNG BAS ZHUS PA'AM, GZUGS BRNYAN GLEGS
BAM LA SOGS PA BSGOM PAR 'DOD PAS ZHUS PA'AM, DE LAS GZHAN PA'I
SEMS CAN SDIG PA'I DBANG GIS MTSAN MA NGAN PA MTHONG BAS ZHUS

PA'AM; SNOD DU RUNG ZHING DANG TSUL BZANG BO DANG LDAN PA RNAMS
KYIS MA ZHUS KYANG BTZUD DE, DE RNAMS KYI DON DU GONG NAS GSUNGS
PA'I BSNYEN BA'I CHO GA LA GNAS NAS 'DZAB TU MA BZLAS PA'AM,
'DZAB 'BUM LA SOGS PA BZLAS PA BYAS NAS, RI MO'I DKYIL 'KHOR BRI
BA

BRTZAM PAR BYA'O, ,DE SLAD DU SLOB DPON DZA BA DI BA'I ZHAL SNGA
NAS, LAS DANG PO YI RNAL 'BYOR GYIS, ,GONG GSUNGS MTSAN MA MA
MTHONG MTHONG, ,DE YIS 'DI DAG DON GYI PHYIR, ,DPAG MED BZLAS PA
BYAS PA'AM, ,BZLAS BRJOD GRANGS TSANG NGES BYAS NAS, ,SNOD DU
RUNG ZHING DANG LDAN

DANG, ,GZUGS BRNYAN PU STI LA SOGS DANG, ,SDIG PA'I DBANG GIS
MTSAN NGAN MTHONG, ,SNOD LDAN RNAMS KYIS MA ZHUS KYANG, RI MO'I
DKYIL 'KHOR BRI BA BRTZAM, ,ZHES 'BYUNG BAS SO, ,DES DKYIL 'KHOR
BRI BA YANG BDAG NYID SLOB BA DPON DANG SLOB MA GNYIS KYIS BRI

PAR BYAS NAS, SLOB MA GZHUG PA LA SOGS PA BYAS NAS DBANG RNAMS
BSKUR BAR BYA'O, ,RTZA BA'I RGYUD LAS KYANG, THIG GDAB PA YI CHO
GA 'DI, ,BDAG NYID NAM ZHIG SPYOD PA NA, ,RNAM PAR SNANG MDZAD
RAB BSGOMS TE, ,RDO RJE SEMS DPA' BSGOM PA'AM, ,SLOB MA

RDO RJE 'OD PO CHE, ,RDO RJE MI 'CHI BSGOM PAR BYA, ,ZHES GSUNGS
SO, ,DKYUS MA BRJOD DE, LAS DANG PO PA DE BRTAN PAR GYUR PA'I
MTSAN MA LAN GRANGS MANG DU MTHONG NAS SEMS BRTAN PAR SHES NAS
GNYIS BAR 'GYUR BAR BYA BA'I PHYIR SBYOR BA 'DI LA 'BAD PAR
BYA'O, ,DE'I SBYOR

@89A *, ,BA NI 'DI LTA STE, SGO DAG PAR BYA BA LA SOGS PA NAS
RJES SU CHAGS PAR BYA BA'I BAR GYIS DANG PO'I RNAL 'BYOR RDZOGS
PAR BYAS TE, DE BZHIN GSHEGS PA THAMS CAD RDZES SU ZHUGS PA SNGON
DU BYAS NAS RIG BA'I CHOS KYI DBYINGS KYI PADMA'I NANG DU STONG
PA NYID DAM SA

BON DANG LHA'I NGO BO BSGOM PAR BYA'O, ,DE LA MI G-YO ZHING BRTAN
PAR GYUR PA LAS, RIGS KYI BDAG PO'I GNANG BA THOB PA'I DUS SU
RNAL 'BYOR PA GNYIS PAR GUR PA YIN NO, ,DE SKAD DU BLA MA'I ZHAL
SNGA NAS, PADMA LA GNAS BRTAN BYAS TE, RIGS BDAG GNANG BA THOB

NAS SU, ,RANG GI SBYOR BAS 'PHRO BA YIN, ,ZHES PA'O, ,DE LTAR LAS
DANG PO PA'I CHO GA CUNG ZAD BSTAN PA YIN NO, ,DE NAS RNAL 'BYOR
PA DE YE SHES 'GA' ZHIG DBANG DU GYUR BA NI SNOD RNAM PA GNYIS LA
YE SHES KYI LHA GNYIS 'BEBS PAR NUS PA THO PAS DE SKAD BRJOD DO, ,

BLA MA'I ZHAL NAS KYANG, YE SHES SHIN TU 'BEBS THOB BAS, ,'BEBS
PA'I CHO GA GSUNGS PA'O, ,ZHES SO, ,DES THUN MTSAMS BZHIR MIG LA
SOGS PA BYIN GYIS BRLAB PA DANG, SKU GSUNG THUGS BYIN GYIS BRLAB
PA DANG, DBANG BSKUR BA RDZOGS PAR BYAS NAS,

DE'I RJES LA MCHOD PA LA SOGS PA BRTZAMS TE, THIG LE DANG PHRA MO
NI MI BRTAN PA'I LHA'I NGA RGYAL DANG BRAL BAS NAN TAN DU BYA BA
NI MA YIN NO, ,DE GONG NAS GONG DU NUS PA MTHU CAN DU BYA ZHING
GRUB PA'I MTSAN MA MTHONG BAR BYA ZHING BZLAS BRJOD KYI CHO GA LA
'BAD PAR BYA'O, ,DE NAS

'KHOR LO BSDUS NAS GONG MA BZHIN DU SDOM PA BSKYED PA LA SOGS PA
THAMS CAD BYA'O, ,DE SKAD DU BLA MA CHEN PO'I ZHAL SNGA NAS,
BRTUL ZHUGS TSUL KHRIMS SNGAGS LDAN PAS, ,MIG DANG SKU SOGS BYIN
BRLABS NAS, ,YE SHES 'GA' ZHIG DBANG GYUR PAS, ,

MTSAMS BZHIR 'KHRUL MED BZLAS BRJOD BYA, ,ZHES GSUNGS SO, ,RNAL
'BYOR PA DE DE LTAR BSNYEN PA'I CHOG LA GNAS NAS GONG DU SMOS
PA'I SNOD DU RUNG ZHING, DAD PA DANG LDAN BA LA SOGS PA'I DON DU,
,KHYE'U DANG BU MO LO BCU GNYIS LON PA LA YE SHES KYI LHA GNYIS
PHAB LA,

@89B DE GNYIS KYIS THIG DANG RDUL TSON LA SOGS PA BYA'O, ,RTZA
BA'I RGYUD LAS KYANG, BU MO LO GRANGS BCU GNYIS PA, ,LO GRANGS
BCU GNYIS LON PA'I KHYE'U, ,BCUD NAS DBAB PA RAB TU BRTAG, ,CHOG
THAMS CAD BYAS NAS NI, ,DE NAS LAS RNAMS RAB TU BSGOM, ,RNAM BA

GZHAN DU BYAS NA NI, ,KHAMS GSUM SKYE BOS DPYAS BAR 'GYUR, ,ZHES
GSUNGS SO, ,DE NAS BDAG NYID ZHUGS PA LA SOGS PA'I CHO GA NI LAS
DANG PO BA'I RNAL 'BYOR BZHIN DU THAMS CAD BYA'O, ,RTZA BA'I
RGYUD LAS KYANG, SNGA MA BZHIN DU THAMS CAD 'GYUR, ,ZHES PA DANG,

BLA MA'I ZHAL SNGA NAS KYANG, ,SLOB DPON SLOB MA'I CHO GA NI,
,SNGON DU GOMS BA LA GNAS PA'O, ,ZHES GSUNGS SO, ,DE BZHIN DU
RNAL 'BYOR PA DES DNGOS GRUB THA MAL PA'I GRUB PA'I MTSAN MA
MTHONG ZHING LHA'I LUNG THOB NAS, 'DZAB BZLAS PA SNGON DU 'GRO
BA'I SNOD LA PHAB PA'I LHA

GNYIS KYIS BRIS PA'I RI MO'I DKYIL 'KHOR DU LHAS DBANG BSKUR BA'I
CHO GA YAN CHAD KYIS ZHUGS NAS, JI LTAR RTZA BA'I RGYUD LAS
GSUNGS PA'I LAM GYI RIM BA DKYIL 'KHOR CHEN PO LA SOGS PA LA GNAS
NAS, ZLA PHYED DANG ZHAG BDUN GYI BAR DU BZLAS PAS DI SKAD GSUNGS
PA'I

THA MAL PA'I DNGOS GRUB GANG YANG RUNG BA 'GRUB PAR 'GYUR RO, DE
SKAD DU RTZA BA'I RGYUD LAS KYANG, BDEN ZHING RAB TU NYAMS DANG
LDAN PAS RAB TU GSUNG DANG THUGS, ,ZLA BA PHED KYIS 'GRUB PAR
'GYUR, ,ZHES GSUNGS SO, ,DKYUS MA BRJOD

DE; DE LTA BU'I RNAL 'BYOR PA DE GONG DU GSUNGS PA'I CHO GA RGYUN
RING DU BRTZAMS NAS, RNAL 'BYOR PA GSUM PAR GYUR PA NI ZAB CO
DANG YANG DAG PAR GSAL BA'I DKYIL 'KHOR RMI LAM LTAR RANG 'BA'
ZHIG TU MA ZAD DE, GZHAN LA YANG STON PAR NUS PA THOB PAS DE SKAD
CES BYA'O, ,BLA MA'I

ZHAL SNGA NAS KYANG, DE BYIN RLABS KYIS DKYIL 'KHOR RNAMS, ,BDAG
GZHAN GYIS NI MTHONG BA DE, ,GSAL BA RMI LAM BZHIN DU 'DOD, ,CAS
SO, ,RNAL 'BYOR PA DES RGYU BA DANG MI RGYU BA'I BDAG NYID YI GE
GSUM GYI TING NGE 'DZIN KUN DU SPYOD BA CAN GYI SEMS CAN GYI SEMS
LAS

@90A *, ,LHAN CIG DBYER MED RTOGS PAS, BZLAS BRJOD KYI SPRO BSDU
KHO NA'I SGO NAS RDZOGS PA'I TING NGE 'DZIN BSGOM PA NI KHA CIG
NYIN MTSAN DU SBYOR BA LA BRTEN PA YIN NO, ,DE SKAD DU GSUNGS PA,
YE SHES DBANG DU GYUR PA YIS, ,SPRO DANG BSDU BA BYED PA NI,
,NYIN

MTSAN SBYOR BA BRTAN PAR BYA, ,ZHES SO, ,DE LTAR BSNYEN PA'I CHO
GA LA GNAS NAS, DES 'DI LTA STE, SLOB MA SNOD DU RUNG ZHING DAD
PA DANG LDAN PA, ,SNGON DU DKYIL 'KHOR MTHONG ZHING DBANG THOB
NAS SBYOR BA'I KHYAD PAR SHES SHING DE LA GZHOL BA RNAMS KYI DON
DU RNAL 'BYOR RNAM BA GSUM

RDZOGS BA'I TING NGE 'DZIN GYIS BSGOMS TE, DER BCUG NAS KHYAD PAR
CAN GYI SLOB MA DE LA BKA' STZAL PA'I DBANG GIS MTHAR THUG PA'I
BAR GYIS DBANG BSKUR BAR BYA'O, ,RTZA BA'I RGYUD LAS KYANG, NAM
MKHA'I DBYINGS KYI DBUS BSAM PA, ,GRU BZHI LHAM BA RAB TU BZANG,
,SANGS

RGYAS DKYIL KHOR SBYOR BA YIS, ,BSAM GTAN RDO RJE BSGOM PAR BYA,
,RDO RJE DKYIL 'KHOR BSAM GTAN GYIS, ,'KHOR LO CAN KUN ZHUGS PAR BYA,
BZLAS PA'I CHO GA NYID KYIS, ,BLO DANG LDAN PAS RAB TU BYAS, ,SLOB DBON
SNYING GAR BSGOMS NA NI, ,DBANG BSKUR BA NI BRTZAM

PAR BYA, ,SANGS RGYAS KUN GYIS NAM MKHA'I KHAMS, ,YONGS SU GANG
BAR RNAM PAR BSAM, ,DBANG BSKUR BA NI GNAS GSUM GYIS, ,THAMS CAD
CHO GA BZHIN DU DBAB, ,DE YIS BYANG CHUB THOB PA NI, ,SEMS CAN
KUN LA PHAN 'DOGS PA, ,SKU DANG GSUNG THUGS DNGOS

GRUB NI, ,NGO MTSAR CHEN PO THAMS CAD 'GRUB, ,BYANG CHUB SEMS
DPA' THAMS CAD KYI 'KHOR LO ZHES BYA BA BSAM GTAN GYI DKYIL 'KHOR
RDZOGS SO ZHES BYA BA GSUNGS SO, ,DE NAS BLA MA'I ZHAL SNGA NAS,
DKYIL 'KHOR RGYAL MCHOG LAS RGYAL MCHOG, ,RNAM PA KUN LA RDZOGS

BYAS TE, ,ZHES SO, ,DE NI SLOB MA GZUG PA DANG, SGRUB PA'I DON DU
DGONGS PA'O, ,DE LAS GZHAN PA'I SLOB MA DER 'JUG PAR MI NUS PA'I
MTSAN NYID CAN GYI PHYI'I BYA BA LA MNGON PAR ZHEN CING BLO DMAN
PA RNAMS LA NI, ,RNAL 'BYOR PA DES YE SHES 'GA' ZHIG LA DBANG
THOB PA'I

@90B TSUL DU YANG, RI MO'I DKYIL 'KHOR BRIS NAS DBANG BSKUR BAR
BYA'O ZHES SLOB DPON CHEN PO'I ZHAL SNGA NAS GSUNG BAR MDZAD DO,
,DE BAS SLOB DPON dO MBI PA'I ZHAL SNGA NAS KYANG, YE SHES DBANG
DU GYUR PAS NI, SLOB MA SNOD RUNG DANG DAD LDAN DANG, ,DKYIL
'KHOR MTHONG BA DBANG

BSKUR BA, ,SBYOR BA SHES SHING DE DON SGOM, ,KHYAD PAR CAN SHES
DON GYI PHYIR, ,RDZOGS PA'I DKYIL 'KHOR BSAM GTAN GYIS, ,DBANG
BSKUR BA NI BRTZAM BAR BYA, ,GNYIS PA DE RU 'JUG MI NUS, ,MTHONG
BA'I CHOS LA MNGON ZHEN NAS, ,BLO GROS DMAN ZHING SBYOR SPANGS
PA, ,DE

YIS DE YI DON GYI PHYIR, ,RNAL 'BYOR 'OG MA'I CHO GA LTAR, ,RI
MO'I DKYIL 'KHOR BRIS NAS NI, ,DBANG BSKUR BA NI BRTZAM PAR BYA,
,DE LAS GZHAN PA RNAL 'BYOR PA DES THA MAL PA'I DNGOS GRUB KYI
MTSAN MA RNAMS THOB CING LHA'I BKA' THOB NAS, BZLAS PA'I CHO GA
SNGON DU

'GRO BAS SNOD LA PHAB PA'I LHAS BRIS PA'I RI MO'I DKYIL 'KHOR DU
ZHUGS NAS, LAM GYI SBYOR BA'I MTSAN MA GANG MTHONG BA'I BYE BRAG
GIS GNAS TE BSGRUBS NA JI LTAR GSUNGS PA'I YON TAN ZLA BA PHYED LA
SOGS PAS 'GRUB PAR 'GYUR RO, ,DE BAS NA DE SGRUB PA'I DKYIL

'KHOR NI RI MOR BYA'O, ,DE YANG GANG LTAR BYA ZHE NA, LAS DANG PO
LTAR BDAG NYID KYIS BYA BA MA YIN TE YE SHES 'GA' TZAM PA'I LTAR
SNOD LA PHAB PA'I LHAS BYA'O, ,DE BAS NA RTZA BA'I RGYUD LAS
KYANG, RDO RJE THIG NI GDAB DANG, ,TSON RTZI DAG NI DGYE BA DAG,
,SNGAGS KYI SEMS

BAS MI BYA STE, ,BYAS NA BYANG CHUB RNYED PAR DKA', ,DE BAS DAM
TSIG TSUL SHES PAS, ,SNGAGS KYI LHA RNAMS GNAS GNAS SU, ,BYIN
GYIS BRLAB PA YANG BYAS TE, ,DKYIL 'KHOR RNAMS NI RNAM PAR BRTAG,
,RGYAL CHEN RNAM PAR SNANG MDZAD DAM, ,YANG NI SPYAN NI DBAB PAR

BYA, ,SKU YI KHA DOG GO 'PHANG MCHOG, ,RDO RJE SKU YI YON TAN
'BYUNG, ,RDO RJE CHOS NI RGYAL BO CHE, ,BDAG GI RIGS PAS DBAB PAR
BYA, ,'DI NI SNGAGS RNAMS THAMS CAD KYI, ,GSANG BA RAB TU BRTAGS
PA YIN, ,RDO RJE SEMS DPA' RGYAL CHEN DANG, M'A MA K'I YANG DBAB
PAR BYA,

@91A *, ,'DI NI SNGAGS RNAMS THAMS CAD KYI, ,GSANG BA RMAD DU
BYUNG BA'O, ,DE LTAR BYAS NA BYIN GYIS RLOB, ,SEMS LA DBANG BA
NYID SHES TE, ,GSANGS BA DAG NI MCHOG STZOL LO, ,ZHES SO, ,DE NAS
THA MAL PA'I DNGOS GRUB GRUB PA'I RNAL 'BYOR PA DES

GRUB PA'I MNGAG GZHUG BSKUL NAS DES SANGS RGYAS THAMS CAD KYI
ZHING DU KHRID NAS ZAB CING RGYA CHE BA'I CHOS THOS PAR BYAS NAS,
,RNAL 'BYOR PA BZHI PAR 'GYUR BA'I MTSAN MA RNAMS 'BYUNG BAR
'GYUR RO, ,DE BAS NA RTZA BA'I RGYUD LAS KYANG, SANGS RGYAS ZHING
DU 'GRO BAR 'GYUR, ,

ZAB MO'I CHOS KYANG THOS PAR 'GYUR, ,SANGS RGYAS SA YANG THOB PAR
'GYUR, ,ZHES PA STE, 'DIR SANGS RGYAS YANG THOB PAR 'GYUR ZHES PA
NI, ,SANG RGYAS NYID THOB PAR 'GYUR BA LA DGONGS PA'O, ,DE YANG
SANGS RGYAS THAMS CAD KYIS BYIN GYIS BRLABS PA'I GNYID

CUNG ZAD 'ONG BAR 'GYUR TE, DE'I DUS SU MTSAN MA NI 'DI DAG STE,
RTZA BA'I RGYUD LAS KYANG, BSAM GTAN BZLAS LA 'BAD PA YIS, ,SGRUB
PA POS NI RTAG TU MTHONG, DE LA 'DIR NI RMI LAM DAM TSIG CHEN
PO'I TSIG GO, ,SANGS RGYAS BYANG CHUB SEMS DPA' NI, ,RNAM PA'I

DBYE BA GNYIS SU SNANG, ,CHOS KYI YE SHES MCHOG THOB PAS, ,SANGS
RGYAS MTHU DANG 'DRA BAR MTHONG, ,SANGS RGYAS RDZOGS LONGS SPRUL
PA'I SKU, ,DPAG MED PA NI MYUR DU MTHONG, ,SEMS DPA' CHEN PO
KHAMS GSUM PA, ,MCHOD PAR BYAS PAR DE MTHONG NGO,

YE SHES CHEN PO 'DI 'DRA'I GZUGS, ,SANGS RGYAS BYANG CHUB SEMS
DPA' YIS, ,'DOD PA'I YON TAN LNGA RNAMS KYIS, ,RTAG TU MCHOD PA
BYAS PAR MTHONG, ,RDO RJE SEMS DPA' GZUGS CHEN DANG, GRAGS CHEN
RDO RJE MCHOG DAG TU, ,RMI LAM DAG NA RANG GZUGS

MTHONG; ,GRAGS CHEN RDO RJE GSANG BA DANG, ,BYANG CHUB SEMS DPA'
'KHOR LO CAN, ,SANGS RGYAS CHEN POS PHYAG 'TSAL BA'I, ,RMI LAM
'DI 'DRA MTHONG BAR 'GYUR, ,LUS DAG SEMS KYI MTHU LAS SKYES,
,RGYAN RNAMS THAMS CAD YONGS RDZOGS PA'I, ,LHA YI BU MO

@91B YID 'ONG DANG, ,KHYE'U BU MO DAG MTHONG NA, DES NI DNGOS
GRUB THOB PAR 'GYUR, ,PHYOGS BCU SANGS RGYAS MANG PO RNAMS,
,ZHING NA GNAS PA NGES PAR MTHONG, ,THUGS NI DGYES PAR GYUR NAS
KANG, CHOS MDZOD YID DU 'ONG BA STZOL, ,CHOS KYI 'KHOR LO SGYU MA'I
SKU, ,

SEMS CAN KUN GYIS YONGS BSKOR BA, BSAM GTAN RDZOB RJE LA GNAS PA'I,
,DAM TSIG SBYOR BAS MTHONG BAR 'GYUR, ,SNA TSOGS KUN DGA' SKYED
MOS TSAL, ,LHA YI BU MO LA SOGS RGYAN, ,SANGS RGYAS KUN GYIS BYIN
BRLABS PAS, ,BSAM GTAN DAM TSIG CAN

GYIS MTHONG, SANGS RGYAS BYANG CHUB SEMS DPA' YIS, ,DE NI DBANG
BSKUR MNGON PAR MTHONG, ,RIG 'DZIN RGYAL PO CHEN BO YIS, ,MCHOD
PA BYAS BAR DE MTHONG NGO, ,RDO RJE LAS BYUNG SNA TSOGS PA'I,
,RMI LAM DRI MA MED MTHONG NA, ,SKU GSUNG THUGS KYI RDO RJE LAS,
,SKYES

PA BLAN MED PA 'GRUB, ,GDUL BYA'I SBYOR THE TSOM LA SOGS, ,RDO
RJE 'DZIN PAS MTHONG NAS NI, ,BLO LDAN RDO RJE SEMS DPA' YIS,
,SEMS KYI GNAS NI 'GRUB PAR 'GYUR, ,ZHES BYA BA GSUNGS TE, DE DAG
LAS KYANG, RGYAN RNAMS THAMS CAD YONGS RDZOGS PA'I, ,LHA

YI BU MO YID 'ONG DANG, ,KHYE'U DANG BU MO DAG MTHONG NA, ,DE YIS
DNGOS GRUB THOB PAR 'GYUR, ,ZHES PA DANG, SNA TSOGS KUN DGA'
SKYED MOS TSAL, ,LHA YI BU MO LA SOGS BRGYAN, ,ZHES BYA BA DANG,
THA MAL PA'I DNGOS GRUB KYI MTSAN MA'O, ,THA MAL PA NYID DNGOS
GRUB

CHEN PO'I MTSAN MA'O, ,DE BAS NA GRUB PA'I MTSAN MA THAMS CAD NI
BZHIN STE, DBAB PA DANG, RMI LAM DANG, LHA'I LUNG DANG, THA MA LA
PA THAMS CAD NI MTSAN MA'O, ,DE RNAMS NI CI RIGS PAR THOB PA'I
RNAL 'BYOR BAS CI RIGS PAR DNGOS GRUB BSGRUB PAR BYA'O, ,BLA MA
CHEN PO'I

ZHAL SNGA NAS KYANG, GRUB PA'I MTSAN MA THOB PA'I RNAL 'BYOR PAS,
,DE NYID GSUM GYI CHO GA'I GZHI SNGAGS PAS, ,GOD DU GSUNGS PA'I
DKYIL 'KHOR CHO GA YIS, ,MNGON PAR 'DOD PA'I DNGOS GRUB RAB TU
'GRUB, ,CES GSUNGS SO, ,DE LTAR MCHAN MA MTHONG ZHING

@92A *, ,LHA'I BKA' THOB PA DES BZHI PAR GYUR PAR BYA BA'I PHYIR
DGUG PA'I CHO GA'AM, GDON GNAS PA'I CHO GAS JI LTAR GSUNGS PA'I
RIGS SME SHA CAN LA SOGS PA'I BU MO BKUG STE, SNGAGS KYI RGYUD LA
SOGS PA LEGS PAR BSLABS NAS JI LTAR BLA MA'I

BKA' LAS BYUNG BA'I MAN NGAG GIS BSTAN PA LTAR BYAS NAS DPANG POR
BZHAG STE SGRUB PA CHEN PO BRTZAM PAR BYA'O, ,DE YANG SNOD LA
PHAB PA'I LTA GNYIS KYIS BRIS PA'I RI MO'I DKYIL 'KHOR LA GNAS
NAS ZHI BA'I SBYOR BAS RNAL 'BYOR GSUM RDZOGS PA'I TING NGE 'DZIN
GYIS JI SRID

BLO BA DANG THA MA'I BYE BRAG GIS, ZLA BA DRUG GSUM GYI BAR DU
CHO GA DES BSGRUB PAR BYA'O, ,DES BYIN GYIS BRLAB PAR MA GYUR CING
BYANG CHUB KYANG MA GRUB NA, DE'I TSE ZHAG BDUN LAS SOGS DBYE BAS
DRAG SHUL DU BSGRUB PAR BYA'O, ,DE LAS GZHAN PA DBANG DU BYA BA
DANG BSRUNG BA'I SBYOR

YA YANG BYA'O, ,LE'U BCO BRGYAD PA LAS KYANG, DBANG DU BYAS DANG
BSRUNG BA DANG, ,DE YI BYA BA RAB TU SBYAR, ,ZHES GSUNGS PA'I
PHYIR, ,DE LA DRAG SHUL GYI SBYOR BA NI 'DI LTA STE, LE'U BCU PA
LAS KYANG, RANG SNGAGS SKYES BU BSGOMS NAS NI, ,GNAS GZHI RNAMS SU

GZUGS KYI TSUL, ,GZHAN GSUM TSUL DU SBYOR BA YIS, ,KHA DGO GSUM
DU RAB TU BSGOM, ,ZHES BCOM LDAN 'DAS RDO RJE 'CHANG GIS DE SKAD
CES BKA' STZAL TO, ,DE LA 'DI NI RDO RJE DAM TSIG MCHOG GIS
GSANG BA'O, ,SNYING GA'I GNAS SU PHRA MO YIS, ,DKYIL 'KHOR

RNAMS NI DGOD PAR BYA, ,YI GE MCHOG TU GYUR PA'I TSIG, ,DE YI
DBUS SU BSAM PAR BYA, ,RDO RJE CHEN PO RTZE LNGA PA, ,RTAG TU
SBYOR BAS BSGOM PAR BYA, ,RDO RJE KHYO BA'I KHYAD PAR GYIS, ,RDO
RJE GSUM RNAMS BSAM PAR BYA, ,DE YI SNYING GAR GDAB BYA STE, ,LTA
RNAMS RAB TU

BSKUL PAR BYA, ,AOm AA PHAt DZA, 'DI NI RDO RJE THAMS CAD KYI,
,SANGS RGYAS BYANG CHUB RAB BSGRUB PA'O, ,'KHOR LO PADMA RIGS LA
SOGS, ,RDO RJE KYO BA RNAM BSGOM ZHING, ,SNYING GA RU NI BSKUL
BAR BSHAD, ,'DI NI ROL MO 'BYUNG BA STE, ,RDO RJE YI NI TSUL
MCHOG 'DI, ,

@92B ZHAG BDUN PAR DU BYAS NAS, ,YE SHES RDO RJE CAN GYI GSANG,
,SKU DANG GSUNG THUGS 'GRUB PAR 'GYUR, ,MCHOG STZOL BA DAG RNAM
PAR GZIGS, ,YID DA NI 'JIGS SHING SKRAG GYUR NAS, ,YID NI MA GU
ZHING DGAR 'GYUR BA'I, ,DNGOS GRUB RGYA CHEN 'GRUB PAR 'GYUR, ,

SANGS RGYAS BYANG CHUB SEMS DPA' DANG, DANG, SNGAGS KYI SPYOD PA'I
DON GRUB PAS, ,RMONGS PAS 'GAL BAR BYAS NAS NI, ,DE YI SROG NI
DER ZAD 'GYUR, ,ZHES PA LA SOGS PAS SKU GSUNG THUGS RLUNG GI
SHING RTA LA ZHON PA RNAMS KYIS MI GNAS PA'I PHYIR MYA NGAN LAS
'DAS

PA'I DBYINGS NA BZHUGS PA'I YE SHES KYI 'KHOR LO'I THUGS KAR
LCAGS KYUS BRDEG CING, DA NI DPAL LDAN CHE GE MO, ,ZHES BYA BA LA
SOGS PAS BKA' BSGO ZHING BSKUL NAS RANG DANG LHAN CIG TU BSGOM PA
DANG, LE'U BCU BZHI PA LAS, PHAN TSUN DKRI BA'I TSUL DU BYA,
,MTHE BONG

GNYIS NI RAB TU BSDAM, ,RNAM PAR SNANG MDZAD TSUL GNAS TE, ,ZHES
PA DANG, YE SHES PADMA DBYE BA, RDO RJE SOR MO NGES PAR GZHAG,
,'DOD CHAGS RDO RJE'I TSUL GNAS TE, ,ZHES PA DANG, RTZE MO LNGA
PA BCINGS NAS NI, ,'OD 'PHRO MANG PO 'KHRUG CING 'BAR, ,RDO RJE
SEMS

DPA' MNYAM GZHAG LA, ,ZHES BYA BA'I RIM PAS RNAM PAR SNANG MDZAD
DANG SPYAN MA GNYIS DKRIS LA RDO RJE PADMA SBYAR TE GDAB PA DANG,
SNANG BA MTHA' YAS DANG NA BZA' DKAR MO DKRIS TE PADMA KHA PHYE
BA'I TSUL DU 'OD ZER DANG LDAN PA'I RDO RJE BZHAG NAS GDAB PA
DANG, MI BSKYOD

PA DANG M'A MA K'I DKRIS TE RTZE MO LNGA PA'I GSANG BA'I RDO RJE
CHOS 'BYUNG GI NANG DU NYI MA BYE BA PHRAG BRGYA'I 'OD DANG LDAN
PA BSAMS TE GDAB STE, DE LTAR RDO RJE DANG PADMA SBYAR NAS THAMS
CAD GNAG CING KHROS PAR BSAMS LA, RANG GI RIG MA'I CHOS 'BYUNG GI
NANG DU CHUD PA'I GRUB GSUM

ME'I DKYIL 'KHOR GYI STENG DU RNAM PAR SNANG MDZAD LA SOGS PA DAM
TSIG LA BSNYENGS PAR BSAMS LA, RANG GI RIGS DANG 'BREL PA'I PHUR
BU GSHIN RJE GSHED PO LA SOGS PA RANG GI GSANG BA'I RDO RJE LAS
PHYUNG STE GNAS RNAMS SU BSTAN NAS DNGOS GRUB CHEN PO DGUG PA
ZHAG

@93A *, ,BDUN LA SOGS PA'I BAR DU BYAS NAS MCHOG GI YANG MCHOG GI
BSNYEN SGRUB BZHI LA GNAS NAS CHO GA 'DI THAMS CAD MA LUS PAR
BSAM PAR BYA'O, ,DPUNG PA RAB BRKYANG MGUL PA NAS, ,MI G-YO ZHING
NI BA RAN PAR 'KHYUD, ,BRLA GNYES RAB TU BLO

LDAN PAS, ,BUNG BA'I TSUL DU RTZE BAR BYA, ,'GYING BAG STABS KYI
'KHYUD NAS NI, ,G-YON GYI SPYI BOR RAB BRTEN NAS, ,G-YAS KYI KO
SKO BTEG NAS SU, ,MA MCHU GZHI BCING SBYOR BA BRTZAM, ,SID
SGRA'I SNGAGS NI BRJOD NAS KYANG, DPUNG PA'I BAR DU RAB BYAS NAS,
,KHA

YIS DE LA RTZE BAR BYA, ,RNAM PA DE BZHIN MCHAN KHYUNG DANG,
,MGRIN PA'I GLO DANG SUM MDO RNAMS, ,SEN MO RE MOS GDAB BYA
ZHING, ,YANG DANG YANG DU BYUG PA DANG, ,G-YON GYIS PADMA NYE BA
DANG, ,LAG PA SBYOR BA'I DKYIL 'KHOR LA, ,RDO RJE G-YON GYI SOR
MO GSUM, ,CHOS

'BYUNG NANG DU BRUD CING RTZE, ,H'Um YIN LAS BSKYED RDO RJE YI,
,'OD ZER SNA LNGA 'PHRO BA YIS, ,BYANG CHUB SEMS KYI NA RI LA, LCE
DE YIS NI BSKYOD NAS KYANG, SNGAGS 'DI CHED DU BRJOD PAR BYA, ,AOm
SARBA TA TH'A GA TA AA NU R'A GA nA BADZRA SV'A BH'A BA A'ATMA
KO&HAm, ,DE YIS BSKUL BA TZAM

GYIS NI, ,SNYING 'DAR DRAN PA NYAMS PAR 'GYUR, ,SPYI BO SKRA GROL
GOS KYANG 'DOR, ,'BYUNG BA'I RDUL CHUS KUN TU KHYAB, ,BRTAN PA'I
DANG TSUL THOR NAS NI, ,RANG GI BA SPU KUN KYANG G-YO, ,DMAR BA'I
MIG NI PHRA PAR BLTA, ,BDAG NYID MGUL NAS YANG 'KHYUD NAS, ,DGA'

BA'I DBYANGS KYIS GLU BLANG ZHING, SID SGRA'I SNGAGS NI BRJOD PAR
BYA, ,DE LTA BU'I TSOGS SGRUB PA'I GNAS SKABS SU STONG PHRAG BDUN
CU RTZA GNYIS KYI SBUBS SU A'A LI DANG K'A LI DANG, MA DA NA PA
TRA DANG, KUN MA KA DANG, SHANG SHANG KA DANG, NA RI GSUM STE KUN
LA BSKUL ZHING BSKYOD

PAS BDAG NYID KYI PHUNG PO DANG KHAMS DANG SKYE MCHED GNYIS SU
MED PA RNAMS BZHI PA'I DUS SU DRI MA MED PA'I RGYUN LTA BUR ZHU
BAR GYUR PA'I DUS SU BDAG DNGOS PO THAMS CAD KYI RANG BZHIN DU
MTHONG STE DE BZHIN DU RGYU BA DANG MI RGYU BA THAMS CAD KYI CHOS
ZAB MO DANG YANG DAG PAR GSAL BA GAD DU SMOS

@93B PA LTAR RTOGS PA DE LAS YANG DAG PA'I YE SHES DBANG DU GYUR
PA'I RNAL 'BYOR PA ZHES BYA'O, ,RTZA BA'I RGYUD LAS KYANG, RDO
RJE NYI MA NUB NAS KYANG, ,BSGRUB PA KUN DU BRTZAM PAR BYA, ,SKYA
RINGS SHAR BA'I DUS SU NI, ,SKYES BU DE NI 'GRUB PAR 'GYUR, ,ZHES
GSUNGS SO, ,DE NYID

LAS; CHAGS PA'I YID KYIS 'DOD PA YIS, ,RTAG TU 'DOD PA'I YON TAN
BSTAN, ,ZHES GSUNGS SO, ,DE NAS RNAL 'BYOR PA CHEN PO DE PHYIS
MCHOG TU 'GYUR ZHING KUN BRTAGS PA'I MTSAN NYID DANG BRAL BA
RNAMS KYI DON DU GONG MA'I 'OD GSAL BA'I NGO BO LAS BZHENGS TE,
RTAG

PA LA SOGS PA'I DKYIL 'KHOR GYI 'KHOR LO YIS SRID PA JI SRID YOD
PA DE SRID KYI BAR DU RO MYANG BA'I MTSAN NYID BRGYAD DANG LDAN
PAR BZHUGS NAS DE RNAMS KYI DON MDZAD DO, ,BLA MA'I ZHAL SNGA NAS
KYANG, YANG DAG YE SHES DBANG THOB PAS, ,GZUGS BRNYAN BDAG GNYID
SPYI GZUGS

KYI; DKYIL 'KHOR GSUM GYI MTHA' YAS KHAMS, ,'GRO BA'I PHAN 'DOGS
BYED PA'O, ,ZHES GSUNGS SO, ,DE BAS NA GZHAN SDUG BSNGAL GYI LAM
GYIS BSKAL PA CHEN PO GSUM NA BLA NA MED PA'I SANGS RGYAS THOB
PAR DOD PA RNAMS KYIS KYANG 'DI LTA BU'I DPAL DANG LDAN

PA'I KUN NAS BKRA SHIS PA'I NGO BO BDAG DANG GZHAN GYI DON PHUN
SUM TSOGS PA'I RTEN DU GYUR PA, TSE 'DI LA THOB PA'I LAM DI SKYES
BU SU YIS MI BSGOM, BSGOM PAR BYA BA KHO NA YIN NO, ,DE BAS NA
BDAG GI BLA MA CHEN PO'I ZHAL LNGA NAS, PHA ROL TU PHYIN PA RNAMS
DANG, GSANG

SNGAGS LA MCHOG TU GZHOL BA'I SEMS CAN RNAMS GZUNG BAR BYA BA'I
DON DU, RNAL 'BYOR CHEN PO'I RGYUD THAMS CAD DANG, DE LAS GZHAN
PA'I RGYUD RNAMS DANG, BYIN GYIS BRLABS PA'I RIMS PA'I MAN NGAG
TU YANG DAG PAR BLTAS NAS RNAL 'BYOR CHEN PO'I MNGON DU BYAS TE

TSIGS SU BCAD PA DANG, DE RKYANG PA LA SOGS PA'I SGO NAS TSIG
SNYAN CING YID DU 'OD BA DANG SGRUB PA'I THABS KYI RIM PA SGRON
MA LTA BU RNAMS BYIS PA SO SO'I SKYE BO RNAMS KYIS RTOGS PAR BYA
BA'I DON DU SBAS PA LTA BU RNAMS PHYUNG STE RNAM PAR DGOD PA MDZAD
DO, ,KHO BOS KANG BLA MA CHEN

@94A *, ,PO DE'I MAN NGAG SNYAN KHUNG NAS BRGYUD PA RNAMS BLO BA
GNAS BZHIN PAR BYAS NAS, SKYE BO RNAMS GZUNG PAR BYA BA'I DON DU
RNAL 'BYOR BA RNAMS KYI BKOD PA'I RIM PA CUNG ZAD BSTAN PAR BYAS
SO, ,LA LA NI BDAG LA DE BZHIN GSHEGS PA THAMS CAD KYIS BYIN

GYIS BRLABS PA'I MAN NGAG SLOB DPON DAG GI ZHAL SNGA NAS MA THOB
CING, GZHAN DAG NI RIGS PA MA YIN PA'I SHAGS TZAM LA BRTEN NAS
BDAG NI RNAL 'BYOR BA'I MAN NGAG YANG DAG PAR THOB PO ZHES RLOM
SEMS SHING, GZHAN DAG LA YANG DE LTAR BSNYAD PA DE NI BSKAL PA
KHRAG KHRIG

GI BAR DU YANG, ,BDAG LA DE BZHIN GSHEGS PA THAMS CAD KYI BYIN
GYIS RLOB PAR MI 'GYUR RO, ,SLOB DPON CHEN PO SH'AKYA MI TRI'I
ZHAL SNGA NAS KYANG, GANG ZHIG BLA MA'I ZHAL NAS BYIN GYIS BRLABS
PA'I MAN NGAG NI, ,MA THOB BZHIN DU RIGS MIN CHOS LA BRTEN GYUR
NAS, ,

BDAG NI RNAL 'BYOR CHEN PO YIN ZHES GANG SMRAS BA, BLUN CHEN SKYE
BO DE NI RGYAL BA RNAMS DANG NGES MI 'DOD, CES GSUNGS SO, ,DE BAS
NA SKYES BU DAM PA RNAM DE BZHIN GSHEGS PA THAMS CAD MNYES PAR
'DOD NA, RANG GI LHAG PA'I LHA SLOB DBON CHEN PO THABS THAMS CAD
KYIS

MNYES PAR BYAS TE, DE'I ZHAL SNGA NAS BYIN GYIS BRLABS PA'I RIM
PA'I MAN NGAG THO BA PAR BYAS TE, BSKYED PA DANG RDZOGS PA'I RIM
PAS GONG DU SMOS PA LTAR 'JUG PAR BYAS NAS, ZHUGS PAS KYANG TSE
'DI NYID LA DNGOS GRUB THAMS CAD MNGON SUM DU BYED PAR 'GYUR RO,
,DE SKAD DU RTZA BA'I

RGYUD LAS KYANG, 'DIS NI DE BZHIN GSHEGS PA'I SKU, ,RDO RJE 'DZIN
PA'I THUGS DANG NI, ,CHOS 'DZIN MCHOG GI GSUNGS DAG KYANG, TSE
'DI NYID LA THOB PAR 'GYUR, ,SKU DANG GSUNG DANG THUGS KYANG
'GRUB, ,GANG GZHAN PHRA MOR BSHAD PA RNAMS, ,RDO RJE MI PHYED
GSUM BSGOMS

TE; BZLAS PA TZAM GYIS DE 'GRUB 'GYUR, ,ZHES GSUNGS SO, ,DPAL
LDAN YE SHES ZHABS NI BLA NA MED PA THUGS RJE CHEN PO YI, ,DRIN
GYIS SNANG BAS KHEBS PHYIR BDAG NI BLUN YANG CUNG ZAD TZAM DU
PHYE, ,DE YI DGE BA ZLA BA LTA BUR 'DUG BDE YIS SKYES BU MA LUS
RNAMS, ,'JAM

@94B RGYAL THOB NAS BDUD LAS RGYAL 'GYUR ZAB CING RGYA CHE'I DON
RTOGS SHOG, ,BDAG GI DON 'GRUB PAR BYED PA ZHES BYA BA RNAL 'BYOR
GYI BYA BA'I RIM PA SLOB DPON CHEN PO BI TA P'A DAS MDZAD PA
RDZOGS SO,, ,,RGYA GAR GYI MKHAN PO KA MA LA GU HYA DANG, BOD
KYI LO TZ'A BA CHEN PO MNGA' BDAG LHA

YE SHES RGYAL MTSAN GYIS BSGYUR CING ZHUS TE GTAN LA PHAB PA'O, ,