@22B *, ,RGYA GAR SKAD DU, BEE DA LYAm S'U TRA N'A
MA, BOD SKAD DU, ZHIB MO RNAM PAR 'THAG PA ZHES BYA BA'I MDO,
,SLOB DPON 'PHAGS PA KLU SGRUB LA PHYAG 'TSAL LO, ,RTOG GE SHES
PA'I NGA RGYAL GYIS,,GANG ZHIG RTZOD PAR MNGON 'DOD

PA, ,DE YI NGA RGYAL SPANG PA'I PHYIR, ,ZHIB MO RNAM 'THAG BSHAD
PAR BYA, ,TSAD MA DANG GZHAL BYA NI GNYIS KA 'DRES PA YIN NO,
,RANG LAS MA GRUB PA'I PHYIR RO, ,YOD PA DANG MED PA DANG GNYIS
KA DAG NI LTOS PA MA YIN NO, ,MA YIN TE THUG PA MED PAR THAL BAR
'GYUR BA'I PHYIR RO, ,

@23A *, ,TSAD MA RNAMS NI MAR ME BZHIN, ,RANG DANG GZHAN SGRUB
PAR BYED PA YIN NO, ,TSAD MA RNAMS LA NI TSAD MA MED DE MAR ME NI
'PHRAD PA'AM MA 'PHRAD PA'I MUN PA GSAL BAR BYED PA MA YIN NO,
,GZA'I GNOD PA BZHIN DU 'DIR YANG 'GYUR RO ZHE NA, MA YIN TE,

DPE DANG 'GAL BA'I PHYIR RO, ,BSTAN BCOS LAS 'JIG RTEN PA'I SPYOD
PA PO DE YANG SENG GE LA SOGS PA DANG MTSUNGS PAR MNGON PAR 'DOD
PA YIN NO, ,MAR ME NI RANG GI BDAG NYID GSAL BA MA YIN TE, ,MUN
PA MED PA'I PHYIR RO, ,PHYIN CI LOG TU THAL BAR 'GYUR BA'I PHYIR

MUN PA YANG BDAG NYID LA SGRIB PAR BYED PAR 'GYUR RO, ,TSAD MA
DANG GZHAL BYA DAG NI DUS GSUM DU MA GRUB PA'O, ,DUS GSUM DU MA
GRUB PAS TSAD MA DANG GZHAL BYA 'GAG PA MI 'THAD DO, ,DGAG PA
GRUB NA TSAD MA DANG GZHAL BYA 'ANG GRUB BO ZHE NA, MA YIN TE,
SNGAR KHAS BLANGS

PA'I PHYIR RO, ,GAL TE TSAD MA DANG GZHAL BYA MA GRUB PAR KHAS
BLANGS PA YIN NA NI KHAS BLANGS PA DANG DUS MNYAM KHO NAR RTZOD
PA RDZOGS PA YIN NO, ,MA GRUB PA LA RTOG PA SPANG PA'I PHYIR RO,
,MNGON SUM LA SOGS PA NI YOD PA MA YIN TO, ,GANG LAS SHE NA, YANG
DAG PAR RTOGS

PA'I PHYIR RO, ,MNGON SUM LA SOGS PA GRUB NA GZHAL BYA NI 'THAD
PA MA YIN NO, ,DE'I RKYEN CAN YIN PA'I PHYIR SHES PA MA YIN ZHING
SHES BYA MA YIN NO, ,BLO NI TSAD MA MA YIN TE, ,GZHAL BYA YIN PAR
BRJOD PA'I PHYIR RO, ,DMIGS PA DANG MI DMIGS PA LA THE TSOM MED
DO, YOD PA YANG

MED PA'I PHYIR RO, ,THE TSOM ZA BA NI YOD PA MA YIN TE, KHYAD PAR
LA LTOS PA MED PA'I PHYIR RO, ,KHYAD PAR LA LTOS PA MA YIN NO,
,SNGAR BKAG ZIN PA'I PHYIR, ,DGOS PA MED DE, YOD PA DANG MED PA
NYID KYI PHYIR RO, ,BYE MA LA 'JUG PA MA YIN TE, ,DPE YOD PA'I
PHYIR RO, ,DE YANG

SNGA MA DANG MTSUNGS PA NYID DO, ,MTHA' MTHONG BA YANG MA YIN TE,
THOG MA DANG DBUS MED PA'I PHYIR RO, ,ME NI GZI BRJID KYI DPE MA
YIN TE, ,CHOS MTHUN PA NYID KYI PHYIR RO, ,GZI BRJID KYI DPE CHU
YANG MA YIN TE, CHOS MI MTHUN PA NYID KYI PHYIR RO, ,GZHAN YANG
CUNG ZAD CHOS MTHUN PAS

@23B YIN NO ZHE NA, MA YIN TE, ,RI RAB DANG SKRA BZHIN NO, ,PHAL
CHER CHOS MTHUN PAS MA YIN TE, SNGAR BKAG PA'I PHYIR RO, ,THOG MA
MA GRUB NA THA MA GRUB PA MA YIN NO, ,GAL TE THOG MA MA GRUB NA
DBUS DANG MTHA' MA GNYIS MA GRUB BO, ,YAN LAG CAN MED PA'I PHYIR
YAN LAG YOD PA MA YIN

NO; ,TSOGS PA LA YANG MA GRUB STE, ,RE RE LA MED PA'I PHYIR RO,
,YAN LAG CAN YANG DU MAR 'GYUR RO, ,YAN LAG CAN GCIG YIN PA'I
PHYIR YAN LAG THAMS CAD GCIG TU THAL BAR 'GYUR RO, ,DUS GSUM DU
MA GRUB PAS YAN LAG CAN MED DO, ,'ON TE RTZA BAL BA DZA BZHIN DU

'GRUB PA YIN NO, ,MA YIN TE, BSGRUB BYA DANG MTSUNGS PAS SO,
,RIGS PA MED PA'I PHYIR RO, ,GZHAN YANG YAN LAG CAN LA YAN LAG
DGOS PA LTAR, ,YAN LAG THAMS CAD LA YANG YAN LAG YOD PAR THAL
BA'I PHYIR RO, ,DAM BCA' BA LAS GTAN TSIGS GZHAN DANG GZHAN

MA YIN PA'I PHYIR RO, ,GTAN TSIGS MA YIN NA, ,GTAN TSIGS LA GTAN
TSIGS MED PA'I PHYIR RO, ,DAM BCA' DANG GTAN TSIGS MED PA'I PHYIR
NYE BAR SBYAR BA DANG MJUG BSDU BA DAG MED PA YIN NO, ,LHAG MA
DAG LA YANG GTAN TSIGS MED DO, ,GAL TE GRUB PA GTAN TSIGS

BYAS PA YIN NO, ,CI ZHIG THOB CE NA, DPE LA SOGS PA DON MED DO,
,GTAN TSIG DON MED PA NYID DO, ,BDAG MED DE, ,MA GRUB PA'I PHYIR
RO, ,GZHAN DANG GZHAN BRJOD PA'I PHYIR GCIG LA GCIG MED DO, ,YI
GE DAG LA'ANG DE LTA BU YIN NO, ,THE TSOM BZHIN DU RTOG GE YANG
YIN

NO; ,RDZAS YOD PA DANG, GCIG NYID LA SOGS PA DAG NI, GZHAN DANG
GZHAN MA YIN PA GNYIS KA MI 'THAD PA'I PHYIR GTAN LA DBAB PA MED
DO, ,RTZOD PA NI YOD PA MA YIN TE, ,BRJOD PA DANG BRJOD PAR BYA'I
DAG MED PA'I PHYIR RO, ,DON DAM PA DPYOD PA'I SKABS YIN PA'I
PHYIR, BRDA BYAS PA'I

MING DAG NI RNAM PA DU MAR MTHONG BA'I PHYIR RO, ,'JIG RTEN PA'I
MKHAS PA DAG KYANG RJOD PAR BYED PA DANG BRJOD PAR BYA BA DU MAR
SBYOR BAR MTHONG BA'I PHYIR, ,RJOD PAR BYED PA DANG BRJOD PAR BYA
BA GCIG NYID DANG, GZHAN NYID DU MA GRUB BO, ,BRJOD PA DANG SUN
CI PHYIN DU RGOL BA DAG KYANG DE BZHIN NO, ,GTAN TSIGS

@24A *, ,LTAR SNANG BA NI MED DO, ,CHOS MTHUN PA NYID DANG MI
MTHUN PA NYID MED PA'I PHYIR RO, ,MA 'KHRUL BA NI 'KHRUL PA MED
PA'I PHYIR RO, ,'KHRUL PA DANG BCAS PA'I GTAN TSIGS YOD DO ZHE
NA, ,MA YIN TE, DE DAG NI GZHAN YIN PA'I PHYIR RO, ,SKAD CIG MA
NYID KYI PHYIR RO, ,

KHYED KYI GTAN TSIGS THAMS CAD 'GAL BA BRJOD PA YIN GYI, 'KHRUL
PA DANG BCAS PA YIN NO, ,MA YIN TE, SNGA MA DANG PHYI MAR 'BYUNG
BAS 'GAL BA MED PA'I PHYIR RO, ,'DAS PA 'DAS PAR 'GYUR BA YIN NA,
'DAS PA NI 'DAS PAR 'GYUR BA'O, ,RJOD BYED KYI RNAM PA THAMS CAD
MED PAR THAL

BAR 'GYUR BA'I YANG PHYIR RO, ,'DAS PA'I GTAN TSIGS SAM DUS NI
YOD PA MA YIN TE, MI SRID PA'I PHYIR RO, ,KHYOD KYI THAMS CAD
TSIG DON DU BRJOD PA YIN GYI, DON DAM PA NI MA YIN NO ZHE NA, MA
YIN TE, LAN THAMS CAD LA THAL BAR 'GYUR BA'I PHYIR RO, ,SKYES PA
DANG MA SKYES PA DANG,

GNYIS KA MED PA'I PHYIR LTAG CHOD NI MED DE, ,MA YIN TE, SNGA MA
DANG PHYI MA GCIG DANG GZHAN NYID LA MED PA'I PHYIR RO, ,TSAR
GCAD PA'I GNAS KYANG DE BZHIN NO, ,TSAR GCAD PA'I GNAS LA NI,
TSAR GCAD PA MED PA DE BCINGS PA BZHIN NO, ,GNYIS KA KHAS MA
BLANGS PA'I PHYIR RO, ,DE MA

GRUB NA MA GRUB DU ZAD DO, ,DE KHO NA BZHIN DU BRJOD PA MA YIN
TE, MNGON PAR BRJOD PA NI MED PA NYID YIN NO, ,ZHIB MO RNAM PAR
'THAG PA ZHES BYA BA'I MDO, SLOB DPON 'PHAGS PA KLU SGRUB KYI
ZHAL SNGA NAS MDZAD PA RDZOGS SO,, ,,KHA CHE'I PAndI TA AA NA NTA
DANG, LO TZTSA BA DGE SLONG

GRAGS 'BYOR SHES RAB KYIS BSGYUR PA'O,, 