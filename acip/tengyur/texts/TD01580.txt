@10B #, ,RGYA GAR SKAD DU, SHI shYA AA NU GRiHnA BIDDHI:, BOD SKAD DU,
GZHAN DON SLOB MA RJES SU GZUNG BA'I CHO GA, RDO RJE RNAL 'BYOR
MA LA PHYAG 'TSAL LO, ,DE NAS GSANG BA BSHAD PAR BYA, ,BLA MA'I
BKA' DRIN RJES DRAN NAS, ,SNA TSOGS SGRUB THABS

'GRUB DON DU, ,SLOB MA 'BEBS PA'I CHO GA MCHOG ,DANG PO RE ZHIG
SLOB DPON GYIS SLOB MA RJES SU GZUNG BA'I DON DU'AM, SHR'I HE RU
KA ZHES BYA BA'I YI GE BZHI PO'I DON DANG LDAN PAS RNAL 'BYOR
PAS, RANG YID DANG MTHUN PA'I GNAS SU 'JAM PO'I STAN LA

SOGS PA'I GNAS SU LAG PA'I SOR MO RNAMS LA SNGAGS BKOD LA, BDUD
RTZI LNGA DANG YANG DAG PAR LDAN PA'I BTUNG BA BZANG PO PADMA'I
SNOD DU BZHAG LA CHO GA JI LTA BA BZHIN SBYANGS TE ZHU BA'I RDZAS
KYIS BDAG NYID KHRUS BYA'O, ,DE'I RJES SU GNAS DANG, BDAG DANG,

@11A *, ,RNAL 'BYOR SRUNG BA'I DON DU SE GOL GTOGS PA SNGON DU
'GRO BAR BYAS NAS SUMBHA NI LA SOGS PA GDONG BZHI PA'I SNGAGS KYI
SGRA YIS MTSAMS BCAD PA DANG, GO CHA'I SNGAGS DRUG BKOD PA DANG
DAG PA GSUM GYI SNGAGS BRJOD PA DE NYID KYIS SEMS BSRUNG

BAR BYA'O, ,DE YI RJES SU YONGS SU DAG PA'I SA GZHI LA KHRU GANG
TZAM GYI MAndALA BYUG PAR BYAS TE, TZANDAN DMAR PO LA SOGS PAS
ZUR DRUG PA'I TZI KRA BRIS TE, DE'I DBUS SU RDO RJE RNAL 'BYOR
MA'I SA BON DGOD, ZUR DRUG LA 'KHOR LOS SGYUR BA'I SNGAGS DGOD PA
SNGON DU 'GRO

BAS MAN NGAG JI LTA BA BZHIN DU SKAD CIG GIS DPA' MO DRUG DANG
LDAN PA'I BCOM LDAN 'DAS MA'I DKYIL 'KHOR BSKYED LA, ,DE NAS PHYI
ROL DU KHRA GDONG MA LA SOGS PA RNAM PA BRGYAD DANG, DUR KHROD
BRGYAD KYIS BRGYAN PAR BSAM PAR BYA'O, ,DE NAS AARGHA LA SOGS PAS
YANG

DAG PAR MCHOD, DE NAS YE SHES KYI 'KHOR LO CHO GA BZHIN DU DGUG
PA DANG, GZHUG PA DANG, BCING PA DANG, DGYES PAR BYA BA DANG, SKU
GSUNG THUGS BYIN GYIS BRLAB PA LA SOGS PA DANG, BDUD RTZI MYANG
BA'I MTHAR BSTOD PA DANG BZOD GSOL BYA'O, ,SNGON DU

BSNYEN PA'O, ,DE NAS SLOB MDZES SU BZUNG BA'I SNGON DU TSES BCU
LA DE BZHIN DU MAndALA BYUGS PA'I DBUS SU LHA'I BTUNG BA BZANG POS
BKANG BA'I DBYANGS KYI SNOD YANG DAG PAR BZHAG LA, DE'I STENG
'KHAR BA'I SNOD DRI MA MED PA GUR GUM LA SOGS PAS PHYIS LA SINDHU
RA'I PHYE MA

BTZAGS LA GSER GYI SMYU GUS CHO GA BZHIN DU MNGON PAR BRIS TE, YE
SHES KYI 'KHOR LO DGUG GZHUG BYAS LA, MCHOD PA LA SOGS PAS YANG
DAG PAR MCHOD LA, ,DE YI RJES SU BCOM LDAN 'DAS RDO RJE PHAG MO'I
RKANG BA BRGYAD DANG LDAN PA DANG, RDO RJE DRIL BU SNGON DU 'GRO
BAS

BSTOD LA, RAS DMAR POS G-YOGS LA GZHAG GO, ,DE NAS PHYOGS SKYONG
RNAMS LA GTOR MA PHUL LA, YI GE BRGYA PA LAN GSUM BTON LA BZOD
GSOL BYA'O ZHES SLOB MA RJES SU GZUNG BA'I PHYIR MCHOD PA'I CHO
GA'O,, ,,DE'I RJES SU MTSAN NYID THAMS CAD DANG

@11B LDAN PA'I BUM PA YANG DAG PAR GZHAG PAR BYA'O, ,RAS DMAR
PO'I MGUL CHINGS BYAS PA DANG, TZ'U TA LA SOGS PA'I LO MA DANG
LDAN PA DANG, RIN PO CHE LNGA DANG, SMAN LNGA DANG 'BRU LNGA DANG
LDAN PAR BYAS LA, DE NYID GRUB PA'I 'KHOR LO LA YE SHES 'KHOR LO
DGUG GZHUG LA SOGS

PA BYAS LA, AARGHA LA SOGS PA MCHOD PA MTHAR PHUL LA, SKU GSUNG
THUGS BYIN GYIS BRLAB PA LA SOGS PA DANG, DBANG BSKUR BA DANG,
BDUD RTZI MYANG BA'I BAR CHO GA BZHIN BYAS LA, MCHOD YON LA SOGS
PAS YANG DAG PAR MCHOD LA, RKANG PA BRGYAD PA'I SNGAGS KYIS

BSTOD PAR BYA'O, ,ME TOG DMAR PO'I PHRENG BA DANG LDAN PA'I RDO
RJE BUM PA'I KHAR BZHAG LA, DE DAG GI SNGAGS JI SRID 'DOD PA'I
BAR DU BZLAS LA, ME TOG DMAR PO GTOR BAS 'KHOR LO DE NYID ZHU,
,DE NYID KYI NGO BOR BLTA BAR BYA'O ZHES SLOB MA RJES SU GZUNG BA
LAS BUM PA LHAG

PAR GNAS PA'I CHO GA'O,, ,,DE NAS DE'I RJES SU BLA MA DANG SANGS
RGYAS DAG LA MI PHYED PA'I GUS PA'I YID CAN SLOB MA DAM PAS
MAndALA BYAS LA YANG NAS YANG DU GSOL BA GDAB STE, SANGS RGYAS KUN
GYI RANG BZHIN SKU, ,BLA MA LA NI SKYABS SU MCHI, ,DPAL LDAN RDO
RJE

RNAL 'BYOR MAS, ,BDAG NI BYIN GYIS BRLAB TU GSOL, ,BYANG CHUB RDO
RJE SANGS RGYAS LA, ,MCHOD CHEN JI LTAR STZAL BA LTAR, ,BDAG
KYANG RJES SU DRANG BA'I PHYIR, ,NAM MKHA'I RDO RJE BDAG LA GSOL,
,ZHES SO, ,TSES BCU'I DUS SU THUGS RJE DANG LDAN PA'I BLA MAS
SLOB

MA'I LAG PA NAS BZUNG LA 'DI SKAD GSUNGS SO, ,RTOG PAS G-YOGS
PA'I SEMS KYIS NI, ,LEGS PA'I SANGS PHYIR BZLOG PA LTAR, ,DAD
PA'I CHU YIS BKRUS PA'I SEMS, ,PHAN PA'I SEMS KYIS 'DIR GZHUG
BYA, ,DAD PA MED PA'I SEMS CAN LA, ,DKAR

PO'I CHOS RNAMS MI 'BYUNG STE, ,JI LTAR SA BON TSIG PA LA, ,MYU
GU SDON PO SKYE MI SRID, ,CES GSUNGS SO, ,JI LTAR SLOB MA DAD
LDAN GYIS, ,GSANG SNGAGS BYIN RLABS BSGRUB PA LA, ,YON DANG BCAS
PAS PHYAG BYAS NAS, ,THAL MO SBYAR TE SPYI BOR GZHAG ,DE YI

@12A *, ,RJES SU SLOB DPON GYIS, ,BUM PA'I CHU NI GZUNG BYAS NAS,
,CHO GA BZHIN DU KHRUS BYAS LA, ,DE NAS RAS DMAR POS GDONG BCINGS
LA THAL MO SNYING GAR SBYOR DU BCUG STE, AU RGYAN GYI PHYOGS SU
KHA BLTAS TE, CHO GA BZHIN DU SLOB MA GZHAG ,

DE NAS SUMBHA NI LA SOGS PA'I SNGAGS KYI SGRAS BSRUNG BA DANG,
MTSAMS BCAD PA BYAS MNYAM PAR BZHAG LA, RKANG 'OG RLUNG GI DKYIL
'KHOR NI, ,GZHU YI DBYIBS CAN DU BA'I MDOG ,DE STENG SBRUL BA'I
'KHOR LO RU, ,GRU GSUM ME NI 'BAR BA LTAR, ,PHUNG PO LA

SOGS DRI DAG PHYIR, ,DAG PA'I SNGAGS NI BRJOD PAR BYA, ,RANG GI
PHUNG PO SGYU MA BZHIN, ,SBRUL PA RU NI YANG BSGRUB BYA, ,SKAD
CIG GIS NI LHA MO BSAM, ,PHAG MO SNYING RJE'I BDAG NYID CAN, ,KUN
NAS KUN DU SKAD CIG STE, ,SKAD CIG GIS NI GSANG SNGAGS BRJOD,
,SPRUL

PA'I 'KHOR LO LA SOGS SEMS, ,G-YUNG DRUNG 'KHYIL PA DGE BAR BLTA,
,SMIN MTSAMS GNAS PA'I THIG LE NI, ,DRAG TU 'KHOR BA'I 'KHOR LOR
BLTA, ,PHYAG RGYA GNYIS KYI SBYOR BA YIS, ,SO SOR BSDU BA'I RIM
PA'O, ,BLA MA'I MAN NGAG RIM GYIS NI, ,RIM PA RGYAS

PAR SHES PAR BYA, ,DE LTAR BSTAN PA'I SEMS KYIS NI, ,GRUB PA'I
RTAGS NI 'BYUNG BAR 'GYUR, ,YE SHES THOB PA'I SLOB MA LA, ,DE YI
TSE NI SPU LDANG, ,MCHI MA 'BYUNG DANG CHU 'DZAG DANG, ,TSA BA
DANG NI GRANG BA DANG, ,'DAR BA DANG NI G-YO BA DANG, ,AOm
TIshthA BADZRA

ZHES BRJOD DE, ,DE DUS BRTAN PAR GYUR ZHES BRJOD, ,RANG BZHIN DU
NI GNAS PA LA, ,BSGOM PA PHYI NAS BSTAN PAR BYA, ,MCHOD PA GSANG
SNGAGS LHA MO YI, ,LHAN CIG SKYES PA BDAG NYID DO, ,ZHES SLOB MA
RJES SU GZUNG BA LAS YE SHES 'BEBS PA'I CHO

GA'O,, ,,DE NAS YANG DAG RAB BSHAD BYA, ,TSOGS KYI 'KHOR LO'I CHO
GA MCHOG ,DAD PA CHAN PO'I SBYIN BDAG GIS, ,SBYIN PA PO NI SNYING
RJE LDAN, ,RANG GI KHYIM MAM DBEN PA RU, ,TZANDAN LA SOGS BYUG
PAR BYA, ,BLA NA MED PA'I DON DU NI, ,TSOGS KYI 'KHOR

@12B LO BSKOR BAR BYA'O, ,DANG PA CHEN PO'I SBYIN BDAG GIS, ,DANG
PO'I BLA MA PHYAG 'TSAL NAS, ,JI LTAR 'BYOR PA LDAN PA YIS, ,LHA
RNAMS LA NI SNYAN GSAN DBAB, ,MNYAM PAR GZHAG PA'I BLA MA LA,
,RDO RJE DRIL BU YANG DAG LDAN, ,THOD PA LA SOGS BRGYAN PA LA, ,

RNAL 'BYOR BZHI DANG YANG DAG LDAN, ,THOG MAR GTOR MA MDUN DU GZHAG
,CHO GA BZHIN DU MCHOD PAR BGYI, ,SNYAN GSAN PHAB PA BYON PA LA,
,RTZA BA YIS NI ZHABS BKRU BYA, ,YONGS SU SBYANGS PA'I KHANG PA
RU, ,DER ZHUGS GDAN GYI RIM PA LA, ,RGAN DANG GZHON

PA'I RIM PA YIS, ,BLA MA PHYAG 'TSAL 'DUG PAR BYA, ,SKAL PA MED
DANG NGA RGYAL CAN, ,TSOGS KYI 'KHOR LOR SPANG BAR BYA, ,BSGOM
PAR LDAN PA SHES BYAS LA, ,DE TSE MCHOD PA'I CHO GA BYA, ,KHYAD
PAR DU NI TZANDAN DANG, ,GUR GUM LA SOGS LDAN PA DANG, ,ME

TOG PHRENG BA DMAR BA DANG, ,MCHOD PA LNGA YIS MCHOD PAR BYA,
,LAS KYI RDO RJE MKHAS PA YIS, ,DANG POR LCAGS KYU GZUNG BYAS LA,
,SBRANG DAM BU RAM SBYAR BA'AM, ,JI LTAR RNYED PA GZUNG BYAS LA,
,CHOS 'DI LA NI KHYOD LTOS LA, ,MED PA'I RNAM RTOG DOR BYAS NAS,,

KHYI DANG BRAM ZE GDOL PA YANG, ,RANG BZHIN GCIG TU SHES PAR
GYIS, ,ZHES TSIGS SU BCAD PA 'DIS DBUL BAR BGYI'O, ,RIN THANG MED
LAS LEGS 'ONGS CHOS, ,'DOD CHAGS DRI MA DAG BYA'I PHYIR, ,GZUNG
BA DANG NI 'DZIN PA SPANGS, ,DE NYID KYIS NI PHYAG 'TSAL

LO; ,ZHES PA DES BLANG BAR BGYI'O, ,LAS KYI RDO RJE MKHAS PA YIS,
,THUN MONG DU NI DBUL BAR BGYI, ,BZA' BA DANG NI BTUNG BA DANG,
,NYA DANG SHA NI DE BZHIN DU, ,BZA' BA LA SOGS RDZOGS PA LA,
,SLOB DPON GYIS NI BYIN BRLAB BYA, ,YI GE GSUM GYIS BYIN

GYIS BRLABS, ,KHA DOG DRI YANG DAG PAR BYA, ,AOm SARBBA BADZRA
K'A MI NI SARBBA BAKshAm MING SHO DHA NI GU HYA BADZRA P'A nI
H'Um SV'A H'A, ZHES PAS SO, ,DE NAS MDUN DU MAndALA BYAS, ,PUS MO
PHAB LA THAL MO SBYAR, ,SEMS CAN KUN GYI DON SLAD DU, ,DE LA SMON
LAM GDAB PAR BYA, ,GNAS LA

@13A *, ,SOGS PA BCU YI MING, ,SA DANG PHA ROL PHYIN LA SOGS,
,DPA' BO DPA' MO DBANG PHYUG RNAMS, ,GUS PAR BDAG GI PHYAG 'TSAL
LO, ,LHA MO TSAD MA DAM TSIG TSAD, ,DES GSUNGS MCHOG TU TSAD MA
STE, ,BDEN PA DAG GI LHA MO YIS, ,DE DAG

GIS NI RJES 'DZIN SHOG ,JI SNYED RDO RJE MKHA' 'GRO MA, ,KUN DU
RTOG PAS 'CHING GCOD CING, ,'JIG RTEN BYA BA RAB 'JUG MA, ,DE
SNYED RNAMS LA BDAG PHYAG 'TSAL, ,DGA' BAS BYAS PA'I TSOGS 'KHOR
LA, ,TSIGS BCAD GSUM POS BSTOD BYA STE, ,SNYING RJE

LDAN PA'I SBYIN BDAG POS, ,JI LTAR DGYES PAR GSOL BAR ZHU, ,DE
NAS LHA LA PHUD PHUL NAS, ,CHO GA BZHIN DU BZA' BAR GYIS, ,BTUNG
BA DGYES PAR GYUR PA YI, ,RDO RJE'I GLU NI BLANG BAR BYA, ,CANG
TE'U LA SOGS SGRA DANG NI, ,SNA TSOGS LNGA YIS YID 'PHROG BYED, ,

SNGAGS DANG PHYAG RGYA'I RNAL 'BYOR GYIS, ,MCHOG TU DGA' BAR GAR
BYA'O, ,DE NAS TSOGS KYI SLOB DPON GYIS, ,SBYIN PA PO LA DGYES
SEMS DANG, ,RNAL 'BYOR MA RNAMS 'DUS PA YIS, ,BKRA SHIS DE LA
SBYIN PAR BYA, ,LAG PA 'KHYUD DANG SO RTZI DANG, ,KHYAD PAR

DU NI YON DANG BCAS, ,KHRO BA BRAL BA'I YON TAN GYIS, ,THUN MONG
DU NI DBUL BAR BGYI, ,RDZOGS SANGS RGYAS DANG LHA RNAMS DANG, ,DE
SRAS BCAS DANG TSANGS LA SOGS, ,'JIG RTEN SKYONG RNAMS THEG
'BYUNG BA, ,CHO GA 'DI LA BZOD PAR MDZOD, ,CES

PAS BZOD PAR GSOL BAR BYA, ,LHA MO'I TSOGS KYI 'KHOR LO LA, ,LHAG
PAR BSDUS PA'I GTOR MA NI, ,'BYUNG PO YI DAGS KUN LA SBYIN, ,ZHES
SLOB MA RJES SU GZUNG BA LAS TSOGS KYI 'KHOR LO'I CHO GA'O,, ,,DA
NAS YANG DAG BSHAD BYA BA, ,

GZHON NU MA'AM RNAL 'BYOR MA, ,RDO RJE RNAL 'BYOR MA YI DNGOS,
,CHO GA LDAN PAS MCHOD PAR BGYI, ,NAG PO'I PHYOGS KYI TSES
BCU'AM, ,DKAR PO'AM NI DE BZHIN DU, ,DANG BA'I SEMS KYIS SNYAN
GSAN DBAB, ,GUS PA'I SEMS KYIS KHRUS SOGS BYA, ,GCIG

@13B GAM GNYIS SAM BZHI'AM LNGA, ,DRUG PO GNYIS NI DE BZHIN DU,
,JI SRID NYI SHU RTZA BZHI DANG, ,P'U DZA LA SOGS GNAS GNAS PA,
,YID 'ONG GNAS SU TSUR BKUG LA, ,DRI DANG ME TOG LA SOGS LDAN,
,KU SHA'I CHUN PO GZUNG BYAS NAS, ,DE YI MDUN DU GDAN

DU DBUL, ,GNAS LA SOGS PA BSRUNG DON DU, ,SUMBHA NI SOGS SNGAGS
KYIS GDAB, ,NUB PHYOGS KHA NI BLTAR BCUG LA, ,CHO GA BZHIN DU
LTAR BSKYED DE, ,SINDHU RA YIS DPRAL BAR BSKU, ,GLA RTZI GUR GUM
GA PUR DANG, ,KHYAD PAR DU NI TZANDAN BCAS, ,LAG

PA RKANG PA GDONG BA DANG, ,RKANG MTHIL LAG MTHIL BSKU BAR BYA,
,ME TOG DMAR PO'I PHRENG BAS BRGYAN, ,DE BZHIN NA BZA' DMAR PO
DANG, ,MIG SMAN NAG PO SPYAN LA BSKU, ,SPOS KYI DU BAS BDUG PA
DANG, ,LHA YI BTUNG BA LDAN PAR BYA, ,BZA' DANG BCAS PA YANG

DAG LDAN, ,GTOR MA SNGON DU 'GRO BYAS LA, ,TZ'A RU'I SGRON MA
DBUL BAR BGYI, ,RDO RJE RNAL 'BYOR MA MCHOD LA, ,SNGAGS KYI BZLAS
PA LDAN PA YIS, ,DGE DANG MI DGE LAS BYUNG BA, ,DE LA RTAGS NI
RTOGS PAR 'GYUR, ,BDE MCHOG RGYUD LAS GSUNGS PA BZHIN, ,

RIM PA RGYAS PAR SHES PAR BYA, ,DE PHYIR KUN NAS 'BAD PA YIS,
,RNAL 'BYOR SHES PAS MCHOD PAR BGYI, ,YONGS SU RDZOGS PA'I BYANG
CHUB TU, ,'GRO BA'I DON DU YONGS SU BSNGO, ,SO RTZI YON DU PHUL
BYAS NAS, ,CHO GA BZHIN DU GSHEGS SU GSOL, ,ZHES

SLOB MA RJES SU GZUNG BA LAS GZHON NU MA'I MCHOD PA'O,, ,,DE NAS
YANG DAG RAB BSHAD BYA, ,GTOR MA LAS KYI CHO GA NI, ,GTOR MA'I
LAS DANG BRAL BA LAS, ,DNGOS GRUB MCHOG NI DE LA MED, ,DE PHYIR
KUN LA 'BAD PA YIS, ,GTOR MAS MCHOD PA BYED PA

LA; ,'DOD PA'I DON NI DE YIS THOB, ,THAMS CAD RGYUD LAS GSUNGS PA
BZHIN, ,DANG POR RE ZHIG RNAL 'BYOR BAS DPAL RDO RJE RNAL 'BYOR
MA'I RNAL 'BYOR DANG LDAN PAS, KHA ZAS LA SOGS PA MDUN DU YANG
DAG PAR MCHOD PAR SBYAR BAR BYA'O, ,YAm LAS RLUNG GI DKYIL 'KHOR,

@14A *, ,DE'I STENG DU RAm LAS ME'I DKYIL 'KHOR, DE NAS AA YIG
DKAR PO LAS PADMA'I SNOD DKAR PO DE MGO BO GSUM GYI SGYED BU'I
STENG DU GZHAG GO, ,DE'I NANG DAM TSIG GI RDZAS KYIS BKANG LA,
AOm AAm TRAm KHAm H'Um LAm MAm PAm T'Am H'Um NGO, ,DE RNAMS KYIS
BYIN GYIS BRLABS LA

BDUD RTZI LNGA DANG SGRON NAM LNGA'I NGO BOR BSGRUB PAR BYA'O,
,DE'I STENG DU ZLA BA'I DKYIL 'KHOR H'Um LAS KHA tV'Am GA DKAR PO
KHA THUR DU BLTAS PA'O, ,DE'I RJES LA RLUNG GIS ME SBAR BAS SA
BON RNAMS ZHU BAR GYUR PAS, NYI MA GZHON NU LTA BU'I KHA DOG 'DRA
BAR BLTAS LA, AOm A'A: H'Um GI YI

GE RNAMS RIM GYIS STENG NAS STENG DU GNAS PA'I SKU GSUNG THUGS
KYI LHA SPROS PA LAS, 'GRO BA'I DON DU SNGON DU 'GRO BA BYAS LA
JI LTA BA BZHIN DU DE RNAMS ZHUGS PAR BLTAS LA, DE NAS H'Um LA
SOGS PA RIM PA BZHIN DU ZHUGS PAR BLTA'O, ,'BRU GSUM GYIS BYIN
GYIS

BRLAB PAR BYA'O, ,DE NAS 'BAR BA'I PHYAG RGYA BCINGS LA DE'I
SNGAGS DANG BCAS PAS YE SHES KYI 'KHOR LO MDUN DU YANG DAG PAR
BZHAG LA, AARGHAm LA SOGS PAS MCHOD LA BDUD RTZI MYANG BA'I CHO
GAS MCHOD PAR BYA'O, ,MNGON PAR 'DOD PA'I DON DU GDON PAR BYA'O,
,LHA MO

TSAD MA DAM TSIG TSAD, ,DES GSUNGS MCHOG TU TSAD MA STE, ,BDEN PA
DAG GI LHA MO YIS, ,DE DAG BDAG LA RJES 'DZIN SHOG ,MCHOD PO
MCHOD BYA MCHOD PA RNAMS, ,MI PHYED PAR NI BLTA BAR BYA, ,DE NAS
RDO RJE THAL MO PHYE STE, BDUD RTZI'I SNOD LAG PA'I MTHIL DU

BZHAG LA G-YON DANG G-YAS SU BSKOR BAR BYA'O, ,LCE YI RDO RJE'I
SBYOR BA YIS, ,LHA MO'I TSOGS NI TSIM PAR BYAS, ,DE NAS DUR KHROD
BRGYAD LA GNAS PA'I PHYOGS SKYONG RNAMS LA, AOm KHA KHA KH'A HI
KH'A HI LA SOGS PA SNGAGS KYIS PHYOGS RNAMS LA G-YON SKOR, MTSAMS

RNAMS LA G-YAS SKOR GYIS PHUL LA, DE RNAMS KYI BDUD RTZI MYANGS
PAS BDE BA CHEN PO THOB PAR BSAMS LA, DE NAS MCHOD PA LA SOGS PAS
YANG DAG PAR MCHOD PA DANG, RKANG PA BRGYAD PA'I SNGAGS KYIS
BSTOD LA, MNGON PAR 'DOD PA'I DON DU GSOL BA

@14B GDAB BO, ,CHAD LHAG KHA BSKANG BA'I DON DU YI GE BRGYA PA
LAN GSUM BRJOD DO, ,DE'I RJES SU AOm BADZRA MU: ZHES BRJOD LA,
PADMA'I PHYAG RGYAS BSKOR BAS DGYES PAR BYAS LA NYE BAR BSDUS LA
BDAG NYID LA GZHUG GO, ,DE NAS SE GOL BTOGS PA SNGON DU 'GRO BAS,
LHAG

MA'I GTOR MA BSDU BYA STE, ,DAM TSIG GIS NI KHA BSKANG LA, ,'BAR
BA'I PHYAG RGYA BCING BAR BYA, ,DRAG PO'I H'Um YIG GDON BYAS NAS,
,LHAG MA GTOR MA'I SNOD DU DBUL, ,AOm SARBBA BHA KshA KHA KHA
KH'A HI KH'A HI AU TZTSI shtA BHA KshA BHYA: SV'A H'A ZHES GSHEGS
SU GSOL, SLOB MA

RJES SU GZUNG BA LAS GTOR MA'I CHO GA'O,, ,,DE NAS SBYIN SREG GI
CHO GA BSHAD PA, ,RDO RJE RNAL 'BYOR MA MCHOD DE, ,PHYI DANG NANG
GI DBYE BA YIS, ,SBYIN SREG YANG NI GNYIS SU 'GYUR, ,PHYI YI LAS
KYI DBYE BA YIS, ,SBYIN SREG YANG NI BZHI RU BSHAD, ,

NANG GI SBYIN SREG GNYIS SU SHES, ,RO DANG TSIM PAR BYA BA'O,
,PHYI NI 'DI RU BSHAD PAR BYA, ,RDO RJE RNAL 'BYOR MA BSGRUB PA,
,DE BZHIN CHO GA LHAG CHAD DAG ,SBYIN SREG GIS NI BSKANG BAR BYA,
,RNAL 'BYOR NUB TU KHA BLTAS LA, ,RGYAN CHA DMAR BA YIS BRGYAN

LA; ,SKYE GNAS LTA BU'I THAB KHUD DU, ,PHYED NI BRKOS LA DMAR POR
BYA, ,CHA GSUM NGOR BA'I DBUS SU NI, ,RDO RJE DMAR PO 'BAR BA
DGOD, ,PHYI ROL RDO RJE'I PHRENG BAS BSKOR, ,KHYAD PAR DU NI GRI
GUG BSKOR, ,GSANG SNGAGS BZHI YI BSRUNG BYA DANG, ,

MTSAMS DANG DE BZHIN GCAD PAR BYA, ,AARGHA LA SOGS SNOD KYANG NI,
,SREG PA'I RDZAS RNAMS G-YON DU BZHAG ,YAM SHING 'O MA CAN NI
BRTZIGS, ,CHO GA YIS NI BSANG BAR BYA, ,ME NI RAm YIG LAS BYUNG
BA, ,RLUNG G-YAB KYIS NI G-YAB BAR BYA, ,ZHAL

GCIG PA LA KHA DOG DMAR, ,SPYI BLUGS MCHOG SBYIN DBYUG PA DANG,
,BGRANG PHRENG DE BZHIN 'DZIN PA LA, ,LAG PA G-YAS DANG G-YON PA
YI, ,MTHE BONG GNYIS KYIS DGUG PAR BYA, ,AOm AE HYE HI MA H'A
BH'U TA DE PA Ri shI DVI DZA SA TVA MA GRI HI TVA AA HU TI MA H'A
AA

@15A *, ,SMIN SANNI HI TO BHA B'A, ZHES PAS, YE SHES ME NI DE LA
GZHUG ,DE LA 'THOR 'THUNG MCHOD YON SOGS, ,KHRUS KYI CHO GA DE
BZHIN DBUL, ,RAm YIG SA BON LCE LA BSAM, ,DE LA DGANG BLUGS DBUL
BAR BYA, ,AOm NA MA: SA MANTA BUDDH'A N'Am,

AOm AAGNA YE AA MU KA SYA SARBBA SIDDHI KU RU ZHES SO, ,JI LTAR
DE NYID RIM GSUM GYIS, ,SREG RDZAS THAMS CAD BSREG PAR BYA,
,BSREG DANG BSREG PA'I SREG RDZAS RNAMS, ,DON GYI KHYAD PAR SGRUB
PAR BYED, ,AOm AAGNA YE SV'A H'A, MAR GYI'O, ,AOm SARBBA P'A PAm
DA HA NA BADZR'A YA

SV'A H'A, TIL GYI'O, ,AOm BADZRA A'A YU shE SV'A H'A, D'UR
BA'I'O, ,AOm BADZRA PUshtA YE SV'A H'A, 'BRAS MA NYAMS PA'I'O,
,AOm BADZRA SAMBA DE SV'A H'A, ZHO ZAN GYI'O, ,AOm BADZRA BE G'A
YA SV'A H'A, GRO'I'O, ,AOm AA PRA TI HA TA BADZR'A YA SV'A H'A,
KU SHA'I'O, ,AOm BO DHI BRiKsh'A YA SV'A H'A,

YAM SHING GI'O, ,LHAG MA KUN DE NYID GSUM GYIS BSREG PAR BYA'O,
,DE NAS DGANG BLUGS DBUL LO, ,MCHOD PA DANG BSTOD PAS BSTOD LA,
DE'I THUGS KAR NYI MA'I DKYIL 'KHOR LA, SNYING RJE'I BDAG NYID
PHAG MO NI, ,CHO GA BZHIN DU BSAM PAR BYA, ,CHO GA

YIS NI YE SHES DGUG ,DAM TSIG LA NI YANG DAG GZHUG ,'THOR 'THUNG
MCHOD YON LA SOGS DANG, ,CHO GA'I RIM PAS DE LA DBUL, ,LCE LA
H'Um YIG BYUNG BA YIS, ,DE LA DGANG BLUGS DBUL BAR BGYI, ,LAS KYI
DNGOS GRUB BYE BRAG GIS, ,SREG RDZAS

KUN NI BSREG PAR BGYI, ,MCHOD PAS MCHOD CING BSTOD PAS BSTOD,
,BZOD PAR GSOL DANG DNGOS GRUB BLANG, ,YANG DANG YANG DU GSOL
BYAS LA, ,AOm BADZRA MU: ZHES CHO GA BZHIN DU GSHEGS SU GSOL,
,LHAG PA DANG NI CHAD PA LAS, ,YONGS SU RDZOGS

PA'I DON DU NI, ,SREG RDZAS KUN NI BSREG PAR BYA, ,YI GE BRGYA PA
GDON PAR BGYI, ,SLOB MA RJES SU GZUNG BA LAS SBYIN SREG GI CHO
GA'O,, ,,DE NAS SRUNG 'KHOR RAB BSHAD BYA, ,RDO RJE SEMS DPA'
NYID GSUNGS PA, ,GANG LA BTAGS PA TZAM

@15B GYIS NI, ,NAS KUN DANG NI BRAL BAR BYED, ,GUR GUM DANG NI LE
WANG BSRES, ,RGYAL GYI NYI MA DGE BA LAS, ,RTZIBS DRUG 'KHOR LO
BRI BAR BYA, ,GO CHA'I SNGAGS NI MKHAS PAS DGOD, ,SU MBHA LA SOGS
SNGAGS DANG NI, ,RDO RJE PHRENG BAS BSKOR BAR BYA, ,GTZANG

MA'I RAS DANG DAR LA'AM, ,YANG NA SMYUG SHUN GRO GA LA, ,DBUS SU
MING YIG SRUNG BA DANG, ,MGRIN PA'AM NI DPUNG PA LA, ,YANG NA
SPYI BO'I GTZUG TU NI, ,DUS NI RTAG TU BCANG BAR BYA, ,'BYUNG PO
LA SOGS 'JIGS DANG BRAL, ,TSE NI RING BA THOB PAR 'GYUR,,

YANG NA BUM PA DKAR PO LA, ,TZANDAN CHU YIS DGANG BAR BYA, ,DAM
PA'I 'KHOR LO DER BCUG LA, ,CHO GA BZHIN DU BSGOM PAR BYA, ,GANG
GI KHYIM DU GZHAG PA LA, ,DE YIS SDUG BSNGAL ZHI BAR BYED, ,ME
TOG DMAR POS DUS GSUM DU, ,CHO GA BZHIN DU RTAG TU

MCHOD, ,CES SLOB MA RJES SU GZUNG BA LAS SRUNG BA'I 'KHOR LO'I
CHO GA'O,, ,,DE NAS GZHAN YANG RAB BSHAD BYA, ,DKON MCHOG GSUM LA
GNOD BYED DANG, ,SEMS CAN 'TSE BAR BYED PA DANG, ,DA NI SUMBHA'I
CHO GA MCHOG ,DUG DANG SKE TSE

LAN TSVA DANG, ,NIM PA DANG NI DA DUR, ,DUR KHROD SOL BA TSA
BA'I MAR, ,RANG GI SDIGS MDZUB KHRAG DANG NI, ,DE DAG RDZAS NI
BZUNG BYAS NAS, ,MKHAS PA YIS NI SBYAR SNAG BYA, ,KHRA YI SGRO YI
SMYU GU YIS, ,MNYAM PAR GZHAG PAS 'KHOR LO BRIS, ,DUR

KHROD RAS SAM YANG NA NI, ,MTSON GYIS BSAD PA'I GOS LA NI, ,RNAL
'BYOR KHROS PAS LHOR BLTAS PAS, ,CHO GA YIS NI GSANG SNGAGS DGOD,
,RTZIBS DRUG 'KHOR LO'I DBUS SU NI, ,H'Um YIG GIS NI SPEL BAR
BYA, ,DRUG PO M'A RA YA DANG LDAN, ,PHYI ROL

H'Um GI PHRENG BAS BSKOR, ,GROG MKHAR GYI NI SA BLANGS LA, ,RKANG
RJES DAG GIS DANG NI, ,DE BZHIN DRI CHU SONG BA'I SAS, ,BSGRUB
BYA YI NI GZUGS BYAS LA, ,DE YI SNYING GAR 'KHOR LO GZHUG ,DE NAS
KHA SBYOR DBYE BA DANG, ,THOD PA RU NI GZHAG BYAS LA, ,DE

@16A *, ,LA PHUR BU GDAB PAR BYA, ,NYI SHU GSUM MA MAM NYI SHU
DGU, ,NYI MA PHYED DAM NAM PHYED NA, ,ME YI SGYED BU'I 'OG TU
SBA, ,BSGRUB BYA DE RU GNAS PA YI, ,SHIN TU BRED CING 'DAR BAR
BYED, ,KHA DANG 'UG PA CE SBYANG DANG, ,KHYI DANG SRIN BU ME
KHYER DANG, ,

DE RNAMS ZA BA TZAM GYIS NI, ,RDO RJE 'DZIN PA BRLAG PAR BYED,
,LAS 'DI SHIN TU SBA BAR BYA, ,SNYING RJE LDAN PA'I RNAL 'BYOR
GYIS, ,BLA MA'I BKA' NI THOB BYAS LA, ,'DI NI NGES PAR THOB PAR
'GYUR, ,RNAL 'BYOR SNYING RJE BRAL BA DANG, ,BLA MA'I MAN NGAG
MED PA LAS, ,

'BRAS BU THOB PAR MI 'GYUR RO, ,ZHES SLOB MA RJES SU GZUNG BA LAS
SUMBHA'I CHO GA'O,, ,,DE NAS PHYIR BZLOG 'KHOR LO NI, ,BSDUS PA
YIS NI BSHAD PAR BYA, ,BDAG NYID SRUNG BA'I SBYOR BA LAS, ,SNGAGS
DANG 'KHOR LOS ZLOG PAR BYED, ,RANG GI KHYIM

MAM DBEN PA RU, ,GNYIS PA THAMS CAD SPANGS BYAS NAS, ,RNAL 'BYOR
DE NI MCHOG BSGRUB BYA, ,THUB PA YIS NI DE LTAR BYA, ,AOm NA MO
BHA GA BA TI BADZRA B'A R'A NI H'I, AUshn'I shA TZAKRA WARTI NI,
SARBBA LO KI KA LO KOTTA RA nI YANTRA MANTRA TANTRA WI SHA
TZURnnA PRA YO GI DHI NI MA MA KRi TE, YE NA

KE NA TZITTE, KRi TA NI, KE RI TA NI, TA NA SARBBA NI, TSINDA
TSINDA, BHINDA BHINDA, KU tA KU tA, HA NA HA NA, DA HA DA HA, PA
TZA PA TZA, BI DHVAm S'A YA, BI DHVAm S'A YA, SA TA SA HA PRA DHA
BI TZURnnA YA BI TZURnnA YA, AOm AUshn'I shA TZA KR'A WARTI NI,
BADZRA B'A R'A H'I, BHRUm BHRUm BHRUm, H'Um H'Um H'Um, PHAt

PHAt PHAt SV'A H'A, DE NAS SRUNG BA'I 'KHOR LO'I DBUS SU GNAS
PA'I DPAL RDO RJE PHAG MO'I RNAL 'BYOR PAS, RANG GI SNYING GAR
H'Um LAS RTZIBS DRUG PA'I 'KHOR LO 'KHOR LOS SGYUR BA DRUG DANG
LDAN PA'I PHYI ROL DU 'KHOR LO RTZIBS BCU PA LAS, PHYOGS MTSAMS
RNAMS SU KHVA GDONG MA LA

SOGS PA RNAM PA BRGYAD KYIS BSKOR BA DANG, STENG DANG 'OG TU
MKHA' SPYOD MA DANG SA SPYOD MA BSAM PAR BYA'O, ,DE'I DBUS SU
DPAL RDO RJE PHAG MO'I NGO BO BDAG GNYID MAN NGAG LA GNAS PAS
'KHOR LO DE NYID G-YON SKOR DU MYUG DU 'KHOR BAR BSAM PAR BYA'O
ZHES DKON MCHOG GSUM LA GNOD PA BYED PA

@16B DE LA DE NYID KYI 'BRAS BU SMIN PAR 'GYUR RO ZHES BCOM LDAN
'DAS KYIS GSUNGS SO, ,SLOB MA RJES SU GZUNG BA LAS PHYIR BZLOG
PA'I 'KHOR LO DANG BSGOM PA DANG BRI BA'I CHO GA'O, ,RDO RJE RNAL
'BYOR MA'I ZHAL GYI MAN NGAG BLA MA BA RANDRA RU TZES MDZAD PA
RDZOGS SO,, ,,

BLA MA BAL PO LO TZ'A BA DANG YE SHES RDO RJE THUGS RJE CHEN PO
DANG LDAN PAS BSGYUR BA'O,,