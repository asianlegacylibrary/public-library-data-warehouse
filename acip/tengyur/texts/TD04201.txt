@161B `, ,DGRA BCOM DGE 'DUN 'PHEL GYIS LUNG BSTAN PA BZHUGS
SO,, #, ,DGRA BCOM PA DGE 'DUN 'PHEL GYIS LUNG BSTAN

PA; 'PHAGS PA 'JAM DPAL GZHON NUR GYUR PA LA PHYAG 'TSAL LO, ,'DI
SKAD BDAG GIS SLOB DPON GYIS BSHAD PA THOS PA NA, ,YUL 'DI'I
GTZUG LAG KHANG BRU NYA ZHES BYA BA'I DGRA BCOM PA DGE 'DUN 'PHEL
ZHES BYA BA GSUM RIG PA MNGON PAR SHES PA THOB PA, RNAM PAR THAR
PA BRGYAD LA

BSAM GTAN PA ZHIG DUS GZHAN ZHIG NA SLOB MA ZHIG DANG THABS CIG
TU DBYAR ZLA BA GSUM 'JIG TSOGS KYI RI ZHES BYA BA LA BZHUGS TE,
SLOB MA BANDE CHOS 'DUL BA LA SLOB PA ZHIG LAGS NA, SANGS RGYAS
MYA NGAN LAS 'DAS NAS LO NYIS STONG LON PA DANG, SANGS RGYAS KYI
BSTAN PA RGYA

GAR GYI YUL KOO SH'AMB'I ZHES BYA BAR NUB PAR 'GYUR RO ZHES THOS
NAS 'DI SNYAM DU RGYA GAR YUL GYI CHOS DUS DE TZAM ZHIG NA, YUL
KOO SH'AMB'IR NUB PAR 'GYUR BA LTA ZHIG NA, LI YUL LA SOGS PA
GZHAN GYI CHOS YUN JI SRID CIG TU GNAS PAR 'GYUR, NAM 'JIG RKYEN
NI GANG GIS 'JIG PAR

@162A *, ,'GYUR SNYAM DU THE TSOM SKYES SO, ,DE NAS DGRA BCOM PA
DE PHYI 'PHRED KYI DUS KYI TSE NANG DU YANG DAG 'JOG PA LAS
BZHENGS PA DANG, SLOB MA DES MKHAN PO'I ZHABS LA YAN LAG LDAS
PHYAG 'TSAL NAS 'DI SKAD CES THE TSOM ZHUS SO, ,SLOB DPON STON PA
BCOM LDAN 'DAS SH'AKYA

THUB PA'I BSTAN PA LO NYIS STONG NAS 'JIG PAR LUNG BSTAN NA, LI
YUL 'DI LA SOGS PA YUL GZHAN GYI BSTAN PA JI SRID DU GNAS PAR
'GYUR, ,NAM 'JIG RKYEN GANG GIS 'JIG PAR 'GYUR BA LAGS, DE NAS
MKHAN POS BKA' STZAL PA, BU KHYOD KYIS LI YUL LA SOGS PA'I SKYE
BO MANG PO'I

DON DANG, BDE BAR GSHEGS PA'I BSTAN PA YUN RING DU GNAS PAR BYA
BA'I PHYIR THE TSOM DRIS PA LEGS KYIS, LEGS PAR NYON LA YID LA
ZUNG SHIG DANG, LI YUL LA SOGS PA'I BSTAN PA JI SRID DU GNAS PAR
'GYUR, NAM 'JIG PA DANG RKYEN GANG GIS 'JIG PAR 'GYUR BA NGAS SO
SOR LUNG

BSTAN PAR BYA'O, ,BCOM LDAN 'DAS SH'AKYA THUB PA'I BSTAN PA NI
BCOM LDAN 'DAS MYA NGAN LAS 'DAS NAS LO STONG LNGA BRGYA LON PA
DANG YUL DU DAD PA MED PA RNAMS 'BYUNG ZHING DAM PA'I CHOS 'JIG
TU RGOL LO, ,DE'I TSE LI YUL 'DIR DAD PA MED PA'I RGYAL PO YANG
'BYUNG BAR 'GYUR ZHING, YUL YANG

RGYAL POS PHAN TSUN RTOD CING 'PHROG PAR 'GYUR RO, ,DE PHYIN CHAD
NI YUL YANG NYIN GCIG BZHIN DU NYAMS PAR 'GYUR, GRONG DANG GTZUG
LAG KHANG LA SOGS PA YANG PHAL CHER STONGS PAR 'GYUR, MI RNAMS
KYANG NYIN GCIG BZHIN DU PHYIR YANG DKON MCHOG GSUM LA DAD PA
'BRI BAR 'GYUR RO, ,RGYU DES

NA DKON MCHOG GSUM DANG, CHOS SMRA BA DANG, BSAM GTAN PA KUN
KYANG MCHOD GNAS SU MI BYED CING, MU STEGS KYI RGYAL PO DANG,
BLON PO DANG, YUL 'DZIN PA DANG, KHYIM BDAG RNAMS KYANG CHOS DANG
MI MTHUN PA'I PHYOGS 'DZIN CING DGE BA BCU'I LAS KYI LAM YAL BAR
'DOR BAR 'GYUR

RO; ,CHOS DANG MTHUN PA MA YIN PA DANG, MA BRTAGS PA DANG, BAB
CHOL GYI LONGS SPYOD KYANG SOGS PAR BYED PAR 'GYUR RO, ,DE NAS
DE'I 'OG TU DGE SLONG DANG, DGE SLONG MA RNAMS 'TSO BA'I YO BYAD
KYI PHYIR G-YEM SPYO BAR GYUR TE, CHOS 'DUL BA LAS 'BYUNG BA DGE
SBYONG GI TSUL DANG, SPYOD PA

@162B ZHI BA DANG, DUL BA DANG, NGO TSA SHES PA DANG, KHREL YOD
PA LA SOGS PA YAL BAR 'GYUR ZHING, ZHING DANG, LDUM RA DANG, NYO
TSONG DANG, SKYI BRNYA DANG, SLONG MO BA RNAMS KYIS 'TSO BAR BYED
DO, ,KHYIM PAS BSLAB PAR BYA BA'I BZO DANG, KHYIM GYI SO NAMS
DANG, 'THAB RTZOD DANG, SGO GSOL

RNGAM [?] PO CHE YANG BYED PAR 'GYUR, PHO NYAR YANG 'GRO BAR
BYED, LAS KYI GO 'PHANG DANG, RTZA 'JING YANG TSOL BAR BYED PAR
'GYUR TE, DE'I TSE GTZUG LAG KHANG DANG, DGON PA LA MI GNAS SHING
BDE BAR GSHEGS PA'I GDAMS NGAG YAL BAR BOR TE, YANG DANG YANG DU
MKHAR DANG, GRONG DANG,

TSONG DUS DANG, SRANG DANG, SUM MDO NA GNAS PAR SEMS DGA' BAR
'GYUR, BRAN DANG, BRAN MO DANG, RKANG 'GROS KYANG TSOL BAR BYED
DO, ,RGYU DES NA KHYIM BDAG DANG, YUL 'DZIN PA DANG, BLON PO LA
SOGS PAS KYANG DE DAG LA RIM GRO MI BYED CING, DAD PA PHYIR LOG
NAS DKON MCHOG

DANG DGE 'DUN GYI DKOR LA YANG 'PHROG PAR BYED DO, ,KHYIM PA DE
DAG GIS KYANG NOR RDZAS DE DAG LA BRTEN CING SPYAD PAS BSOD NAMS
'BRI BAR 'GYUR RO, ,RGYU DES NA LI YUL LA SOGS PAR GNOD PA SNA
TSOGS 'BYUNG ZHING LO RE BZHIN DMA' BAR 'GYUR TE, RTZOD PA DANG,
NAD DANG, DUS MA

YIN PA'I CHAR DANG, RLUNG DANG, DGRA MANG PO YANG 'BYUNG BAR
'GYUR RO, ,DUS MA YIN PA'I SAD DANG, SRIN BU DANG, BYE BA DANG,
BYI BA YANG 'BYUNG BAR 'GYUR RO, ,DE'I TSE NA SEMS CAN RNAMS NANG
MI MTHUN PAR 'GYUR ZHING DUS TSIGS KYANG 'CHOL BAR 'GYUR TE, DE
LTAR NA YUL GANG DANG GANG DU

CHOS LUGS LOG PA BYED PA DE DANG DER NI GNOD PA DE DAG 'BYUNG BAR
'GYUR RO, ,DE'I TSE LI YUL LA SOGS PAR RGYAL PO DANG, BLON PO LA
SOGS PA YA RABS LAS KYANG DKON MCHOG LA SNYING THAG PA NAS DAD PA
'GA' LAS MI 'BYUNG NA, PHAL PA LTA SMOS KYANG CI DGOS TE, RGYU DE
LTA BUS

LI YUL LA SOGS PA'I DKON MCHOG GSUM GYI MCHOD GNAS THAMS CAD KYI
THAMS CAD DU RMEGS MED PAR 'GYUR RO, ,DE NAS LI YUL LA SOGS PAR
DGE SLONG GI GNAS SNGON RGYAL PO LA SOGS PA DAD PA CAN GYIS BYAS
PA YANG BLON PO LA SOGS PA DAD PA MED PA RNAMS KYIS BTZAN

@163A *, ,'PHROGS SU 'PHROGS NAS BDAG NYID GNAS PAR BYED DO, ,DGE
SLONG RNAMS KYANG 'KHYAMS NAS 'TSO BA DANG, CHOS GOS DANG, GNAS
KYIS PHONGS PAR 'GYUR RO, ,BLON PO LA SOGS PA DE DAG GIS DGE
SLONG GI ZHING CHU DANG, LDUM RA LA SOGS PA YO BYAD RNAMS KYANG

BTZAN THAB SU 'PHROG PAR BYED, LHA 'BANGS DANG, NANG GI G-YOG
RNAMS KYANG DGE SLONG GI NGAG MI NYAN CING GNYA' RENGS SU BYED
PAR 'GYUR RO, ,DE NAS DGE SLONG RNAMS KYIS KYANG DE LTA BUR GYUR
PAR SHES NAS YI MUG STE, LI YUL GYI DGE SLONG RNAMS PHAN TSUN DU
GCIG LA GCIG

'DI SKAD DU YU BU CAG RNAMS GTZUG LAG KHANG TSAR MA ZHES BYA BA
DANG PO CHOS 'BYUNG BA'I GNAS DER 'DU'O ZHES SBRAN NAS GTZUG LAG
KHANG DER 'DUS TE, DPYID ZLA THA CHUNGS TSES BCO LNGA'I NUB MO
GSO SBYONG BYAS NAS GCIG LA GCIG 'DI SKAD DU YU BU CAG RNAMS
SNGON BAG MED PAR GYUR

NAS MKHAS PA CHOS DANG MTHUN PA RNAMS LA DBANG ZOS PA'I RGYUS DE
LTAR KHYIM PA RNAMS KYIS KYANG RTZIS MED PAR BYAS TE, DA NI 'TSO
BA YANG MI 'BYOR NA DENG PHYIN CHAD GANG DU 'DONG, THABS NI GANG
GIS 'TSO BAR BYA ZHES SMRAS TE, DE'I TSE THAMS CAD KYIS CHO DE
CHEN PO 'DEBS PAR 'GYUR RO, ,

DE NAS DE'I TSE BDE BAR GSHEGS PA'I BSTAN PA SRUNG BA'I LHA, BCOM
LDAN 'DAS KYI BYAS PA GZO BA THAMS CAD KYANG GTZUG LAG KHANG DER
'DUS TE GCIG LA GCIG LTA ZHING 'DI SKAD DU BDE BAR GSHEGS PA'I
BSTAN PA NI YUN RING POR MI GNAS SO, ,YUL 'DI YANG STONGS PAR
'GYUR RO ZHES MYA

NGAN BYED CING DU BAR 'GYUR RO, ,DE'I TSE DGE SLONG DE DAG 'DI
SNYAM DU YUL 'DIR NI 'TSO BA MI 'BYOR NA 'DI BOR TE YUL GZHAN DU
'GRO BAR BYA'O SNYAM DU SEMS MTHUN PAR GYUR PA GANG DU 'DOD PAR
BYA ZHES GROS BYAS TE, YUL NYE BA GZHAN DANG GZHAN NA NI DAD PA
MED PA DAG GIS GANG,

RGYA GAR YUL DU 'DOD DU NI LAM MI THAR BAS BOD KYI YUL NA, DKON
MCHOG GSUM LA MCHOD GNAS SU BYED CES GRAGS PAS DER 'GRO BAR BYAS
NAS NYI MA 'DI LA 'DONG NGO ZHES DUS BTAB NAS DE'I NUB MO GTZUG
LAG KHANG TSAR MAR GZHAG GO, ,NAM LANGS PA DANG BUD MED DAD PA
CAN

@163B ZHIG GIS GDAN CHUD LA SPYAN DRANGS TE, DE NAS GAnd'I
BRDUNGS NAS DGE 'DUN SPYI'I GTZUG LAG KHANG BSKOR TE MCHOD PA
BYAS PA DANG, SANGS RGYAS KYI GZUGS BRNYAN GYI GDAN KHRI ZHIG GAS
PA'I GSEB NAS SGROM BU THAR MA CAN ZHIG SNANG BAR GYUR TE, DE NAS
SGROM BU DE PHYE BA DANG, DE'I NANG

NAS GSER LAS BYAS PA'I KHA ZAS KYI SDER CHA BDUN BYUNG STE, DGE
SLONG KUN GYIS DE BLANGS TE, 'BRUR BSGYUR NAS DE DGE 'DUN KUN
DBYAR ZLA BA GSUM GTZUG LAG KHANG TSAR MAR TSUL DU 'JUG PA'I 'TSO
BA SBYAR NAS ZONG LHAG MA LAS YUL NAS BYUNG STE, 'GRO BA'I LAM
BRGYAGS DANG KHUR KHAL SBYAR RE,,

DBYAR ZLA BA GSUM 'DAS NAS 'DI SKAD DU YU BU RNAMS BYIN GYIS
BRLABS PA'I YUL 'DI BLTAS LA 'GRO BAR BYA'O ZHES SMRAS TE SONG
NAS, 'PHAGS PA SA'I SNYING PO'I GNAS GTZUG LAG KHANG YE SHES RI
ZHES BYA BA'I DRUNG DU PHYIN PA DANG, DE'I TSE DE NA BRAG LA
MCHOD RTEN GYI 'OG GZHI RNYED PA ZHIG

YOD PA RDIB PA'I NANG NAS, GSER PHOR CHEN PO MU TIG GIS GANG BA
ZHIG BYUNG BA DANG DE YANG BLANGS TE 'BRUR BSGYUR NAS PHYOGS DER
RGUN ZLA BA GSUM GNAS PA'I 'TSO BA SBYAR TE, DE NAS DPYID BYUNG
STE 'GRO BA'I DUS LA BAB NAS SONG STE, SHEL CHU 'OG MA BRGAL BA
DANG, YUL MI STOD PA

RNAMS KYIS SA LAM YOGS SU GDUGS TSOD SBYAR NAS, NYI MA RE RE
ZHING GTZUG LAG KHANG DAG TU GDUGS TSOD GSOL BAR 'GYUR RO, ,DE'I
TSE YUL MI SMAD PA RNAMS KYIS KYANG DGE SLONG RNAMS YUL BYUNG STE
'GRO ZHES THOS NAS DGE 'DUN DE DAG GTZUG LAG KHANG CONG ZHES BYA
BAR SPYAN

DRANGS NAS, ZHAG BDUN GYI BAR DU BSHOS SBYOR BAR 'GYUR RO, ,DE'I
TSE LI YUL NA GNAS PA'I KLU THAMS CAD 'DI SNYAM DU BDE BAR GSHEGS
PA'I BSTAN PA NI RMEGS MED PAR 'GYUR LA THUG GO SNYAM DU MYA NGAN
BYED CING BSTAN PA GNAS PAR BYA BA'I PHYIR CHAR CHEN PO PHAB STE,
CHAR PA DES

GTZUG LAG KHANG CONG ZHES BYA BA'I NANG NAS MCHOD RTEN GYI GZHI
ZHIG YOD PA NAS GSER PHOR GSER PHYES GANG BA ZHIG BYUNG BA DANG,
DE YANG DGE 'DUN GYIS BTZONGS NAS DPYID KYI 'TSO BA'I YO BYAD
RNAMS SBYOR BAR 'GYUR RO, ,DE NAS YANG YUL MI SMAD PA RNAMS KYIS
GTZUG LAG KHANG

@164A *, ,S'A LA'I TSAL ZHES BYA BAR DGE 'DUN RNAMS SPYAN DRANGS
NAS ZHAG BDUN GYI BAR GYI GDUGS TSOD GSOL NAS ZHAG BDUN LON PA'I
NYIN PAR YUL STOD SMAD KYI MI THAMS CAD GTZUG LAG KHANG SA NA BAR
'DUS NAS DGE 'DUN LA RDZONGS DANG KHUR KHAL 'BUL LO, ,DE'I TSE

MI RGAN RGON RNAMS NA BSLAB PA 'DZIN PAR BYED, GZHON NU RNAMS NI
RGYAR NAS LTA ZHING GAD MOS 'DEBS PA DANG GROGS BYED PAR 'GYUR
RO, ,DE'I TSE MKHAR DGE BA CAN GYI NANG NAS KYANG MI RGAN RGON
KHA CIG GIS GOS KHA DOG BSGYUR BA DANG, LAM DU 'JUG PA'I YO BYAD
SO SO NAS THOGS NAS

SO SO'I DGE BA'I BSHES GNYEN DGE SLONG DE DAG GI MDUN DU LHAGS
NAS 'PHAGS PA RNAMS BZOD PAR BZHES SHIG CES SMRA ZHING MCHIS TE,
PHYAG 'TSAL BAR 'GYUR RO, ,DE'I TSE MCHOD PA DE NI DPER NA KU
SHA'I GRONG KHYER GYI MI RNAMS BCOM LDAN 'DAS MYA NGAN LAS 'DAS
PAR SHES NAS MYA NGAN

BYED PA BZHIN DU MCHOD PA BYED PA DANG 'DRA BAR, LI YUL DU DKON
MCHOG GSUM MCHOD PA'I THA MA YIN NO, ,DE'I 'OG TU DGE SLONG RNAMS
GTZUG LAG KHANG DE NAS BOD YUL NGOS SU CHAS PA DANG LAM KHAN
MCHOD RTEN RNYING PA ZHIG GI DRUNG DU DPAL LHA MO CHEN MOS DGE
'DUN GYI CHED DU GSER GYI DANG TZE

PHU DUNG GANG BZHAG PA RNYED NAS DGE 'DUN GYIS DE BA GOS TE LAM
GYI CHAS RDZAS SBYOR BAR 'GYUR RO, ,DE'I TSE LI YUL GYI MKHAR
GTZUG LAG KHANG KA SA RA ZHES BYA BAR RGYAL RIGS LAS SKYES PA'I
YON BDAG CIG 'BYUNG BAR 'GYUR TE, YON BDAG DES DGE 'DUN RNAMS
ZHAG BDUN DU MCHOD STON

GSOL BAR 'GYUR RO, ,DE'I TSE MCHOD STON GSOL BA DE NI LI YUL DU
DGE 'DUN GYI MCHOD STON GSOL BA'I THA MA YIN NO, ,DE NAS DGE
SLONG RNAMS ME SKAR GYI LAM DU ZHUGS TE SONG BA DANG, DE'I TSE
DGE SLONG PHO MO GSAR BU LAS PHAL CHER RANG RANG GI SLOB DPON
DANG, MKHAN PO LA CHOS

GOS PHUL TE BZOD PAR GSOL NAS SLAR YUL DU LDOG PAR 'GYUR DGE
SLONG PHO MO GSAR BU KHA CIG NI RAB TU BYUNG BA'I DNGOS PO MI
GTONG ZHING PHA MA LA SOGS PA'I GNYEN SKYEL DU 'ONGS PA RNAMS LA
MYA NGAN GYI TSIG SMRA ZHING DUS NAS GNYEN RNAMS PHYIR BZLOG STE,
DGE 'DUN DANG LHAN CIG TU

@164B MI DGA' BA'I YID KYIS PHYIR BYIN GYIS BRLABS PA'I YUL DANG,
GNYEN GYI RJES BZHIN DU LTA BZHIN PAR ME SKAR GYI LAM DU ZHUGS TE
'GRO BAR 'GYUR RO, ,DE LTAR SONG BA DANG DE'I TSE RNAM THOS KYI
BU DANG, DPAL LHA MO CHEN MO GNYIS MCHOG TU SNYING RJE SKYES TE,
'BROG MI PHO MO GNYIS KYI LUS

SU BSGYUR TE, DGE 'DUN RNAMS SPYAN DRANGS NAS YUL ME SKAR DU ZLA
BA GSUM GYI BAR DU GDUGS TSOD GSOL TE, LAM DU 'JUG PA'I YO BYAD
CI DGOS PA YANG RDZONG BAR 'GYUR RO, ,DE NAS DGE SLONG DE DAG MDO
LO'I LAM DU ZHUGS NAS RI DANG LUNG PA'I SUL GTUGS TE SONG BA
DANG, 'BROG DGON

PAR LAM STOR NAS NGU ZHING PHYOGS BCU'I SANGS RGYAS KYI MTSAN
DANG LI YUL GYI LHA THAMS CAD KYI MING NAS 'BOD PAR 'GYUR RO,
,DE'I TSE RNAM THOS KYI BU SNYING RJE SKYAS NAS G-YAG DKAR PO
SGAL PA DANG, SNAL CHU CAN CIG TU SPRUL NAS DGE SLONG DE DAG GI
DRUNG DU 'ONGS PA DANG DGE SLONG RNAMS KYIS

DE MTHONG NAS G-YAG 'DI NI MI'I KHAL G-YAG CIG YIN TE, 'DI'I PHYI
BZHIN SONG NA GDON MI ZA BAR MI RNAMS DANG PHRAD PAR 'GYUR BAS DA
NI MI 'CHI'O SNYAM DU YID SOS TE, G-YAG DES KYANG LAM DRANGS NAS
GSEB LAM DU BYUNG STE, TSAL BYIR BSKYAL NAS G-YAG NYID MI SNANG
BAR GYUR

TO; ,DE'I TSE DGE SLONG RGAN RGON MANG PO ZHIG NI LAM KAR 'CHI
BAR 'GYUR RO, ,DE NAS YUL TSAL BYI'I BOD RNAMS KYIS DGE SLONG DE
DAG MTHONG NAS BSU TE, ,'PHRAL DU YO BYAD RNAMS SBYAR NAS BOD YUL
'DIR LI YUL GYI DGE SLONG MANG PO LHAGS NA JI LTAR BGYI ZHES PHO
NYAR GTONG BAR 'GYUR

RO; ,DE'I TSE NA RGYA RJE'I BU MO BYANG CHUB SEMS DPA'I RIGS CAN
CIG BTZAS PA BOD KYI RGYAL PO'I KHAB TU LEN CING BTZUN MO DAM PA
BYED PAR 'GYUR TE, ,DE NI DAD PA SHIN TU CHE BA, SNYING RJE DANG
LDAN PA SKAD SNYAN PA DANG DES PA, BSLAB PA'I YAN LAG LNGA BZUNG
BA ZHIG 'BYUNG BAR 'GYUR RO, ,

BTZUN MO DES NYI 'OG GZHAN NAS DGE SLONG MANG PO BOD KYI YUL DU
LHAGS PAR MTHONG NAS, SANGS RGYAS KYI BSTAN PA NI RING DU MI GNAS
SO SNYAM NAS MYA NGAN CHEN POS NON NAS RANG GI 'KHOR BUD MED NYIS
BRGYA DANG, SKYES PA SUM BRGYA DANG, RU RUM DANG, GZO BO DANG
GNANG CHEN RNAMS DRUNG DU

@165A *, ,BOS TE DUS NAS 'DI SKAD CES, BDE BAR GSHEGS PA'I BSTAN
PA NI DE 'U RE 'JIG PAR GYUR GYIS KHYED RNAMS MYUR DU BSOD NAMS
MA BYAS, TSUL KHRIMS MA BSRUNGS NA 'PHYIS PAR 'ONG DO ZHES SMRAS
PAR 'GYUR RO, ,DE NAS BTZUN MO DES RGYAL PO LA 'DI SKAD DU DGE
'DUN DE

RNAMS BDAG GIS BZHON PA DANG GOS LA SOGS PA'I YO BYAD SBYAR NAS
'DIR SPYAN DRANG BAR CI GNANG ZHES GSOL PAS RGYAL POS KYANG GNANG
BAR 'GYUR TE, TSUL DE LTA BUS DGE SLONG DE DAG BOD YUL DU 'GRO
BAR 'GYUR RO, ,DE'I TSE BOD YUL GYI RGYAL PO DANG BLON PO RNAMS
KYIS DGE SLONG

DE DAG MTHONG NAS DAD PA CHEN PO SKYE ZHING GTZUG LAG KHANG CHEN
PO BDUN YANG BRTZIG PAR 'GYUR RO, ,DE BZHIN DU DGE SLONG AAN RTZE
PA DANG GUS TIG PA DANG, PAR WAN PA DANG, SHU LAG PA RNAMS KYANG
SDUG BSNGAL CHEN POS NON NAS BRU SHA'I YUL DU 'GRO BAR 'GYUR RO,
,THO KAR

YUL DANG, KHA CHE'I YUL GYI DGE SLONG RNAMS KYANG DAD PA MED PA'I
MI RNAMS KYIS GTZES TE, MA CHAGS NAS BRU SHA'I YUL DU 'GRO BAR
'GYUR RO, ,DGE SLONG DE DAG THAMS CAD KYIS BRU SHA'I YUL DU PHYIN
NAS, BOD YUL NA GTZUG LAG KHANG MANG PO BRTZIGS PA DANG, RGYAL PO
BYANG CHUB

SEMS DPA' ZHIG GNAS PAS DKON MCHOG GSUM LA MCHOD PA DANG RI MO
CHER BYED PA THOS NAS YID DGA' STE, THAMS CAD BOD YUL DU 'GRO BAR
'GYUR RO, ,BOD YUL DU LHAGS NAS LO GSUM GYI BAR DU NI MCHOD PA
CHEN PO LA SOGS PA SKYID PA NYAMS SU MYONG BAR 'GYUR RO, ,LO GSUM

LON PA DANG BOD KYI YUL DU BDUD KYI RIS KYI LHA DANG, LHA MA YIN
DANG, KLU DANG, GNOD SBYIN DANG, DRI ZA RNAMS KYIS NAD CHEN PO
'BRAS DANG, PHOL MIG DANG, 'BRUM BU GDUG PA DAG GTONG BAR 'GYUR
TE, NAD DES ZHANG BLON DANG DMAG DU MA DAG 'CHI BAR 'GYUR RO,
,DE'I TSE RGYAL

MO DE'I SNYING GAR 'BRAS GSUG PA BYUNG STA, SHI NAS LHA YUL DU
SKYE BAR 'GYUR RO, ,DE'I TSE BOD KYI ZHANG BLON RNAMS KHROS
'KHRUGS TE 'DI SKAD CES BDAG CAG GI YUL 'DI SNGON GYA NOM PA LAS
PHYIS MI BKRA MI SHIS PA 'KHYAMS PA SHA STAG 'DIR LHAGS NAS DA NI
YUL DU YANG 'DI LTA

@165B BU GNOD PA RNAM BA SNA TSOGS BYUNG BAR 'GYUR GYIS, RDZAS
LHAG MA 'DI RNAMS KYANG YUL 'DIR MI GZHAG CING SA MTSAMS 'DAS TE
BSKRAD PAR BYA'O ZHES GROS BYAS NAS DGE SLONG GCIG KYANG BOD YUL
DU GNAS SU MI GNANG NGO ZHES GLO BUR DU BSGO BAR 'GYUR RO, ,RGYAL
MO DE NAD KYIS THEBS

PA'I TSE BDAG NYID MI 'TSO BAR TSOR NAS RGYAL PO LA KHA CHEMS SU
BDAG GUM NA BDAG GI NOR RDZAS RIL GYIS DGE 'DUN LA 'BUL BAR CI
GNANG ZHES GSOL NAS RGYAL POS KYANG GNANG STE, BTZUN MO'I RDZAS
THAMS CAD DGE 'DUN LA 'BUL ZHING DES RGYA GAR GYI YUL GAN DHA RA
ZHES BYA BAR 'GRO

BA'I RDZAS BYAS NAS 'GRO BAR 'GYUR RO, ,DE'I TSE BOD YUL GYI DGE
SLONG RNAMS KYANG YI CHAD NAS NYI 'OG GI DGE SLONG RNAMS DANG
GROS GCIG TU BYAS NAS LHAN CIG TU 'GRO BAR 'GYUR RO, ,SKYE BO
DANG RTZOD PA'I DUS DE'I TSE RGYA YUL GYI DGE SLONG RNAMS KYANG
SHIN TU SDUG BSNGAL BAS GZIR NAS

YUL GAN DHA RAR 'GRO BAR 'GYUR RO, ,DE LTAR DONG BA DANG DGE
SLONG DE DAG THAMS CAD YUL GAN DHA RAR 'GRO BA'I LAM KAR PHRAD
PAR 'GYUR RO, ,DE'I TSE BOD KYI DMAG GIS RJES BZHIN BSNYAGS NAS
LAM KAR BRAN G-YOG DANG, NOR PHYUGS DAG PHROGS TE DGE SLONG DAG
KYANG GSOD PAR

'GYUR RO, ,DE LTAR DGE SLONG DE DAG BOD KYI DMAG GIS BDAS NAS
KLU'I RGYAL PO AE LA'I 'DAB KYI GNAS DRUNG DU PHYIN PA DANG,
KLU'I RGYAL PO AE LA'I 'DAB KYIS MI RGAN ZHIG GI GZUGS SU BSGYUR
TE DGE 'DUN GYI MDUN DU 'ONGS NAS PHYAG 'TSAL TE, SKYES BU DAM PA
KHYED RNAMS GAR

GSHEGS ZHES DRIS PA DANG, DGE SLONG RNAMS KYIS 'DI SKAD DU BDAG
CAG GI YUL NA DAD PA MED PA SHA STAG GIS GANG BAS 'TSO BA'I YO
BYAD LA SOGS PAS PHONGS TE, DA YUL GAN DHA RAR 'TSO BA'I YO BYAD
TZAM ZHIG CI RNYED SNYAM NAS LHAGS SO ZHES SMRAS PA DANG, DE NAS
DE'I

TSE KLU'I RGYAL PO DE BDE BAR GSHEGS PA'I BSTAN PA 'JIG PA'I
MTSAN MA RTOGS NAS MCHI MA KHRAG TU 'DZAG CING DUS NAS, DGE 'DUN
RNAMS LA YUL DER GSHEGS NAS SHUL BRGYAGS JI TZAM MNGA' ZHES RMED
PAR 'GYUR RO, ,DGE 'DUN KUN GYIS KYANG ZHIB TU BRTZIS

@166A *, ,NAS ZHAG BCO LNGA'I BRGYAGS YOD DO ZHES SMRA BAR 'GYUR
RO, ,KLU'I RGYAL POS 'DI SKAD DU 'DI NAS YUL GAN DHA RAR MTSO
'DI'I G-YAS G-YON DU BSKOR NA ZHAG BZHI BCU RTZA LNGA'I SHUL
MCHIS NA, DGUNG BCO LNGA'I BRGYAGS 'TSAL LAM, GZHAN YANG SHUL KA
NAS LA KA

MTHON PO DANG NAGS TSAL STUG PO DANG, GCAN GZAN GDUG PA DANG,
SBRUL GDUG PA DANG, SDIG SBRUL LA SOGS PA DANG, CHOM RKUN PA YANG
MCHIS PAS PHYI NAS TSUR YANG DMAG GIS BSNYEGS PA DANG, MTSO 'DI'I
NANG NA YANG BDAG GI 'KHOR GTUM PO DAD PA MA MCHIS PA DU MA ZHIG

MCHIS PAS BDAG GIS PHYIR BZLOG PAR MI NUS TE, BDAG NI DE'I SHUL
DU BZHUD PAR MI DGA' ZHING MCHIS SO, ,DE'I TSE DGE SLONG PHO MO
MANG PO DE DAG THAMS CAD 'DI SNYAM DU BDAG CAG RNAMS 'CHI BA'I
DUS LA BAB PA 'DRA SNYAM NAS NGU ZHING MYA NGAN BYED PAR 'GYUR
RO, ,DE'I TSE KLU'I RGYAL PO AE

PA'I [?] 'DAB KYIS DGE 'DUN RNAMS KYI MDUN DU PUS MO BTZUGS NAS
DGE 'DUN MA BSHUMS SHIG ,BDAG GIS DGE 'DUN RNAMS KYI SLAD DU SROG
KYANG YONGS SU BTANG ZHING BDAG NYID KYI LUS MTSO 'DI'I STENG DU
ZAM PAR BGYID LAGS SO, ,BDAG GIS SNGON BDE BAR GSHEGS PA'I BSTAN
PA THOG MAR

LEGS PAR MA BSRUNGS PAR CHAD PAR SROG GIS GOD PA ZHIG GCOD PAR
'TSAL LO ZHES SMRAS PAR 'GYUR RO, ,DE NAS KLU'I RGYAL PO DES RANG
GI LUS SBRUL CHEN PO ZHIG GI GZUGS SU BSGYUR NAS, BOD YUL NGOS
KYI RI 'I RTZE MO LA NI MGOS 'KHYUD, YUL GAN DHA RA'I RI'I RTZE
MO LA NI

MJUG MAS 'KHYUD DE LUS KYI ZHENG DU NI SHING RTA LNGA'I KHYON
TZAM GYI ZAM PAR BTAGS SO, ,DE'I TSE DGE SLONG DE DAG GIS SBRUL
CHEN PO DE'I GZUGS DE MTHONG NAS SNGANGS SKRAG STE, PHYOGS SU
'BYER PAR 'GYUR RO, ,DE NAS KLU'I RGYAL PO DES MI SKAD PHYUNG
STE, DGE 'DUN DAG MA SDANGS SHIG ,

BDAG GI LUS 'DI KHYED KYI SLAD DU ZAM PAR BTAGS PA LAGS KYIS, MA
BSNYENGS PAR RJES DGRA CHOMS SU DOGS PA NI 'BANGS DANG PHYAG RJED
DANG KHUR RNAMS SNGON LA DGYER DU GSOL DE'I 'OG TU DGE 'DUN GZHON
RIMS GSHEGS SU GSOL, ,BGRES PO RNAMS NI SLAD KYIS GSHEGS SU

@166B GSOL ZHES SMRA BAR 'GYUR RO, ,DE'I TSE KLU'I RGYAL PO DE'I
RGYAB KYI PAGS PA PHYUGS KYI RMIG PA DANG MI'I RKANG PAS BSHUS TE
RMA CHEN PO BYUNG STE MTSO'I NANG DU RNAG KHRAG KYANG 'DZAG PAR
'GYUR RO, ,MI PHYUGS PHAL YANG MTSO'I NANG DU LTUNG ZHING 'CHI
BAR 'GYUR RO, ,THA MAR DGE 'DUN

RGAN RABS RGAL BA'I 'OG TU KLU'I RGYAL PO NYID KYANG 'CHI BAR
'GYUR RO, ,MTSO DE YANG SKAMS PAR 'GYUR TE, MTSO BSKAMS PA'I NANG
DU KLU'I RGYAL PO SHI BA'I RUS PA RI LTA BUR 'DUG PAR 'GYUR RO,
,MA 'ONGS PA'I DUS NA SANGS RGYAS BYAMS PA 'KHOR LNGA BRGYA DANG
THABS COG TU KLU'I

RGYAL PO AE LA'I 'DAB KYI RUS PA'I DRUNG DU GSHEGS TE KLU'I RGYAL
PO AE LA'I 'DAB KYI SKYES PA'I RABS BRJOD PAS BYAMS PA'I 'KHOR
DGE SLONG LNGA BRGYA PO DE DAG THAMS CAD KYIS DGRA BCOM PA'I
'BRAS BU THOB PAR 'GYUR RO, ,DE NAS DGE SLONG DE DAG YUL GAN DHA
RAR PHYIN NAS LO GNYIS KYI

PAR DU GNAS SO, ,LO GSUM PA'I TSE YUL DE'I RGYAL PO DAD PA CAN
ZHIG YOD PAS 'CHI BAR 'GYUR RO, ,RGYAL PO DE SHI BA'I 'OG TU
RGYAL PO DE'I BU DAD PA CAN ZHIG DANG DAD PA MED PA ZHIG RGYAL
SRID LA BRTOD NAS DMAG GI G-YUL BKYE NAS, PHYOGS GNYIS SU CHAD
PAR 'GYUR RO, ,DE'I TSE

NA DGE SLONG DE DAG GI NANG NA DGE SLONG DPA' BA BRTUL PHOD PA
TSAM TSOM MED PAR STONG ZHIG YOD PAS RGYAL BU DAD PA MED PA DE
DMAG GIS BTAB STE PHAM PAR BYAS NAS RGYAL BU DAD PA CAN DE LA
RGYAL SRID 'BUL BAR 'GYUR RO, ,RGYAL BU DAD PA CAN DES ZLA BA
LNGA RGYAL PO BYAS NAS YANG DGE SLONG STONG

PO DE DAG GIS BSAD NAS DGE SLONG GCIG RGYAL PO LA BCUG STE LO
GNYIS KYI BAR DU RGYAL PO BYED PAR 'GYUR RO, ,DE'I TSE YUL GAN
DHA RA'I BLON PO DANG YUL MI THAMS CAD 'DUS TE GSANGS NAS CI'I
PHYIR NYI 'OG GI MI BDAG CAG GI YUL DU BROS PA, NGAN PA 'DIS BDAG
CAG GI RGYAL

PO GSAD DO ZHES GROS BYAS NAS 'PHRAL LA DMAG DRANGS TE RGYAL PO
GTUBS PAR 'GYUR RO, ,DE'I TSE YUL GAN DHA RA NA GNAS PA'I DGE
SLONG THAMS CAD MTHONG DGU BSAD DE DGE SLONG GANG ZHIG YUL DBUS
SU BROS TE THAR PA DE 'BA' ZHIG GSON PAR 'GYUR RO, ,DE'I 'OG TU
YUL DBUS MA

@167A *, ,GTOGS PAR 'DZAM BU'I GLING 'DI NA DAD PA MED PA GSUM
'BYUNG BAR 'GYUR TE, SIG NI LA SOGS PA MANG PO ZHIG GIS RGYAL PO
NA TI ZIG GI RGYAL PO BYED PAR 'GYUR RO, ,DRU GU RUS SNA TSOGS DU
MI'I RGYAL PO NI DRU GUS BYED PAR 'GYUR RO, ,GZHAN MANG PO ZHIG
GI RGYAL

PO NI BOD KYI RGYAL PO BYED PAR 'GYUR RO, ,RGYAL PO DE GSUM KA NI
YANG SEMS MTHUN PAR 'GYUR RO, ,RGYAL PO DE GSUM LA DMAG DPA' BA,
BRTUL BOD PA SUM 'BUM ZHIG YOD PAS YUL DBUS MA GTOGS PA, GZHAN
YANG DAG PA'I LTA PA 'DZIN PA'I YUL THAMS CAD BCOM NAS MI

MANG PO KHA BTAGS NAS GRONG LA SOGS PA YANG STONGS PAR 'GYUR RO,
,DE NAS RGYAL PO DE GSUM 'DUS NAS YUL DBUS SU DMAG DRANGS ZHES
GROS BYED PAR 'GYUR RO, ,DE'I TSE NA YUL DBUS KOO SH'AMB'I ZHES
BYA BAR RGYAL PO BZOD DKA' ZHES BYA BA ZHIG 'BYUNG BAR 'GYUR TE,
DE BTZAS PA'I TSE KHRAG GI

CHAR PA YANG 'BAB LAG PA GNYIS KYANG GRU MO MAN CHAD KHRAG GIS
BSKUS PA LTA BUR DMAR BA ZHIG YIN NO DE'I BLON PO YAN LAG MCHOG
DANG LDAN PA LNGA BRGYA DANG DMAG MI G-YUL NGOR DPA' BA NYIS 'BUM
BYUNG BAR 'GYUR RO, ,DE'I TSE TA ZIG GI RGYAL PO LA SOGS PA GSUM
YUL DBUS KOO

SH'AMB'IR SOD NAS RGYAL PO BZOD DKA' TSOL BAR BYED DO, ,DE NAS
RGYAL PO BZOD DKAS DE SKAD THOS NAS DMAG DANG CHAS TE RGYAL PO DE
DAG GI MDUN DU BSGUGS NAS ZLA BA GSUM GYI BAR DU RGYUN DU G-YUL
CHEN PO SPRAD PA DANG, RGYAL PO DAD PA MED PA DE GSUM DMAG DANG
BCAS TE GTAN MED

PAR BRLAG PAR 'GYUR RO, ,RGYAL PO BZOD DKA' DMAG DANG BCAS PA
SLAR YUL DU 'KHOR NAS RGYAL PO DE 'DI SNYAM DU BDAG GIS MI MANG
PO KHA BTAGS NA, BDAG GI 'GRO BA NI JI LTA BU ZHIG TU SKYE BAR
'GYUR, NAM ZHIG NGAN SONG GSUM LAS THAR PAR 'GYUR SNYAM DU 'GYOD
PA SKYE BAR 'GYUR RO, ,

DE NAS RGYAL PO DE LA BLON PO RNAMS KYIS GSOL BA, MA BSNYENGS PAR
DMAR BU CAN GYI YUL NA DGE SLONG SHIR SHA KA ZHES BGYI BA SDE
SNOD GSUM LA MKHAS PA ZHIG BZHUGS PAS DE SPYAN DRONGS DANG, DES
LHA KHYOD KYI LAS NGAN PA DE BSHAGS PAR 'GYUR RO ZHES SMRA BAR
'GYUR LA, RGYAL POS

@167B BYANG DGE SLONG DE SPYAN DRANGS NAS, DE'I MDUN DU LAS NGAN
PA JI LTAR BYAS PA THAMS CAD LO RGYUS SMRA BAR 'GYUR RO, ,DGE
SLONG DES KYANG 'DI SKAD DU RGYAL PO KHYOD KYIS SHIN TU MA LEGS
PA BYAS KYI CHE THANG DU 'GYOD LA, 'DZAM BU'I GLING GI DGE SLONG
THAMS CAD 'DIR SPYAN DRONGS LA RTAG TU YO BYAD LNGA PHUL

TE; SKYABS SU 'GRO BA DANG NYIN GCIG BZHIN DU DGE 'DUN GYI MDUN
DU SDIG PA SHOGS SHIG ,KHYOD KYIS MI MANG PO KHA BTAGS PA'I LAS
BSRABS PAR 'GYUR RO ZHES SMRA BAR 'GYUR RO, ,DE NAS DE'I TSE
RGYAL PO DES YUL YUL GYI DGE SLONG RNAMS SPYAN 'DREN PA GTONG BAR
'GYUR RO, ,DGE SLONG RNAMS

KYIS KYANG YUL KOO SH'AMB'I ZHES BYA BA NA RGYAL PO BZOD DKA'
ZHES BYA BA DGE 'DUN LA YO BYAD LNGA 'BUL BA ZHIG YOD DO ZHES
THOS NAS YI RANGS TE, YUL KOO SH'AMB'I ZHES BYA BAR 'GRO BAR
'GYUR RO, ,DE'I TSE YUL KOO SH'AMB'IR DGE SLONG 'BUM 'DU BAR
'GYUR RO, ,DE NAS TSES BCO LNGA'I NUB MO DGE SLONG

RNAMS GSO SBYONG LA 'DUS TE DGE SLONG SHING SHA KA BOS NAS KHYED
KYIS SO SOR THAR PA'I MDO THON CIG CES SMRA BAR 'GYUR RO, ,DGE
SLONG SHIR SHA KAS KYANG 'DI SKAD DU KHYED RNAMS LA SO SOR THAR
PAS CI ZHIG BYA, MI SNA DANG RNA BA GCAD PA LA ME LONG GIS CI
ZHIG BYA ZHES SMRA BAR 'GYUR RO, ,DE NAS DE'I

TSE DGE SLONG DE DAG GI NANG NA DGRA BCOM BA SU TA RA ZHES BYA BA
LANGS NAS SENG GE LTA BU'I SKAD KYIS DGE SLONG SHIR SHA KA LA 'DI
SKAD CES KHYOD CI'I PHYIR DE SKAD CES SMRA KHO BO NI BDE BAR
GSHEGS PAS BKA' STZAL PA BZHIN BSLAB PA CIG KYANG MA NYAMS SO
ZHES SMRAS PA DANG, DGE SLONG SHIR SHA KA

SHIN TU SKYENGS PAR 'GYUR RO, ,DE NAS DGE SLONG SHING SHA KA'I
SLOB MA AA KAN BI ZHES BYA BAS DGRA BCOM PA DE LA 'DI SKAD DU
KHYOD CI'I PHYIR NGA'I SLOB DPON LA MI MAD SNGAR DE SKAD SMRA
ZHES KHROS NAS LAG PA GNYIS KYIS SGO GTAN BLANGS NAS DGRA BCOM PA
DE GSOD PAR 'GYUR RO, ,DE

NAS DGRA BCOM PA DE'I SLOB MA DGE SLONG KA RA TA ZHES BYA BAS
KYANG RANG GI SLOB DPON GSAD PAR MTHONG NAS SHIN TU KHROS TE
DBYUG PA BLANGS NAS DGE SLONG SHIR SHA KA GSOD PAR 'GYUR RO,
,DE'I TSE DGE SLONG DAG RIM GYIS KHROS NAS PHYOG GNYIS SU CHAD
NAS GCIG GIS GCIG GSOD

@168A *, ,PAR 'GYUR RO, ,DE NAS SUM CU RTZA GSUM GYI LHA THAMS
CAD DER LHAGS TE, DGE SLONG SHI BA'I RO DE DAG MTHONG NAS DUD MOS
'DEBS SHING MCHOD PA BYED PAR 'GYUR RO, ,DGE SLONG DE DAG GIS GOS
KHA DOG BSGYUR BA DANG SKRA DANG SEN MO YANG LHA'I GNAS SU KHYER
BAR 'GYUR

RO; ,DE'I TSE YUL DER RLUNG DMAR NAG PO DANG, SER PO DANG 'DRES
PA LDANG ZHING DUS DUS SU ME'I CHAR PA 'BAB PA DANG SA G-YO BA
DANG, 'UR SGRA DANG TUG COM DAG KYANG 'BYUNG BAR 'GYUR RO, ,DE
NAS RGYAL PO DES SKYA RENGS SHAR BA'I TSE 'DI LTAR DGE SLONG
THAMS CAD KHA BTAGS PA

MTHONG NAS, MYA NGAN GYIS GDUNGS PA'I RGYUS MIG GIS RES 'GA' NI
MTHONG RES 'GA' NI MI MTHONG BAR 'GYUR BA BZHIN DU MYONG LA,
GTZUG LAG KHANG DU BRGYUGS NAS CHO NGES BTAB STE, DGRA BCOM PA
DANG DGE SLONG SDE SNOD GSUM PA'I MING NAS 'BOD CING DE GNYIS KYI
RO PANG

GIS 'KHYUD DE, 'DI SKAD DU KYE SDE SNOD GSUM PA KHYOD NI BDE BAR
GSHEGS PA'I DAM PA'I CHOS KYI MDZOD 'DZIN PA LAGS, KYE DGRA BCOM
PA KHYOD NI BDE BAR GSHEGS PA'I BSLAB PA'I GZHI 'DZIN PA LAGS NA,
DA KHYED GNYIS NONGS PAS 'JIG RTEN 'DI STONGS PAR GYUR TO ZHES
SMRA

BAR 'GYUR RO, ,DAM PA'I CHOS NUB PA'I NUB MO SUM CU RTZA GSUM
PA'I LHA RNAMS KYANG LTA MA YIN GYIS PHAM PAR BYAS NAS 'BROS PAR
'GYUR RO, ,DE NYID KYI NUB MO LHA RTAG TU MYOS PA'I NANG NAS LHA
'DI NI ZHES BYA BA 'CHI 'PHO BAR 'GYUR RO, ,DE NAS 'DZAM BU'I
GLING DE'I BU RAM SHING DANG, RGUN

DANG SBRANG RTZI THAMS CAD KYANG NUB PAR 'GYUR RO, ,BDUD DBANG
SGYUR ZHES BYA BA YANG 'CHI BAR 'GYUR TE, DE NAS NAS DANG GRO
DANG 'BRAS THAMS CAD NUB PAR 'GYUR TE, 'DZAM BU'I GLING GI MI
RNAMS KYI ZAS SU SRED DANG KHRE RGOD DANG RTZVA'I 'BRAS BU SNA
TSOGS ZA BAR 'GYUR RO, ,DAR DANG ZA 'OG DANG MAN

TRI DANG, RAS BZANG PO LA SOGS PA YANG NUB NAS GOS SU GSO RAS
DANG, RE PHYAR LA SOGS PA GYON PAR 'GYUR RO, ,GSER LA SOGS PA'I
RIN PO CHE SNA TSOGS KYI RGYAN RNAMS KYANG NUB NAS RGYAN DU RTZVA
LAS BYAS PA LA SOGS PA THEGS PAR 'GYUR RO, ,TSON BZANG PO DANG RO
ZHIM PO RNAMS KYANG

@168B NUB PAR 'GYUR RO, ,DE BZHIN GSHEGS PA'I SKU GZUGS RNAMS
KYANG KLU'I GNAS SU 'KHYER BAR 'GYUR RO, ,LI YUL GYI MKHAN PO
RNAMS 'DUS NAS LI RJE BTZUN LEGS KYI RING LA YOS BU'I LO LA
BRTZIS NAS DE NAS LO BRGYA RTZA GNYIS NA DAM PA'I CHOS NUB PAR
'GYUR RO, ,DGRA BCOM PA DGE

'DUN 'PHEL GYIS LUNG BSTAN PA RDZOGS SO,,