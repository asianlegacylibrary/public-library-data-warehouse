@16B *, ,RGYA GAR SKAD DU, BO DHI TZITTA BH'A
BA NA, BOD SKAD DU, BYANG CHUB KYI SEMS BSGOM PA, SANGS RGYAS LA
PHYAG 'TSAL LO, ,BYANG CHUB KYI SEMS KYI RNAM PAR 'GREL PA BSHAD
PAR BYA STE, BCOM LDAN 'DAS KYIS CHOS THAMS CAD

SEMS KYIS BSGRUBS PA'O, ZHES GSUNGS PA DE NYID KYI PHYIR RE ZHIG
SEMS KYI RANG BZHIN CI ZHES BRTAG PAR BYA'O, ,DNGOS PO THAMS CAD
DANG BRAL BA, ,PHUNG PO KHAMS DANG SKYE MCHED DE, ,GZUNG DANG
'DZIN PA SPANGS GYUR PA, ,CHOS BDAG MED PA MNYAM NYID PAS, ,RANG
SEMS GDOD NAS MA

SKYES PA, ,STONG PA NYID KYI RANG BZHIN NO, ,ZHES GSUNGS PA'I
TSIG 'DI'I DON CI ZHE NA, DNGOS PO THAMS CAD CES PA'I DNGOS PO'I
SGRAS BDAG LA SOGS PA BRJOD DO, ,'DI SKAD BSHAD PA YIN TE, BDAG
DANG SEMS CAN DANG SROG DANG GSO BA DANG SKYES BU DANG GANG ZAG
DANG SHED LAS SKYES DANG SHED

BU DANG BYED PA PO DANG TSOR BA PO LA SOGS PA'O, ,DE NI SEMS KYI
RANG BZHIN MA YIN TE, CI'I PHYIR NA, DE RNAMS NYID LA BDAG LA
SOGS PA'I BYA BA'I MTSAN NYID YOD PA MA YIN PA'I PHYIR RO, ,DE
LTAR RE ZHIG BDAG LA SOGS PA DNGOS POR YOD PA MA YIN NA DE SEMS
KYI RANG BZHIN YIN PA

LTA CI SMOS, DE'I PHYIR, DNGOS PO THAMS CAD DANG BRAL BA, ,PHUNG
PO KHAMS DANG SKYE MCHED DE, ,SEMS KYI RANG BZHIN MA YIN PAR
'GYUR RO ZHES GSUNGS PA, PHUNG PO KHAMS DANG SKYE MCHED DE,
,GZUNG DANG 'DZIN PA SPANGS GYUR PA'O, ,'DI LTAR PHUNG PO LA SOGS
PA NYID DNGOS POR

@17A *, ,DON DAM PAR MI DMIGS NA DE SEMS KYI RANG BZHIN YIN PA
LTA CI SMOS, PHUNG PO NI RANG BZHIN MA YIN TE, CI LTAR NA RE ZHIG
GZUGS LA SOGS PA NI PHUNG PO RNAMS KYI RANG BZHIN MA YIN PA'I
PHYIR RO, ,GZUGS KYI PHUNG PO NI RE ZHIG 'BYUNG BA DANG 'BYUNG BA

LAS GYUR PA'I RANG BZHIN NO, ,'BYUNG BA RNAMS NI SA DANG CHU DANG
ME DANG RLUNG GI KHAMS RNAMS SO, ,'BYUNG BA LAS GYUR PA RNAMS NI
GZUGS DANG SGRA DANG DRI DANG RO DANG REG BYA RNAMS SO, ,SA LA
SOGS PA'I 'BYUNG BA 'DI RNAMS DANG 'BYUNG BA LAS GYUR PA 'DI
RNAMS RE RE'AM SO

SO'I DNGOS PO MI DMIGS SO, ,GANG NA GCIG YOD PA DE NA CIG SHOS
KYANG NGO ZHES PA DE'I PHYIR GZUGS TZAM MO, ,DGE SLONG DAG GZUGS
KYI PHUNG PO NI GZUGS KYI PHUNG POS STONG NGO ZHES BCOM LDAN 'DAS
KYIS GSUNGS PA'I PHYIR SHING MED NA GRIB MA MED PA BZHIN NO, ,DE
LTAR NA

GZUGS YONGS SU MA GRUB PO, ,DE BZHIN DU TSOR BA'I PHUNG PO YANG
YONGS SU MA GRUB STE, JI LTAR NA TSOR BA RNAM PA GSUM STE, BDE BA
DANG SDUG BSNGAL DANG BDE BA YANG MA YIN SDUG BSNGAL YANG MA YIN
PA'O, ,'DI DAG PHAN TSUN LTOS PA NYID KYI PHYIR TE, SDUG BSNGAL
LA LTOS NAS

BDE BAR BTAGS SO, ,GANG CHOS 'BA' ZHIG GI RANG BZHIN NYID KYANG
NYE BAR MI DMIGS TE, MO GSHAM GYI BU BZHIN DE NI RDZAS SU MED PA
NYID DO, ,RING PO DANG THUNG NGU BZHIN NYAMS SU MYONG NGO, ,YANG
TSOR BA RNAM PA GNYIS TE, LUS KYI NGANG SEMS KYI'O, ,LUS KYI NI
RE ZHIG

GZUGS KYI PHUNG POS BSDUS PA'I PHYIR NYE BAR MI DMIGS SO, ,DES NA
LUS MED PA'I PHYIR LUS KYI TSOR BA MI 'GRUB PO, ,SEMS KYANG YUL
MED PA BSTAN DU MED PA GNAS MED PA BRTAG TU MED PA BLTAR MED PA
SNANG BA MED PA RNAM PAR RIG PA MED PA'O ZHES BCOM LDAN 'DAS KYIS
GSUNGS

NA DE LA TSOR BA CI 'DRA BA ZHIG ,DES NA SEMS MED PA'I PHYIR SEMS
LAS BYUNG BA'I TSOR BA MI 'GRUB BO, ,DGE SLONG DAG TSOR BA'I
PHUNG PO NI TSOR BA'I PHUNG POS STONG NGO ZHES GSUNGS PA'I PHYIR
TSOR BA'I PHUNG PO YANG YONGS SU MA GRUB BO, ,'DU SHES KYI PHUNG
PO NI MING TZAM NYID KYI PHYIR MED PA NYID DO, ,MTSAN

@17B MAR 'DZIN PA'I BDAG NYID NI 'DU SHES TE, DE LA DE BZHIN DU
DNGOS PO YOD PA MA YIN NA GANG LA MTSAN MAR 'DZIN PAR BYED, DE'I
PHYIR RGYU MTSAN MED NA RGYU MTSAN CAN YANG MED DO ZHES DANG, DGE
SLONG DAG 'DU SHES KYI PHUNG PO NI 'DU SHES KYI PHUNG POS STONG
NGO ZHES GSUNGS PA'I PHYIR

'DU SHES KYI PHUNG PO YANG YONGS SU MA GRUB BO, ,'DU BYED KYI
PHUNG PO YANG DE BZHIN DU SNYING PO MED PA'I PHYIR TE, CI LTAR
SNYING PO MED CE NA, TSOGS PA TZAM NYID KYI PHYIR TE, TSOR BA
DANG 'DU SHES DANG SEMS PA DANG 'DUN PA DANG REG PA DANG, BLO
GROS DRAN PA DANG YID LA BYED PA DANG MOS PA ZHES

BYA BA SEMS LAS BYUNG BA 'DI RNAMS DANG, SKYE BA LA SOGS PA MI
LDAN PA RNAMS KYANG 'DU BYED KYI PHUNG PO NYID DU BSTAN TO, ,SEMS
LAS BYUNG BA'I CHOS DE RNAMS RE RE BA'AM SO SOR SKYE BA YOD PA MA
YIN TE, 'DU BYED KYI LAS KYI MTSAN NYID KYI PHYIR MED PA NYID DO,
,BYED PA PO MED NA BYA BA

YANG MED DE, DGE SLONG DAG 'DU BYED KYI PHUNG PO NI 'DU BYED KYI
PHUNG PO NYID KYIS STONG NGO ZHES GSUNGS PA'I PHYIR 'DU BYED KYI
PHUNG PO YANG YONGS SU MA GRUB BO, ,MIG DANG RNA BA DANG SNA DANG
LCE DANG LUS DANG YID NI RNAM PAR SHES PA'I PHUNG PO STE, MIG GI
RNAM PAR SHES PA LA SOGS PA DE RNAMS

RE RE'AM SO SO BA RANG BZHIN MI DMIGS SO, ,DE LTAR MIG LA BRTEN
NAS GZUGS RNAMS LA MIG GI RNAMS PAR SHES PA SKYE BA GZUGS KYI
PHUNG PO NYID YOD NA MIG DANG GZUGS LAS SKYE NA, MIG DANG GZUGS
MED NA CI LTAR RNAM PAR SHES PA SKYE, DE LTAR RE ZHIG MIG GI RNAM
PAR SHES PA

SKYE BA'O, ,RNA BA DANG SNA DANG LCE DANG LUS DANG YID KYI RNAM
PAR SHES PA RNAMS KYANG RIGS PA 'DI NYID KYIS SHES PAR BYA'O,
,YID KYI RNAM PAR SHES PA NI YID LA BRTAN NAS CHOS RNAMS LA YID
KYI RNAM PAR SHES PA SKYE BA DE YANG 'DAS PAR GYUR PA NI RGYU MED
PA LA CI LTAR RNAM PAR SHES PA SKYE, DE

LTAR RE ZHIG 'DAS PA'I RNAM PAR SHES PA NI 'GAGS PA'O, ,MA 'ONGS
PA NI MA THOB PA DANG, ,DA LTAR BYUNG BA NI GNAS PA MED DO, ,DE'I
PHYIR CHOS GANG DUS GSUM DU YANG RANG BZHIN MI DMIGS PA DE'I YOD
PA NI CI LTA BU ZHIG YIN, DGE SLONG DAG RNAM PAR SHES PA'I PHUNG
PO NI RNAM PAR SHES

@18A *, ,PA'I PHUNG PO NYID KYIS STONG NGO ZHES GSUNGS PA'I PHYIR
RNAM PAR SHES PA'I PHUNG PO YANG YONGS SU MA GRUB BO, ,DE NYID
KYIS PHUNG PO DANG KHAMS DANG SKYE MCHED NGES PAR BSTAN PA SO SO
BA BSAL ZIN TO, ,PHUNG PO MED PA NYID KYIS DE RNAMS KYI RANG
BZHIN MED PA NYID GRUB BO, ,

DES NA PHUNG PO DANG KHAMS DANG SKYE MCHED RANG BZHIN DANG BRAL
BA'I PHYIR SEMS DE GZUNG BA DANG 'DZIN PA LAS RNAM PAR GROL BA
STE, SEMS DE'I GZUNG BA MED NA 'DZIN PA YANG MED PA'I PHYIR RO,
,RE ZHIG GZUNG BA MED PA JI LTAR ZHE NA, JI SKAD DU, BCOM LDAN
'DAS KYIS GSANG BA PA'I

BDAG PO SEMS NI DE BZHIN GSHEGS PA DGRA BCOM PA YANG DAG PAR
RDZOGS PA'I SANGS RGYAS RNAMS KYIS MA GZIGS MI GZIGS GZIGS PAR MI
'GYUR RO, ,GSANG BA PA'I BDAG PO SEMS NI SNGON PO MA YIN SER PO
MA YIN DKAR PO MA YIN DMAR PO MA YIN BTZOD KA MA YIN SHEL GYI KHA

DOG MA YIN RING PO MA YIN THUNG DU MA YIN ZLUM PO MA YIN GRU BZHI
MA YIN SNANG BA MA YIN MUN PA MA YIN BUD MED MA YIN SKYES PA MA
YIN MA NING MA YIN, GSANG BA PA'I BDAG PO SEMS NI 'DOD PA'I KHAMS
KYI RANG BZHIN MA YIN, GZUGS KYI KHAMS KYI RANG BZHIN MA YIN,
GZUGS MED PA'I KHAMS KYI RANG BZHIN MA YIN,

LHA DANG KLU DANG GNOD SBYIN DANG DRI ZA DANG LHA MA YIN DANG NAM
MKHA' LDING DANG MI'AM CI DANG LTO 'PHYE CHEN PO'I RANG BZHIN MA
YIN, MI DANG MI MA YIN PA'I 'GRO BA'I RANG BZHIN MA YIN PA NAS JI
SRID RNAM PA THAMS CAD DU BTZAL NA MI DMIGS SO ZHES GSUNGS SO,
,DE LTAR NA RE ZHIG GZUNG BA'I SEMS DE

MED PA YIN NO, ,CI LTAR 'DZIN PA MED PA YIN ZHE NA, DE LTAR YANG
BCOM LDAN 'DAS KYIS GSUNGS TE, GSANG BA PA'I BDAG PO SEMS NI NANG
NA MA YIN PHYI ROL NA MA YIN GNYIS KA'I BAR NA YANG MI DMIGS NA,
DE CI LTAR 'DZIN PAR 'GYUR, DE LTAR NA GZUNG BA DANG 'DZIN PA
DANG BRAL BA'O, ,

DE CI'I PHYIR ZHE NA, GSANG BA PA'I BDAG PO SEMS DE NI RANG BZHIN
GYIS YONGS SU DAG PA'I PHYIR RO, ,DE'I PHYIR CHOS GANG RNAM PA
THAMS CAD DU YONGS SU BTZAL NA RANG BZHIN MI DMIGS PA DE CI LTAR
'DZIN PAR 'GYUR, DE LTAR SEMS NI GZUNG BA DANG 'DZIN PA LAS RNAM
PAR GROL BA'O, ,CHOS BDAG

@18B MED PA MNYAM PA NYID PAS ZHES PA LA, JI LTAR CHOS THAMS CAD
BDAG MED PA DE LTAR SEMS KYANG STE, DE LTAR YANG BCOM LDAN 'DAS
KYIS GSUNGS PA, CHOS THAMS CAD NI STONG PA'O, ,SEMS DE NI STONG
PA NYID KYI MTSAN NYID DO, ,CHOS THAMS CAD NI DBEN PA'O, ,SEMS DE

YANG DBEN PA'I MTSAN NYID DO, ,ZHES SO, ,DE'I PHYIR, CHOS BDAG
MED PA MNYAM NYID PAS, ,RANG SEMS GDOD NAS MA SKYES PA'O, ,GANG
YANG GDOD MA NYID NAS MA SKYES PA SKYE BA MED PA DE'I RANG BZHIN
CI 'DRA BA ZHIG CE NA, STONG PA NYID KYI RANG BZHIN NO, ,ZHES
GSUNGS SO, ,STONG PA NYID

KYI RANG BZHIN CI ZHE NA, 'DI LTA STE NAM MKHA'I RANG BZHIN NO,
,DE LTAR YANG BCOM LDAN 'DAS KYIS GSUNGS TE, STONG PA NI NAM
MKHA'O, ,SEMS DE YANG NAM MKHA' DANG MNYAM PA'O, ,DE'I RANG BZHIN
NI BYANG CHUB BO, ,JI LTAR NAM MKHA' RANG BZHIN MED PA MING TZAM
DU SKYES PA DE LTAR SEMS DE

YANG RANG BZHIN MED PA MING TZAM DU SKYES PA'O, ,DE LTAR SEMS NI
SKYE BA DANG 'GAG PA MED PAR RTOGS PAR BYA'O, ,DE YANG BLA NA MED
PA YANG DAG PAR RDZOGS PA'I BYANG CHUB CES BYA'O, ,DE LTAR YANG
BCOM LDAN 'DAS KYIS GSUNGS TE, BYANG CHUB GANG ZHE NA, SEMS YANG
DAG PA JI LTA BA BZHIN

YONGS SU SHES PA STE, DE YANG BLA NA MED PA YANG DAG PAR RDZOGS
PA'I BYANG CHUB BO, ,DE LA GSANG BA PA'I BDAG PO CHOS THAMS CAD
MED CING MI DMIGS PA DES NA BLA NA MED PA YANG DAG PAR RDZOGS
PA'I BYANG CHUB CES BRJOD DO, ,DE CI'I PHYIR ZHE NA, NAM MKHA'I
MTSAN NYID DE NI BYANG CHUB BO, ,DE LA

NI RTOGS PA DANG RTOGS PAR BYA BA 'GA' YANG MED DO, ,DE CI'I
PHYIR ZHE NA, BYANG CHUB NI NAM MKHA'I MTSAN NYID KYI PHYIR RO,
,DES NA RANG GI SEMS YANG DAG PA JI LTAR BA BZHIN MTHONG BA'I
RJES SU THABS KYIS SEMS CAN THAMS CAD KYI SEMS LA DMIGS PA 'BYUNG
STE, KYE MA MA LA SEMS CAN 'DI

DAG NI SDUG BSNGAL BAR GYUR TE, GANG 'DI DAG RANG GI SEMS KYI
RANG BZHIN MA RTOGS PA, YANG DAG PA MA YIN PA'I RNAM PAR RTOG
PA'I GDON GYIS ZIN PA, 'KHOR BAR SDUG BSNGAL RNAM PA SNA TSOGS SO
SOR NYAMS SU MYONG BAR 'GYUR BA STE, SEMS CAN 'DI RNAMS KYIS RANG
GI SEMS

@19A *, ,KYI CHOS NYID KYI RANG BZHIN RTOGS PAR BYA BA'I PHYIR
'BAD CING BRTZAL BAR BYA'O SNYAM MO, 'DI NI SNYING RJE CHEN POS
YONGS SU ZIN PA'I RANG GI SEMS SEMS CAN THAMS CAD LA LHAG PAR
GNAS PA SKYE BA STE, 'DI BYANG CHUB KYI SEMS SU BRJOD PAR BYA'O,
,JI SKAD DU, GANG TSE

NAM MKHA' MNYAM YE SHES, ,BYANG CHUB 'BYUNG BA SKYES GYUR PA, ,DE
TSE SEMS NI GZHAN DON LA, ,GCIG TU PHYOGS PA SKYE BAR 'GYUR,
,GANG DE LTAR BSGOM PA DE BYANG CHUB KYI SEMS BSGOM PA STE, DE
LTAR YANG BCOM LDAN 'DAS KYIS, BYANG CHUB SEMS KYI BSOD NAMS
GANG, ,GAL

TE DE LA GZUGS MCHIS NA, ,NAM MKHA'I KHAMS 'DI KUN GANG STE, ,DE
NI DE BAS LHAG PAR 'GYUR, ,ZHES GSUNGS SO, ,DE LTAR BYANG CHUB
MCHOG GI SPYOD PA 'DI YANG RTZA BA STE, ,GZUNGS DANG SO SO YANG
DAG PAR RIG PA DANG, MTSAN DANG DPE BYAD DANG SANGS RGYAS KYI YON
TAN THAMS

CAD KYI 'BYUNG GNAS YIN NO, ,DE LTAR YANG BCOM LDAN 'DAS KYIS DGE
SLONG DAG NGAS BYANG CHUB SEMS KYI YON TAN RJES SU BSNGAGS PA LAS
BRTZAMS TE BSTAN NA BSKAL PAR YANG MTHAS GTUGS PAR MI 'GYUR RO
ZHES GSUNGS SO, ,DE'I PHYIR THAMS CAD MKHYEN PA NYID DU SEMS
BSKYED PA 'DI

NI BYANG CHUB SEMS DPA'I SPYOD PA'I GZHIR GYUR PA YIN NO, ,DE LTA
BAS NA 'DI LA RNAL 'BYOR DU BYA'O, ,ZHES PA SLOB DPON KA MA LA
SH'I LA'I ZHABS KYIS MDZAD PA BYANG CHUB KYI SEMS BSGOM PA RDZOGS
SO,, ,,ZHA LU LO TZ'A BA DGE SLONG DHARMMA P'A PA BHA DRA ZHES
BGYI BAS GRVA THANG DU BSGYUR BA'O,, ,,

