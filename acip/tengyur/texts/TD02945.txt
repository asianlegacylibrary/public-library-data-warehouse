@24B *, ,DPAL RDO RJE RNAM PAR 'JOMS PA LA PHYAG 'TSAL LO, ,KHRO BO
BRGYAD KYI DKYIL 'KHOR DU DBANG BSKUR BAR 'DOD PA'I SGRUB PA PO
DAM TSIG DANG LDAN PAS GNAS KHANG YID DANG MTHUN PAR DKYIL 'KHOR
BZHENGS TE, THOG MAR SA'I CHO GA JI LTA BA BZHIN RDZOGS PAR BYAS
LA,

DE NAS STA GON GYI CHO GA JI LTAR RIGS PAR BYAS LA, DE NAS THIG
DANG TSON GYI CHO GA MA NOR BAR RDZOGS PAR BYAS LA, BUM PA DGU LA
LHA SO SO'I MTSAN MA GDAB, DKYIL 'KHOR RTZIBS BRGYAD PA SER PO
BRI, LTE BA LJANG GU RTZIBS MCHAN DMAR PO MU KHYUD DKAR PO LA RDO
RJE RA BA NAG POR

@25A *, ,BYA'O; ,GRU CHAD LJANG GUR BYA, SGO RIGS DANG 'DRA BA LA
ME RI DANG, RDO RJE'I RA BA MDZES PAS BSKOR BA BRI BAR BYA'O, ,DE
LTAR DKYIL 'KHOR GYI LTE BAR RDO RJE RNAM PAR 'JOMS PA'I MTSAN MA
BRI, RTZIBS LA KHRO BO BRGYAD KYI MTSAN MA'O, ,GO RIMS MA NOR BAR
BRI BAR BYA'O, ,

DE NAS BUM PA RNAMS LHA SO SO'I GNAS SU BZHAG STE MCHOD PA DBUL
BAR BYA'O, ,SO SO'I BUM PA LA KHRO BO SO SO'I PHYAG RGYA BCING,
,SPYAN DRANGS LA SNGAGS KYIS GNYIS SU MED PAR BSTIMS LA, DE NAS
YE SHES SEMS DPA' DANG GNYIS SU MED PAR BSRE BAR BYAS LA, DE DAG
GI SKU

MDOG DANG, PHYAG MTSAN DKYIL 'KHOR GYI BI DHI NAS 'BYUNG BA BZHIN
GSAL BAR BYA'O, ,LHA SO SO'I THUGS GNAS BZLA BA'I DKYIL 'KHOR
DE'I STENG NA NYI MA'I DKYIL 'KHOR DE GNYIS KYI BAR NA SNGAGS SO
SO'I RANG SGRA DANG BCAS PAS DMIGS LA, DBUS KYI GTZO BO RDO RJE
RNAM PAR 'JOMS

PA SHAR DU MTHA' YAS, SHAR LHOR BDUD RTZI 'KHYIL BA, LHOR GNOD
MDZES, LHO NUB TU KHRO BO MNGON MTHO, ,NUB TU RTA MGRIN, NUB
BYANG DU GZHAN GYIS MI THUB BA, BYANG DU GTUM PO, ,BYANG SHAR DU
GSHIN RJE, SGO RNAMS SU SGO MA GZHAN DANG 'DRA'O, ,DE LTAR SO SOR
BUM PA'I NANG DU GSAL

BAR BSKYED LA, SGRUB PA PO BDAG NYID KYIS KHRUS BYAS GOS GSAR PA
GYON LA NYE REG DANG 'THOR 'THUNG LA SOGS PA BYAS LA BZLAS PA LA
'JUG PAR BYA'O, ,LHA SO SO'I THUGS KA'I NYI ZLA'I BAR GYI SNGAGS
KYI RANG SGRA DANG, BDAG NYID KYIS BRJOD PA'I SGRA DANG 'KHOR BAR
DMIGS TE BZLAS

SO; ,NA MO RATNA TRA Y'A YA, NA MA:TZAndA BADZRA P'A nA YA, MA
H'A YAKshA SE N'A PA TA YE, AOm MA THA MA THA BADZRA H'Um PHAt,
AOm DHU NA DHU NA BADZRA H'Um PHAt, AOm DA HA DA HA BADZRA H'Um
PHAt, AOm PA TZA PA TZA BADZRA H'Um PHAt, AOm DHA RA DHA RA
BADZRA H'Um PHAt, AOm DH'A RA YA DH'A RA YA BADZRA H'Um PHAt, AOm
D'A RU nA D'A RU nA BADZRA H'Um PHAt, AOm TZTSINDA TZTSINDA
BADZRA

H'Um PHAt, CES BUM PA RE RE LA STONG PHRAG RE BZLAS TE, BRGYA
BRGYA'I BAR DU P'U DZA LNGA LNGA DBUL LO, ,TING NGE 'DZIN GYIS
LHA 'OD DU ZHU CHU DANG GNYIS SU MED PAR BSRE BAR BYA'O, ,DE NYID
LAS 'OD 'PHROS PAS RANG GZHAN GYI DON RDZOGS PAR BYA'O, ,DE NAS
DBANG BSKUR BA'I CHO GA NAS 'BYUNG BA BZHIN

@25B DU BSKUR RO, ,BKRA SHIS GSOL, BGEGS RNAMS LAS RGYAL BAR BYA
BA'I PHYIR DANG, CHUS BRAB PA DANG, RMA BYA'I SGROS BYA BA PA
DANG, ME LONG GIS PHYI BA DANG, D'U RA BAS BRDEG PAR BYA'O,
,SARBA GRA HE SV'A H'A, SARBA DUR SV'A PNA SV'A H'A, SARBA BI
KALPA SV'A H'A, SARBA DZV'A RE SV'A H'A, DE LTAR 'DI

DKYIL 'KHOR DU DBANG BSKUR NAS NAD DANG GDON LA SOGS PA THAMS CAD
LAS THAR BAR 'GYUR RO, ,KHRO BO BRGYAD KYI DKYIL 'KHOR DU DBANG
BSKUR BA SLOB DPON DPAL MAR ME MDZAD KYIS RGYUD LA BRTEN NAS
MDZAD PA RDZOGS SO,, 