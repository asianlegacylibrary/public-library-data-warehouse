@93B #, ,RGYA GAR SKAD DU, SHR'I TREE LO KYA BA SHAm KA RA A'ARYA
BHUGMA S'A DHA NAm, BOD SKAD DU, DPAL 'JIG RTEN GSUM PO DBANG DU
BYED PA 'PHAGS PA BHUGMA'I SGRUB THABS, 'PHAGS PA SPYAN RAS GZIGS
DBANG PHYUG THUGS RJE CHEN PO LA PHYAG 'TSAL LO, ,SANGS RGYAS
BYANG CHUB

SDIG PA DANG BRAL BA, ,BDE GSHEGS SRAS DANG RGYAL BA'I YAB NYID
DANG, ,'GRO MGON 'JIG RTEN MNAN RNAMS PHYAG 'TSAL NAS, ,NGO MTSAR
CAN GYI SGRUB THABS BSHAD PAR BYA, ,SNYING GAR AA YIG LAS SKYES
ZLA BA CHU SKYES ZLA BA YID KYI MUN 'JOMS PA'I, ,HR'I:YIG 'OD ZER
DRA BA'I

TSOGS 'PHRO CHU SKYES DMAR PO SKYA RENGS MDOG LTA BU, ,RNAM THAR
GSUM PO YANG DAG BSAM ZHING MKHAS PAS GZUGS NI DRI MED ZHAL SOGS
BSANG, ,KHRO LAS RGYAL BAS DANG POR GNAS DANG BDAG NYID BSRUNG
BA'I SBYOR BA NYID BYAS TE, ,CHANG DANG GUR GUM BZANG PO'I LDE
GUS BYUGS, ,

ME TOG DRI BZANGS RAB BYED GCAL DU BKRAM, ,BSAM GTAN GNAS NI RAB
DGAR BDE BA'I STAN, ,MTHON PO LA NI RAB TU 'DUG BYAS TE, ,GUR GUM
TZANDAN DMAR POS DE MDUN DU, ,MAndAL SHIN TU ZLUM BYAS LEGS PAR
BYUGS, ,ME TOG DMAR PO SO MA GCAL DU BKRAM, ,

RANG GI SNGAGS BZLAS MCHOD YON DAM PA'I SNOD, ,DE NAS NAM MKHAR
RGYAL SRAS KUN BLTAS NAS, ,MKHAS PAS GCIG TU 'GRO KUN SKRAG BCAS
GDON PA'I PHYIR, ,MCHOD PA'I CHO GA RNAM MANG RANG GI SA BON
BSKYED, ,DE RNAMS BLO GROS LDAN PAS MNYAM GZHAG YID KYIS BYA, ,DE
NAS

DE RNAMS KYI MDUN DU PUS MO SA LA BTZUGS SHING BTUD NAS 'DUG STE,
THAL MO SBYAR NAS BDAG NYID LHAG PAR GROL BA'I PHYIR SDIG PA
BSHAGS PA LA SOGS PA BYA STE, SKRAG PAS SDIG PA MA LUS BSHAGS
BGYID CING, ,MA LUS SDIG LA DGA' BAR MI BGYID DO, ,DGE BA

@94A *, ,KUN LA RJES SU YI RANG ZHING, ,BYANG CHUB MCHOG TU BDAG
GIS YONGS SU BSNGO, ,DPUNG GNYEN DKON MCHOG GSUM LA BDAG SKYABS
MCHI, ,SANGS RGYAS RNAMS LA BDAG GIS LUS 'DI 'BUL, ,'GRO LA PHAN
BGYID BYANG CHUB SNYING PO BZUNG, ,SANGS

RGYAS PHUN TSOGS GNAS LA YANG DAG BSTEN, ,'GRO BA MTHA' DAG SDUG
BSNGAL GYIS MNAR YANG DAG BLTA, ,SNGAGS PAS DE LA BRTZE CHEN 'OD
ZER BSGOM BYA STE, ,BDAG DANG 'GRO BA MA LUS GNYIS MED STONG PAR
BSGOM, ,KUN LA PHAN PAR YANG NI RAB TU BLTA BAR BYA, ,DE

NAS AOm SVA BH'A BA SHUDDHA:SARBA DHARM'A:SVA BH'A BA SHUDDHO&
HAm, AOm SH'U N+YA T'A DZNY'A NA BADZRA SVA BH'A WA A'ATMA KO&
HAm ZHES PA 'DIS BYIN GYIS BRLAB PAR BYA'O, ,DE NAS MDUN DU 'OD
ZER DRA BA 'PHRO BA YI, ,P'A LA SHA YI ME TOG LTA BU'I HR'I:YIG
BSAM, ,DES BYUNG ZLA BA GANG BA'I GZUGS BLTAS

LA; ,HR'I:YIG 'OD ZER DRA BA'I 'OD KYI DBUS, ,DE STENG HR'I:YIG
LAS BYUNG NYI MA STE, ,'OD KYIS PHYOGS RNAMS KUN TU SNANG BYED
CING, ,DBUS NAS HR'I:YIG LAS BYUNG 'OD ZER 'BAR, ,MUN PA MTHA'
DAG 'JOMS BYED YANG DAG BSAM, ,DE STENG RANG GI SA BON LAS SKYES
PA'I, ,

'DAM SKYES RNAM RGYAS NYI MA'I KHA DOG BZHIN, ,YI GE HR'I:YIS RAB
MDZES DBUS MA'I CHA, ,MKHAS PAS YID KYI MUN 'JOMS RNAM PAR BSAM
BYAS LA, ,DE NAS RANG GI SA BON MA LUS PA LAS NI, ,THUB DBANG
SPRO DANG DE LAS BSDU BYAS NAS, ,SA BON GYIS MTSAN NYI ZLA'I THIG

LES BSKYED, ,'GRO BA'I MGON DU BDAG NYID BLTA BAR BYA, ,PADMA
DANG NI ZLA BA'I STENG NA ROL ZHING MNYAM PA'I ZHABS KYIS YANG
DAG BZHUGS, ,'KHRUL PA RAB BCOM PADMA RGYAS PA'I ZHAL MNGA' GLOG
DANG BYI RU LTA BUR GSAL, ,SPYAN GNYIS YANGS PA AUTPAL SNGON PO
'DRA ZHING

SMIN 'KHYUG MDZES PAS BRGYAN GYUR PA, ,RAL PA MDZES SHING MU TIG
CHUN POS RNAM BRGYAN LHA YI GOS KYIS RAB MDZES PA, ,'OD ZER DMAR
PO 'PHRO BA'I SA BON LAS SKYES RGYAL BA PHUN TSOGS SEMS CAN DON,
,PHYAG NI G-YON PA PADMA DMAR PO RNAM PAR RGYAS PA RNAM PAR
BSNAMS GYUR

@94B PA; ,MKHAS SHING PHYAG G-YAS NAS NI RNAM PA KUN GYI MCHOG NI
RAB TU STZOL BAR MDZAD, ,RIN CHEN RGYAN GYIS RAB MDZES YID RAB
DAD PA'I 'JIG RTEN DBANG PHYUG 'OD RAB GSAL, ,DE NAS SNYING GAR
CHU SKYES ZLA BA LA, ,HR'I:YIG 'OD KYIS YONGS BSKOR NYE BAR
BSAM,,

SNYING MGRIN SPYI BOR ZLA BA'I STENG RNAMS SU, ,H'Um A'A:AOm YIG
'OD 'BAR MYUR DU BLTA, ,DE NAS PHYOGS MIN PADMA YANG DAG BLTA,
,BAN DU'I KHA DOG PHYOGS BZHIR RAB TU RGYAS, ,DE STENG BSIL ZER
BYED PA YONGS RDZOGS PA, ,GUR GUM LTA BUR RAB GSAL

BSGOM PAR BYA, ,DE LA RANG SNYING SNGAGS KYI 'OD ZER NI, ,ZHAL
NAS NGES 'THON ZLA BA BZHI YI BDAG ,GANG LA DE ZHUGS DE RNAMS
STENG DU NI, ,MUN PA'I TSOGS 'JOMS NYI MA DE BZHIN DU, ,ME SOGS
MTSAMS GYUR NYI MA GNAS PA LA, ,SA BON SHIN TU DKAR

NAG DMAR DANG SER, ,L'Am M'Am DE NAS P'Am DANG T'Am BZHI LAS,
,ZLA BA NYI MA YANG DAG SBYOR BAR BSAM, ,DE NAS ZLA BA'I SA BON
LAS SKYES BLTA, ,JI LTAR RANG GI RTEN NI GZHIR GYUR PA, ,LHA MO
SNA TSOGS RGYAN DANG NA BZA' MCHOG ,RIN CHEN THOR TSUGS RAB
BCINGS

RGYAN GYIS MDZES, ,ME RU PADMA ZLA LA SPYAN MA STE, ,KUNDA ZLA
'OD YID 'ONG PHYAG GNYIS MA, ,BDEN BRAL PADMA ZLA LA M'A MA K'I,
,BRTZE LDAN SNUM BCAS AINDRA N'I LA'I MDOG ,RLUNG GI PADMA ZLA LA
GOS DKAR MO, ,CHU SKYES DMAR PO NYI MA DANG MTSUNGS BDE, ,DBANG
LDAN PADMA ZLA LA

SGROL MA STE, ,GSER MDOG SHIN TU ZHI BA BSGOM PAR BYA, ,DE RNAMS
PUS MO SA LA BTZUGS SHING RING ZHING YANGS PA'I SPYAN, ,NU MA
ZUNG DAG MTHO ZHING MKHREGS LA RKED PA'I DBUS CHA PHRA, ,GUS PA
DANG BCAS ROL BA'I SKU SMAD RGYAS SHING YAN LAG MCHOG ,SKRA YI
'OD ZER 'KHYIL

SHING 'DZUM LDAN THAL MO RAB TU SBYOR, ,DE NAS SNYING GA'I SNGAGS
KYI 'OD ZER PHRENG BA YIS, ,GDAN DRANGS MDUN GYI BAR SNANG LA NI
BZHUGS PAR BSAM, ,DPAL LDAN YE SHES 'KHOR LO'I CHO GA BZHIN DU
NI, ,RANG GI 'KHOR LOS GDAN DRANGS GZHUG PA LA SOGS BYA, ,DE NAS
RANG GI

@95A *, ,BDAG NYID RJES 'JUG BUM PA YIS, ,DBANG BSKUR YE SHES CHU
YIS MNGON PAR GANG BAR BLTA, ,RGYAL BA'I DBANG BSKUR CHU LAS RAB
TU SKYE GYUR PA'I, ,KUN GYI SPYI BOR NGAG GI DBANG PHYUG LEGS PAR
BSAM, ,DE NAS RANG SNYING SA BON 'OD ZER LAS SKYES PA'I, ,

LHA MO'I TSOGS DANG LHA RNAMS KYIS NI GANG GYUR TE, ,DPAG TU MED
PA'I MCHOD PA SNA TSOGS 'PHRO BA YIS, ,RANG GI 'KHOR LO YANG NI
YONGS SU MCHOD PAR BSGOM, ,DE NAS SNYING GAR ZLA BA DMAR PO YONGS
RDZOGS LA, ,'OD ZER DMAR PO'I CHA SHAS TSOGS KYIS YONGS SU BSKOR,
,SHIN TU

DMAR PO'I AOm H'Um YI GE DBUS SU GNAS, ,BDAG GI SA BON LAS NI RAB
TU 'BAR BAR BLTA, ,RNAM PAR 'PHRO BA'I 'OD ZER RJES 'JUG KHA DOG
TSOGS, ,RGYA SKYEGS DMAR PO BZHIN DU 'JIG RTEN SNANG BAR BYED,
,RDZOGS PA'I SANGS RGYAS RNAM PAR DAG PA'I BYANG CHUB GZUNG,
,SNGAGS

PAS DE LA DE BZHIN SO SOR BSDU BA DANG, ,YANG DAG SPRO DANG BSDU
BA'I CHO GA YANG YANG DU, ,RNAM PAR SKYO BA MED PA'I YID KYIS DE
BZHIN BYA, ,DE DAG GIS NI NGAL BA CHER GYUR GANG GI TSE, ,DE TSE
ZHAL 'JUG 'KHOR LO DANG LDAN SNGAGS BZLAS BYA, ,NYI MA SO SO'I
THUN MTSAMS LA, ,BSGOM

PA LA 'BAD SNGAGS BZLAS BYA, ,GAL TE SKABS NI YOD GYUR NA, ,JI
SRID MNGON SUM MI SNANG BAR, ,THUN MTSAMS SO SOR CHO GA BZHIN,
,RNAM DAG YID GSUM SNGAGS BYIN BRLABS, ,SNGAGS PAS MNGON PAR
BZLAS PA BYA, ,'BYUNG PO KUN LA GTOR MA SBYIN, ,DE NAS LDANG BAR
'DOD PA

NA; ,TSIGS BCAD GCIG PA'I SMON LAM GDAB, ,YANG NA DPAL LDAN KLU
SGRUB ZHABS, ,LA SOGS KYIS MDZAD MNGON 'PHAGS KYIS, ,BDAG GI BSOD
NAMS 'DI YIS NI, ,'GRO KUN RTAG TU DRI MED PA'I, ,DPAL LDAN KHAMS
GSUM DBANG BYED NAS, ,DE BZHIN MYUR DU THOB

PAR SHOG ,AOm A'A:H'Um ZHES BRJOD SNYING GAR, ,LHA MO BZHI BSDU
SA BON LA, ,LANGS NAS BYA BA THAMS CAD BYA, ,SNA TSOGS PA YI DON
RNAMS DANG, ,DE BZHIN THUN MTSAMS BZHI YI DUS RNAMS TE, ,'ON
KYANG KHYAD PAR CUNG ZAD 'DI YOD DE, ,BLO YIS YE SHES SEMS DPA'
GSHEGS NAS NI, ,

@95B RANG GI 'KHOR LOR MA LUS BSDU BYA STE, ,THUN MTSAMS LHAG MA
DON DAM SEMS NYID NI, ,YANG DAG MNGON DU BYAS NAS SNGAGS PAS
NYAL, ,SNGA MA'I DUS SU SMON LAM NUS PA YIS, ,RAB TU SAD NAS DE
BZHIN LANGS PAR BYA, ,GANG GIS KUN TU 'JIG RTEN MGON PO BSGOM,
,DE YIS

'JIGS PA CHE RNAMS RAB TU ZHI, ,RI DAGS DBANG PO CHU DANG THOG
SRIN PO, ,SBRUL DANG ME DANG DGRA DANG 'CHING BA RNAMS, ,GANG GI
RANG LUS 'JIG RTEN DBANG PHYUG BLTA, ,DE LAS NYER 'PHROS NAD DANG
BGEGS LA SOGS, ,DBUL DANG SKAL NGAN MI BDAG GIS 'DZIN DANG, ,DUS
MIN DUS

SU 'CHI BAR 'GYUR BA DANG, ,GANG GIS THOG MED SRID PA'I NANG
ZHUGS NAS, ,LUS DANG NGAG DANG YID KYI SDIG PA RNAMS, ,MI SHES
DBANG GIS BYAS PA DE RNAMS NI, ,GANG GIS 'JIG RTEN MGON DRAN
NYAMS SHING ZHI, ,GANG GIS RTAG TU GUS PAS SGOM BYED NA, ,NGAG GI
RANG BZHIN

KUN SHES SKYE BO'I DBANG, ,SNGON MA MTHONG BA'I SGYU RTZAL TSOGS
RNAMS DANG, ,CHUNG NGU LA SOGS YON TAN BRGYAD RNAMS THOB, ,GANG
GIS 'JIG RTEN DBANG PHYUG SGOM BYED NA, ,ZLA BA DRUG GIS RIG PA
'DZIN PAR 'GYUR, ,DE YIS ZAS SKOM STAN DANG PADMA'I SA, ,RDZAS LA
SOGS

PA MCHOG RNAMS NGES 'BYUNG 'GYUR, ,GANG GIS SNGAGS NI YANG DAG
BZLAS BYAS NA, ,NYES PA DANG BCAS THAMS CAD SPONG BAR 'GYUR, ,YON
TAN THAMS CAD YANG DAG SKYE ZHING BRTAN, ,DE PHYIR NGAL MED SEMS
KYIS SNGAGS BZLAS BYA, ,DPAL LDAN KHAMS GSUM DBANG BYED 'JIG RTEN

DBANG PHYUG GI NI YON TAN GSAL BYED PA'I, ,BDAG GIS SGRUB THABS
ZLA BA'I 'OD ZER BGYIS PA'I GANG ZHIG BSOD NAMS STOBS KYIS NI,
,DE YIS 'GRO BA MA LUS SNYING RJE'I GZHAN DBANG YID KYI MUN PA
'JOMS GYUR PA'I, ,'GRO BA THAMS CAD DBANG DU BYED PA'I GO 'PHANG
THOB CING RTAG

TU ZHI GYUR CIG ,'JIG RTEN GSUM PO DBANG DU BYED PA'I 'PHAGS PA
BHUG MA'I SGRUB THABS RDZOGS SO,, ,,SLOB DPON DPAL LDAN SH'U N+YA
T'A SA M'A DHI BADZRA P'A DAS MDZAD PA'O,,