@225B `, ,BSRUNG BA LNGA'I TSO GA

BZHUGS,, #, ,BCOM LDAN 'DAS 'PHAGS MA SO SOR 'BRANG MA LA PHYAG
'TSAL LO, ,BKRA SHIS TSE RING DBYIG DANG NI, ,SKAL LDAN 'OD CAN
STOBS DANG ZHI, ,NGES PAR 'DOD KUN PHUN TSOGS PHYIR, ,BKLAGS BAS
MI RNAMS 'JOMS PA YI, ,BSRUNG BA'I CHO GA'I RIM PA NI, ,

@226A *, ,'DI NI CUNG ZAD BRJOD PAR BYA, ,DANG POR YID 'ONG SA
PHYOGS YANGS PA RU, ,SER SKYA'I LCI BA TZANDA NA SOGS KYIS BYUGS,
,STENG DU BLA RE BRE ZHING DAR DPYANGS LDAN, ,MTSAMS SU RNGA YAB
DANG BCAS BRGYAN PA'I SAR, ,SOR MO NYI SHU RTZA BRGYAD YONGS BCAL

STENG DU NI, ,GAL TE YOD NA RDUL TSON SNA LNGAS DKYIL 'KHOR BRI,
,MED NA LEGS BSKAMS DKAR 'JAM SA LE ZHIB MO'I PHYES, ,PADMA 'DAB
BRGYAD KHA BYE YANG DAG BRI BAR BYA, ,PADMA DE LA BRTEN PA'I
GZA'I RGYAL PO DGU BRI BA NI, NYI MA DANG ZLA BA 'DAB MA GCIG LA
BRI, DE'I PHYI ROL

GYI MU KHYUD SOR GSUM LA'ANG RGYU SKAR MA LUS PAS NANG GI PADMA
YONGS SU BSKOR BA BRI BAR BYA'O, ,DE'I PHYI ROL DU MTHO GANG GI
ZHENG GI TSAD LA 'KHOR LO RTZIBS BRGYAD PA SHIN TU ZLUM PO, PHYI
ROL DU 'OD ZER 'BAR BA DANG BCAS PA'O, ,'KHOR LO RTZIBS BRGYAD DU
BYAS PA LA PHYOGS

SKYONG RIM PA JI LTA BA BZHIN DU DGOD PAR BYA'O, ,DE NYID KYI
NANG GI DBUS SU PADMA KHA BYE BA'I LTE BA LA TZANDA NA GYIS BYUGS
LA LHA MO LNGA STENG DU BRI BAR BYA'O, ,DE LA RANG RANG GI KHA
DOG GI ME TOG 'BAR BA DGRAM PAR BYA ZHING DKYIL 'KHOR GYI STENG
DU MAN 'JI CHEN PO GCIG BZHAG LA, DE'I

STENG DU 'BAB CHU BZANG POS BKANG BA'I BUM PAR DRI DKAR PO DANG
'O MA DANG, RIN PO CHE SNA LNGA BCUG LA SHIN TU GZHON PA'I LO MAS
KHA LEGS PAR BRGYAN LA, DBANG PO DANG, ME DANG, YI DGAS KYI BDAG
PO DANG, SRIN PO'I RGYAL PO DANG, CHU LHA'I BDAG PO DANG, RLUNG
LHA DANG,

GNOD SBYIN DANG, DBANG PHYUG CHEN PO RNAMS LA DRI'I CHU DANG, BU
RAM DANG, ZHO BSRES PA DANG, CHANG DANG, KHRAG DANG, 'O MA DANG,
SKYUR PO DANG, BUR CHANG DANG, TIL GYI THUG PAS BKANG BA'I SNOD
GZHAG PAR BYA'O, ,ME TOG PHRENG BA DKAR PO DANG, NAG PO DANG,
LJANG GU'I PHRENG BA

DANG; ME TOG DKAR PO'I BU GAR D'UR BA MA NYAMS PA BCUG PA DANG,
LJANG GU 'BAR BA DANG, SER PO DANG, DMAR PO'I PHRENG BA LHA RNAMS
KYI RTEN THAMS CAD LA 'CHANG DU GZHUG PAR BYA'O, ,DKYIL DU ME TOG
SNA TSOGS KYI PHRENG BA 'PHYANG DU GZHUG PAR BYA'O, ,ZHO DANG,
KHUR BA DANG, ZAN

@226B DANG; BU RAM BSRES PA SHAR PHYOGS KYI CHA LA'O, ,SHA DANG
NYA DANG SGOG PA GSHIN RJE'I PHYOGS SU'O, ,'O MA DANG, ZAN DANG,
ZHO SBYAR BA DANG, KHUR PA NI CHU'I BDAG PO'I PHYOGS SU'O, ,MON
SRAN SDE'U DANG, SRAN CHUNG DANG, NAS LA SOGS PA BRDZIS LA GNOD
SBYIN GYI PHYOGS SU'O,,

BA'I LCI BA SA LA MA LHUNG BA DANG, RMA BYA'I SGRO GSUM DANG,
D'UR BA'I ME TOG DKAR PO DANG BCAS PA YUNGS KAR DANG LDAN PAS
BKRA SHIS PA DANG, MNGON PAR MTHO BA DANG NAD 'JOMS PAR BYED PA'I
PHYIR BSRUNG BA 'DI PADMA'I SNOD DU GZHAG PAR BYA'O, ,SNGAGS PAS
DRI ZHIM POS KHRUS BYAS

PA'I LUS RNAM PAR DAG PA LA GOS DKAR PO DRI MA MED CING GTZANG BA
BGOS PA, STAN 'JAM ZHING MTHO BA LA 'DUG STE, LHA MO LNGA RNAMS
KYI TING NGE 'DZIN GSUM BSGOM PAR BYA'O, ,DE'I RJES LA BRIS SKU
DANG, GLEGS BAM DANG, SKU GZUGS KYI MDUN DU MCHOD RTEN LEGS PAR

BZHAG LA, CHOS SMRA BA DANG, LAS KYI RDO RJE BYED PA DE BZHIN GOS
KYIS BRGYAN PAR BYAS TE, KHA SHAR PHYOGS SU BLTAS SEMS ZHI BA
DANG, MNYAM PAR BZHAG PA'I BSAM GTAN BYA'O, ,DE NAS RANG GI
SNYING GAR AA LAS ZLA BA'I DKYIL 'KHOR GYI STENG DU PRAm GYI SA
BON GYI RNAM PAR BYA'O,,

DE'I 'OD ZER GYI SNANG BAS SO SOR 'BRANG MA'I DKYIL 'KHOR MDUN DU
BKUG PAR BSGOMS LA, 'OD ZER DE NYID KYIS MCHOD PA'I LHA MO YANG
DAG PAR SPROS TE LEGS PAR MCHOD LA RANG GI SA LA BZHUGS PAR
BYA'O, ,PHYI ROL GYI MCHOD PA RNAM PA LNGAS LEGS PAR MCHOD CING
SDIG PA

BSHAGS PA LA SOGS PA BYA'O, ,GANG YANG, BDAG GIS MI 'TSAL SDIG
BGYIS PA'AM, ,BGYID DU STZAL BA NYID DANG NI, ,MI DGE BA NI RJES
RANG BGYID, ,DE KUN RDZOGS SANGS SPYAN SNGA RU, ,DA LTAR SO SOR
BSHAGS PAR BGYID, ,TSOGS GNYIS RGYUN MI 'CHAD PA DANG, ,

BDE GSHEGS SRAS ZAB GTING DPAG DKA', ,'GRO KUN DON SGRUB MDZAD PA
DANG, ,DE BAS GZHAN YANG RJES RANG BGYID, ,AOm SVA BH'A BA
SHUDDHA:SARBA DHARMM'A SVA BH'A BA SHUDDHO&HAm, AOm SH'U N+YA T'A
DZNY'A NA BADZRA SVA BH'A BA A'A TMA KO&HAm ZHES STONG PA NYID DU
RNAM PAR BSAMS LA, DE'I RJES LA RANG GI

@227A *, ,SEMS KYI NGO BO PRAm GYI SA BON DU MNGON PAR BLTAS LA,
PRAm LAS BYUNG BA'I 'KHOR LO DE'I DBUS SU ZLA BA LA PRAm 'OD ZER
DANG BCAS PA SHIN TU 'BAR BA STE, SA BON DE DANG PHYAG MTSAN
YONGS SU GYUR PA LAS SO SOR 'BRANG MA CHEN MO LO BCU DRUG LON
PA'I SKU CAN BSAM PAR

BYA'O; ,SKU MDOG SER MO SPYI BOR MCHOD RTEN GYIS BRGYAN PA, PADMA
'DAB MA BRGYAD PA ZLA BA'I GDAN LA GNAS PA, RDO RJE'I SKYIL MO
KRUNG BCAS PA, SPYAN GSUM PA, PHYAG BRGYAD PA, RGYAN THAMS CAD
KYIS BRGYAN PA, ZHAL BZHI RTZA BA'I ZHAL SER PO, G-YAS NAG PO,
G-YON DMAR

PO; RGYAB DKAR PO'O, ,PHYAG DANG PO DANG, GNYIS PA DANG, GSUM PA
DANG, BZHI PA RNAMS LA 'KHOR LO DANG, RDO RJE DANG, MDA' DANG RAL
GRI BSAM PAR BYA'O, ,G-YON PA'I DANG PO DANG, GNYIS PA DANG, GSUM
PA DANG, BZHI PA RNAMS LA, RDO RJE ZHAGS PA DANG, MDUD RTZI GSUM

PA DANG, GZHU DANG, DGRA STA BSAM PAR BYA'O, ,DE LTAR GYUR PA'I
BCOM LDAN 'DAS MA BSAM PAR BYA'O, ,DE'I SNGAGS NI, AOm MA nI DHA
RI BADZRI n'I MA H'A PRA TI SA RE H'Um H'Um PHAt PHAt SV'A H'A,
DE'I MDUN DU SA BON YONGS SU GYUR PA LAS, STONG CHEN MO RAB TU
'JOMS MA BSGOM PAR BYA STE,

MDOG GNAG PA, SKRA KHAM PA GYEN DU BRDZES PA, THOD PA'I RGYAN
BYAS PA, KHRO GNYER CAN MCHE BA RNAM PAR GTZIGS PA DANG LDAN PA,
'OD ZER DANG BCAS PA, NYI MA'I GDAN CAN, SGEG PA'I NYAMS DANG
LDAN PA, ZHAL BZHI PA'I RTZA BA'I ZHAL NAG PO, G-YAS DANG G-YON
PA DKAR PO DANG DMAR

PO RGYAB KYI ZHAL SER PO, SPYAN GSUM PA, RGYAN THAMS CAD KYIS
BRGYAN PA, DE'I PHYAG G-YAS KYI DANG PO DANG, GNYIS PA DANG, GSUM
PA DANG, BZHI PA RNAMS LA MCHOG SBYIN DANG, RDO RJE LCAGS KYU
DANG, MDA' DANG, RAL GRI BSNAMS PA'O, ,G-YON PA'I DANG PO DANG,
GNYIS PA

DANG; GSUM PA DANG, BZHI PA RNAMS LA SDIGS MDZUB DANG, DGRA STA
DANG, GZHU DANG, RIN PO CHE DANG CHA DRUG PA'O, ,DE LTAR GYUR
PA'I BCOM LDAN 'DAS DRAG MO'I CHA BYAD CAN BSGOM PAR BYA'O, ,DE'I
SNGAGS NI, AOm AA MRi TA WA RA WA RA WA RA, PRA WA RA BI SHUDDHE
H'Um H'Um PHAt PHAt SV'A H'A,

@227B DE'I LHO PHYOGS KYI ZLA BA'I STENG DU MAm LAS BYUNG BA RMA
BYA CHEN MO KHA DOG SER MO SEMS DPA'I SKYIL MO KRUNG CAN, ZHAL
GSUM RTZA BA'I ZHAL SER PO, G-YAS DANG G-YON PA NAG PO DANG DMAR
PO'O, ,SPYAN GSUM PA PHYAG BRGYAD PA RIN PO CHE'I COD PAN CAN,
RGYAN THAMS CAD KYIS RNAM PAR BRGYAN PA,

PHYAG G-YAS DANG PO DANG, GNYIS PA DANG, GSUM PA DANG, BZHI PA
RNAMS LA MCHOG SBYIN DANG, BUM PA RIN PO CHES BRGYAN PA DANG,
'KHOR LO DANG RAL GRI'O, ,G-YON PA'I PHYAG DANG PO DANG, GNYIS PA
DANG, GSUM PA DANG, BZHI PA RNAMS LA LHUNG BZED KYI STENG DU DGE
SLONG DANG, RMA BYA DANG

BUM PA'I STENG DU SNA TSOGS RDO RJES MTSAN PA DANG, RIN PO CHE'I
RGYAL MTSAN BSNAMS PA'O, ,DE'I SNGAGS NI, AOm AA MRi TA BI LO KI
NI GARBHA SAm RAKshA nI A'A KA RshA nI A'A KARshA nI H'Um H'Um
PHAt PHAt SV'A H'A, DE'I NUB PHYOGS KYI STENG GI PADMA'I ZLA BA
LA, SAm LAS BYUNG BA'I GSANG SNGAGS RJES SU 'DZIN MA CHEN MO SKU
MDOG

DMAR MO ZHAL GSUM PA, RTZA BA'I ZHAL DMAR PO, G-YAS DANG G-YON PA
NAG PO DANG DKAR PO, SPYAN GSUM PA RIN PO CHE'I DBU RGYAN GYIS
BRGYAN PA, PHYAG BCU GNYIS PA STE, G-YAS KYI DANG PO DANG GNYIS
PA DANG, GSUM PA DANG, BZHI PA DANG, LNGA PA DANG, DRUG PA RNAMS
LA CHOS KYI

PHYAG RGYA DANG, TING NGE 'DZIN GYI PHYAG RGYA DANG, MCHOG SBYIN
PA DANG, MI 'JIGS PA SBYIN PA DANG, RDO RJE DANG, MDA' BSNAMS
PA'O, ,G-YON GYI PHYAG DANG PO DANG, GNYIS PA DANG, GSUM PA DANG,
BZHI PA DANG, LNGA PA DANG, DRUG PA RNAMS LA CHOS KYI PHYAG RGYA
DANG, TING NGE 'DZIN GYI PHYAG RGYA

DANG; SDIGS MDZUB ZHAGS PA DANG, BUM PA PADMAS MTSAN PA DANG, RIN
PO CHE'I TSOGS DANG, GZHU BSNAMS PA'O, ,DE'I SNGAGS NI, AOm BI MA
LE PU LE DZA YA WA RE DZA YA WA HRI NI AA MRi TA BI DZA RE H'Um
H'Um PHAt PHAt SV'A H'A, DE'I BYANG PHYOGS SU PADMA'I STENG DU
ZLA BA LA GHAm LAS BYUNG BA'I BSIL BA'I

TSAL CHEN MO SKU MDOG LJANG GU ZHAL GSUM PA, RTZA BA'I ZHAL LJANG
GU ,G-YAS DANG G-YON PA NAG PO DANG DMAR PO, SPYAN GSUM PA PHYAG
DRUG PA DE BZHIN GSHEGS PA'I DBU RGYAN DANG RGYAN THAMS CAD KYIS
RNAM PAR BRGYAN PA, G-YAS KYI PHYAG DANG PO DANG, GNYIS PA DANG,
GSUM

@228A *, ,PA RNAMS LA MI 'JIGS PA SBYIN PA DANG, RDO RJE DANG
MDA'O, ,G-YON PA'I PHYAG DANG PO DANG GNYIS PA DANG, GSUM PA
RNAMS LA SDIGS MDZUB, RDO RJE ZHAGS PA DANG, RIN PO CHE'I RGYAL
MTSAN DANG GZHU RNAMS SO, ,DE'I SNGAGS NI, AOm BH'A RA BH'A RA,
SAm BH'A RA AINDRA YA BA LA BI SHO DHA NI

H'Um H'Um PHAt PHAt RU RU TZA LE SV'A H'A, DE LTAR GYUR PA'I
DKYIL 'KHOR RNAM PAR BSAM PAR BYA'O, ,DE'I 'OD ZER GYIS SPYI'I
KHYAB PA DANG, RANG RANG GI 'OD ZER DES STONG GSUM GYI STONG CHEN
PO'I RNAM PAR KHYAB CING 'OD ZER GYI LCAGS KYUS YE SHES KYI 'KHOR
LO MDUN DU SPYAN DRANGS SHING BKUG

PAR BSAM MO, ,MCHOD YON DANG, ZHABS BSIL DANG, 'THOR 'THUNG LA
SOGS PA BYA ZHING MCHOD PA RNAM PA LNGAS YANG DAG PAR MCHOD NAS
DRIL BU DKROL ZHING BSTOD PA BYA'O, ,RANG BZHIN DAG PA NYID LAS
BYUNG, ,RDO RJE SEMS DPA'I BDAG NYID MCHOG ,DUNG DANG KUN DA'I
'OD DANG

MTSUNGS; ,SO SOR 'BRANG MA PHYAG 'TSAL LO, ,KHA DOG NAG MO MI
BZAD CHE, ,'JIGS SHING ZHAL 'GYUR KHRO BDAG CAN, ,GDUL DKA'
'BYUNG PO YANG DAG SDUD, ,RDO RJE KHRO LA BDAG 'DUD DO, ,LHA MO
YE SHES LAS BYUNG CHE, ,GSER GYI MDOG LTAR 'OD 'BAR ZHING, ,RMA
BYA CHE LA

BDAG BSTOD CING, ,RIG PA'I RGYAL MO PHYAG 'TSAL LO, ,PADMA KHA
CHE ZHAL MNGA' ZHING, ,ZHAL MDZES MA LA SPYAN YANGS MA, ,PADMA
R'A GA LTAR 'BAR ZHING, ,'GRO BA'I MAR GYUR KHYOD LA 'DUD, ,BEE
d'URYA 'DRI'I 'OD DANG MTSUNGS, ,'DOD PA'I 'DOD CHAGS KYIS BGEGS
PA, ,DUG

RNAMS GCOD PAR MDZAD PA MO, ,GZUGS MDZES MA LA BDAG 'DUD DO,
,BSTOD PA'I MTHAR THUG PA'I DAM TSIG GI DKYIL 'KHOR LA GZHUG PAR
BYA'O, ,GCIG TU GYUR PA LA DBANG BSKUR BAR BYA STE, ,AOm SARBA TA
TH'A GA TA AA BHI shE KA SA MA YA SHRI YE H'Um, DBU RGYAN LA RDO
RJE SEMS DPA'

BSAMS LA, DE'I RJES LA NUS PA JI LTA BA BZHIN DU LAN CIG KLOG
PAS, SHA DANG CHANG LA SOGS PA SPANG BAR BYA'O, ,NYIN MTSAN GCIG
KLOG PA STON MO DKAR GSUM DANG BCAS PA BZA' BAR BYA'O, ,SLOB DPON
GYI G-YAS PHYOGS SU RDZAS BRGYAD KYIS MDZES PAR BYAS PA'I GTOR
MA'I SNOD

@228B GZHAG PAR BYA ZHING NUS PA JI LTA BA BZHIN DU YON DBUL BAR
BYA'O, ,DE LTAR BYAS NA BSRUNG BA SPYI'I SNGAGS SV'A H'A'I MTHAR
NYA'I SNOD DU 'BRAS THUG PO CHE MA NYAMS PA DANG, NYA GSON MA
DANG, GSER GYIS SHOG BU LA BSGRUB BYA'I MING BRIS LA SNOD KYI
NANG DU DOR BAR BYA'O, ,DE LTAR 'GRUB PAR 'GYUR GYI

GZHAN DU YANG MA YIN NO, ,RIMS DANG DUG DANG DE BZHIN NAD, ,'JIGS
DANG CHOM RKUN 'TSE BA DANG, ,'BYUNG PO MKHA' 'GRO MA 'CHOL DANG,
,SDUG BSNGAL DGRA YIS NYEN PA'AM, ,YUL 'KHOR RGYAL RIGS GRONG
DANG NI, ,TSANGS DUS 'BROG DANG NAGS RNAMS SU, ,SKAD CIG BKLAGS

PAS LHA RNAMS KYI, ,ZHI DANG DGE BA BYED PAR 'GYUR, ,BU MA RNYED
LA BU DANG NI, ,NOR MA RNYED LA NOR RNAMS 'BYUNG, ,GANG DU BYIN
GYIS BRLABS PA'I SAR, ,GSANG SNGAGS 'DI NI BSGRUB PAR BYA, ,JI
SNYED KLOG PA DE SNYED DU, ,SLOB DPON GYIS YANG DAG PAR GNAS TE
SEMS SNYOMS PAR

BZHAG PAS BZLAS PAR BYA'O, ,KLOG PA'I RJES THOGS SU SNGAR BZHIN
DU MCHOD YON DANG, ZHABS BSIL DANG, 'THOR 'THUNG LA SOGS PA DANG,
MCHOD PA RNAM PA LNGAS YANG DAG PAR MCHOD LA GSHEGS SU GSOL ZHING
NYE BAR BSDUS LA GTOR MA 'BAB CHU DRAG POR BO BAR BYA'O, ,YANG NA
BRAG

PHUG SKAM POR DBO BAR BYA'O, ,TSE'I MTHA' GTUGS TE, 'CHI BA YANG
TSE RING BAR 'GYUR ZHES BYA BAR THE TSOM MED DO, ,SRUNG BA LNGA'I
CHO GA SLOB DPON RIN CHEN 'BYUNG GNAS ZHI BAS MDZAD PA RDZOGS
SO,, ,,RGYA GAR GYI MKHAN PO MU DA TI SHR'I DZNY'A NA DANG, LO
TZ'A BA BANDE BKRA SHIS RGYAL MTSAN

GYIS BSGYUR BA'O,, ,,CHAG LO TZ'A BAS BSGYUR ZHING BCOS PA'O,, 