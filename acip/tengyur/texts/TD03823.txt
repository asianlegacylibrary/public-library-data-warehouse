@313A *,
,SHES RAB SNYING PO'I RNAM PAR BSHAD PA BZHUGS, #, ,SHES RAB KYI
PHA ROL TU PHYIN PA LA PHYAG 'TSAL LO, ,BDE BAR

GSHEGS PAS GSUNGS PA'I CHOS KYI 'KHOR LO GNYIS PA'I DON THAMS CAD
BSDU NA GNYIS TE, MNGON PAR RTOGS PA'I DON DANG, SNYING PO'I DON
NO, ,DE LA MDO RGYAS 'BRING GSUM GYIS NI GANG ZAG GSUM GYI DBANG
DU BYAS NAS, MNGON PAR RTOGS PA GTZO BOR STON PA YIN LA, BDUN
BRGYA PA

LA SOGS PAS NI SNYING PO'I DON GTZO BOR STON TO, ,LAM MNGON PAR
RTOGS PA YE SHES KYI DMIGS PA GTZO BOR STON PA'O, ,DE LA RGYAS
'BRING GSUM GYIS GTZO BOR MNGON RTOGS BSTAN, YANG SNYING PO'I DON
SHUGS LA BSTAN, BDUN BRGYA PA LA SOGS PAS GTZOR SNYING PO'I DON
BSTAN,

MNGON RTOGS ZHAR LA BSTAN TO, ,'DIR YANG SNYING PO'I DON BSTAN PA
YIN LA 'DI YANG BI MA LA MI TRA LTAR NA DON BRGYAD KYIS MDO 'DI'I
DON MA LUS PA BSTAN PA YIN NO, ,DON BRGYAD KYANG GLENG SLONG PA
DANG ZHES BYA BA LA SOGS PAS LUS RNAM PAR GZHAG PA YIN NO, ,DE LA
SLOB DPON PHYOGS KYI GLANG PO LA

@313B SOGS PAS MDO'I DON GZHAN DU YANG BSHAD PA YOD DE, MDO
'BYUNG BA'I RGYU DANG, MDO DNGOS SO, ,DANG PO LA GNYIS TE, GLENG
SLONG BA DANG GLENG GZHI'O, ,'DI GNYIS KYI KHYAD PAR NI, TSIG
'BYUNG BA'I RKYEN DANG, MDO 'BYUNG BA'I RGYU'O, ,DE YANG SNGON
BYUNG BA DANG, RJES 'JUG STE, GLENG BSLANG BA'O, ,

GLENG GZHI LA GNYIS TE, THUN MONG DANG KHYAD PAR GYI GLENG
GZHI'O, ,'DI GNYIS KYI BYE BRAG NI MDO THAMS CAD LA THUN MONG DU
YOD PA DANG, MDO 'DI LA YOD PA GZHAN LA MED PA'O, ,THUN MONG LA
BZHI STE, DUS DANG STON PA DANG, GNAS DANG 'KHOR RO, ,KHYAD PAR
GYI GLENG GZHI LA GNYIS TE, GTZO BO DANG

'KHOR TING NGE 'DZIN LA ZHUGS PA'O, ,DE NI BSDUS DON NO, ,DGOS
PA'I DON NI SDUD PA PO RANG NYID TSAD MA'I SKYES BUR 'GYUR BAR
BYA BA'I PHYIR TE, DUS DE TZAM NA STON PA 'DI LA 'KHOR 'DI RNAMS
DANG GNAS 'DIR THOS SO ZHES DBANG PO DANG DAN RTAGS DANG BCAS
PA'I TSIG BRJOD NA, 'O NA 'DI BSHAD PA 'DI

BDEN NO ZHES SDUD PA PO LA YID CHES PAR 'GYUR TE, 'DI LTA STE,
'JIG RTEN NA YANG DBANG DANG DAN RTAGS ZHIB PAS KHO'I DE BDEN NO
ZHES RTOGS PA BZHIN NO, ,DE SKAD DU YANG SLOB DPON PHYOGS KYI
GLANG POS, ,DAD LDAN 'JUG PA'I YAN LAG TU, ,RANG NYID TSAD MAR
RAB BSGRUB PHYIR, ,STON PA DANG NI

'KHOR DBANG PO, ,YUL DANG DUS SOGS BSTAN PA YIN, ,SDUD PAR BYED
PAS 'JIG RTEN DU, ,YUL DANG DUS SOGS BSTAN PA NI, ,DPANG POR BCAS
PA'I TSIG BRJOD NA, ,RANG NYID TSAD MAR 'GRO BA YIN, ,ZHES GSUNGS
SO, ,'DI RNAMS KYI TSIG DON DANG TSIG RNAM PAR SBYAR BA NI GSAL
LO, ,DES

NA MDO THAMS CAD DE LTAR BSHAD PAR BYA BA YIN PAR BRGYAD STONG
PA'I BSDUS DON NA BSTAN TO, ,LHAG MA NI MTHUN NO, ,'DIR DRI MA
MED PA'I BSHES GNYEN GYIS DE BKAG STE, RANG GI LUGS GSAL BAR BYED
PA LA DANG PO SUN 'BYIN TE, DE LA SKYON GNYIS TE, MI NUS PA DANG
DBANG POR MI 'GYUR BA'O, ,

DE LA MI NUS PA NI DGOS PA DE SGRUB PAR MI NUS PA STE, DA LTA NI
DAD PAS RJES SU 'BRANG BA RNAMS 'JUG PA'I YAN LAG TU RANG TSAD
MA'I SKYES BUR BSGRUB PA'I PHYIR DE SMOS SO, ,DPANG PO'I DGOS PA
YANG PHYIS DE LA THE TSOM ZA BA LA SOGS PA BYUNG TZAM NA, DE LA
THUG PA YIN LA, DE LTAR NA RDZU 'PHRUL DANG

@314A *, ,MNGON PAR SHES PA THOB PA RNAMS KYIS MDO'I DON GTAN LA
'BEBS PA MI SRID PAR 'GYUR TE, DPANG PO 'GA' ZHIG NI MYA NGAN LAS
'DAS LA, KHA CIG GZHAN NA BZHUGS PA STE, DE YANG, ZAB CING MTHA'
YAS MDO SDE YI, ,DKON MCHOG THOS PA'I SRED PA YIS, ,'JIG

RTEN KHAMS NI THAMS CAD DU, ,DON BYED PAR NI 'GRO PHYIR TE, ,ZHES
BYA BA'I TSUL GYIS SO, ,KHA CIG NI 'DI NA BZHUGS KYANG MTHONG
BA'I SKAL BA MED DO, ,'OD SRUNGS CHEN PO LA SOGS PA LTA BU'O,
,SKYON GNYIS PA DE DGOS PA DE BSGRUB PAR NUS SU CHUG KYANG DPANG
PO NYID DU MI 'GYUR TE, DPANG POR

'GYUR BA LA 'DI DANG 'DI DAG STE ZHES 'KHOR RNAMS KYI MING BSTAN
PAS DPANG POR 'GYUR BAR 'DOD NA, RAB 'BYOR DANG ZHES BYA BA LA
SOGS PA DNGOS SU MING BSTAN PAS DE LTAR DPANG DU 'GYUR BA LA RAG
NA, MDO 'DI BZHIN DU 'KHOR GYI MING MED PA DANG DPANG DU JI LTAR
'GYUR ZHES ZER RO, ,DES NA

'DI LTAR BSHAD DE, SNGON BYUNG BA'I GLENG GZHI DANG BCAS PA'I MDO
BSHAD PA'I SNGON ROL DU DE'I GLENG SLONG BAR BYED PA NI 'DI SKAD
BDAG GIS THOS PA'I GSUNGS PA YIN NO, ,'DIS NI DBRI BSKYUNGS MED
PAR YANG DAG PAR THOS PAR BSTAN TE, DES 'KHOR RNAMS KYIS PHYIN CI
MA LOG PAR BSTAN PAR

SHES PAS SDUD PA PO LA LEGS PAR RNA BA GTONG PA LA SOGS PAR 'GYUR
BA'I PHYIR RO, ,DA NI GANG LA BRTEN NAS MDO 'DI 'BYUNG BA'I SKABS
SU GYUR PA'I GNAS SKABS DE RTZOM PA STE, DE LA 'JUG PAR BYED PA
NI DUS GCIG NA BCOM LDAN 'DAS ZHES BYA BA LA SOGS PA'O, ,'O NA
SKABS DE LTA BU LA

BRTEN NAS BYUNG BA'I MDO'I DBANG DU BYAS PA'I GANG ZAG JI LTA BU
YIN SNYAM NAS BSTAN PAR GTOGS PA 'DUS PA STE, DGE SLONG GI DGE
'DUN CHEN PO DANG ZHES BYA BA LA SOGS PA STE, CHOS NYAN PA'I SKAL
PA YOD PA TSOGS PA DANG LDAN PAR GTOGS PA 'DUS PA ZHES BYA'O,
,KHYAD PAR GYI GLENG

GZHI GANG ZHE NA, DE'I TSE ZHES BYA BA LA SOGS PA GTZO BO DANG
'KHOR TING NGE 'DZIN LA SNYOMS PAR ZHUGS PA GNYIS BSTAN TO, ,'O
NA GLENG GZHI DE GNYIS RGYUR BYAS PA LAS RTZOM PA 'BYUNG BA'I MDO
GANG ZHE NA, DRIS PA DANG LAN GNYIS KYIS STON PA NI DE NAS ZHES
BYA BA NAS DE LTAR BSLAB PAR BYA BA'I BAR

@314B GYIS BSTAN TO, ,'O NA DE DE BZHIN GSHEGS PAS MA GSUNGS PAR
SPYAN RAS GZIGS KYIS BSHAD PA 'DI CANG YIN NAM SNYAM PA'I 'KHOR
GYI LOG RTOG BZLOG PA'I PHYIR SH'AKYA THUB PA NYID KYIS MTHUN
'GYUR BYIN PA'O, ,'O NA 'DI YANG SNYIGS MA LNGA BDO BA'I DUS SU
SANGS RGYAS PAS, SANGS RGYAS GZHAN

PAS 'OD LA SOGS PA CHUNG BAS DE KHO NA LTAR YIN NAM MA YIN NAM
SNYAM PA LA, DE BZHIN GSHEGS PA RNAMS KYANG RJES SU YI RANG NGO
ZHES BYA BA DE KHO NA LTAR ZAD DO SNYAM DU DGONGS PA'O, ,'DI
GNYIS NI MTHUN 'GYUR RO, ,YANG NA DE BZHIN GSHEGS PA RNAMS KYANG
ZHES BYA BAS NI RJES SU YI RANG

BA DANG SBYAR RO, ,DE LTAR NA MDO SDE RIN PO CHE BSHAD PA LA DGA'
BA SKYES NAS RJES SU YI RANG BAR BYED PA NI BCOM LDAN 'DAS KYIS
ZHES BYA BA LA SOGS PA'O, ,DE NI SPYI'I DON BSDUS PA TZAM MO, ,DE
LA DRIS PA NI DE NAS ZHES BYA BA LA SOGS PA'O, ,'DI'I DON NI RTEN
GYI GANG ZAG GANG LA LA 'DOD PA STE, BYE

BRAG SGRUB PA DANG SEMS BSKYED PA'I BYANG CHUB SEMS DPA'O, ,JI
LTAR BSLAB PAR BYA BA STE, TSOGS LAM DANG, SBYOR LAM DANG, MTHONG
LAM DANG, BSGOM LAM DANG, MI SLOB PA LA'O, ,'DI LNGA YANG BSAM PA
DANG, SBYOR BA DANG, MNGON DU BYA BA DANG, SGRUB PA DANG, RTOGS
PA ZHES BYA BA

RNAMS KYI RANG BZHIN NO, ,DE LA GDAMS NGAG NI 'DI YIN TE, RIGS
DANG LDAN PA'I GANG ZAG BYANG CHUB TU SEMS BSKYED PAS LAM LNGA LA
JI LTAR BSLAB PAR BYA ZHES DRIS PA'I DON TO, ,LAN NI LAM RNAM PA
LNGA LA RNAM PAR PHYE NAS BSTAN PAS BCU GCIG TU 'GYUR RO, ,DE LA
YANG GNYIS TE, DBANG PO

RTUL PO'I DBANG DU BYAS PA DANG, RNON PO'I DBANG DU BYAS PA'O,
,DE LA DBANG PO RTUL PO NI LAM LNGA LA SLOB PA'I TSE, LAM RE RE'I
DBANG DU BYAS NAS KYANG MTSAN NYID THAMS CAD YONGS SU RDZOGS PAR
BSTAN PA LA LTOS PA YIN LA, DE'I DBANG DU BYAS NAS LAM LNGA LA
SLOB PA'I TSUL RNAM PAR PHYE NA BCUR

'GYUR RO, ,DBANG PO RNON PO NI MGO SMOS PAS GO BA YIN LA DE'I DON
DU SNGAR DON BCUR STON PA DE NYID BSDUS NAS SNGAGS KYI DON DU
BSTAN PA STE, DE LTAR NA LAN BTAB PA BCU GCIG TU 'GYUR RO, ,SPYIR
NA 'DI GNYIS KA YANG DBANG PO RNON PO YIN MOD KYI DE LA YANG
KHYAD PAR YOD PAS GNYIS SU

@315A *, ,PHYE BA YIN NO, ,'DIR DBANG PO RTUL PO LA BSTAN PA DE
YANG DBANG PO RTUL PO GZHAN LA LTOS NAS GSANG SNGAGS SU 'GYUR BA
YIN TE, MA GSANGS KYANG GSANGS TE BSTAN PA BZHIN DU SONG BA'I
PHYIR RO, ,DE YANG GSANG BA DANG MI GSANG BA NI BLO LA YOD PA YIN
GYI, DNGOS PO LA NI BSTAN PAR BYA BA LA KHYAD

PAR MED LA, STON PA LA YANG DPE MKHYUD MI MNGA' BA'I PHYIR RO,
,DES NA 'DIR YANG GSANG SNGAGS KYI DON BSHAD PA DE NYID SNGA MA
LA YANG GSANG STE BSTAN PA BZHIN DU 'JUG PAS GSANG SNGAGS KYI
NGES TSIG DANG LDAN NO, ,DE LA DANG PO MDO LA RTEN RIGS DANG LDAN
PA'I GANG ZAG GIS BYANG CHUB

MCHOG TU SEMS BSKYED PA NI LAM BSKYED PA'I RTEN GYI GANG ZAG YIN
PAS DE BSHAD PA NI, SH'A RI'I BU ZHES BOS NAS RIGS KYI BU 'AM
RIGS KYI BU MO GANG LA LA ZHES BYA BAS RIGS DANG LDAN PA'I GANG
ZAG BSTAN LA, SHES RAB KYI PHA ROL TU PHYIN PA ZAB MO ZHES BYA BA
DANG, SPYAD PA SPYOD PAR

'DOD PA ZHES BYA BA GNYIS KYIS DMIGS PAR BYA BA'I YUL DANG, 'DUN
PA'I MTSAN NYID KYI SEMS BSKYED PA GNYIS BSHAD DE GO RIMS BZHIN
NO, ,'DIS NI DBANG PO RNO RTUL MA PHYE BAR SPYIR BSTAN PA'O,
,DBANG PO RTUL PO'I DBANG DU BYAS PA'I LAN BCU YANG 'PHAGS PA
DGONGS PA NGES PAR

'GREL PA LAS DMIGS PA RNAM PA BZHI BSHAD PA DES DON GYI KHOG DBUB
PAR BYA STE, RNAM PAR RTOG PA DANG BCAS PA'I GZUGS BRNYAN LHAG
MTHONG GI DMIGS PA DANG, RNAM PAR MI RTOGS PA'I GZUGS BRNYAN ZHI
GNAS KYI DMIGS PA DANG, DNGOS PO MTHA'I DMIGS PA

DANG; DGOS PA YONGS SU GRUB PA'I DMIGS PA'O, ,'DI BZHIS TSOGS LAM
DANG, SBYOR LAM DANG, MTHONG LAM DANG, MI SLOB PA'I LAM BZHI RIM
BZHIN BSTAN PAR SHES PAR BYA'O, ,'DIR BSGOM LAM NI DMIGS PA SNGA
MA GSUM NYID LA DMIGS PA MA GTOGS PA DMIGS PA LHAG MA GZHAN MED

PAS LOGS SU MA BSTAN TE, DE SKAD DU YANG MGON PO BYAMS PAS, NGES
'BYED YAN LAG DANG MTHONG BA'I, LAM DANG BSGOM PA'I LAM NYID LA,
YANG DANG YANG DU SEMS PA DANG, 'JAL DANG NGES RTOG BSGOM PA'I
LAM, ,ZHES BSHAD DO, ,DE LA RNAM PAR RTOG PA DANG BCAS PA'I GZUGS
BRNYAN LHAG MTHONG

@315B GI DMIGS PA NI 'DI LTAR RNAM PAR BLTA BAR BYA STE ZHES BYA
BAS BSTAN TO, ,'DIS NI TSOGS KYI LAM GYI GNAS SKABS NA YOD PA'I
DE KHO NA NYID LA SO SOR RTOG PA'I SHES RAB BSTAN TO, ,MTHONG LAM
DU NI DMIGS PA THAMS CAD MNYAM PA NYID DU RTOGS PAS DMIGS PA RNAM
PA SNA TSOGS SU LTA BA MED LA,

'DIR NI STONG PA NYID LA SOGS PA RNAM PA SNA TSOGS SU DNGOS PO LA
YOD PAR ZHEN CING RTOG PAR BYED PAS NA'O, ,RNAM PAR RTOG PA NI MI
'DRA BA 'AM SNA TSOGS SU RTOG PAR BYED PA'O, ,DE LTAR RTOG PA'I
SHES RAB DE NYID TING NGE 'DZIN MED PAS NA LHAG MTHONG TZAM GYI
RANG BZHIN YIN LA, MTHONG LAM DU SKYE BA'I

MI RTOG PA'I GZUGS BRNYAN TZAM YIN PAS NA, RNAM PAR RTOG PA DANG
BCAS PA'I GZUGS BRNYAN LHAG MTHONG GI DMIGS PA ZHES BYA'O, ,DES
NA RNAM PAR BLTA BAR BYA STE ZHES 'BYUNG BA NI RNAM PA SNA TSOGS
SU SO SOR BRTAG PAR BYA'O ZHES BSTAN PA'O, ,DRIS PA'I SKABS NAS
KYANG BSHAD DO, ,DE LTAR TSOGS

LAM SKYES PA LA SHES PA GZHAN GYIS BAR MCHOD PAR DROD LA SOGS PA
NGES 'BYED SKYE BA YIN PAS MDO'I TSIG 'DIS NI RNAM PAR MI RTOG
PA'I GZUGS BRNYAN ZHI GNAS KYI DMIGS PA YANG 'DI NYID KYIS BSHAD
PA YIN NO, ,DE LA RNAM PAR MI RTOG PA NI GONG DU BSTAN PA'I THOS
BSAM

GYI SHES PA KHA PHYIR BLTAS NAS DMIGS PA SNA TSOGS LA RTOG PA DE
LTAR MI RTOG CING GCIG TU NANG NYID DU RTOG PA BSDUS PA STE, DE
NYID KYANG CHOS THAMS CAD MNYAM PA NYID DU RTOGS PA'I LHAG MTHONG
MTHONG LAM DU SKYE BA DE LTA BU MED KYANG ZHI GNAS KYI RANG BZHIN
YOD PAS, RNAM PAR MI RTOG PA'I

GZUGS BRNYAN ZHI GNAS KYI DMIGS PA STE SNGA MA BZHIN NO, ,DE LTAR
DMIGS PA GNYIS BSHAD NAS, DA NI GSUM PA DNGOS PO'I MTHA'I DMIGS
PA STON TE, ,DE LA DNGOS PO NI GZUGS LA SOGS PA'O, ,DE'I MTHA' NI
RANG BZHIN NAM CHOS NYID DE, DE LA DMIGS PA NI DNGOS PO'I

MTHA' LA DMIGS PA'O, ,'DI NI MTHONG LAM MO, ,DE LA YANG GSUM TE,
DMIGS PA DANG, DMIGS PA DE LA 'JUG PA'I RNAM PA DANG, RNAM PA DES
RNAM PAR BLTAS PA'I 'BRAS BU'O, ,DE LA PHUNG PO LNGA PO DE DAG LA
YANG NGO BO NYID KYIS STONG PAR YANG YANG DAG PAR RJES SU BLTA'O
ZHES BYA BA NI GONG DU

@316A *, ,BSTAN PA LTAR DNGOS PO DANG, MTHA' DANG, DE LA DMIGS PA
GSUM BSTAN PAS MTHONG LAM GYI DMIGS PA BSTAN PA'O, ,TSIG DON NI
'GREL PA NAS GSAL LO, ,DMIGS PA DE LA RNAM PA GANG GIS ZHUGS NA
YANG DAG PAR RJES SU LTA BA PHYIN CI MA LTOG PAR LTA BAR 'GYUR BA

YIN ZHE NA, GZUGS STONG PA'O ZHES BYA BA LA SOGS PA'O, ,'DI LA
YANG GSUM STE, RNAM PA SO SO'I MTSAN NYID DANG, GRANGS NGES PA
DANG, GO RIMS NGES PA'O, ,DE LA DANG PO NI GSAL LO, ,GRANGS NGES
PA NI 'DIR SNYING PO'I DON BSHAD PA YIN LA, SNYING PO'I DON GYI
GTZO BO YANG

RNAM PAR THAR PA'I SGO GSUM YIN NO, ,RNAM PAR THAR PA'I SGO GSUM
YANG ZAB MO'I DON BRGYAD KYIS BSDUS TE, DNGOS PO RNAMS KYI NGO BO
NYID STONG PA NYID DANG, RNAM PAR THAR PA'I SGO STONG PA NYID YIN
LA, STONG PA DANG MTSAN MA MED PA GNYIS KYIS KYANG RANG GI NGO
BOS STONG PA DANG, SPYI'I NGO BOS STONG PA

GNYIS BSHAD PAS LTA BA'I DBANG DU BYAS NAS DE GNYIS SU STONG PA
NYID KYI DON THAMS CAD 'DUS PA YIN PAS DE BSHAD DO, ,MTSAN NYID
MED PA NI RGYU MTSAN DANG BRAL BA STE, RGYU YANG 'BRAS BU LA LTOS
NAS RGYUR 'JOG PA YIN LA, DE YANG KUN NAS NYON MONGS PA RGYU
'BRAS DANG, RNAM PAR BYANG BA'I RGYU 'BRAS GNYIS

SU 'DUS PA YIN PAS MA SKYES PA MA 'GAGS PA DRI MA MED PA DRI MA
DANG BRAL BA MED PA STE, RIM PA BZHIN NO, ,SMON PA MED PA NI
'BRAS BU LA SMON PA'I YUL GNYIS TE, SKYON DANG BRAL BA DANG YON
TAN DANG LDAN PAR SMON PA'O, ,DE GNYIS DANG BRAL BA NI SMON PA
MED PA'O, ,DES NA RNAM PAR THAR

PA'I SGO GSUM GYI RANG BZHIN LA, DGAG BYA BRGYAD BKAG PA'I RNAM
PA YANG BRGYAD KHO NAR NGES SO, ,DE NI GRANGS NGES PA'O, ,GO RIMS
NGES PA NI MDO SDE THAMS CAD DU BDE BAR GSHEGS PAS STONG PA NYID
KYI RNAM PAR THAR PA SNGON LA BSTAN LA, DE NAS MTSAN MA MED PA
THA MAR SMON PA MED PA'O, ,'DIR DE

NYID KYIS NGES PA YIN NO, ,SANGS RGYAS KYI LTA BA DANG, SPYOD PA
DANG 'BRAS BU GSUM RIM GYIS SKYE LA, DE GSUM LA ZHEN PA'I GNYEN
PO GSUM RIM BZHIN DU BSTAN LA GRANGS NGES PA DE NYID KYIS GO RIMS
KYANG NGES SO, ,DES NA MDO 'DI'I BSHAD BYA GTZO BO YANG ZAB PA'I
DON BRGYAD PO 'DI NYID YIN NO ZHES

@316B DRI MA MED PA'I BSHES GNYEN GYIS BSHAD DO, ,DA NI DMIGS PA
DE LA RNAM PA 'DI BRGYAD KYI SGO NAS RNAM PAR BLTAS PA'I 'BRAS BU
SHES PA'I SNANG BA JI LTA BU SKYE BA DE BSTAN PA'I PHYIR, SH'A
RI'I BU DE LTA BAS NA DE'I TSE STONG PA NYID LA ZHES BYA BA LA
SOGS PA STE, DE LTA BAS NA ZHES BYA BA NI JI SKAD GSUNGS PA'I

RNAM PA RNAMS KYIS DMIGS PA DE LA RNAM PAR BLTAS PA NA'O, ,DE'I
TSE NI DE'I DUS NA STE, RNAM PAR BLTAS PA'I DUS NA'O, ,'BRAS BU
CI 'BYUNG ZHE NA, STONG PA NYID LA GZUGS MED CES BYA BA LA SOGS
PA STE, STONG PA NYID MTHONG BA LA GZUGS LA SOGS PA YANG DAG PAR
MI DMIGS PA'I SHES PA SKYE BA'O, ,DES NA DMIGS PA DE

LA RNAM PA 'DI BRGYAD KYI SGO NAS GOMS PAR BYAS PA LA STONG PA
NYID DU SNANG BA'I SHES PA 'DI 'DRA BA SKYES PA NI MTHONG BA'I
LAM GYI 'BRAS BU YIN NO ZHES BSTAN PA'O, ,DE LTAR MTHONG LAM
SKYES PA LA, BSGOM LAM SKYE BAS DE STON PA NI, SH'A RI'I BU DE
LTA BAS NA ZHES BYA BA LA SOGS PA STE, 'GREL

PA NA GSAL LO, ,DE'I RJES THOGS SU BAR CHAD MED PA'I LAM RDO RJE
LTA BU'I TING NGE 'DZIN SKYE BA YIN PA LAS DE MA BSTAN PAR SANGS
RGYAS KYI SA'I SPONG BA CHE BA STON PA NI BSGOM LAM GYI SGRIB PA
GNYIS SPANGS PA LA SPONG BA CHE BAR 'DOD PA NA, DE NI BSGOM LAM
DANG 'BREL PAR

SHES PAR BYA BA'I DON DU BSGOM LAM GYI RJES LA BSTAN TO, ,DE YANG
'DIR SPONG PA NI LAN CIG YIN NO, ,DE NI SEMS LA SGRIB PA MED DE
ZHES BYA BA NAS MTHAR PHYIN TO'I BAR GO SLA'O, ,BAR CHAD MED PA'I
LAM BSTAN PA'I PHYIR DUS GSUM DU RNAM PAR ZHES BYA BA NAS BRTEN
NAS ZHES BYA BA'I BAR

RO; ,SANGS RGYAS THAMS CAD CES BYA BA LA 'DIR SANGS RGYAS NI YIN
LA YANG DAG PAR RDZOGS PA'I SANGS RGYAS NI MA YIN NO ZHES 'BYUNG
BA NAS, SA BCU'I KHYAD PAR GYI LAM LA GNAS PA'I BYANG CHUB SEMS
DPA'O, ,DE'I LAM NA RDO RJE LTA BU'I TING NGE 'DZIN YIN PAR 'GREL
PA NAS GSAL

BAR BSHAD NGO, ,'DIR NI MDO LAS RTOGS PA CHE BA DANG SEMS DPA'
CHE BA GNYIS GTZOR BSTAN PA'I ZHAR LA BAR MCHOD PA'I RGYU 'DI
YANG ZHAR BYUNG DU BSTAN PA YIN NO, ,DE LTAR SPANGS PA'I BDAG
NYID BSTAN NAS, RTOGS PA'I BDAG NYID RNAM PA GNYIS BSTAN PA'I
PHYIR BLA NA MED

@317A *, ,PA ZHES BYA BA LA SOGS PA LA, DE LA GNYIS TE, JI SNYED
YOD PA MKHYEN PA DANG JI LTAR MKHYEN PA STE, SEMS DPA' CHE BA
DANG RTOGS PA CHE BA GNYIS YIN PAS LAN GNYIS SU GZHAG PA YIN NO,
,DE LA BLA NA MED PA ZHES BYA BAS NI DMIGS PAR BYA BA'I YUL DANG,
DE

RJES SU SGRUB PA'I RGYU DANG, 'BRAS BU THOB PA BLA NA MED PA STE,
DE GSUM GYIS NI JI SNYED MKHYEN PA'I YE SHES BSTAN PA YIN TE, DE
GSUM DANG LDAN PAS SHES BYA'I DNGOS PO THAMS CAD SKYU RU RA LAG
MTHIL DU BZHAG PA LTAR MKHYEN PA'O, ,YANG DAG PAR MNYAM PA'I
BYANG CHUB TU MNGON PAR

RDZOGS PAR SANGS RGYAS SO ZHES BYA BAS NI JI LTA BA BZHIN MKHYEN
PA'I YE SHES BSTAN PA STE, 'GREL PA NAS GSAL BAR BSTAN TO, ,DE
LTAR NA DBANG PO RTUL PO'I DBANG DU BYAS NAS, TSOGS LAM SBYOR LAM
GNYIS LA LAN RE RE DANG, MTHONG LAM LA GSUM, BSGOM LAM LA GCIG
,BAR CHAD

MED PA'I LAM LA GCIG ,SANGS RGYAS KYI SA LA GSUM STE, DE LTAR LAN
BTAB PA BCUS LAM LNGA LA SLOB PA'I TSUL LEGS PAR BSHAD PA YIN NO,
,DA NI DBANG PO RNON PO'I DBANG DU BYAS NAS SHES RAB KYI PHA ROL
TU PHYIN PA'I DON MDOR BSDUS NAS GSANG SNGAGS KYI DON DU BSHAD PA
NI, SH'A RI'I BU DE LTA BAS NA ZHES

BYA BA LA SOGS PA STE, LAM LNGA PO DE DAG SHES PA'I DON DANG
SKYOB PA'I DON DANG, DE GNYIS KYI PHAN YON DANG, SNGAGS NYID KYI
BSHAD PA DANG, DE NI LAN BCU GCIG PA YIN NO, ,DE NI DRI BA'I
SKABS JI LTAR BSLAB PAR BYA ZHES DRIS PA'I LAN YONGS SU RDZOGS SO
ZHES BSTAN PA'I PHYIR DE LTAR BSLAB PAR BYA'O ZHES BSTAN PA YIN

NO; ,DGE SLONG LEGS PA'I SHES RAB KYIS, ,MAR ME MDZAD DPAL YE
SHES LA, ,GSOL BTAB LEGS PAR BSHAD PA YIN, ,DE DON BDAG GIS
GZHUNG DU BRIS, ,DENG SANG BOD KYI RGYAL KHAMS 'DIR, ,SNGAR GYI
LUGS NGAN LA ZHEN PAS, ,DA DUNG DAM PA'I GDAMS NGAG LA, ,LEGS
BSHAD YIN PAR MI SHES KYANG, ,

'ON KYANG SHES RAB LDAN PA LA, ,PHAN SNYAM SNYING RJE'I BSAM PAS
BRIS, ,RGYAL YUM LEGS PAR RTOGS BYED CING, ,SDANG BAS SMRA BAR MA
GYUR CIG, ,RGYA GAR GYI MKHAN PO D'I PAm KA RA SHR'I DZNY'A NA
DANG, LO TZ'A BA DGE SLONG TSUL KHRIMS RGYAL BAS BSGYUR CING ZHUS
TE GTAN LA PHAB PA'O,, ,,