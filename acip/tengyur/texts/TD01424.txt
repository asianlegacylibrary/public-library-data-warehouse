@153A #, ,RGYA GAR SKAD DU,

KHA SA MA NA N'A MA t'I K'A ,BOD SKAD DU, NAM MKHA' DANG MNYAM PA
ZHES BYA BA'I RGYA CHER 'GREL PA, BCOM LDAN 'DAS DPAL RDO RJE
SEMS DPA' LA PHYAG 'TSAL LO, ,SKU GSUM RNAMS KYIS NAM MKHA' MNYAM
PA'I DANG, ,DANG PO'I MCHOG LA RAB TU PHYAG 'TSAL NAS, ,DE YI

DON DANG NAM MKHA' MNYAM RGYUD KYI, ,MKHA' MNYAM RGYA CHER 'GREL
PA BDAG GIS BYA, ,'DIR BCOM LDAN 'DAS RDO RJE 'DZIN PA NI, SANGS
RGYAS RNAMS KYI BYANG CHUB STE, DE YANG RTEN YONGS SU GYUR PA'I
MTSAN NYID DO, ,RTEN NI LUS SO, ,DE YANG RNAM PA GSUM STE, DE LA
SEMS KYI

RGYUN GYI MTSAN NYID KYI RTEN JI SRID KUN NAS NYON MONGS PA CAN
GYI CHOS KYI SA BON DE'I BAG CHAGS RNAMS KYIS TE, GNAS NGAN LEN
ZHES BYA BA'I RTEN DE SRID KUN GZHI'O, ,PHYIS 'PHAGS PA'I LAM
SPROS PA MED PA YUN RING DU BSGOMS PA RNAMS KYIS KUN GZHI GNAS
DANG, LUS

DANG LONGS SPYOD DU SNANG BA'I RNAM PAR SHES PA DE YONGS SU ZAD
PA DANG, GZHAN YANG KUN NAS NYON MONGS PA CAN GYI CHOS SKYES PA
RNAMS NUB PA DANG, MA SKYES PA RNAMS SHIN TU MI SKYE BA'I BDAG
NYID NI LDOG PA NGES PA'O, ,NAM MKHA' RNAM PAR DAG PA LTA BU
SPROS BA MED PA

@153B RAB TU GSAL BA'I BDAG NYID MTHA' YAS PA'I NGES PA STE,
YONGS SU GYUR PA DE NI SANGS RGYAS RNAMS KYI GNAS NGAN LEN GYI
RTEN YONGS SU GYUR PA'O, ,DE YANG DE RNAMS KYI ZAG BA MED PA'I
KHAMS SU BRJOD PAR BYA STE, SANGS RGYAS KYI ZAG PA MED PA'I CHOS
RNAMS KYI SA

BON 'DZIN PA'I PHYIR RO, ,DE YANG DE RNAMS KYI LAM GYI RTEN TE,
DE YONGS SU GYUR PA NI 'JIG RTEN PA'I NGO BO SHIN TU LDOG PA
DANG, 'JIG RTEN LAS 'DAS PA YANG SHIN TU 'JUG PA'O, ,CHOS THAMS
CAD KYI DE BZHIN NYID KYANG DE RNAMS KYI RTEN YIN LA, DE YONGS SU
'GYUR PA NI

GLO BUR GYI SGRIB PA THAMS CAD SHIN TU RNAM PAR DAG PA'O, ,GANG
SANGS RGYAS KYI GNAS NGAN LEN GYI RTEN DANG, LAM GYI RTEN DANG,
DE BZHIN NYID KYI RTEN YONGS SU GYUR PA'O, ,DE NYID DE RNAMS KYI
BYANG CHUB DANG, DE NYID CHOS KYI SKU DANG, SANGS RGYAS KYI CHOS
RNAMS KYI SKU'I RTEN ZHES

BYA ZHING RANG BZHIN GYI SKU ZHES BRJOD PAR BYA STE, DE BZHIN
NYID DANG, RAB TU GSAL BA'I RANG BZHIN GYI NGO BOR SHIN TU GNAS
PA'I PHYIR RO, ,DE NI 'DIR SANGS RGYAS KYI BYANG CHUB KYI MTSAN
NYID BCOM LDAN 'DAS RDO RJE 'DZIN PA'I RANG BZHIN GYIS NAM MKHA'
DANG MNYAM PA'O, ,RANG BZHIN

NI 'DIR RANG BZHIN GYI SKU'O, ,DE LTA BAS NA NAM MKHA' DANG MNYAM
PA NYID DE SNANG BA MED PA MTHA' YAS PA SHIN TU RNAM PAR DAG PA
RAB TU GSAL BA DANG, DE BZHIN NYID KYI RANG BZHIN YIN PA'I PHYIR
RO, ,LONGS SPYOD RDZOGS PAS NI GANG YANG RNAM PA SNA TSOGS PA'I
PHYIR RNAM PA JI LTA

BA BZHIN GYI NAM MKHA' DANG MNYAM PA NI MA YIN LA, 'ON KYANG JI
LTA BA BZHIN SNANG BA'I NAM MKHA' DANG MNYAM PA NYID CHOS KYI SKU
NAM MKHA' DANG MNYAM PA'I DE KHO NA NYID KYI CHOS DE SGRIB PA MED
PA NYAMS SU MYONG LA, LONGS SPYOD RDZOGS PA'I SKUS DE BZHIN DU
YONGS SU SPYOD

PA NYAMS SU MYONG BA DANG RGYU MTHUN PA'I PHYIR RO, ,JI LTAR NA
DE BZHIN DU YONGS SU GCOD PA YIN ZHE NA, GZUNG BA DANG 'DZIN PA
DER SNANG BA MED PAR YONGS SU GCOD PA'I PHYIR RO, ,'DI LTA STE
BYIS PA RNAMS KYIS BUM PA LA SOGS PA NYAMS SU MYONG BA DANG RGYU
MTHUN PA NGES PA

@154A *, ,YOD BA DANG JI LTAR BYIS PA RNAMS KYIS BUM PA'I RNAM PA
SHIN TU GSAL BAR NYAMS SU MYONG BA NYID BRJOD PA DANG BRAL BA LA
YOD PA NYID DU YONGS SU GCOD DE, SNGON NGES PA'I BAG CHAGS KYI
STOBS LAS SO, ,DE BZHIN DU SANGS RGYAS RNAMS KYIS BRJOD PA MED
KYANG

LONGS SPYOD RDZOGS PA'I SKU RANG GI RNAM PA MED PA NYID YONGS SU
GCOD PA'O, ,YONGS SU GCOD PA DE NYID RAB TU SNANG BA'I SGRAS
BSHAD PAR BYA'O, ,RAB TU SNANG BA NI RNAM PA GNYIS TE, YANG DAG
PAR RIG PA DANG NYE BAR MTSON PA'O, ,DE'I PHYI ROL LONGS SPYOD
RDZOGS PA'I SKU YANG SANGS RGYAS

KYI SNANG BA JI LTA BA BZHIN NAM MKHA' DANG MNYAM PA NYID DO,
,SPRUL PA'I SKU YANG SHIN TU NAM MKHA' DANG MNYAM PA STE, SGYU
MA'I RNAM PAS KYANG RANG GIS SPRUL PA'I SKU LA SOGS PA MED PA
YONGS SU GCOD PA'O, ,DE YANG RDO RJE 'DZIN PA SANGS RGYAS THAMS
CAD SKYED PAR BYED PA'O, ,DE DAG

KYANG NAM MKHA' DANG MNYAM PA STE, RGYU MTHUN PA'I PHYIR ZHES BYA
BA GRUB PA'I MTHA'O, ,'DIR GRUB PA'I MTHA' LA BRGAL BA RDO RJE
'DZIN PA NI SANGS RGYAS KYI NI BSKYED PA MA YIN NO, ,'O NA GANG
YIN ZHE NA, SANGS RGYAS RNAMS KYI SRAS YIN TE, SANGS RGYAS LNGA'I
DBU RGYAN YOD PA'I

PHYIR RO; ,DE RNAMS DANG LHA MO'I 'KHOR LO LA SKU DANG GSUNG DANG
THUGS SU SBYOR BA'I PHYIR SPROS PA NYID DANG, 'DI SPROS PA 'JUG
PAR BYED PA'I GZHUNG LUGS KYANG YIN NO, ,NAM MKHA' DANG MNYAM PA
YANG MA YIN ZHING, NAM MKHA' MNYAM PA'I GZHUNG LUGS RAB TU

'JUG PAR BYED PA YANG MA YIN NO ZHES BYA'O, ,'DI'I LAN GSUNGS PA,
SANGS RGYAS LNGA'I ZHES BYA BA LA SOGS PA LA, ,SANGS RGYAS LNGA
YI DBU RGYAN RTEN, ,ZHES BYA BA NI DBU RGYAN GNAS PA'O, ,GANG
ZHIG CES BYA BA NI RDO RJE SEMS DPA' LA BRJOD DO, ,SKU GSUNG
THUGS KYI GSANG BA

GSUM DANG RNAL 'BYOR MA'I DKYIL 'KHOR BSDUS PA NI SRID PA GSUM
MO, ,YANG NA BUD MED CES BYA STE, ,RNAL 'BYOR MA RNAMS SO, ,DE
RNAMS KYI SRID PA NI DKYIL 'KHOR TE SRID PA GSUM MO, ,DE YANG
GANG GI SNYING BO NI RDZAS TE, RDO RJE'I GZHUNG LUGS YIN PA'I
PHYIR RO, ,

@154B DPAL GSANG BA 'DUS PAR JI SKAD GSUNGS PA BZHIN TE, GTI MUG
ZHE SDANG 'DOD CHAGS KYI, ,RTAG TU RDO RJE DGA' MAR GNAS, ,THABS
NI SANGS RGYAS THAMS CAD DE, ,RDO RJE THEG PA ZHES BYAR GRAGS,
,'KHOR LOS SGYUR BA DRUG GI DANG POR SANGS RGYAS RDO RJE SEMS

DPA'O; ,'KHOR LOS SGYUR BA'I PHYIR DBU RGYAN DANG BCAS PA DANG,
DKYIL 'KHOR DANG BCAS PA'O, ,DE YANG BCOS MA NI BCOM PAR BYED PA
STE, KUN RDZOB KYI NGO BO YOD PA DE LA DE SKAD CES BYA'O, ,JI LTA
BUR GYUR PA YIN NA, GANG SPYOD PA DE NI THA SNYAD DANG KUN RDZOB
STE, RANG

GI SKU DANG GSUNG DANG, THUGS DANG DBU RGYAN GYI SANGS RGYAS LA
SOGS PA'I DBU RGYAN NO, ,DE NI NAM MKHA' DANG MNYAM PA NI NAM
MKHA' DANG MNYAM PA NYID KYIS SNANG BA'I PHYIR RO, ,JI LTAR YIN
ZHE NA RNAM PA MED PA NYID KYIS YONGS SU GCOD PA'I PHYIR RO, ,DE
LTA BAS NA BCOM

LDAN 'DAS NYID KYANG NAM MKHA' DANG MNYAM PA'O, ,NAM MKHA' DANG
MNYAM PA YANG RDO RJE'I GZHUNG LUGS KYIS 'JUG PAR BYED PA'O,
,NYID KYIS SANGS RGYAS RNAMS KYI DBU RGYAN DANG KUN RDZOB KYI DE
NYID KYIS BYAS PAS SO, ,YANG JI LTAR YIN ZHE NA, SANGS RGYAS
RNAMS SPROS

PAS SO; ,DE LTA BAS NA SANGS RGYAS RNAMS SKYED PAR BYED PA NYID
DO, ,'DI SANGS RGYAS KYI SRAS SU YANG BRJOD PAR BYA BA MA YIN
NAM, JI LTAR YIN ZHE NA, RES 'GA' BYANG CHUB SEMS DPA'I NGO BO
YIN PA'I PHYIR LA, BYANG CHUB SEMS DPA' NI SANGS RGYAS RNAMS KYI
SRAS

YIN PA'I PHYIR RO, ,SNGAGS KYI LUGS LA BCOM LDAN 'DAS KYI SKU
DANG GSUNG DANG THUGS KYI DKYIL 'KHOR BSGOM PAR BYA BA MA YIN
NAM, DE LTA BAS NA SNANG BA MED PA'I CHOS KYI SKU THOB PAR BYED
PA MA YIN NO, ,DE MA THOB NA DE LA BRTEN PA'I LONGS SPYOD RDZOGS
PA DANG SBRUL PA'I

SKU SHIN TU YANG THOB PAR BYED PA MA YIN NO, ,YANG NA DE BSGOM PA
GZHAN YIN, 'O NA DE SMROS SHIG CES BYA'O, ,DE LTA BAS NA GSUNGS
PA, GAL TE ZHES BYA BA LA SOGS PA LA 'DI NI ZHES BYA BA NI PHYI
MA PHYED KYIS BSHAD PAR BYA'O, ,BSGOM PA ZHES BYA BA NI RNAM PAS
SO, ,

@155A *, ,SEMS NI RNAL 'BYOR PA'O, ,'GOG PA NI MNYAM PAR GZHAG
PAR BYA BA'O, ,'DI'I DON DAM PA NI RDO RJE SEMS DPA' STE, BSGOM
PA NI DE LAS GZHAN DU MA YIN NO, ,BSGOM PA GANG YIN ZHE NA, SHES
BYA ZHES BYA BA LA SOGS PA GSUNGS TE, SHES

BYA NI SEMS LAS PHYI ROL PA SEMS KYIS GZUNG BAR BYA'O, ,DE'I RANG
BZHIN YIN PA NI SHES BYA'I RANG BZHIN NO, ,DE NI NGES PAR MA
MTHONG BA NI DMIGS PAR BYA BA MA YIN PA DANG, BRTAG PAR BYA BA MA
YIN PA'O, ,RNAM PAR SHES PA'I RANG BZHIN DU GYUR PA'I RNAM PA
YANG MED DE,

GCIG DANG DU MA'I DE SPYAD PA MI BZOD PA'I PHYIR RO, ,'DI LTAR
GZUNG BA DANG 'DZIN PA MI DMIGS PAS GNYIS SU MI DMIGS PA'I NGO BO
NI CHOS KYI SKU 'THOB PA'I RGYU'O, ,SKU GSUNG THUGS BSGOM PA NI
LONGS SPYOD RDZOGS PA DANG SPRUL PA'I SKU DAG GI'O, ,DE'I PHYIR
'DI DE'I BSGOM BA

STE; MYUR DU SKU GSUM THOB PAR BYED PA ZHES BYA'O, ,'DI'I RDO RJE
'DZIN PA'I BSGOM PA LHA YIN NA SANGS RGYAS LA SOGS PA'I JI LTAR
BSGOM PA YIN ZHE NA, SANGS RGYAS ZHES BYA BA LA SOGS PA LA, SANGS
RGYAS KYI DANG RDO RJE 'DZIN PA DANG, ,RIN CHEN TOG DANG PADMA
LHAN CIG 'JUG ,

LHA 'DI RNAMS DANG RANG BZHIN MED, ,DANG PO SANGS RGYAS MKHA'
RANG BZHIN, ,SANGS RGYAS ZHES BYA BA NI RNAM PAR SNANG MDZAD
KYI'O, ,RDO RJE 'DZIN PA ZHES BYA BA NI MI BSKYOD PA'I'O, ,RIN
CHEN TOG CES BYA BA NI RIN CHEN 'BYUNG LDAN GYI'O, ,PADMA ZHES
BYA BA NI SNANG BA MTHA' YAS KYI'O, ,

'JUG PA ZHES BYA BA NI LAS KYI STE, DON YOD GRUB PA ZHES PA'I DON
TO, ,'DI RNAMS KYI ZHES BYA BA NI DE BZHIN GSHEGS PA RNAMS KYI'O,
,LHA ZHES BYA BA NI LHA MO RNAMS KYI DANG RIGS RNAMS KYI'O, ,RANG
BZHIN YOD PA MA YIN ZHES BYA BA NI GZUNG BA DANG 'DZIN PA GNYIS
SU SNANG BA

BRDZUN PA'I PHYIR RO, ,GAL TE GNYIS BRDZUN PA YIN NA 'O NA 'DI
RNAMS KYI RANG GI NGO BO GANG YIN ZHE NA, DANG PO'I SANGS RGYAS
ZHES BYA STE, ,RDO RJE 'DZIN PA'O, ,MKHA' ZHES BYA BA NI NAM
MKHA' DANG MNYAM PA STE CHOS KYI SKU'I MTSAN NYID KYI PHYIR DANG,
NAM MKHA' DANG MNYAM PA NYID

@155B KYIS SNANG BA'I PHYIR RO, ,DE NI 'DI RNAMS KYI RANG GI NGO
BO'I BDAG NYID DE, 'DI RNAMS KYI RGYU MTHUN PA'I PHYIR RO, ,MJUG
BSDUS NAS DANG PO ZHES BYA BA LA SOGS PA GSUNGS TE, DANG PO'I
CHOS NI RDO RJE SEMS DPA' STE, CHOS KYI SKU'I BDAG NYID KYI PHYIR
RO, ,DE'I PHYIR DE

RNAMS NI NAM MKHA' DANG MNYAM PA SKU DANG GSUNG DANG THUGS RNAMS
KYI SKYE BA'O, ,SGRIB PA MA LUS PA ZAD CING BSAL BAR GYUR BA NYID
DE'I SKYE BA STE, KHANG BZANGS ZHIG PAS NAM MKHA' SKYE BA BZHIN
NO, ,'DI'I NAM MKHA' SKYE BA'I MTSAN MA NI DPE STE, DE BZHIN DU
DPAL

MCHOG DANG PO LAS, NAM MKHA' SKYE BA'I MTSAN MA LAS, ,THOG MA THA
MA MED PA'I MCHOG ,RDO RJE'I RANG BZHIN SEMS CAN KUN, ,RDO RJE
SEMS DPA' MCHOG BDE BA, ,ZHES BYA BA GSUNGS TE, DE LTA BAS NA
SEMS CAN NI SANGS RGYAS LA SOGS PA SKYES PA'O, ,MED PA'I

RNAM BA NYID YONGS SU GCOD PA'I PHYIR NAM MKHA' DANG MNYAM PA'O,
,RNAL 'BYOR GYI RGYUD RNAMS LA PHYAG RGYA CHEN PO'I DNGOS GRUB
NYID BYANG CHUB MA YIN NAM, DE'I NAM MKHA' DANG MNYAM YE SHES NI
RGYU NYID YIN TE, RANG GI NGO BO NI MA YIN NO, ,DE'I PHYIR RNAL
'BYOR GYI RGYUD THAMS

CAD DANG, NAM MKHA' DANG MNYAM PA'I RGYUD 'GAL BAR 'GYUR RO ZHE
NA LUGS ZHES BYA BA LA SOGS PA GSUNGS TE, LUGS NI BSHAD PAR BYA
BA 'DI'I GZHUNG LUGS SO, ,BCOM LDAN 'DAS GANG GIS DRANG BA'I DON
GYI MDO SDE BSHAD PA DE NI GZHUNG LUGS SO, ,DER DON YI GE LAM

BRTEN PA YANG MA YIN NO, ,BSTAN BCOS NI BCOM LDAN 'DAS KYIS BSTAN
PA'O, ,TSAD MAR BYAS PA NI DE DANG PHYIN CI LOG MED PA'O, ,DE NAS
SNGAGS DANG PHYAG RGYA LA SOGS PA RNAMS DANG BCAS PA'I YE SHES JI
LTAR RIGS ZHES BYA ZHE NA, DANG PO ZHES BYA BA LA SOGS PA GSUNGS
TE,

DANG PO NGAG PA NI DANG PO'I DAG PA STE CHOS KYI SKU'O, ,DE NYID
GNAS TE DMIGS PA'O, ,MKHA' MNYAM NI MNYAM PA'I YE SHES RGYU MTHUN
PA SNGAGS DANG PHYAG RGYA LA SOGS PA RNAMS KYI STE, NAM MKHA'
DANG MNYAM PA NYID KYIS DE RNAMS KYI SNANG BA YIN PA'I PHYIR RO,
,DE LTA BAS NA

@156A *, ,RGYUD THAMS CAD LA RGYUD 'DI MA YIN NO, ,DPAL THAMS CAD
GSANG BA LAS KYANG GSUNGS PA, RGYU YI DE NYID CUNG ZAD MIN,
,'BRAS BU'I DE NYID DE BZHIN NO, ,DE NYID DE BZHIN NYID YE SHES,
,RNAL 'BYOR PA YIS DE LA SPYOD, ,CES BYA'O, ,RGYU'I DE NYID NI

SEMS KYI RTOG PA LA SOGS PA RNAM PA BZHI'O, ,'BRAS BU'I DE NYID
NI RNAM PA LNGA'O, ,DE GNYIS KA'I RNAM PA JI LTA BA BZHIN DU MED
PA'I PHYIR DE BZHIN NYID KYI YE SHES SO, ,DE'I DE NYID NI RANG GI
RNAM PA NYID YONGS SU GCOD PA'I PHYIR RO, ,GCOD PA DE LA RNAL
'BYOR PAS SPYOD

CES BYA BA'I DON TO, ,DPAL GSANG BA 'DUS PA LAS KYANG GSUNGS PA,
SKU MI 'GYUR BA SKYE BA MED, ,GSUNG DANG THUGS NI MTSAN NYID MED,
,NAM MKHA'I RDO RJE RTAG PAR 'GYUR, ,MI BDEN BSDUS PA YIN ZHES
BYA'O, ,MI 'GYUR BYED PAS NI MI 'GYUR BA NI GSANG BA STE, SKU'I

GSANG BA DANG, GSUNG DANG THUGS KYI GSANG BA'O, ,DE THAMS CAD
SKYE BA MED PA NI RANG BZHIN MED PA SNANG BA STE, RNAM PA JI LTA
BA BZHIN MED PA YONGS SU GCOD PA'I PHYIR RO, ,NAM MKHA'I RDO RJE
NI CHOS SKU STE, CHOS ZHU BA NYID NYAMS SU MYONG BA'O, ,RTAG PAR
'GYUR BA NI

YONGS SU GCOD PA'I BDAG NYID DO, ,NAM MKHA' DANG MNYAM PA'I DE
KHO NA NYID KYIS YOD PA NYID DANG, RNAM PA JI LTA BA BZHIN MED PA
NYID YONGS SU GCOD PA'I PHYIR RO, ,DE NI MI BDEN PA STE, RNAM PA
DANG BCAS PA'I PHYIR RO, ,BSDUS PA YANG DE YIN TE, YANG DAG PAR

YONGS SU GCOD PA'I PHYIR, DES NA BSDUS PA YOD PA DE LA DE SKAD
CES BYA STE, DAG PA 'JIG RTEN PA'I YE SHES LA BSDUS PA ZHES BYA
BA'I DON TO, ,DE LTAR NA RE ZHIG RNAL 'BYOR GYI RGYUD THAMS CAD
LAS THUN MONG DU NAM MKHA' DANG MNYAM PA'I DON BSGOM PA GSUNGS
SO, ,DA NI DPAL

GSANG BA 'DUS PA LA SOGS PA NYID THUN MONG DU NAM MKHA' DANG
MNYAM PA'I DON BSGOM PA'I SKABS DBYE BA'I PHYIR, SANGS RGYAS ZHES
BYA BA LA SOGS PA GSUNGS TE, JI LTA BU ZHIG YIN ZHE NA, SANGS
RGYAS LNGA YI DBU RGYAN YANG, ,ZHES BYA BA NI SKU DANG LDAN PA'O,
,GANG GI

@156B CHOS RNAMS KYI SKU NYID KYI RANG BZHIN TE, CHOS KYI SKU
NYID NAM MKHA' DANG MNYAM PA RO MNYAM PAR GYUR PA SANGS RGYAS KYI
CHOS THAMS CAD KYI NGO BO DES YANG DAG PAR BSTAN PA'I PHYIR RO,
,YANG JI LTA BU YIN ZHE NA, SRID PA GSUM NI RNAL 'BYOR MA'I 'KHOR
LO'O, ,CHOS RNAMS

NUS PA NI CHOS STON PA STE, CHOS RDZOGS PAR LONGS SPYOD PA YOD PA
DE LA DE SKAD CES BYA'O, ,DPAL RDO RJE RTZE MO LAS GSUNGS PA, DE
NAS RANG BZHIN SKU NYID LAS, ,LONGS SPYOD RDZOGS PA YANG NI
'BYUNG, ,ZHES BYA'O, ,'DIR BSGOM PA NYID RAB TU 'DUD PAR 'DOD DE,
RANG

GI LUS DANG NGAG DANG YID KYIS DE'I SKU DANG GSUNG DANG THUGS
RNAMS SU RAB TU 'JUG PAR BYED PA NI RAB TU 'DUD PA'O, ,'DUD PA'I
PHAN YON RDO RJE ZHES BYA BA LA SOGS PA GSUNGS TE, BSOD NAMS
KYANG ZHES BYA BA'I KYANG ZHES BYA BA'I SGRAS YE SHES KYANG NGO,
,MTHA' YAS ZHES BYA BA NI

JI SRID DU, BSOD NAMS KYI TSOGS BSAGS PAR 'GYUR RO, ,GZHAN YANG
'DUD PAR BYED PA NI GANG GI PHYIR 'DUD PAR BYED PA CHOS KYI CHE
BA'I BDAG NYID DO, RDO RJE 'DZIN PA'I CHE BA'I BDAG NYID DO, ,PU
STI LA LAS CHEN PO'I GNAS SU RANG BZHIN GYI SGRA ZER TE DER
MTHA'I YI GE

MI SKYE BA'O, ,DE YANG NYES PA 'KHRUL PA'I PHYIR RO, ,CHOS KYI
SKU NYID RDO RJE SEMS DPA'I SKU NYID DU 'GRO BAR GSUNGS TE, DE LA
CHOS SNGON DU MA BYAS KYANG BRDA YIS BSGOM PAR BYA'O, ,DE NI
THAMS CAD CES BYA BA LA SOGS PA GSUNGS TE, SGYU MA'I BDE BA'I
SGRAS RDZOGS PA'I SANGS

RGYAS THAMS CAD KUN LA SNYING GAR BCUG NAS ZHU PA PADMAR 'GRO BA
BSGOM PAR BYA'O, ,BYA BA 'DI NI THAR PA'I RANG BZHIN NI STON KA'I
ZLA BA ZHU ZHING DKAR BA BZHIN SANGS RGYAS KYI CHOS RNAMS KYI RO
MNYAM PA'I CHOS KYI SKU'O, ,DE NAS CI BYA ZHE NA, RDO RJE ZHES
BYA BA LA SOGS PA

GSUNGS TE, JI LTAR NA SKU DANG LDAN PAR BYA ZHE NA, 'JIG RTEN
PA'I ZHES BYA BA LA SOGS PA GSUNGS PA LA 'JIG RTEN PA'I RGYU NI
'JIG RTEN PA'I DON ZHES BYA BA'I THA TSIG GO, ,BYAS PA NI YANG
DAG PAR BSTAN PA STE, RDO RJE SEMS DPA'I RNAM PA GZHAN GYI RANG
BZHIN DU'O,,

@157A *, ,BRDA JI LTA BAR GDUL BYA RNAMS LA DE BSGYUR BA NI YONGS
SU SHES PA'O, ,DON DAM PAR YANG CHOS KYI SKU'I RGYU MTHUN PAR
GYUR PA YE SHES GZHAN NYID DE'I RNAM PAR SKYES TE, RNAM PA JI LTA
BA BZHIN DU MED PA NYID KYIS BCOM LDAN 'DAS SNANG BA ZHES BYA'O,,

DER RDO RJE SEMS DPA' SKYE BA NI GANG YIN, SKYE BA'I GNAS NI GANG
YIN ZHES BYA BAR DOGS PA LA, SKU DANG GSUNG DANG DER NI THUGS,
,ZHES BYA BA GSUNGS TE, CHOS GSUM PO 'DI RDO RJE SEMS DPA'I SKYE
BA'O, ,RNAL 'BYOR GNAS PA NI RAB TU GNAS PA STE, BCOM LDAN 'DAS
MA TZUN

D'A'I SKU CHEN MO DER RDO RJE SEMS DPA' SKYE BA'O, ,PHA DANG MA
NI GANG YIN JI LTAR NA YANG SKYE BA YIN ZHE NA, DE LA ZHES BYA BA
LA SOGS PA GSUNGS TE, DE LA ZHES BYA BA NI RNAL 'BYOR GYI GNAS
SO, ,RDO RJE ZHES BYA BA NI MI BSKYOD PA'O, ,GCIG RANG BZHIN ZHES
BYA BA LA, RANG BZHIN

NI RANG SNANG BA'I RIG MA DAG YANG DAG PAR LDAN PA'I PHYIR DE NI
GCIG KYANG YIN LA RANG BZHIN YANG YIN NO, ,CHOS KYI NGO BO ZHES
BYA BA NI THAR PA STE SNGA MA BZHIN NO, ,RDO RJE'I RANG BZHIN NI
RDO RJE SEMS DPA'I SKU BSKYED PA'O, ,DE NYID RAL PA ZHES BYA BA
LA SOGS PA LA RAL PA'I THOR TSUGS NI

SANGS RGYAS LNGAS RNAM PAR SPRAS PA DES BRGYAN PA'I BCOM LDAN
'DAS SO, ,DE'I SKU MDOG NI SNGON PO'O, ,DE LTAR NA RDO RJE SEMS
DPA'I YANG DAG PA'I TING NGE 'DZIN BSGOM PAR BYA'O, ,'DI ZHES PA
NI RNAL 'BYOR PA'O, ,BCAS PA BSGOM PA NI BSGOM PA DANG BCAS PAS
GUS PA DANG BCAS

PA ZHES BYA BA'I DON TO, ,MI BSKYOD PA'I RAL PA'I THOR TSUGS NI
PHYI ROL DU RIN PO CHE GCIG GIS MTSAN PA YIN GYI, SANGS RGYAS
RNAMS KYIS MTSAN PA NI MA YIN NO, ,DE NAS MI BSKYOD PA'I YANG CI
ZLA BA ZHU BA LAS SKYES PA YIN NAM ZHE NA, MA YIN TE, NYI MA ZHES
BYA BA LA SOGS PA

GSUNGS PA LA NYI MA NI NYI MA'O, ,YI GE NI H'Um YIG SNGON PO'O,
,RDO RJE SEMS DPA'I SA BON YANG H'Um GYIS DKAR PO'O, ,RDO RJE'I
RANG BZHIN ZHES BYA BA NI MI BSKYOD PA'I SKUR RO, ,RDO RJE SEMS
DPA'I BSKYED PA YANG SNGAGS NYID YIN PAR CHU MTHA' SKYES ZHES BYA
BA LA SOGS PA

@157B GSUNGS TE, CHU MTHA' SKYES BSGOM SNGAGS PA YIS, ,CHU NI ZLA
BA ZHU BA'O, ,DE NYID NI MTHA' STE SEMS CAN RNAMS KYI PHA MA DAG
GO, ,DE LAS SKYES PA'O, ,BDAG NYID GZUGS KYI RANG BZHIN NI RANG
GI LHA'I SA BON ZHES BYA BA'I DON TO, ,DE YANG SNGAGS PAS ZLA
BA'I DKYIL

'KHOR GYI DBUS SU GNAS PAR BSGOM ZHING SA BON DES RDO RJE SEMS
DPA' BSGOM PA NI GNYIS MED NGO BO'I RANG BZHIN NO, ,JI LTA BAS NA
GNYIS SU MED PA'I NGO BO ZHE NA, DON MA YIN ZHING SHES PA YANG MA
YIN PA DE LTAR SNANG BA'I PHYIR RAM, RANG GI RIG MA DANG YANG DAG
PAR SBYOR BA'I PHYIR RO,,

RNAL 'BYOR MJUG BSDU BA DANG, DE'I 'BRAS BU 'DI ZHES BYA BA LA
SOGS PA GSUNGS TE, THUGS YONGS SU RDZOGS PA NI RDO RJE 'DZIN PA'I
THUGS SU SBYOR BA'O, ,BSGOM PAS ZHES BYA BA NI RNAM PAS SO,
,BSGOM BYA ZHES BYA BA NI RDO RJE SEMS DPA'O, ,DE 'GRUB PA STE
RDO RJE 'DZIN PA'I

THUGS KYI RANG BZHIN NO, ,GAL TE RDO RJE 'DZIN PA YANG SNGAGS PAS
BSKYED NA SPROS PA MED PA'I TING NGE 'DZIN LA GNAS PA SKUR BSKYED
PA MI RUNG BA'I PHYIR DANG DE LTA MOD KYI TING NGE 'DZIN DE LAS
MA BSKUL TE, BZHENGS PA RNAM PAR G-YENGS PA NYID DANG, GTZO BO'I
CHOS MA YIN PA NYID DO ZHES

BYA'O ZHE NA, LHA MO ZHES BYA BA LA SOGS PA GSUNGS TE LHA MO BZHI
NI LHA MO BZHI ZHES BYA BA'I THA TSIG GO, ,RANG BZHIN GCIG CES
BYA BA NI THAR PA'I NGO BOR RO, ,GLU YIS ZHES BYA BA 'CHAD PAR
'GYUR BA'I GLU BZHI YIS SO, ,BSGOM BYA NI DGONGS PA STE, DE DANG
LDAN PAR BYED PA NI BSGOM

BYA'O; ,SNGAGS KYI RNAM PA DGONGS PAS BSKYED PAS NA SAD PAR BYED
PA ZHES BYA BA'I DON TO, ,JI LTAR SAD PAR BYED PA YIN ZHE NA,
MKHA' MTSUNGS DNGOS TE DNGOS PO MNYAM ZHING NAM MKHA' DANG MNYAM
PA'I CHOS ZHU BZHES BYA BA'I THA TSIG GO, ,'DI LTAR GYI SGRA NI
DE LTAR GYI DON TO, ,DE LTAR

YIN NA NI RNAL 'BYOR PA'I CHOS NI ZHU BAR BYAS PA'O, ,THUGS KYI
RANG BZHIN DU BYAS PA NI RDO RJE 'DZIN PA'I SKUR RO, ,BSGOM BYA
NI LHA MO'I SKUR RO, ,THAR PA'I RANG BZHIN NI SHIN TU RNAM PAR
DAG PA'I THUGS RDO RJE SEMS DPA' YIN ZHING SHIN TU RNAM PAR DAG
PA'I DE BZHIN NYID NI LHA MO ZHES

@158A *, ,BYA BAR DGONGS SO, ,BSGOM PA 'DI YIS SANGS RGYAS NYID
THOB PAR BYA BA YIN PA DE BAS NA 'DIR DON NI BDAG NYID DPER BYA
BA'I PHYIR 'KHOR TSOGS PA'I NANG DU SANGS RGYAS GCIG MA GSUNGS
PA'I DON KYANG RDO RJE SEMS DPA' ZHES BYA BA LA SOGS PA STE,

BUD MED CES BYA BA NI BTZUN MO'O, ,MTHA' DAG MTSUNGS ZHES BYA BA
NI BCOM LDAN 'DAS NYID DANG THAMS CAD MTSUNGS PA'O, ,JI LTAR NA
BCOM LDAN 'DAS BSGOM ZHE NA, SANGS RGYAS LNGA YIS BRGYAN PA RAL
PA'I THOR TSUGS CAN G-YAS NA SNA TSOGS RDO RJE 'DZIN PA, G-YON
PAS

SNA TSOGS RDO RJES MTSAN PA'I DRIL BU 'DZIN PA, DE BZHIN DU BCOM
LDAN 'DAS MA 'DI YANG GNAS SO ZHES BYA'O, ,GANG ZHES BYA BA NI
LHAG MA'O, ,CHA LUGS NI RAB TU BRGYAN PA'O, ,MTSUNGS DNGOS LAS
ZHES BYA BA NI DNGOS PO DANG MTSUNGS PA LAS SO, ,DNGOS PO ZHES
BYA BA NI SEMS

CAN THAMS CAD KYI DE KHO NA NYID KYI PHYIR CHOS ZHU BA ZHES BYA
BA'I DON TO, ,RGAL BA ZHES PA NI YONGS SU GCOD PA STE, DE ZHES
BYA BA NI LHAG MA'O, ,JI LTAR YIN ZHE NA, BZHUGS PA ZHES BYA BA
LA SOGS PA GSUNGS TE, BZHUGS PA NI YID LA MNYAM PAR GZHAG PA NYID
CES BYA BA'I

THA TSIG GO, ,BZHI ZHES BYA BA LA SOGS PA LA SANGS RGYAS THAMS
CAD KYI RE RE YANG SKU GSUNG THUGS KYI DBYE BA DANG, DE'I LUS KYI
DBYE BAS SO, ,MDOR BSDUS NAS YANG GSANG BA BZHI BYA STE, SKU'I
GSANG BA DANG, GSUNG GI GSANG BA DANG, THUGS KYI GSANG BA DANG,

LAS KYI GSANG BA'O, ,DE RNAMS KYI DE BZHIN NYID NI GO RIMS BZHIN
DU LHA MO BZHI STE, DE'I PHYIR RANG BZHIN BZHI YIS SO, ,DE LTA
BAS NA DKAR PO DANG, SNGON PO DANG, DMAR PO DANG, LJANG KU STE,
G-YAS PA RNAMS KHA DOG DANG MTSUNGS PA'I RDO RJE 'CHANG BA, G-YON
PA

RNAMS KYIS 'KHOR LO DANG, AUTPALA DMAR PO DANG, PADMA DANG
AUTPALA SNGON PO 'CHANG BA'O, ,RANG GI RIGS KYI DE BZHIN GSHEGS
PAS BRGYAN PA'I RIN PO CHE'I COD PAN DE RNAMS KYI DBUS SU BZHUGS
PA NI RDO RJE SKYIL MO KRUNG GIS SO, ,DE RNAMS NYID SGYU MA LTA
BU NYID KYIS

@158B SNANG BA'I PHYIR DE RNAMS KYIS BSDUS PA NI SRID PA GSUM
STE, DE BZHIN GSHEGS PA'I GSANG BA GSUM SGYU MA LTA BU NYID KYI
SA 'JUG PA DANG RGAL BA STE YONGS SU GCOD PA'O, ,DE LA SNA TSOGS
RDO RJE ZHES BYA BA LA SOGS PA LA, DE LA ZHES BYA BA NI SNYING
GA'I ZLA BA'O, ,LHA NI

RDO RJE 'DZIN PA'O, ,SANGS RGYAS RNAMS NI THAMS CAD KYANG, ,ROL
PA BYED PA'I 'DI YI NI, ,DE LAS DE RNAMS SPROS PA'I PHYIR, ,SANGS
RGYAS RNAMS KYIS SPROS PA'O, ,DGOS PA JI LTAR ZHES BYA BA LA SOGS
PA GSUNGS TE, LHA YIN ZHES BYA PA NI LHAR GYUR PA'O, ,KYE ZHES
BYA BA NI BOD

PA'O; ,THAMS CAD DU NI RNAM PAR ROL, ,SANGS RGYAS RNAMS KYI THOB
PA NGES PA STE, ,DE ZHES BYA BA NI LHAG MA'O, ,SNA TSOGS RDO RJE
DANG SANGS RGYAS RNAMS KYI RNAM PAR ROL PA YIN NA CI PHYIR RDO
RJE SEMS DPA' ZHES BYA ZHE NA, LHA RNAMS KYI ZHES BYA BA LA SOGS
PA SMOS TE, LHA RNAMS

KYI MA LUS PA RNAMS KYI'O, ,DE TZAM GYIS ZHES BYA BA NI DE THAMS
CAD CES BYA BA'I DON TO, ,DE THAMS CAD NI RDO RJE SEMS DPA' NYID
RNAM PAR ROL PA ZHES BYA BA'I BAR DU STE, RDO RJE SEMS DPA' NYID
DE DANG DE'I RNAM PAS SKYE ZHES BYA BAR DGONGS SO, ,DE NAS BLTA
BYA ZHES BYA BA LA SOGS

BA GSUNGS TE, THAMS CAD KYI NI SNA TSOGS RDO RJE LA SOGS PA'I
CHOS KHO NA'O, ,RANG BZHIN NI GNYIS SU MED PA'I YE SHES NYID DE,
DON MA YIN ZHING SHES PA MA YIN ZHES YONGS SU GCOD PA'I PHYIR RO,
,DE LTA BAS NA SRID PA GSUM NI RNAL 'BYOR MA'I 'KHOR LO'AM, SNA
TSOGS PA

THAMS CAD RDZOGS PA NI GCIG PA'I RANG BZHIN NYID DO, ,MTHONG ZHES
BYA BA NI 'JUG PA'O, ,ROL PA ZHES BYA BA LA SOGS PA LA ROL PA
BYAS PA LAS SANGS RGYAS KYIS BDAG MTHONG BA DANG, DE'I RNAL 'BYOR
MA'I DBANG PHYUG KYANG THAMS CAD DU MTHONG BA'O, ,LHA ZHES BYA BA
LA SOGS

PA LA; LHA NI RDO RJE SEMS DPA' LA SOGS PA'O, ,DE RNAMS YANG DAG
PAR RTOGS PA NI DE KHO NA NYID DE, DE GSAL BAR BYED PA'I LE'U'O,
,DANG PO NI THOG MA'O, ,NAM MKHA' DANG MNYAM PA'I RGYUD KYI RGYA
CHER 'GREL PA NAM MKHA' DANG MNYAM PA LAS LE'U DANG PO'O,, ,,

@159A *, ,PHYOGS LA LAR LHA MO ZER ZHING LA LAR BTZUN MO BZHI ZER
BA DE LTA BAS NA THE TSOM BSAL BAR BYA BA'I PHYIR LHA MO'I GRANGS
LHA MO BZHIS ZHUS PA'O, ,'DIR BSHAD PAR 'DOD PA ZHES BYA BA LA
SOGS PA LA 'DIR BSHAD PAR 'DOD PA NI LHA MO ZHES BYA BA DANG

'BREL TO, ,KYE MCHOG DANG BCAS PA STE, GTZO BO'I LHA MO'O, ,BCAS
PA NI YANG DAG PAR LDAN PA STE, MCHOG YOD PAS MCHOG DANG BCAS
PA'O, ,SDUD PA POS DER ZHES BYA BA LA SOGS PA SMRAS PA'I DRI BA
'DIR GLU BZHI BKA' STZAL PA NI BCOM LDAN 'DAS KYIS SO, ,CI'I

PHYIR ZHE NA 'DIR DE RNAMS KYI MING BSTAN PA'I PHYIR RO, ,'JIG
RTEN NA MANG PO RNAMS KYIS YANG GTZO BO SNGON DU SONG BA'I RIM PA
BSTAN PA LAS RAB TU RTOGS PA'I PHYIR RO, ,SNANG BA'I LHA MO GTZO
MO NYID ZHI BA LA SOGS PA'I LHA MO RNAMS KYI YANG GO RIMS BZHIN
DU SHAR PHYOGS LA SOGS

PA PHYOGS KYI 'DAB MA RNAMS SU BSKOR BA JI LTA BA BZHIN DU RTOGS
PA YIN GYI GRANGS TZAM NI MA YIN NO, ,STONG PA KHYAD MED CES BYA
BA LA SOGS PA LA, GLU BZHI PO 'DI RNAMS NI GO RIMS BZHIN DU THUGS
DANG, GSUNG DANG SKU DANG, GSANG BA RNAMS KYI SGYU MA LTA BU NYID
GSAL

BAR BYED PA'O, ,DE RNAMS NYID YONGS SU GZUNG BAR BYA BA DANG CHOS
ZHU BA LA SPRO BAR BYED PA RAB TU BGRANG BA'I TSIGS SU BCAD PA'O,
,'DI'I RKANG PA SO SOR TSOGS BZHI'O, ,TSOGS RE RE LA PHYI MO
BZHI'O, ,DANG PO DANG GNYIS PA NI LCI BA'I MTHA' CAN NO, ,GNYIS
PA'I DBUS MA LCI

BA'O; ,RNAM PA RNAMS NUS PAS STONG PA NYID YIN ZHING DE NYID THA
DAD PAR NYE BAR MI MTSON PA'I PHYIR KHYAD PAR MED CES BYA STE,
STONG PA KHYAD MED DO, ,NAM MKHA' BYED PA'I RIGS PAS SKYE BA'I
PHYIR BYAS PA'O, ,SANGS RGYAS THAMS CAD KYI CHOS ZHU BA'I NGO BO
YIN PA'I PHYIR

CHOS SO; DE LTAR NA RKANG PA GSUM GYIS BOS NAS LHA MOS BSKUL
BA'O, ,MNYAM PA ZHES BYA BA NI KHYOD NYID KYIS MTSUNGS PA STE,
KHYOD KYI DE BZHIN NYID BDAG NYID YOD PA'I PHYIR RO, ,DE RNAMS
GANG YIN ZHE NA SNANG BA ZHES BYA BA LA SOGS PA STE, BDAG PO'I
YAN LAG TU GYUR

@159B PA'I PHYIR, RTAG TU BRGYAN PA ZHES BYA STE, STONG PA'AM LHA
MO BZHIS BSDUS PA'I NGO BO NYID KYI PHYIR SHIN TU BRGYAN PA ZHES
BYA STE SNANG BA'O, ,LUS THAMS CAD KYI 'TSO BA ZHI BAR BYA BA'I
PHYIR ZHI BA'O, ,SEMS KYI SGRIB PA THAMS CAD LAS THAR PA'I PHYIR
THAR PA'O, ,SANGS

RGYAS THAMS CAD KYI CHOS KYI DGA' BA RNAMS MNYAM DU NYAMS SU
MYONG BA'I PHYIR SHIN TU MNYAM PA'O, ,MTHA' YAS PA'I SPRUL PA'I
SKUR 'GRO BA RNAMS KYI DON BYED PAS NA MI MNYAM PA'O, ,DE LTA BAS
NA LHA MO LNGA PO RNAMS MNYAM PA YIN NA'O NA JI LTAR SNANG BA'I
LHA MO LA SOGS

PA'I GZUGS KYIS SNA TSOGS PA YIN, SMRAS PA, SGYU MA YANG ZHES BYA
BA NI GANG ZHIG MTSUNGS PA DE BZHIN DU YANG SGYU MA ZHES BYA STE,
YANG GI SGRA'I DON TO, ,SNGAGS LA SOGS PA'I BYIN RLABS KYIS SHING
LA SOGS PA MED PA NYID KYI GLANG PO CHE LA SOGS PA'I NGO BO GSAL
BAR BYED

PA NI SGYU MA'O, ,DE DANG CHOS MTHUN PA LHA MO RNAMS KYANG SGYU
MA STE, CHOS KYI SKU DANG RGYU MTHUN PA DAG 'JIG RTEN PA'I YE
SHES LA DE RNAMS MED PA NYID SKU DANG GSUNG DANG THUGS KYI SNANG
BA SNA TSOGS PAR SNANG BA'I PHYIR RO, ,RGYU MTSAN CI'I CHED DU
LHA MO RNAMS SGYU MA BYED CE NA, SMRAS PA,

BYA PHYIR ZHES BYA BA STE, BYA BA'I RGYU MTSAN 'GRO BA'I DON BYE
BA'I RGYUR RO, ,DE LTA BAS NA SANGS RGYAS DANG MNYAM PA'O, ,SANGS
RGYAS NI RDO RJE SEMS DPA' LA SOGS PAS MNYAM PA'O, ,DE YANG CHOS
KYI SKUS MNYAM PA DANG, DE DANG RGYU MTHUN PA DAG PA 'JIG RTEN
PA'I YE SHES

KYI RANG BZHIN LONGS SPYOD RDZOGS PA'I SKUS RNAM PA SNA TSOGS PAR
SNANG STE 'GRO BA'I DON BYA BA'I CHED DU'O, ,DE GANG YIN ZHE NA,
ROL PA ZHES BYA BA LA SOGS PA GSUNGS TE, THAMS CAD MKHA' MNYAM NI
LHA MO RNAMS DANG SANGS RGYAS RNAMS KYI ROL PA STE, TSOGS NAS SNA

TSOGS PA'I DON SPYOD PA NI MCHOG TU ROL PA'O, ,DUS JI TZAM DU ZHE
NA, ZHI BA ZHES BYA BA LA SOGS PA GSUNGS TE ZHI BA BLA NA MED PA
NI ZHI BA BLA NA MED PA STE, RTAG PA'I SKU DE BZHIN GSHEGS PA
ZHES BYA BA'I TSIG LAS SO, ,RTAG PA NI DE BZHIN GSHEGS PA RNAMS
KYI SKU GSUM

@160A *, ,POS SO; ,RANG BZHIN GYIS NI RANG BZHIN GYIS RTAG PA
STE, THOG MA DANG THA MA MED PA'I PHYIR RO, ,LONGS SPYOD RDZOGS
PAS NI RGYUN MI 'CHAD PAS RTAG PA STE THOG MA DANG THA MA MED
PA'I PHYIR RO, ,SPRUL PA'I SKU NI RGYUN GYIS RTAG PA STE, LA LAR
ZHIG KYANG DE

NYID GZHAN DU SKYE BA DANG GZHAN DU GNAS PA'I PHYIR 'BROG DGON PA
CHEN PO ME'I PHUNG PO BZHIN NO, ,DE LTAR CHOS DANG LONGS SPYOD
RDZOGS PA'I RANG BZHIN DANG, ROL PA'I SEMS YONGS SU BSRUNG BA LA
SPRO BA'O, ,'GRO BA'I DON SGRUB PAR BYED PA'I PHYIR DANG, RNAM
PAR DAG PA'I

PHYIR DANG, 'TSE BA MED PA'I PHYIR RTAG PA NYID DO, ,'DIR NGES PA
NI YI GE DRUG PA'I SNGAGS TE, RU LU RU LU BHYO RU LU tA'O, ,SGYU
MA ZHES BYA BA LA SOGS PA LA, NAM MKHA' DANG MNYAM PA ZHES BYA BA
NI CHOS KYI SKU'I RANG BZHIN SANGS RGYAS RNAMS DANG LHA MO RNAMS
KYI'O, ,CHOS

ZHES BYA BA NI GSUNGS PA'I CHOS RNAMS SO, ,MTHA' DAG NYID KYIS DE
YANG NAM MKHA' DANG MNYAM PA STE, NAM MKHA' DANG MNYAM PA NYID
KYIS SNANG BA'I PHYIR ZHES BYA BA'I THA TSIG GO, ,ROL PA MA YIN
PA NI NAM MKHA' DANG MNYAM PA ROL PA MA YIN NO, ,GANG NAM MKHA'
DANG

MNYAM PA YIN ZHE NA, GANG ZHIG DE RNAMS SGYU MA 'DRA BA'I NGO BO
YIN ZHING MTSUNGS PAR NGO BOR SNANG STE, DE BZHIN DU YONGS SU
GCOD PA'I PHYIR RO, ,SGRA DANG 'DRA BA NI SGRA BRNYAN BZHIN TE
DE'I BDAG NYID SGRA DANG 'DRA BA'I CHOS SO, ,DES MNYAM PA NI
SNANG BA TZAM YIN PA'I PHYIR RO, ,SBYOR

BA NI YANG DAG PAR SBYOR BA'O, ,DE MED PA NI SBYOR BA MED DO,
,CHA NI YI GE YOD PA ZHES BYA'O, ,SBYOR MED CHA'I CHOS YI GE RIM
PA BZHIN DU BRJOD PA'I PHYIR DANG BRJOD PA ZHIG PA'I PHYIR DANG,
SBYOR BA MED PA'I PHYIR YI GE NI RJOD PAR BYED PA MA YIN NO,
,RJOD PAR BYED PA MA YIN PAS CHOS MA YIN NO, ,DE'I PHYIR

NAM MKHA' DANG MNYAM PA'I CHOS SO, ,DE LTA BAS NA RANG GI NI RANG
BZHIN GYIS SO, ,PI WANG MNYAM PA NI PI WANG GI SGRA DANG MTSUNGS
SO, ,DE'I RJOD PAR BYED PA'I SGRA MA YIN PA'I PHYIR DANG, 'BREL
PA MED PA'I PHYIR RO, ,CHU NI CHU'O, ,GSAL BA NI ZLA BA STE, CHU
DANG MTSUNGS PA

@160B ZHES BYA BA'I DON TO, ,YANG NA GSAL BA NI MAR ME STE, GSAL
BAR BYAS PAR MTSUNGS PAS MUN PA MI SNANG BA'I 'JIG RTEN RNAMS LA
YE SHES KYI SNANG BAR GYUR PA ZHES BYA BA'I DON TO, ,DE TZAM GYIS
NI 'DI'I 'GRO BA'I DON SGRUB PAR BYED PA'I PHYIR KHYAB PA'O,
,LHAG MAS

RNAM PAR DAG PA NYID DE, DE'I PHYIR KHYED YANG GZHES LA CHOS
BSTAN DU GSOL ZHES BYA BA NI BSDUS PA'I DON TO, ,GANG ZHIG CES
BYA BA LA SOGS PA LA RO MNYAM POR GYUR PA'I SANGS RGYAS THAMS CAD
KYI CHOS KHO NA SNANG BA STE, RAB TU GSAL BA'I NGO BO'I PHYIR RO,
,NAM MKHA' DANG MNYAM PA YANG SNANG BA

MED PA'I PHYIR RO, ,DER RANG BZHIN GYI RDO RJE NI RDO RJE SEMS
DPA'O, ,ROL BA NI SEMS CAN GYI DON DU SPYOD PA BSTAN PA'O, ,CI DE
GZUGS KYI RANG BZHIN YIN NAM ZHE NA, GZUGS DANG MNYAM ZHES BYA BA
GSUNGS TE, GZUGS SU SNANG BA NYID DES BDAG NYID YONGS SU GCOD
PA'I PHYIR RO, ,DE RNAMS KYI RDO RJE'I

GZHUNG LUGS NI DKYIL 'KHOR RO, ,DER JI LTA BU ZHIG YIN ZHE NA,
GZUGS SOGS ZHES BYA BA GSUNGS TE, GZUGS LA SOGS PA'I 'DOD PA
LNGA'O, ,DE RNAMS KYI BDE BA MI ZAD PA DE STER BAR BYED PA DE LA
DE SKAD CES BYA'O, ,CHU NI CHU BO DANG RDZING LA SOGS PA'O,
,'DI'I ZLA BA NI ZLA BA'O,,

DE MTSUNGS PA NI GZUGS BRNYAN MTSUNGS PA NYID KYIS YONGS SU GCOD
PA'I PHYIR RO ,DE LTA BAS NA SANGS RGYAS THAMS CAD NYID NAM MKHA'
DANG MNYAM PA'O, ,SEMS CAN GYI DON GYI CHED DU SKU DANG SKU CAN
GYI DKYIL 'KHOR STON LA, DE BZHIN DU KHYED KYANG BSTAN DU GSOL
ZHES BYA BAR

DGONGS SO, ,RNAL 'BYOR ZHES BYA BA LA SOGS PA LA GANG LA RNAL
'BYOR MANG PO'I GNAS YOD PA DE LA DE SKAD CES BYA STE, DE RNAMS
SU YOD PA'I PHYIR RO, ,RDO RJE'I NGO BO NI BDAG NYID RDO RJE
'DZIN PA'O, ,GDUL BYA'I BSAM PA THA DAD PAS 'DZIN PA'O, ,DE NYID
NI GZUGS LA SOGS

PA'I DBYE BAS SPRO BA'O, ,DE NYID SEMS CAN TE, SANGS RGYAS LA
SOGS PA RNAMS KYI BDAG NYID MTSUNGS PA NI DE DANG RGYU MTHUN PA'I
PHYIR RO, ,DES ZHES BYA BA NI SEMS CAN DE RNAMS KYIS SO, ,RDO RJE
NI RDO RJE 'DZIN PA'O, ,STER BA NI STER BAR BYED PA'O, ,MCHOG CES
BYA BA NI 'DOD PA STE,

@161A *, ,SANGS RGYAS NYID LA SOGS PA RNAMS SO, ,DBYINGS DANG
MNYAM PA ZHES BYA BA NI, RIGS DANG MTSUNGS BA STE, RIGS JI LTA BA
ZHES BYA BA'I DON TO, ,LA LAS RGYAL BA ZHES ZER TE, ,RGYAL BAR
BYED PA DANG, 'DUL BAR BYED PA STE MCHOG GI DBYINGS SO, ,STONG
GSUM

GYI 'JIG RTEN GYI KHAMS DANG MTSUNGS PA NI DUS MTSUNGS PA STE,
DE'I DON 'DI YIN NO, ,'DI LTA BU'I GZHAN GYI DON GYI BYA BA RDO
RJE 'DZIN PA DES 'JUG PAR BYED PA ZHES BYA BAR DGONGS SO, ,DE
LTAR NA LHA MO'I GRANGS LA SOGS PA SHES PAR BYA BA'I PHYIR GLU
BZHI DANG LHA MO BZHI POS BSTAN PA DE SBYAR

BA'I PHYIR LHA MO ZHES BYA BA LA SOGS PA STE, KYE LHA MO BZHI POS
GLU 'DI GSUNGS PA 'DIS SO, ,MKHA' MNYAM NI TING NGE 'DZIN LA GNAS
PA STE RANG GI BDAG PO LA BSKUL BA'O, ,GANG ZHIG GLU 'DI NYAN
ZHES BYA BA NI SGRA'I LUS KYIS MTHONG BA'O, ,YID GCIG GIS ZHES
BYA BA NI MNYAM PAR

GZHAG PAS SO, ,RGAL BA NI DON GYI LUS KYIS SO, ,SEMS YID KYIS
ZHES BYA BA NI BRJOD PA DANG BCAS PA'I YID KYIS SO, ,DE NAS GANG
YIN ZHE NA, GLU 'DI ZHES BYA BA LA SOGS PA GSUNGS TE, GLU 'DI NAM
MKHA' DANG MNYAM PA NI DE BZHIN NYID DU SNANG BA'I PHYIR RO,
,GZUGS MTSUNGS

PA NI RDO RJE 'DZIN PA LA LEN PA ZHES BYA'O, ,DE'I PHYIR RDO
RJE'I RANG BZHIN NI CHOS ZHU BA'I BDAG NYID DO, ,THUGS SAD PA NI
BZHENGS PAR BYED PA'O, ,GCIG GI RANG BZHIN RGYUD NI RDO RJE'I
GZHUNG LUGS LEN PA ZHES BYA'O, ,DE NAS RDO RJE DANG RDO RJE'I
GZHUNG LUGS KYIS BSKYOD PA'I SNGAGS GANG ZHE NA,

RDO RJE GO 'PHANG ZHES BYA BA LA SOGS PA GSUNGS TE, RDO RJE GO
'PHANG NI RDO RJE 'DZIN PA'I SA BON H'Um YIG GO, ,DE NAS GZHAN
RANG BZHIN NI THA DAD PA'I SA BON NO, ,GCIG GI SA BON NI CHOS ZHU
BA DE NYID KYIS H'Um YIG LNGA BSGOM PAR BYA ZHES BYA BAR SBYAR
RO, ,DE CI YIN ZHE NA, SEMS ZHES BYA BA

LA SOGS PA GSUNGS TE, SEMS NI RDO RJE 'DZIN PA SNGON PO'O, ,GANG
GI PHYIR DE DBUS SU GYUR PA DE'I DKYIL 'KHOR THAMS CAD BSGOM PAR
BYA'O, ,DE LTAR CHOS ZHU BA LAS SA BON LNGA BSGOM ZHE NA, CHOS
ZHES BYA BA LA SOGS PA GSUNGS TE DKYIL 'KHOR NI GZHAL YAS KHANG
NGO, ,DE'I

@161B DBUS GNAS PADMA'I MCHOG NI DER SGOM PA DE LA DE SKAD CES
BYA'O, ,CHOS LAS DE BZHIN DU BSGOM PA NI, CHOS KYI DKYIL 'KHOR
DBUS GNAS PA, ,PADMA'I MCHOG NI BSGOM PA'O, ,DE'I SNA TSOGS PA
ZHES BYA BA NI CHOS DE'I SNA TSOGS PA DANG THA DAD PA'O, ,BSGOM
PAR BYA ZHES BYA BA NI LHAG

MA'O; ,LTE BA DANG 'DAB MA RNAMS SU CHOS DE LAS ZLA BA MNAN PA
H'Um YIG GI GZUGS KYIS YONGS SU GYUR PA'I PHYIR RO, ,DE NAS CI
BYA ZHE NA, SGYU MA ZHES BYA BA LA SOGS PA GSUNGS TE, SGYU MA'I
RANG BZHIN THAMS CAD KYI NGES PAR GZUGS RNAMS SPYOD PAR BYED PA
STE, GYIS SHIG CES

BYA BA LHAG MA'O, ,SEMS KYI RANG BZHIN NYID RDO RJE'I GZHUNG LUGS
MA YIN NAM 'DI SGYU MA YIN NO ZHE NA, SEMS ZHES BYA BA LA SOGS PA
GSUNGS TE, RNAM PA MED PA NYID DE GCIG DANG DU MA'I RANG BZHIN
DANG BRAL BA'I PHYIR RO, ,DE LTA BAS NA SEMS NI NAM MKHA' DANG
MTSUNGS PA'O,,

DE'I PHYIR SEMS KYI GZHUNG LUGS RANG BZHIN MA YIN PA NI, RDO
RJE'I GZHUNG LUGS DANG, SEMS KYI GZHUNG LUGS KYI RANG GI NGO BO
STE, RANG BZHIN MA YIN PA DANG RANG GI NGO BO MED PA DANG BRDZUN
PA ZHES BYA BA'I DON TO, ,SNANG BA THA DAD PA'I PHYIR RDO RJE
YANG GZHAN YIN ZHING RDO RJE'I GZHUNG

LUGS KYANG GZHAN MA YIN NAM, DE JI LTAR GCIG GI RANG BZHIN YIN
ZHE NA, GNYIS KA'I ZHES BYA BA LA SOGS PA GSUNGS TE, SNA TSOGS
PA'I RANG BZHIN MED PAS GZHUG PAR RIGS PA STE, NAM MKHA' DANG
MNYAM PA GSAL BA TZAM GYIS RNAM PA BRDZUN PA'I PHYIR RO, ,DER

GNAS PA LAS RDO RJE NYID NAM MKHA' DANG MNYAM PA RDO RJE 'DZIN PA
NYID KYI RANG BZHIN NO, ,LHAG MA NI SGYU MA STE BRDZUN PA'I PHYIR
RO, ,RDO RJE SEMS DPA' ZHES BYA BA LA SOGS PA LA, DANG POS NI
BCOS MA DANG BCOS MA MA YIN PA'I NGO BOR GSUNGS LA, GNYIS PAS NI
THUGS DANG

GSUNG GI GSANG BA'O, ,KYE RDO RJE SEMS DPA' KHYOD NYID GCIG GI
RANG BZHIN NO, ,'JIG RTEN PA'I RGYU MTSAN DU BYAS PA NI SGYU MA'I
RANG BZHIN TE, KHYOD NI ZHES BYA BA NI LHAG MA'O, ,JI LTAR YIN
ZHE NA, SEMS CAN ZHES BYA BA LA SOGS PA GSUNGS TE, 'DUL BAR BYED
PA NI

@162A *, ,SKU THA DAD PA 'DIS SEMS CAN RNAMS 'DUL BAR BYED PA'O,
,SEMS CAN SAD PAR BYED PA NI 'DUL BAR BYED PA'I RANG BZHIN NO,
,KYE LAGS RDO RJE SEMS DPA' KHYOD NI GCIG GI RANG BZHIN TE GCIG
GI NGO BO'O, ,LHA MO NI SNANG BA'I LHA MO'O, ,RDO RJE NI 'DZIN

PA'O; ,SMRAS PA GSOL PA'O, ,GSANG BA ZHES BYA BA NI GSANG BAR
BYED PA STE, GSANG BA'I THUGS DANG GSUNG GI GSANG BA'I NGO BO
ZHES BYA BA'I THA TSIG GO, ,NANG ZHES BYA BA NI RANG GI SNYING
GAR RO, ,ROL PA ZHES BYA BA NI ROL BAR PHYED PA'O, ,SEMS KYI RANG
BZHIN ZHES BYA BA NI ZLA

BA'I DKYIL 'KHOR LA GNAS PA SNA TSOGS RDO RJE'I RNAM PAS SO, ,DER
NGES ZHES BYA BA NI SNYING GAR NGES PA'O, ,SEMS GSANG ZHES BYA BA
NI SNA TSOGS RDO RJE'I LTE BAR BABS PA'O, ,CHOS 'BYUNG ZHES BYA
BA NI SNGAGS YANG 'BYUNG BA STE, DE YANG H'Um YIG GO, ,SPRO BA'I
DBANG DU BYAS NAS SPRO BA

ZHES BYA BA GSUNGS TE, SPRO BAR BYAS PA'I RDO RJE NI SNYING GA'I
SNGAGS SO, ,NAM MKHA'I RANG BZHIN NI SEMS CAN RNAMS SGYU MA LTA
BU'O, ,YANG SDUD PA NI GANG GI PHYIR SEMS KYI RANG BZHIN GCIG
PA'O, ,GANG GI PHYIR SEMS LA SPYOD PAR BYED PA NI GANG GI PHYIR
NI HI'I DON TO, ,THAMS CAD

NYID DU SEMS MNYAM PAR MTHONG BA NI SGYU MA LTA BU'O, ,YANG DANG
YANG DU SEMS CAN SBYOR BA NI BSDUS NAS GCIG GI RNAM PAR BYED
PA'O, ,'DI THAMS CAD KYIS 'DI SKAD GSUNGS PA YIN TE, 'DIR BLA NA
MED PA'I MCHOD PA RNAM PA BDUN DANG, SKYABS SU 'GRO BA DANG,
BYANG CHUB TU

SEMS BSKYED PA SNGON DU SONG BA TZAM GYIS SEMS TZAM NYID DU MOS
PAR BYAS LA NAM MKHA' DANG MNYAM PA'I BYANG CHUB KYI SEMS MNGON
DU BYA STE, AOm SH'U N+YA T'A DZNY'A NA BADZRA SVA BH'A BA A'ATMA
KO&HAm ZHES PAS BYIN GYIS BRLAB PAR BYA'O, ,DE'I RJES LA TZUm
YIG LAS SKYES PA'I LHA MO TZUN D'A ZLA BA BZHIN DU

DKAR BA PHYAG BZHI PA TING NGE 'DZIN GYI PHYAG RGYAS RO'I SNOD
'DZIN PA, CIG SHOS DAG GIS PHRENG BA DANG PUSTI 'DZIN PA, RAL
BA'I COD PAN CAN RDO RJE SKYIL MO KRUNG GIS PADMA CHEN PO DANG
ZLA BA LA BZHUGS PA 'JIG RTEN GYI KHAMS KYI TSAD TZAM BSGOM PAR
BYA'O, ,DE'I PADMA'I LTE BA MU TIG GI 'BRAS BU

@162B LTAR GSAL ZHING DKAR BA CHOS 'BYUNG GI RNAM PA 'DZIN PAR
BHR'Um LAS SKYES PA'I RNAM PAR SNANG MDZAD DO, ,DE YONGS SU GYUR
PA LAS MCHOG TU 'BAR BA'I RIN PO CHE LNGA LAS BYUNG BA'I GZHAL
YAS KHANG NGO, ,GRU BZHI PA LA SGO BZHI PA, ,RTA BABS BZHI YIS
RNAM PAR BRGYAN, ,KHYAMS

BZHI PO NI MDZES PA STE, ,MCHOD PAS 'BREL BA'I LHA MO'I TSOGS,
,DRA BA DRA PHYED DAR DANG PHRENG, ,RNGA MA LA SOGS PA YIS
BRGYAN, ,RLUNG GIS BSKYOD PA SNA TSOGS RTZE, ,BA DAN DRIL BU'I
SGRA BSAM BYA, ,DE'I DBUS SU PADMA DMAR PO 'DAB MA BRGYAD PA
BSAMS TE, DE'I LTE BAR NYI MA'I

DKYIL 'KHOR LA H'Um YIG GIS BCOM LDAN 'DAS MI BSKYOD PA AINDRA
N'I LA'I MDOG DANG MTSUNGS PA, NOR BU RIN PO CHES MTSAN PA'I RAL
BA'I COD PAN CAN, MA RUNGS PA'I MCHE BA GTZIGS PA CAN, SNA TSOGS
PA'I GOS KYIS BRGYAN PA, RDO RJE DANG RDO RJE DRIL BU 'DZIN PA,
PHYAG

GNYIS KYIS RANG SNANG BA'I RIG MA LA 'KHYUD PA BSGOM PAR BYA'O,
,SGYU MA'I BDE BA'I SGRAS PHYOGS KYI DE BZHIN GSHEGS PA BKUG STE,
ZHAL DU BCUG LA ZHU NAS PADMA'I NANG DU SONG BA'I BDE BA CHEN
PO'I BDAG NYID BSAM PAR BYA'O, ,DE'I SNANG BAS YAB YUM ZHU BAR
BLTAS LA, DE'I

PADMAR ZLA BA BZHIN SANGS RGYAS RNAMS KYI SKUS GANG BAR BLTA'O,
,DE'I RJES LA ZHI BA MA DANG THAR BA MA DANG, SHIN TU MNYAM MA
DANG, MI MNYAM MA ZHES BYA BA'I LHA MO BZHIS SGO BZHIR ZLA BA
RNAMS LA BZHUGS TE CHOS KYI SKU'I BDAG NYID RDO RJE 'DZIN PA CHEN
PO DE NI SPROS PA MED PA THAR PA CHEN

PO'I BDE BA'I TING NGE 'DZIN LAS BSLANG BAR BYA BA'I PHYIR GLU
BZHIS BSKUL BA, SU N'A AI AE AE KA AA DHARMMA SA MA, BH'A SANTI
MO KHA SU SA M'A AA SA M'A, M'A AA TU KA SYA HAm BUDDHA SA M'A,
KI TA NTI SARBA KHA SA M'A RU LU RU LU BHYO RU LU, M'A AA SA DHA
BA KA AA DZO AA SA MA, BHA SANTI DU LA LA RA BA

DHARMMA SA, DHARMA AA KI tA KHA SA M'A nA SA MA, AA SA M'A GA MAm
SA SA AU BI nA SA M'A, DZHO DHARMMA LO AA A'A SA SA MO, ,KU BANTI
BADZRA TI HE RU AA SA M'A, RU B'A TI KA MA SU HA AA KKHA AA DA,
DZA LA HENDU TULLA TA HI BADZRA NA AU, BHA H'U DZO AA PA tA TA HI
BADZRA NA AA, BA H'U RU AA DHA RI TA HI BADZRA

@163A *, ,MA AU; PHA RA NA HI SATVA AA SYA NA SA M'A, TA HI
BADZRA DE AI BA RA DHA AA SA M'A, DE LTAR LHA MO BZHIS GLU BLANGS
NAS RANG GI PHYOGS KYI 'DAB MA'I ZHU BA RNAMS SU ZHUGS SHING ZHU
BAS RO MNYAM PAR 'GYUR RO, ,GLU MA RNAMS KYIS GSOL BA BTAB

PAS; ZLA BA ZHU BA DES LTE BA DANG SHAR LA SOGS PA'I 'DAB MA
RNAMS SU ZLA BA'I GDAN CAN H'Um YIG LNGAR GYUR TO, ,SNGON PO DANG
DKAR PO DANG, SNGON PO DANG DMAR PO DANG, LJANG GU GO RIMS BZHIN
TE, LTE BAR H'Um YIG GIS SNA TSOGS RDO RJE BSAM PAR BYA ZHING,

SHAR LA SOGS PAR H'Um YIG GI KHA DOG DANG MTSUNGS PA'I RDO RJE
RTZE LNGA'O, ,LTE BA'I SNYING POR 'BYUNG BA'I SA BON GYI 'OD ZER
RNAMS SPROS PAS 'GRO BA RNAMS LA PHAN PAR BYAS SHING RDO RJE DE
RNAMS CI RIGS PAR LHA DRUG GI NGO BOR 'GYUR RO, ,DE LA SNA TSOGS
RDO RJE DANG SA BON YONGS SU

GYUR PA LAS BCOM LDAN 'DAS RDO RJE SEMS DPA' AINDRA N'I LA'I MDOG
DANG MTSUNGS PA RAL PA'I COD PAN CAN, LANG TSO GSAR PA RNAM PA
SNA TSOGS NA BZAS BRGYAN PA, RDO RJE SKYIL MO KRUNG GIS BZHUGS
PA, PHYAG GNYIS PO DAG GIS SNA TSOGS RDO RJE DANG SNA TSOGS RDO
RJES MTSAN

PA'I DRIL BU 'DZIN CING RANG GSAL BA'I LHA MO SNANG BA LA 'KHYUD
PAS RNAM PAR GNAS PA DPA' ZHING SGEG PA'I NYAMS DANG LDAN PA'O,
,SHAR GYI 'DAB MAR RDO RJE DKAR PO DANG, SA BON LAS BYUNG BA'I
ZHI BA MA SKU MDOG DKAR MO'O, ,LHO'I 'DAB MAR RDO RJE SNGON PO
DANG SA BON LAS BYUNG

BA'I THAR PA MA SKU MDOG SNGON MO'O, ,NUB KYI 'DAB MAR RDO RJE
DMAR PO DANG, SA BON LAS BYUNG BA'I SHIN TU MNYAM MA SKU MDOG
PADMA R'A GA LTA BU'O, ,BYANG GI 'DAB MAR RDO RJE LJANG GU DANG
SA BON LAS BYUNG BA'I MI MNYAM MA SKU MDOG MA RGAD LTA BU'O, ,DE
LTAR LHA MO BZHI PO

LANG TSO GSAR PA, DPA' BA DANG SGEG PA'I NYAMS CAN, RIN PO CHE'I
COD PAN CAN RNAM PA SNA TSOGS PA'I NA BZAS BRGYAN PA DGOD PA DANG
BCAS PA'I BCOM LDAN 'DAS LA ZUR GYIS BLTA BA, PHYAG G-YAS PA
RNAMS KYIS KHA DOG DANG MTSUNGS PA'I RDO RJE RTZE LNGA PA 'DZIN
PA,

@163B G-YON PA RNAMS KYIS 'KHOR LO DANG, AUTPALA DMAR PO DANG
PADMA DANG, AUTPALA SNGON PO 'DZIN PA SEMS DPA'I SKYIL MO KRUNG
GIS BZHUGS PA'O, ,DE'I RJES LA BCOM LDAN 'DAS DANG LHA MO SNANG
BA'I NU MA'I BAR DU ZLA BA DANG SNA TSOGS RDO RJE'I LTE BAR ZLA
BA LA H'Um YIG SNGON

PO 'OD ZER GYI PHRENG BA CAN BLTAS TE, AOm DHARMMA DH'A TU SVA
BH'A BA A'ATMA KO&HAm ZHES BYA BAS BYIN GYIS BRLAB PAR BYA'O,
,MGO DANG MGRIN PA DANG SNYING GA'I ZLA BA RNAMS LA RAB PO DANG
NAG PO RNAMS BSAMS LA SNGAGS KYIS PO DANG NAG PO RNAMS BSAMS LA
SNGAGS KYIS

BYIN GYIS BRLAB PAR BYA STE, AOm SARBA TA TH'A GA TA K'A YA
BADZRA SVA BH'A BA A'ATMA KO&HAm, AOm SARBA TA TH'A GA TA W'A GA
BADZRA SVA BH'A BA A'ATMA KO&HAm, AOm SARBA TA TH'A GA TA TZITTA
BADZRA SVA BH'A BA A'ATMA KO&HAm BYA'O, ,LHA MO BZHI PO RNAMS
KYI NU MA'I BAR DU ZLA BA LA GNAS PA'I KHA DOG DANG MTSUNGS PA'I
RDO RJE RTZE

LNGA PA DANG, LTE BAR GNAS PA RNAMS LA RANG GI SA BON NO, ,MGO BO
DANG MGRIN PA DANG, SNYING GA'I ZLA BA RNAMS LA RAB BSNGAGS LA
SOGS PA BLTA'O, ,DE NAS LHA THAMS CAD KYI SKU DANG GSUNG DANG
THUGS RNAMS KYI DE KHO NA NYID JI LTA BA BZHIN DU NAM MKHA' DANG
MNYAM PA STE, RNAM PA

JI LTA BA BZHIN DU MED PA'I PHYIR SKYE BA MED PA DANG, RANG BZHIN
MED PAR NGES PAR BYAS SHING TSIGS SU BCAD PAS BYIN GYIS BRLAB PAR
BYA STE, SKU MI 'GYUR BA SKYE BA MED, ,GSUNG DANG THUGS NI MTSAN
NYID MED, ,NAM MKHA'I RDO RJE RTAG PAR 'GYUR, ,BRDZUN PA BSDUS PA
BSDUS BA'O, ,

ZHES BYA'O, ,DE NAS RANG RANG GI SA BON GYI 'OD ZER PHYOGS BCUR
SONG BA RNAMS KYIS YE SHES KYI DKYIL 'KHOR BKUG PA MDUN GYI BAR
SNANG DU GZHAG LA RANG GI SNGAGS BZLAS PAS YON CHAB DBUL ZHING
DZA: H'Um BAm HO: ZHES PA RNAMS KYIS YE SHES KYI DKYIL 'KHOR DGUG
PA DANG, GZHUG

PA DANG, BCING BA DANG DGYES PAR BYAS LA DAM TSIG GI DKYIL 'KHOR
DES LHAN CIG RO MNYAM PAR GYUR PA'O, ,DE NAS SNYING GA'I SNGAGS
KYI 'OD ZER GYIS DE BZHIN GSHEGS PA SPYAN DRANGS LA YE SHES KYI
CHUS GANG BA'I RIN PO CHE'I BUM PA BSNAMS PA RNAMS KYIS BDAG DANG
DKYIL

@164A *, ,'KHOR BA RNAMS LA DBANG BSKUR BAR MOS PAR BYA'O, ,CHU
RDZOGS PA NA LHA RNAMS KYI DBU RGYAN LA RIGS KYI DE BZHIN GSHEGS
PA BLTA'O, ,DE LA RANG GI RAL BA'I COD PAN GYI STENG DU BCOM LDAN
'DAS MI BSKYOD PA AINDRA N'I LA LTA BU SA LA REG PA'I PHYAG RGYAS

BZHUGS PA'O, ,DPRAL BA'I STENG DU RNAM PAR SNANG MDZAD ZLA BA LTA
BU BYANG CHUB MCHOG GI PHYAG RGYAS BZHUGS PA'O, ,RNA BA G-YAS
PA'I STENG DU RIN CHEN 'BYUNG LDAN GSER GYI MDOG CAN MCHOG SBYIN
GYI PHYAG RGYAS BZHUGS PA'O, ,MGRIN PA'I RGYAB KYI STENG DU SNANG
BA MTHA' YAS PADMA R'A GA

LTA BU TING NGE 'DZIN GYI PHYAG RGYAS BZHUGS PA'O, ,RNA BA G-YON
PA'I STENG DU DON YOD GRUB PA MA RA KA TA LTA BU MI 'JIGS PA'I
PHYAG RGYAS BZHUGS PA'O, ,DE LTAR LHA MO SNANG BA'I YANG NGO,
,LHA MO BZHI PO'I RIN PO CHE'I COD PAN GYI STENG DU GO RIMS BZHIN
DU RNAM PAR SNANG MDZAD DANG, MI BSKYOD

PA DANG SNANG BA MTHA' YAS DANG DON YOD GRUB PA'O, ,DE NAS SNYING
GA'I SNGAGS KYI 'OD ZER LAS BYUNG BA'I LHA MO SPROS PA'I SBYOR
BAS NAM MKHA'I NGOS KHYAB PA RNAMS KYIS BCOM LDAN 'DAS 'KHOR DANG
BCAS PA MCHOD PAR BYA'O, ,DE NAS GSANG BA'I MCHOD PA DANG DPA' BO
LNGA'I MCHOD PA CHO GA

DANG LDAN PAS YANG DAG PAR MCHOD PAR BYA STE, AOm SARBA TA TH'A
GA TA P'U DZA BADZRA SVA BH'A BA A'ATMA KO&HAm ZHES BYA BAS BYIN
GYIS BRLAB PAR BYA'O, ,DE NAS TSIGS SU BCAD PA GSUM GYIS, LHA MO
BZHI'I ZHAL NAS BCOM LDAN 'DAS LA BSTOD PA, SANGS RGYAS LNGA YI
DBU RGYAN BSTEN,,

GANG GI SRID GSUM SNYING PO STE, ,DANG PO SANGS RGYAS BCOS RANG
BZHIN, ,DE YI SPYOD PA MKHA' DANG MNYAM, ,SANGS RGYAS LNGA YI DBU
RGYAN YANG, ,GANG GI CHOS RNAMS RANG BZHIN NYID, ,RDO RJE SEMS
DPA' LA RAB 'DUD, ,SRID GSUM CHOS RNAMS NUS PA YI, ,RDO RJE SEMS

LA 'DUD BYED PA, ,BSOD NAMS KYANG YIN MTHA' YAS SO, ,RDO RJE SEMS
DPA' LA RAB 'DUD, ,THOB BYA'I CHOS KYI CHEN PO NYID, ,DE NAS
MCHOG GI BDE BA YANG DAG PAR GTAD PAS BDAG DANG DKYIL 'KHOR JI
SRID 'DOD PA BSGOM PAR BYA'O, ,DE NAS SNYING GA'I SNGAGS KYI 'OD
ZER GYI

@164B GONG NAS DE BZHIN GSHEGS PA THAMS CAD SPROS PAS 'GRO BA
RNAMS DE'I BDAG NYID DU BYAS SHING SEMS KYIS SNA TSOGS PA DE BSAM
PAR BYA'O, ,YANG DE RNAMS BSDUS TE SEMS GCIG GI RANG BZHIN DU
BLTA'O, ,RGYUD 'DIR TING NGE 'DZIN GSUM GYI THA SNYAD MED CING
'DIR TING NGE

'DZIN DKYIL 'KHOR RGYAL PO MCHOG CES BYA BA GCIG NYID DO, ,BSGOMS
PAS SKYO BAR GYUR NA SNGAGS BZLAS PAR BYA STE, SNA TSOGS RDO
RJE'I LTE BA'I NANG DU SONG BA SNYING PO'I SNGAGS H'Um NGAM, NYE
BA'I SNYING PO'I SNGAGS AA NU R'A GA SNYING PO'AM, GNYIS KA'I AA
NU R'A GA YA MI H'Um

NGAM; AOm MA H'A SU KHA BADZRA SATVA DZA: H'Um BAm HO: SU RA TA
STVAm ZHES BYA BA'I YI GE BCU BDUN PA'AM GZHAN JI SNYED PA'I
SNGAGS DANG RIG PA LA SOGS PA BZLAS PAR BYA'O, ,DE NAS MDOR BSDUS
PA'I TSIGS SU BCAD PA GNYIS KYIS SMON LAM GDAB PAR BYA STE, SANGS
RGYAS THAMS

CAD BDOG PA KUN, ,RDO RJE 'DZIN PA CHEN PO'I GNAS, ,DGE BA 'DI
YIS THOB GYUR CIG ,'GRO BAS KYANG NI DE THOB SHOG ,RDZOGS PA'I
BYANG CHUB GANG SPYOD DANG, ,RDZOGS SANGS RGYAS KYIS GANG YIN PA,
,BYANG CHUB RDO RJES GANG BSNGAGS PA'I, ,SPYOD PA DE DANG BDAG
LDAN

SHOG; ,DE NAS RANG GI SNYING GA'I 'OD ZER GYIS DAM TSIG GI DKYIL
'KHOR BKUG LA DER NUB PAR BSGOM PAR BYA'O, ,DE NAS LANGS PA NA
BDAG NYID RANG GI LHA'I NGA RGYAL DANG 'BYUNG BA CHEN PO BZHI PA
JI LTAR BDE BAR GNAS PAR BYA'O, ,'DI'I BSGOM PA NI THUN MTSAMS
DANG

PO'O; ,MTSAMS GZHAN DU SKAD CIG LA BDAG NYID RIG MA DANG BCAS
PA'I RANG GI LHA'I NGO BOR THAMS CAD RDZOGS PAR DMIGS PAR BYAS LA
RANG GI SNYING GA'I SNGAGS LA RIM PAS LHA MO BZHI PHYUNG LA GNAS
JI LTA BA BZHIN DU GZHAG PAR BYA'O, ,SKU GSUNG THUGS KYI BYIN
GYIS

BRLAB PA LA SOGS PA THAMS CAD SNGA MA BZHIN DU BYA'O, ,DE LTAR
THUN THA MA LA YE SHES KYI DKYIL 'KHOR YANG DAG PAR MCHOD CING,
YON CHAB PHUL LA AOm BADZRA MU: ZHES BYA BA 'DIS GSHEGS SU GSOL
BAR BYA'O, ,BDAG NYID BSRUNG BA BYAS LA DAM TSIG GI DKYIL 'KHOR
RANG GI

@165A *, ,SNGAGS SU NUB PAR GYUR PAR BSGOM PAR BYA'O, ,GNYID KYI
DUS SU SNANG BA MED PA MTHA' YAS PA'I YE SHES SNGON DU BYAS LA
NYAL BAR BYA ZHING LHA MO BZHI'I GLUS BSKUL BAS GNYID LAS LANGS
PAR BYA'O, ,DE LTAR NYI MA RE RER BYA BA NI JI SRID DNGOS GRUB
KYI

MTSAN MA MTHONG BA DE SRID CES BYA'O, ,THUGS GTZOR BYED PA'I
DKYIL 'KHOR NI THUGS KYI DKYIL 'KHOR TE, DE STON BAR BYED PA'I
LE'U'O, ,NAM MKHA' DANG MNYAM PA'I RGYUD KYI 'GREL PA NAM MKHA'
DANG MNYAM PA LAS THUGS KYI DKYIL 'KHOR GYI LE'U STE GNYIS PA'O,, ,,

GSUNG GI DKYIL 'KHOR BSHAD PAR BYA STE, GSUNG NI SHES RAB YIN
ZHING THUGS NI THABS TE, THABS DANG SHES RAB GNYIS SU MED PA'I
NGO BO NI GSUNG GI DKYIL 'KHOR RO, ,DE YANG SHES RAB GTZOR GYUR
PA DE'I PHYIR, LHA MO SNANG BA'I SKABS DBYE BA GSUNGS PA, GNYIS
SKYES

ZHES BYA BA LA SOGS PA LA, GNYIS SKYES NI BRAM ZE'O, ,DE RNAMS
DANG GTUM MO RANG BZHIN MTSUNGS TE, RNAM PAR SHES PA TZAM GYI
RANG BZHIN DANG, DE RNAMS THA DAD PAR BYED PA'I RNAM PA MED PA
NYID KYI PHYIR RO, ,DPE 'DI SANGS RGYAS KYIS GSUNGS PA'I CHOS
RNAMS KYI RANG BZHIN

TE; RANG BZHIN GSAL BA TZAM NYID NI NAM MKHA' DANG MNYAM PA'O,
,DNGOS PO RNAMS KYI RANG BZHIN NI DU MA DANG GCIG GI RANG BZHIN
SNANG BAS GRUB LA MI GSAL BA'I BDAG NYID LA SNANG BA MI RUNG BA
MA YIN NAM, DE JI LTAR GCIG PA NYID DU BRJOD PAR BYA ZHING SNA
TSOGS PAR BRJOD PAR MI BYA ZHE NA

GCIG CES BYA BA LA SOGS PA GSUNGS TE, GCIG GI RANG BZHIN NI SEMS
TZAM NYID DO, ,DE'I YOD PAR GNAS PA NI, DON DAM PA NYID KYI PHYIR
RO, BRTAGS PA'I PHYIR RO, ,RDOR JE 'DZIN GYIS GSUNGS PA, MTSUNGS
PA'I RANG BZHIN NI DER YIN NO, ,DPE

GZHAN BRAM ZE ZHES BYA BA LA SOGS PA GSUNGS TE, KHYI DANG BRAM ZE
GCIG PA'I RANG BZHIN NO, ,RUS PA DANG CHA LUGS KYI LAG GDUB DANG,
RNA RGYAN LA SOGS PA SGYU MA STE, YANG DAG PA MA YIN PA'I PHYIR
RO, ,RDO RJE'I GO 'PHANG ZHES BYA BA NI RDO RJE'I GO 'PHANG BRTAN
PA'I NGO BO

@165B SEMS TZAM NYID DO, ,DER BRAM ZE DANG KHYI LA SOGS PA BDEN
TE DON DAM PAR RO, ,YANG DE LA MTSUNGS PA'I RANG BZHIN GANG GIS
MTHONG ZHE NA, NGAS MTHONG ZHES BYA BA GSUNGS TE, NGAS MTHONG
BA'O, ,DPE GZHAN GSANG BA ZHES BYA BA LA SOGS PA GSUNGS TE, LHA
MO NI LHA MO SNANG BAS

SO; ,DE ZHES BYA BA NI DE'I GCIG PA'I RANG BZHIN GYIS SO, ,SBYOR
BA'I RANG BZHIN ZHES BYA BA NI SBYOR BA NI TING NGE 'DZIN TO,
,DER ZHES BYA BA NI RNAL 'BYOR DER RO, ,THAMS CAD KHYOD CES BYA
BA NI THAMS CAD NYID DO, ,LHA MO BZHI ZHES BYA BA'I THA TSIG GO,
,RDO RJE SEMS DPA'I DNGOS POS GCIG

GI RANG BZHIN YIN LA, BRGYAN PA NI RAB TU BSGOM PAR BYA BA DANG
YANG DAG PAR STON PAR BYED PA'O, ,BSTAN PA NI SKU YIS TE, SKU
GCIG GIS ZHES BYA BA'I DON TO, ,MTSUNGS PA ZHES BYA BA LA SOGS PA
LA, ,MTSUNGS PA'I RANG BZHIN NI PHYED ZHU BA NYID KYI PHYIR RO,
,GCIG YID NI GCIG GIS

SNGAGS SO, ,RDO RJE RNAM SPANGS NI RDO RJE SEMS DPA' RNAM PAR
SPANGS PA'O, ,'GRO BA GCIG NI GCIG PU NYID DO, ,GAL TE YAB DANG
YUM DAG GAR SONG ZHE NA, DER ZHES BYA BA LA SOGS PA GSUNGS TE,
CHOS ZHU ZHING RIG PA DER ZHE SDANG DANG DE'I RANG BZHIN DAG NI
MI BSKYOD PA DANG RIG

MA'O; ,YAN LAG PHYED PA'I ZHES BYA BA NI LUS PHYED KYI'O, ,CHOS
NI RDO RJE SEMS DPA'I'O, ,NUS NI RAB TU BSGOM PA'O, ,GZHAN PHYED
GANG GIS SHE NA, RDO RJE BU MO ZHES BYA BA LA SOGS PA LA, RDO RJE
BU MO ZHES BYA BA LA SOGS PA NI RDO RJE'I BTZUN MO STE, LHA MO
SNANG BA MA'O, ,DER

ZHES BYA BA NI CHOS RAB TU BSGOM PAR RO, ,STER BAR NI RNAL 'BYOR
MA'O, ,RDO RJE NI RDO RJE 'DZIN PA'O, ,GCIG GI RANG BZHIN NI SKU
GCIG PA STE DE NYID DANG LDAN PA RANG SNANG BA NYID KYIS G-YON
GYI PHYED GANG BA'I PHYIR RO, ,GANG GI DUS SU 'BYUNG BA YIN ZHE
NA, RDO RJE ZHES BYA BA LA SOGS PA

GSUNGS TE, RDO RJE NI CHOS ZHU BA'I'O, ,SGRA BSGRAGS PA NI LHA MO
BZHI'I GLU 'DIS SO, ,BSNGAGS PA NI BSTOD PA BYAS PA JI SRID DE
SRID DU DE'I RJES THOGS NYID DU'O, ,CI CHOS RAB TU BSGOM PA ZHES
BYA BA LA 'JUG GAM, DE NAS BSKUL BA'I LHA MO BZHI PO GAR SONG ZHE
NA, LHA'I ZHES BYA BA

@166A *, ,LA SOGS PA GSUNGS TE, LHA NI RDO RJE SEMS DPA'O, ,G-YON
PA'I PHYED NI LHA MO SNANG BA MA'I CHA YIS GCIG GI RNAM PAR
MTHONG ZHES BYA BA'I THA TSIG GO, ,RDO RJE SEMS DPA' BDAG GIS
BSGOM PAR BYA BA MA YIN NAM, 'DIR YANG LHA GZHAN TE BUD MED KYANG
MA

SKYES PA YANG MA YIN NO ZHE NA, RDO RJE SEMS DPA' ZHES BYA BA LA
SOGS PA GSUNGS TE, RDO RJE SEMS DPA' NYID DE YIN NO, ,BSTOD PA NI
BSGOM PAR BYA'O, ,TSIG TSAD MAR BYED PA NI NGA'I'O, ,GANG GI
PHYIR YANG BCOM LDAN 'DAS DE NYID DO ZHES BYA BAR DGONGS SO, ,'DI
SKAD DU GSUNGS

PA YIN ZHE NA, BLA NA MED PA RNAM PA BDUN LA SOGS PA'I RIM PAS
NAM MKHA' DANG MNYAM PA'I BYANG CHUB KYI SEMS MNGON DU BYAS LA,
AOm YIG GIS STONG GSUM GYI TSAD KYI SKU BCOM LDAN 'DAS MA TZUN
D'A BSAM PAR BYA'O, ,DE'I PADMA'I LTE BAR RNAM PAR SNANG MDZAD
YONG SU GYUR PA LAS SKYES

PA'I GZHAL YAS KHANG BSGOM PAR BYA'O, ,DE'I DBUS SU PADMA DMAR PO
'DAB MA BRGYAD PA'I LTE BAR NYI MA'I DKYIL 'KHOR LA BCOM LDAN
'DAS MI BSKYOD PA RANG SNANG BA'I RIG MAS YANG DAG PAR 'KHYUD PAR
BSAM PAR BYA'O, ,SANGS RGYAS THAMS CAD BCUG CING ZHU BAS PADMA'I
NANG DU SONG

NAS SNANG BA DE NYID KYIS THABS DANG SHES RAB ZHU ZHING RO MNYAM
PAR GYUR PAR BLTA'O, ,LHA MO BZHI'I GLU BZHIS BSKUL BAS CHOS ZHU
BA YANG DAG PAR BSDUS TE, ZLA BA'I DKYIL 'KHOR LA DBUS SU 'BYUNG
BA H'Um YI GE DMAR PO LAS SKYES PA, SNA TSOGS RDO RJE DANG DE'I
LTE BAR SA BON BSAM MO,,

DE YONGS SU GYUR PA LAS BCOM LDAN 'DAS G-YAS PA'I PHYED KYIS LHA
MO SNANG BA MA'I GZUGS 'DZIN PA PADMA R'A GA LTA BU G-YON GYI
PHYED LA NU MA 'BUR BA DANG, G-YON GYI DRAL BAR SKRA 'KHYIL PAS
BRGYAN PA RAL PA'I THOR TSUGS CAN RNAM PA SNA TSOGS PHAS BRGYAN
PA'I NA BZA' DANG SGEG

PA'I NYAMS DANG LDAN PA BSAM MO, ,LHA MO BZHI PO DE NYID KYI
G-YON GYI PHYED DU ZHUGS SHING RO GCIG PAR GYUR PAR BSAM MO,
,LHAG MA RNAMS SANGS RGYAS LNGA'I DBU RGYAN LA SOGS PA CI RIGS
PAR SNGA MA BZHIN NO, ,GSUNG GI DKYIL 'KHOR STON PAR BYED PA'I
LE'U LA DE SKAD CES

@166B BYA'O; ,NAM MKHA' DANG MNYAM PA'I RGYUD KYI 'GREL PA, NAM
MKHA' DANG MNYAM PA LAS GSUNG GI DKYIL 'KHOR GYI LE'U STE GSUM
PA'O,, ,,SKU'I DKYIL 'KHOR BSHAD PAR BYA STE, DE LA LUS KYIS LUS
RGYAS PAR BYED PAS MCHOG GI DAM TSIG NI, GLANG PO ZHES BYA BA LA

SOGS PAS GSUNGS TE, MKHA' MNYAM RANG BZHIN ZHES BYA BA NI RDO RJE
SEMS DPA'I RNAL 'BYOR DANG LDAN PAS SO, ,YO GIS ZHES BYA BA NI
KYE RNAL 'BYOR PAS SO, ,BSGOMS SEMS LDAN PA NI RTZE GCIG PA'I YID
DO, ,RTZE GCIG YID NI RDO RJE 'DZIN PAR GCIG PA'I YID DES 'GRUB

PA'O; ,GZUGS DANG MTSUNGS PA ZHES BYA BA NI RDO RJE SEMS DPA'I
GZUGS KYI RNAM PA'O, ,LA LA GZUGS DANG MNYAM PA ZHES ZER TE, DE
LA DON NI GZUGS THUN MONG PAS ZHES BYA'O, ,DE NAS LHA MO ZHI BA
LA MAS TSIGS SU BCAD PA BZHIS DE BZHIN NYID GSUNGS TE, DE BZHIN
NYID KYI

RANG BZHIN YIN PA'I PHYIR RO, ,GYIS ZHES BYA BA NI GYIS SHIG
PA'O, ,DE LTAR ZHES BYA BA NI DE BZHIN DU STE, JI LTAR BSHAD PAR
BYA BA BZHIN DU'O, ,CHOS MNYAM ZHES BYA BA NI CHOS MTSUNGS PA'O,
,SHES PA ZHES BYA BA NI YANG DAG PAR TE, YANG DAG PAR SHES PA'O,
,MANG PO YIN

YANG GCIG GI TSIG TU BYAS PA'O, ,DE LTAR RNAM SPYAD PA ZHES BYA
BA NI DE LTAR RNAM PAR SPYOD CING NGES PA'O, ,LHA 'DI ZHES BYA BA
RDO RJE SEMS DPA'O, ,RNAM PAR SNANG MDZAD NI RTAG PA'O, ,LHA MO
RNAM PA LNGA STE, DE RNAMS RANG BZHIN GCIG PA'O, ,MI BSKYOD PA
ZHES BRJOD PAR BYA BA MA YIN

NAM; RNAM PAR SNANG MDZAD NI MA YIN NO ZHE NA, MTSUNGS PA ZHES
BYA BA LA SOGS PA GSUNGS TE, SEMS MNYAM PA'I RNAL 'BYOR PAS RO
GCIG PA'I CHOS KYI SKU 'GRUB PA'O, ,DE LTA BAS NA 'DIR NI MA YIN
TE, SEMS DPA' LAS NI MI BSKYOD PA LAS SO, ,BSGOM PA NI SKYE BA'O,,

'O NA GANG YIN ZHE NA, RNAM PAR SNANG MDZAD LAS TE, RAB TU GRUB
PA'I NGES PA'I CHAS MNYAM PA NYID GSAL BAR BYED PA'I PHYIR RO,
,DE NAS RNAM PAR SNANG MDZAD LAS SKYES PA LA YON TAN CI YOD CE
NA, SKU'I DKYIL 'KHOR NYID DO, ,MJUG BSDU BA NI RDO RJE SEMS DPA'
ZHES BYA BA LA

@167A *, ,SOGS PA GSUNGS TE, 'DI RNAMS GCIG GI RANG BZHIN DU BSAM
PAR BYA'O, ,JI LTAR BYA ZHE NA, SNGA MA BZHIN DE TZUN D'A'I
PADMA'I LTE BAR RNAM PAR SNANG MDZAD LAS TE, GYUR PA LAS GZHAL
YAS KHANG GI DBUS SU PADMA'I GDAN LA RNAM PAR SNANG

MDZAD DANG, DE'I SNANG PA DAG GI BDE PA LAS BYUNG BA DANG DE DAG
ZHU BA'O, ,BZHENGS PA'I LHA MO BZHIS ZHU BA'I RJES THOGS LA ZHU
BA MKHREGS PA'I DNGOS PO LAS SKYES PA ZLA BA LA H'Um YIG DKAR PO
LAS SKYES PA'I RDO RJE 'DZIN PA SKU MDOG DKAR PO BSGOM PA LAS SO,
,GCIG

GI RANG BZHIN NI CHOS KYI SKU LAS SO, ,RDO RJE'I TSUL NI RDO
RJE'I THEG PA LA'O, ,DE LTA MOD KYI RNAL 'BYOR GNAS KYI DON CI
YIN ZHA NA, TZUN D'A ZHES BYA BA LA SOGS PA GSUNGS TE, DNGOS PO
NI GANG CHOS RNAMS THAMS CAD KYI'O, ,RANG BZHIN NI NGO BO STE
STONG PA NYID YIN LA, DE NI TZUN D'A'O,,

DER RDO RJE SEMS DPA' CI BYED CE NA, DER ZHES GSUNGS TE, RNAL
'BYOR GYI GNAS SU'O, ,GZUGS LDAN GYI SKU DANG BCAS PA YIN PA'O,
,MTHONG BA GCIG GI RANG BZHIN NI DNGOS PO RNAMS KYI'O, ,BSGOM
ZHES BYA BA NI SGOM PAR BYED PA STE, RNAM PAR SNANG MDZAD DANG
RTAG PA'O,,

LHA MO RNAMS KYI ZHES BYA BA NI LHA MO RNAMS SO, ,BDEN PA NI BDEN
PA RDO RJE CAN NO, ,DE'I SKYE BA NI SKU YIS SKYE ZHING SKU'I RTAG
PA NYID DO, ,DE'I PHYIR DE NYID BSKYED PA BSTAN PAR BYA'O, ,JI
LTAR YIN ZHE NA, 'DI ZHES BYA BA LA SOGS PA GSUNGS TE, 'DI ZHES
BYA BA NI RNAL 'BYOR PAS SO, ,

ZLA BA'I DKYIL 'KHOR DBUS GNAS PA, ,ZHES BYA BA NI, CHOS ZHU BA
BSDUS PA LAS SKYES PA ZLA BA'I DKYIL 'KHOR GYI DBUS SU GNAS PA'O,
,RDO RJE NI RDO RJE 'DZIN PA'I SNGAGS KYI SA BON H'Um YIG DKAR
PO'O, ,RDO RJE RNAM SGOM GCIG YID KYIS, ,ZHES PA NI SNGAGS DES
SO, ,RTZE GSUM

ZHES BYA BA NI, PHYOGS RE RER RTZE GSUM STE, RTZE MO BCU GNYIS
ZHES BYA BA'I THA TSIG GO, ,'BAR BA ZHES BYA BA NI 'BAR BA LAS
SO, ,DBUS GNAS PA ZHES BYA BA NI DBUS SU GNAS PAR BYED PA'O, ,RDO
RJE'I RANG BZHIN ZHES BYA BA NI RDO RJE 'DZIN PA'I SKU'O, ,DE
LTAR BDAG GIS ZHES

@167B BYA BA NI DE LTAR NGA YIS SO, ,RDO RJE'I GZHUNG NI RDO RJE
'DZIN PAS BSKYED PA'O, ,CHOS ZHES BYA BA NI CHOS RNAMS KYI'O,
,NAM MKHA' DANG MNYAM PA'I RGYUD KYI RGYA CHER 'GREL PA, NAM
MKHA' DANG MNYAM PA LAS SKU'I DKYIL 'KHOR GYI LE'U STE BZHI
PA'O,, ,,CHOS KYI SKU NYID LAS LHA BSKYED PA

MA YIN NAM CI'I PHYIR SNGAGS KYIS YIN ZHE NA, DNGOS MED CES BYA
BA LA SOGS PA GSUNGS TE, DNGOS MED NI RNAM PAR MI RTOG PA'I TING
NGE 'DZIN NO, ,DNGOS PO NI LUS SO, ,BSGOM PA MIN PA NI BRJOD PA
MED PA'O, ,RMI LAM LAS KYANG SAD PAR BYED PA SKYE BA MED PA NYID
RNAM PAR RTOG PA

LA MI RGYUG PA DE BZHIN DU, CHOS KYI SKU LAS KYANG LHA BSKYED PA
NI SNGAGS DANG BRAL BAS MA YIN NO, ,KHYOD CES BYA BA NI BUD MED
LA BOD PA'O, ,BSGOM PAR BYA BA DANG, NGES PAR SPYAD PAR BYA BA
STE, BSGOM BYA NI SNGAGS SO, ,DE LTAR ZHES BYA BA NI DE BZHIN TE,
,SNGAGS ZHES BYA BA'I DON TO, ,CHOS

LA SPYOD PA ZHES BYA BA NI, CHOS LA NGES PAR SPYOD PAR BYED PA'O,
,SEMS LAS ZHES BYA BA NI SNGAGS KYIS BAR DU CHOD PA'I RNAM PAR MI
RTOG PA LAS SO, ,BSGOM PA NI LUS SO, ,SEMS LAS DNGOS LA ZHES BYA
BA LA SOGS PAS NI, RIG PA GZHAN SMRAS PA, SEMS LAS ZHES BYA BA NI
SPROS PA

MED PA LAS SO, ,DNGOS LA NI LUS KYI'O, ,GZHUNG LUGS MED PA NI
THAR PA'O, ,DE NI ZHES BYA BA NI RGYU DE YIS SO, ,BSGOM PAR BYA
BA NI SNGAGS SO, ,MED PA GANG YIN ZHE NA, DNGOS PO'I ZHES BYA BA
LA SOGS PA GSUNGS TE, DNGOS PO NI LUS SO, ,DE'I RANG BZHIN NI
SEMS KYI'O, ,GZHUNG

LUGS MIN PA NI THAR PA DANG 'GAL BA'I PHYIR RO, ,RIG PA JI LTA BU
ZHE NA, GANG SEMS KYI NAM MKHA' DANG MNYAM PA'I RANG BZHIN RNAM
PAR SHES PA RNAMS KYIS GNAS DANG LUS DANG LONGS SPYOD DU SNANG BA
MED CING SA BON DANG BCAS PAR YONGS SU ZAD PA'I PHYIR DANG, TSOGS
BSAGS PA'I

SHUGS KYIS SO, ,GAL TE DE YANG DE NYID LUS CAN DU GYUR PA YIN NAM
ZHE NA, SEMS KYI ZHES BYA BA LA SOGS PA GSUNGS TE, GROL BAR BYED
PA'I SEMS KYI KHYAD PAR GYIS DAG CING PHYIR MI LDOG PAR ZAD PA'O,
,GANG LAS ZHES SNGA MA BZHIN TE, SNGA MA JI LTA BA BZHIN NO,
,GROL

@168A *, ,BA'I SNGON DU 'KHRUL PA DANG, 'KHRUL PA'I RGYU MTSAN
SNANG BA YOD PAS SO, ,DE NAS CI YIN ZHE NA, JI LTAR ZHES BYA BA
LA SOGS PA GSUNGS TE, JI LTAR DE'I LUS LA SOGS PA'I PHYIR MI LDOG
PAR ZAD PA SGOM PAR BYED PA MA YIN NAM ZHE NA, MA YIN TE 'GAL

BA'I PHYIR RO, ,DE LTA MOD KYI SEMS KYI RNAM PA RANG BZHIN DU YOD
LA, DE LTA BAS NA SEMS RNAM PAR DAG PA YANG LUS KYI RNAM PAR
SKYE'O, ,'DIR 'GRUB PAR ZHES BYA BA LA SOGS PA GSUNGS TE, DE YANG
DNGOS MED CES BYA BA NI DE YANG LUS MED PA'O, ,TSUL NI DON DAM
PA'O, ,

MI 'GRUB PA NI PHYI ROL DANG SEMS KYI BDAG NYID KYI STE, GCIG
DANG DU MA'I RANG BZHIN DANG BRAL BA'I PHYIR RO, ,DE LTA BAS NA
SEMS NI NAM MKHA'I RANG BZHIN NYID DE RNAM PA BRDZUN PA NYID KYI
PHYIR RO, ,BRDZUN PAR SNANG BA YANG 'KHRUL PA YIN GROL BA'I SEMS
LA 'KHRUL PA

YOD PA MA YIN NO ZHES BYA BA'O, ,DE'I LUS GANG ZHE NA, DE'I PHYIR
ZHU BA CHOS KYI SKU LAS GZHAN NYID DE'I RGYU MTHUN PAR GYUR PA
RNAM PAR SHES PA LUS LA SOGS PAR SNANG BA SKYES SHING RANG GI
RNAM PA BRDZUN PA NYID KYIS BDAG NYID KYANG SGYU MA LTA BUR YONGS
SU GCOD PA ZHES BYA BAR

DGONGS SO, ,MJUG BSDU BA NI DBUS SU ZHES BYA BA LA SOGS PA GSUNGS
TE, RNAM PAR MI RTOG PA LAS RNAM PAR RTOG PA'O, ,DE LTA BAS NA
LUS ZHES BYA BA STE, RIG PA 'DIS SO, ,DBUS NI BAR DU'O, ,GO
'PHANG NI SA BON GYI SNGAGS LA DPYOD PA'O, ,DE LTAR SNGAGS KYIS
BAR

DU CHOD PA'I SEMS LAS RNAM PAR RTOG PA SGOM PAR BYED PA STE LUS
SO, ,DE LTAR NA RDO RJE SEMS DPA' PA SKYED PAR BYA STE, THUGS KYI
DKYIL 'KHOR LA SOGS PA SNA TSOGS PA'I RANG BZHIN NO, ,SEMS CAN
THAMS CAD YONGS BSGOM BYA, ,BYAS NAS THAR PA'I RANG BZHIN NO,
,ZHES

GSUNGS PA DE YANG THAR PA STE, SEMS TZAM DU RO GCIG PA'O, ,DE
YANG JI LTA BU ZHIG BSGOM PAR BYA ZHE NA, GSAL ZHING ZHES BYA BA
LA SOGS PA GSUNGS TE, GSAL BA NI RANG BZHIN GYIS DAG PAS SO, ,DRI
MA MED PA NI GLO BUR GYI DRI MA ZAD PAS SO, ,CHU DANG CHOS MTHUN
PAS CHU

@168B STE; SHIN TU SBYANGS PA'I BDE BA ZHU BA ZHES BYA BA'I DON
TO, ,DE LA ZHES PA NI RDO RJE SEMS DPA' BSKYED PA DER RO, ,MYUR
BA NI MYUR BAR RO, ,BSGOM ZHES BYA BA NI BSGOM DE STE, DES LUS
BYAS PA'O, ,DER NGAS ZHES BYA BA NI BDAG GI DER RO, ,SMRAS PA
GANG LAS 'DAS PA NI BSTAN

PAR BYA BA MA YIN PAR BSTAN PA'O, ,RDO RJE 'DZIN PA ZHES BYA BA
LA SOGS PAS DAM TSIG BSTAN PA STE DNGOS ZHES BYA BA NI RANG GI
LUS SO, ,DER ZHES BYA BA NI DER YIN PA'O, ,RDO RJE'I CHU NI CHANG
NGO, ,DE LTAR NA RANG BZHIN ZHES BYA BA NI BYANG CHUB SEMS KYI
RANG BZHIN NO, ,SEMS KYI RANG

BZHIN ZHES BYA BA NI RDO RJE SEMS DPA'I RNAL 'BYOR LA GNAS PA'O,
,CHOS ZHES BYA BA LA SOGS PA LA, CHOS DANG DGE 'DUN RDO RJE
CHU'I, ,'DI RNAMS KYI NI MTSUNGS RANG BZHIN, RDO RJE'I CHU NI
BYANG CHUB KYI SEMS SO, ,DE NYID CHOS TE 'PHAGS PA'I LAM YIN PA'I
PHYIR RO, ,DE NYID DGE

'DUN TE, 'PHAGS PA'I GANG ZAG THAMS CAD SDUD PAR BYED PA'I PHYIR
RO, ,ZHAG LA SOGS PA MTSUNGS PA'I RANG BZHIN BYANG CHUB KYI SEMS
NYID DO, ,RAB TU GSAL BA TZAM NYID KYI PHYIR DANG, CHOS RNAMS KYI
RNAM PA BRDZUN PA NYID KYI PHYIR RO, ,KYE LHA MO BSGOM PAR BYA BA
NI GOMS PA'AM,

BSAM PA STE RNAL 'BYOR PA RNAMS KYI SA ZHES BYA BA LHAG MA'O,
,BZA' DANG STON MO MAL STAN LA SOGS DE RNAMS THAMS CAD CES BYA BA
LA 'DI RNAM THAMS CAD KYI'O, ,GANG ZHIG TING NGE 'DZIN DU GSUNGS
PA NI CHOS ZHU BA LAS BYUNG BA THUGS KYI DKYIL 'KHOR LA SOGS
PA'O, ,DE LTAR RANG

BZHIN NAM GCIG GI RANG BZHIN GANG YIN PA STE, BYANG CHUB KYI SEMS
SO, ,DE BAS NA BSKYED PA'I GZUGS RDO RJE SEMS DPA' 'DI JI LTAR
BLTA BAR BYA ZHE NA SANGS RGYAS ZHES BYA BA LA SOGS PA GSUNGS TE,
SANGS RGYAS ZHES BYA BA NI RTOGS PA NYID KYIS THAMS CAD MKHYEN
PAS SO, ,GSUM

PA SKU DANG GSUNG DANG THUGS KYI NGO BO'I RANG BZHIN DE YOD PA DE
LA DE SKAD CES BYA'O, ,BYED PA NI BLTA BA'O, ,DON DAM PA NYID JI
LTA BU ZHE NA, CHOS KUN DNGOS MED DE NAM MKHA' DANG MNYAM PA'I YE
SHES SO, ,RANG BZHIN NI RANG GI NGO BO YOD PA DE LA DE SKAD CES
BYA STE, RNAM PA DANG BCAS PA

@169A *, ,MED PA NYID KYI PHYIR RO ZHES BYA BAR DGONGS SO, ,RDO
RJE CAN NI RDO RJE 'DZIN PA'O, ,DES SGYU MA'I RANG BZHIN NYID DU
GSUNGS TE, DE LTAR YONGS SU GCOD PA'I PHYIR RO, ,MKHA' MNYAM YIN
TE, GZUGS BCAS SNANG BA NA GANG GI PHYIR NAM MKHA' DANG MNYAM PA

LAS GZUGS CAN DU RAB TU SNANG BA'O, ,GZHAN DAG NI RKANG PA BZHI
PA MED CING RKANG PA GSUM PA YIN NO ZHES ZER ZHING SGYU MA'I ZHES
BYA BA LA SOGS PAS 'BRAS BU GSUNGS PA CHOS KYI RANG BZHIN DAD
SGYU MA'I RANG BZHIN DPYAD PAS SO, ,RDO RJE NI CHOS KYI SKU'O,
,BYA BA NI SNGAR GYI TSOGS KYIS

'JUG PA STE, DE NGES PAR THOB PA'I CHED DU'O, ,PHYIN CI LOG GI
NGES PA YOD PA ZHES BYA BA LA SOGS PA GSUNGS TE, YOD PA NI GZUGS
LA SOGS PA'I RANG BZHIN GANG 'DOD PA DE NI YOD PA'I RANG BZHIN
NO, ,DE'I MED PA'I TSUL NI CHOS KYI SKU'O, ,DES NA 'DI SEMS NYID
DU 'DOD NA,

DE'I YANG THUGS KYI SNYING PO 'DI LA GNAS TE RIG PA'O, ,GANG GI
PHYIR SGYU MA LTA BU NYID RNAM PA BRDZUN PA'I PHYIR RO, ,SPRO BA
DANG BSDU BA'I DBANG DU BYAS TE, DE LTA'I ZHES BYA BA LA SOGS PA
GSUNGS TE, SEMS NI RI RAB H'Um DANG MNYAM PAR BYED PA NI MTHO BA
DANG, RGYA CHE BA DANG, RAB TU

GSAL BA RNAMS KYIS SO, ,RGYA CHE BA MA YIN PA DANG, MTHO BA MA
YIN PA DANG, MI GSAL BA NI RNAM PAR G-YENG BAR THAL BAR 'GYUR
BA'I PHYIR RO, ,MUN PA MA YIN PA NI MUN PA DANG GNYID DU THAL BAR
'GYUR BA'I PHYIR RO, ,DE NAS DE'I SEMS BSKYED PAR BYA STE, SANGS
RGYAS DAG PA

ZHES PA NI SANGS RGYAS KYI DAG PA NYID 'BA' ZHIG STE, DE BZHIN
GSHEGS PA THAMS CAD SPROS PAS KHYAB PA'I PHYIR RO, ,DE NAS SEMS
SKYO BAR GYUR NA DE SNGAGS PAS BSDU'O, ,DE BZHIN GSHEGS PA THAMS
CAD BSDUS NAS RDO RJE 'DZIN PA'I RANG BZHIN RANG GI SEMS DPYOD
PAR BYED

PA'O, ,BSDUS PA DER SNGAGS PAS DRAN PAR BYA ZHING BSAM PAR
BYA'O, ,PHYIS RI RAB DANG MNYAM PAR 'BAR BA NI SNANG BA GONG BU'I
GZUGS KYIS TE, DER SNANG BA NI PHUNG POS SO, ,RDO RJE SEMS DPA'I
SKU'I NGO BOS DE LA G-YO BA NI, DE'I SKU BYE BA BRGYA PHRAG STONG
GIS GANG BA'I PHYIR RO, ,

@169B PHYI NAS YANG SPROS NAM MKHA'I NGO BO NI, ,RDO RJE 'DZIN
PA'I SKU RNAMS KYI RIM PAS BSDUS PA'I PHYIR RO, ,DE LTAR SPRO
DANG BSDU BA'I RANG BZHIN NO ZHES BYA BA NI MUG BSDUS PA'O, ,DE
BZHIN GSHEGS PA BSDUS PA LAS, DE BZHIN GSHEGS PA NYID SPRO BAR
RIGS SO ZHE NA, 'GRUB PA ZHES

BYA BA LA SOGS PA GSUNGS TE, RDO RJE SEMS DPA' 'GRUB PA NI SEMS
DE LA'O, ,RO MNYAM PA NI DE BZHIN GSHEGS PA THAMS CAD BSDUS PAS
SO, ,DE LTA BAS NA SPRO BA DANG BSKYED PA YANG RDO RJE 'DZIN PAS
SO, ,SPRO BA'I DUS BSTAN PA NI SNGAGS PAS ZHES BYA BA LA SOGS PA
GSUNGS TE,

BRTAN PA LA SPRO BAR BYA BA NI RNAL 'BYOR PAS SO, ,MI BRTAN NYID
LAS SPRO BA MIN, ,ZHES BYA BA NI, MI BRTAN PA LAS 'DIS SPROS NA,
,'BRAS BU MED CING 'KHRUGS PA MED, ,'BRAS BU THOB PA MED CING
'KHRUGS PA YIN NO ZHES BYA BA'I DON TO, ,RGYUD 'DIR DNGOS GRUB
THOB PAR SLA BA ZHES BYA

BA GSAL BAR BYA BA'I PHYIR, ,TSIGS SU BCAD PA DRUG GSUNGS PA,
THAMS CAD CES BYA BA LA SOGS PA LA THAMS CAD BDEN PA NI SGRA JI
LTA BA BZHIN DU NGA YIS GSUNGS PA STE, 'DIR ZHES BYA BA LHAG
MA'O, ,DNGOS GRUB NI RANG BZHIN GYI DNGOS GRUB KYI PHYIR RO,
,THEG PA NI

BYANG CHUB KYI LAM MO, ,NGO BOR LDAN PA NI DE KHO NA NYID DANG
LDAN PA'O, ,RANG BZHIN GYIS GRUB PA NI 'DIR THEG PA YIN NA, BDAG
GI SEMS 'DI DRI MA CAN YIN NO ZHE NA, SEMS ZHES BYA BA LA SOGS PA
GSUNGS TE, SEMS SUN MA PHYUNG MKHA' MNYAM PA NI RANG BZHIN GYIS

DAG PA'I PHYIR RO, ,MNYAM PA NI DE'I RANG BZHIN MI 'GYUR BA'I
PHYIR RO, ,JI LTAR YIN ZHE NA, GANG ZHIG DRI MA CIS KYANG GOS PA
MED, ,CES BYA BA GSUNGS TE, DRI MA RNAMS KYIS SO, ,DE'I RANG
BZHIN NI GLO BUR BA YIN PA'I PHYIR NAM MKHA' LA DU BA DANG, MUN
PA DANG SPRIN

DANG KHUG RNA BZHIN NO, ,RNAL 'BYOR PA ZHES BYA BA LA SOGS PAS
LHA RNAMS KYI STOBS GSUNGS PA, KYE RNAL 'BYOR PAS BCOM LDAN 'DAS
MA 'DI TZUN R'A DANG PO'I RANG BZHIN NO, ,SANGS RGYAS THAM CAD
SKYED BYED MA BSGOMS PAS RDO RJE YIR NI 'GYUR BA STE, 'GYUR BA NI
'GYUR BAR

@170A *, ,BYED CING SKYE BA'O, ,DE NAS SANGS RGYAS THAMS CAD
SKYED PAR BYED PA YIN NA, RDO RJE 'DZIN PAS CI ZHIG BYED CE NA,
ZHAL LHA MO ZHES BYA BA LA SOGS PA GSUNGS TE, LHA MO RNAMS NI LHA
DANG STE, ,RDO RJE 'DZIN PA DANG GCIG KHO NA'I RANG BZHIN NO,
,DE'I YANG

'DI RNAMS LTA BUR GYUR PA'O, ,SANGS RGYAS RNAMS DON CI YIN ZHE
NA, RDO RJE SEMS DPA' ZHES BYA BA GSUNGS TE, BCOM LDAN 'DAS SANGS
RGYAS RNAMS NYID YIN ZHING, GTZO BO DANG SNYING PO STE, CHOS KYI
SKU'I RANG BZHIN YIN PA'I PHYIR RO, ,DE LTA BAS NA DE NI RTZA BA
STE SANGS RGYAS

RNAMS KYI SKU GNYIS SDUD PAR BYED PA DANG, THOG MA DANG THA MA
MED PA'I PHYIR CHOS KYI SKU'I DE NYID RTZA BA'O, ,DE NI DE LTAR
RDO RJE 'DZIN PAS SDUD PA STE, DUS GSUM GYI SANGS RGYAS RNAMS
BYIN GYIS RLOB PAR BYED CES BYA BA NI LHA RNAMS KYI STOBS SO,
,BSAM PA'I STOBS DANG SNGAGS KYI STOBS

NI YID KYI PHAN PA ZHES BYA BA LA SOGS PA GSUNGS TE, YID KYI PHAN
PA NI SEMS CAN THAMS CAD LA PHAN PA DANG BDE BA'I BSAM PA'O,
,DE'I BSGOM PA NI GSUM PA'I GCIG GI TSIG GI BSGOM PA STE, DE YIS
DNGOS GRUB NGES PA'O, ,H'Um YIG GIS KYANG PHAN PAR BYA BA'I DON
DU'O, ,

DE'I PHYIR SKYIL MO KRUNG THA CAD PA MED PAS RGYUN MI 'CHAD PAR
BDAG NYID RNAL 'BYOR GOMS PAR BYA ZHES BSTAN PA'I PHYIR, SNYING
BAR ZHES BYA BA LA SOGS PA GSUNGS TE, BDAG BRLAN PA DANG, BDAG
RKANG PA NA BZHES BYA BA 'DI BRAL DANG RKANG PAR RNAM PAR RTOG
PA'O, ,DON MED

PA NI 'BRAS BU'I BGEGS YIN PA'I PHYIR RO, ,YANG NA RMONGS PA STE
MI SHES PA RAB TU SKYE BA'I PHYIR RO, ,DE'I SNYING GAR MI BYA
STE, ,SNYING GAR SBYOR BA BYED PA MA YIN NO BGEGS YOD PA MA YIN
NAM DE LAS GANG DNGOS GRUB YIN ZHE NA, RDO RJE ZHES BYA BA LA
SOGS PA GSUNGS TE,

DBANG PO DANG ME DANG GSHIN RJE DANG, BDEN BRAL LA SOGS PA PHYOGS
BCU'I 'BYUNG PO 'KHOR DANG BCAS PA BGEGS BYED PA NI 'JIG RTEN
GSUM MO, ,DE'I 'KHOR LO NI TSOGS SO, ,RDO RJE 'BAR BA RNAMS KYIS
DE BSAL BA'O, ,SNYING GA'I RDO RJE LAS BYUNG BA SPROS SHING 'BAR
BA RDO RJE'I

@170B RNAM PA'I 'OD ZER NI RDO RJE'I 'OD DE, DE RNAMS KYIS BSAL
BA NI SEL BAR BYED PA'O, ,DE LTA BAS NA 'DIR BGEGS MED CING RAB
TU SKYE BA ZHES BYA BAR DGONGS SO, ,GAL TE KHRO BO'I LHA'I RNAL
'BYOR GYIS BGEGS RNAMS BCOM ZHING RGYAL BA YIN NAM ZHE NA, SPRO
BYA STE ZHES BYA BA

LA SOGS PA GSUNGS TE, RNAL 'BYOR PAS SPRO NAM MKHA'I DKYIL DU NI,
BYE BA STONG GI KHRO BO'I LHA RNAMS SO, ,RDO RJE GCIG GI RANG
BZHIN GYIS, ,ZHES BYA BA LA RDO RJE 'DZIN PA DANG, THA MI DAD PAR
MOS PAS SO, ,YANG NA YANG DAG BSDU BAR NGES PA NI DE RNAMS RDO
RJE'I RANG BZHIN GYIS

SO; ,'DIR YANG NAM MKHA' DANG MNYAM PA'I RGYUD KYI DON GTZO BO
YIN PA'I PHYIR DE NYID BSTAN PAR BYA STE, DE LTA BAS NA DE NYID
MJUG BSDU BAR BYA BA'I PHYIR SEMS KYI ZHES BYA BA LA SOGS PA
GSUNGS TE, SEMS KYI RANG BZHIN NI DE BZHIN NYID DO, ,DE'I BYANG
CHUB KYI TSUL NI BYANG CHUB

KYI DE KHO NA NYID DE, DRI MA RNAMS MED PA'O, ,DES NA DE RNAMS
KYI ZAD PA DANG DE'I RANG BZHIN MI ZAD PA LAS BYANG CHUB THOB PAR
SLA'O, ,BYANG CHUB NI MTHA' YAS PA'I SANGS RGYAS KYI CHOS RNAMS
MA YIN NAM DE JI LTAR DE KHO NA NYID YIN ZHE NA, BYANG CHUB KYANG
NI ZHES BYA BA LA SOGS PA GSUNGS TE,

BYANG CHUB KYI TSUL GYI DE KHO NA NYID SEMS KYI RANG BZHIN NYID
DO, ,SEMS KYI DE BZHIN NYID DO, ,DE NYID SANGS RGYAS RNAMS KYI
CHOS KYI SKU STE, SANGS RGYAS RNAMS KYI CHOS RNAMS KYI RTEN YIN
PA'I PHYIR RO, ,SANGS RGYAS KYI CHOS RNAMS NI MA YIN TE, DE RNAMS
DE'I RDZAS YIN ZHING RANG GI NI MA

YIN NO, ,GAL TE DE GNYIS KA'I DE BZHIN NYID DANG DE KHO NA YIN NA
DE YANG STONG PA NYID GNYIS MED PA'O, ,DUS THAMS CAD DU GNYIS PO
MED PA'I PHYIR SHIN TU MED PA YIN TE, RI BONG GI RVA BZHIN NO,
,DNGOS PO SHIN TU MED PA NI RANG BZHIN YANG MA YIN NO, ,DE MNGON
SUM DU YOD

PA YANG MA YIN TE, MI GSAL BA'I BDAG NYID KYI PHYIR RO ZHE NA,
GNYIS KA'I ZHES BYA BA LA SOGS PA GSUNGS TE, BYANG CHUB KYI SEMS
DANG BYANG CHUB NI GNYIS KA'O, ,DE DAG GI RANG BZHIN NI DE BZHIN
NYID DO, ,DE'I SEMS KYI TSUL NI DON DAM PA STE, GNYIS DANG BRAL

@171A *, ,BA'I SEMS NYID DANG, GNYIS KYIS STONG PA NYID DO, ,GAL
TE DE LTA NA SEMS NYID STONG PA NYID YIN NA, SEMS NI DANG PO NYID
NAS 'KHRUL PA'O, ,DE NYID DE'I RANG BZHIN YIN NA BYANG CHUB
'KHRUL PAR 'GYUR RO ZHE NA, DE NI MI RIGS TE BAG CHAGS DANG

BCAS PA'I 'KHRUL PA THAMS CAD YONGS SU SPANGS PA'I MTSAN NYID KYI
PHYIR BYANG CHUB PO ZHES BYA BA GSUNGS PA, SEMS NI ZHES BYA BA LA
SOGS PA LA, GANG GI PHYIR GLO BUR BA NI 'KHRUL BA'I RGYU MTSAN
DRI MA'O, ,RANG BZHIN SEMS NI MKHA' DANG MNYAM PA STE, RNAM PA
MED PA

NYID KYI PHYIR RES 'GA' NUB PA YANG RES 'GA' MED PA NYID DU YONGS
SU GCOD PA'I PHYIR 'JIG RTEN PA DANG, 'JIG RTEN LAS 'DAS PA DANG,
RJES LA THOB PA'I SEMS KYI GNAS SKABS RNAMS SU GO RIMS BZHIN NO,
,GANG GI PHYIR GLO BUR GYI DRI MA DE NYID SPANGS NA BYANG CHUB
THOB PAR

SLA BA'O; ,DE LA GLO BUR GYI DRI MA DAG PA BSGRUB PAR BYA ZHING
RANG BZHIN GYIS DAG PA NI GRUB PA NYID DO, ,RGYUD GZHAN RNAMS
DANG, LE'U GZHAN RNAMS KYI DON THUN MONG BA DE GSAL BAR BYED PA'I
LE'U'O, ,DPAL DANG LDAN PA'I NAM MKHA' MNYAM PA'I RGYUD LA BDAG
GI TSIG GIS

MCHOD BYAS PAS, ,BSOD NAMS THOB PA YONGS SU GYUR LAS STON KA'I
ZLA BA'I ZER BZHIN 'OD ZER MDZES, ,SNA TSOGS DON DU NUS PA YIN TE
YON TAN 'OD ZER GANG LA SBYOR BA RNAMS, ,DE YIS MYUR BAR RGYAL BA
RNAMS KYI NAM MKHA' DANG MNYAM MI MNYAM TSANGS PAR 'GRO, ,DPA'

NAM MKHA' DANG MNYAM PA'I RGYUD KYI RGYA CHER 'GREL PA NAM MKHA'
DANG MNYAM PA LAS LE'U LNGA PA'O,, ,,NAM MKHA' DANG MNYAM PA'I
RGYUD KYI RGYA CHER 'GREL PA, PAndI TA CHEN PO RIN CHEN 'BYUNG
GNAS ZHI BAS MDZAD PA RDZOGS SO,, ,,RGYA GAR GYI PAndI TA SH'U
N+YA T'A S'A MA DHI DANG, LO TZ'A BA

DGE SLONG SHES RAB YE SHES KYIS BSGYUR BA'O,,