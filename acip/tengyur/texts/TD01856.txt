@36A #, ,RGYA GAR SKAD DU, TZA TU R'Am
GA S'A DHA N'Am NO PI KA SA MANTA BHA DR'I N'A MA, BOD SKAD DU,
YAN LAG BZHI PA'I SGRUB THABS KUN DU BZANG MO ZHES BYA BA, DPAL
RDO RJE SEMS DPA' LA PHYAG 'TSAL LO, ,DPAL LDAN 'KHRUL PA KUN
BSAL DRI MA MED PA YI, ,GZI BRJID

MTHA' YAS RIGS KYI SPRUL PAS RNAM BRGYAN PA, ,SHES RAB MA YIS LUS
'KHYUD MDZES PAS KLUBS PA GANG, ,'JAM DPAL DE LA DE MCHOD DON
DNGOS CHO GA 'DI BSHAD BYA, ,DPAL LDAN 'DUS PA'I TSUL GYIS DAM
PA'I BSHES GNYEN GSOL GDAB BYED BROD PAS, ,'GRO BA'I DON KUN PHUN
SUM TSOGS

GZHI DNGOS PO CHO GA BSHAD PAR BYA, ,SKABS LDAN G-YO BA 'DI DANG
DAM PA'I SKYE BO DANG 'GROGS SHIN TU THOB DKA' 'JIG RTEN LA, ,DE
PHYIR THABS DANG SHES RAB MTHAR PHYIN BYED 'DOD SEMS NI MCHOG TU
GYUR PA YIN, ,DE NAS SNYING RJE'I MTHU LAS BYUNG BA'I BYANG CHUB
YID LDAN GSANG SNGAGS PA, ,GTONG BA

@36B LA SOGS YON TAN BRGYAD PA ZAB MO'I TSUL LA MOS PA'AM, ,DPAL
LDAN GSANG 'DUS DKYIL 'KHOR CHO GAS SHIN TU DBANG BSKUR PHUN SUM
LDAN, ,CHO GA BZHIN DU LUNG STZAL THOB PA BZHI SNGAGS BSNYEN PA
BLO LDAN PAS, ,GANG ZHIG DRI MED CHU SOGS LJON SHING MCHOG GI
PHRENG BA KLUBS PA YI, ,GOMS

PA'I RI LA BCOM LDAN 'JAM DBYANGS ZHES BYA RAB TU BSGRUB PAR BYA,
,DANG PO THO RANGS SNYING GA'I DBUS SU DRI MED 'OD 'PHRO DE NYID
BSAM, ,BKOD NAS SNYING RJE CAN GYIS SGO LA SOGS PA YANG DAG PAR
YANG BYA, ,DAM PA'I TZANDAN SOGS BKRUS DRI ZHIM ME TOG BKRAM PA'I
MCHOG CHA LA, ,BSAM GTAN GNAS

SU BDE BA'I GNAS SU 'DUG NAS DUS GSUM SANGS RGYAS RNAMS, ,DMIGS
TE SNA TSOGS MCHOD SPRIN SPRO SOGS SNGON DU BYAS NAS BLO LDAN
PAS, ,SDIG PA LA SOGS 'DI LTAR BYA'O DGE BA 'PHEL DON DU, ,THOG
MA MED LDAN SRID PA'I RGYUN LA RTOG PAS BSAGS PA'I SDIG KUN GANG,
,SNYING RJE CHEN PO'I MDUN

RIM BZHIN TE THAMS CAD BSHAGS PAR BGYI, ,YANG DAG SANGS RGYAS
BYANG CHUB 'PHAGS DANG GZHAN RNAMS MDZAD PA'I DGE BA GANG, ,MA
LUS BDAG GIS YI RANG YANG DAG DE NI BYANG CHUB PHYIR BSNGO'O,
,SEMS RGYAS ZLA BA DRI MA MED LAS GRUB PAS MTHA' YAS SNYING RJE
GNAS, ,BDAG GI YID LA GNAS

PA'I BDE BAR GSHEGS LA RTAG TU SKYABS SU MCHI, ,RTOG PA KUN LAS
NGES GROL MA LUS DAM PA SEMS DPA'I BKRA SHIS GZHI, ,DNGOS PO KUN
GYI NGO BOR CHOS LA BDAG NYID SKYABS SU MCHI, ,BCINGS PAS YANG
DAG SPANGS PA'I SNYING RJE MCHOG GIS DRANGS PA'I DPAL LDAN PA,
,RAB DGA' LA SOGS SA LA GNAS

PA DAM BCAS TSOGS LA SKYABS SU MCHI, ,BSAM PA RNAM SMIN DAG PAS
SGRIB KUN BAG CHAGS MA LUS BCOM PA STE, ,MOS PAS RNAM PAR BRGYAN
PA'I SEMS KYIS BYANG CHUB SEMS NI BSKYED PAR BGYI, ,BDE GSHEGS
SRAS BCAS LAM GCIG SBYIN SOGS BCU PO DKAR PO YON TAN NGO BO LA,
,RDZOGS

SANGS RGYAS DAG KUN GYI RANG BZHIN BLO YIS DE LTAR BSTEN PAR
BGYI, ,'JIG RTEN 'DI DAG LTA BA'I DRA BAS BKAB LA SNYING RJES
DMIGS NAS SU, ,YANG DAG BYANG CHUB SEMS KYI GZHAL MED BSGOM RIM
'DI NI SNGAGS PAS BYA, ,STONG PA RANG BZHIN MED PHYIR RGYU 'BRAS
PHYIR NI RANG BZHIN MTSAN MA MED, ,RJES

@37A *, ,SU DPAG PA BSAL BAS MA LUS GZHI YI SMON PA NGES BRAL LO,
,AOm SH'U N+YA T'A DZNY'A NA BADZRA SVA BH'A WA A'ATMA KO&HAm,
DE 'OG STON ZLA DKAR BO MTHA' MED PHYOGS 'KHOR GNAS PA SNA TSOGS
'OD, ,'PHAGS PAR GNAS PA'I GRU GSUM NANG GI MKHA' YI RANG BZHIN
RDO RJE 'DZIN, ,CHOS KYI

'BYUNG ZHES PHYAG RGYA DBUS GNAS PADMA SNA TSOGS RDO RJES BRGYAN,
,H'Um GIS RDO RJE BRGYAN PA'I SA LA KUN DU BZANG PO LAS BYUNG
BSGOM, ,BHR'Um YIG 'KHOR LO LAS BYUNG RIG MA DANG BCAS SNANG
MDZAD SKUR GYUR PA, ,GSAL BA THUB DBANG DKYIL 'KHOR SNA TSOGS 'OD
ZER GYIS KHYAB PHYOGS 'KHOR KUN, ,GRU BZHI MNYAM

PA'I PHYIR NA MCHOG BZHIS DRAN PA DBANG PO SGO RNAMS KYIS, ,BSAM
GTAN BZHI YI TVA RA nA TING 'DZIN MU KHYUD BZHI YIS YONGS BSKOR
BA, ,MU KHYUD DE LA GNAS PA DAM PA'I MCHOD PAS 'BREL BA'I GZUGS
RNAMS RGYUN, ,SNA TSOGS RGYAN RNAMS BKOD PA 'GRO BA'I BSAM PA
THAMS CAD YONGS RDZOGS

PHYIR; ,'DUL BAS BSKYOD PA GSUNG RAB YAN LAG DGU YI DAM CHOS KUN
'GRO CI YI PHYIR, ,RLUNG GIS BSKYOD PA RGYAL MTSAN PHRENG DANG
DRIL SGRA GRAG PAS PHYOGS SGO KUN, ,ME LONG YE SHES RTAG TU DRI
MED BYANG CHUB YAN LAG ME TOG SBOS BKRAM ZHING, ,DRA BA DRA PHYED
ME LONG ME TOG PHRENG BA SNA TSOGS BRGYAN

PA'I GZUGS, ,RNAM PAR THAR BRGYAD RNAM PAR DAG PAS KA BA BRGYAD
KYIS KLUBS PA'I MCHOG ,RDO RJE TSUL GYIS CHOS KYI 'KHOR LOS SGYUR
PHYIR RDO RJE'I THIG LDAN LA, ,GZUGS LA SOGS PA'I SPYOD YUL DAG
PAS BLA MED MTHA' YAS 'DOD PA'I YON TAN LNGA, ,ZAS LNGAS BRGYAN
PAS RNAM PAR DAG PA'I CHOS KYI

DBYINGS RGYU MTHUN, ,SNA TSOGS PADMA LA GNAS NYI MA ZLA BAR BCAS
PA LHA YI GDAN, ,MA LUS RIN CHEN BKOD PA'I GZHAL YAS BRTZEGS PA
DE LA BSGOM, ,BCU DRUG CHA SHAS SDE PA LAS BYUNG ZLA BA'I DKYIL
'KHOR BA YI DBUS, ,DBUS KYI GDAN LA CHO GA BZHIN DU 'OD DPAG MED
GZHI BSAM PAR BYA, ,MCHOG

GI DANG PO'I SNYING PO LAS BYUNG RDO RJE DAM PA YE SHES GZUGS,
,GRANGS MED THUG PA'I 'OD ZER PHRENG BAS GRUB PA'I PHYOGS SGO
KUN, ,BSAMS NAS DANG PO'I SNYING POR BCAS PA'I NGA RGYAL LDAN PAS
SBRUL PA MTHA' YAS KYIS, ,'GRO BA'I DON MCHOG RAB MDZAD PA YI
THUGS MCHOG RDUL PHRAN RNAM BKOD GZUGS

@37B BRNYAN CAN, ,G-YAS G-YON ZHAL NI GNAG DANG DMAR PO ZLA BA
RDZOGS LTAR DKAR BA'I MDOG ,GSAL BAS RNAM PAR BKOD PAS BRGYAN
PA'I PHYAG GNYIS DAM PA'I RIG MA 'KHYUD, ,LHAG MA'I PHYAG ZUNG
GNYIS BRGYAN RDO RJE RAL GRI RIN CHEN PADMA 'DZIN, ,'JIG RTEN
GSUM KHONG BRGYAN PA'I 'OD ZER RNAM

PA BDE 'GRO THUB PA'I DBANG, ,RNAM THAR GSUM DAG SHES RAB BDAG
NYID SNYING RJE'I MCHOG GI THABS LDAN PAS, ,'GRO KUN DE NYID GCIG
PA RGYAL BA SKYED BYED SKU BZHI MNGON SUM BYA, ,MCHOG TU RJES
CHAGS PHUN SUM TSOGS PAS 'JIG RTEN THAMS CAD 'DUL DMIGS NAS,
,DGA' BA'I RDZU 'PHRUL

SGRA YIS RGYAL BA'I TSOGS RNAMS RANG GI LUS NANG BZHUGS, ,DE NI
SPYAN LA SOGS PA'I LHA MO GZUGS SOGS YUL GYI RANG BZHIN PAS,
,PHYUNG NAS RIG MA THAMS CAD GZHI YI RIG MA'I NANG DU THIM PAR
BYA, ,DE YI PADMA'I SNYING PO'I DBUS SU DKYIL 'KHOR DRI MED ZLA
'OD LAS BYUNG BA, ,BLO YIS BSAMS

NAS RDZOGS PAR BDE LA SKYE BO'I TSOGS RNAMS GZHUG PAR BYA, ,DAM
PA GSANG BA'I RDO RJE DKYIL 'KHOR RNAM SNANG MDZAD SOGS RGYAL
BA'I RGYAN ZHUGS NAS, ,ZLA BA ZHU BA'I NGO BOR GYUR PAS DBANG
BSKUR BYAS TE DE 'OG TU, ,SA SNYING PHYAG NA RDO RJE NAM SNYING
'JIG RTEN DBANG PHYUG SGRIB PA SEL, ,DPAL LDAN

KUN DU BZANG PO DE DAG MIG LA SOGS PA'I GRANGS SU GYUR, ,GZUGS
SGRA DE DANG RO DANG REG BYA CHOS DBYINGS RDO RJE YANG, ,SA CHU
ME RLUNG RANG BZHIN GYUR PA SPYAN LA SOGS PA'I GRANGS 'GYUR RO,
,GZUGS DANG MYONG BA MTSAN MA DE BZHIN KHO NA 'DU BYED YID BRJOD
PAS, ,RNAM SNANG MDZAD SOGS BDE GSHEGS

RNAMS TE DE 'OG SA BON GYIS DBYUNG BYA, ,KshIm DZR'im KHAm GAm
shKAm SAm BRJOD PA DE DAG MIG LA SOGS RNAMS SO, ,MYONG BA MTSAN
MA DE BZHIN KHO NA 'DU BYED YID BRJOD PA, ,RNAM SNANG MDZAD SOGS
BDE GSHEGS DZA: H'Um BAm HO: KHAm RAm BRJOD PAS GZUGS KYI RDO RJE
LA SOGS SO, ,LAm M'Am PAm T'Am ZHES KYANG GSUNGS PA DE

BZHIN SPYAN LA SOGS PA'O, ,BHR'Um A'Am DZR'im H'Um ZHES PAS RTAG
PA LA SOGS SO, ,AOm A'A: H'Um ZHES SEMS 'BAR HO YI BAR DU ZHUGS
PA CHO GA BZHIN, ,PADMA'I NANG GNAS MNYAM MED SHES RAB CHAGS PAS
ZHU BA BYED MTHONG STE, ,DE YI 'OD KYI MTHU YIS KYANG NI ZLA BA
ZHU BAR BYED MTHONG STE, ,'DI LTAR SPYAN LA

@38A *, ,SOGS PA'I LHA MO'I DBYANGS KYI SGRA YIS BSKUL BAR BSAM,
SEMS CAN KHAMS NA GNAS PA'I DBANG PHYUG KHYOD NI RDO RJE'I THUGS,
,DGA' BA YID 'ONG DON CHEN 'DOD PAS BDAG LA BSKYAB TU GSOL, ,MGON
PO GAL TE DE RING BDAG NI GSON PAR MCHIS BZHED NA, ,SEMS

CAN YAB CHEN GNYEN MCHOG BDAG LA DGYES PAR MDZAD DU GSOL, ,RDO
RJE'I SKU KHYOD BKA' YI 'KHOR LOS SEMS CAN KUN LA PHAN, ,SANGS
RGYAS DON DU BYANG CHUB MCHOG SGRUB RAB TU PHAN PAR GZIGS, ,MGON
PO GAL TE BDAG NI DE RING GSON PAR MCHIS BZHED NA, ,'DOD CHAGS
DAM TSIG CHAGS

PAS BDAG LA DGYES PAR MDZAD DU GSOL, ,KHYOD NI RDO RJE'I GSUNG
STE KUN LA PHAN PA'I THUGS BRTZE BA, ,'JIG RTEN DAG GI DGONGS
PA'I DON MDZAD PA LA RTAG TU BRTZON, ,MGON PO GAL TE BDAG NI DE
RING GSON PAR MCHIS BZHED NA, ,SPYOD PA DRI MED KUN DU BZANG POS
BDAG LA DGYES PAR MDZOD, ,

KHYOD NI RDO RJE'I 'DOD PA DAM TSIG MCHOG GI PHAN DON CHE, ,YANG
DAG RDZOGS SANGS RGYAS KYI GDUNG MCHOG MNYAM PA NYID GZIGS PA,
,MGON PO GAL TE BDAG NI DE RING GSOL PAR MCHIS BZHED NA, ,YON TAN
RIN CHEN MANG PO'I GTER GYUR BDAG LA DGYES PAR MDZOD, ,DE LTAR
DBYANGS KYIS BSKUL

BAS SGYU 'PHRUL DRA BAR DNGOS KUN LEGS BSAMS NAS, ,'OD ZER 'BAR
BAS BSKOR BA'I GZHI YI SNGAGS KYIS LUS SU RANG BSGYUR BYA, ,DE LA
'OD KYIS MA LUS LHA RNAMS RGYAL BA'I THUB DBANG RNAMS, ,NANG DU
THIM NAS 'OD KYIS DPAL LDAN 'JAM PA'I RDO RJER GYUR PAR BYA, ,GUR
KUM MCHOG 'OD DMAR

'DRA G-YAS G-YON ZHAL NI GNAG DANG DKAR BA'I MDOG ,SNA TSOGS
RGYAN GYIS BRGYAN PA'I PHYAG GNYIS DAM PA'I SHES RAB 'KHYUD,
,GSAL BA'I RAL GRI MDA' DANG AUTPALA MTHING GA GZHU NI MTHA' YAS
'OD, ,MA LUS RIGS RNAMS 'PHRO BAS BRGYAN PA'I MKHA' KUN DKYIL
'KHOR LDAN SKYOB PA, ,GZUNG

'DZIN BRAL BAS DNGOS PO THAMS CAD NGO BO NYID MED SHES NAS SU,
,RNAM PAR BYANG BA MNGON BZHUGS ZAB DON BYIN RLABS 'DI LTAR BYA,
,AOm DHARMA DH'A TU SVA BH'A WA A'ATMA KO&HAm, ,DE 'OG GZHI YI
SA BON 'OD KYIS JI LTAR RANG LA GANG STE MIG SOGS RNAMS, ,SA
SNYING LA SOGS DRI MED RANG SNYING ZLA BA'I RDO RJE BUM

@38B PA'I DKYIL GNAS PA, ,H'Um GI THUGS KYI RDO RJE KHA DANG MGO
LA PADMA 'KHOR LO'I DKYIL DU YANG, ,A'A: DANG PHYAG MTSAN GNYIS
KYIS GSUNG GI RDO RJE SKU YI RDO RJE'ANG BSAM PAR BYA, ,DE THUGS
'OD ZER RGYUN GYIS RANG GI SHES RAB DANG SBYOR SNANG BAS KUN DU
NI, ,RGYAL BA'I DBANG PO RNAMS LA MCHOD NAS THUGS

KYI RDO RJE LA SOGS BYIN GYIS BRLAB, ,DPAL LDAN THUGS KYI RDO RJE
'CHANG, ,RDO RJE MI PHYED GSUM BSGOMS PAS, ,DE RING BDAG LA BYIN
BRLABS NAS, ,THUGS KYI RDO RJES MDZAD DU GSOL, ,PHYOGS BCUR
BZHUGS PA'I SANGS RGYAS RNAMS, ,RDO RJE MI PHYED GSUM BSGOMS NAS,
,DE RING BDAG

LA BYIN BRLABS NAS, ,THUGS KYI RDO RJES MDZAD DU GSOL, ,AOm SARBA
TA TH'A GA TA TZITTA BADZRA SVA BH'A WA A'ATMA KO&HAm, DPAL LDAN
CHOS KYI GSUNG GI LAM, ,RDO RJE MI PHYED GSUM BSGOMS PAS, ,DE
RING BDAG LA BYIN BRLABS NAS, ,GSUNG GI RDO RJES MDZAD DU GSOL,
,PHYOGS BCUR BZHUGS

PA'I SANGS RGYAS RNAMS, ,RDO RJE MI PHYED GSUM BSGOMS PAS, ,DE
RING BDAG LA BYIN BRLABS NAS, ,GSUNG GI RDO RJES MDZAD DU GSOL,
,AOm SARBA TA TH'A GA TA W'A KA BADZRA SVA BH'A WA A'ATMA
KO&HAm, DPAL LDAN SKU YI RDO RJE 'CHANG, ,RDO RJE MI PHYED GSUM
BSGOMS PAS, ,DE RING BDAG LA BYIN BRLABS

NAS; ,SKU YI RDO RJES MDZAD DU GSOL, ,PHYOGS BCUR BZHUGS PA'I
SANGS RGYAS RNAMS, ,RDO RJE MI PHYED GSUM BSGOMS PAS, ,DE RING
BDAG LA BYIN BRLABS NAS, ,SKU YI RDO RJES MDZAD DU GSOL, ,AOm
SARBA TA TH'A GA TA K'A YA BADZRA SVA BH'A WA A'ATMA KO&HAm, RDO
RJE GSUM NI NAM MKHA'I RANG BZHIN

MTSAN MA SPANGS PA MTSON BYAS TE, ,SEMS KYI 'OD ZER RNAMS KYIS
BSKUL NAS THAMS CAD TSOGS SU GYUR PA'I THUB PA'I SDE, ,THUB MCHOG
'OD ZER LAS BYUNG RIG MA'I TSOGS KYIS YANG DAG 'DZIN PA YI, ,BUM
PA'I YE SHES CHU YIS BLUGS PAS RANG RIG GTZO BO SNANG BAS DBU
BRGYAN GYUR, ,

DE BZHIN RANG GI LHA MO 'DRA BAR RANG GI SNYING PO'ANG BSGOMS NAS
RIG MAR SPRUL, ,MIG LA SOGS PA GANG NAS YIG 'BRU GSUM BKOD 'BAR
BA'I LUS LDAN PA, ,'OG SNYING LTE BA GSANG BA DE BZHIN BRLA GNYIS
SOGS LA DE NYID SHES PAR BYA, ,AOm H'Um SV'A A'A: H'A ZHES BYA
BAS LUS YID RDO RJE DAM PA'I

@39A *, ,RIGS TSOGS KYI, ,DE LNGA'I BYIN RLABS LUS NI 'GRO GSUM
KHYAB PAS DAM PA'I 'OD TSOGS BSAM, ,A'A: SA BSKYED RNAM PAR BKOD
PA'I SNYING PO H'Um LAS SBRUL PA'I PADMA 'DAB BRGYAD PA, ,PADMA'I
SHES RAB RGYU MTHUN RANG BZHIN THABS DANG BCAS PAR GYUR PA'I GZHI
YI LUS

BSNGAGS PA, ,DE DANG LHAN CIG BDE GSHEGS RNAMS LA RJES SU CHAGS
PAR BGYI ZHES BRTZAMS, ,AOm SARBA TA TH'A GA T'A NU R'A GA NA
BADZRA SVA BH'A WA A'ATMA KO&HAm, ,SEMS KYI ZLA BA'I 'OD KYIS MA
LUS SANGS RGYAS TSOGS NI BZHUGS GNAS TE, ,H'Um GI RDO RJER BYUNG
NAS DRI MED PADMA LA GNAS DAM PA'I YID KYI

GZUGS, ,BSAMS NAS RANG GI SNYING POS BSKYED PA THAMS CAD GZHI YI
DKYIL 'KHOR LHA GZUGS SU, ,MTSAG GI RJES SU DKAR MO ZHES PAR
MTHA' YAS YON TAN RIN CHEN MA, ,RIN CHEN DBANG PHYUG DRA BA'I
DNGOS BO SGROL BA BADZRA RA T'I ZHES BSKUL BAS, ,DRI MED RIN CHEN
PHRENG BAS BSGOMS PA'I PHYOGS

'KHOR BYED MA DBANG LDAN LA, ,DAM PA'I 'KHOR LO AUTPALA DMAR PO
PADMA AUTPALA SER PO RNAMS KYIS MTSAN, ,DE DAG GI NI RIM PA'I NGES
PA'I LHAG MA'I JI LTAR 'DOD PA'I PHYAG BSNAMS YIN, ,DKYIL 'KHOR
GRVA BZHI DANG NI SHAR GYI SGO GNYIS LA NI BSAM BYA BA, ,GZUGS
SOGS RDO RJE LHA MO SKU LA SOGS DANG GSUM

GYIS SO, ,SHAR GYI SGO RU GRAGS PA BSAM PA THAMS CAD 'GRUB MTHA'
YAS PAS 'JIGS PA'I 'OD, ,'BAR LA YA M'ANTA KRi TA CES BAS ZAD DUS
DRAG SPRIN DKYIL 'KHOR DNGOS PO STE, ,THUGS BDAG RGYAL PO MNYAM
PA'I SKU NI DU MA'I KHRO BO RIGS KYI 'OD PHYUNG BA, ,GSHIN RJE
MTHAR BYED CES BYA MI BZAD

PA YI SBRUL GYIS SKU BRGYAN DPAL LDAN PA'O, ,LHO PHYOGS KYI SGOR
GNAS PA PRADZNY'ANTA KRi TA CES PAS BLA NA MED LDAN PA, ,SKU YI
DBANG PHYUG BZHIN DU PHYAG LA SOGS PA DRAG PO GZHAN GYIS MI THUB
GSAL, ,DE NAS RTA MGRIN NUB KYI PHYOGS SU SGO RU 'OD ZER 'KHRIGS
PAS PHYOGS BSKOR BA, ,PADM'ANTA KRi TA CES PAS

'BAR BA'I 'JIG PA'I ME LTAR 'JIGS PA'I GZUGS, ,GSUNG GI BZHIN DU
PHYAG LA SOGS PA DU MAS SDANG BA 'JIGS BYED ZHAL, ,GAD SGROGS
BZHAD PAS RI RNAMS G-YO BAR BYED DANG THUB PA'I DBANG RNAMS SO,
,DE NAS MI BSKYOD 'DRA BA'I ZHAL SOGS BISHN'A NTA KRi TA CES BYA
BYANG SGO RU, ,ZAD DUS BYIN ZA LTA BU

@39B 'PHAGS PA BDUD RTZI 'KHYIL PA DPA' BA'O, ,RNAM SNANG MDZAD
DANG THUB DBANG SNANG BA MTHA' YAS THUGS KYI DBANG PHYUG DBU
RGYAN DANG, ,RIM PAR THO BA BE CON PADMA RDO RJE LA SOGS PHYAG
KYANG DE BZHIN NO, ,DE LTAR RDZOGS PAR BSKYED PAR DKYIL 'KHOR
MTHONG NAS DNGOS PO THAMS CAD KYIS, ,SNYING PO SNGAGS

KYI 'OD ZER LCAGS KYUS BDE GSHEGS SPYAN DRANGS BSGOM PAR BYA,
,THABS DANG SHES RAB DNGOS BO DRI MED TING 'DZIN LAS BYUNG DAM
PA'I BDE BAS GSANG BAR NI, ,DKYIL 'KHOR BSAMS TE DE NAS THAR BYED
LA SOGS BSRUNG BYAS NAS, ,RANG SNYING BZLAS PA'I TZANDAN SOGS
DANG ME TOG MDZES PA PHUL

TE THIM, ,RANG DANG 'DRA BA'I CHO GAS DBANG BSKUR BYAS NAS 'DI
LTAR NAN TAN MCHOD PAR BYA, ,PADMA'I NANG GI RANG GI SA BON 'OD
KYIS DRANGS NAS GZUGS SOGS THAMS CAD NI, ,PADMA'I 'OD ZER DKYIL
'KHOR YANG DAG BYANG CHUB YID KYI SA BON BSAM PAR BYA, ,SHES RAB
SO SO'I BA SPU'I LAS BYUNG SNA TSOGS

RNAM PA'I 'OD ZER RGYAS PA'I TSOGS, ,MA LUS KHYAB PA'I MKHA' GZHI
THAMS CAD DE NAS BLO DANG LDAN PAS SPRO BAR BYA, ,'OD ZER SGO NAS
BYUNG BA'I DRI MED THAMS CAD RGYAN GYIS SHIN TU BRGYAN SKU DANG,
,ME LONG PI WANG DRI DANG RO YI SNOD DANG NA BZA' CHOS 'BYUNG LA
SOGS DANG, ,MTSAN MA RNAMS KYI RIM PAS

MDZES PAS LDEM BAG PHYAG NI LO MA 'OD DANG BCAS, ,GSAL BA'I 'OD
ZER SBRUL PA MANG PO SNA TSOGS MCHOD PA'I SPRIN GYI DRA BA RNAMS
'BYUNG DANG, ,SGYU MA LA SOGS DRA BA'I DNGOS PO SO SO YANG DAG
RIG PA'I 'JIG RTEN LTA DGE DANG, ,RTOG PA THAMS CAD NGES GROL
MCHOG GI BDE BA 'BYUNG RGYU'I DNGOS LDAN PA'I, ,

GZUGS LA SOGS PA'I LHA MO RNAMS KYIS DE BZHIN PHYI MA'I DRI SOGS
THAMS CAD KYIS, ,DBYE BA'I RTOG PA GROL BAS RGYAL BA'I DBANG PO
RNAMS LA YANG DAG MCHOD PAR BYA, ,AOm SARBA TA TH'A GA TA P'U DZA
BADZRA SVA BH'A WA A'ATMA KO&HAm, DE YI 'OG TU SGRA BRNYAN 'DRA
BAR SGRA YUL THAMS CAD LA NI YOD BSAMS NA, ,RANG YID

RIG PA'I LHA YI STOD PA'I SGRA DANG LDAN PA'I CHOS RNAMS ZHES SU
GSUNGS, ,GZUGS LA SOGS PA GCIG MIN RDUL PHRAN CHA YANG MA MTHONG
DU MA'I GZUGS KYANG MA YIN ZHES PA'ANG DE BZHIN NO, ,YAN LAG MED
PA'I RDUL PHRAN NYID LA DU MA'I RDUL PHRA RAB KYI RJES 'BRANG MED
PHYIR DANG, ,SA YI DKYIL 'KHOR LA

@40A *, ,SOGS GZUGS KYI DBYE BAS DE LA 'GA' YANG MI 'GYUR RO, ,DE
BAS 'DZIN PA LA SOGS BRAL BAS RANG DBANG GZUGS LA SOGS PA KUN
BRTAGS NGO BO YIN, ,MA LUS G-YO DANG MI G-YO'I DNGOS BO DRI ZA'I
GRONG KHYER DAG DANG 'DRA BA YIN, ,BDAG GIR 'DZIN PA'I RTOG PA'I
RGYUN

GYI NGO BOS 'KHOR BA 'DI DAG STE, ,DAG PA YANG NI DE LAS LDOG
PA'I NGO BO TZAM LA RNAM PAR SHES PAR BYA, ,CHOS NYID KYIS NI
SRID DANG ZHI BA'I NGO BO 'DIR NI DBYE BA 'GA' YANG MED, ,CI'I
PHYIR 'DZIN PA LA SOGS RNAM PAR BRAL BA RTAG TU KUN LA SGRUB PA'I
PHYIR, ,THAMS CAD 'GA' YANG MED DE SO SOR SNANG BA'I

RANG BZHIN RTOG PA LAS, ,SEMS LAS GZHAN DU GYUR PA'I NGA ZHES
'GA' YANG MED DE DE PHYIR BDAG KYANG DE, ,GANG GI NGO BO GANG YIN
DE YIS DE NYID RTOGS PA'I GZHI STE CI PHYIR DNGOS, ,DE BAS THAMS
CAD DBYER MED SHES TE DNGOS PO THAMS CAD DBYER MED BA NYID YIN,
,KHA CIG YUL DANG KHA CIG GZHAN DU

SNANG BAR RTOGS PA PHUN SUM TSOGS PA GANG ZHIG GIS, ,DE DANG DE
YI BRAL DANG BRAL BA'I PHYIR TE DE PHYIS THAMS CAD MA YIN NO,
,DANG DANG BRTZON 'GRUS RNAM PAR DAG PA DE BZHIN DRAN PA BSAM
GTAN DAG PAS KYANG, ,DAM PA'I SGO SRUNG GZUGS TE SHES RAB RNAM
PAR DAG PAS THAMS CAD YUL DU SNANG, ,MTSAN

MA MED PA'I DAG PA THAMS CAD DAG PAS LHA MO TSOGS KYI RANG BZHIN
DANG, ,THAMS CAD DON DANG BDAG PO RNAM PAR RTOG PA RAB TU 'JUG PA
RNAM PAR DAG PA YIS, ,ME LONG LA SOGS MKHA' CHEN PO, ,RDO RJE
GSUM MCHOG DKYIL 'KHOR GSUM, ,RDO RJE DBYANGS LA PHYAG 'TSAL LO,
,RNAM PAR SNANG

MDZAD DAG PA CHE, ,RDO RJE ZHI BA DGA' BA CHE, ,RANG BZHIN GYIS
NI 'OD GSAL MCHOG ,STON PA RDO RJE PHYAG 'TSAL LO, ,RIN CHEN
RGYAL PO RAB TU ZAB, ,RDO RJE NAM MKHA' DRI MA MED, ,DNGOS NYID
DAG PAS GOS PA MED, ,RDO RJE SKU LA PHYAG 'TSAL LO, ,RDO RJE MI
'CHI 'DOD CHAGS CHE, ,ME RTOG NAM MKHA'I RDO RJE

'DZIN, ,'DOD CHAGS PHA ROL PHYIN PA BRNYES, ,RDO RJE GSUNG LA
PHYAG 'TSAL LO, ,DON YOD RDO RJE RDZOGS SANGS RGYAS, ,BSAM PA
THAMS CAD YONGS SU RDZOGS PA'I, ,DAG PA NGO BO NYID LAS BYUNG,
,RDO RJE SEMS LA PHYAG 'TSAL LO, ,PHYAG 'TSAL 'BAR BAS BYIN GYIS
BRLABS PA'I RLUNG ME'I DKYIL

@40B 'KHOR GNAS 'BAR BA'I, ,BDUD RTZI LNGA LA DE NAS 'BRU GSUM
BZLAS PA'I DKYIL NAS GRANGS MED THUB PA'I DBANG, ,YE SHES BDUD
RTZI'I RANG BZHIN BRTZAMS TE YI GE H'Um BKOD RDO RJE DAM PA'I
LCE, ,SNYING GA'I ZLA BA'I DBUS SU MA LUS RGYAL BA'I DKYIL 'KHOR
DE YIS TSIM PAR BYA, ,KUN DU 'KHRUL PA

SPANGS PA'I SNYING GI 'OD ZER LAS BYUNG THUB DBANG MTHA' YAS KYI,
,'GRO BA MA LUS YANG DAG SANGS RGYAS BYED PA BZHI YI SNGAGS NANG
THIM PAR BYA, ,GZUGS LA SOGS PA'I RNAM PAR GROL BAS MNGON SUM
GYIS NI MTHONG MIN DE 'DZIN PA, ,GZUNG BA 'GA' YANG MED DE GZHAN
YANG YOD PA MA YIN 'BREL

PA MA MTHONG BAS, ,SIM PA LA SOGS RANG GI LAS KYANG 'GA' YANG
MTHONG DE YONGS BZUNG BAS NA, ,DUS GCIG 'BREL BAR GYUR PA GZUGS
LA SOGS PA BZHIN DU DE DAG GZUNG 'DZIN MED, ,DKAR PO LA SOGS GANG
GIS DANG POR MTHONG BA DE NYID DUS GZHAN MTHONG BA MIN, ,DE GNYIS
PHAN

TSUN DU YANG MI MTHUN PHYIR NA RTAG TU SIM LA SOGS PA BZHIN, ,DE
NAS BZLAS PA BYED 'DOD SEMS KYIS DNGOS KUN BDAG NYID RANG SEMS
BDAG POR NI, ,BYAS NAS SEMS KYI 'OD ZER LDAN PA BZHI YI SNGAGS NI
MKHAS PAS BSGOM PAR BYA, ,'PHRO BAS SNGAGS KYI RGYAL PO GSAL BAR
GTONG DANG DGAG PA'I

DBANG DU BYAS NAS BZLAS NAS SU, ,SKU LA SOGS PA RNAMS KYI SPRO
BA'I RIM GYIS SAM NI DUS GCIG BYAS PA YIS, ,NAM MKHA'I NANG DU
SKU LA SOGS PA'I 'OD ZER RNAMS KYIS BKANG BYA STE, ,GONG MA BZHIN
DU SNA TSOGS MCHOD SPRIN TSOGS RNAMS DE NAS KUN DU DBYUNG BAR
BYA, ,MCHOG GI RIG MA 'KHYUD PA BDE

BA CHEN PO CHAGS PAS GZHAN DBANG MTHONG NAS SU, ,RGYAS PA THUB
PA'I DBANG PO'I RGYUN NI RANG GI LUS LA MTHAR NI THIM PAR BYA,
,GZHI YI SNYING PO DE NYID SEMS DPAS LUS NYAMS ZHAN PAS SEMS KYI
SPYOD CHUNG BA, ,RIG MA MCHOG GI DBYANGS KYIS RAB TU GSOL BA BTAB
NAS DKYIL 'KHOR MCHOD PAR

BYA'O, ,DAM PA'I SEMS KYI CHU RGYUN 'GAGS PA'I DBUGS KYI 'OD ZER
LCAGS KYUS DRANGS NAS SU, ,LUS NYAM CHUNG NA CHO GA BZHIN DU SKU
YI RDO RJE SOGS LA DBAB PAR BYA, ,DE LTAR SKAD CIG 'DUG NAS GONG
NAS GSUNGS PA'I CHO GA YIS NI DE BZHIN NYID SHES PAS, ,DAM PA'I
SNGAGS KYIS BZLAS PA

@41A *, ,NYIN MTSAN MED PAR BYA'O SNGAGS KYANG MA 'DRES PA'O,
,GSUNGS PA'I BSTOD DANG MCHOD LA SOGS PA RDZOGS PAR BSKYED PA
BRTZON PA'I SNGAGS PA YIS, ,PHYAG 'TSAL LA SOGS BKOD PA'I DKYIL
'KHOR SKU LA SOGS PAR RTOG PA BSGOM PAR BYA'O, ,DE 'DRA'I CHO GA

DE NYID MTHONG BAS SEMS CAN KHAMS NI NGES DGROL DMIGS NAS SU,
,SNYING RJES 'GRO LA PHAN DON BRTAN PA'I SEMS KYIS CHO GA 'DI YIS
'JIG RTEN PHAN PA'I RGYU PHYIR 'BYUNG BAR BYA, ,BADZRA DHRiK
CES BSKUL NAS THUGS KYI RDO RJE 'GRO BA'I DON MCHOG BYED PA NI,
,G-YAS G-YON ZHAL NI DKAR DMAR 'BAR

BA'I MTHING GA DAM PA NOR BU 'DRA BA'I MDOG ,MCHOG GI DANG PO
BZHIN DU PHYAG DANG LDAN PA DU MA'I MDOG GI 'OD KYI TSOGS, ,'DUS
NAS BDAG LA BLO DANG LDAN PAS DNGOS PO KUN GYIS THIM PAR BYA,
,DZI NA DZI KA CES BSKUL BA'I RDO RJE 'DZIN LTAR MDOG DANG ZHAL
SOGS LDAN, ,SHAR GYI ZLA BA PADMA'I DBUS

SU 'KHOR SOGS MTSAN PA DE BZHIN BSAM, ,RATNA DHRiK CES LHO RU
RIN CHEN DBANG PHYUG ZHAL RNAMS GZHON NU'I MDOG 'DRA BA, ,BTZO
MA'I GSER DANG 'DRA BA MARGAD RIN CHEN LA SOGS MDZES PA'I PHYAG
DRUG PA, ,A'A RO Li KA CES PADMA R'A GA BZHIN DU DMAR LA ZHAL
GNYIS DE BZHIN TE, ,SNANG BA MTHA' YAS

'BAR BA 'OD LDAN NUB TU PADMA LA SOGS MTSAN PA'I PHYAG ,MA RA GA
TA'I NOR BU LTA BU SNGON BZHIN LA SOGS PHUN SUM TSOGS LDAN PA,
,BYANG DU DON YOD CES PA PRA DZNY'A DHRiK CES RAL GRIL SOGS
RNAM LDAN PA, ,MDZES PA'I RAL PA'I DBU RGYAN SNA TSOGS RIN CHEN
'OD KYIS RAB BRGYAN PA, ,RIG MA DANG BCAS

LUS CAN THAMS CAD NYI MA'I DKYIL 'KHOR LA NI BSAM PAR BYA, ,ME YI
PHYOGS MTSAMS SU NI MO HA RA T'I ZHES PAS LHA MO SPYAN MAR GYUR,
,BZLAS PA RDZOGS PA'I DKYIL 'KHOR LA GNAS MCHOG GI 'JO SGEG SKU
YI RDO RJE'I MDOG ,BDEN BRAL DAG LA SGEG MO THUGS KYI DBANG PHYUG
LTA BUR MDZES PA'I ZHAL, ,DVE

shA RA T'I ZHES PAS DGA' BA MCHOG TU SPRO BA M'A MA K'I ZHES BYA,
,NGAG DBANG DRI MED SKU NI R'A GA RA T'I ZHES NI RE ZHIG BSAM PA
LA, ,SEMS KYI DRI MED NGO BO NYID PAS SANGS RGYAS KUN GYI GZUGS,
,DE NYID DAG DANG SBYOR BAS DKYIL 'KHOR BDAG PO NYID DU CHER GNAS
DE DAG GO, ,GZUGS SOGS 'KHRUL DANG BRAL

@41B BAS DRI MED LA SOGS DNGOS GRUB PA'O, ,SER SNA LA SOGS 'DAS
PAS GRUB PA'I PHA ROL PHYIN DANG SA DANG DKAR BA'I CHOS KYI
DBYINGS, ,RNAM PAR RTOG MED BDAG GZHAN 'BYUNG BA'I RKYEN NYID RIM
PA LA'O, ,ZAB CING RGYA CHE NYID KYANG THABS DANG SHES RAB BDAG
NYID DU NI SEMS PA'O, ,DON DAM PAR YANG

DBYER MED DBYER MED MA YIN KHA CIG 'DOD DE GZHAN PHYIR NA, ,GZHAN
DU GZUNG BA'I GNAS MED PHYIR DANG DE BZHIN DBYE SOGS RTOGS PA'I
MI 'BYOR PHYIR, ,DE LTAR BRTAGS NAS ZHI BA'I SNYING PO DRI MED
ZLA BAR GNAS PA'I MTSAN MA'I DBUS GNAS PA'I, ,DAM PA'I SNGAGS KYI
THIG LE'I GZUGS SU RANG

GI SEMS NI 'OD LDAN BSGOM PAR BYA, ,SEMS DE'I 'OD ZER PHRENG BAS
SKU GSUNG RDO RJE MCHOG GI LUS LA GSAL BYAS NAS, ,DE NAS LUS NANG
THAMS CAD GSAL BAR BYAS NAS KUN DU DE NYID MTHA' YAS PAS, ,SO SOR
BA SPU LAS BYUNG 'OD KYIS DE YIS SNA TSOGS KUN DU GANG BYAS TE,
,SLAR YANG DE NYID

DU NI THIM STE YE SHES BDUD RTZI'I RGYUN NI BSGOM PAR BYA, ,YANG
NA RANG GI PHYAG MTSAN PHRA MO GSAL BA SNA RTZE RA GNAS PAR BSGOM
PAR BYA, ,NANG DU THUB PA'I DKYIL 'KHOR SNYING RJE CAN GYIS NYIN
MTSAN DAM PA'I SHES RAB LDAN, ,BRTAN PA'I MTSAN MA MTHONG NAS
SPRO BA DE YI 'OD ZER THUB DBANG LAS BYUNG DANG, ,

RNAM PA SNA TSOGS PHYAG MTSAN RNAMS KYANG YANG DANG YANG DU BLO
DANG LDAN PAR BYA, ,BSDU BA BSNGO DANG SMON LAM RNAMS NI SNGON DU
BYA, ,LANGS NAS DAG PA'I SEMS DPA' RANG GI LHA YI RNAM PA 'DZIN
PA'I SEMS LDAN PA, ,YUL LAS GSAL BA LA GNAS GONG MA BZHIN DU
YONGS SU BSGOMS NAS YUL RNAMS

KYANG, ,SKU LA SOGS PA'I RDO RJER GYUR PA GO RIMS RANG GI RANG
BZHIN DAG PA YIS, ,CHOS NYID KYIS NI DPAL LDAN RDO RJE 'DZIN PA
LTA BUR GZHAN DANG GZHAN DU DBYER MED CHOS, ,THAMS CAD BYA BA
BYA'O PHYIN CI LOG PA'I RTOG PA LAS NI GROL BA YI, ,THUB PA'I
DKYIL 'KHOR THAMS CAD MCHOD PA'I MCHOG

'DI DAG GIS RTAG TU DE YIS SO, ,BZA' BA'I DUS NA SNYING GA RU NI
GZHI YIS BON RNAMS NI DMIGS NAS SU, ,BYANG CHUB SEMS DANG LDAN
PA'I RANG BZHIN KUN DU 'OD ZER 'BAR BA BSAM PAR BYA, ,THAMS CAD
MNYAM NYID DAG PA'I BZA' BA DE NYID GSUM GYI SNGAGS NI GDAB BYAS
TE, ,DES NI SKU YI

@42A *, ,RDO RJE LA SOGS LHA RNAMS RAB TU TSIM PAR BYA, ,PHYI YI
SBYIN SROG CHO GA RJES SU DPAG TZAM YID LAS BYUNG BA'I SEMS NYID
DE, ,PHUNG PO LA SOGS BUD SHING BSREGS NAS YE SHES ME SBAR BA NI
BLA MED GSUNGS, ,DE LTAR THAMS CAD 'DOD PA RNAMS KYIS BDAG LA
RANG RANG LHA YI

GZUGS NYID LA, ,MCHOD PAR BYA BA GZHAN YANG DAM TSIG DER NI BDE
BAR GSHEGS RNAMS 'DOD PA YIN, ,RJES SU RIG PA 'GRO BA'I DON DANG
BDE GSHEGS KUN LA MCHOD PA YANG BYAS TE, ,LUS LA SOGS PA'I LAS
KYANG DE BZHIN RTAG TU MNYAM PAR GZHAG PAR BYA BA YIN, ,DE 'DRA'I
RNAM PA'I

SEMS LA 'GA' ZHIG LUS NGAG DNGOS KYI LAS NI GANG YIN PA, ,DE DAG
THAMS CAD PHYAG RGYA'I SNGAGS KYI RNAM PAR SANGS RGYAS KYIS NI
GSUNGS PA YIN, ,GCIG PU KHO NA'I GZHI LA SNA TSOGS RTOG PAS BSAGS
PA'I RNAM PA DE RNAMS NI, ,SDUG BSNGAL BDE BA GROL BA BSKYED PA
LAS NI KHYAD PAR CI YI

PHYIR, ,DGE DANG MI DGE'I RNAM PAS LUS LA SOGS PA SEMS KYI DBANG
GI PHYIR ZHES GSUNGS, ,BDE BAS NYES PA THAMS CAD SPANGS PA'I SEMS
LA NAG PO'I LUS SU GYUR, ,DAM TSIG ZAD MA THAG TU JI BZHIN SNYING
ZLAR BZHAG PA'I RDO RJE RGYA GRAM SEMS, ,DPAL LDAN DAM TSIG RDO
RJE'I SBYOR BAS RANG

BZHIN RNAM DAG 'GRO BA BSAMS NAS NI, ,SNA TSOGS PADMA'I DBUS SU
GONG MA'I RIM PAS DBANG BSKUR BA NI BSGOM PAR BYA, ,PHYI YI KHRUS
KYI CHO GAL YANG RIM PA 'DI DAG KHYAD PAR DU NI BSAM SRID KYI,
,MTSAMS LA'ANG DE BZHIN MCHOD PA LA SOGS SNGON DU BYAS NAS BZLAS
BYAS TE, ,SEMS KYI NANG DU

GNAS PA'I 'KHOR LOS SHES RAB SNYING RJER LDAN PAS NYAL BAR BYA,
,THO RANGS LANGS PA'I DUS NA LHA MO RNAMS KYI DBYANGS KYIS BSKUL
NAS DPAL LDAN PAS, ,BYAS NAS LANGS TE THUB PAS BZLAS PA LA SOGS
GONG MA'I CHO GA NYID KYIS BYA, ,GRUB PA'I MTSAN MA THOB BAS DE
NYID GSUM GYI MCHOD PA'I CHO GA BYAS

NAS ZHI SEMS LA, ,GONG NAS GSUNGS PA'I DKYIL 'KHOR LA GNAS PAS NI
'DOD PA'I DNGOS GRUB 'GRUB, ,BDUD RTZI ZHES PA'I DKYIL 'KHOR LA
NI DBANG BSKUR BYAS TE NAN TAN DGRA GZHOM BYA, ,GANG ZHIG DE YI
DBUS LA GNAS TE GYUR PA DE NI DE YI 'KHOR LO YIN, ,SGYU MA RNAM
PAR RTOG PAR GYUR LAS

@42B GZHAN 'GA' 'ANG SRID PA'I SDUG BSNGAL YOD PA MED, ,DE DANG
MI MTHUN PA NI DE DAG SEMS DPA' MNGON SUM DU NI BYANG CHUB SHES
PAR BYA, ,THABS DANG SHES RAB BDAG NYID DE LA GANG YANG SNANG BA
MA YIN RTOG MED PAS, ,KUN RDZOB PA LAS LHAG PA GZHAN NI MED DO
ZHES TE GRUB PAR SNGAR BYAS SO, ,GANG DAG GANG

ZHIG MI MTHUN DUS GCIG 'GYUR BDE GSAL MCHOG GYUR CI YI PHYIR,
MTHONG BA GOMS PA 'PHEL BA'I PHYIR NA RANG GI MI MTHUN GTAN DU
'GAG PA YIN, ,RGYU YI GZHI YI NGO BO RNAMS LA BDAG MED LDAN YANG
SBEN LA SOGS PA NI, ,'GOG PA MA YIN CI'I PHYIR BDEN YANG DE LAS
LOG PAR MI BYED DO, ,DE LTAR

SHES NAS SNYING RJE LDAN PAS RDZOGS CHEN YE SHES RAB TU 'GRUB
PA'I SEMS, ,DPAL LDAN KUN DU BZANG PO GZHI YI DNGOS PO GANG GIS
BSGOM PAR MI BYA'O, ,DRI MED BLO GROS 'OD ZER GYIS NI MUN PA
THAMS CAD SPONG BAR BYED RNAMS KYIS, ,RNAM PAR MDZAD LA DE NI
BDAG 'DRA'I GO SKABS GA LA YIN TE GZHAG

PAR BYA, ,SKYE BO BLA MA'I 'DOD PA GANG LA 'GA' ZHIG DANG POR DE
NI GZUNG BYAS NAS, ,BCINGS PA GROL 'DOD CI YI PHYIR NA DE'I PHYIR
BDAG GIS SEMS KHRAL 'DI BYAS SO, ,DE LTAR BYAS PA LAS BYUNG DGE
BA DRI MED GANG YIN DE YIS 'GRO YID NI, ,SANGS RGYAS YE SHES MGON
PO DE LA GNAS PA'I GO

'PHANG RTAG TU BSAM GYUR CIG ,BSNYEN BSGRUB YAN LAG BZHI PA'I
SGRUB THABS KUN DU BZANG MO ZHES BYA BA, DKYIL 'KHOR CHEN PO'I
SLOB DPON SANGS RGYAS DPAL YE SHES ZHABS KYIS MDZAD PA RDZOGS
SO,, ,,RGYA GAR GYI MKHAN PO SMRi TI DZNY'A NA K'I RTIS BSGYUR
BA'O,, ,,

