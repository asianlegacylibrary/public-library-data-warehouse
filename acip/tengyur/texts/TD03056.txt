@108A #,
,RGYA GAR SKAD DU, HYA GR'I BA S'A DHA NAm N'A MA, BOD SKAD DU,
RTA MGRIN GYI SGRUB THABS ZHES BYA BA, RTA MGRIN LA PHYAG 'TSAL
LO, ,RTA MGRIN GYI NI SGRUB PA'I THABS, ,DE NAS YANG DAG

@108B RAB BSHAD BYA, DANG PO RE ZHIG SNGAGS PAS YID DANG RJES SU
MTHUN PA'I GNAS SU BDUD RTZI LNGAS BYUGS LA JI LTAR 'DOD PA'I
STAN LA NYE BAR 'DUG STE, RANG GI SNYING GA'I H'U% YIG LAS 'OD
ZER 'PHROS PAS BLA MA DANG SANGS RGYAS DANG BYANG CHUB SEMS DPA'
RNAMS LA NYE BAR SPYOD BA THAMS

CAD KYIS YANG DAG PAR MCHOD PA DANG, PHYAG 'TSAL BA DANG, SDIG PA
BSHAGS PA LA SOGS PA BYAS TE, AOm SVA BH'A BA SHUDDHA:SARBA
DHARM'A:SV'A BH'A BA SHUDDHO&HAm, AOm SH'U N+YA T'A DZNY'A NA
BADZRA SVA BH'A BA A'ATMA KO&HAm ZHES YANG DAG PAR BRJOD DO,
,'DI'I SNGAGS KYIS RANG DANG GZHAN STONG PA NYID DU BSGOM PAR

BYA'O; ,DE NAS BCOM LDAN 'DAS DKYIL 'KHOR GYI DBUS SU PADMA 'DAB
MA BZHI PA'I LTE BA'I STENG DU ZLA BA'I DKYIL 'KHOR GYI GDAN LA
THOD PA BDUD RTZI DANG BCAS PA DER BSAM PAR BYA'O, ,DER H'Um YIG
YONGS SU GYUR PA LAS BSAM PAR BYA BA'I SANGS RGYAS NI DRAG PO
ZHAL BZHI PA ZHABS BZHI

PA; G-YAS PA'I ZHABS BRKYANG BA, G-YON PA'I ZHABS BSKUM PA'O,
,DPA' BO PHYAG BRGYAD BA, LHA MO BZHIS YONGS SU BSKOR BA, GANG
'DOD PA'I DNGOS GRUB KYI BDAG NYID CHEN PO RTA MGRIN NI, SKU MDOG
DMAR PO MCHE BA RNO BA GTZIGS PA SPYAN GSUM PA, RTZA BA'I DANG
G-YAS DANG

G-YON GYI ZHAL NI DMAR PO DANG, ,SNGON PO DANG DKAR PO'O, ,SPYI
BO'I RTA'I ZHAL GYI RNAM PA DE'I KHA DOG NI SHING PA L'A SHA
BZHIN NO, ,THOD PA KHRAG DANG SHA CHEN POS GANG BA SNGAGS RNAMS
KYI DBANG BSKUR BA RAB TU SBYIN PAR BYA'O, ,RTA ZHAL LA SOGS PA'I
DBU LA RGYAN THAMS CAD RDZOGS PA, MGO BO'I

PHRENG BAS BRGYAN PA'O, ,G-YAS KYI PHYAG RNAMS KYIS LCAGS KYU
DANG, MDA' DANG, THOD PA DANG RDO RJE'O, ,G-YON PA RNAMS NA ZHAGS
PA DANG, GZHU DANG, KHA tV'Am GA DANG, DRIL BU'O, ,'DIR SGRUB PA
POS DE 'DRA BA'I BCOM LDAN 'DAS SU BSGOM PAR BYA'O, ,MCHOD PA'I
BDAG NYID BDUD

RTZI LNGAS YANG DAG PAR MCHOD PAR BYA'O, ,MDUN DU BZHUGS PA'I LHA
MO RDO RJE RTA MA 'JIGS MA CHEN MO HR'I:YIG LAS YANG DAG PAR
BYUNG BA ZHAL GCIG MA, PHYAG BZHI MA G-YON NA GZHU DANG THOD PA
BDUD RTZI DANG BCAS PA'O, ,G-YAS KYIS MDA' DANG RTZE GSUM MO,
,SNA TSOGS PA'I

@109A *, ,SKU YID DU 'ONG BA'I GZI BRJID CAN, RGYAB TU BZHUGS
PA'I LHA MO ZHAL GCIG PHYAG BZHI MA HAm LAS YANG DAG PAR BYUNG
BA, G-YON NA KHA tV'Am GA DANG, ZHAGS PA CHEN PO 'DZIN PA'O,
,G-YAS NA THOD BA KHRAG GIS GANG BA DANG, DBYIG PA'I BRTUL ZHUGS
'CHANG BA'O, ,

KA P'A LA'I GDAN GYI DBUS NA BZHUGS PA SKU MDOG DMAR MO 'BAR MA
CHEN MO MTSAN NI PHAG MOR BRJOD DO, ,G-YAS SU NI RDO RJE KHROS MA
THOD PA'I GDAN LA YANG DAG PAR BZHUGS MA, HR'I:LAS YANG DAG PAR
BYUNG BA'I LHA MO SKU MDOG SER MO ZHAL GCIG PHYAG BZHI MA, G-YON
NA DUG GIS

GANG BA'I THOD PA DANG, ZHAGS PA'I RGYAL MTSAN NO, ,G-YAS SU dA
MA RU DANG, DBYIG PA'I BRTUL ZHUGS 'CHANG BA'O, ,G-YON DU BZHUGS
PA'I LHA MO KHA DOG DKAR MO PHYAG NA RDO RJE CAN TE, 'DAB MA BZHI
RNAMS LA BZHUGS PA'O, ,RTA MGRIN 'KHOR BCAS LA MCHOD PAR BYA'O,
,LHA MO

THAMS CAD KYI DUG DANG, DRI CHU DANG BCAS PAS SO, ,ZHABS 'OD KYI
PHRENG BA LA BZHUGS SHING MGO BOS BRGYAN PA, SPYAN GSUM PA MCHE
PA RNO BA GTZIGS PA 'JIGS PAR MDZAD PA, GANG 'DOD PA'I DNGOS GRUB
KYI BDAG NYID CAN NO, ,SNGAGS KYI RGYAL PO RJES SU DRAN NA DER
'DI'I SNGAGS NI,

AOm HA YA GR'I BA HR'I:AA HAm AA HA AAm AAm H'U% H'U% SV'A H'A,
SNGAGS 'DI BSAM PAR BYA'O, ,RTAG TU BZLAS PA RJES SU DRAN PAS,
'BUM PHRAG GNYIS DANG BYE BA PHRAG GCIG GIS DE NAD MED PAR 'GYUR
RO, ,GANG YANG SNGAR BSAGS PA'I SDIG BA 'JOMS PA DANG, DUS THAMS
CAD DU RNAL 'BYOR GYI

DBANG PHYUG GIS BSRUNG BAR 'GYUR RO, ,'DI NYID KYI LHA MO RTA
GDONG MA NI BRTAN PA SA'I DNGOS PO DANG, BYAMS PA 'PHRO BA'I SEMS
DANG ME LONG LTA BU'I RNAL 'BYOR RO, ,G-YAS G-YON GYI LHA MO NI
CHU DANG, SNYING RJE DANG MNYAM NYID DANG ME DANG DGA' BA DANG,
SO SOR RTOG PA'I RANG BZHIN NO, ,

LHA MO GLANG GDONG MA NI RLUNG GI DNGOS PO DANG BTANG SNYOMS KYI
SEMS SU DRAN ZHING BYA BA RJES SU GRUB PA'I RNAL 'BYOR RO, ,SNA
TSOGS PA'I GZUGS NI SNA TSOGS BA'I TSUL DU BRJOD DO, ,KHA DOG
SNGON MO NI GNYIS SU MED BAR BYED PA CHOS KYI SGRA SGROGS BA
BSDIGS BAR MDZAD PA'O, ,KHA DOG SER MO NI

@109B DRI MA MED PAR RTOGS SO, ,KHA DOG DMAR MO NI CHOS RNAMS LA
CHAGS PA'I SEMS KYIS DE BZHIN GSHEGS PA'O, ,ZHABS BZHI'I RNAM DAG
NI 'PHAGS PA'I RDZU 'PHRUL GYI RKANG PA BZHI'O, ,RTA'I GDONG PA
NI GZHAN PA MED PA'I SEMS KYI RANG BZHIN 'DI CHOS KYI DBYINGS
RNAM PAR DAG PA

DANG; LAM RNAM PAR DAG PAR GZHOL BAR MNGON PAR BRJOD DO, ,RGYU'I
DE NYID GANG LA LTA BA DANG, 'BRAS BU'I DE NYID KYI PHYAG RGYA NI
SANGS RGYAS BCOM LDAN 'DAS THAR PA LA SPYAN GSUM GYIS GZIGS PA'O,
,THOG MA MED PA'I YE SHES KYI SEMS DUD 'GRO'I ZHAL DU BSTAN TO,
,YID

SBYONG BA'I RNAL 'BYOR PAS RI LTAR RTAG TU GNAS PAR BYA'O, ,RGYUD
THAMS CAD KYI SNYING PO BLA NA MED PA RTA MGRIN GYI SGRUB THABS
ZHES BYA BA, PAndI TA PRA BH'A KA RAS MDZAD PA RDZOGS SO,, ,,RGYA
GAR YUL B'A R'A nA S'I'I PAndI TA PU RU shOTTA MA'I ZHAL SNGA NAS
LEGS BAR MNYAN TE, LO TZ'A BA

SH'AKYA'I DGE SLONG NYI MA RGYAL MTSAN DPAL BZANG POS BLA MA DAM
PA'I BKAS GTZUG LAG KHANG CHEN PO DPAL THAR PA GLING DU BSKYUR
BA'O,,