@148A #, ,RGYA GAR
SKAD DU, BHA GA B'AN HE BADZRA S'A DHA NAm AA BHI SA MA YA KRA
M'ARthA PRA SA NA N'A MA, BOD SKAD DU, BCOM LDAN 'DAS KYE'I RDO
RJE'I SGRUB PA'I THABS MNGON PAR RTOGS PA'I RIM PA DON RAB TU
GSAL BA ZHES BYA BA, BCOM LDAN

'DAS DPAL KYE'I RDO RJE LA PHYAG 'TSAL LO, ,GANG GI YE SHES ME
LTA BUS, ,RNAM RTOG MA LUS SREG MDZAD CING, ,SNYING RJE CHU YIS
SDUD MDZAD PA, ,KYE'I RDO RJE LA PHYAG 'TSAL TE, ,BDAG PAS BLO
DMAN RNAMS DON DU, ,SGRUB THABS DON RAB GSAL BA BRTZAM, ,DE LA
RNAL 'BYOR PAS DANG PO

DUR KHROD LA SOGS PA'I GNAS YID DU 'ONG BAR STAN BDE BA LA 'DUG
STE, BDAG NYID KYE'I RDO RJER GSAL BA'I SNYING GAR PAm LAS
PADMA, DE'I STENG DU RAm LAS NYI MA'I DKYIL 'KHOR, DE'I STENG DU
H'Um SNGON PO BSAMS LA, DE LAS 'OD 'PHROS PAS SNA BUG G-YAS NAS
BYUNG BAS KYE'I RDO RJE 'KHOR DANG

@148B BCAS PA SPYAN DRANGS TE, MDUN GYI NAM MKHA' LA BZHUGS PA
LA, PHYI'I MCHOD PA SNA TSOGS KYIS MCHOD NAS GOO R'I BYANG CHUB
KYI SEMS KYI SNOD CAN DANG, CHOM RKUN MA RANG BYUNG GI ME TOG GI
SNOD CAN DANG, RO LANGS MA DRI CHU'I SNOD CAN DANG, ZA PHOD MA
DRI CHEN GYI SNOD CAN DANG, PUKKA S'I SHA SNA TSOGS KYI SNOD

CAN DANG, RI KHROD MA CHANG GI SNOD CAN DANG, GTUM MO CANG TE'U
BRDUNG BA DANG, G-YUNG MO 'KHYUD PA DANG LDAN PAS MCHOD PAR
BYA'O, ,DE NAS SDIG PA BSHAGS PA LA SOGS PA BYA STE, 'KHOR BA
THOG MA MED DUS NAS, ,LOG PA'I RNAM PAR RTOG PA YIS, ,LUS NGAG
YID KYIS BGYIS PA GANG, ,SO SOR

BSHAGS BGYID SLAN CHAD SDOM, ,'GRO BA GANG GIS THAR PA'I PHYIR,
,BSOD NAMS YE SHES TSOGS BSAGS PA, ,DE LA YANG DAG YI RANG
ZHING, ,DE DAG BYANG CHUB MCHOG TU BSNGO, ,THAMS CAD RANG BZHIN
KYE'I RDOR DANG, ,DE YIS BSTAN PA'I LAM MCHOG DANG, ,TSOGS MCHOG
DE YI 'KHOR 'DUS

LA, ,BDAG NI RTAG TU SKYABS SU MCHI, ,SKYON RNAMS MA LUS SEL
BYED CING, ,YON TAN THAMS CAD RGYAS BYED PA, ,YID BZHIN NOR LA
SOGS MTSUNGS PA, ,BYANG CHUB SEMS MCHOG BSKYED PAR BGYI, ,DENG
NAS KUN MKHYEN MA THOB PAR, ,BDAG GI LUS NI BDER GSHEGS DANG,
,DE SRAS

RNAMS LA DBUL BAR BGYI, ,DAM PA'I LAM LA GNAS PAR BGYI, ,DE NAS
BYAMS PA DANG, SNYING RJE DANG, DGA' BA DANG, BTANG SNYOMS BSGOM
PAR BYA'O, ,DE'I 'OG TU STONG PA NYID BSGOMS LA, AOm SH'U N+YA
T'A DZNY'A NA BADZRA SVA BH'A BA A'ATMA KO&HAm ZHES BRJOD PAR
BYA'O, ,DE LTAR STONG PAR BSGOMS PA LAS PAm

LAS SNA TSOGS PADMA DE'I STENG DU RAm LAS NYI MA'I DKYIL 'KHOR,
DE'I STENG DU H'Um LAS SNA TSOGS RDO RJE, DE'I LTE BA LA H'Um,
DE LAS 'OD 'PHROS PA LAS RDO RJE'I RA BA DANG BLA RER GYUR PA LA
AOm RAKshA RAKshA H'Um H'Um H'Um PHAt SV'A H'A, ZHES BYA BAS
BYIN GYIS BRLAB PAR BYA'O, ,DE'I NANG DU CHOS KYI 'BYUNG GNAS
DKAR PO GYEN KHAR

GNAS PAR BSAM, DE'I NANG DU YAm LAS RLUNG GI DKYIL 'KHOR SNGON
PO GZHU'I DBYIBS LA BA DAN GYIS MTSAN PA DE'I STENG DU RAm LAS
ME'I DKYIL 'KHOR DMAR PO GRU GSUM PA RDO RJES MTSAN PA, DE'I
STENG DU BAm LAS CHU'I DKYIL 'KHOR DKAR PO ZLUM PO BUM PAS MTSAN
PA, DE'I STENG DU LAm LAS SA YI

@149A *, ,DKYIL 'KHOR SER PO GRU BZHI RDO RJES MTSAN PA, DE'I
STENG DU BH'Um LAS 'KHOR LO, DE'I BDAG NYID SRID PA BAR MA'I BAG
CHAGS BSAM PAR BYA'O, ,DE RNAMS 'OD DU ZHU BA LAS GZHAL YAS
KHANG NGOS BZHI DANG, SGO BZHI DANG RTA BABS BZHIS BRGYAN PA,
DRA BA DANG DRA BA PHYED PAS BRGYAN

PA, KA BA BRGYAD KYIS NYE BAR MDZES PA'O, ,DE'I DKYIL DU PAm LAS
PADMA 'DAB BRGYAD DMAR PO, DE'I STENG DU RAm LAS NYI MA'I DKYIL
'KHOR DE'I STENG DU BDUD BZHI'I GZUGS BSNOL BA BSGOM PAR BYA'O,
,PHYOGS BZHIR TSANGS PA DANG, DBANG PO DANG, NYE DBANG DANG,
DRAG PO BZHI DGOD PAR BYA'O, ,

MTSAMS BZHIR GSHIN RJE DANG NOR SBYIN DANG BDEN BRAL DANG THAGS
BZANGS RIS RNAMS BKOD LA, 'DIS BYIN GYIS BRLABS TE, AOm SARBA TA
TH'A GA TA AA LA YA BADZRA SVA BH'A BA A'A TMA KO&HAm, DE NAS
BDUD BZHI'I SNYING GAR AA A'A AI A'I AU A'U Ri R'i Li L'i AE AEE
AO AOO AAm AA: RNAMS LAS ZLA BA'I DKYIL 'KHOR

TE ME LONG LTA BU'I YE SHES SO, ,DE'I STENG DU KA KHA GA GHA
NGA, TZA TSA DZA DZHA NYA, tA thA dA dHA nA, TA THA DA DHA NA,
PA PHA BA BHA MA, YA RA LA WA, SHA shA SA HA KshA: DANG DHA YA
RA RNAMS LAS NYI MA'I DKYIL 'KHOR TE, MNYAM PA NYID KYI YE SHES
SO, ,ZLA BA DANG NYI MA'I BAR DU H'Um DANG, AA LAS RDO RJE GRI
GUG STE, SO SOR

RTOG PA'I YE SHES SO, ,DE DAG CHU DANG 'O MA LTA BUR 'DRES PA NI
BYA BA NAN TAN GYI YE SHES SO, ,DE LAS AOm DANG H'Um NGO, ,DE
GNYIS RDO RJE DANG GRI GUG GO, ,DE LAS BZHENGS PA'I BCOM LDAN
'DAS ZHAL BRGYAD PHYAG BCU DRUG PA, ZHABS BZHI DANG LDAN PA, DBU
LA THOD PA'I PHRENG BAS BSKOR BA,

BDAG MED MAS MGUL NAS 'KHYUD PA, PHYAG RGYA LNGA DANG LDAN PA
SKU MDOG DKAR PO G-YAS SNGO BA G-YON DMAR BA LTAG PA'I ZHAL
GNAG PA'O, ,PHYAG G-YAS KYI THOD PA BRGYAD NA RIM PAR GLANG PO
CHE DANG RTA DANG BONG BU DANG GLANG DANG RNGA MO DANG MI DANG
SENG GE DANG BYI LA RNAMS 'DZIN PA, PHYAG G-YON

GYI THOD PA BRGYAD NA SA'I LHA DANG CHU'I LHA DANG ME'I LHA
DANG, RLUNG GI LHA DANG ZLA BA DANG NYI MA DANG GSHIN RJE DANG
NOR SBYIN RNAMS 'DZIN PA'O, ,LHA MO ZHAL GCIG PHYAG GNYIS PA KHA
DOG GNAG PA SKRA SER PO GYEN DU BA GRENG [?] BA PHYAG G-YAS NA GRI
GUG G-YON NA THOD PA 'DZIN PA STE, DE NI CHOS KYI DBYINGS RNAM
PAR DAG PA'I

@149B YE SHES SO, ,DE NAS LHA MO'I GNAS GSUM DU BYIN GYIS BRLAB
PAR BYA STE, DPRAL BAR AOm, THUGS KAR H'Um, GSANG BA'I GNAS SU
A'A: PADMA BYIN GYIS BRLAB PA'I SNGAGS NI, AOm PADMA SU KHA DHA
RA MA H'A R'A GA SU KHAm DA TA TZA TUR A'A NANDHA BHA GA BI SVA
H'Um H'Um H'Um KAR+YAm GU RU shVA ME, RDO RJE BYIN GYIS BRLAB
PA'I SNGAGS

NI, AOm BADZRA MA H'A DVE shA TZA TUR A'A NANDA DA YA KA KHA GA
MU KHE KA R'A SHO N'A THA H'Um H'Um H'Um KAR+YAm KU RU shVA ME,
DE NAS YAB YUM CHAGS PA CHEN PO'I ROL PA LAS DE'I SGRAS BSKUL
BAS, PHYOGS BCU'I DE BZHIN GSHEGS PA THAMS CAD YI GE LNGA PO
BHR'Um AOm DZR'Im KHAm H'Um RNAMS BYANG CHUB KYI SEMS KYI RNAM
PAR YAB KYI ZHAL NAS RDO RJE'I

LAM NAS BYUNG STE, THIG LE BRGYAD DU GYUR NAS PADMA 'PHRO BA'I
DUS SU SNGAGS 'DI BRJOD PAR BYA STE, AOm SARBA TA TH'A GA TA AA
NU R'A GA nA BADZRA SV'A BH'A BA A'A TMA KO&HAm, THIG LE
BRGYAD LAS GAm TZAm BAm GHAm PAm SHAm LAm dAm SA BON DE DAG LAS
PHYAG G-YAS KYI PHYAG MTSAN BRGYAD DU GYUR, DE DAG LAS LHA MO
BRGYAD DU GYUR TE, GOO

R'I NAG MO G-YAS NA GRI GUG G-YON NA NYA BSNAMS PA, SHAR
PHYOGS SU TSANGS PA'I STENG DU GDON PAR BYA STE, DE BZHIN DU LHO
PHYOGS SU CHOM RKUN MA BTZOD KYI KHA DOG CAN PHYAG G-YAS NA
CANG TE'U G-YON NA PHAG PA CAN DBANG PO'I STENG DU'O, ,RO LANGS
MA DMAR SER GSER BSREGS PA'I MDOG CAN PHYAG

G-YAS NA RUS SBAL G-YON NA THOD PA BSNAMS PA, NUB PHYOGS SU
NYE DBANG GI STENG DU'O, ,ZA PHOD MA KHA DOG LJANG GU PHYAG
G-YAS NA SBRUL G-YON NA THOD PA BSNAMS PA, BYANG PHYOGS SU
DRAG PO'I STENG DU'O, ,PUKKA S'I KHA DOG SNGON MO PHYAG G-YAS
NA SENG GE G-YON NA DGRA STA BSNAMS PA, BYANG SHAR GYI

MTSAMS NA GSHIN RJE'I STENG DU'O, ,RI KHROD MA SKU MDOG DKAR MO
PHYAG G-YAS NA DGE SLONG G-YON NA GSIL BYED BSNAMS PA, SHAR
LHO'I MTSAMS SU NOR SBYIN GYIS STENG DU'O, ,GTUM MO NAM MKHA'I
KHA DOG CAN PHYAG G-YAS NA 'KHOR LO, G-YON NA THOD PA BSNAMS
PA, LHO NUB KYI MTSAMS SU

BDEN BRAL GYI STENG DU'O, ,G-YUNG MO SNA TSOGS PA'I MDOG CAN
PHYAG G-YAS NA RDO RJE G-YON NA SDIGS MDZUB DANG LDAN PA NUB
BYANG MTSAMS SU THAGS BZANGS RIS KYI STENG DU GDON PAR BYA'O,
,LHA MO DE DAG SKYIL KRUNG PHYED PA GAR GYIS GNAS PA, SPYAN GSUM
PA PHYAG RGYA LNGAS BRGYAN PA'O, ,DE NAS

@150A *, ,YAB YUM GYI ROL PA'I SGRAS BSKUL BAS SRID PA BAR MA'I
BAG CHAGS KYIS YI GE LNGA PO HO, ,AOm A'A: H'Um HO: RNAMS ZHAL
NAS ZHUGS TE, PADMAR PHYIN PA TZAM GYIS YAB YUM GNYIS 'OD KYI
GONG BUR GYUR PA LA, MTSAMS KYI LHA MO RNAMS KYIS GLUS SKUL BAR
BYED DE, SNYING RJE'I

THUGS KYIS RJE BTZUN BZHENGS, ,PUKKA S'I NI BDAG SKYABS MDZOD,
,STONG PA'I RANG BZHIN SPANGS NAS NI, ,BDAG LA BDE CHEN RNAL
'BYOR SBYOR, ,KHYOD DANG BRAL NA BDAG 'GUM PAS, ,KYE YI RDO RJE
KHYOD BZHENGS SHIG ,STONG BA'I RANG BZHIN SPONGS MDZOD LA, ,RI
KHROD MA NI BDAG DON SGRUB, ,'JIG RTEN

MGRON GNYER 'DOD PA'I GTZO, ,STONG PA NYID LA CI PHYIR BZHUGS,
,GTUM MO BDAG NI ZHU BA BGYID, ,KHYOD MA LANGS NA PHYOGS MI
'TSAL, ,BDAG GIS NYID KYI THUGS 'TSAL GYI, ,DBANG PO'I DRAN LDAN
KHYOD BZHENGS SHIG ,G-YUNG MO BDAG NI DRAN NYAMS PAS, ,THUGS
RJES RGYUN CHAD MA MDZAD

CIG ,DE LTAR BSKUL BAS SNGON GYI SMON LAM RJES SU DRAN NAS, KHU
BA'I GZUGS LAS BZHENGS PA NI GONG DU SMOS PA LTA BU LA, SKU MDOG
GNAG PA G-YAS DKAR BA G-YON DMAR BA, ,ZHABS PHYED KRUNG DU
BZHUGS PA, MGO BO'I PHRENG BA'I DO SHAL CAN, SNA TSOGS RDO RJE
SPYI BOR 'DZIN PA'O, ,

DE NAS SNYING GAR PAm LAS PADMA, DE'I STENG DU RAm LAS NYI MA'I
DKYIL 'KHOR, DE'I STENG DU H'Um LAS RDO RJE, DE LAS RANG DANG
'DRA BA'I YE SHES SEMS DPA', DE'I THUGS KAR YANG PADMA DANG NYI
MA DANG H'Um LAS RDO RJE, DE'I LTE BA LA H'Um BSAM PAR BYA'O,
,DE NAS AOm BADZRA GOO R'I A'A KARshA YA DZA: ZHES BRJOD PAS

YE SHES KYI DKYIL 'KHOR MDUN GYI NAM MKHA' LA SPYAN DRANGS TE,
PHYI NANG GSANG BA'I MCHOD PAS MCHOD LA, AOm BADZRA TZOO R'I PRA
BE SHA YA H'Um, ZHES BRJOD PAS GZHUG PAR BYA'O, ,AOm BADZRA BE
T'A L'I SPHO tA YA BAm ZHES BRJOD PAS BCING BAR BYA'O, ,AOm
BADZRA GHASMA R'I WA SHAm KU RU HO: ZHES BRJOD PAS DGYES PA

BSKYED PAR BYA'O, ,DE LTAR YE SHES KYIS BSTIMS PA LA SKYE MCHED
BYIN GYIS BRLAB PAR BYA STE, GTI MUG RDO RJE MA DANG, 'DOD CHAGS
RDO RJE MA DANG, PHRAG DOG RDO RJE MA DANG, BDAG MED RNAL 'BYOR
MA RNAMS MIG DANG RNA BA DANG SNA DANG LCE DANG LUS DANG YID LA
MING GI YI GE DANG PO MAm DAm MAm RAm SAm NAm RNAMS

@150B LAS BSKYED PAR BYA STE, ZHAL GCIG PHYAG GNYIS SNA TSOGS
MDOG CAN PHYAG G-YAS NA GRI GUG G-YON NA THOD PA RO'I GDAN CAN
NO, ,AOm A'A: H'Um GSUM LAS MKHA' SPYOD MA DANG SA SPYOD MA DANG
SA 'OG MA GSUM DKAR BA DANG DMAR BA DANG GNAG PA'O, ,LHA MO SKU
YI RIGS LAS BYUNG, ,RNAL 'BYOR

MA NI MKHA' SPYOD MA, ,DE DAG BYIN GYIS BRLABS NAS SU, ,BYIN
GYIS BRLAB PA MDZAD DU GSOL, ,AOm SARBA TA TH'A GA RA P'U DZA RI
BADZRA SVA BH'A BA A'ATMA KO&HAm, LHA MO THUGS KYI RIGS LAS
BYUNG, ,RNAL 'BYOR MA NI SA 'OG MAS, ,DENG BDAG BYIN BRLAB GNAS
SU GSOL, ,AOm SARBA TA TH'A GA TA BATT'A L'I

BADZRA SVA BH'A BA A'ATMA KO&HAm, ,DE NAS RANG GI SNYING GA'I
SA BON LAS 'OD ZER LCAGS KYU LTA BUS PHYOGS BCU'I SANGS RGYAS
THAMS CAD SPYAN DRANGS TE, PHYI NANG GSANG BA GSUM GYI MCHOD PAS
MCHOD LA DBANG BSKUR BA BLANG BAR BYA'O, ,BCOM LDAN DE BZHIN
GSHEGS PA RNAMS, ,MGON POS BDAG LA

DBANG BSKUR CIG ,DE NAS DE BZHIN GSHEGS PA DE DAG HE RU KA'I
GZUGS SU BYA STE BDUD RTZI LNGAS BKANG BA'I BUM PAS DBANG BSKUR
BAS, TZOO R'I DANG GOO R'I DANG, PUKKA S'I RNAMS KYI DBU RGYAN
LA MI BSKYOD PA'O, ,CHOM RKUN MA DANG RI KHROD MA LA RNAM PAR
SNANG MDZAD DO, ,RO LANGS MA DANG GTUM MO NI RIN

CHEN 'BYUNG LDAN NO, ,ZA PHOD MA DANG G-YUNG MO LA SNANG BA
MTHA' YAS BSAM PAR BYA'O, ,AOm SARBA TA T'A GA TA AA BHI shE KA
TA BADZRA SVA BH'A BA A'ATMA KO&HAm, DE NAS YAm LAS RLUNG DANG
RAm LAS ME'I STENG DU AA LAS THOD PA'O, ,DE'I NANG DU ZLA BA
DANG NYI MA'I DKYIL DU H'Um LAS RDO RJE, DE'I LTE BA LA H'Um ZLA
BA'I BAR DU BHR'Um A'Am DZR'Am KHAm

H'Um RNAMS LAS SANGS RGYAS LNGA BSKYED, GO KU DA HA NA RNAMS LAS
SEMS CAN LNGA BSKYED DE, ME SBAR BA DE DAG 'OD DU ZHU BA LA RDO
RJE'I LTE BA'I H'Um LAS 'OD 'PHROS PAS PHYOGS BCU'I BDUD RTZI
BKUG NAS THIM PAR GYUR PA LA, AOm A'A: H'Um GSUM GYIS BYIN GYIS
BRLABS TE, LHA RNAMS KYI LCE LA RDO RJE NAS

KYI 'BRAS BU TZAM BSAMS LA BDUD RTZI MYANG BAR BYA'O, ,AOm SARBA
TA TH'A GA TA AA MRi TA SVA DA NA BADZRA SVA BH'A BA A'ATMA KO
NYHAm, DE NAS LHA MO BRGYAD 'PHROS PA LAS BYANG CHUB KYI SEMS LA
SOGS PA GONG DU BRJOD PA LTA BUR BSDUS TE GTZO BO NAS BRTZAMS TE
DKYIL 'KHOR MCHOD PAR BYA'O, ,AOm SARBBA TA TH'A GA TA P'U DZA

@151A *, ,BADZRA SVA BH'A BA A'ATMA KO&HAm, DE NAS LHA MO DE
DAG GIS BSTOD PA, KHYOD NI RNAL 'BYOR MA RNAMS YONGS SU BSKOR,
,NYID KYI THUGS KYIS KHYOD KYI DGONGS PA 'GRUB, ,G-YO DANG MI
G-YO 'KHOR BA KUN SGRUB KHYOD, ,SNYING RJE'I THUGS KYIS SEMS
CAN BYANG CHUB BSGRUB, ,SGYU MA SPROS PA'I THUGS NI

SGRUB MDZAD PA, ,RDO RJE HE RU KA DPAL DGYES PA'I THUGS, ,AOm
SARBA TA TH'A GA TA STU TI BADZRA SVA BH'A BA A'ATMA KO&HAm,
DE LTAR BSGOMS PA LAS DANG PO SPRIN LTA BU DANG, GNYIS PA DU BA
LTA BU DANG, GSUM PA GLOG GI RNAM PA LTA BU DANG, BZHI PA MAR ME
LTA BU DANG, LNGA PA THAMS CAD GSAL BA'I SPRIN MED PA'I

NAM MKHA' LTA BU STE, PHYIS SGYU MA DANG, RMI LAM DANG MTSUNGS
PAR 'GYUR RO, ,DE NAS 'KHOR LO BZHI LA GNAS PAR BYA STE, LTE BAR
GTUM MO SBAR BA YIS, ,DE BZHIN GSHEGS PA LNGA BSREGS TE, ,SPYAN
LA SOGS PA YANG BSREGS NAS, ,BSREGS PAS HAm LAS RI BONG 'DZAG
,DE NI BLA

MA'I ZHAL LAS SHES PAR BYA'O, ,DE NAS DAG PA RJES SU DRAN PAR
BYA STE, SPYAN DMAR PA NI SNYING RJE'O, ,YAN LAG GNAG PA NI
BYAMS PA'O, ,ZHABS BZHI NI BSDU BA'I DNGOS PO BZHI'O, ,ZHAL
BRGYAD NI RNAM PAR THAR PA BRGYAD DO, ,PHYAG BCU DRUG NI STONG
PA NYID BCU DRUG GO, ,'KHOR LO DANG RNA CHA DANG

MGUR CHU DANG GDU BU DANG, SKA RAGS NI MI BSKYOD PA DANG SNANG
BA MTHA' YAS DANG RIN CHEN 'BYUNG LDAN DANG RNAM PAR SNANG MDZAD
DANG DON YOD GRUB PA RNAMS GO RIMS BZHIN NO, ,KHRO BO NI GDUG PA
'DUL BA'O, ,SPYAN GSUM NI SKU GSUM MO, ,RUS PA NI BDEN PA
BZHI'O, ,GZUGS DANG TSOR BA DANG 'DU

SHES DANG 'DU BYED DANG RNAM PAR SHES PA'I PHUNG PO NI RDO RJE
MA DANG, GSANG BA'I GOO R'I DANG CHU MA DANG RDO RJE MKHA' 'GRO
MA DANG BDAG MED MA'O, ,SA DANG CHU DANG ME DANG RLUNG NI PUKKA
S'I DANG RI KHROD MA DANG GTUM MO DANG G-YUNG MO'O, ,GZUGS DANG
SGRA DANG DRI DANG RO DANG REG BYA DANG CHOS NI GOO R'I DANG
CHOM RKUN MA DANG ZA

PHOD MA DANG SA SPYOD MA DANG MKHA' SPYOD MA'O, ,PHYAG G-YON
GYI THOD PA BRGYAD NA SA LA SOGS PA BRGYAD 'DZIN PA NI YO BYAD
PHUN SUM TSOGS PAR MDZAD PA'O, ,PHYAG G-YAS KYI THOD PA NA
GLANG PO LA SOGS PA 'DZIN PA NI GLO NAD DANG DBUGS MI BDE BA
DANG SMYO BA DANG KHRAG SKYUG PA DANG, MDZE NAD DANG 'BRUM

@151B PA DANG, MCHER BA'I NAD DANG MCHIN PA'I NAD RNAMS ZHI BAR
BYED PA'O, ,BSAM GTAN GYIS DUB NA SNGAGS KYI BZLAS PA BYA STE,
AOm AAsht'A NA N'A YA, PIm GA LORDHVA KE SHA WA RTA MA NE, TZA
TU RBIm SHA TI NE TR'A YA, shO dA SHA BHU DZ'A YA, KRishnA DZ'I
M'U TA WA PU shE, KA P'A LA M'A L'A NE K'A DH'A RI nE, AADHA M'A
TA KR'U RA TZITT'A YA, AARDHEN DU

DAm shtR'I nE, M'A RA YA M'A RA YA, K'A RA YA K'A RA YA, GARDZA
YA GARDZA YA, TRDZA YA TA RDZA YA, SHO shA YA SHO shA YA, SA BHA
S'A GA R'AN, BANDHA BANDHA N'A G'A shtA K'AN, GRiHNA GRiHNA, SHA
TR'Um NAm, HA H'A HI H'I HU H'U HE HEE HO LOO HAm HA: PHAt SV'A
H'A, YANG NA AOm DE BA PI TZU BADZRA H'Um H'Um H'Um PHAt SV'A
H'A, ZHES RGYUN DU BZLAS PA BYA'O, ,DE NAS

GTOR MA GONG MA LTAR BDUD RTZIR BYIN GYIS BRLABS LA, MDUN GYI
NAM MKHA' LA CHOS KYI 'BYUNG GNAS KYI NANG DU, PADMA 'DAB MA
BRGYAD SUM BRTZEGS SU DKAR PO DANG NAG PO DANG DMAR PO LA AOm
DANG H'Um DANG A'A: RNAMS LAS LHA BRGYAD DANG, PHYOGS SKYONG
BRGYAD DANG KLU BRGYAD BKOD LA DE LA YE SHES KYI LHA

BSTIM PA DANG SKU GSUNG THUGS BYIN GYIS BRLABS LA, LCE LA RDO
RJE BSAMS TE SNGAGS 'DIS BTANG NGO, ,AOm AINDA, DZA MA, DZA LA,
DZAKKHA, BH'U TA, PAHIN, BA AU, RAKKHA, TZANDA, SUDZDZA, M'A DA,
PA PPA, TA LA P'A T'A LE, AAttA SAPPA SV'A H'A, AI DAm BA LIm,
BHUNYDZA, DZI GHA, PHULLA, DH'U PPA, M'Am SA, PIm GHA, AAMBHA,

SAPPA, KADZDZA, S'A DA, KHANTI, KHU nI, PHE dA, G'A DA, AOm AA
K'A RO MU KHAm SARBBA DHA RM'A n'Am, A'A D+YA NUTPANNA TV'A TA
AOm A'A: H'Um PHAt SV'A H'A, BSGOM PA'I MTHAR SMON LAM NI, RIGS
BZANG SKYE DANG SMYO MIN PA, ,DAM TSIG LDAN ZHING KYE'I RDOR
'CHANG, ,BLA MA BSNYEN BKUR SNYING RJE LDAN, ,BDAG NI SKYE ZHING
SKYE GYUR CIG ,LAG

PAS RDO RJE DRIL BU 'KHROL, ,ZAB MO'I CHOS 'DI 'DON PA DANG,
,BTZUN MO'I KHU BA YANG DAG ZA, ,BDAG NI SKYE ZHING SKYE GYUR
CIG ,BDAG NI SHES RAB LDAN PA MA YIN YANG, ,'DU BYED RGYA MTSOS
G-YENGS DANG BLO CHUNG YANG, ,PHAN PAR BSAMS NAS SGRUB THABS
'DI BRTZAMS PAS, ,'GRO KUN

KYE YI RDO RJE MYUR THOB SHOG ,BCOM LDAN 'DAS KYE'I RDO RJE'I
SGRUB PA'I THABS, MNGON PAR RTOGS PA'I RIM PA DON RAB TU GSAL BA
ZHES BYA BA RDZOGS SO,, 