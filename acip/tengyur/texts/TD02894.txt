@244A #, ,RGYA GAR SKAD DU,

BADZRA P'A nI MAndAL BI DHI, BOD SKAD DU, PHYAG NA RDO RJE'I
DKYIL 'KHOR GYI CHO GA, ,DPAL PHYAG NA RDO RJE LA PHYAG 'TSAL LO,
,DPAL LDAN PHYAG NA RDO RJE DANG, ,BLA MA LA GUS PHYAG 'TSAL NAS,
,SGRUB PA PO LA PHAN PA'I PHYIR, ,DE YI DKYIL 'KHOR CHO GA
BRTZAM, ,DPAL PHYAG NA RDO RJE BSGRUB

PAR 'DOD PA'I DON DU, DKYIL 'KHOR CHO GA 'DI BSDU BAR BYA'O, ,DE
LA SNGON DU BSNYEN PA BYA BA NI, SGRUB PA'I THABS LAS 'BYUNG BA
BZHIN DU, BDAG NYID LHAR BSKYED NAS, SNYING PO 'BUM BZLAS PAR BYA
BA'AM, YANG NA JI SRID MTSAN MA MA BYUNG GI BAR DE SRID KYI BAR
DU BSGOM PA DANG

@244B BZLAS PA BYA'O, ,DE NI SNGON DU BSNYEN PA BYED PA'I CHO
GA'O, ,DE LTAR SNGON DU BSNYEN PA'I CHO GA RDZOGS NAS, SA'I CHO
GA BYA STE, GTZUG LAG KHANG NGAM, KUN DGA' RA BA'AM, NAGS TSAL LA
SOGS PA YID DU 'ONG BA'I GNAS SU SA BSLANG BA DANG, SA SBYANG BA
DANG, SA GZUNG BA DANG,

SA BYIN GYIS BRLAB BAR BYA STE, TSAD BRTAG PA DANG, DBYIBS BRTAG
PA DANG, KHA DOG BRTAG PA'O, ,DE LAS BSLANG BA NI, GNAS KYI BDAG
PO LA BSLANG BA NI, MAndAL DANG DRI'I THIG LE DANG ME TOG GI TSOM
BU BYAS TE, MCHOD PA DANG, GTOR MA BSHAMS NAS, AOm BI TI BAm SA
A'A

K'ARshA YA DZA: BYA BA DANG, RDO RJE BSDAMS PA'I MDZUB MO GNYIS
BRKYANG PAS LA REG PAR BYAS PAS, SA'I LHA MO 'KHOR DANG BCAS PA
SPYAN DRANGS PA, SA'I LHA MO LA MCHOD PA DANG, DE'I 'KHOR LA GTOR
MA BYIN LA, GSOL BA GDAB BAR BYA STE, SKYOB PA SANGS RGYAS THAMS
CAD

KYI, ,SPYOD PA'I TSUL DANG KHYAD PAR GYI, ,SA DANG PHA ROL PHYIN
PA LA, ,LHA MO KHYOD NI DPANG DU GYUR, ,SKYOB PA SH'AKYA SENG GE
YIS, ,JI LTAR BDUD SDE BCOM PA LTAR, ,DE BZHIN BDAG GIS BDUD KYIS
SDE, ,PHAM PAR BYAS TE DKYIL 'KHOR 'BRI, ,ZHES LAN GSUM GYI BAR
DU BRJOD LA,

BYON PAR BSAMS TE MCHOD LA GSHEGS SU GSOL, DE NAS SBYANG BA'I
PHYIR DRAG PO DANG ZHI BA'I SBYIN SREG DANG, 'DOM GANG NYE 'KHOR
DU LTE BA NUB TZAM MA, PUS MO NUB TZAM BRKOS LA GSEG MA DANG GYO
MO DANG, RUS PA LA SOGS PA BSAL TE, SPOS CHUS BRAN TE, SA DE NYID
KYIS BKANG

NAS SA'I LTAS BRTAG PAR BYA STE, SA BSLANG BA'I CHO GA'O, ,DE'I
RJES LAS GZUNG BA NI, GDUGS DANG RGYAL MTSAN DANG, BLA RE LA SOGS
PA BRES LA, SKU GZUGS RNAMS BKRAM NAS, PHYOGS BZHIR SPOS RGYUN MI
'CHAD PAR BTUL BAR BYA'O, ,DE NAS LAG PA G-YAS PA DER

GTUGS TE, YI GE BRGYA PA LAN BDUN NAM NYI SHU RTZA GCIG BZLAS PAR
BYA'O, ,SA GZHI RDO RJE'I RANG BZHIN DU BYIN GYIS BRLAB PA NI, SA
GZUNG BA DANG BYIN GYIS BRLAB PA STE, SA'I CHO GA'O, DE NAS KHRUS
BYA ZHING DRIS BYUGS LA GOS SNGON PO'I STOD G-YOG SA BGOS LA
RGYAN GDAGS

@245A *, ,SHING DANG RDO RJE DANG DRIL BUR LDAN PAS, GAL TE NUS
NA SMYUNG BAR GNAS PA DANG, MA NUS NA ZAS DKAR GSUM BZA' BAR
BYA'O, ,DE LA RE ZHIG DKYIL 'KHOR GYI DBUS SU 'DUG LA, TSOGS
BSAGS PA DANG, SRUNG BA'I 'KHOR LO DANG, GZHAL YAS KHANG GDAN
DANG BCAS

PA BSGOM PAR BYA'O, ,DE LA YI GE H'Um YONGS SU GYUR PA LAS, RDO
RJE CHEN PO NAM MKHA'I TSAD DANG MNYAM PA'I KHONG STONG BSAM PA
NI SRUNG BA'I 'KHOR LO'O, ,DE'I STENG DU BHR'Um LAS GZHAL YAS
KHANG GRU BZHI BA RTA BABS DANG BCAS PA BSKYED PA, DBUS SU AA LAS
ZLA BA'I DKYIL 'KHOR BSGOM

PAR BYA'O, ,DE NAS BDAG NYID LHAR BSKYED LA, YE SHES SEMS DPA'
GZHUG PA DANG, DBANG BSKUR BA DANG, YI GE GSUM GYIS GNAS GSUM DU
BYIN GYIS BRLABS PA'I BAR DU BYAS LA LHA MO MCHOD NAS, GSOL BA
GDAB PAR BYA'O, ,DE NAS SGRUB PA'I GROGS POS MTSAN BRGYA RTZA

BRGYAD PAS BSTOD LA GSOL BA GDAB STE, MIG G-YAS PAR MA LAS NYI
MA, G-YON PAR tA DANG AA LAS ZLA BA, RKANG MTHIL DU AA LAS SNA
TSOGS RDO RJE BSKYED NAS LANGS TE, SANGS RGYAS THAMS CAD LA PHYAG
BYAS NAS, BDAG NYID LHA'I NGA RGYAL GSAL BAR BYAS NAS, DBUS KYI
GTZO

BO NAM MKHAR BTEG LA KHRO BO'I BSTOD PA BYA'O, ,DE LA BSTOD PA
NI, CHOS DBYINGS STONG PA GNYIS MED DANG NYID LAS, ,'JIG RTEN
SPYOD PA'I TSUL YANG MI SPONG ZHING, ,THABS LA MKHAS PAS 'JIGS
BYED SKUR STON PA, ,KHRO CHEN 'BAR BA'I TSOGS LA PHYAG 'TSAL
BSTOD, ,BSKAL

PA ME LTAR 'BAR BA'I KLONG DKYIL NAS, ,DPA' BO'I STANG STABS
BRKYANG BSKUM TSUL DU BZHUGS, ,NYI ZLA 'BAR BA'I SPYAN GYI SDANG
MIG GIS, ,BGEGS DPUNG SREG PAR MDZAD LA PHYAG 'TSAL BSTOD, ,CES
BRJOD NAS BKA' BSGO BAR BYA STE, DKYIL 'KHOR CHEN PO'I SA GZHI LA
GNAS PA'I

LHA LA SOGS PA'I BGEGS TSOGS KUN NYON CIG ,DA NI GNAS 'DIR DKYIL
'KHOR CHEN PO 'BRI, ,BGEGS KYI RIGS TSOGS GANG YIN 'BYER BAR
GYIS, ,CI STE DA YI BKA' LAS 'DAS GYUR NA, ,YE SHES CAN GYI RDO
RJE 'BAR BA 'DIS, ,SPYI BO TSAL BA BRGYAR NI RAB 'GEMS SHING,
,RNAM

@245B PAR 'JIG PAR 'GYUR BAR GDON MI ZA, ,ZHES BYA BA DANG, DENG
RNAL 'BYOR GYI DBANG PHYUG CHE GE MO ZHES BYA BAS, SLOB MA CHE GE
MO ZHES BYA BA, RDZOGS PA'I BYANG CHUB THOB PAR BYA BA'I PHYIR
DANG, SEMS CAN THAMS CAD BLA NA MED PA'I BYANG CHUB THOB PAR BYA
BA'I PHYIR DPAL PHYAG NA RDO RJE ZHES BYA BA'I

DKYIL 'KHOR CHEN PO ZHIG RTZOM GYIS, GANG SU YANG RUNG BAS PHYOGS
'DI NAS GNAS PA'I LHA DANG LHA MA YIN DANG GNOD SBYIN DANG SRIN
PO DANG, YI DAGS DANG, SHA ZA DANG BRJED BYED DANG 'BYUNG PO
DANG, NAM MKHA' LDING DANG MI'AM CI DANG, RIG 'DZIN LA SOGS PA
RGAN PO DANG, RGAN MO G-YOG

DANG 'KHOR DU BCAS PA RNAMS, 'DIR MA GNAS PAR GZHAN DU DENGS SHIG
,DE LTAR PHYAG NA RDO RJE'I BKA' THOS PAS MYUR BA NYID DU DENGS
SHIG ,GANG DAG MI 'GRO BA DE DAG NI, ,DE'I YE SHES KYI RDO RJE
CHEN PO KUN DU 'BAR BA 'DIS MGO BO TSAL BA BRGYAR 'GAS PAR 'GYUR
RO, ,H'Um ZHES LAN GSUM

BRJOD DE, RDO RJE CHEN PO'I GAR DANG, RDO RJE'I 'GROS KYIS SA
GZHI LAN GSUM BSKOR ZHING, RANG GI LUS LA KHRO BO'I TSOGS PHYUNG
LA, SDANG PA THAMS CAD BSKRAD PAR BSAM MO, ,DE NAS YI GE H'Um GIS
SRUNG BA'I 'KHOR LO BYAS LA, PHUR BU LNGA STONG PHYAG NA RDO RJE
SMAD DO RJE RTZE GCIG PA LTA BUR BSKYED NAS, ,AOm

BADZRA K'I LI K'I L'A YA SARBA BI GH'Am BANDHA H'Um PHAt, CES BYA
BA BRGYA RTZA BRGYAD BZLAS LA, DBUS DANG GRVA BZHIR, AOm GHA GHA
GH'A TA YA GH'A TA YA SARBA DUsht'A NA PHAt, K'I L'A YA K'I L'A
YA SARBA P'A BAm PHAt, H'Um H'Um H'Um BADZRA K'I LI K'I L'A YA
BADZRA DHA RA A'A DZNY'A PA YA TI K'A YA W'A KA TZITTA BADZRA K'I
L'A YA H'Um PHAt, CES BYA BAS BTAB LA, AOm

BADZRA MUNGKAR A'A KO tA YA H'Um PHAt, CES BYAS BRDUNG BAR BYA'O,
,DE NAS SRUNG SKUD BCING BA DANG, GU GUL GYIS BDUGS PA DANG, ME
TOG GI PHRENG BA GDAGS SHING DRI'I THIG LE BYAS NA, BYAMS PA'I GO
CHA BSKON PAR BYA'O, ,DE NAS DKYIL 'KHOR BA'I RNAM LNGA DANG,
SNYING PO BZLAS PA'I

DRA'I CHUS BYUGS LA, DBUS SU DRI'I THIG LE BYA'O, ,ME TOG GI TSOM
BU BKRAM NAS, DZA:H'Um BAm HO:'I SNGAGS KYIS BTEG PA'I LHA BZHUGS
SU GSOL LA, YE SHES SEMS DPA' GZHUG PA DANG, DBANG BSKUR BA DANG,
YI GE GSUM GYIS GNAS GSUM DU BYIN GYIS BRLABS LA

@246A *, ,MCHOD PA LNGA DANG, MCHOD PA RGYAS PA DANG, BSTOD PA
BYAS NAS SNYAN GSAN DBAB PAR BYA'O, ,PHYAG NA RDO RJE BCOM LDAN
'DAS, ,RIG SNGAGS RGYAL LA PHYAG 'TSAL LO, ,SLOB MA KUN LA BRTZE
BA DANG, ,KHYED RNAMS LA YANG MCHOD PA'I PHYIR, ,SANG NI DKYIL
'KHOR 'BRI BAR 'TSAL,,

BCOM LDAN BDAG NI GUS PA LA, ,DE BAS GNANG BA MDZAD PAR RIGS,
,ZHES LAN GSUM BRJOD PAR BYA STE, LHA LHAG PAR GNAS PA'O, ,DE NAS
'BYOR PA YOD NA SBYIN SREG GI MCHOD PA BYA'O, ,DE NAS GTOR MA'I
CHO GNAS 'BYUNG BA BZHIN DU GTOR MA BTANG NAS, SLOB MA LHAG PAR
GNAS

PAR BYA STE, KHRUS BYAS LA, ME TOG LAG NA THOGS TE, SLOB DPON GYI
ZHABS GNYIS LA PHYAG BYAS NAS, GSOL BA BTAB STE RGYUN BSHAGS BYAS
TE, DE NAS LHAR BSKYED NAS MCHOD PA BYAS TE, SO SHING DOR BA
DANG, KU SHA SBYIN PA DANG, SRUNG SKUD GDAGS PA DANG, ZAB CING
RGYA CHE BA'I

CHOS BSHAD PAR BYA STE, RGYAS PAR NI BZHI BRGYA LNGA BCU PA'I CHO
GA LAS SHES PAR BYA'O, ,SLOB MA LHAG PAR GNAS PA'O,, ,,DE LTAR
LHAG PAR GNAS PA BYAS NAS, NANG PAR NYI MA SHAR PA DANG, MCHOD PA
BSHAMS LA DKYIL 'KHOR NAM MKHAR BTEG STE, SA GZHI PA'I RNAM LNGA
DANG,

DRIS BYUGS NAS, THIG BYIN GYIS BRLABS LA CHO GA BZHIN DU THIG
GDAB PAR BYA'O, ,DE NAS TSON DGYE BAR BYA STE, TSON BYIN GYIS
BRLABS LA DBUS SU PADMA DANG ZLA BA'I GDAN LA RDO RJE RTZE LNGA
PA BRI BA DANG, PHYOGS KYI RIM PAR TSON DGYE PA DANG, RTZIG PA LA
PHYI ROL DKAR PO DANG, SER PO DANG,

DMAR PO DANG, LJANG GU DANG, NAG PO DANG, KHA KHYER DMAR PO RIN
PO CHE PHA GU SER PO DANG, DRA BA DRA PHYED NAG PO, RTA BABS CI
MDZES PAR BRI BAR BYA'O, ,DE LTAR DKYIL 'KHOR BRIS NAS, DGONGS
KA'I DUS SU MCHOD PA'I RDZAS RNAMS BSAGS NAS STAN BDE BA LA 'DUG
STE, LHA'I NGA RGYAL GYIS

DKYIL 'KHOR BTEG LA YID KYIS DKYIL 'KHOR NANG DU ZHUGS TE, LHAG
PA DANG MA TSANG BA'I NYES PA ZHI BAR BYA BA'I PHYIR, LAN BDUN
BSKOR BAR BYA'O, ,DE NAS ME TOG GI PHRENG BA DOR LA SLAR RANG GI
MGO LA BCING BAR BYA'O, ,DE NAS BDAG NYID LHAR BSKYED LA, MDUN
GYI LHA YANG YI GE

@246B YONGS SU GYUR PA LAS RDO RJE, DE LA 'OD ZER SPRO BSDU BYAS
NAS, LHAR BSKYED LA YE SHES SEMS DPA' GZHUG PA LA SOGS PA RDZOGS
PAR BYAS NAS MCHOD PA RGYAS PA DBUL BAR BYA'O, ,BSTOD PA BYAS NAS
BUM PA BCUG STE, BZLAS PA BYAS NAS CHUR BZHU LA SKU KHRUS GSOL
BAR BYA'O, ,DE NAS SBYIN

SREG BYA BA DANG, GTOR MA BTANG NAS SLOB MA LA DBANG BSKUR BA'O,
,DE LA DANG POR GSOL BA BTAB PA DANG, GDONG G-YOGS BCING BA DANG,
RGYUN BSHAGS BYA BA DANG, SDOM PA GZUNG BA DANG, LHAR BSKYED CING
LAS THAMS CAD PA'I BUM PAS SKU KHRUS GSOL BAR BYA'O, ,DKYIL 'KHOR
DU GZHUG

PA DANG, LHA'I DAM TSIG BSGRAGS PA DANG, SLOB DPON GYI DAM TSIG
BSGRAGS PA DANG, YE SHES DBAB PA DANG, PHRENG BA DOR BA DANG,
GDONG G-YOGS DGROL BA DANG, DKYIL 'KHOR BLTA BA BYAS NAS, LHAR
BSKYED NAS, CHU DANG COD PAN DANG, BDAG PO DANG, MING GI DBANG
BSKUR BAR BYA'O, ,

DE NAS SKU GSUNG THUGS KYI BRTUL ZHUGS DANG, SPANGS PA DANG, YE
SHES LA SOGS PA'I DBANG DANG, RJES SU GNANG BA DANG, BRTUL ZHUGS
KYI DBANG LA SOGS PA BYA'O,, ,,DKYIL 'KHOR CHO GA SBYAR BA 'DI'I,
,DGE BA GANG NGES THOB PA KUN, ,PHYAG NA RDO RJE THOB NAS NI,
,'GRO DON DU MA BYED

PAR SHOG ,PHYAG NA RDO RJE'I DKYIL 'KHOR GYI CHO GA ,SLOB DPON
'GRO BZANGS SNYING POS MDZAD PA RDZOGS SO,,