@255A #, ,RGYA GAR SKAD DU,
SHR'I N'A THA K'A LA S'A DHAN'Am, BOD SKAD DU, DPAL MGON PO NAG
PO'I SGRUB

@255B THABS, DPAL NAG PO CHEN PO LA PHYAG 'TSAL LO, ,THO RANGS
MAL NAS LANGS NAS GDONG BKRU BA LA SOGS PA SNGON DU SONG BAS, YID
DANG MTHUN PA'I GNAS SU SNGAGS PA STAN BDE BA LA 'DUG STE, RANG
GI SNYING GAR AA LAS BYUNG BA'I NYI MA'I DKYIL 'KHOR LA H'Um YIG
DE NYID SNGON PO

RNAM PAR BKOD NAS, DE'I 'OD ZER GYIS BDAG NYID KUN DU SNANG BAR
BYAS TE, MDUN GYI BAR SNANG LA BLA MA DANG SANGS RGYAS DANG BYANG
CHUB SEMS DPA' RNAMS YID KYIS BLTAS NAS, YID KYI RANG BZHIN GYIS
MCHOD PA RNAMS KYIS MCHOD LA, BDUD RTZI LNGA YANG DBUL BAR
BYA'O,,

DE NAS PHYAG 'TSAL NAS DON MNGON DU BYED PA SNGON DU 'GRO BAS 'DI
BRJOD PAR BYA'O, ,SDIG PA THAMS CAD 'JIGS PAS 'CHAGS PAR BGYID,
,'GRO BA'I DGE LA DGA' BAS YI RANG NGO, ,DKON MCHOG GSUM PO LA
YANG SKYABS SU MCHI, ,RDZOGS PA'I BYANG CHUB TU NI SEMS

BSKYED DO, ,DE NAS SEMS CAN BDE BA LA NYE BAR SDUD PA'I RNAM PA
CAN GYI BYAMS PA DANG, SDUG BSNGAL DANG SDUG BSNGAL GYI RGYU
MTHA' DAG LAS BRAL BAR 'DOD PA'I RNAM PA CAN GYI SNYING RJE DANG,
ZAG PA MED PA'I BDE BA RGYUN MI 'CHAD PAR MOS PA'I RNAM PA CAN
GYI DGA' BA DANG, 'JIG

RTEN PA'I CHOS BRGYAD SPONG BA'I RNAM PA CAN GYI BTANG SNYOMS
BSGOM PAR BYA'O, ,DE'I RJES LA MCHOD BYA DANG, MCHOD PA RNAMS
DBYER MED PAR DMIGS NAS, AOm SV'A BH'A WA SHUDDHA:SARBA
DHARM'A:SV'A BH'A WA SHUDDHONYAHAm ZHES BYA BA'I SNGAGS BRJOD PA
SNGON DU SONG BAS DPER NA RMI LAM GYI SHES PA

LTAR RANG GI SEMS NYID DE DANG DE'I RNAM PAS GZUNG BA MED PA'I
PHYIR DE LA 'DZIN PA'I YID KYANG MED CES THOG MTHA' MED PA NAS
RANG BZHIN GYIS YONGS SU DAG PAR YID KYIS DMIGS PAS STONG PA NYID
MNGON DU BYA'O, ,DE'I RJES LA SNGON SMON LAM RJES SU DRAN PAS
SKAD

CIG GIS BAR SNANG DU YI GE BAm LAS BYUNG BA'I PADMA'I STENG DU,
AA LAS GRUB PA'I NYI MA'I DKYIL 'KHOR LA H'Um GI DE NYID KHA DOG
NAG PO LAS BYUNG BA, RJE BTZUN DPAL NAG PO CHEN PO ZHAL GCIG
PHYAG GNYIS PA, SKU MDOG NAG PO SPYAN 'BAR BA CHEN PO G-YAS G-YON
GYI PHYAG

@256A *, ,NA GRI GUG DANG KA P'A LA 'DZIN PA, MGO BO'I PHRENG BAS
DBU LA BRGYAN PA, DBU SKRA SER PO GYEN DU 'BAR BA, 'JIGS PA'I
MCHE BAS 'JIGS PAR BYED PA, SKU LA THAMS CAD SBRUL GYIS BRGYAN
PA, YAN LAG THUNG BA ZHAL NAS KHRAG GI RGYUN 'DZAG PAR SKAD CIG
GIS

BSKYED PAR BYA'O, ,RANG GI SNYING GA'I H'Um DE NYID KYI 'OD ZER
RNAMS KYIS DE BZHIN GSHEGS PA THAMS CAD GCIG TU BYAS LA SNGAGS
BZLA BAR BYA'O, ,DE LA 'DI NI SNGAGS YIN TE, AOm MA H'A K'A LA
H'Um H'Um PHAt SV'A H'A, DUG DANG KHRAG DANG SGOG SKYA DANG
NYUNGS KAR RNAMS KYIS BDUG SPOS NAG PO LA

PHUL NAS, SRAN MA LA SOGS PA'I CHAN DANG, CHANG DANG, ME TOG
DANG, BYUG PA DANG, SHA LNGA BDUD RTZI LNGA RNAMS KYIS GTOR MA
SNGAGS 'DIS NAG PO CHEN PO LA DBUL BAR BYA'O, ,TADYA TH'A, AOm MA
H'A K'A L'A YA, SH'A SA N'A, AA PASHTZI MA K'A LO YA MI TTA RATNA
TRA YA, AA BA KA RI nAm, YA DI PRA

TI DZNY'A SMA RA SI TA D'A, AI DAm DUsht'Am KHA KHA KH'A HI KH'A
HI, MA RA MA RA, GRiHnA GRiHnA, BANDHA BANDHA, HA NA HA NA, DA HA
DA HA, PA TZA PA TZA, DI NA ME KE NA M'A RA YA H'Um H'Um PHAt
PHAt, DE LA NYE BAR SPYOD PA NI, TSA BA GSUM GYIS BSGRUB BYA'I
GZUGS BRNYAN BYAS TE, YAN LAG THAMS CAD TSER MAS BKANG

STE; ,DUG DANG KHRAG GIS CHO GA BZHIN DU MNGON PAR BYUGS SHING,
GANG GI MING NAS SMOS TE, ME LA GDUNG BA STE DE'I MOD LA MI SNANG
ZHING 'CHI BAR 'GYUR RO, ,DE BZHIN DU GANG ZHIG RTAG TU BLA MA LA
'KHU BA DANG, DKON MCHOG GSUM 'JIG PA DANG, GANG ZHIG SEMS CAN DU
MA NYAMS

PAR BYED PA DE, NAG PO CHEN POS DE'I LUS LA SHA BCAD NAS ZA BAR
'GYUR ZHING, KHRAG KYANG 'THUNG BAR 'GYUR RO, ,DE BZHIN DU MGO BO
LA ZHUGS NAS TIL 'BRU TZAM DU BYED DO ZHES BYA BA LA SOGS PA CHO
GA RGYAS PAR SHES PAR BYA'O, ,YANG NA DUR KHROD KYI RAS LA DUG
DANG KHRAG DANG,

DUR KHROD KYI SOL BAS MI RUS KYI SMYU GUS GRI GUG GI CHANG GZUNGS
LA RTZIBS BRGYAD KYI 'KHOR LO BRIS LA SHAR NAS BRTZAMS TE RIM PA
BZHIN DU SNGAGS 'DI BZLA BAR BYA'O, ,AA MU KAm M'A RA YA SV'A H'A
ZHES PA NAS RTZIBS GZHAN LA YANG LTE BA LA NI H'Um GNYIS SPEL LO,
,MU KHYUD

@256B KYI RE KH'A GNYIS KYI BAR DU NI SNGAR GYI PHRENG BA'I
SNGAGS SO, ,'KHOR LO 'DI RAB TU GNAS PA SNGON DU SONG BAS SKUD PA
SNGON POS DKRIS TE, THOD PA KHA SBYAR DU BCUG STE THAL BAS BKANG
STE, YANG THA GU SNGON POS BCINGS, DUR KHROD DUS MTHO GANG TZAM
DU BRKOS PAS SBA BAR BYA'O, ,DE'I STENG

DU RANG NYID NAG PO CHEN PO'I RNAL 'BYOR DANG LDAN PAS, KHA LHOR
BLTAS TE KHRO BA DANG BCAS PAS SNGAGS 'DI BZLAS PAR BYA'O, ,AOm
MA H'A K'A LA H'Um H'Um PHAt PHAt AA MU KAm M'A RA YA H'Um SV'A
H'A, DE LTAR NYIN RE BZHIN BYAS NA ZHAG BDUN NAS 'CHI BAR 'GYUR
RO, ,GAL TE SHI BAR MA GYUR NA, 'KHOR LO

DE NYID DUM BU DUM BUR BYAS TE THAL BA DE DANG, MI'I SHA DANG
LHAN CIG TU CHANG GIS BYUGS, DE MNGON SPYOD KYI THAB KHUNG DU
SBYIN SREG BYAS NA, GDON MI ZA BAR 'CHI BAR 'GYUR RO, ,DPAL NAG
PO CHEN PO'I SGRUB THABS BYIN RLABS DANG BCAS PA, SLOB DPON CHEN
PO BSOD SNYOMS PAS

MDZAD PA RDZOGS SO,, ,,RGYA GAR GYI MKHAN PO DPAL SU M'A TI
K'IRTI DANG, LO TZ'A BA DGE SLONG PRADZNY'A K'IRTIS BSGYUR BA'O,,
