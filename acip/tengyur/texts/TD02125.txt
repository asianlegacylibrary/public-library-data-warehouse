@171B #, ,RGYA GAR SKAD
DU, SHR'I AE KA DZA t'I BHA GA W'A NA S'A DHA NA, BOD SKAD DU,
DPAL BCOM LDAN 'DAS RAL PA GCIG PA'I SGRUB THABS, BCOM LDAN 'DAS
RAL PA GCIG PA LA PHYAG 'TSAL LO, ,DNGOS GSUM BDAG NYID RNAM

GSUM PO, ,DE DAG DNGOS MED DNGOS BRAL BA, ,MKHA' 'DRA DBANG PO
GZHU 'DRA BA, ,'BAR BA'I SKU GSUNG THUGS RTAG 'DUD, ,DE ZHAL DE
YI BKA' DRIN GYIS, ,MTHONG THOS BYIN GYIS BRLABS PA'I RGYUS,
,RGYA MTSO CHE LAS MAR BZHIN DU, ,DAD LDAN RNAMS LA BSDUS TE
BSTAN,,

DE LA RE ZHIG SNGAGS PAS PHUN SUM TSOGS PA'I GNAS SU 'DUG STE, JI
SKAD 'BYUNG BA'I LEGS PAR SPYAD PA RNAMS KYIS LUS DANG NGAG DANG
YID BSRUNG BAR BYA'O, ,DE NAS DKON MCHOG GSUM LA SKYABS SU 'GRO
BAR BYAS LA LUS DANG SEMS RAB TU SBYANGS PA LAS NGANG GIS

'BYUNG BA'I TING NGE 'DZIN RNAM PA GSUM BSGOM PA NI, SNA TSOGS
PADMA MDZES PA'I DBUS, ,MTSAN LDAN KA P'A LA YI NANG, ,ROL BA'I
BDUD RTZIS RAB GANG LA, ,MI RO YIS NI KHAB RGYAN PA'O, ,DE STENG
GRI GUG THOD PA DAG ,SHES RAB RABS KYI BDAG NYID BSAM, ,SANGS

RGYAS LA SOGS MCHOD TSOGS DANG, ,MA LUS 'GRO BA'I DON BSGRUBS
PA'O, ,'OD PHRENG DKAR PO 'DUS PA LAS, ,CHOS KUN RO GCIG YE SHES
DNGOS, ,YE SHES SNYING PO H'U% YIG BSAM, ,DE BZHIN DE LAS RDO
RJER GYUR, ,DE BZHIN DE GYUR DPAL CHEN PO, ,BCOM LDAN RAL

PA GCIG MCHOG BSGRUB, ,DMAR MO GZHON NU SGEG MO DPAL, ,RAL GCIG
MA NI MDUN DU'O, ,NAM MKHA'I MDOG CAN ZHI ZHING KHRO, ,SNA TSOGS
RGYAN GYIS MDZES PAR SPUD, ,GRI GUG THOD KHRAG PHYAG GNYIS KYIS,
,DAM PAR 'KHYUD PAS BDE CHEN 'CHANG, ,RAL GRI AUTPAL

G-YAS DANG G-YON, ,RNAM BZHI YUM YANG DE BZHIN NO, ,G-YAS BRKYANG
G-YON BSKUM LHA MO DANG, ,DBANG PHYUG 'JIGS PA MNAN PAR BLTA, ,DE
YI THUGS KAR PAD DBUS SU, ,RANG RIG RGYAL PO H'U% YIG GO, ,SNYING
PO GSANG BA'I SNGAGS 'BRU BZHI, ,ZLA BA SKAR MA'I PHRENG BA
BZHIN,,

@172A *, ,HR'Im TRIm H'U% PHAt, DE NAS TSAD MED RNAM BZHI YI, ,MI
ZAD YID KYI RLUNG BSKYOD PAS, ,'OD ZER ME LCE LTAR 'BAR GYUR,
,DON GNYIS DON GSUM BSGRUBS NAS NI, ,BZLAS PA'I 'KHOR LO LO 'KHOR
LO BZHIN, ,SA GSUM YI GE GSUM GYI 'OD, ,SA GSUM 'KHOR LO GSUM

DNGOS TE, ,DNGOS GSUM DAG PA GSUM DU 'DOD, ,BDE GSAL RNAM PAR MI
RTOG DANG, ,GDOD NAS DE BZHIN NYID RDZOGS BSGOM, ,DE NAS GTOR MA
SBYIN PA NI, ,CHO GA SEMS BSKYED SNGON BTANG NAS, ,RANG NYID LHA
MYUR BSKYED NAS NI, ,CHO GA RNAM GSUM PHYAG RGYAR BCAS, ,

DPA' CHEN RANG NYID LHAR DRAN LAS, ,MCHOD RDZAS BDUD RTZI MCHOG
GYUR PAS, ,BSAM BYAS SNYING GI 'OD ZER GYIS, ,DGUG PA'I 'GRON
RNAMS TSIM PAR BYA, ,AOm A'A:H'U% HR'Im TRIm H'U% BYIN GYIS BRLAB
PA'O, ,AOm A'A:RATNA GU RU SHR'I BHA GA W'A NA AE KA DZAt'I SARBA
AAshtA DE BA T'A SARBARMA BA LILm TA KHA KHA

KH'A HI KH'A HI, MA MA RAKshA RAKshA H'U% H'U% PHAt PHAt, NYE BAR
SBYIN PA'O, ,MA LUS LHA SKU GSANG SNGAGS DANG, ,TING 'DZIN GANG
ZHIG GANG GIS NI, ,GANG DU JI LTAR BSGOM PA NYID, ,KUN RDZOB DON
DAM MTSAN NYID KYIS, ,RMI LAM NAM MKHA' DPE YIS NI, ,MKHAS PAS
CHOS RNAM RTOGS PAR

'GYUR, ,BLO SGRA DPE ZHES BYA BA YIS, ,BSAM BRJOD MTSON PAR MI
NUS PA, ,SO SO RANG RIG 'OD GSAL YUL, ,GANG DE NAM MKHA'I MTSAN
NYID DO, ,JI SRID SNA TSOGS SKU GSUNG THUGS, ,'DI DAG SNANG BA
RANG SNANG BA, ,BDEN BRDZUN GNYIS DANG GNYIS MIN TSUL, ,RMI LAM

GYI NI GRONG SOGS BZHIN, ,DPAL LDAN SHAR PHYOGS RIG 'BYUNG GNAS,
,GA AU RA YI BRAM ZE'I GRONG, ,MNYAM MED TSANGS DBANG GTZUB LAG
TU, ,GROGS PO'I MING DON LDAN BSKUL NAS, ,RJES 'DZIN 'GRO BA'I
DON DU BYAS, ,DGE BAS RDO RJE 'DZIN THOB SHOG ,RGYA GAR GYI

SLOB DPON CHEN PO SHR'I BADZRA K'I RTI'I ZHAL SNGA NAS MDZAD PA
RDZOGS SO,,