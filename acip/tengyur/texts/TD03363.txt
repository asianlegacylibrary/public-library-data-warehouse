@41A #, ,RGYA GAR SKAD DU, BIGHN'ANTA KA S'A DHA NAm, BOD SKAD
DU, BGEGS BSKRAD PA'I SGRUB PA'I THABS, BCOM LDAN 'DAS BGEGS
MTHAR BYED LA PHYAG 'TSAL LO, ,DANG PO RE ZHIG SGRUB PA PO BDE
BA'I GDAN LA 'DUG STE, RANG GI SNYING GAR AAm DMAR PO LAS SKYES
PA'I NYI MA'I DKYIL

'KHOR BSGOMS LA, DE'I STENG DU H'Um SNGON PO RNAM PAR BSAMS NAS,
H'Um GI 'OD LAS SKYES PA'I BGEGS MTHAR BYED DANG, BLA MA DANG,
SANGS RGYAS DANG, BYANG CHUB SEMS DPA' DMIGS LA, ME TOG LA SOGS
PAS YANG DAG PAR MCHOD DE, PHYAG 'TSAL BA DANG GSUM LA SKYABS SU
'GRO BA

LA SOGS PA BYAS NAS STONG PA NYID BSGOM PAR BYA'O, ,AOm SH'U N+YA
T'A DZNY'A NA BADZRA SVA BH'A WA A'ATMA KO&HAm, DE NAS AAm DMAR
PO LAS SKYES PA'I NYI MA'I DKYIL 'KHOR GYI STENG DU H'Um NGO, ,DE
YONGS SU GYUR PA LAS, RDO RJE H'Um GIS MTSAN PA BSGOM PAR BYA'O,
,H'Um GI 'OD KYIS BSKUL BA'I DE BZHIN GSHEGS

PA THAMS CAD BZHUGS PA'I SNGON DU 'GRO BAS DE THAMS CAD YONGS SU
GYUR PA LAS BDAG NYID BGEGS DGRA BSGOM PAR BYA STE, ZHAL GCIG
PHYAG GNYIS PA, G-YON PA BRKYANG BA'I ZHABS KYIS GNAS PA, MDOG
SNGO BA PHYAG G-YON NA SDIGS MDZUB DANG ZHAGS PA, G-YAS PA NA RDO
RJE

'PHYAR ZHING 'JIGS PAR BYED PA, SKRA KHAM PA GYEN DU BSGRENG
BA'O, ,DE NAS BCOM LDAN 'DAS KYI THUGS KAR H'Um YONGS SU GYUR PA
LAS RDO RJE H'Um GIS MTSAN PA'O, ,DE LTA BUR GYUR PA'I BGEGS DGRA
SPRO BA DANG BSDU BA'I GZUGS SNA TSOGS PADMA'I STENG DU NYI MA LA
GNAS PA BSGOM PAR BYA'O, ,DAM

TSIG LA SOGS PA'I CHO GA SNGON DU 'GRO BAS 'DI LTAR THUN MTSAMS
GNYIS DANG GSUM DANG BZHI LA SOGS PAR BSGOM PAR BYA'O, ,AOm
A'A:BIGHN'ANTA KRiTA H'Um PHAt, BGEGS DGRA'I SGRUB PA'I THABS
RDZOGS SO, ,PAndI TA DON YOD RDO RJE DANG, KHAMS PA LO TZ'A BA
DGE SLONG BA RIS BSGYUR CING

ZHUS SO,, 