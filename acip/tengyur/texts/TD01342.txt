@350B #, ,RGYA GAR SKAD DU, RATNA PRA BHA N'A MA, BOD SKAD DU, RIN PO
CHE'I 'OD CES BYA BA, RANG SNANG RDO RJE SEMS DPA' LA PHYAG
'TSAL LO, ,GSUM GSAL THUGS RJE RIG PA'I DPAL, ,SKU GSUM RIG PA
NYID LDAN LA, ,NGANG PA'I TSUL GYIS 'DUD PHYAG 'TSAL, ,THUGS RJE
BYIN

RLABS RNA BRGYUD LA, ,'PHAGS PA'I GSUNG DANG BYIN RLABS KYIS,
,RANG SNANG NYI MA LTA BUR GSAL, ,GSAL BYED RIN CHEN SNANG BA
'DI, ,MTHA' YAS 'GRO BA THAMS CAD LA, ,DBYER MED TSUL DU LDAN
GYIS KYANG, ,BDAG 'DZIN LOG PA'I SEMS KYIS DKRUGS, ,SA 'OG

BUM PA JI BZHIN PAS, ,RIN CHEN SNANG BAR 'BAR YIN, ,'GRO BA'I
BLA MA 'DAS GYUR YANG, ,'GRO BA MUN PA LA GNAS NAS, ,MAS PA'I
RNAL 'BYOR MIG MED LA, ,SNYING PO 'OD KYI DON DU BSHAD, ,GTING
LTAR MI GSAL RIN PO CHE, ,SKAL LDAN RNAL 'BYOR MOS 'JUG GIS,
,RTOG

@351A *, ,MED MTHONG BA'I LAM RTOGS DANG, ,BGROD MED 'BRAS BU
RANG SNANG YIN, ,PADMA GSUM GYI DKYIL 'KHOR NAS, ,BDE GSHEGS
GSUM GYI SKU LDAN PA, ,RNAM GROL 'BRAS BU RANG GZHAG YIN, ,GZHI
NAS MA G-YOS RANG BZHIN 'GRUB, ,CHOS NYID SKU LA 'GYUR BA MED,
,RANG

RIG BDE BA CHEN PO NYID, ,RGYU LA MI GNAS MTHAR THUG PA, ,THEG
CHEN RDZOGS PA'I 'BRAS BU YIN, ,RIN CHEN GSUNG GIS SHES 'GYUR
TE, ,BSAM MED BRJOD BYA SNYING PO'I DON, ,KUN GYI BRJOD PA SEMS
KYI DBYINGS, ,RANG RANG MOS PA'I SHES PA RTOGS, ,LAM GYI RTZOL
BAS 'BRAS BU TSOL, ,

RANG MOS BSAM PA'I SA LA GNAS, ,SMAN PA'I 'DOD PAS RE BA 'JOG
,SNYING PO LAM LA 'DOD PA BRAL, ,YID LA MI BYED RANG BZHIN GNAS,
,RIG PA'I GZER GYIS 'DA' BA MED, ,SGOM PA MED LA BYA BA BRAL,
,LTA BA MED PA'I SNYING PO NI, ,RANG GZHAG SEMS KYI RIG PAS
SHES, ,CHAR

YANG DANG NI THIG LE TSUL, ,TSUL TZAM MCHOG DANG GZHAN MCHOG
DON, ,SHES RAB GSANG BAS NA RO LA, ,SNYAN KHUNG BRGYUD PA BZHI
YI GNAS, ,RDO RJE BKA' NI RTOGS PA'I LAM, ,BYED PA'I SGRA LA
GNYER BA'I SEMS, ,TSUL BZANG RTZOL LA GANG GNAS PA, ,BYED PA'I
DON DANG PHRAD GYUR

NAS, ,BYA BA'I RANG BZHIN SHES PAR BYA, ,RGYAL BA'I DGONGS PA
RIG PA NYID, ,GSUM GYI BYED PA'I 'OD KYIS MTHONG, ,GSUM GYI 'OD
GSAL GZHI YI LAM, ,BYED DANG BRAL BA NYID LA GNAS, ,LAM GYIS LAM
GYI 'BRAS BU MTHONG, ,'BRAS BU DGONGS PA RGYAL BA'I THUGS, ,

BSAM MED RANG GZHAG RIG PA'I DANG, ,BDE CHEN MI RTOG RGYU BA
BRAL, ,YID LA MI BYED SNANG BA DAG ,RIM PA MA 'GAGS YE SHES
GSAL, ,DBANG PO PADMA RGYAS PA'I SEMS, ,'GRO BA KUN LA RANG
BZHIN GNAS, ,MTHONG BA LOG PA GZHAN YOD KYANG, ,SPRUL SKU DANG
PO GZHAN LAS

MIN, ,KUN BZANG RGYAL BA'I DGONGS PA NYID, ,SNANG BA'I DUS MA
BZUNG BYAS LA, ,DRAN PA'I TSUL GYIS NYAMS SU BLANGS, ,'PHEN PA
DANG PO'I DUS NA'O, ,RIN CHEN GSUNG GIS BRTAGS PA LAS, ,THABS
KYI BYE BRAG SHES 'GYUR NA, ,THOG MA PADMA JI BZHIN NO, ,DKYIL
'KHOR

@351B LNGA YI YE SHES 'PHRO, ,DE LDAN RGYAL BA'I GRAL DU GNAS,
,THUGS RJES KUN LDAN RNYOG PAS BSLAD, ,DANGS MA DUS GSUM 'GYUR
BA MED, ,GSANG BA'I PADMA SNGAGS KYI SEMS, ,SPYOD PA BRAL BA'I
DUS NA SHES, ,BTANG GZHAG RANG BZHIN MA TSA BRAL, ,'KHOR BA RNAM
PAR MI SEMS TE, ,MYA

NGAN 'DAS PA'I RGYU BA BRAL, ,RDZOGS PA'I DGONGS PA BYA BA MED,
,DUS GSUM MA YENGS SROG TU SEMS, ,BLANG DOR MI MNGA' LTA BA MED,
,RANG BZHIN RGYAL BA'I LTA BA YIN, ,MI RTZOL DBU MA DANG PO LAM,
,GANG GIS MA BCOS THUGS KYI LAM, ,SNYING GA PADMA RIN CHEN 'OD,
,'OD

GSAL RIG PA'I DKYIL 'KHOR LNGA, ,CHAGS PA LA SOGS NYON MONGS
LNGA, ,MTHAR THUG THA MA DUS NA MTHONG, ,GANG SKYES DUS NA YUL
MI DPYAD, ,MI 'GAG NGO BO NYID LA GZHAG ,GSANG BA'I PADMA CHOS
KYI SKU, ,MA BCOS RANG GSAL GZUNG 'DZIN BRAL, ,RDZOGS PA'I LONGS
SPYOD

BDE BA'I SKU, ,SPRUL SKU GANG LA NGOS GZUNG MED, ,DBYER MED RIG
PA GCIG LA GNAS, ,'DZIN DANG BRAL BA'I MNGON SUM PA, ,CHAGS DANG
BRAL BA'I BDE BA CHE, ,THA SNYAD BRAL BA'I THABS KYIS MTSON,
,RTZOD DANG BRAL BA'I SPYOD PAS BLANG, ,SPRO BSDU MED PA'I
DGONGS PAR GNAS, ,SNANG

BA RGYA MTSO CHEN PO BZHIN, ,RANG BZHIN RIG PA DE BZHIN NO, ,YON
TAN SNA TSOGS NAM MKHA' BZHIN, ,DUS GSUM 'GYUR MED KUN DU BZANG,
,SANGS RGYAS SEMS CAN GNYIS SU MED, ,'KHOR BA NYID NA RANG BZHIN
DAG ,RIN CHEN DAG PA JI BZHIN NO, ,JI LTAR BCOS KYANG 'GYUR BA

MED, ,RANG BZHIN CHOS NYID NGO BO LA, ,SGRO SKUR SPROS PA DANG
GIS MED, ,'DZIN PA'I SPYOD PA LOG PAS BSLAD, ,RANG 'BYUNG RIG
PA'I DON MA RTOGS, ,RANG 'BYUNG KUN MKHYEN RIG PA'I THUGS,
,'GYUR MED 'GRO BA KUN LA GNAS, ,MKHA' 'DRA YE SHES LHUN GYIS
GRUB, ,SGRUB

MED DNGOS GRUB CHEN PO LA, ,BSRUNG MED DAM TSIG RANG GZHAG STE,
,MTHA' MED DBUS MED RIG PAR GSAL, ,RGYAL BA KUN GYI NGO BO LA,
,SEMS CAN KUN GYI RANG BZHIN YIN, ,YE SHES RIG PA RTOGS GYUR
NAS, ,THUGS RJE MDZAD PA'I LAM YANG STON, ,SEMS KYI 'BRAS BU
RANG

@352A *, ,GZHAG LA, ,'DOD PA'I RTZOL BAS SGRUB MI BYED, ,BYANG
CHUB SEMS KYI LAM CHEN NI, ,RNAM DAG YE SHES DGONGS PA'I LAM,
,THUN MONG 'GRO BA YONGS LA GNAS, ,DUS GSUM SANGS RGYAS LAS
BYUNG BA, ,BGROD MED RANG RIG YE SHES LAM, ,RANG 'DOD BLTAS

PAS GRUB PA MED, ,RDZOGS PA'I LAM LA GANG GNAS PA, ,BSAM GYIS MI
KHYAB RANG GZHAG LA, ,YID LA MI BYED YENGS PA MED, ,RNAL 'BYOR
RDZOGS PA BCOS MED LA, ,'DOD RTZOL THIG LE SPRO BSDU MED, ,YE
NAS RDZOGS PA'I RNAM DAG LA, ,BSAM GTAN YAN LAG KUN

DANG LDAN, ,RLUNG GI 'JUG PA RANG BZHIN ZHI, ,YE SHES BRTZAL MED
BDE BA LA, ,DGA' BA BZHI YI BDE BA GNAS, ,GANG SPYOD THABS LA MA
BRTEN YANG, ,RIN CHEN SNANG BA'I THABS KYIS SHES, ,BRNGA SPROD
TSIG LA GNAS 'GYUR YANG, ,THIG LE RANG BYUNG NYID LA 'CHANG,
,RTOG DPYOD YAN

LAG THE TSOM BRAL, ,SEMS KYI DGA' BDE RTZOL BA MED, ,GNAS PA
RTZE GCIG YENGS PA MED, ,BDE BA MTSAN NYID CHOS SKUR GNAS, ,YE
SHES GSANG BA THABS CHEN GYIS, ,SEMS KYI BAG CHAGS THABS CHEN
GYI, ,GYUR PA GSUM LA DE BZHIN 'GYUR, ,SEMS KYI YE SHES GTER

KHA DBYE, ,RANG 'BYUNG YE SHES 'OD GSAL LA, ,RGYU MED RIG PA
GDOD NAS GNAS, ,YE SHES RANG GNAS BDE BA CHE, ,KUN MKHYEN ME
LONG LTA BU NYID, ,MA LUS SNANG BA'I RANG BZHIN DAG ,SEMS KYI
CHOS NYID BDE BA SHES, ,KUN BZANG NYAMS CIG CIR MA MTHONG,
,MTHONG MED GSAL BA'I

ME LONG NYID, ,DNGOS PO MED PA'I RIG PA YIN, ,'DRA'AM MI 'DRA
RGYU GANG NYID, ,BDAG GAM GZHAN NAM DE NYID GANG, ,GRUB BAM MA
GRUB JI LTAR BSKYED, ,DE LTAR GRUB NA THUG PA MED, ,DE LTAR MIN
NA GANG ZHIG NI, ,GNYIS KA DE MED RI BONG RVA, ,GANG GZHAN RGYU
LAS GRUB PA NI, ,GCIG DANG DU

MA GANG DU 'GRUB, ,'JIG RTEN RGYU 'BRAS CHOS BZHIN NA, ,YANG DAG
YE SHES BRDZUN NAM CI, ,DE LTAR BDAG LTA LOG PA BZHIN, ,SPANG
BYA NYID 'GYUR YANG DAG MAN, ,MI MTHUN GNAS PA'I CHOS YIN NA,
,ZHEN PA NYID 'GYUR DE NYID RIG ,DE LTA MIN NA GANG ZHIG 'THAD,
,BSKYED PA'I RIM PA GANG

@352B GNAS BAR, ,RDZOGS PA'I RIM PA GANG 'JUG PA, ,GANG GIS GANG
ZHIG JI LTAR GNAS, ,RTZOL BA'I BSKYED PA DE NYID DAM, ,YE SHES
RIG PA'I DON LA 'JUG ,DE NYID YIN NA DE LTA MOD, ,DE LTA MIN NA
GANG ZHIG 'THAD, ,THAMS CAD THAMS CAD GRUB PA'AM, ,MA YIN DE LA
'THAD PA GANG, ,RJES

MTHUN RGYU YIS MI GNAS NA, ,DE BZHIN RJES MTHUN NYID DU 'GYUR,
,DES NA SENG GE PHRU GU BZHIN, ,SKU GSUM LHUN GRUB BDE BA'I LAM,
,RTZOL BA'I 'BRAS BU MTHAR PHYUNG NAS, ,'JIG RTEN CHOS LA'ANG DE
BZHIN NO, ,SBYANG BYA 'BRAS BU YIN PA NA, ,KHYOD LA DAG PA'I YE
SHES GANG, ,DE LTA NYID NA

RTAG PAR 'GYUR, ,DES NA RANG 'BYUNG RDZOGS PA'I LAM, ,RGYU LA MI
GNAS RTZOL BA MED, ,RANG GNAS YE SHES GDOD NAS GRUB, ,GRUB PA'I
RANG BZHIN BSKYED MI DGOS, ,YE GSAL NAM MKHA'I RANG BZHIN PAS,
,GSAL BYED RNAM PA JI BZHIN NO, ,ZLA BA GZUGS 'DRA GANG GIS
'BYUNG, ,

DBYINGS KYI 'BRAS BU BSAM MI KHYAB, ,MI RTOG 'BAR BA'I DKYIL
'KHOR NAS, ,CHE BA'I SKU GSUM MU MTHA' MED, ,YE SHES RIG PA THUG
PHRAD DU, ,RIN CHEN SNANG BAS GZHAG PAR BYA, ,BRJOD BRAL RIG PA
THOG BABS NYID, ,MA BRTZAL RANG 'BYUNG BDE BA NYID, ,YI GE MED
PA'I GSUM MCHOG

STE, ,KUN BZANG RGYAL BA'I DGONGS PA STON, ,MI RTOG DON MJAL
GOMS SHING RTOGS, ,YI GE MED DANG RIG PA'I GSUNG, ,DON GYI CHOS
NYID MJAL BAR STON, ,GSANG SNGAGS GTER GYI MDZAD 'DZIN CING,
,RGYAL BA'I GRAG SNGAGS THA SNYAD BRAL, ,SNGAGS TSIG BRAL BA'I
NUS MTHU LDAN, ,

LAS GZHI MED PA'I DON GYIS 'GRUB, ,RGYU MED 'BRAS BU MTHAR THUG
YIN, ,RIG PA MTHA' BRAL DKYIL 'KHOR 'DIR, ,ZHEN MED TSUL GYIS
'JUG NA BDE, ,DANG PO RANG SEMS TSUL LA BRTAG ,RIG PA BLA MA'I
GDAMS PA BZHIN, ,DRONG DANG LDAN NA BRDA DON SPRAD, ,DKYIL 'KHOR
DRUG

GI YE SHES LA, ,SGRA YIS MTHA' LA GZHAG PAR BYA, ,MYONG BA MED
PA'I RNAM PA YIN, ,TSOR BA BRAL BA'I REG BYAS GO, ,PHYI ROL TSUL
BZHIN NGES PAR 'GYUR, ,THA MAR DRAN BSAMS RGYU BA BRAL, ,DPA'
RTUL ZA BYED SEMS LTA BU, ,SHES PA DANG BZHAG MA BRTUL BA, ,STAG
MO

@353A *, ,LTA BU SEMS LA NI, ,YE SHES ROL PA MI 'GAG PAS, ,RTZOL
MED YE SHES RIG PA'I DANG, ,DES NA RANG BZHIN COG 'JOG GO,
,DNGOS PO JI LTAR SNANG BA YANG, ,RANG GI SHES PA NYID DU
MTHONG, ,DUS GSUM SANGS RGYAS MA LUS PA'I, ,THUGS LA 'JOG PA'I
MAN NGAG

BCUD, ,RIN CHEN SHAR BAS RANG LA RDZOGS, ,RTZOL BRAL RIG PA MI
RTOG PA, ,MA BCOS RANG SNANG BDE BA'I KLONG, ,YE SHES LHUN GRUB
KLONG DU SHAR, ,RANG 'BYUNG NAM MKHA' LTA BUR KHYAB, ,RANG GSAL
RIG PA'I DANG LA GNAS, ,SPROS BRAL YE SHES THIG LE CHE, ,RNAM
RTOG BRAL BA'I

RIG PA GSAL, ,RANG GI CIR YANG MI RTOG PA, ,YE SHES RANG GNAS
SEMS SU GSAL, ,CI YANG MI RTOG SEMS SU SMIN, ,CI YANG MA YIN
DMIGS SU MED, ,RNAM RTOG SEMS KYI RGYU BA BRAL, ,RIG PA'I YE
SHES 'DZIN PA BRAL, ,RANG SNANG ROL PA BYANG CHUB SEMS, ,SGYU
MA'I

YE SHES BDE BA'I KLONG, ,RANG RIG YE SHES 'DZIN PA YIN, ,RANG
'BYUNG SGYU MAR MNGON SUM GSAL, ,LHUN GRUB YE SHES MA BCOS PA,
,BDE BA'I SGYU MA RANG RIG NYID, ,THAMS CAD YE SHES SEMS SU
'CHAR, ,RIG PA'I YE SHES DON GSAL BA, ,THAMS CAD YE SHES NYID

DU MTHONG, ,YE SHES MA YIN GANG YANG MED, ,KHAMS GSUM DANGS MA
YE SHES NYID, ,YE SHES RIG PA'I THABS KYIS SHES, ,'KHRUL PA'I SA
GNAS BRDA BKROL TE, ,YE SHES RGYAL BA'I GRAL DU GZHAG ,MA BCOS
SKU GSUNG THUGS SU GNAS, ,RANG RIG SEMS KYI 'BAR BA

NYID, ,YE SHES SEMS KYI PHUR PA THEBS, ,RNAM RTOG BZHON PA RLUNG
DANG BRAL, ,DNGOS GRUB BDE BA'I RANG BYUNG NYID, ,THAR PA'I LAM
MCHOG BYANG CHUB SEMS, ,'BRAS BU MTHAR PHYIN RIG PA NYID, ,RANG
BYUNG SEMS KYI JI BZHIN LA, ,RNAM PA'I RIG PA THABS KYIS GNAS,
,BCOS

MED DGONGS PA BDE CHEN 'DI, ,MNGON SUM MTHONG LA NGOS GZUNG MED,
,RANG SHAR DNGOS POR GRUB PA MED, ,BDE CHEN RIG PA MA MTHONG
STE, ,'DI DANG BRAL NA RTOG PA NYID, ,BKA' YI DAM DANG DE MI
LDAN, ,DMUS LONG MDUN DU GZUGS SNANG BZHIN, ,'BRAS BU MTHAR
PHYIN YOD

@353B MA YIN, ,KUN BZANG RGYAL BA'I DON DANG 'GAL, ,RANG GSAL
DGONGS PA'I THUGS MA RIG ,'DZIN PA'I CHA LA GANG GNAS KYANG,
,'KHOR BA'I 'BRAS BU NYID DU 'GYUR, ,RANG 'DOD DON GYI MTHAR MA
PHYIN, ,YE SHES GSANG BA BDE BA'I SA, ,'DOD PAS MI 'GRUB THOB PA
MED, ,'DOD MED RANG

BZHIN NYID LAS BYUNG, ,SHES PA RANG LUGS SO MA NYID, ,KUN BZANG
RGYAL BA'I DGONGS PA'O, ,THA MAL SHES PA 'DI NYID LA, ,BSAMS
PA'I SEMS MED RANG GZHAG YIN, ,NGES PA'I GZHI NI DON LA GNAS,
,YID CHES BLA MA NYID LA GUS, ,RIN CHEN GDAMS NGAG GTER DU
'CHANG, ,LUNG GI

DGONGS PA'I DON GSAL TE, ,RIG PA RANG GSAL GTAN LA PHEBS, ,MI
'GYUR RDO RJE SEMS DPA' 'CHANG, ,STON PA RANG RIG NYID YIN PAS,
,DRANG BA'I DON LA SEMS MI 'JUG ,PHYI ROL 'DOD RTZOL SEMS DANG
BRAL, ,RDZOGS PA'I BKA' LA YID MI 'GYUR, ,BLA MA RIN CHEN SROG
TU

'DZIN, ,MOS PA RANG GI 'DOD PA GTONG, ,RIN CHEN GTER GYI NGO BO
'DI, ,SROG DANG BRAL BA'I KHA BZHIN BSDAM, ,RANG SEMS BYANG CHUB
SEMS 'DI LA, ,YE SHES MA RIG THA DAD MED, ,'KHRUL DANG MA 'KHRUL
RIG PAR GCIG ,ZHEN RTOG BRTAGS PA SNA TSOGS DANG, ,YE SHES 'OD

GSAL NGO BO NYID, ,'OD GSAL RANG 'BYUNG SEMS SU GCIG ,BYANG CHUB
SEMS LA NGO BO BRAL, ,DON LDAN YE SHES NYID DU MTHONG, ,BSAM PAS
BRTAGS PA SNA TSOGS PA, ,BAG CHAGS LOG PA'I RKYEN GYIS MTHONG,
,RANG RIG YE SHES 'JUG PA DANG, ,RTOG PA'I BAG CHAGS DANG PO

NI, ,SGRIB PA MA LUS BZHIN GRUB CING, ,BYANG CHUB SEMS KYI MTSAN
NYID LA, ,THOG MA DANG BRAL THA MA MED, ,THOG MED 'KHOR BA'I
RANG BZHIN 'DI, ,BYANG CHUB SEMS LA YE NAS DAG ,SEMS NYID NAM
MKHA' LTA BU LA, ,BLO BUR GZUGS BRNYAN SPRIN GYIS BSGRIBS, ,NGO
BO MA YIN RKYEN GYIS

SNANG, ,ME DANG LCAGS KYI RANG BZHIN 'DRA, ,RANG BZHIN BRAL BA
MA YIN TE, ,DUS GSUM MA YIN NAM MKHA' BZHIN, ,CHOS SKU RANG
BZHIN YE NAS DAG ,LONGS SPYOD RANG GI BDE BA NYID, ,SPRUL PA CHU
ZLA LTA BUR SNANG, ,DBYER MED RIG PA GCIG GI DANG, BLANG DOR
GNYIS BRAL MNYAM PA

@354A *, ,NYID, ,BYANG CHUB SEMS KYI YE SHES LA, ,SNYING PO
MNYAM NYID YI SANGS RGYAS, ,SNYING PO DON LA RTZOL BA MED, ,DON
GYI RANG 'BYUNG GNYIS SU MED, ,SEMS KYI RANG RIG RTOG PA NYID,
,RNAM RTOG YE SHES NYID DU 'BAR, ,BRTZAL MED 'BRAS BU MTHAR THUG
NYID, ,BKA'

YI BCUD 'DUS SNYING PO 'DI, ,RGYA MTSO BZHIN DU BDUD RTZI 'DUS,
,SNYING PO'I DON 'DI GSANG BA'I BCUD, ,GSAL BA'I SGRON MA SNYING
PO 'DI, ,MA LUS 'DUS PA'I 'KHOR LO YIN, ,SNYING PO GSUNG GIS
RTOGS BYA BA, ,SEMS NYID RANG 'BYUNG SNYING PO NYID, ,PHYI NANG
GSANG BA'I

DKYIL 'KHOR 'DUS, ,'BYUNG 'JUG MI MNGA' SNYING POR GSAL, ,RANG
'BYUNG RDZOGS PA'I DGONGS PAR GNAS, ,YE SHES SNYING PO MKHA'
'DRA BA, ,MTHA' DBUS MI MNGA' BLANG DOR MED, ,MI LEN SNYING PO
BDAG MED GSAL, ,BKA' YI BCUD 'DUS SNYING PO 'DI, ,RANG BZHIN
SNYING

PO SMAN CHEN RTOGS, ,'KHOR BA'I ZUG RNGU 'BYIN PA'I MCHOG ,BYANG
CHUB SEMS KYI SMAN MED NA, ,RTZOL BA'I 'JUG PA MTHO RIS RGYU,
,SMAN CHEN RANG LA GNAS BZHIN DU, ,MI RTOG GZHAN NAS TSOL BAR
BYED, ,RNYED PAS RANG SEMS SMAN DU MTHONG, ,RTOGS PAS GZHAN NAS
MA 'ONGS TE, ,RANG

'BYUNG SNYING PO THOG MA MED, ,SPROS BRAL NAM MKHA' LTA BUR
GNAS, ,RGYAL BA'I SKU DANG RANG BZHIN LDAN, ,GZUNG 'DZIN BRAL
BA'I DANG LA BZHUGS, ,BDE BA'I DON LA MA CHAGS ROL, ,SNANG BA YE
SHES RIG PAR GNAS, ,BYANG CHUB SEMS KYI SMAN CHEN 'DI, ,YE SHES
RGYAL BA'I DGONGS

PA STE, ,DUS GSUM SANGS RGYAS LAM DU BDE, ,BSAM GYIS MI KHYAB
DGONGS PA NI, ,SHES PA RANG GZHAG SO MA NYID, ,SNYING PO DON
RTOGS BYA BA BRAL, ,RANG GSAL RIG PA'I NGANG LA BZHUGS, ,BCOS
MED 'DZIN BRAL 'PHRO 'DU MED, ,BYANG CHUB RGYU BA SNYING PO
BRAL, ,KUN 'BYUNG RIG PA

'PHO 'GYUR MED, ,THUGS RJE RANG 'BYUNG YE SHES NYID, ,RTZOL BRAL
RANG SNANG BYIN RLABS 'BYUNG, ,PHYOGS RIS MI MNGA' KUN LA KHYAB,
,SNYING PO NYID DU KUN SGROL MDZAD, ,BYAMS PA CHOS NYID NGANG DU
SKYABS, ,DGA' BA RANG RIG MI 'BRAL BA, ,BLANG DOR GNYIS MED PA
BTOD SNYOMS CHE, ,

@354B RANG 'BYUNG SNYING PO 'KHOR LO LA, ,RTOGS BRAL 'KHOR BA
RANG BZHIN DAG ,THUGS RJES SEMS CAN DON MI MDZAD, ,DNGOS PO MI
MNGA' RANG 'BYUNG SEMS, ,'OD GSAL SNYING PO RDZOGS PA 'DI, ,RIN
CHEN GSUNG GIS BRTAGS PAS SHES, ,'GRO DRUG SEMS CAN THAMS CAD
LA, ,RANG

GNAS YE SHES NYID LDAN PA, ,BRTAGS PA GSUM GYIS SHES PAR 'GYUR,
,MING DANG SEMS LA YE SHES TSOL, ,DNGOS PO GANG YANG RUNG BA LA,
,BRTAGS PAS RANG LOG SHES PAR 'BYUNG, ,YID BZHIN RIN CHEN NOR BU
BZHIN, ,'RGYUR [*'GYUR] BA MED PA'I GNAS LUGS DANG, ,THUN MONG DAM

TSIG GSUM LDAN PA'O, ,LCE MNAN NANG YIG SGRA LA SOGS, ,DE BZHIN
GNAS SKABS GZHAN DU YANG, ,SNYING PO YE SHES GZUNG BAR BYA,
,SNYING PO GSUNG 'DI DON DANG 'BREL, ,SKAL LDAN RIN CHEN LTA BU
YIS, ,GRUB MTHA' NGAN LA GNAS DUS SU, ,'DI YIS DON KUN RIG PAR

GYIS, ,'DI YIS RANG SEMS MA RIG NA, ,SGRA'AM TSAD MA GANG GIS
KYANG, ,RIG PA'I YE SHES RNYED MI 'GYUR, ,GZHI NYID RANG 'BYUNG
'GYUR PA MED, ,RTOG PA RANG 'BYUNG SEMS KYI LAM, ,MA YENGS BYANG
CHUB SEMS SU GSAL, ,RANG 'BYUNG 'BRAS BU MTHAR PHYIN PA, ,'GRO
DON MDZAD

LA RTOG PA GROL, ,'OD GSAL DBYER MED GCIG GI NGANG, ,BYANG CHUB
SEMS KYI RANG RIG 'DI, ,BAG CHAGS 'KHRUL PA'I DBANG GIS NA,
,BRTAGS PAS SNA TSOGS MED BZHIN GRUB, ,SEMS KYI BAG CHAGS PHYIR
SNANG YANG, ,RIG PA 'OD GSAL 'GYUR BA MED, ,SNA TSOGS SNANG

BA'I RANG BZHIN 'DI, ,SNYING PO GSUNG GIS BRJOD BYA STE, ,'KHRUL
PA MA YIN LOG SNANG BAS, ,RANG RIG BYANG CHUB SEMS SU BRJOD,
,RTOG PA'I RTZA BA BYANG CHUB SEMS, ,RANG RIG SEMS LA RTOG PAR
'KHRUL, ,THOG MA MED DUS BAG CHAGS DANG, ,RIN CHEN GDAMS NGAG
RKYEN MED PAS, ,RTOG

MED SNYING PO SEMS MA GOMS, ,THAG PA SPRUL MIN SNANG BA BZHIN,
,LUS NGAG SEMS DBYEN SGYU MA'I LUS, ,SNA TSOGS SNANG BA'I RANG
BZHIN 'DI, ,CHOS NYID YIN PAR DBYER MED PAS, ,ZUNG DU 'JUG PA
GANG DGONGS PA, ,GSAL BA'I SEMS DE NYID LA NI, ,CHOS NYID MA YIN
BAG MI

@355A *, ,SNANG, ,THAMS CAD SNANG BA'I NGO BO 'DI, ,YE SHES
SNYING PO NYID DU MTHONG, ,NGO BO NYID LA BRJOD PA BRAL, ,RANG
BZHIN RNAM DAG RIG PA LA, ,BRJOD MED DON DU MA BRJOD NA, ,RIG
PA'I DON LA MJAL BA MED, ,BRJOD PA'I SBRA LA SEMS DRANGS PAS,
,MA BCOS RANG 'BYUNG CHOS

NYID MTHONG, ,RANG RIG SEMS LA DON RTOGS NAS, ,'JUG THABS MI
GNYIS TSUL GYIS GNAS, ,CIG CAR RDZOGS PA BDE BA CHE, ,PHYOGS SU
MA LHUNG GZUNG BA'I SEMS, ,RDZOGS PA'I YE SHES SNYING PO LA,
,RIM PA'I LAM MED MTHAR PHYIN NAS, ,RANG 'BYUNG RTOGS PA'I 'JUG
PA LA, ,

DE NYID SNYING PO DON LDAN PAS, ,'DOD PA'I TSOGS LA YID MI 'JUG
,DE BZHIN PHA ROL PHYIN PA DRUG ,RANG 'BYUNG RDZOGS PA'I SEMS LA
GNAS, ,BSAM BRAL MI RTOG DGONGS PA LA, ,DE NYID PHA ROL PHYIN
DRUG LDAN, ,MI RTOG 'DZIN MED TSUL LA GNAS, ,MA YENGS RIG PA
RGYUN MI 'CHAD, ,

DMIGS MED SHES PA PHA ROL PHYIN, ,SEMS NYID STONG PA'I DNGOS MED
LA, ,CHOS DANG CHOS CAN MI GNAS PAS, ,DBYER MED BDEN PA BZHI PO
DON, ,DNGOS PO YE SHES 'GAGS MA YIN, ,BDEN BRDZUN NYID KYI MTHAR
MI 'DZIN, ,SNYING PO'I DON LA 'DOD PA BRAL, ,KUN BZANG YE SHES

'OD GSAL LA, ,BSAM BRAL YE SHES NAM MKHA' 'DRA, ,RDZOGS PA YE
SHES MA BCOS PA, ,MI 'GYUR CHOS NYID DBYINGS KYI THUGS, ,MI 'GAG
YE SHES RIG PA'I GSUNG, ,DBYER MED CHOS SKU GZUNG 'DZIN BRAL,
,SKU GSUNG THUGS BRAL SKU GSUNG THUGS, ,PHYI NANG MI MNGA'

RANG GSAL NYID, ,'BYUNG 'JUG MI MNGA' RANG BZHIN GNAS, ,DBANG PO
NGO LA SNANG BA'I RNAMS, ,CHOS NYID BYANG CHUB SEMS SU MTHONG,
,NYON MONGS LNGA PO YE SHES LAM, ,THAMS CAD BYANG CHUB SEMS KYI
GZHI, ,SANGS RGYAS NYID LAS GZHAN MA YIN, ,DAG PA'I SEMS LA
BRTZAL

MED DE, ,BRTZAL BA'I KUN RDZOB GRUB MA YIN, ,DAM PA'I DON LA
GANG 'JUG PAS, ,GSANG BA RDZOGS PA'I DON NYID LA, ,CHOS NYID
GSANG BA 'DI DMIGS NA, ,NGES PA'I GDAMS NGAG ZAB MO YIS, ,BRTZAL
MED RANG GZHAG BRTZAL BA DANG, ,MI BSGOM RANG LUGS BSGOM PA,

@355B DANG, ,MI GNAS TSUL LA 'DUG PA DANG, ,GZHAG MED MNYAM
GZHAG RANG 'BYUNG BA DE, ,MI RTOG DON LA GYI NA BA, ,DGE MI DGE
YI RNAM RTOG BRAL, ,BYANG CHUB SEMS KYI MTSAN NYID DO, ,RANG
'BYUNG BYANG CHUB BRTZAL BA MIN, ,BYANG CHUB 'DOD LA BYANG CHUB
SEMS, ,YANG DAG DON GYI SNYING PO

'DI, ,BTZAL BAS RNYED PAR MI 'GYUR TE, ,ZHEN SEMS NYID LA 'BYUNG
MI 'GYUR, ,NYAL BA'I BSAM GTAN 'KHOR LO BDE, ,MA LUS BYANG CHUB
SEMS KYI DANG, ,CHOS NYID BYANG CHUB MNYAM GZHAG NA, ,DNGOS MED
BYANG CHUB RANG 'BYUNG DANG, ,'DUS MA BYAS PAS BDE BA'I KLONG, ,

SEMS NYID BSAM MED BRJOD LAS 'DAS, ,YE NAS RNAM DAG BSAM DU MED,
,RDZOGS PA'I RNAL 'BYOR RIG PA YIS, ,DE LA MA BRTZAL GNAS NA
BSGOMS, ,RIG PA DBYINGS LA YAN BZHAG NA, ,BRTZAL BA'I NAD BRAL
BSGOM PA YIN, ,BDE BAS SNYING PO DRI MA MED, ,RIG PA

'OD GSAL NYID DU BSGOM, ,'OD GSAL SEMS LA GNAS GYUR NA, ,RNAM
RTAG MTSAN MA RANG BZHIN ZHI, ,SKYE BA MED PA'I PHYAG RGYA YIS,
,RANG SNANG KUN BZANG ROL PA 'GRUB, ,DNGOS MED DNGOS LA MI DMIGS
SHING, ,DBU MA'I SEMS BRAL RGYU BA BRAL, ,SEMS KYI RGYU BA MED
PAS

NA, ,THAMS CAD RANG 'BYUNG STONG PA NYID, ,SEMS NYID RIG PA RANG
'BYUNG BA, ,'GYUR MED SKYOD MED GSAL BAS NA, ,YI GE MED PA'I
SNYING PO GSUNG, ,DAM PA BYANG CHUB SEMS LA GNAS, ,RGYAL PO'I
DAM TSIG MA BCOS PA, ,BSRUNG BA MED PA'I TSUL GYIS BSRUNG,
,'GYUR BA

MED PA'I PHYAG RGYA LA, ,'GYUR BA MED PA'I DON GYIS 'DEBS,
,MTHA' DBUS MED PA'I DKYIL 'KHOR LA, ,YE SHES 'PHRO 'DU MED PAR
GSAL, ,BSAM BRAL RANG BZHIN RGYAL BA'I THUGS, ,BYANG CHUB SEMS
LA 'DA' BA MED, ,SA 'DZIN RNAM PA'I SEMS BZHIN DU, GZHAN

NAS RNYED PAR MI 'GYUR TE, ,BRTAGS NA RANG SEMS NYID LA THUG,
,GZHI LA RANG GZHAG GZHAN 'DOD BRAL, ,RANG SEMS RIG PA 'GYUR BA
MED, ,JI BZHIN MI RTOG CHOS KYI SKU, ,BYA BRAL LHUN GRUB JI
BZHIN GNAS, ,RANG 'BYUNG 'OD GSAL YE NAS DAG ,CIR YANG MI DGONGS

@356A *, ,BSAM MI KHYAB, ,SHES RAB SNYING RJE LDAN PAS 'GRUB,
,SNYING PO BYANG CHUB RANG BZHIN LA, ,BSAM MED RANG GZHAG THUGS
SU BDE, ,'KHOR LO'AM RIG PA BDE BA YIS, ,RANG GNAS RIG PA TSOL
BA NYID, ,RNAM RTOG YIN TE DON LA MED, ,BLON RIGS GSUM LAS

DMANGS KYI YANG, ,CHAGS PA'I 'DU SHES DRANG BA'I DON, ,NGES PAR
SPROS BRAL RANG 'BYUNG SEMS, ,CHAGS PA'I LAM GYIS SHES MI 'GYUR,
,BLANG DOR MED PA'I BRTUL ZHUGS KYANG, ,NGES PAR BRTAGS NA BLANG
DOR NYID, ,RANG RIG BSAM BRAL GZHAG PA STE, ,DON DNGOS 'DZIN PA

ZHEN PAR GNAS, ,RANG 'BYUNG 'OD GSAL SNYING PO 'DI, ,MTSAN MA
MED PA'I RANG BZHIN PAS, ,SHES RAB THABS KYI CHAGS PA BRAL,
,THIG LE 'DOD RTZOL SPRO BSDU MED, ,RANG RIG RTZOL BRAL BDE BA'I
GNAS, ,SHES RAB THABS LA SNYOMS 'JUG PAS, ,BDE BA'I BSAM GTAN
CHEN PO YIN, ,

SGYU MA'I RO LA MA CHAGS PAS, ,CHAGS MED YE SHES RDZOGS PA'I
LAM, ,BYANG CHUB SEMS KYI RANG GSAL 'DI, ,DNGOS MED SHES RAB
THABS KYIS 'GRUB, ,SNANG GSAL 'KHOR LO RIG PA 'DI, ,NGO BO MA
GRUB ME SHEL 'DRA, ,DNGOS MED YE SHES MTHONG BA GROL, ,GZUGS
SOGS

SNANG BA BRTAGS PA YIN, ,DNGOS PO RANG GZHAN THAMS CAD NI, ,CHOS
NYID DBYINGS KYI THIG LE YIN, ,DE NYID SGRUB PA'I THABS SU NI,
,SNYING PO RIG PA NYID SHAR BAS, ,MTHA' YI MUN PA NGANG GIS DAG
,SGRUB MED RANG 'BYUNG SGRUB PA 'DIS, ,KHAMS GSUM 'OD GSAL THUGS
SU SGRUB, ,RANG

SEMS RIG PA'I SPYOD PA BDE, ,YE SHES SPYOD PA RANG GZHAG NYID,
,BSAL NAS 'DOD PA'I MTHA' MI 'GEGS, ,THUGS RJE TSOGS KYI BSOD
NAMS 'DIR, ,RANG 'BYUNG RIG PA RTOGS GYUR NAS, ,'GRO BA DRANG
PHYIR RGYUN MI BCAD, ,SNYING PO SEMS KYI DON RIG NA, ,YE SHES
MTHAR PHYIN

'BRAS BUR GNAS, ,MTSAN DANG DPE BYAD RANG BZHIN GRUB, ,SPRUL PA
RANG 'DOD CIR YANG 'BYUNG, ,CHU GSAL RI BONG CAN BZHIN NO, ,YE
SHES LUS CAN DE BZHIN GSHEGS, ,ME SHEL GZUGS LTAR 'GRO BA SGROL,
,YE SHES RANG BYUNG DE BZHIN GSHEGS, ,YAN LAG MI MNGA' RTZIS LAS

@356B 'DAS, ,MTHAR PHYIN DGA' BA RIG PAR GSAL, ,DGONGS PA RANG
GZHAG YE SANGS RGYAS, ,RIG PA RANG GSAL CHOS RNAMS LA, ,GANG
YANG BSAM DU MED PAR GNAS, ,DE LTAR BYANG CHUB SEMS NYID LA, ,MA
RIG MED PAS 'KHOR BA MED, ,SEMS CAN SKYE BA'I RGYU MA GNAS,
,RANG 'BYUNG

SEMS LA RTAG PAR GZHUG ,SRID PA'I CHOS LA RGYU MED PAS, ,MYA
NGAN 'DAS PA'I LAM DANG BRAL, ,MA SKYES PA YI CHOS RNAMS LA,
,NAM YANG SKYE BAR MI 'GYUR TE, ,SANGS RGYAS SEMS CAN RANG BZHIN
GCIG ,SEMS KYI YE SHES GSANG BA 'DI, ,SNYING PO DON LAS RMAD DU
BYUNG, ,RANG

'BYUNG CHE BA BDAG NYID SKU, ,RANG RIG BDE BA RDZOGS PA CHE,
,THUGS RJE SNANG BA SPRUL PA'I SKU, ,NGO BO MA GRUB GSANG BA'I
SEMS, ,SNANG DANG MI SNAD DBYER MED DO, ,YOD DANG MED PA BYANG
CHUB SEMS, ,SNANG BA RANG RIG THA DAD PA, ,DON DANG RTAGS LA
SOGS PA'I RNAMS, ,RNAM PA

THA DAD BAG CHAGS SNANG, ,YANG DAG MA YIN 'KHRUL PA'I SEMS,
,BSAM PA'I DBANG GIS DER 'GYUR RO, ,BDE GSHEGS YE SHES GSANG BA
DE, ,MA MTHONG RNAM RTOG SPROS 'CHAL PAS, ,STONG NYID RIG PA'I
MAN NGAG YIN, ,DRAN RTOG RLUNG GI RGYU BA BRAL, ,MTHA' RU MA
SKYES

BSAM GTAN BYA, ,CHOS DANG CHOS NYID GANG YANG MIN, ,NAM MKHA'
LTA BU BDAG MED PA, ,YE SHES STONG PA'I NGO BA'O, ,RANG BZHIN
STONG PA MTSAN MA MED, ,RNAM THAR GSUM LDAN BDE BA CHE, ,CHAGS
MED GZHI YI LAM NAS 'JUG ,MTSAN MED NGANG LA GNAS PA NA, ,RANG

'BYUNG 'BRAS BU DANG GIS 'CHAR, ,YON TAN NAM MKHA' MTHA' DANG
MNYAM, ,RANG GI YE SHES SNANG BA LA, ,'BAR BA'I DKYIL 'KHOR RANG
BZHIN GSAL, ,RGYUN GYI 'KHOR LO SKU YI DANG, ,CHAGS BRAL DAG PA
RIG PA'I RGYAN, ,RANG RIG GSAL BA TING 'DZIN NYID, ,MI ZAD

'KHOR LO BSAM DU MED, ,SGRO BRAL STONG NYID ZHI GNAS LA, ,'DU
SHES 'JUG MED MNYAM GZHAG LA, ,MTSAN MED ZHI GNAS LHAG MTHONG
'BREL, ,MOS 'JUG LAM LA GANG GNAS NAS, ,MI RTOG GSAL BA'I DON
GYIS GO, ,BSAM DANG BRAL BA'I YE SHES NI, ,SNYING PO DON LA

@357A *, ,RTOG PAS 'JUG ,THABS BRAL RIG PA RTZOL BAS TSOL, ,RA
GAN GSER 'DOD DE BZHIN NO, ,'DOD PA'I SEMS DANG MA BRAL NA,
,SNYING PO DON LA BDAG 'DZIN BYED, ,BDE BA'I SEMS LA RE BA NA,
,RTOG PA'I RJES 'JUG ZHI GNAS YIN, ,RANG LUS SEMS SUM

RTOGS PAR, ,'DRA 'BAG LHA YI RNAM PA GZUNG, ,LUS KYI DBEN PAS
CHOS NYID TSOL, ,RANG LUS SEMS SU SHES PAS NA, ,GANG NA GNAS
KYANG SEMS NYID DBEN, ,SNANG SRID SEMS SU SHES PAS NA, ,DBANG PO
YAN LAG YE SHES GSAL, ,SNYING PO DON GYI RANG BZHIN LA, ,CI YANG

MI BSGOM GANG YANG MIN, ,KHYU MCHOG SEMS LTAR MA BCOS PA, ,RANG
GZHAG RIG PA'I 'KHOR LO NYID, ,DUS GSUM DU YANG BTANG GZHAG MED,
,GANG YANG MI 'DZIN DGAG PA MED, ,SNYING PO DON GYI RANG BZHIN
LA, ,SKYON DANG YON TAN GNYIS MED PAS, ,RDZOGS PA'I LTA BA

BLANG DOR MED, ,'JUG MED TING 'DZIN MA YENGS PA, ,'OD GSAL RGYAL
BA'I SEMS NYID YIN, ,RANG 'BYUNG THUGS KYIS MA BCOS PA, ,RNAM
DAG RGYAL BA'I SKU GSUNG THUGS, ,BRTZAL MED SNYING PO DON LAS
'BYUNG, ,BYANG CHUB SEMS KYI DON NYID LA, ,NGES PA'I THEG GCIG

SNYING PO'I DON, ,PHYAG RGYA RIM BZHI SBYOR BA DRUG ,BSAM PA'I
THEG PA SNA TSOGS PA, ,DRANG BA NYID 'GYUR NGES PA MIN, ,NGO BO
NYID LA MTHON DMAN MED, ,MOS 'JUG BSAM PA'I RTOG PAR ZAD, ,SEMS
NYID NYAG GCIG PHYOGS BRAL BA, ,DU MA'I 'BRAS MED LAM DU MIN,
,MA BCOS

RNAL 'BYOR RDZOGS PA'I LAM, ,MI GNAS RANG BZHIN SEMS SU GCIG ,MA
BGROD MTHAR PHYIN 'BRAS BU'AM, ,RGYU RKYEN BRAL BA SKYE 'JIG
MED, ,GDOD NAS RANG 'BYUNG SNYING POR GSAL, ,RIG DRUG JI LTAR
SNANG BA DANG, ,MYA NGAN 'DAS PA'I RANG BZHIN LA, ,DBYER MED

RANG 'BYUNG SEMS SU GCIG ,RIS DRUG SEMS KYI RTOG PA DANG, ,YE
SHES RANG GSAL RIG PA NYID, ,KHYAD PAR MED DE SNYING POR GCIG
,KHAMS GSUM 'KHOR BA SNANG BA DANG, ,MYA NGAN 'DAS PA'I YE SHES
NYID, ,RTOGS MA RTOGS KYIS GNYIS SU BYUNG, ,RTOGS PAS

@357B RANG SEMS NYID LA THUGS, ,GZHAN 'DOD RE BA RTZOL BA BRAL,
,RANG SEMS RNAM DAG YE SANGS RGYAS, ,KUN BZANG RGYAL BA'I SEMS
NYID BDE, ,MTHA' YAS 'GRO BA THAMS CAD LA, ,RGYAL BA'I YE SHES
RANG CHAS LDAN, ,BSAM BRAL RANG LUGS CIR MI DGONGS, ,YE SHES NAM
MKHA'I

MKHA' DANG MNYAM, ,YID LA MI BYED BYA BA BTANG, ,'KHOR BA MYA
NGAN 'DAS PA YI, ,RNAM PA PHRA RAGS CIR SNANG YANG, ,RANG GZHAG
BSAM BRAL NYID DU BDE, ,CHU YI SNANG BA DE BZHIN DU, ,PHRA RAGS
RNAM RTOG YE SHES NYID, ,RANG RIG GNYUG MA PADMA LTAR, ,'KHOR
BAR GNAS KYANG GDOD

NAS DAG ,MTSAN MA'I RNAM PA CI 'BYUNG YANG, ,CHU SHING LTA BUR
SNYING PO MED, ,MA RIG 'THIBS PA'I 'KHOR BA NA, ,RIG PA MAR ME
LTA BUR GSAL, ,RNAM PAR RTOG PA CIR 'GYUR YANG, ,RANG RIG GNYUG
MA'I RGYUN MI BCAD, ,NAM LANGS SEMS DANG NUB KHA BZHIN, ,YE SHES
DON

GSAL DE BZHIN NO, ,MA BSGRUBS RANG GSAL NGANG GIS 'BYUNG, ,SKAL
LDAN MA BCOS RNAL 'BYOR PAS, ,SEMS NYID STENG KHA LTAR GNAS NA,
,LUS NGAG RTZOL BA NGANG GIS ZHI, ,BDE BA'I YE SHES MI RTOG PA,
,SHES RAB GSAL BA'I SNYING POR PHYIN, ,MTHAR PHYIN RANG 'BYUNG
MI RTOG PA, ,DRI MED RGYAL

BA'I YE SHES GSAL, ,RANG GNAS 'GRO BA YONGS LA KHYAB, ,NAM MKHA'
LTA BUR DBYER MED PA, ,'GRO BA'I SEMS LAS GZHAN LA MED, ,RTOG
MED NGANG LA RANG SHAR BA'I, ,RIG PA BDE BA'I MTSAN NYID CAN,
,'DZIN PA DAG BYED YE SHES NI, ,MA BCOS NGANG GIS RANG RIG GSAL,
,YE SHES

THIG LE'I DON 'DI NI, ,SHES RAB GSAL BAS BDAG LA BSTAN, ,BDE
BA'I RANG RIG RTOG PA BRAL, ,RANG GNAS YE SHES 'OD GSAL SEMS,
,MTHONG BAS THE TSOM RGYU BA BRAL, ,YE SHES NGANG GNAS SGRIB PA
MED, ,THAMS CAD YE SHES GSAL MTHONG BAS, ,SNYING PO DON LA GOS
PA MED, ,RNAM

DAG RIG PA'I 'KHOR LO 'DI, ,RTZOL BRAL RANG 'BYUNG YE SHES YIN,
,RANG 'BYUNG YE SHES KUN GYI BDAG ,LUS DANG BRAL BA YAN LAG MED,
,SGRO SKUR BRAL BA'I DNGOS GZHI CAN, ,SNYING PO KUN BRAL KUN GYI
BDAG ,MA BCOS RIG PA'I TING 'DZIN GSAL, ,BYA BA MED BZHIN DON
KUN RDZOGS,

@358A *, ,RANG 'BYUNG GNYUG MA KUN GYI GZHI, ,BGROD MED RNAL
'BYOR LHUN GRUB LAM, ,JI BZHIN KUN RDZOGS 'BRAS BU NYID, ,THIG
LE DBYER MED GCIG GI NGANG, ,SEMS NYID BYA BRAL RDZOGS PA'I
GTER, ,BDE BA'I YE SHES MI RTOG THUGS, ,SKAL LDAN DANG PO NYID
NAS RDZOGS, ,'GRO DRUG

'KHOR BA'I RTOG PA DANG, ,RGYAL BA'I YE SHES MYA NGAN 'DAS, ,BDE
CHEN RIG PA GCIG GI NGANG, ,RANG 'BYUNG JI BZHIN MA BCOS PA,
,LHUN RDZOGS SPROS PA MED PA'I NGANG, ,BSAM DU MED PA'I YE SHES
'DI, ,RNAM PAR RTOG PA'I RGYU BA BRAL, ,DUS GSUM MI MNGA' RGYUN
MI 'CHAD, ,SEMS

NYID GRUB PA'I LAM MCHOG 'DI, ,DBYER MED KUN LA LDAN BZHIN DU,
,SNANG BA'I LAM MED 'KHOR BAR 'KHYAM, ,SDUG BSNGAL RTZOL BA'I
NAD KYIS GDUNGS, ,DES NA SNYING PO SGRON MA 'DI, ,PHYI RABS RNAL
'BYOR RNAMS DON DU, ,BLA MA 'PHAGS PA'I BYIN RLABS DANG, ,MOS
PA'I MTHU LDAN

BDAG GIS RTOGS, ,SNYING RJES KUN BSLANG YONGS LA BSNGO, ,SNYING
PO DE KHO NA NYID KYI SGRUB THABS, YANG DAG PA'I SA LA GNAS PA,
SLOB DPON NA RO PAS MDZAD PA RDZOGS SO,, ,,RGYA GAR GYI PAndI TA
BADZRA GU NA BHA DRA DANG LO TZ'A BA RIN CHEN RGYAL MTSAN GYIS
BSGYUR RO,, ,,

