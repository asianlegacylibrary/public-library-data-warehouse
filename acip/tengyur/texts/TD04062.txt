@134B #, ,RGYA GAR SKAD DU,
KARMA SIDDHI PRA KAR nA, BOS SKAD DU, LAS GRUB PA'I RAB TU BYED

PA; 'PHAGS PA 'JAM DPAL GZHON NUR GYUR PA LA PHYAG 'TSAL LO, MDO
LAS, RNAMS NI GSUM STE, LUS KYI LAS DANG, NGAG GI LAS DANG, YID
KYIS LAS SO ZHES 'BYUNG BA DE LA KHA CIG RE LUS KYIS BYAS PA'I
LAS NI LUS KYI LAS YIN LA, DAG NYID NI NGAG GI

LAS YIN TE, SO SOR GNYIS KA YANG RNAM PAR RIG BYED DANG, RNAM PAR
RIG BYED MA YIN PA YIN NO, ,YID DANG MTSUNGS PAR LDAN PA'I LAS NI
YID KYI LAS TE SEMS PA YIN NO ZHES ZER RO, ,DE LA 'DIR 'DI DPYAD
PAR BYA STE, RNAM PA RIG BYED CES BYA BA'I CHOS DE GANG YIN,

RE ZHIG LUS KYI RNAM PAR RIG BYED NI DBYIBS YIN TE, DE LA DMIGS
PA'I SEMS LAS SKYES PA YIN NO, ,GANG GI DBYIBS YIN, LUS KYI YIN
NO, ,GAL TE LUS KYI YIN NA JI LTAR NA DE LUS KYIS BYAS PA'I LAS
ZHES BYA, DE NI LUS ZHES BYA BA SPYI'I YAN LAG TU GYUR PA'I PHYIR
LUS KYI

ZHES BYA LA, LUS KYI 'BYUNG BA CHEN PO LA BRTEN NAS 'BYUNG BA'I
PHYIR NI LUS KYIS BYAS PA'I LAS ZHES BYA'O, ,SPYI DAG LA YOD PA'I
SGRA RNAMS NI YAN LAG DAG LA YOD DE, DPER NA GRONG NA GNAS SO
NAGS TSAL NA GNAS SO ZHES BYA BA LTA BU'O, ,DE LA DMIGS PA'I SEMS
LUS SKYES

PA ZHES BYA BA CI DGOS SHE NA, SMRA BA NA MCHU LA SOGS PA'I
DBYIBS KYANG GYUR NA MI RUNG BA STE, DE NI DE LA DMIGS PA'I SEMS
LAS SKYES PA MA YIN TE, TSIG LA DMIGS PA'I SEMS LAS SKYES PA YIN
PA'I PHYIR RO, ,SNGON GYI SMON LAM GYI SEMS LAS SKYES PA YANG
GYUR NA MI RUNG BA

@135A *, ,STE; DE NI DE LA DMIGS PA'I SEMS LAS SKYES PA YANG MA
YIN TE, RNAM PAR SMIN PA'I RGYU'I SEMS GZHAN LAS KYANG SKYES PA'I
PHYIR RO, ,CI'I PHYIR DE RNAM PAR RIG BYED CES BYA ZHE NA, GZHAN
DAG LA DE 'JUG PAR BYED PA'I SEMS RNAM PAR RIG PAR BYED PA'I

PHYIR TE, PHYI ROL BSKYOD PA'I 'GYUR BA DAG GIS NI, ,SKYES BU'I
SNYING LA GNAS PA'I BSAM PA STON, ,MTSON GNAS PA'I NYA NI RAB GAB
KYANG, ,CHU YI RLABS KYIS 'GYUR BA RNAMS KYIS STON, ,'O NA DBYIBS
ZHES BYA BA 'DI CI YIN, 'DI LTA STE RING PO LA SOGS PA'O, ,

RING PO LA SOGS PA 'DI CI YIN, GANG LAS RING PO'AM THUNG DU'O
SNYAM PA'I 'DU SHES SKYE BA'O, ,SKYE MCHED GANG YIN, GZUGS KYI
SKYE MCHED DO, ,CI DE KHA DOG BZHIN DU RDUL PHRA RAB TU 'DOD DAM,
'ON TE RDUL PHRA RAB KYI BYE BRAG 'DUS PA ZHIG YIN NAM, 'ON TE
KHA DOG

LA SOGS PA 'DUS PA LA KHYAB PA'I RDZAS GZHAN GCIG PU ZHIG YIN NA,
GAL TE RDUL PHRA RAB KYI BYI BRAG ZHIG YIN NA NI, DES NA 'DUS
PA'I CHA SHAS RE RE LA RING PO NYID DAM THUNG DU NYID LA SOGS PA
GZUNG BAR 'GYUR TE, DPER NA KHA DOG BZHIN NO, ,'ON TE RDUL

PHRA RAB KYI BYE BRAG 'DUS PA ZHIG YIN NA NI, DE KHA DOG GI RDUL
PHRA RAB KYI BYE BRAG 'DUS PA LAS KHYAD PAR CI YOD DE, DE DAG KHO
NA 'DUS PA'I KHYAD PAR LAS RING PO'AM, THUNG DU LA SOGS PAR 'GYUR
RO, ,'ON TE KHA DOG LA SOGS PA 'DUS PA LA KHYAB PA'I RDZAS GCIG

BU ZHIG YIN NA NA NI, DE GCIG BU NYID YIN PA'I PHYIR DANG, KHYAB
PA YIN PA'I PHYIR CHA SHAS RE RE LA GZUNG BAR 'GYUR TE, THAMS CAD
LA DE YOD PA'I PHYIR RO, ,YANG NA DE GCIG PU MA YIN TE, CHA DANG
CHAR RNAM PAR GNAS PA'I PHYIR RO, ,SKYE MCHED BCU NI RDUL PHRA
RAB

BSTZAGS PA DAG YIN NO ZHES BYA BA'I GRUB PA'I MTHA' DANG YANG
'GAL BAR 'GYUR RO, ,GZEGS ZAN PA'I GZHUNG GIS YAN LAG CAN GYI
RDZAS SU SMRA BA YANG SPEL BAR 'GYUR RO, ,PHYOGS GCIG GI SGOR
'DUS PA MANG POR SNANG PA LA NI RING BO'I BLO 'BYUNG, THUNG DU LA
THUNG

@135B DU'I BLO 'BYUNG, THAMS CAD NAS MNYAM BAR SNANG BA LA NI
LHAM PA'I BLO 'BYUNG, KHOR YUG NAS MNYAM PA LA NI ZLUM PO'I BLO
'BYUNG, DBUS NA MANG PO LA NI MTHON PO'I BLO 'BYUNG, NYUNG BA LA
NI DMA' BA'I BLO 'BYUNG, PHYOGS GCIG GI SGOR SNANG BA LA NI PHYA
LE BA'I BLO 'BYUNG,

PHYOGS SNA TSOGS KYI SGO LA NI PHYA LE MA YIN PA'I BLO 'BYUNG
NGO, ,RI MO BKRAM PA DE DANG DE LTA BUR SNANG BA LA YANG DBYIBS
KYI BLO DE DANG DE 'BYUNG MOD KYI, DBYIBS RIGS THA DAD BDAG NI
YUL GCIG PAR RIGS PA YANG MA YIN TE, DPER NA KHA DOG DAG BZHIN
NO, ,'ON KYANG 'GYUR

NA NI PHYOGS THAMS CAD DU DBYIBS THAMS CAD KYI BLO 'BYUNG BAR
'GYUR BA ZHIG NA DE LTA YANG MA YIN NO, ,DE LTA BAS NA DBYIBS
ZHES BYA BA'I RDZAS GZHAN NI MED KYI, KHA DOG KHO NA YUL GYI
KHYAD PAR GNAS PA LA RING PO LA SOGS PA'I BLO DAG 'BYUNG STE,
DPER NA SHING DANG BYA DANG,

GROG MA LA SOGS PA'I DNGAR KA DAG LA 'BYUNG BA LTA BU STE, KHA
NAM THO BA MED PA YIN NO, ,GAL TE DE LTA THAG RING PO NAS KHA DOG
'DUS PA DMIGS KYIS MI PHYED BZHIN DU DBYIBS DMIGS KYIS PHYED PA
JI LTA BU, RE ZHIG DBYIBS DAG DMIGS KYIS MI PHYED BZHIN DU DE'I
DANG RA KA

DANG TSOGS DAG GI DBYIBS DMIGS KYIS BYED PA JI LTA BU, DE NA
RDZAS GZHAN NI MED DO, ,MUN KHUNG NGAM THAG RING PO'I 'DUS PA
GANG YIN PA DE LA NI GNYI GAR YANG DMIGS KYIS MI PHYED LA, DE CI
ZHIG YIN NO ZHES MI GSAL BA ZHIG NI 'DZIN NA DE NA CI SNANG, DE
LTA BAS NA DE'I TSE

KHA DOG MI GSAL BAS 'DZIN PA YIN PAR RIG PAR BYA'O, ,DE'I PHYIR
DBYIBS KYI RNAM PAR RIG BYED MI 'GRUB BO, ,GZHAN DAG NA RE DE LA
DMIGS PA'I SEMS LAS SKYES PA'I 'GRO BA NI RNAM PAR RIG BYED YIN
NO ZHES ZER RO, ,DE LA DMIGS PA'I SEMS LAS SKYES PA ZHES BYA BA

CI DGOS SHE NA, SMRA BA NI MCHU LA SOGS PA 'GUL BA YANG 'GYUR DU
'ONGS PAS SO, ,'O NA 'GRO BA ZHES BYA BA 'DI CI YIN, YUL GZHAN DU
'PHO BA'O, ,SKYE MCHED GANG YIN, GZUGS KYI SKYE MCHED DO, ,DE
NYID YUL GZHAN DU 'PHOS PA 'DI YIN NO ZHES BYA BA 'DI GA LAS

@136A *, ,SHE NA, KHYAD PAR DES PAR ZIN PA'I PHYIR RO, ,ME DANG,
NYI MA DANG, CHAB BROM [?] DANG, RTZVA LA SOGS PA TSOS BYED LAS
SKYE BA'I RKYEN PHRAD MA THAG TU BRAL BAR GYUR PA LA YANG TSOS
BYED LAS SKYES PA'I KHYAD PAR DES PAR MI ZIN LA, DE DAG GZHAN MA
YIN PA

YANG MA YIN NO, ,BSREG BYA CHA SHAS 'DRA BA CAN RTZVA RING PO
DANG 'BREL BA'I ME 'BAR BA GZHAN RNAMS KYI KHYAD PAR YANG DES PAR
MI ZIN LA, DE DAG GZHAN MA YIN PA YANG MA YIN NO, ,'ON TE PHRAD
MA THAG TU TSOS BYED LAS SKYE BA MI 'BYUNG NA NI PHYIS KYANG MI
'BYUNG STE, RKYEN LA KHYAD PAR

MED PA'I PHYIR RO, ,GAL TE BSREG BYA'I CHA SHAS GZHAN LA YANG NI
ME 'BAR BA GZHAN YANG MI 'BYUNG NA, DE'I KHYAD PAR LAS ME 'BAR
BA'I TSAD DANG GSAL BA DANG, TSA BA'I KHYAD PAR MED PAR 'GYUR RO,
,DE'I PHYIR KHYAD PAR NGES PAR MI ZIN PA'I PHYIR DE NYID 'DI YIN
NO ZHES NGES PAR

GZUNG BA RIGS PA MA YIN NO, ,'O NA 'JIG PA'I RGYU MED PA'I PHYIR
RO ZHE NA, SEMS DANG SEMS LAS BYUNG BA RNAMS DANG, SGRA LA SOGS
PA DANG, ME LCE DAG GIS 'JIG PA'I RGYU YANG GANG YIN TE, DE BZHIN
DU GZHAN LA YANG MED PAR 'GYUR RO, ,DE DAG GI 'JIG PA'I RGYU NI
RANG NYID

KYI MI RTAG PA NYID YIN NO ZHE NA, DE BZHIN DU GZHAN DAG LA YANG
CI'I PHYIR MI 'DOD, JI LTAR GZHAN NI DE DAG LA MED PA DE BZHIN DU
GZHAN RNAMS LA YANG MED PAR 'GYUR RO, ,GAL TE MED NA ME LA SOGS
PA DANG PHRAD PA'I SNGON ROL DU YANG JI LTAR DE'I 'OG ROL BZHIN
DU SHING LA SOGS

PA'I GZUGS LA SOGS PA GZUNG BAR MI 'GYUR, YANG NA NI SNGAR JI LTA
BA BZHIN DU PHYIS KYANG DE LTA BUR 'GYUR RO ZHE NA, RE ZHIG JI
LTAR NA MAR ME DANG, DRIL BU'I SGRA GNYIS RLUNG DANG, LAG PA DANG
PHRAD PA'I SNGON ROL DU GZUNG BAR 'GYUR LA PHYIS NI MA YIN, DE
GNYIS KYIS DE GNYIS

'JIG PAR BYED PA NI MA YIN NO, ,GAL TE ME LA SOGS PAS SHING LA
SOGS PA'I GZUGS BSHIG PA'I PHYIR GZUNG BAR MI 'GYUR NA NI PHRAD
PA TZAM GYIS BRAL MA THAG PA NA YANG 'GYUR RO, ,TSOS BYED PA LAS
SKYE BA'I PHYI ROL GYI RKYEN KHYAD PAR MED NA YANG PHYI MA PHYI
MA'I RGYU NYID KYIS KHYAD PAR

@136B CAN DANG, CHES KHYAD PAR CAN DANG, CHES SHIN TU KHYAD PAR
CAN 'BYUNG BA LA SNGA MA DAG GI 'JIG PA GANG LAS 'BYUNG, ,GANG
KHO NA LAS GANG YOD PA DE KHO NA LAS DE MED PA NI RIGS PA MA YIN
TE, 'GAL BA GNYIS KYI RGYU GCIG PAR NI MA GRAGS SO, ,DE BAS NA
'JIG PA'I

RGYU MED PAR 'JIG GO, ,SNGA MA BZHIN DU BZUNG BA DANG, MI BZUNG
BA NI RMAD KYI KHYAD PAR MED PA'I RGYU 'JUG PA DANG, LOG PA'I SGO
NAS RIG PAR BYA'O, ,GAL TE 'JIG PA RGYU DANG LDAN PAR GYUR NA NI
SEMS DANG SEMS LAS BYUNG BA LA SOGS PA 'GA' YANG RGYU MED PAR MI
'GYUR TE,

DPER NA SKYE BA BZHIN NO, ,MI RTAG PA NYID NI DE DAG LAS GZHAN
PAR CUNG ZAD KYANG MA GRUB BO, ,RGYU'I KHYAD PAR LAS KYANG DE'I
KHYAD PAR YOD PAR 'GYUR TE, ME DANG, NYI MA DANG, CHAB BROM DANG,
RTZVA LA SOGS PA LAS TSOS BYED SKYE BA BZHIN NO, ,'JIG PA DANG
LDAN PAR YANG

'GYUR TE, GZUGS LA SOGS PA BZHIN NO, ,DE LTA BAS NA 'JIG PA'I
RGYU NI 'GA' YANG MED DO, ,'O NA DE GZHAN DU SKYE BA'I RGYU MED
PA'I PHYIR DE NYID YIN PAR DES PAR BZUNG NGO ZHE NA, SNGA MA NI
PHYI MA SKYE BA'I RGYU YIN PAS YOD PA NYID DE, DPER NA SEMS SEMS
GZHAN GYI

DANG; TSOS BYED LAS SKYE BA TSOS BYED LAS SKYE BA KHYAD PAR CAN
GYI DANG, 'O MA ZHO'I DANG, RGUN 'BRU'I KHU BA RGUN CHANG GI
DANG, RGUN CHANG TSA'I LTA BU'O, ,DE BAS NA 'PHO BA'I MTSAN NYID
KYI 'GRO BA ZHES BYA BA 'GA' YANG MED DO, ,'DI LTAR YANG, DNGOS
PO GNAS NA 'GRO BA MED, ,

'GRO BA MED DANG RTAG TU GNAS, ,GAL TE DE LTA NYID YIN NA, ,GZHAN
NA SNANG BA DE CI YIN, ,DE NYID SNANG BA NI MA YIN NO, ,'O NA CI
ZHE NA, YUL DANG YUL DU GSAR DANG GSAR, ,RTZVA ME LTA BU'AM GRIB
MA LTA BU'O, ,GRIB MA DE NYID YUL GZHAN DU SNANG BA NI MA YIN TE,
DE DANG LDAN PA 'DUG

BZHIN DU, NYI MA RING BA DANG, NYE BA DANG 'GYUR BA DAG GIS DE
SKYE BA DANG, 'GRIB PA DANG, 'GYUR BAR SNANG BA'I PHYIR DANG,
SNANG BA'I PHYOGS GZHAN DU BSGRIBS NA 'BYUNG BA'I PHYIR RO, ,GANG
ZHIG 'DI SKAD DU DE NYID YUL GZHAN DU 'PHOS PA 'DI YIN NO ZHES
BYA BA 'DI GA LAS SHES BRTZAD PA LA DE

@137A *, ,NI DE NYID MA YIN NO ZHES BYA BA 'DI GA LAS SHES, PHYIR
RGOL BAR 'GYUR BA DE LA YANG 'DI LTAR, DNGOS PO GNAS NA 'GRO BA
MED, ,CES BYA BA LA SOGS PA DE NYING KHUNGS YIN NO, ,'DI LTAR
TSOS BYED LAS SKYE BA RNAMS KYI PHYI ROL GYI RKYEN THA DAD PA MED
KYANG,

PHYI MA'I KHYAD PAR BZUNG BA 'DI NYID SKAD CIG RE RE LA GZHAN DU
'GYUR BA'I KHUNGS YIN NO, ,GAL TE YANG GZHAN DU 'GYUR BA'I KHUNGS
MED PAS DE'I DNGOS POR RTOG PAR BYED NA, DE'I DNGOS PO YIN PA'I
KHUNGS KYANG MED NA GZHAN DU 'GYUR BAR CI'I PHYIR MI 'DOD, DE LTA
BAS NA GNYI GAR

NGES PAR MI GZUNG PAR THAL BAR 'GYUR BAS 'PHO BA NI MA GRUB PA
KHO NA YIN NO, ,NYI MA 'CHAR KA BA DAG NA RE 'DU BYED RNAMS NI
RANG BZHIN GYIS 'JIG PA'I PHYIR 'PHO BA MED PA NI BDEN NA, YUL
GZHAN DU 'BYUNG BA'I RGYU CHOS GZHAN SEMS KYI KHYAD PAR RIG RGYU
CAN ZHIG LAG PA LA SOGS

PA LA 'BYUNG STE, DE NI 'GRO BA ZHES KYANG BYA, RNAM PAR RIG BYED
CES KYANG BYA'O ZHE NA, SKYE MCHED GANG YIN, GZUGS KYI SKYE MCHED
DO, ,'O NA DE KHO NA BZHIN DU CI'I PHYIR MIG GIS MI MTHONG, 'ON
TE MI MTHONG NA NI GANG GIS GZHAN LA RNAM PAR RIG PAR BYED PA'I
RNAM PAR RIG BYED

JI LTA BU YIN, DE YOD PAR YANG JI LTAR KHONG DU CHUD, DE LTAM YIN
NA YUL GZHAN DU LUS 'BYUNG BAR JI LTAR 'GYUR ZHE NA, SEMS KYI
KHYAD PAR LAS SKYES PA RLUNG GI KHAMS LAS TE 'DI LTA STE, YUL
GZHAN DU 'BYUNG BA'I RGYU GANG YIN PA DE NYID RLUNG GI KHAMS KYI
G-YO BA NYID DO, ,RTZVA

DANG; LO MA LA SOGS PA'I JI LTAR 'GYUR ZHE NA, G-YO BAR BYED PA
DANG, 'PHEN BAR BYED PA DANG PHRAD PA'I RLUNG GI KHAMS LAS SO,
,YANG NA GANG LAS 'GRO BAR 'BYUNG BAR 'DOD PA DE NYID LAS YUL
GZHAN DU 'BYUNG BA YIN DU CHUG NA, NUS PA DMIGS KYIS MA PHYE BA
CAN GYI 'GRO BA

BRTAGS TE CI ZHIG BYA, 'O NA YUL GZHAN DU LUS 'BYUNG BA'I RGYU
SEMS KYI KHYAD PAR LAS SKYES PA'I RLUNG GI KHYAD PAR DE NYID RNAM
PAR RIG BYED YIN MOD CE NA, JI LTAR NA RNAM PAR RIG PAR MI BYED
PA RNAM PAR RIG BYED DU 'GYUR, REG BYA'I SKYE MCHED DGE BA DANG,
MI DGE BAR 'DOD PA

@137B 'DI NI SH'AKYA'I SRAS PO'I MA YIN NO, ,'O NA SEMS KYI KHYAD
PAR LAS SKYES PA'I LUS YUL GZHAN DU 'BYUNG BA DE NYID RNAM PAR
RIG BYED YIN MOD CE NA, RNAM PAR RIG BYED BRTAGS PA CAN YIN GYI
RDZAS SU YOD PA MA YIN TE, LUS NI RDZAS DU MA'I BDAG NYID YIN
PA'I PHYIR RO, ,RNAM

PAR RIG BYED NI RNAM PAR RIG PAR BYED BA MA YIN PAR YANG 'GYUR
TE, DRI LA SOGS PAS GZHAN DAG LA RNAM PAR RIG PAR MI BYED PA'I
PHYIR RO, ,DRI LA SOGS PA'I SKYE MCHED DGE BA DANG MI DGE BAR
'DOD PA 'DI YANG SH'AKYA'I SRAS PO'I MA YIN NO, ,'O NA YANG SEMS
KYI KHYAD PAR

LAS SKYES PA'I KHA DOG NYID RNAM PAR RIG BYED YIN MOD CE NA, DE
NI SEMS KYI KHYAD PAR LAS SKYES PA MA YIN NO, ,'O NA CI ZHE NA,
RANG GI SA BON DANG, RLUNG GI KHAMS KYI KHYAD PAR LAS SKYES PA
YIN NO, ,KHA DOG DGE BA DANG, MI DGE BAR 'DOD PA 'DI YANG
SH'AKYA'I SRAS PO'I MA

YIN NO, ,KHA DOG LTA BA MA YIN YANG RUNG, DE YUL GZHAN DU 'BYUNG
BA RNAM PAR RIG BYED YIN MOD CE NA, LHA RNAMS DGA' BA RANG GI NUS
PAS 'BAD PAR BYED LA NI RAG NA, 'BAD PAS BSGRUB PAR BYA BA MA YIN
PA DE LA 'BAD PAS CI ZHIG BYA, GZUGS LA SOGS PA BZHIN DU

YANG MA MTHONG LA, MIG LA SOGS PA BZHIN DU NUS PA YANG MA MTHONG
BA'I 'BYUNG BA'I DON GANG YIN PA BZHIN SU ZHIG BSGRUB PAR NUS, MI
MTHONG NA NI JI LTAR RNAM PAR RIG BYAD YIN NO ZHES DE NI BSHAD
ZIN TO, ,KHA DOG DGE BA DANG, MI DGE BA YIN NA NI DE 'BYUNG BA
YANG DE LTAR 'GYUR BA ZHIG

NA; KHA DOG NI DE LTA MA YIN NO ZHES DE NI BSHAD ZIN TO, ,DE BAS
NA RNAM PAR RIG BYED NI LUS KYI LAS MA YIN NO, ,'O NA RNAM PAR
RIG BYED MA YIN PA TZAM ZHIG LUS KYI LAS YIN MOD CE NA, RNAM PAR
RIG BYED MA YIN PA ZHES BYA BA 'DI CI ZHIG YIN, SDOM PA LA SOGS
PA'I

GZUGS CHOS KYI SKYE MCHED PA YIN NO, ,JI LTAR NA 'DOD PA NA SPYOD
PA'I RNAM PAR RIG BYED MA YIN PA, RNAM PAR RIG BYED MED PAR
'BYUNG BAR 'GYUR, GAL TE YIN NA CIR 'GYUR ZHE NA, SEMS KYI RJES
SU 'BRANG BAR 'GYUR TE, DPER NA GZUGS NA SPYOD PA LTA BU'O, ,DES

@138A *, ,NA SEMS GZHAN DANG, SEMS MED PA BA DAG LA SDOM PA DANG,
SDOM PA MA YIN PA GNYIS MED PAR 'GYUR RO, ,DUS YONGS SU BZUNG BAS
'PHANGS PA'I PHYIR DE LTAR MI 'GYUR LA, SO SOR THAR PA'I MDO
BSTAN PA DANG, CANG MI SMRA BAR GYUR PA LA JI

LTAR BRDZUN DU SMRA BAR YANG 'GYUR, 'O NA NI RNAM PAR RIG BYED MA
YIN PA RNAM PA GNYIS YIN PA'I PHYIR LUNG DU BSTAN PA DANG, RNAM
PAR RIG BYED MA YIN PA NI, RJES SU 'BRANG BA YIN PA'I PHYIR DE'I
SKAD CIG MA'I DGE BA DANG MI DGE BA YANG LUS KYI LAS SU MI 'GYUR
RO, ,LUS

DANG NGAG GI LAS GZUGS CAN NI JI LTAR BRTAGS KYANG RUNG, DGE BA
DANG, MI DGE BA NYID DU MI 'GRUB BO, ,CI'I PHYIR ZHE NA, LUS BOR
NA GANG LAS TSE PHYI MA LA 'BRAS BU YID DU 'ONG BA'AM, MI 'ONG BA
'GRUB PAR 'GYUR BA DE 'CHAD PA'I PHYIR RO, ,KHA CIG NA RE GANG
LAS

TSE PHYI MA'I 'BRAS BU YID DU 'ONG BA'AM MI 'ONG BA 'GRUB PAR
'GYUR BA'I LAS 'DAS PA DE YANG YOD NA CI STE 'GRUB PAR MI 'GYUR
ZHES ZER TE, LAS 'DAS PA YOD DO ZHES BYA BA 'DI NI 'BRAS KYI
STENG DU 'BRUM BU BYUNG BA YIN TE, 'DAS PA ZHES BYA BA NI GANG
ZHIG SNGON BYUNG

LA PHYIS MED PA YIN NO, ,'O NA BCOM LDAN 'DAS KYIS, BSKAL PA
BRGYA DAG SNYED DU YANG, ,LAS RNAMS CHUD ZAR MI 'GYUR TE, ,TSOGS
SHING DUS DANG LDAN PA NA, ,LUS CAN RNAMS LA 'BRAS BUR SMIN,
,ZHES GSUNGS PA GANG YIN PA JI LTA BU, CHUD ZAR MI 'GYUR TE ZHES

BYA BA'I DON CI ZHE NA, 'BRAS BU MED PAR MI 'GYUR ZHES BYA BA'I
THA TSIG GO, ,DE LTAR YANG PHYED 'OG MAS BSTAN PA YIN NO, ,LAS
RNAMS YUN RING POR YANG 'BRAS BU DANG BCAS PAR LTA SU ZHIG MI
'DOD, DE DAG NYID JI LTAR 'BRAS BU 'BYIN PAR 'GYUR, 'BRAS S'A LU
LA

SOGS PA'I SA BON BZHIN DU RGYUD YONGS SU 'GYUR BA'I KHYAD PAR LAS
SAM, RANG GI MTSAN NYID KYI GNAS SKABS LAS ZHES BYA BA DPYAD PAR
BYA'O, ,GAL TE RANG GI MTSAN NYID KYI GNAS SKABS PA DAG KHO NA
'BRAS BU 'BYIN PAR 'GYUR NA NI MA ZHIG PAS NA 'BRAS BU 'BYIN PAR
BSTAN PAR

@138B 'GYUR RO, ,DE DAG RANG GI MTSAN NYID DU MED PAS DE'I PHYIR
ZHIG PA ZHES BYA BA NI MA YIN NO, ,'O NA CI ZHE NA, GANG LAS BYA
BA MI BYED PA'O, ,MI BYED PA JI LTA BU, YANG 'BRAS BU MI 'PHEN
PA'O, ,CI'I PHYIR MI 'PHAN 'PHANGS ZIN PA'I PHYIR 'PHEN PAR MI
NUS TE, JI LTAR SKYES

PA YANG MI SKYED PA BZHIN NO ZHE NA, DE DANG 'DRA BA'I 'BRAS BU
GZHAN CI'I PHYIR MI 'PHAN, RE ZHIG JI LTAR 'BRAS BU 'PHANGS PA
YIN, SKYE BAR 'JOG PAR RUNG BAR BYED PA'I PHYIR RO ZHE NA, 'O NA
NI ZAG PA ZAD PA RNAMS KYI THA MA 'BRAS BU MI 'PHEN PA DANG, SO
SOR BRTAGS PA MA YIN PAS

'GOG PAS GANG GI 'BRAS BU 'GAGS PA ZHES BYA BA, THOG MA NYID NAS
BYA BA MI BYED PA'I PHYIR DE JI LTAR PHYIS 'JIG PAR 'GYUR, DE BAS
NA DE LTA BU'I RANG BZHIN CAN GYI 'BRAS BU 'PHEN PAR MI 'GRUB BO,
,'O NA JI LTAR ZHE NA, GANG GIS 'BRAS BU'I SA PHON GSO BAR BYED
PA DES

'BRAS BU 'PHANGS PA YIN NO, ,GANG GI LTAR NA 'DAS PA YOD PA DE'I
LTAR NA MA 'ONGS PA YANG RDZAS SU YOD PA YIN NA CI'I PHYIR 'BRAS
BU MI 'PHEN RTAG TU DNGOS PO THAMS CAD YOD PA NYID YIN NA CI ZHIG
,NAM ZHIG NA MED NA 'DI LTAR TSOGS PA RNYED NA 'BRAS BU SMIN PAR

'GYUR ZHES BYA, 'DIR GANG LAS DE'I 'BRAS BU 'DI YIN NO ZHES RNAM
PAR GZHAG PA 'GRUB PAR 'GYUR BA 'DI LA GANG ZHIG NI NUS PA YANG
CI ZHIG YIN, DE BAS NA GANG LA TSE PHYI MA LA 'BRAS BU 'BYUNG
BA'I LAS 'DAS PA YOD PA NYID NI MI 'GRUB BO, ,'O NA NI DGE BA
DANG, MI DGE BA'I

LUS DANG, NGAG GI LAS KYI PHUNG PO'I RGYUD LA SEMS DANG MI LDAN
PA'I CHOS GZHAN ZHIG SKYED DE, KHA CIG NA RE BSTZAGS PA ZHES ZER
BA DANG, GZHAN DAG NA RE CHUD MI ZA BA ZHES ZER BA GANG LAS TSE
PHYI MA LA 'BRAS BU YID DU 'ONG BA'AM MI 'ONG BA MNGON PAR 'GRUB
PA GANG YIN PA DE YIN

NO; ,GAL TE SEMS KYI RGYUD LA CHOS GZHAN ZHIG MI SKYED NA SEMS
GZHAN DU SKYES NA LOG PA'I YID KYI LAS KYANG JI LTAR TSE PHYI MA
LA 'BRAS BU MNGON PAR 'GRUB PAR 'GYUR TE, GDON MI ZA BAR DE 'DOD
PAR BYA'O ZHE NA, 'O NA GZHUNG LA GOMS PA NA YUN RING MO ZHIG LON
NA YANG DRAN

@139A *, ,PA SKYE BA DANG, MTHONG BA LA SOGS PA'I DON LA DRAN PA
SKYE BA GANG YIN PA DE LA GOMS PA DE'AM MTHONG BA LA SOGS PA DE
GANG GIS NA PHYIS DRAN PA SKYE BAR 'GYUR BA'I CHOS CI ZHIG GAM,
SKAD CIG MA GANG LA SKYED PAR BYED, 'GOG PA'I SNYOMS PAR 'JUG PA
LA

SOGS PA'I SEMS KYIS KYANG GANG GIS NA PHYIS LDANG BA'I SEMS
'BYUNG BAR 'GYUR BA DANG, MA DU LUNG GA'I ME TOG LA RGYA SKYEGS
KYI KHU BA DMAR POS BSGOS PA DE DANG LHAN CIG TU 'GAGS PAS KYANG
DE'I 'BRAS BU LA GANG GIS NA PHYIS NANG GI SHA DMAR PO SKYE BAR
'GYUR BA'I CHOS CI ZHIG SKYED

BAR BYED, DE BAS NA JI LTAR KUN DU BRTAGS PA'I CHOS GZHAN SKYED
PA MED PAR YANG SEMS PAS SEMS KYI RGYUD LA NUS PA'I KHYAD PAR
BSKYED PA'I PHYIR DES BSGOS PA YONGS SU 'GYUR BA'I KHYAD PAR LAS
TSE PHYI MA LA 'BRAS BU 'BYUNG BAR RIG PAR BYA STE, DPER NA MA DU
LUNG GA'I ME TOG

RGYA SKYEGS KYI KHU BAS BSGOS PA'I RGYUD LAS 'BRAS BU'I NANG GI
SHA DMAR POR 'BYUNG BA LTA BU'O, ,'O NA LUS DANG, NGAG GI LAS
KYIS KYANG SEMS KYI RGYUD LA CI'I PHYIR BSGO BAR MI 'DOD CE NA,
'DI LTAR DE NI SEMS LA LTOS NAS DGE BA DANG MI DGE BA NYID DU
'GYUR RO, ,GANG ZHIG

GANG GIS DGE BA DANG MI DGE BA NYID DU BYAS PA DE NYID KYIS DE'I
RGYUD LA 'BRAS BU YID DU 'ONG BA DANG MI 'ONG BA 'BYIN PAR NUS
PAR RUNG GIS, DE'I RGYUD NI MA YIN NO, ,'O NA NI GAL TE LAS NUB
KYANG DES BSGOS PA'I SEMS KYI RGYUD LAS TSE PHYI MA LA 'BRAS BU
'BYUNG NA, SEMS MED PA'I

SNYOMS PAR 'JUG PA GNYIS DANG, 'DU SHES MED PA PA SEMS KYI RGYUD
CHAD PA DAG GI LAS SNGA MA'I 'BRAS BU TSE PHYI MA LA JI LTAR
'BYUNG BAR 'GYUR, KHA CIG NA RE TSE 'DI NYID LA DES BSGOS PA'I
SEMS KYI RGYUD MTSAMS 'BYOR BA LAS SO ZHE NA, DE YANG CI'I PHYIR
MTSAMS 'BYOR, ,

SNYOMS PAR 'JUG PA'I SEMS NI DE'I DE MA THAG PA'I RKYEN YIN PAS
DE LAS MTSAMS 'BYOR RO ZHE NA, 'GAGS NAS RING MO ZHIG LON PA DE
DE MA THAG PA'I RKYEN DU JI LTAR 'GYUR TE, DE NI 'DAS PA LAS,
'BRAS BU MI 'BYUNG NGO ZHES LAN BTAB ZIN NA, GANG LAS SEMS GZHAN

@139B DE 'BYUNG, KHA CIG NA RE DE'I SA BON MANG PO GZUGS CAN LA
GNAS PA LAS TE, SEMS DANG SEMS LAS BYUNG BA DAG GI SA BON NI SEMS
KYI RGYUD DANG, DBANG PO GZUGS CAN GYI RGYUD GNYIS LA GNAS PA YIN
TE, CI RIGS SU SBYAR RO ZHE NA, 'O NA YID DANG CHOS LA BRTEN

NAS YID KYI RNAM PAR SHES PA 'BYUNG NGO ZHES BYA BA MA YIN NAM,
YID MED PAR DE JI LTAR SKYE, DE KHA CIG TU YID KYI SA BON LA YANG
YID CES BYA BAR RGYU LA 'BRAS BU BTAGS PA YIN PAR RIG PAR BYA
STE, DPER NA REG BYA'I KHYAD PAR LA BKRES PA DANG, SKOM PA ZHES
BYA BA LTA BU'O, ,

JI LTAR NA SEMS DANG SEMS LAS BYUNG BA RNAMS KYI SO SO'I SA BON
GYI RGYUD GNYIS SU 'GYUR, MYU GU LA SOGS PA SA BON DANG LDAN PA
DAG LA NI CHOS 'DI MA MTHONG NGO, ,RKYEN NI GCIG LA DU MA YIN
GYI, SA BON NI MA YIN NO, ,'ON KYANG SEMS MED PA'I SNYOMS PAR
'JUG

PA GNYIS DANG, 'DU SHES MED PA PA SEMS KYI RGYUD CHAD PA DAG GI
LAS SNGA MA'I 'BRAS BU TSE PHYI MA LA JI LTAR 'BYUNG BAR 'GYUR
ZHES BYA BA'I SKYON DE SO NA 'DUG PA KHO NA YIN NO, ,SKYON DE NI
PHYOGS LA YOD PA YIN NO ZHE NA, PHYOGS GANG LA YOD, GANG DAG GI
LTAR NA GNAS

SKABS DE SEMS MED PA YIN PA DAG LA'O, ,KHA CIG NI SEMS DANG BCAS
PA'I GNAS SKABS SU 'DOD DE, DPER NA BTZUN PA DBYIG BSHES KYIS
YONGS SU DRIS PA LAS, GANG GI LTAR NA 'GOG PA'I SNYOMS PAR 'JUG
PA SEMS MED PA YIN PA DE LA SKYON DE YOD KYI, KHO BO'I

LTAR NA 'GOG PA'I SNYOMS PAR 'JUG PA SEMS DANG BCAS PA NYID YIN
PAS ZHES SMRAS PA LTA BU'O, ,'DIR MDO'I KHUNGS KYANG 'GOG PA'I
SNYOMS PAR ZHUGS PA'I LUS KYI 'DU BYED DAG 'GAGS PA NAS, DBANG PO
DAG MA GYUR PA YIN ZHING RNAM PAR SHES PA LUS DANG MA BRAL

BA'I BAR YIN NO ZHES BYA BA KHYER TE 'ONG PAR BYED DO, ,DE DAG
DE'I TSE RNAM PAR SHES PA GANG YIN PAR 'DOD, KHA CIG NA RE YID
KYI RNAM PAR SHES PA YIN NO ZHES ZER RO, ,'O NA BCOM LDAN 'DAS
KYIS YID DANG CHOS LA BRTEN NAS YID KYI RNAM PAR SHES PA DANG,
GSUM YANG

@140A *, ,DAG PAR 'DUL BA'I RIG PA DANG, LHAN CIG SKYES PA'I TSOR
BA DANG, 'DU SHES DANG, SEMS PA SKYE'O ZHES MA GSUNGS SAM, JI
LTAR NA DE'I TSE YID KYI RNAM PAR SHES PA YOD KYANG GSUM YANG DAG
'DUS PA MA YIN, GSUM YANG DAG 'DUS PA YIN

NA YANG REG PA MED, REG PA YOD NA YANG GANG GI NA 'DU SHES DANG,
TSOR BA 'GOG PA ZHES BYA BA TSOR BA DANG, 'DU SHES MED PA YIN
ZHES BYA, KHA CIG NA RE RE ZHIG BCOM LDAN 'DAS KYIS TSOR BA'I
RKYEN GYIS SRED PA ZHES GSUNGS PA JI LTA BU, TSOR BA THAMS CAD NI
SRED PA'I

RKYEN KYANG MA YIN NO, ,DE BZHIN DU REG PA YANG TSOR BA THAMS CAD
KYI RKYEN DU MI 'GYUR RO ZHE NA, DE NI BCOM LDAN 'DAS KYIS MDO
GZHAN LAS KHYAD PAR DU MDZAD DE, MA RIG PA'I 'DUS TE REG PA LAS
BYUNG BA'I TSOR BA LA BRTEN NAS SRED PA 'BYUNG NGO ZHES GSUNGS
PA'I PHYIR RO, ,

REG PA NI GANG DU YANG KHYAD PAR DU MA MDZAD DO, ,DE BAS NA KHYAD
PAR MED PA'I PHYIR DE NI LAM MA YIN NO, ,GZHAN DAG NA RE 'DUS PA
NUS PA CAN NI YANG DAG 'DUS PA YIN NA DE'I TSE GSUM 'DUS PA NI
TSOR BA DANG, 'DU SHES BSKYED PA NA NUS PA MED PA CAN YIN TE, DE
SUN 'BYIN PAS

DE LA SNYOMS PAR 'JUG PA'I PHYIR RO, ,DE'I PHYIR DE'I TSE REG PA
YANG MED NA 'DU SHES DANG, TSOR BA GA LA YOD DE, YID KYI RNAM PAR
SHES PA 'BA' ZHIG LUS PA YIN NO ZHE NA, 'O NA DE DGE BA'AM, NYON
MONGS PA CAN NAM, MA BSGRIBS LA LUNG DU MA BSTAN PA'AM CI 'DRA BA

ZHIG ,DE LAS CIR 'GYUR ZHE NA, GAL TE DGE BA YIN NA MA CHAGS PA
LA SOGS PA'I DGE BA'I RTZA BA RNAMS DANG MTSUNGS PAR LDAN PA MA
YIN PA'I DGE BA JI LTA BU YIN, MA CHAGS PA LA SOGS PA YOD NA YANG
REG PA MED PAR JI LTAR YOD, GAL TE DE MA THAG PA'I RKYEN DGE

BAS 'PHANGS PA'I PHYIR DGE BA NYID YIN NO ZHEN MA YIN TE, DGE
BA'I MJUG THOGS SU SEMS RNAM PA GSUM 'BYUNG BA'I PHYIR DANG, DGE
BA'I RTZA BA'I STOBS KYIS DGE BA NYID CAN GYI SEMS 'PHANGS PA YIN
NA, DE LDOG PA'I RGYU MI RUNG BA'I PHYIR LA, DE NI MI DGE BA LA

@140B YANG THAL BAR 'GYUR RO, ,'GOG PA'I SNYOMS PAR 'JUG PA NI
'GOG PA BZHIN DU DGE BA YIN NO, ,GAL TE NYON MONGS PA CAN ZHIG
YIN NA NYON MONGS PA DANG MTSUNGS PAR LDAN PA MA YIN PA'I NYON
MONGS PA CAN JI LTA BU YIN, NYON MONGS PA YANG YOD NA YANG REG PA
MED PAR

JI LTAR YOD DE, JI SKAD DU ZHU BA BCU PA'I MDO LAS BCOM LDAN 'DAS
KYIS, TSOR BA'I PHUNG PO DANG, 'DU SHES KYI PHUNG PO DANG, 'DU
BYED KYI PHUNG PO GANG CI YANG RUNG BA DE THAMS CAD REG PA LA
BRTEN NAS 'BYUNG ZHO ZHES GSUNGS PA LTA BU'O, ,'DU SHES MED PA'I
SNYOMS

PAR 'JUG PA YANG NYON MONGS BA CAN DU MI 'DOD NA, 'GOG PA'I
SNYOMS PAR 'JUG PA LTA GA LA ZHIG ,'ON TE MA BSGRIBS LA LUNG DU
MA BSTAN PA ZHIG YIN NO ZHE NA, CI STE RNAM PAR SMIN PA LAS SKYES
PA ZHIG YIN NAM, 'ON TE SPYOD LAM PA ZHIG GAM, BZO'I GNAS PA ZHIG
GAM,

SPRUL PA ZHIG YIN, DE LAS CIR 'GYUR ZHE NA, GAL TE RNAM PAR SMIN
PA LAS SKYES PA YIN NA, JI LTAR NA SRID PA'I RTZE MO'I SNYOMS PAR
'JUG PA'I SEMS KYI MJUG THOGS SU 'OG MA GZHAN BRGYAD KYIS CHOS PA
'DOD PA NA SPYOD PA'I RNAM PAR SMIN PA'I SEMS MNGON DU 'GYUR,

SNYOMS PAR 'JUG PA DE YANG 'DOD PA NA SPYOD PA PAR JI LTAR THAL
BAR MI 'GYUR, DE'I MJUG THOGS SU YANG MI G-YO BA LA SOGS PA'I
SEMS JI LTAR MNGON DU 'GYUR TE, JI SKAD DU GSUS PO CHE CHEN PO'I
MDO LAS, 'GOG PA LAS LANGS PA REG PA DU ZHIG LA REG LAGS,

GSUS PO CHE CHEN PO GSUM LA STE, MI G-YO BA DANG, CI YANG MED PA
DANG, MTSAN MA MED PA LA'O ZHES GSUNGS PA LTA BU'O, ,SNGON GYI
LAS KYIS 'PHANGS PA'I RNAM PAR SMIN PA 'GOG PA LA SNYOMS PAR 'JUG
PAR BYED PA RNAMS KYIS LDANG BA'I DUS TSIGS SNGAR BSAMS PA

LAS MI 'DA' BAR BYED DO ZHES BYA BA 'DI LA YANG RIGS PA CI ZHIG
YOD, RE ZHIG JI LTAR NA 'GOG PA LA DMIGS PA SRID PA'I RTZE MO'I
SNYOMS PAR 'JUG PA'I SEMS KYI MTHAR PHYIN PA NA 'DOD PA NA SPYOD
PA'I SNGON GYI BAG CHAGS RNAM PAR SMIN PA'I SEMS 'GRUB PAR BYA
BA'I PHYIR

@141A *, ,'JUG PA 'THOB KYI, CHES SNGA BAR NI MA YIN, RE ZHIG
CI'I PHYIR RNAM PAR SMIN PA'I GZUGS NI 'DIR CHAD NA YANG MTSAMS
MI 'BYOR LA RNAM PAR SMIN PA'I SEMS NI MTSAMS 'BYOR, 'ON TE SPYOD
LAM PA LA SOGS PA ZHIG YIN NO ZHE NA, DE'I TSE

SPYOD LAM PA LA SOGS PA LA DMIGS PA'I SEMS SAM, REG PA MED PAR DE
MNGON PAR 'DU BYED PA LTA GA LA YOD DE, MTHAR GYIS GNAS PA'I
SNYOMS PAR 'JUG PA DGU DANG, RNAM PAR THAR PA BRGYAD DAG NI DGE
BA YIN PAS 'DOD PA'I PHYIR YANG DE'I TSE NYON MONGS PA CAN DANG,

LUNG DU MA BSTAN PA'I SEMS MNGON DU 'GYUR BAR RIGS PA MA YIN NO,
,SRID PA'I RTZE MO'I SNYOMS PAR 'JUG PA LA BRTEN NAS 'GOG PA LA
ZHI BAR YID LA BYED PA NA 'DU SHES DANG, TSOR BA'I 'GOG PA LA
SNYOMS PAR 'JUG PA YIN TE, JI SKAD DU GSUS PO CHE CHEN PO'I MDO
LAS

'GOG PA'I SNYOMS PAR 'JUG PA'I DBANG DU MDZAD DE, MTSAN MA MED
PA'I DBYINGS LA SNYOMS PAR 'JUG PA'I RGYU NI DU LAGS, RKYEN NI DU
LAGS TE, GSUS PO CHE CHEN PO GNYIS TE, MTSAN MA THAMS CAD YID LA
MI BYED PA DANG, MTSAN MA MED PA'I DBYINGS YID LA BYED PA'O

ZHES GSUNGS PA LTA BU YIN NA, GAL TE 'GOG PA'I SNYOMS PAR ZHUGS
PA RNAMS LAS YID KYI RNAM PAR SHES PA DE YOD NA DE'I DMIGS PA
DANG RNAM PA CI ZHIG YIN, GAL TE 'GOG PA LA DMIGS PA DANG, ZHI
BA'I RNAM PA ZHIG YIN NO ZHE NA, JI LTAR DGE BA MA DANG, ZHI BA'I
RNAM PA ZHIG YIN NO ZHE NA, JI LTAR DGE BA MA YIN, DGE BA YIN NA

YANG MA CHAGS PA LA SOGS PA DANG MTSUNGS PAR LDAN PA MA YIN,
MTSUNGS PAR LDAN NA YANG DE DAG REG PA'I RKYEN GYIS MA YIN, 'ON
TE DMIGS PA DANG, RNAM PA GZHAN ZHIG YIN NO ZHE NA, JI LTAR 'GOG
PA'I SNYOMS PAR 'JUG PA LA 'JUG PA'I SEMS KYI MJUG THOGS SU

SEMS G-YENG BAR RUNG, GNYIS PO DE DE NYID KYI PHYIR RANG GIS KUN
DU BRTAGS PA LUNG DU MA BSTAN PA GZHAN YANG MI 'THAD DO, ,DE BAS
NA RTOG GI BA KHYED RNAMS KYIS LUNG GI DON JI LTA BA BZHIN MA
RTOGS PAS 'GOG PA'I SNYOMS PAR 'JUG PA LA SOGS PA'I GNAS SKABS NA
YID

@141B KYI RNAM PAR SHES PA SEMS DANG BCAS PAR RTOGS PA NI GZU
LUMS SU SEMS PA YIN NO, ,'O NA SEMS DANG BCAS PAR JI LTAR 'DOD
PAR BYA ZHE NA, JI LTAR MDO SDE PA KHA CIG 'DOD PA LTA BUR RO,
,MDO SDE PA KHA CIG JI LTAR 'DOD CE NA, RNAM PAR SMIN PA'I RNAM
PAR SHES PA SA

BON THAMS CAD PA NYING MTSAMS SBYOR BA NAS BZUNG STE SKYE BA DE
DANG DER BAR CHAD MED PAR RNAM PAR SMIN PA'I RGYU THA DAD PAS THA
DAD PAR GYUR PA MYA NGAN LAS 'DAS PA LA THUG GI BAR DU RGYUN GYIS
'JUG PA DE DE'I TSE MI 'CHAD DE, DES NA GNAS SKABS DE SEMS DANG
BCAS PA ZHES BYA'O, ,

RNAM PAR SHES PA'I TSOGS DRUG PO GZHAN DAG NI MI 'JUG STE, 'GOG
PA'I SNYOMS PAR 'JUG PA LA SOGS PA LA 'JUG PA'I SEMS KYI DBANG
GIS DUS RE ZHIG RNAM PAR SHES PA DE DAG GI SA BON NYAMS PA'I
PHYIR DES NA SEMS MED PA ZHES BYA'O, ,SEMS NI RNAM PA GNYIS TE,

DE LA GCIG NI DE'I SA BON RNAMS BSAGS PA YIN NO, ,GNYIS PA NI
DE'I DMIGS PA DANG, RNAM PA DANG, BYE BRAG THA DAD PA DAG GIS SNA
TSOGS PA YIN NO, ,SEMS GNYIS PA MA TSANG BA'I PHYIR SEMS MED PA
YIN TE, DPER NA KHRI RKANG PA GCIG PA LA RKANG PA GZHAN MA TSANG
BA'I

PHYIR, RKANG PA MED PA ZHES BYA BA LTA BU'O, ,SA BON NYAMS PA'I
GNAS SKABS DE ZHAN PA DANG, CHES ZHEN PA DANG, SHIN TU CHES ZHAN
PA'I RIM PAS CHU TSAN DANG MDA' 'PHANGS PA'I SHUGS 'BRI BA'I TSUL
DU DES LDANG BA'I DUS 'PHANGS PA'I MTHAR THUG PA NA, RNAM

PAR SMIN PA'I RNAM PAR SHES PA LA SKAD CIG RE RE LA 'GYUR BA'I
KHYAD PAR LAS SA BON 'JUG PA RNYED PA'I YID LA RNAM PAR SHES PA
DANG, PHYIS GZHAN DAG KYANG RKYEN JI LTA BA BZHIN DU 'BYUNG NGO,
,RNAM PAR SMIN PA'I RNAM PAR SHES PA SA BON RNAM PA SNA TSOGS
KHONG NA YOD PA DE NYID LA, DE

LAS GZHAN PA'I RNAM PAR SHES PA DANG LHAN CIG 'BYUNG BA'I CHOS
GZHAN DGE BA DANG MI DGE BA DANG DE DAG GIS SA BON RTAS PAR BYED
PA'I SGO NAS JI LTAR RIGS PAR SGO BAR BYED DO, ,RGYUD 'GYUR BA'I
KHYAD PAR DE LAS STOBS JI LTA BA BZHIN DU BAG CHAGS 'JUG PA RNYED
NA TSE PHYI MA LA 'BRAS BU

@142A *, ,'DOD PA DANG, MI 'DOD PA MNGON PAR 'GRUB BO, ,DE NYID
KYI DBANG DU BYAS NAS, GNAS BRTAN RTA SKAD KYIS, SEMS 'DI SA BON
MTHA' YAS PA DANG LDAN PA RGYUN GYIS 'JUG 'GYUR ZHING, ,SEMS LA
RANG RKYEN BYUNG NA DE DANG DE YI SA BON BRTAS PAR

'GYUR, ,DE LTAS RIM GYIS 'JUG PA RNYED NA DUS SU 'BRAS BU 'BYIN
PA 'GRUB, ,MDU LUNG GA'I ME TOG LA BSGOS TSON NI DE YI SHA DMAR
BZHIN, ,ZHES BSHAD DO, ,DE NYID BCOM LDAN 'DAS KYIS DGONGS PA
NGES PAR 'GREL BA ZHES BYA BA THEG PA CHEN PO'I MDO LAS, LEN PA'I

RNAM PAR SHES PA ZAB CING PHRA, ,SA BON THAMS CAD CHU BO BZHIN DU
'BAB, ,BDAG TU RTOG PAR GYUR NA MI RUNG ZHES, ,BYIS PA RNAMS LA
NGAS NI DE MA BSTAN, ,ZHES GSUNGS SO, ,DE YANG YANG SRID PAR
NYING MTSAMS SBYOR BAR BYED PA DAG NA LUS NYE BAR LEN PA'I PHYIR
LEN PA'I RNAM PAR

SHES PA ZHES BYA'O, ,CHOS THAMS CAD KYI SA BON GYI GZHIR GYUR
PA'I PHYIR KUN GZHI'I RNAM PAR SHES PA ZHES BYA'O, ,TSE RABS SNGA
MA'I LAS KYI RNAM PAR SMIN PA YIN PA'I PHYIR RNAM PAR SMIN PA'I
RNAM PAR SHES PA ZHES BYA'O, ,GAL TE DE YANG MI 'DOD NA GZHAN
GANG ZHAG GIS

LUS ZIN PAR 'GYUR, DE LAS GZHAN PA'I RNAM PAR SHES PA NI JI SRID
'CHI BA'I BAR DU LUS MI GTONG BA'AM KHYAB PAR 'DUG PA NI MED DO
NYON MONGS PA'I BAG LA NYAL GANG LA GNAS PA DE'I GNYEN POS SEL
BAR BYED, GAL TE GNYEN PO'I SEMS NYID LA'O ZHE NA, JI LTAR NA

NYON MONGS PA'I BAG LA NYAL DANG 'BREL BA DE NYID DE'I GNYEN BOR
RUNG, GZUGS MED PA'I KHAMS SU SKYES PA NYON MONGS PA CAN DANG DGE
BA DANG, ZAG PA MED PA'I SEMS KYI RGYUD CAN DAG LA DE'I 'GRO BAS
BSDUS PA RNAM PAR SMIN PA'I RDZAS GANG ZHIG LUS DE 'GRO BA RNAM
PAR SMIN PA MA

YIN PA DANG, LDAN PA MA YIN PAR YANG 'GYUR RO, ,SRID PA'I RTZE
MO'I PHYIR MI 'ONG BA ZAG PA ZAD PAR BYED PA RNAMS CI YANG MED
PA'I SKYE MCHED KYI ZAG PA MED PA'I SEMS MNGON DU GYUR PA NA,
GANG GIS NA DE DAG DE NAS SHI MA 'PHOS SO ZHES BYA BAR 'GYUR BA
SRID PA'I RTZE MO PA'I

@142B LUS KYI RDZAS GZHAN GANG ZHIG LUS RIS MTHUN PA'AM, SROG GI
DBANG PO'I RDZAS GZHAN NI CI YANG MED DO, ,RNAM PAR SMIN PA'I
PHUNG PO'I 'DRA BA DANG 'PHEN PA TZAM LA DE 'DOGS PA'I PHYIR RO,
,'DRA BA'AM, 'PHEN PA'I RDZAS GZHAN YANG MED DE 'BRAS S'A LU LA
SOGS PA'I

LJANG BU 'DRA BA DANG, 'PHEN PA BZHIN NO, ,DE BAS NA GDON MI ZA
BAR JI SKAD BSHAD PA'I RNAM PAR SHES PA GZHAN 'DOD PAR BYA'O, ,DE
NYID BTZUN PA GOS DMAR SDE PA RNAMS NI SRID PA'I YAN LAG GI RNAM
PAR SHES PA ZHES 'JOG PAR BYED DO, ,GZHAN DAG NI RTZA BA'I RNAM
PAR

SHES PA ZHES ZER RO, ,'O NA DE'I DMIGS PA DANG, RNAM PA CI YIN
ZHE NA, DMIGS PA DANG, RNAM PA MA CHAD PA YIN NO, ,JI LTAR NA
RNAM PAR SHES PA YANG YIN LA, DE DANG 'DRA BA YANG YIN ZHE NA, DE
NI 'GOG PA'I SNYOMS PAR 'JUG PA LA SOGS PA'I GNAS SKABS NA RNAM

PAR SHES PA YOD PAR SMRA BA GZHAN DAG DANG YANG MTSUNGS SO, ,'O
NA DE NYE BAR LEN PA'I PHUNG PO GANG DU GTOGS SHE NA, DON GYIS NA
RNAM PAR SHES PA'I NYE BAR LEN PA'I PHUNG POR RO, ,'O NA RNAM PAR
SHES PA'I NYE BAR LEN PA'I PHUNG PO GANG ZHE NA, RNAM PAR SHES
PA'I TSOGS DRUG

DAG GO ZHES BYA BA DANG, DE BZHIN DU RNAM PAR SHES PA'I RKYEN
GYIS MING DANG GZUGS ZHES BYA BA LA, RNAM PAR SHES PA'I TSOGS
DRUG DAG GO ZHES BYA BA'I MDO'I TSIG 'DI LTAR BYA ZHE NA, DGONGS
PA CAN YIN PAR KHONG DU CHUD PAR BYA STE, JI LTAR 'DU SHES KYI
PHUNG PO GANG ZHE NA, SEMS

PA'I TSOGS DRUG PO ZHES 'BYUNG BA LTA BU STE, DER CHOS GZHAN DAG
KYANG MA 'DUS PA NI MA YIN NO, ,'DI LA DGONGS PA GANG YIN ZHE NA,
RE ZHIG BCOM LDAN 'DAS KYIS DGONGS PA NGES PAR 'GREL PA LAS, BDAG
TU RTOG PAR GYUR NA MI RUNG ZHES, ,BYIS PA RNAMS LA NGAS NI

DE MA BSTAN, ,ZHES GSUNGS PA YIN NO, ,CI'I PHYIR DE LTAR RTOG PAR
'GYUR ZHE NA, DE'I RNAM PA NI 'KHOR BA JI SRID PAR 'GYUR BA MED
PA'I PHYIR RO, ,GANG ZHIG RTEN DANG, DMIGS PA DANG, RNAM PA DANG,
BYE BRAG YONGS SU CHUD PA'I PHYIR RAGS PA DANG, GANG ZHIG LA NYON
MONGS

@143A *, ,PA DANG DE'I GNYEN PO DANG MTSUNGS PAR LDAN PA'I PHYIR
KUN NAS NYON MONGS PA DANG, RNAM PAR BYANG BA RNAM PAR GZHAG PA
DANG, 'BRAS BU GANG GIS DE'I SA BON GYI RNAM PAR SHES PA RJES SU
DPOG PA DE KHO NA 'DIR RNAM PAR SHES PAR BSTAN GYI, RGYU'I

RNAM PAR SHES PA NI MA YIN GYI, DE LAS BZLOG PA'I PHYIR RO ZHES
BYA BA 'DI NI 'DIR DGONGS PA YIN NO, ,'DIS NI SRID PA'I YAN LAG
GI RNAM PAR SHES PA'I TSOGS DRUG BSTAN PA YANG JI LTAR RIGS PAR
LAN BTAB PA YIN NO, ,RNAM PAR BSHAD PA'I RIGS PA LAS KYANG, DENG

SANG MDO SDE THAMS CAD NI MI SNANG NGO ZHES BSGRUBS TE, DE LTA
BAS NA MDO SDE DAG LAS LDANGS POR MA GSUNGS ZHES TE, KUN GZHI
RNAM PAR SHES PA 'DOD PAR MI BYA BA NI MA YIN NO, ,'O NA DE LTA
NA NI RNAM PAR SHES PA'I RGYUD RNAM PAR SMIN PA'I RNAM PAR SHES
PA DANG, GZHAN DANG GNYIS CIG

CAR 'BYUNG BAR 'GYUR RO ZHE NA, DE LTA YIN NA CI NYES, RNAM PAR
SHES PA'I RGYUD GNYIS PA'I LUS RE RE LA SEMS CAN GNYIS CIG CAR DU
GDAGS PAR 'GYUR TE, DPER NA LUS GZHAN GYI RNAM PAR SHES PA'I
RGYUD GNYIS PA'I LTA BU'O ZHE NA, DE LTAR MI 'GYUR TE, DE GNYIS
NI RGYU DANG 'BRAS

BU'I DNGOS PO DANG THA DAD PA MA YIN PAR 'JUG PA NYID KYI PHYIR
DANG, RNAM PAR SMIN PA'I RNAM PAR SHES PA'I RGYUD LA CIG SHOS
KYIS KYANG YONGS SU BSGO BAR BYED PA'I PHYIR RO, ,LUS GZHAN GYI
RNAM PAR SHES PA'I RGYUD GNYIS LA NI CHOS NYID DE YANG MED DE DE
BAS NA DE NI NYES PA MED DO, ,'GA'

ZHIG LA SA BON DANG, SA BON CAN GYI RGYUD THA DAD PA MTHONG NGAM
ZHE NA, AUTPALA'I RTZA BA DANG, AUTPALA LA SOGS PA RTZA BA DANG,
RTZA BA CAN DAG MTHONG STE, GAL TE MTHONG YANG RUNG, GAL TE MA
MTHONG YANG RUNG, DE LTAR MI 'DOD NA, JI SKAD DU BSHAD PA'I SKYON
RNAMS SU THAL BAR 'GYUR

BAS GDON MI ZA BAR 'DOD PAR BYA'O, ,'O NA CI'I PHYIR BANG GI
RDZAS NYID RNAM PAR SHES PA DRUG GI RTEN DU MI 'DOD CE NA, CI
'DRA BAR 'DOD PAR BYA, GAL TE DE KUN GZHI RNAM PAR SHES PA BZHIN
DU, RGYUN GYI RJES SU 'JUG PA RKYEN GYIS 'GYUR BA ZHIG YIN NA NI,
DE DANG DE KHYAD PAR CI ZHIG

@143B YOD, 'ON TE GCIG PA DANG, GTAN DU MI 'GYUR BA YIN NO ZHE
NA, JI LTAR NA DE LA RNAM PAR SHES PA LA SOGS PAS BAG CHAGS BSGO
BA'ANG 'GRUB PAR 'GYUR, BAG CHAGS NI NUS PA'I KHYAD PAR SKYED PA
YIN TE, MA DU LUNG GA'I ME TOG RGYA SKYEGS KYI KHU BAS BSGOS PA
BZHIN NO, ,YONGS

SU 'GYUR BA'I KHYAD PAR MED NA, JI LTAR DE'I BAG CHAGS MED PAR
SNGON MYONG BA DANG, SHES PA DANG, 'DOD CHAGS LA SOGS PA DAG LA
GOMS PA'I KHYAD PAR LAS DUS SU DRAN PA DANG, SHES PA DANG, 'DOD
CHAGS LA SOGS PA'I KHYAD PAR 'BYUNG BAR 'GYUR, BDAG SEMS MED

PA'I GNAS SKABS SU GYUR PA NA, BDAG LA NI KHYAD PAR MED NA, PHYIS
GANG LAS YID KYI RNAM PAR SHES PA 'BYUNG, RNAM PAR SHES PA RNAMS
CI ZHIG DE LA RAG LUS NA, GANG GIS NA BDAG DE'I RTEN DU RTOG ,GAL
TE SKYE BA YIN NO ZHE NA, BDAG LA NI KHYAD PAR DU 'GYUR BA MED
NA,

CI'I PHYIR RIM GYIS 'BYUNG, GAL TE LHAN CIG PHYED PA'I RGYU GZHAN
LA LTOS PA'I PHYIR RO ZHE NA, DE DAG LAS GZHAN PA LA DE SKYED
PA'I NUS PA YOD PAR JI LTAR KHONG DU CHUD, 'ON TE 'DUG PA ZHIG DE
LA RAG LAS PA YIN NO ZHE NA, SKYES NAS MI GNAS PA DAG DANG, LTUNG
BA MA YIN PA DAG LA

'DUG PA CI ZHIG YOD, DE BAS NA RTEN DE 'DRA BA'I RDZAS NI MI 'DOD
DO, ,DE LTAR NA CHOS THAMS CAD NI BDAG MED PA YIN NO ZHES 'BYUNG
BA'I LUNG LA YANG GNOD PA BYAS PAR 'GYUR RO, ,DE BAS NA RANG
DBANG CAN DANG, RTAG PA'I BDAG GI RDZAS YOD PAR RTOG PA DE NI GYI
NA'O, ,DES NA SEMS PA'I

KHYAD PAR GYIS YONGS SU BSGOS PA'I KUN GZHI RNAM PAR SHES PA LAS
TSE PHYI MA LA 'BRAS BU 'BYUNG GI, ,JI SKAD DU BSTAN PA'I MTSAN
NYID CAN GYI LUS DANG, NGAG GI LAS LAS NI MA YIN PAR GRUB BO, ,DE
LTAR LUS DANG, NGAG GI LAS MI 'DOD NA, LAS DAG NI GSUM STE ZHES
BYA BA MDO'I

TSIG 'DI CI, DA GSAL BAR NUS SAM ZHE NA, MI NUS TE JI LTAR SKYON
MED PA DE LTAR BSTAN PAR MI NUS SO, ,JI LTAR SKYON MED CE NA,
'DIR LAS DAG NI GSUM STE ZHES BSTAN PA 'DI CI'I PHYIR YIN PA
DANG, LUS GANG YIN PA DANG, LAS CI YIN PA DANG, DON GANG GI LUS
DANG, LAS ZHES

@144A *, ,BYA BA DANG, LUS KYI LAS ZHES BYA BA 'DI YANG BSTAN
DGOS LA, DE BZHIN DU NGAG DANG YID KYI LAS LA'ANG BRJOD DGOS SO,
,CI'I PHYIR LUS LA SOGS PA'I LAS KHO NA ZHES BYA'I, MIG LA SOGS
PA'I LAS RNAMS NI MA YIN, RE ZHIG BSTAN PA 'DI CI'I

PHYIR YIN ZHE NA, BYA BA MANG POS 'JIGS PA RNAMS LA LAS KYI LAM
BCU PO DAG LAS GSUM DAG GIS BSDUS PA BSTAN PA'I PHYIR TE, 'BRI
RDZI'I BU LA BSLAB PA GSUM BSTAN PA BZHIN NO, ,KHA CIG NA RE LUS
KHO NAS BYAS PA YIN GYI, NGAG DANG YID GNYIS NI MA YIN TE, RNAM
PAR

RTOG PA TZAM YIN PA'I PHYIR RO ZHES ZER RO, ,DE DAG LA DE GNYIS
KYANG LAS NYID DU BSTAN PA'I YANG PHYIR RO, ,LUS 'DI DBANG PO
DANG BCAS PA'I KHOG PA 'BYUNG BA DANG, 'BYUNG BA LAS GYUR PA 'DUS
PA'I KHYAD PAR YIN NO, ,LAS NI SEMS PA'I KHYAD PAR CAN NO,
,BSTZAGS PA'I

DON GYIS LUS YIN TE, 'BYUNG BA DANG 'BYUNG BA LAS GYUR BA'I RDUL
PHRA RAB BSTZAGS PA'I PHYIR RO, ,KHA CIG NA RE NGAN PA NI BSTZAGS
PA'I DON GYIS TE, MI GTZANG BA'I RDZAS KYI 'BYUNG KHUNGS YIN PA'I
PHYIR RO ZHES ZER TE, DE DAG GI LHAR NA LTA'I NI LUS SU MI 'GYUR
RO, ,BYED PA PO'I

YID MNGON PAR 'DU BYED PA NI LAS SO, ,LUS G-YO BAR BYED PA'I LAS
NI LUS KYI LAS SO, ,SEMS PA NI RNAM PA GSUM STE, 'GRO BA DANG,
NGES PA DANG, G-YO BAR BYED PA'O, ,GANG GIS DE DANG LDAN PA'I
RGYUD YUL GZHAN DU 'BYUNG BA'I RGYU'I RLUNG BSGRUBS PAS, LUS G-YO

BAR BYED PA DE NI LUS KYI LAS ZHES BYA STE, BAR GYI TSIG MI MNGON
PAR BYAS PA'I PHYIR, SMAN PA LA'I 'BRU MAR LTA BU DANG, RDUL GYI
RLUNG ZHES BYA BA BZHIN NO, ,LAS KYI LAM RNAMS LAS SROG GCOD PA
DANG, MA BYIN PAR LEN PA DANG, 'DOD PAS LOG PAR G-YEM PA RNAM PA
GSUM

LUS KYI LAS SU 'DOD NA, JI LTAR NA SEMS PA LA DE SKAD CES BYA BAR
'GYUR ZHE NA, DES DE GSOD PA DANG, LEN PA DANG, LOG PAR G-YEM PAR
BYED PA'I PHYIR RO, ,DES BSKYED PA'I LUS KYI RGYUD KYIS BYAS PA
NI DES BYAS ZHES BYA STE, JI LTAR CHOM RKUN RNAMS KYIS GRONG
BSREGS

@144B PA DANG, RTZVAS 'BRAS CHAN CHOS ZHES BYA BA LTA BU'O, ,JI
LTAR NA SEMS PA LAS KYI LAM YIN ZHE NA, DE NI LAS KYANG YIN LA
BDE 'GRO DANG, NGAN 'GRO GNYIS KYI LAM YANG YIN PAS NA LAS KYI
LAM MO, ,YANG NA LUS G-YO BA LAS KYI LAM STE, SEMS PA ZHES BYA
BA'I LAS RNAM PA

GSUM NI DE LA BRTEN NAS 'JUG PA'I PHYIR RO, ,DES KYANG SROG GCOD
PA DANG, LEN PA DANG, LOG PAR G-YEM PA'I PHYIR RO, ,'JIG RTEN DAG
GI RJES SU MTHUN PA DE NI LUS KYI LAS ZHES BYA BAR YANG STON TO,
,DE LA DGE BA DANG, MI DGE BA NI MED MOD KYI, 'DOGS PAR NI BYED
DE, DE'I

SGO NAS SEMS PA DE LA 'JIG RTEN 'JUG PA DANG, LOG PAR GZUD PA'I
PHYIR RO, ,GAL TE SEMS PA KHO NA LAS DGE BA DANG, MI DGE BA YIN
NA, LAS MI DGE BA SDUG BSNGAL 'BYUNG BA SDUG BSNGAL GYI RNAM PAR
SMIN PA CAN RNAM PA GSUM NI LUS KYIS CHED DU BSAMS NAS BYAS SHING

BSAGS PA YIN ZHES 'BYUNG BA'I MDO JI LTA BU ZHE NA, SGO DANG RTEN
DANG DMIGS PA NGES, ,ZHES BYA BAR DGONGS PA'O, ,DE LAS GZHAN PA'I
SEMS PA NI, YID KYI LAS ZHES BYA STE, YID DANG MTSUNGS PAR LDAN
PA'I PHYIR DANG, LUS DANG, NGAG RAB TU 'JUG PAR MI BYED PA'I

PHYIR RO, ,'O NA CI STE BCOM LDAN 'DAS KYIS SEMS PA DANG, BSAM
PA'I LAS ZHES GSUNGS SHE NA, SNGAR SEMS PA RNAM PA GSUM BSHAD PA
GANG YIN PA DE LAS GNYIS KYIS NI BSAMS LA, GSUM PAS NI RAB TU
'JUG PAR BYED PAS DE NI BSAMS PA'I LAS ZHES BYA'O, ,NGAG

GI TSIG STE, DBYANGS KYI KHYAD PAR GANG GIS DON GO BAR BYED PA'O,
,LAS NI DE SLONG BAR BYED PA'I SEMS PA'O, ,YI GE'I RNAM PA YIN
PA'I PHYIR RAM, 'DOD PA'I DON RJOD PAR BYED PAS NA YANG NGAG GO,
,LAS NI SNGA MA BZHIN DU NGAG KUN NAS SLONG BAR BYED PA NI LAS
TE, SNGA MA BZHIN DU

BAR GYI TSIG MI MNGON PAR BYAS PA'I PHYIR RO, ,RNAM PAR SHES PA
NI YID DE, NGA YIR BYAS PA'I PHYIR RAM, SKYE BA GZHAN DANG, YUL
LA GZHOL BAR BYED PA'I PHYIR YID DO, ,LHAG MA NI SNGAR JI SKAD
BSTAN PA BZHIN NO, ,GAL TE SEMS PA KHO NA LUS KYI LAS SU 'GYUR
NA, SEMS RNAM

@145A *, ,PAR G-YENGS PA DAG DANG, SEMS MED PA DAG LA SEMS PA DE
MED NA, SDOM PA DANG SDOM PA MA YIN PA GNYIS JI LTAR YOD CE NA,
SEMS PA'I KHYAD PAR GYI BAG CHAGS MA BCOM PA'I PHYIR SDOM PA DANG
SDOM PA MA YIN PA GNYIS YID DO, ,KHYAD PAR

SMOS PA NI GANG LAS SDOM PA DANG SDOM PA MA YIN PA'I RNAM PAR RIG
BYED MA YIN PA KUN NAS LDANG BAR BRTAGS PA'I SEMS PA KHYAD PAR DU
BYA BA'I PHYIR RO, ,DE'I BAG CHAGS BCOM PA CI ZHE NA, JI LTAR
KHAS BLANGS PA BZHIN SPONG BA DANG SPONG BA MA YIN PA'I SEMS PA'I
RGYU MA YIN PA NYID DO, ,

GANG GIS DE BCOM ZHE NA, SDOM PA DANG SDOM PA MA YIN PA GTONG
BA'I RGYU RNAM PAR RIG BYED KUN NAS SLONG BAR BYED PAR BRTAGS
PA'I SEMS PA GANG YIN PA DANG, DE LAS GZHAN PA'I GTONG BA'I RGYUS
SO, ,MIG LA SOGS PA'I LAS MA GSUNGS PA NI, 'DIR RTZOL BA CAN GYI
LAS

KHO NA BRJOD PAR BZHED PA'I PHYIR BYED PA'I LAS NI MA YIN NO,
,RTZOL BA CAN GYI LAS CI YIN ZHE NA, BYED PA PO'I YID MNGON PAR
'DU BYED PA GANG YIN PA'O, ,BYED PA CI YIN ZHE NA, GANG LA MIG LA
SOGS PA SO SO'I NUS PA YOD PA'O, ,LAS GSUM BCOM LDAN 'DAS KYIS

GSUNGS GANG TSUL GANG GIS, ,RAB TU 'GRUB 'GYUR MA BSHAD DE KUN
BKA' STZAL PA'I, ,LAS GRUB 'DI BDAG GIS BSHAD BSOD NAMS GANG YIN
DES, ,'GRO 'DI SANGS RGYAS PA YI RNAM DAG THOB PAR SHOG ,LAS GRUB
PA'I RAB TU BYED PA SLOB DPON DBYIG GNYEN GYIS

MDZAD PA RDZOGS SO,, ,,RGYA GAR GYI MKHAN PO BI SHUDDHA SIDHA
DANG, LO TZ'A BA DGE SLONG GTZANG BA NA DE DE BENDRA RAKshI TA
BSGYUR CING, ZHU CHEN GYI LO TZ'A BA BAN DE DPAL BRTZEGS KYIS
ZHUS TE GTAN LA PHAB PA,, ,,