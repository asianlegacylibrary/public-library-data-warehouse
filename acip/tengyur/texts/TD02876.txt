@218A ,,DPAL

PHYAG NA RDO RJE LA PHYAG 'TSAL LO, ,SANGS RGYAS BYE BA PHRAG
'BUM JI SNYED KYIS, ,RJES GNANG LAS KYI KHRO BOR DBANG BSKUR
BA'I, ,MTHU STOBS BDAG PO GDUG PA'I GNYEN PO LA, ,DANG BAS PHYAG
'TSAL SGRUB PA'I GO RIMS BRI, ,DANG POR GNAS DANG DKYIL 'KHOR
BSHAMS, ,MCHOD RTEN SNGON PO BUM

PA BCAS, ,GTA' BCAS MCHOD RDZAS KHRUS BYAS LA, ,MCHOD RTEN SNGON
PO BUM PA DANG, ,GTA' GTOR MCHOD YON BYIN GYIS BRLAB, ,SEMS
BSKYED SNOD BCUD SNGAGS KYIS SBYANGS, ,TSOGS BSAGS MGRON GYI LHA
RNAMS GSHEGS, ,BGEGS BSKRAD MTSAMS BCAD TSAD MED BSGOMS, ,

STONG NYID BSGOMS LA 'BYUNG RNAMS BSKYED, ,RI RAB STENG DU SRUNG
'KHOR BSGOM, ,DE DKYIL GZHAL YAS KHANG DANG GDAN, ,YIG 'BRU RNAMS
LAS LHA RNAMS BSKYED, ,THUGS KAR YE SHES 'KHOR LO BSGOMS, ,BYIN
RLABS LUS BSRUNG BRTAN PAR BYA, ,YE SHES 'KHOR LO

DGUG GDAN DBUL, ,PHYAG 'TSAL MCHOD BSTOD SDIG BSHAGS BSTIM, ,BYIN
RLABS 'OD ZER GSUM 'PHRO 'DU, ,DBANG BSKUR LHA RNAM SA SPYAN
DRANGS MCHOD, ,SDIG BSHAGS GZUNGS LTAR RJES GNANG BYA, ,DBANG
BSKUR BYIN RLABS DE NYID BSTIM, ,LCE NI BYIN

@218B RLABS SKYON SPANGS 'DAS, ,BSNYEN DUS LHAR GTAD SPRO BSDU
BYA, ,THUN MTSAMS PHYE LA MCHOD GTOR GTANG, ,GSHEGS GSOL BSKYED
BSDU MI DMIGS BSAM, ,BSNYEN PA RTAGS LDAN DNGOS GRUB BLANG, ,GTA'
GTOR NAM GUNG THO RANGS DUS, ,DBANG BSKUR RGYAS GDAB BUM LHA
GSHEGS, ,

LUS BSRUNG SPYOD LAM RNAL 'BYOR BYA, ,RTAGS RNAMS SGYU MA LTA BUR
GZUNG, ,DE DON GZHAN LA SMRA MI BYA, ,SGRUB THABS GSAL BAR BYED
PA'I MAN NGAG 'DI, ,TSIG RKANG SUM CUS DE NYID DON BSDUS NAS,
,SHES PAR BYED PA'I DON 'GREL SGRON MA 'DI, ,BYAS PA'I DGE BA
SEMS CAN KUN LA BSNGO,,

NONGS PA MCHIS NA 'PHAGS PAS BZOD PAR GSOL, ,SLOB DPON GSUNG GI
DBANG PHYUG GRAGS PAS MDZAD PA RDZOGS SO,,