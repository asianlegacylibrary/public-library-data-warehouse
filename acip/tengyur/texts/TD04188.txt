@70A #, ,RGYA GAR SKAD DU, BI MA LA RATNA LE KHA N'A MA, ,BOD
SKAD DU, DRI MA MED PA RIN PO CHE'I SPRING YIG CES BYA BA, ,BLA
MA RNAMS LA PHYAG 'TSAL LO, ,RJE BTZUN MA SGROL MA LA PHYAG

'TSAL LO, ,MA H'A GHA TIR SKU BLTAMS NAS, ,SANGS RGYAS BSTAN PA
'PHEL MDZAD CING, ,RGYAL SRID CHOS KYIS SKYONG MDZAD PA, ,NIR YA
PHAL RGYAL GYUR CIG ,KHYOD KYIS SNGON CHAD SBYIN PA DANG, ,DGE BA
BCU DANG GSO SBYONG DANG, ,BZOD DANG BRTZON 'GRUS LA GOMS PAS,
,LHA

KHYOD DA LTA PHUN SUM TSOGS, ,BLA MA RNAMS KYI BKA' LUNG DANG,
,MDO STZOGS CHOS KYI RJES 'BRANG 'DI, ,GUS PAS SPYI BOS BLANG
MDZOD DANG, ,BDAG GZHAN GNYIS LA PHAN PAR 'GYUR, ,THE TSOM THAMS
CAD RNAM SPANGS SHING, ,SGRUB LA NAN TAN CHE BAR MDZOD, ,GNYID
RMUGS LE LO

RNAM SPANGS SHING, ,RTAG TU BRTZON 'GRUS 'BAD PAR BYA, ,DRAN DANG
SHES BZHIN BAG YOD PAS, ,DBANG PO'I SGO RNAMS RTAG TU BSRUNG,
,NYEN MTSAN DUS SU YANG DANG YANG, ,SEMS KYI RGYUD LA BRTAG PAR
BYA, ,RANG SKYON RTOG LA MIG BZHIN BYA, ,GZHAN SKYON RTOG LA LONG
BA

BZHIN; ,DRAN DANG NGA RGYAL MED PA DANG, ,STONG NYID RTAG TU
BSGOM PAR BYA, ,BDAG GI NYES PA BSGRAG BYA ZHING, ,GZHAN GYI
'KHRUL PA BTZAL MI BYA, ,GZHAN GYI YON TAN BSGRAG PAR BYA, ,BDAG
GI YON TAN SBA BAR BYA, ,RNYED DANG BKUR STI SPANG BYA ZHING,
,KHE GRAGS RTAG TU SPANG BAR BYA, ,

@70B BYAMS DANG SNYING RJE BSGOM BYA ZHING, ,BYANG CHUB SEMS NI
BRTAN PAR MDZOD, ,MI DGE BCU NI SPANG BYA ZHING, ,RTAG TU DAD PA
BRTAN PAR BYA, ,'DOD PA CHUNG ZHING CHOG SHES DANG, ,BYAS LA DRIN
DU GZO BAR BYA, ,KHRO DANG NGA RGYAL SPANG BYA ZHING, ,DMAN PA'I
SEMS DANG LDAN PAR BYA, ,LOG PA'I 'TSO

BA RNAMS SPANG ZHING, ,CHOS KYI 'TSO BAS 'TSO BAR BYA, ,ZANG ZING
THAMS CAD RNAMS SPANG ZHING, ,'PHAGS PA'I NOR GYIS PHYUG POR BYA,
,RTAG TU 'DU 'DZI SPANG BYA ZHING, ,DGON PA LA NI GNAS PAR BYA,
,'KHYAL PA'I TSIG RNAMS SPANG BYA ZHING, ,RTAG TU NGAG NI BSDAM
PAR BYA, ,BLA MA

MKHAN PO MTHONG BA'I TSE, ,GUS PAS RIM GRO BSKYED PAR BYA, ,KHYAD
PAR CAN GYI SKYES BU DANG, ,GANG ZAG CHOS KYI MIG CAN DANG, ,LAS
DANG PO YI SEMS CAN LA, ,STON PA'I 'DU SHES BSKYED PAR BYA, ,SDUG
BSNGAL DAG GIS GDUNGS PA DANG, ,SEMS CAN THAMS CAD MTHONG BA'I
TSE, ,BYANG

CHUB SEMS NI SKYED BYA STE, ,PHAM BU TSA'I 'DU SHES BSKYED, ,'JIG
RTEN BYA BA KUN SPANGS TE, ,RTAG TU TING 'DZIN BSGOM PAR MDZOD,
,SDIG PA'I GROGS PO SPANG BYA ZHING, ,DGE BA'I BSHES LA STEN PAR
MDZOD, ,TSUL KHRIMS 'CHAL BA'I DGE SLONG DANG, ,CHOS KYIS PHONGS
PA GZHAN DAG

DANG; SDIG PA SPYOD PA MTHONG BA'I TSE, ,DE DAG YAL BAR DOR MI
BYA, ,MI DGE'I BSHES GNYEN THAMS CAD DANG, ,SDIG PA'I GROGS PO
THAMS CAD DANG, ,DKON MCHOG GSUM DANG BLA MA DANG, ,MKHAN PO SLOB
DPON MI GUS DANG, ,BYAS LA DRIN DU MI GZO DANG, ,TSE 'DI 'BA'
ZHIG DRAN

PA DANG; ,GZHAN YANG DANG PA CHUNG BA DANG, ,ZHAG GSUM 'DAS PAR
GNAS MI BYA, ,SDANG DANG MI DGE'I SA SPANGS SHING, ,GANG DU BDE
BAR 'GRO BAR BYA, ,GANG LA CHAGS PA SPANG BYA ZHING, ,CHAGS PA
MED PAR GNAS PAR BYA, ,CHAGS PAS BDE 'GRO MI 'THOB CING, ,THAR
PA'I SROG KYANG GCOD

PAR BYED, ,GANG DU DGE BA'I BSHES GNAS PA, ,DER NI RTAG TU GNAS
PAR BYA, ,BLA MA RTAG TU BSTEN PA DANG, ,RTAG TU MDO SDE BLTA BAR
BYA, ,THOG MAR BRTZAMS PA GANG YIN PA, ,DANG POR DE NYID BSGRUB
BYA ZHING, ,GZHAN DU GNYIS KA 'GRUB MI 'GYUR, ,GZHAN DU SDIG PA
BSHAGS PA DANG, ,

@71A *, ,BSOD NAMS MCHOG LA 'BAD PAR BYA, ,'JIG RTEN SPYOD DANG
MTHUN PA DANG, ,RTAG TU PHA ROL SEMS SU MDZOD, ,GANG TSE MTHO
BA'I SEMS SKYES TSE, ,DE TSE NGA RGYAL BCAG BYA ZHING, ,GANG DU
BAG YOD BRAL BA'I TSE, ,BLA MA'I GDAMS NGAG DRAN PAR BYA, ZHUM
PA'I

SEMS NI BYUNG BA'I TSE, ,SEMS KYI GZENGS KYANG BSTOD PAR BYA,
,SHES RAB PHA ROL PHYIN DRAN TE, ,SPROS PA MA LUS ZHI BAR MDZOD,
,GANG DU CHAGS SDONG YUL BYUNG TSE, ,SGYU MA SPRUL BA BZHIN DU
BLTA, ,MI SNYAN TSIG RNAMS THOS PA'I TSE, ,BRAG CA LTA BUR MKHYEN
PAR MDZOD, ,LUS LA GNOD

PA BYUNG BA'I TSE, ,SNGON GYI LAS SU BLTA BAR BYA, ,BAS MTHA'
DGON PAR RAB GNAS SHING, ,RI DAGS SHI BA'I RO BZHIN DU, ,GANG DU
SUS KYANG MI SHES PAR, ,BDAG GIS BDAG NYID SPA BAR BYA, ,RTAG TU
YI DAM BRTAN PAR BYA, ,'DOD DANG GNOD SEMS GNYID DANG RMUGS, ,LE
LO SNYOM LAS

SEMS BYUNG TSE, ,DE TSE BDAG LA RNGAN BGRANG ZHING, ,BRTUL ZHUGS
SNYING PO DRAN BYA DANG, ,MI RTAG PA DANG 'CHI BA BSAM, ,GZHAN
GYI MDUN DU GNAS PA'I TSE, ,ZHI NGES GSONG POR SMRA BAR BYA,
,KHRO GNYER NGO 'DZUM SPANG BYA ZHING, ,RTAG TU 'DZUM ZHING GNAS
PAR BYA, ,RTAG TU GZHAN LA DGA' BYA

ZHING; ,SER SNA MED CING GTANG LA DGA', ,RTAG TU PHRAG DOG SPANG
BAR BYA, ,GZHAN GYI SEMS NI BSRUNG BYA ZHING, ,RTZOD PA THAMS CAD
SPANG BAR BYA, ,DO DGA' MED CING GSAR 'GROGS MED, ,RTAG TU ZUNGS
NI THUB PAR BYA, ,RTAG TU BZOD DANG LDAN PA DANG, ,'DOD PA CHUNG
ZHING CHOG SHES BYA, ,

GDOL PA BRAN GYI 'DU SHES SO, ,DO TSA SHES DANG KHREL YOD DANG,
,PHA ROL MGU BYA DE LA BRTZON, ,RANG GI SDOM PA BSDAM PAR MDZOD,
,GZHAN LA BRNYAS PA SPANG BYA ZHING, ,GUS PA'I TSUL GYIS GNAS PAR
BYA, ,GZHAN LA GDAMS NGAG BYED PA'I TSE, ,SNYING RJE PHAN SEMS
LDAN PAR MDZOD, ,SANGS

RGYAS CHOS LA GUS PA DANG, ,DAM CHOS NAM YANG SPANG MI BYA, ,RTAG
TU DKON MCHOG GUS PA DANG, ,'KHOR GSUM YONGS SU DAG PAR MDZOD,
,SNGON DU SNYING RJE SONG BA YIS, ,NYIN DANG MTSAN MO LAN GSUM
DU, ,MCHOD PA BDUN DU RAB GRAGS PA'I, ,PHUNG PO GSUM PA GDON PAR
MDZOD, ,

@71B 'GRO BA'I SDUG BSNGAL BSAL 'DOD PAS, ,SMON LAM RGYA CHEN
GDAB PA DANG, ,SEMS CAN SMON DANG BYANG CHUB 'DOD, ,THAMS CAD
BYANG CHUB CHEN POR BSNGO, ,DUS NI RING POR DAM BCAS NAS, ,RTAG
TU BRTZON DANG LDAN PAR BYA, ,DE LTAR MDZAD NA TSOGS GNYIS PO,
,RDZOGS 'GYUR

SGRIB GNYIS ZAD PAR 'GYUR, ,MI LUS THOB PA DON YOD CING, ,MTHONG
BA'I CHOS LA MYA NGAN 'DA', ,BDAG DANG GZHAN DON RDZOGS GYUR NAS,
,DAM PA NYID NI THOB PAR 'GYUR, ,SOS KA'I KHU BYUG GZHON NU SKAD
SNYAN SGROGS ZHES TE, ,RMA BYA GZHON NU SKAD MI SNYAN PA MI
SGROGS SAM, ,MKHAS

PA MANG POS LEGS PAR GSUNGS PA YOD MOD KYIS, ,RGYAL PO GDUNG BA
BCAD PHYIR BDAG GIS BRIS PA YIN, ,PHAN SEMS LDAN PA'I GTAM DE
LEGS PAR DGONGS MDZOD LA, ,RTOGS DANG LDAN PA'I SKYE BO GZHAN
LA'ANG SMRA BAR MDZOD, ,RTAG TU LHA DRUG DRAN MDZOD DAM TSIG
GTZANG MAR

MDZOD; ,RGYAL SRID CHOS KYIS SKYONG MDZOD BDAG LA BZOD PAR MDZOD,
,DRI MA MED PA'I RIN PO CHE'I SPRING YIG CES BYA BA, ,GNAS BRTAN
MKHAS PA CHEN PO D'I PAm KA RA SHR'I DZNY'A NAS, RGYAL PO NIRYA
PHA LA LA BRDZONGS PA RDZOGS SO,, ,,DUS DE NYID DU BLA MA DE NYID
DANG, LO TZ'A BA DGE SLONG

TSUL KHRIMS RGYAL BAS BSGYUR BA, SHLO KA BZHI BCU PA'O,, 