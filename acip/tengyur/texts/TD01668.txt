@148B #, ,RGYA GAR SKAD DU, SHR'I BADZRA RATNA PRA BHA TU GU HYA
AARTHA DHA RO BY'U HE N'A MA, BOD SKAD DU,

DPAL RDO RJE RIN CHEN NYI MA'I GSANG BA'I DON RNAM PAR DGOD PA
ZHES BYA BA, DPAL RDO RJE SEMS DPA' LA PHYAG 'TSAL LO, ,RGYAL BA
KUN BDAG RNAM 'PHRUL STON, ,MI 'GYUR 'JOMS MDZAD CHAGS PA MED,
,ZAG MED 'BYUNG GNAS LAS KUN DAG ,MUN SAL DKYIL 'KHOR LA PHYAG

@149A *, ,'TSAL; ,ZHEN CHAGS 'JUNGS DANG BKREN SOGS 'JOMS, ,RIN
CHEN NOR SOGS SBYIN MDZAD PA'I, ,RDO RJE NYI MA'I GSANG DON DGOD,
,RAB BSDUS DE 'JUG DON PHYIR BSHAD, ,RANG BZHIN DANG TSUL BZANG
LAS BYUNG, ,GNYIS MED YON TAN SKYE BAS THOB,,

SKYABS 'GRO BYANG SEMS SDOM PA CAN, ,DBANG THOB DAM TSIG 'JIGS
MED PA, ,THEG CHEN GSANG SNGAGS BLO GROS MCHOG ,RDO RJE NYI MA LA
DGA' BAS, ,PHYI NANG G-YENG BA RAB SPANGS TE, ,RANG GI 'DOD DON
'BRAS BU GNYER, ,RGYAL PO'I PHO BRANG DGA' BA DANG, ,PADMO SKYED
MOS

TSAL NYID DU, ,RNAM PA SNA TSOGS DU MA YI, ,RGYAL PO'I DGOS PA
BSGRUB PAR BYA, ,'GRO LA SNYING RJE CHAN PO YIS, ,BDAG GZHAN
SGROL BAR DAM BCAS NAS, ,SBYOR LDAN NUS MTHU GSUM BSKYED PAS,
,BDAG DANG 'GRO BA SPYANG BA DANG, ,DBANG PO'I DKYIL 'KHOR MDUN
DMIGS

TE; ,DANG PO BYA BA'I RIM RDZOGS SPYAD, ,SGRIB SOGS LAS SGROL DAG
BYED PA'I, ,SEMS CAN TSAD MED BLO YIS GZUNG, ,BAR CHAD BGEGS BSAL
SRUNG BYED PA'I, ,'KHOR LO ME 'OD RAB GUR,, PHYOGS BCU KHRO BO'I
TSOGS BSKYED PA'I, ,CHO GAS RANG GI LAS BZHIN BSGOM, ,

THAMS CAD SPROS BRAL DE BZHIN NYID, ,GNYIS MED BYANG CHUB SEMS
DBYINGS LAS, ,'GRO LA KHYAB PA'I SNYING RJE'I RGYUN, ,STONG GSAL
NAM MKHA'I SHUGS LTAR 'BYUNG, ,RDO RJE SEMS DPA' SKAL BZANG DPAL,
,RNAM 'PHRUL TING 'DZIN GNAS LA BZHUGS, ,AE YAm BAm LAm MAm

SUm RAm, ,AOm NA MA:SARBA TA TH'A GA TA AA NU R'A GA YA MI, MAndALA
H'Um BHR'Um, CHOS 'BYUNG NAM MKHA'I RANG BZHIN LAS, ,'BYUNG
BA'I DKYIL 'KHOR RAM BZHIN BRTZEGS, ,RI RAB ME 'OD RGYAN GSAL
ZHING, ,KHA DOG DBYIBS RGYAN MTSAN MAR BCAS, ,BDE GSHEGS YON TAN
SNANG BA'I

GNAS, ,SNA TSOGS PADMA RIN PO CHE, ,'KHOR LO SNA TSOGS RDO RJE'I
DBUS, ,KHANG PA GRU BZHI SGO KHYUD DANG, ,RTA BABS BZHI YIS MDZES
BYAS PA, ,SA GZHI NAM MKHA' LOGS KYI PHYOGS, ,RIGS KYI RIN CHEN
'TSER BA LA, ,RANG 'BYUNG NYI SHU RTZA LNGA'I 'OD, ,SNA LNGA'I
RTZIG PA DRA BAR LDAN, ,

@149B DRA PHYED RIN CHEN PHA GUS MTSAN, ,NOR BYAS MTSAN PA'I KA
BA BRGYAD, ,RIN CHEN MU TIG ME TOG PHRENG, ,RGYAL MTSAN BLA RE
RNGA YAB GDUGS, ,'DOD YON LNGA YI LHA ME 'KHRUNGS, ,ZLA PHYAD RDO
RJE RIN CHEN DANG, ,BA DAN DRIL BU SGRA SNYAN SGROGS, ,PHO BRANG
RIN CHEN ZUR BRGYAD LA, ,THIG

BZHIS PHYE BA'I RE'U MIG BRGYAD, ,MTSAMS PHYED RIN CHEN PHRANG
BAS MDZES, ,PAD MTSAN RIN CHEN MU KHYUD PHRENG, ,MTSAMS SU BUM PA
GANG BA BZHI, ,RIGS KYI MTSAN MAS RNAM PAR MDZES, ,BAR KHYAMS CHA
YI MTSAMS BZHI DANG, ,SGO GNAS LA SOGS PADMA'I GDAN,,

PHYI ROL RA BA RIM GSUM BRGYAN, ,PHYAGS BRGYAD DUR KHROD CHEN PO
BRGYAD, ,DE MTHA' 'DOD PA'I LONGS SPYOD DANG, ,RDO RJE RA BAS
BSKOR BA'O, ,SHIN TU GDUG CING DRAG PO LA, ,ZHI BAS PHAN PAR MI
'GYUR TE, ,SHES RAB THABS KYI SBYOR BA YIS, ,RNAM PAR RGYAL PHYIR
RAB TU

GRAGS, ,DNGOS PO MED PAR BDAG SBYOR BAS, ,NAM MKHA' KUN DANG
MNYAM SBYOR BA'O, ,RNAM THAR SGO BZHI SNYOMS 'JUG GI, ,'GOG GNAS
GDUL BYA'I DON BRAL LA, ,PHYOGS BCU'I RGYAL BAS BSKUL MDZAD DE,
,MNGON BYANG LNGA YIS RDZOGS SKUR GYUR, ,SEMS DANG

SEMS DPA'I TING 'DZIN DANG, ,BYANG CHUB SPYOD PA SNA TSOGS NYID,
,DE BZHIN BDUD DANG BDUD LAS RGYAL, ,DE NI BYANG CHUB SANGS RGYAS
YIN, ,AOm MA H'A SU KHA BADZRA SATVA A'A:DZA:H'Um BAm HO:SU RA TA
STVAm, RDO RJE SEMS DPA' BDE CHEN SKU, ,DKAR ZHING DMAR LA MDANGS
GSAL 'OD,,

ZHAL BZHI RNAM GZIGS PHYAG BZHI PA, ,DANG POS RDO RJE RTZE LNGA
'BAR, ,RDO RJE KHA tV'Am DRIL BCAS 'KHROL, ,'OG MA GNYIS KYIS
MDA' DANG GZHU, ,MTSAN DPE PHYAG RGYA LNGA YIS MDZES, ,STOD
G-YOGS DAR DKAR GSER RIS CAN, ,SKU SMAD TSI GU'I NA BZA' LA, ,RIN
CHEN

PHRENG BA'I RKED CHINGS 'DRIL, ,MGUL DU DO SHAL DPUNG RGYAN DANG,
,PHYAG ZHABS GDU BU SE MO DO, ,RDO RJE RTZE LNGA'I PHYAG RGYA NI,
,GNAS LNGA DAG TU GTUGS BYA STE, ,SNGAGS KYIS BDE GSHEGS THAMS
CAD KYI, ,SKU GSUNG THUGS SOGS RNAM PAR BSAM, ,AOm NA MA:SARBA TA

@150A *, ,TH'A GA T'A, K'A YA W'AK TZITTA GU nA KARMMA BADZRA SVA
BH'A WA A'ATMA KO&HAm, LUS KYI BA SPU'I GNAS RNAMS SU, ,DKYIL
'KHOR DRUG GI RDUL PHRAN GNAS, ,MKHA' DBYINGS DBANG PHYUG PHYAG
RGYA YIS, ,GNAS KUN BYIN GYIS BRLAB PAR BYA'O, ,AOm DHARM'A DH'A
TU BADZRA SVA BH'A WA A'ATMA

KO&HAm, RDO RJE THAL MO MNYAM SBYOR BA, ,MDZUB MO MNYAM STE
PHYI ROL DGUG ,MTHE BONG GNYIS NI RAB TU BRKYANG, ,RDO RJE NOR BU
ZHES KYANG BYA, ,DBRAL BAR MI GU GZHAG PA NI, ,BSAM PA THAMS CAD
RDZOGS BYED PA'O, ,TRAm AA BHIshINYTZA MAm, RATNA M'A LE AA BHI
shENYTZA TR'Am, PAt LAm AA BHI shINYTZA AOm, ,BADZRA

TU SHYA HO, BYIN BRLABS RIGS KYI DBU RGYAN GYI, ,RGYU YI MGON PO
RDO RJE 'CHANG, ,DPAL LDAN RDO RJE NYI MA RU, ,MA LUS MTSAN MA
RGYAN GSAL GYUR, ,GSER GYI RI LA NYI SHAR BZHIN, ,ZHAL BZHI PHYAG
BZHIS RNAM MDZES PA, ,G-YAS NA MDA' DANG RAL GRI 'DZIN, ,G-YON
GZHU

NYI DKYIL RDO RJES MCHAN, ,'OD KYI DKYIL 'KHOR RNAM LNGAS BSKOR,
,'DZUM BCAS G-YON MIG GYEN DU BTEG ,LA LAR CUNG ZHING KHROS BA
LA, ,BYI RU DMAR PO'I MDANGS LDAN SKU, ,ZHABS GNYIS SKYIL KRUNG
LEGS BZHUGS SHING, ,SNGA MA'I RGYAN GYIS MDZES BYAS PA'O, ,RANG

'OD NGO BO LAS BYUNG BA'I, ,MTHING SHUN MDOG 'DRA M'A MA K'I,
,ZHAL GCIG PHYAG GNYIS SGYU RTZAL CAN, ,PHYAG GNYIS RIN CHEN THOD
PA 'DZIN, ,RIN CHEN SNA TSOGS PHRENG BA DANG, ,NA BZA' DRIL BU
RKED CHINGS CAN, ,PHYUNG NAS BYIN GYIS BRLABS MDZAD DE, ,THABS
DANG SHES RAB LDAN PAR

GYUR; ,GNAS BZHI YI GE MTSAN MA SNGAGS, ,DKYIL 'KHOR GDAN LA LEGS
GNAS RNAMS, ,SPRO DANG BSDU BA'I RIM PA YIS, ,PHYAG RGYA BZHI YIS
RNAM PAR GSAL, ,LHA MO'I BUM PAS KHRUS BYAS TE, ,DBANG BSKUR RIGS
KYI BDAG POR BSAM, ,TR'Am LAS BSKYED

PA'I LING GA NI, ,RIN CHEN GSANG LAM PHAt KYIS MTSAN, ,AA YIS DAG
BYAS BHA GA'I DBYIBS, ,PAD 'DAB BRGYAD LA AE GNAS PA, ,SNA TSOGS
BRDA YIS BSKUL BYAS NAS, ,THABS SHES GNYIS MED ROL PAR MDZAD,
,TRAm PRA BE SHA PHAt, AA LA LA LA LA HO, ,BYANG CHUB

@150B SEMS KYI 'OD ZER GYIS, ,PHYOGS BCU'I DKYIL 'KHOR MNYES PAR
MDZAD, ,LHA RNAMS RANG LA GZHUG BYA STE, ,GNYIS KA'I DGA' BA RAB
TU SPEL, ,KHAMS GSUM 'GRO GNAS DAG PA DANG, ,RNAL 'BYOR MTSAN MA
RNAM PAR SPYANG, ,GSANG BA'I GNAS SU GZHAL YAS KHANG, ,

RGYAN SOGS GDAN RNAMS SNGON BZHIN BYUNG, ,THIG LE GNAS SU MTSAN
BYAS NAS, ,SPROS PAS YI GE'I DKYIL 'KHOR GSAL, ,TRAm LAS RDO RJE
NYI MA STE, ,GSANG GNAS DBUS KYI PADMA LA, ,AOm LAS LHA MO'I
DBANG BSKUR MA'O, ,HR'I:LAS DE BZHIN GTER LDAN MA, ,HO:LAS

RGYAL MTSAN MCHOG LDAN YIN, ,HAm LAS LHA MO MCHOD CHEN MA'O,
,DZA:LAS LHA MO MDA' 'DZIN TE, ,H'Um LAS DE BZHIN RAL GRI 'DZIN,
,BAm LAS LHA MO NYI MA STE, ,HO:LAS RDO RJE ME MA'O, ,DE DAG NANG
GI RE'U CHA DANG, ,RIN CHEN RTZE MO'I PHYOGS BZHIR GNAS, ,AOm LAS
GLING BU TRAm

BI WAm, ,BAm LAS RNGA CHEN DZA RDZA RNGA, ,ME MTSAMS LA SOGS RE'U
MIG TU, ,LHA MO BZHI NI GNAS PA YIN, ,AA A'A ME TOG SBOS ME MA,
,BAR KHYAMS MTSAMS KYI GNAS BZHI RU, ,LHA MO BZHI NI GNAS PA YIN,
,DZA:LAS RTA MGRIN 'PHONG MTHO MA, ,H'Um

LAS PHAG GDONG MCHE BA CAN, ,BAm LAS NYI ZLA ME 'BAR MA, ,HO:LAS
THAL BYED SGO BZHIR GNAS, ,AOm STYI TYA BU STYI TYA MA H'A BADZRA
RATNA BA BHA TA TA TRAm DZA:, RANG GI GNAS NAS SPRO BYA STE,
,SLAR 'DUS LUS LA YAB YUM GZHUG ,BADZRA SATVA DZA: LHA MO DBANG
BSKUR MDANGS GSAL DMAR, ,DBU

RGYAN RDO RJE COD PAN CAN, ,BADZRA RATNA H'Um, GTER LDAN DMAR SER
PHYAG GNYIS NA, ,RIN CHEN GTER GYI BUM PA BSNAMS, ,BADZRA DHARM'A
BAm, RGYAL MTSAN MCHOG LDAN DKAR MDOG MA, ,RIN PO CHE YI RGYAL
MTSAN MCHOG ,AOm BADZRA KARMA HO:, MCHOG CHEN LJANG SNGON RIN
CHEN MDOG ,

RIN CHEN RDZAS KYIS GANG BA 'DZIN, ,AOm BRA TI BADZRA NI PHAt,
MDA' GZHU DMAR SER G-YAS DANG G-YON, ,RANG GI MTSAN MA 'GENGS
PA'I TSUL, ,AOm BADZRA PRA TI HRI:, RDO RJE KHA tV'Am SNGON PO
STE, ,RAL GRI KHA tV'Am DRIL BUS MTSAN, ,AOm TZITTA MA NI HO,
,RDO RJE NYI MA RANG GI MDOG ,NYI MA'I DKYIL

@151A *, ,'KHOR ZER DANG BCAS, ,AOm BADZRA MA KHA MA H'A shUm,
RDO RJE ME MO DMAR LJANG MDOG ,RIN CHEN ME THAB 'BAR BA 'DZIN,
,HE RATTI RATNA BI SI TRA TH'A, GLING BU SNGON MO SNA TSOGS SGRA,
,NOR BUS MTSAN PA'I GLING BU SGROGS, ,HE RATTI RATNA, GE TE TE TE
TE TE, PI WANG SER MO

DRUG LDAN DBYANGS, ,NOR BUS MTSAN PA'I PI WANG BSGRENG, ,HE RATTI
RATNA H'A SA BAm, RNGA CHEN DMAR PO NOR BU'I RNGA, ,PHRIN LAS SO
SO'I TSUL BZHIN BRDUNG, ,HE RATTI RATNA NRi TYE PE PA PE PA DZA,
RDZA RNGA LJANG GU RDZA RNGA LA, ,NOR BUS MTSAN PA'I ROL STABS
TSUL, ,AA BADZRA PUshPE, ME TOG

DMAR SER NOR BUS MTSAN, ,RIN CHEN GZHONG PA BKANG BA 'DZIN, ,AA
BADZRA DH'U PE, SPOS ME DKAR SNGON BDUG PA'I SNOD, ,NOR BUS MTSAN
PA G-YAS SU 'DEGS, ,AA BADZRA A'A LO KE HR'I:, MAR ME DMAR MO NOR
BUS MTSAN, ,SNOD MANG ME YI SDONG BU 'DZIN, ,AA BADZRA GANDHE,

DRI CHAB LJANG SKYA NOR BUS MTSAN, ,G-YON NA DUNG CHOS G-YAS PAR
'THOR, ,AOm BADZRA AAm KU SHA DZA:, RTA GDONG DKAR MO LCAGS KYU
DANG, ,THOD PA RTA MGO LJANG GU 'DZIN, ,AOm BADZRA P'A SHE H'Um,
PHAG GDONG SNGON MO G-YAS MCHE BA, ,G-YON PA RIN CHEN ZHAGS PA
'DZIN, ,

AOm BADZRA SHR'I KHA LE BAm, SNANG BA DMAR MO PHYAG GNYIS KYIS,
,LCAGS SGROG NYI MA ZLA BAS MTSAN, ,AOm BADZRA GAndE HO:, THAL
BYED LJANG GU G-YAS DRIL BU, ,G-YON PAS THOD PA MTHA' YAS SKU,
,KUN KYANG RGYAN PHRENG NA BZA' DANG, ,RIGS KYI MTSAN MA 'GYING
BAG BZHIN, ,'DZUM

STEG DGOD PA'I SA ZUR STON, ,RANG GI CHA LUGS GAR GYIS GNAS,
,MGON PO MNYAM GZHAG LA ZHUGS NAS, ,CHOS DBYINGS YE SHES SNYOMS
'JUG PAS, ,LHA MOS BDAG PO BSKUL MDZAD DE, ,SEMS CAN KUN DON RNAM
'PHRUL MDZAD, ,BRTEN PA'I DKYIL 'KHOR LHA RNAMS

KYIS; ,SKYE MCHED DRUG LA SANGS RGYAS DRUG ,PHYAG RGYA BZHI YI
MTSAN MA DANG, ,RIGS KYI BDAG POS NYE BAR MTSAN, ,THUGS KA'I 'OD
ZER 'PHRO 'DU YIS, ,YE SHES DKYIL 'KHOR BSKUL MDZAD CING,
,DZA:H'Um BAm HO:'I SBYOR TSOGS DANG, ,RDO RJE BSDU BA'I PHYAG
RGYA BCING, ,STONG

@151B PA SHIN TU YOD MED RNAL 'BYOR MTHU, ,NAM MKHA' NYID DU DAM
TSIG NYE BAR GNAS, ,BDE GSHEGS BDE BAR GSHEGS PA BZHENGS SU GSOL,
,RDO RJE NYI MA SKAL BZANG DPAL KHYOD BDAG ,DZA:H'Um BAm HO:AE
HYE HI BHA GA W'AN, MA H'A K'A RU nI KA DRi SHYA HO, ,SA MA YA
HO, ,SA MA YA STVAm, BDE

GSHEGS PHO BRANG DKYIL 'KHOR 'DIR, ,'GRO BA MA LUS BSGRAL BA'I
PHYIR, ,DON GYI DBANG GIS DGONGS NAS KYANG, ,'KHOR BCAS GSHEGS
SHING BZHUGS SU GSOL, ,K'A YA B'AKA TZITTA H'Um, SGYU 'PHRUL DGA'
BA'I RDO RJE ROL MO'I TSOGS, ,GZHAN LA SNANG BA'I DKYIL 'KHOR
RNAM

PAR MDZES, ,AA LA LA HO, ,TSANGS PA'I TSOGS RNAMS ZIL GYIS GNON
MDZAD CING, ,RTOG PA DU MA'I SGRO 'DOGS GCOD PAR MDZOD, ,AA LA LA
HO, ,GNYIS MED YE SHES GNYIS CAN RNAM MTHA' YAS, ,SNANG STONG BDE
CHEN MNYAM NYID DBYINGS LA ROL, ,AA LA LA HO, ,KUN

'BYUNG YON TAN STZOL MED LHUN GRUB SNANG, ,RGYAN GYI DKYIL 'KHOR
RNAM DGOD RANG LAS BYUNG, ,AA LA LA HO, ,MDZAD PA RGYA CHEN 'GOG
MED KUN GRUB PA, ,TSOGS BCAS ROL PAS BYA BA KUN RDZOGS PA, ,AA LA
LA HO, ,SKU GSUNG THUGS MCHOG YON TAN PHRIN LAS RGYAN, ,DKYIL
'KHOR

MDZES PA'I LHA LA PHYAG 'TSAL LO, ,AA LA LA HO, ,LUS KYI YAN LAG
THAMS CAD NI, ,SA LA BSNYAL TE PHYAG BYA BA, ,SNYING GA KHA DANG
SPYI GTZUG TU, ,THAL MO SBYAR ZHING 'DUD PAR BYA, ,TRAm AA BHU
HO, ,BANDA NAm KA RO YA MI, GU RU PA TI, AA LA LA HO, ,AOm 'BYUNG
BA CHE LAS THAMS CAD 'BYUNG, ,

STONG GSUM RDUL SNYED MA LUS PA'I, ,GZUGS SGRA DRI RO REG BYA
CHOS, ,LHA MO'I TSOGS RNAMS MA LUS SPRO, ,ME TOG BDUG PA MAR ME
DANG, ,DRI TSOGS KUN GYIS MCHOD PAR BYA, ,AOm PA NA PE NA PE NU,
SU RA TI PU PA RA MU, SARBA TA TH'A GA TA, SA MA YO GA SIDDHI
A'A:H'Um, AOm BADZRA PUshthE, BADZRA

DH'U PE, BADZRA A'A LO KE, BADZRA GANDHE, PRA T'ITZTSA HO:, SHR'I
BHA GA B'AN, KHA KHA KH'A HI, LAG PA G-YAS G-YON GNYIS DAG GI,
,MDZUB MO MTHE'U CHUNG MDZES BSGYUR TE, ,RDO RJE RIN CHEN THAL
SBYAR NAS, ,MCHOD PA THAMS CAD DBUL BAR BYA, ,HR'I:ZHES BYA BA'I
GLU YI RGYA, ,KHAMS GSUM RNAM PAR

@152A *, ,RGYAL BAR BYED, ,DZA:H'Um BAm HO:, RNAL 'BYOR DE NYID
BCOM LDAN 'DAS, ,RDO RJE SEMS DPA' DE BZHIN GSHEGS, ,NOR MCHOG
RNAM PAR SPYANG BA'I PHYIR, ,DPAL LDAN NYI MA'I PHYAG RGYAR GNAS,
,NAM MKHA'I SNYING PO THAMS CAD PHYOGS, ,RE BA THAMS CAD YONGS
RDZOGS

PA; ;BUD MED LA SOGS RIN CHEN MCHOG, ,RIN CHEN THAMS CAD MKHA'
LAS 'BEBS, ,SHIN TU GDUG CING GTUM PA LA, ,ZHI BAS PHAN PAR MI
'GYUR TE, ,SHES RAB THABS KYI NYI MA NI, ,DAM PA'I DON DU DRAG
POR 'GYUR, ,DRAG POS 'DUL BA'I 'JIG RTEN RNAMS, ,DRAG PO NYID
KYIS

'GRUB PAR BYED, ,NYI MA'I GZUGS DANG SPYOD LAM DANG, ,TSUL DANG
GZI BRJID CHEN POR STON, ,GZHU DANG MDA' DANG RAL GRI DANG, ,DE
BZHIN DU NI 'BAR BA'I ME, ,MDANGS GSAL 'DZUM DANG BCAS PA'I
SPYAN, ,G-YON PA 'BYED CING GYEN DU 'DEGS, ,RDO RJE PUS MO GNYIS
BCINGS TE, ,

SKYIL KRUNG GDAN LA LEGS PAR BZHUGS, ,BADZRA RATNA BHA TA TA TRAm
DZA, DBANG BSKUR MA YI DBU RGYAN TE, ,GTER LDAN MA YI RIN CHEN
BUM, ,RGYAL MTSAN MCHOG LDAN RIN CHEN TOG ,MCHOD CHEN RIN CHEN
GZHONG PA 'GENGS, ,MDA' GZHUM DANG KHA tV'Am GA ,NYI MA MO DANG
ME MO ZHI, ,RANG GI

MTSAN GYI PHYAG RGYA BZHIN, ,'GYING BCAS GTZO BO'I PHYOGS SU
'DUD, ,GLING BU MA SOGS LHA MO YI, ,PHYAG RGYA'I DKYIL 'KHOR SNGA
MA BZHIN, ,RANG BYUNG LHA MO DANG BCAS PAS, ,PHYAG RGYA SNGAGS
KYIS GNYIS MED GYUR, ,KHAMS GSUM KUN GYI RGYAL SRID SNA TSOGS
MCHOG GI NOR LDAN

PAS; ,'JAL DUM G-YUL 'GYED RNAM PAR KHYAD PAR GYIS 'DUL BA, ,RNAM
PA SNA TSOGS 'JAL DUM PADMA RNAM PAR RGYAL BA'I RGYAL MTSAN CAN,
,RDO RJE NYI MA RGYAL PO BDE MCHOG SGYU MA BSTAN DU GSOL, ,SEMS
CAN SPRIN LA BYANG CHUB MCHOG SBYIN SNA TSOGS CHAR 'BEBS PA,
,BDAG GI

RE BA KUN SGRUB MYUR DU STON, ,AA LA LA LA LA HO, ,MI ZAD GTER
GYI DBANG BSKUR KHYAD PAR BDAG LA STZAL DU GSOL, ,KHYAD BAR 'DI
DAG THAMS CAD BUD MED RIN CHEN RNAMS KYI PHYIR, ,RIN CHEN TSOGS
KUN NANG NA BUD MED RIN CHEN GCIG PU MCHOG ,BUD MED RIN CHEN DAG
PA DAM PA'I

@152B RIN DU THAMS CAD 'GRO, ,AA LA LA HO, ,SO SO'I LJAGS KYI
PADMA LA, ,CHOS KYI SNYING PO MTSAN MA'I DKYIL, ,TR'Am PA PA TA
tA tA TRA tA, RDO RJE THAL MO MNYAM SBYAR LA, ,MDZUB MO MNYAM PAR
PHYIR BKUG STE, ,MTHE BONG RDO RJES G-YOGS PA NI, ,RDO RJE DPAL
GYI NOR BU YIN, ,SNGAGS BCAS

GNAS SU GZHAG BYAS NAS, ,RIM BZHIN MTHA' NAS DGROL BAR BYA'O,
,AOm A'A:H'Um, RAB TU DGA' BA'I BDAG LA PHYAG 'TSAL LO, ,DE BZHIN
GSHEGS PA'I DAM PA GRUB PAR MDZOD, ,DAM TSIG DAM PA GRUB PAR
MDZAD DU GSOL, ,MCHOD PA CHEN PO THAMS CAD DAG PAR

MDZOD, ,MNYAM PA CHEN PO'I GNAS LA ROL DU GSOL, ,THAMS CAD DBANG
BSKUR DBANG PHYUG DAM PA MI ZAD GTER MCHOG BDAG LA GRUB PAR MDZAD
DU GSOL, ,KUN MCHOG RGYAL MTSAN RNAM RGYAL BSGRENG BA RDO RJE RIN
CHEN SHIN TU CHE BA BDAG LA MDZOD, ,MCHE BA CUNG ZAD GTZIGS

PA'I ZHAL, ,KHRO ZHING 'DZUM DANG BCAS PA'I BZHIN, ,KHRO LAS GYUR
KYANG BCAS ZHING 'DZUM, ,GSAL BAR BLTA ZHING LEGS PAR GNAS, ,SNA
TSOGS BANDHA BRTAGS PA LA, ,SNA TSOGS BDUD RTZIS RNAM PAR BKANG,
,LNGA LNGA LNGA YI 'PHRO 'DU YIS, ,MTSAN MA RNAM PA LNGA DANG

LDAN; ,'OD DANG DU BA DRI DANG SGRA, ,LHA MO'I GZUGS STON BDUD
RTZIR 'GRUB, ,RANG BYUNG GDOD NAS RNAM PAR DAG ,MNYAM PA'I DON
LDAN ROL PAR MDZAD, ,BYIN RLABS RGYAN DANG MTSAN LDAN PA'I, ,MI
MO RNAMS KYI REG BYA'I MCHOG ,BYIN GYIS RLOBS SHIG RNAL 'BYOR PA,
,GSANG

BA CHEN PO RNAM PAR ROL, ,GRUB PA'I RDZAS 'DI THAMS CAD LA, ,H'Um
DANG PHAt KYIS LDAN PAR MDZOD, ,MNYAM NYID MI G-YO LA SOGS PA'I,
,BSTOD PA'I GLU RNAMS BLANGS BYAS NAS, ,SIL SNYAN KUN GYI SGRA
RNAMS DANG, ,GAR GYIS LHA RNAMS MNYES PAR BYA, ,TRAm TRAm TRAm,
BA BA BA BA BA BA BA,

tA tA tA tA tA tA tA tA, TRA TRA TRA TRA TRA TRAN TRA TRE, TRAtA
tA TUD TE, TA TUD TRA, RU TRA tA TRA, BDAG CAG DAM TSIG 'DI LA
MNGON DU ZHUGS PA RNAMS, ,BCAD GTUBS LUS LA 'BYUNG BAR MI 'GYUR
ZHING, ,GRIB MAS PHOG PA'I SDUG BSNGAL MI BZOD PA, ,SKU YI PHYOGS
TZAM MTHONG BAS MOD LA 'TSO BA

@153A *, ,DANG; GZI MDANGS LUS LA 'JUG PAR BYED PA STONG PHRAG
GI, ,'OD KYIS PHOG PAS 'JIG RTEN KHAMS SU SNANG BA DANG, ,LUS
NGAG SEMS DANG TSE NI RDO RJER RAB GNAS PA, ,RE SMON THAMS CAD
DUS 'DIR GRUB PAR MDZAD DU GSOL, ,DE NAS BZLAS PA RNAM GNYIS SAM,,

THIG LE GNYIS SAM PHRA MO GNYIS, ,RNAM DAG MTSAN MA GSAL BA DANG,
,MTSAN MA MED PA'I DON BSAM BYA, ,MNYAM NYID DKYIL 'KHOR KUN GYI
MCHOG ,DON DAM BDE BA CHEN PO'I SKU, ,DE BZHIN DBYINGS DANG YE
SHES KYI, ,LHA NYID BRTZON PAS BSGRUB PAR BYA, ,THUN BZHI'I SKABS

SU GTOR MA GTANG, ,RDZOGS NAS DKYIL 'KHOR MCHOD BSTOD CING, ,RANG
LAS PHYUNG STE MDUN BZHAG NAS, ,GSOL BTAB LAS LA BSKUL BAR BYA,
,AOm KHYED KYIS SEMS CAN DON KUN MDZAD, ,RJES SU MTHUN PA'I DNGOS
GRUB STZOL, ,SANGS RGYAS YUL DU GSHEGS NAS

KYANG; ,SLAR YANG 'GRO BA'I DON LA DGONGS, ,AOm BADZRA GATZTSA
MU:, DE NAS PHYAG RGYA RNAM BKOD PA, ,RIM BZHIN BDAG LA BSDU BYAS
NAS, ,RNAM GSUM SEMS DPA' H'Um LA THIM, ,RIM BZHIN THIG LE MNYAM
PA'I DBYINGS, ,RJES 'BYUNG MTSAN MA'I SKUR GNAS TE, ,MTSAN DPE
RGYAN

DANG CHA LUGS GSAL, ,GO CHA GO BCINGS BSRUNG BYA ZHING, ,DBANG
BSKUR DBU RGYAN COD PAN LDAN, ,KAm HAm AOm tUm, AOm RATNA M'A LE
AA BHI shANYTZI TR'Am, PA tA LAm BA AA BHI LAm BA H'Um, SPYOD LAM
KUN DUM NYAMS PAR, ,LHA NYID DU NI BSGOM BYA STE, ,DBANG PO SNANG
BA YUL DUS RNAMS, ,DKYIL

'KHOR ROL PA'I TSUL DU BRTAG ,BZA' BTUNG BYIN BRLABS MA NYAMS
BZLAS, ,SGYU MA GNYIS MED YE SHES ROL, ,BYED SPYOD TSOGS GNYIS
RGYU RU BRTAG ,THAMS CAD 'GRO BA'I DON PHYIR SPYAD, ,LEGS DGOD
SGRUB THABS BSDUS PA YIS, ,RAB SBYONG NOR BU RIN CHEN DES, ,KHAMS
GSUM

RGUD PA SEL MDZAD NAS, ,RIGS KYI DKYIL 'KHOR GSAL BYED SHOG ,DPAL
RDO RJE RIN CHEN NYI MA'I GSANG BA'I DON RNAM PAR DGOD PA ZHES
BYA BA, SLOB DPON CHEN PO KU KU R'A DZAS MDZAD PA RDZOGS SO,,
,,RGYA GAR GYI MKHAN PO BIDY'A KA RA SIDHA DANG, ZHU CHEN GYI LO
TZ'A BA BANDE LHA RIN

@153B PO CHES BSGYUR CING ZHUS TE GTAN LA PHAB PA'O,,