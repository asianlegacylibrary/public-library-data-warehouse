@253B #, ,RGYA GAR SKAD DU, SHR'I HE BADZRA SA PATTA TI
MAndALA BI DHI, BOD SKAD DU, DPAL DGYES PA'I RDO RJE'I GZHUNG
'GREL GYI DKYIL 'KHOR GYI CHO GA ,DPAL RDO RJE MKHA' 'GRO LA

'TSAL LO, ,'JIG DUS CHU 'DZIN MDOG CAN DRUG LHAG BCU YI PHYAG
LDAN DRAG ZHAL BRGYAD, ,BRGYAD PHYED DMAR BA'I ZHABS RNAMS G-YAS
BRKYANG PHYED KRUNG BDUD KYI SNYING GAR MNAN, ,STAG LPAGS MNABS
SHING NYAMS DGU'I YON TAN LA BRTEN MGO PHRENG THOD PA CAN, ,SRID
PA'I

'JIGS 'JOMS 'JIGS RUNG BZHAD MDZAD DGYES PA'I RDO RJES RTAG TU
SRUNGS, ,SKYE BO PHAL CHER SDUG BSNGAL GYIS GDUNGS PAS, ,GZHUNG
MANG BLTA BAR NUS PA MA YIN TE, DES NA PHUN SUM TSOGS MIN 'JOMS
BYED PA'I, ,GZHUNG 'GREL DKYIL CHO GA SHIN TU MDOR

BSDUS PA, ,BDAG GI NUS PA JI BZHIN 'DIR BYA'O, ,DANG POR RE ZHIG
SLOB DPON GSANG SNGAGS KYI TSUL LA MKHAS SHING, 'KHOR BA'I SDUG
BSNGAL LAS 'GRO BA 'DON PA'I BSAMS PA CAN THOS PA DANG BSAMS PA
DANG BSGOMS PA'I STOBS KYIS CHOS KYI DBYINGS RTOGS PAS

MA LUS PA'I YUL RNAMS DUG MED PAR BYAS TE, NYE BAR SPYOD PA'I
SHES RAB KYI TSOGS SPEL BAS PHYIN CI LOG GI RTOG PA LAS BYUNG
BA'I MA RIG PA'I LING TOG BSAL TE, RANG BZHIN GYI 'OD GSAL BA
DANG LDAN PA LA, SLOB MAS DKYIL 'KHOR BRI BA'I PHYIR LAN GSUM GYI

BAR DU GSOL BA GDAB PAR BYA'O, ,DE NAS DE'I SEMS LAS BYUNG BA'I
BGEGS RANG GI SNYING GA'I SA BON GYI GZI BRJID KYIS BSKRAD LA,
RTZA BA'I SNGAGS SAM PHRENG BA'I SNGAGS BRGYA RTZA BRGYAD BZLAS
PAS BSRUNGS NAS, 'KHOR LO CAN GYI RTZA BA'I SNGAGS DANG, BDAG

MED MA'I SNGAGS 'BUM PHRAG RE RE BZLAS PAS SNGON DU BSNYEN PA
BYA'O, ,DE'I RJES LA DKYIL 'KHOR GYI PHYOGS SU SONG STE, RANG GI
LHA'I RNAL 'BYOR DANG LDAN PA'I RNAL 'BYOR PAS DER RAm LAS BYUNG
BA'I NYI MA'I DKYIL 'KHOR BSGOMS LA DE'I STENG DU H'U% LAS BYUNG
BA'I SNA TSOGS

@254A *, ,RDO RJE BSAMS NAS, NYI MA DANG RDO RJE DAG LAS RDO
RJE'I RANG BZHIN GYIS SAR BYAS LA, RTZA BA'I SNGAGS MNGON PAR
BZLAS PA'I CHUS BSANG GTOR BYA'O, ,DE NAS SA'I LHA MO MDOG SER MO
ZHI BA'I RANG BZHIN CAN PHYAG GNYIS KYIS GSER GYI BUM PA BSNAMS
PA,

RANG GI SNYING GA'I SA BON GYI 'OD ZER GYIS BKUG LA MCHOD PA BYA
STE, DGYES PA'I RDO RJE KHRO BO YIS, ,MCHOD CING SNA TSOGS RIN
CHEN 'DZIN, ,LHA MO KHYOD NI DPANG DU GYUR, ,SA 'DIR DKYIL 'KHOR
BRI BAR BYA, ,ZHES BYA BA'I SNGAGS KYI TSIG GIS SA BLANGS LA,
,SA'I LHA MO BLOS

NAM MKHA'I PHYOGS SU BTEG NAS, PUS MO NUB TZAM DU BRKOS TE, GYO
MO LA SOGS PA BSAL TE SA DE NYID KYIS DGANG PAR BYA'O, ,DE LTAR
YANG GSANG BA DE KHO NA NYID BSDUS PA LAS, ,PUS NUB TZAM DU BRKOS
NAS NI, ,SA DE NYID KYIS DGANG PAR BYA, ,GAL TE LHAG PAR

GYUR NA NI, ,DNGOS GRUB YOD PAR STON PA YIN, ,ZHES GSUNGS SO,
,KHUNG BU DGANG BA'I DUS SU MCHOD PA DANG GTOR MA CI NUS PA YANG
BYA STE, 'DI NI KHUNG BU DGANG BA'I CHO GA'O, ,DE NAS YANG MNGON
PAR 'DUS BYAS PA'I DKYIL 'KHOR GYI SAR SLOB DPON DGYES PA'I RDO
RJE'I RNAL

'BYOR DANG LDAN PAS, RAKshA RAKshA H'U% H'U% H'U% PHAt SV'A H'A,
ZHES BYA BA LAN GSUM BRJOD LA, SNGAR BSTAN PA BZHIN NYI MA DANG
SNA TSOGS RDO RJE LAS BYUNG BA'I RDO RJE'I SAR BSGOMS TE, AOm MA
DE NI BADZR'I BHA BA BADZRA BANDHA H'U%, ZHES BYA BA 'DIS SA BYIN
GYIS BRLAB PAR BYA STE, SA SBYANG BA'I CHO

GA'O, ,DE NAS SLOB DPON DKYIL 'KHOR GYI KHANG PAR ZHUGS TE, SLOB
MAS, DGA' CHEN KHYOD BDAG STON PA STE, ,ZHES BYA BA LA SOGS PA
'OG NAS BYUNG BA'I TSIGS SU BCAD PAS GSOL BA BTAB LA, SLOB DPON
GYIS KYANG DGYES PA'I RDO RJE'I RNAL 'BYOR DANG LDAN PAS ME

TOG GI PHRENG BA DANG, TZANDAN GYI BYUG PA DANG, COD PAN LA SOGS
PAS BRGYAN LA RDO RJE DANG DRIL BU GZUNG NGO, ,CHO GA DE NYID
KYIS SLOB MA BZHI YANG GOO R'I LA SOGS PAR DMIGS TE PHYOGS BZHIR
BZHAG LA, TSIGS SU BCAD PA BZHIS GSOL BA GDAB PAR BYA STE, DE
BZHIN

@254B GSHEGS PA KUN ZHI BA, ,DE BZHIN GSHEGS PA KUN GYI GNAS,
,SEMS DPA' RDO RJE LAS BYUNG BA'I, ,DKYIL 'KHOR GTZO BOS BSHAD DU
GSOL, ,MTSAN NYID THAMS CAD YANG DAG RDZOGS, ,MTSAN MIN THAMS CAD
SPANGS PA YI, ,KUN DU BZANG PO SKU YI MCHOG,

DKYIL 'KHOR DAM PA BSHAD DU GSOL, ,ZHI BA'I CHOS NI MCHOG LAS
BYUNG, ,YE SHES SPYOD PA RNAM SBYONG BA, ,KUN DU BZANG PO GSUNG
GI MCHOG ,DKYIL 'KHOR SNYING PO BSHAD DU GSOL, ,SEMS CAN KUN GYI
SEMS CHEN PO, ,RANG BZHIN DAG PAS DRI MA MED, ,KUN DU BZANG

PO THUGS KYI MCHOG ,DKYIL 'KHOR SNYING PO BSHAD DU GSOL, ,DE LTAR
GSOL BA BTAB PA'I MTHAR H'Um BADZRO DA TI shthA ZHES BYA BAS
DKYIL 'KHOR GYI 'KHOR LO NAM MKHA' LA BTEG LA, BDAG NYID PHYAG
GNYIS PA'I DGYES PA'I RDO RJE'I RNAL 'BYOR DANG LDAN PAS, MIG
G-YAS

PAR MA LAS NYI MA'I DKYIL 'KHOR BSGOM, MIG G-YON PAR tA LAS ZLA
BA'I DKYIL 'KHOR BSAMS TE, KHRO BO'I LTA BAS DKYIL 'KHOR GYI SA
THAMS CAD DU BLTAS NAS, LANGS TE RKANG MTHIL DU H'Um LAS BYUNG
BA'I RDO RJE GDENGS PO BSGOMS LA, DBANG LDAN GYI MTSAMS NAS

BRTZAMS TE, G-YAS BRKYANG DANG, G-YON BRKYANG LA SOGS PA'I RDO
RJE'I 'GROS KYIS GAR GYI TSUL GYIS KUN DU BCAGS NAS DKYIL 'KHOR
GYI SAR GNAS PA'I BGEGS RNAMS LA 'DI SKAD BRJOD PAR BYA'O, ,H'U%
LUS NGAG SEMS LA GNAS PA YI, ,BGEGS KYI TSOGS

KUN NGA LA NYON, ,NGA NI DPAL LDAN RDO RJE'I STOBS, ,SRUNG BA'I
'KHOR LO RAB SBYOR BAS, ,RDO RJE 'BAR PA'I LUS 'DI YIS, ,SKU GSUM
LAS BYUNG DGAG PAR BYA'O, ,GAL TE BDAG TSIG LAS 'DAS NA, ,ZHIG
GYUR 'DI NI THE TSOM MED, ,CES BRJOD NAS RDO RJE SEMS DPA'I

BDE BA CHEN PO'I YE SHES LAS BYUNG BA'I LAS TZAM GYIS, GANG SU
YANG RUNG BA'I LUS SRUL PO LA SOGS PA BGEGS KYI TSOGS CHEN PO
RNAMS 'DIR MA GNAS PAR DENGS SHIG CES KYANG BRJOD DE, SA YONGS SU
GZUNG PA'O, ,DE NAS YANG BGEGS RNAMS ZHI BAR BYA BA'I PHYIR

@255A *, ,DKYIL 'KHOR GYIS SA'I DBUS SU GNAS SO, ,BGEGS MTHAR
BYED KYI SKU SMAD PHUR BU'I GZUGS CAN BCU PHYUNG LA, PHYOGS BCU'I
BGEGS RNAMS BKUG STE, AOm GHA GHA GHA TA YA GH'A TA YA SARBBA
DUshtANA PHAt, K'I LA YA K'I LA YA SARBBA P'A PAm PHAt H'U% H'U%
H'U%, BADZRA

K'I LA YA BADZRA DHA RO A'A DZNY'A PA YA TI K'A YA B'A KA TZI TTA
BADZRA K'I LI K'I LA YA H'U% PHAt, CES BYA BA'I PHUR BU'I SNGAGS
KYIS PHUR BU BTAB LA, PHUR BU'I PHYI ROL DU RDO RJE RA BA DANG,
DRA BA LA SOGS PA BSAMS TE, RAKshA RAKshA ZHES PA LA SOGS PA'I
SNGAGS KYIS BSRUNG BAR BYA'O, ,DE NAS

YANG SA'I LHA MO ME TOG LA SOGS PA NYE BA'I LONGS SPYOD KYIS
MCHOD DE, ,DGYES PA'I RDO RJE KHRO BO YI, ,MCHOD CING SNA TSOGS
RIN CHEN 'DZIN, ,LHA MO KHYOD NI DPANG DU GYUR, ,SA 'DIR DKYIL
'KHOR BRI BAR BYA, ,ZHES BYA BA DANG, ,SH'AKYA SENG GE SKYOB PA
YIS, ,JI LTAR BDUD KYI STOBS

BCOM PA, ,DE BZHIN BDAG GIS BDUD LAS NI, ,RGYAL BAR BYAS TE DKYIL
'KHOR BRI, ,ZHES BYA BA TSIGS SU BCAD PA GNYIS KYIS SA'I LHA MO
STA GON LA GNAS PAR BYA'O, ,DE NAS DKYIL 'KHOR KYI SA BDUD RTZI
LNGA DANG LDAN PA'I DRI ZHIM POS BYUGS LA, BCOM LDAN 'DAS

DANG RNAL 'BYOR MA RNAMS KYI SO SO'I GNAS GNAS SU BDUD RTZI
LNGA'I MAndALA BYAS NAS, GO RIMS JI LTA BA BZHIN DU NAM MKHA' LA
GNAS PA'I 'KHOR LO BLOS BKUG STE, BZHUGS SU GSOL LA, YANG MTSAMS
BCING BA LA SOGS PA BYA STE, CI 'BYOR BA'I PHYI NANG GI MCHOD

PAS YANG DAG PAR MCHOD NAS TSIGS SU BCAD PA 'DIS BSTOD PAR BYA'O,
,GTI MUG GIS MNAN 'GRO BLTAS NAS, ,'GRO BA'I GTI MUG RAB ZHI'I
PHYIR, ,RDO RJE CAN GYIS GOO R'IR MDZAD, ,DE BAS GOO R'I BSTOD
PHYAG 'TSAL, ,ZHE SDANG GIS MNAN 'GRO BLTAS NAS, ,'GRO BA'I ZHE

SDANG ZHI BYA'I PHYIR, ,RDO RJE CAN GYIS TZOO R'IR MDZAD, ,DE BAS
TZOO R'I BSTOD PHYAG 'TSAL, ,NGA RGYAL GYIS MNAN 'GRO BLTAS NAS,
,'GRO BA'I NGA RGYAL ZHI BYA'I PHYIR, ,GTZO BOS BE T'A L'I GZUGS
MDZAD, ,DE BAS BE T'A BSTOD PHYAG 'TSAL, ,'DOD CHAGS KYIS DKRUGS
'GRO BLTAS

@255B NAS, ,'GRO BA'I 'DOD CHAGS ZHI BYA'I PHYIR, ,GTZO BOS GHA
SMA R'I GZUGS MDZAD, ,DE BAS GHA SMA R'I BSTOD 'DUD, ,BDAG MED MA
DANG GNYIS MED GZUGS, ,PHYAG 'TSAL BSTOD CING PHYAG 'TSAL 'DUD,
,YE SHES LNGA DANG SKU GSUM BDAG ,RDO RJE MKHA' 'GRO PHYAG 'TSAL

BSTOD, ,DE NAS BSKOR BA BYAS LA, ,BDUD RTZI LNGA DANG LDAN PA'I
BDUG SPOS THOGS TE, PUS MO G-YAS PA'I LHA NGA SA LA BTZUGS NAS
'DI SKAD CES BRJOD PAR BYA STE, H'Um HE RU KA DPAL DPA' BO CHE,
,RIG PA'I RGYAL PO PHYAG 'TSAL 'DUD, ,DKYIL 'KHOR THUGS RJE'I
BDAG NYID

CAN, ,MGON PO BDAG NI 'BRI BAR 'TSAL, ,SLOB MA RNAMS LA BRTZE BA
DANG, ,KHYED LA MCHOD PA BYA BA'I PHYIR, ,BCOM LDAN BDAG NI GUS
PA LA, ,DE BAS BKA' DRIN MDZAD PAR 'OS, ,'GRO BA'I 'KHOR LO DON
MDZAD PA'I, ,SANGS RGYAS BDAG LA DGONGS SU GSOL, ,

'BRAS GNAS BYANG CHUB SEMS DPA' DANG, ,SNGAGS KYI LHA GZHAN GANG
LAGS DANG, ,'JIG RTEN SKYONG BA'I LHA RNAMS DANG, ,GANG YANG
'BYUNG PO MTHU CHEN DANG, ,SEMS CAN BSTAN LA DGA' BA RNAMS, ,GANG
SU RDO RJE'I SPYAN CAN RNAMS, ,RDO RJE CHEN PO 'DI BZHES PAS, ,HE
RU

KA 'BYUNG DKYIL 'KHOR NI, ,YO BYAD CI 'BYOR PA DAG GIS, ,'GRO BA
DAG PHYIR BDAG 'BRI BAS, ,BDAG DANG SLOB MAR BCAS PA LA, ,THUGS
RJE THUGS DPAG MDZAD NAS KYANG, ,DKYIL 'KHOR PAR BCAS THAMS CAD
KYIS, ,THUGS RJES DGONGS NAS NYE BAR MDZOD, ,CES BYA BA'I

TSIGS SU BCAD PA LAN GSUM BRJOD PAS LHAG PAR GNAS PAR BYA STE,
'DI NI LHA STA GON LA GNAS PA'I CHO GA'O, ,DE NAS RTZA BA'I
SNGAGS DANG PHRENG BA'I SNGAGS CI NUS SU BZLAS LA, TING NGE 'DZIN
GYIS NANG GI SA SBYANG BAR BYA STE, THO RANGS KYI DUS SU YANG
MCHOD PA DANG, BSTOD PA LA

SOGS PA BYAS NAS, DRI'I DKYIL 'KHOR LA GNAS PA'I LHA'I 'KHOR LO
YID KYIS NAM MKHA' LA BTEG STE, GSHEGS SU GSOL LA, RIM PA 'DIS
DKYIL 'KHOR GRU BZHI PAR THIG GDAB PAR BYA'O, ,RIM PA DE YANG 'DI
YIN TE, DANG POR TSANGS THIG GNYIS BTAB NAS,

@256A *, ,DE 'OG MTSAMS KYI THIG GNYIS GDAB, ,DE NAS DKYIL 'KHOR
TSAD DANG NI, ,MTHUN PAR GRU BZHIR GDAB PAR BYA, ,TSANGS PA'I
THIG GIS NGOS GNYIS SU, ,SGO YI 'KHOR LO'I BRGYAD CHAR GDAB, ,DE
NAS NGOS GCIG GYEN TSAD DU, ,TSON GYIS YI THIG GDAB

BYA, ,DE NAS YANG NI SGO YI PHYED, ,TSON SNA SGO YI BZHI CHA RU,
,SKUD PA GNYIS PA BRI BAR BYA, ,DE YI TSAD DU LOGS THIG BRI, ,DE
NAS SGO TSAD GSUM DU BYA, ,LHA YI GNAS KYI SKUD PA NI, ,MTSAMS SU
SGO DANG MTSUNGS PAR GDAB, ,NGOS KYI RI MO RNAM PA LNGA, ,SGO YI
BZHI CHAR KUN DU

GDAB, ,SGO PHYED KUN DU MU KHYUD DE, ,RIN CHEN SA GZHI DE YI
PHYED, ,DRA BA DRA PHYED SNAM BU NI, ,MU KHYUD SA DANG MTSUNGS
PAR GDAB, ,BA GAM GYI NI SA GZHI DAG ,DE YI PHYED DU KUN DU BRI,
,DE LTAR BRIS NAS THIG DBYI BA, ,GZHAN DAG TU NI GSAL BSHAD PAS,
,DE LTAR 'DIR

BRJOD YOD MIN TE, ,RANG RANG GIS NI DBYE BAR BYA, ,DE NAS YE SHES
LNGA'I RANG BZHIN GYI TSON SNA LNGAS KHA DOG LEGS PAR BTZOS PA'I
SKUD PA LEGS PAR BSGRIL CING BSAL LA, ,CHUR DKYIL 'KHOR GYI NYIS
'GYUR DU BYAS TE, YANG SLOB DPON PHYAG GNYIS PA DGYES PA'I

RDO RJER BSGOMS LA, G-YAS G-YON GYI MIG GNYIS SU MA DANG tA LAS
NYI MA DANG ZLA BA'I DKYIL 'KHOR BSAMS TE, 'BAR BA'I LTA BAS DE
BZHIN GSHEGS PA THAMS CAD BKUG LA, DER GZHUG PA DANG, BCING BA
DANG, DBANG DU BYAS NAS, BDUD RTZI LNGAS BYUGS TE

DUM BUR BYAS LA, RTZA BA'I SNGAGS KYIS BSRUNGS NAS SNOD GTZANG
MAR GZHAG PAR BYA'O, ,DE SKAD DU YANG DE KHO NA NYID BSDUS PA
LAS, RAB TU MYUR BAR BSKUL BA'I MIG ,MIG GI RDZI MAS 'GUGS BYED
PA, ,'BAR BA'I LTA BAS ZHES BYA STE, ,'GRO BA THAMS CAD 'GUGS

PAR BYED, ,CES GSUNGS SO, ,DE NAS DE'I 'OG TU, AOm AA BHA GA W'A
NA SHA SA TVA S'U PRA PRA YA TZTSA SV'A TZA KRA S'U TRA NA YA
H'U% ZHES BYA BAS NAM MKHA' LA BZHUGS PA'I DKYIL 'KHOR LAS YE
SHES KYI SKUD PA BLANGS LA PHAN TSUN RJES SU RTOGS PA STE, CHOS
KUN PHAN TSUN RJES SU 'GRO, ,

@256B CHOS RNAMS THAMS CAD SHIN TU YANG, ,RJES SU 'GRO BAR CHOS
KUN BRJOD, ,CES BRJOD LA, SLOB MA GOO R'I'I RNAL 'BYOR DANG LDAN
PA DANG LHAN CIG BSGRIL LO, ,DE NAS DZA: GSUM GYIS SLOB MA LA
GTAD DO, ,BDAG NYID KYANG DE BZHIN DU BRJOD NAS RDO RJE LA DKRIS
PA'I SKUD PA KHU TSUR

G-YON PAS BZUNG STE, NUB PHYOGS SU GNAS NAS, SHAR PHYOGS SU GNAS
PA'I SLOB MA DANG LHAN CIG TU TSANGS PA'I THIG DANG PO GDAB PO,
,AOm BADZRA S'U TRA SA MA YA M'A TI KRA MA H'U%, SEMS CAN DON
BYED DUS SU NI, ,NAM MKHAR BZHUGS PA'I DE BZHIN GSHEGS, ,DE DAG

'DIR GSHEGS BYA BA'I PHYIR, ,THIG SKUD SGRA YIS BSKUL BAR BYA,
,DE LTAR NAM MKHA' THIG GDAB PA NA, THIG SKUD GYI SGRAS DE BZHIN
GSHEGS PA RNAMS BSKUL TE 'BYON PAR 'GYUR RO, ,DE NAS BSKOR PHYOGS
SU SONG STE, GSHIN RJE'I PHYOGS SU GNAS NAS, BYANG

PHYOGS SU GNAS PA'I SLOB MA DANG, TSANGS THIG GNYIS PA GDAB CING,
DE'I 'OG TU YANG DE BZHIN DU GDAB BO, ,DE NAS ME MTSAMS SU SONG
STE, DBANG LDAN GYI MTSAMS NA GNAS PA'I SLOB MA DANG SHAR LOGS
KYI THIG BTAB LA, YANG SKOR PHYOGS SU RLUNG MTSAMS SU SONG

STE, BDEN BRAL GYI MTSAMS NA GNAS PA'I SLOB MA DANG, NUB LOGS KYI
THIG GDAB PO, ,DE NYID DU GNAS DE SLOB MA DBANG LDAN GYI PHYOGS
SU SONG NAS BYANG LOGS KYI THIG GDAB LA, YANG SKOR PHYOGS MI
MTSAMS SU SONG STE, BDEN BRAL GYI MTSAMS NA GNAS PA'I SLOB

MA DANG, LHO LOGS KYI THIG GDAB PO, ,YANG DE NYID DU GNAS TE
RLUNG MTSAMS NA GNAS PA'I SLOB MA DANG MTSAMS THIG DANG PO BTAB
NAS, SKOR PHYOGS SU BDEN BRAL GYI MTSAMS SU SONG LA DBANG LDAN NA
GNAS PA'I SLOB MA DANG MTSAMS THIG GNYIS PA GDAB PO, ,DE

NAS SLOB DPON DBUS SU GNAS TE, THIG SKUD NYIS 'GYUR DU BYAS LA
SLOB MAS DBANG LDAN GYI MTSAMS NAS BRTZAMS TE, PHYI ROL GYI 'KHOR
LO NYIS RIM DU BSKOR NAS YANG SLOB DPON BDAG NYID KYIS DBANG LDAN
KYI MTSAMS NAS BRTZAMS TE, NANG GI DKYIL 'KHOR NYIS

@257A *, ,RIM KUN DU BSKOR BAR BYA'O, ,DE NAS BDAG NYID BSNYEMS
PA DANG BCAS SHING, SMIN MA BCUM PA'I KHRO GNYER GYI MIG GI KHRO
BO'I LTA BAS BLTA ZHING HI ZHES BRJOD PAS SGO RNAMS PHYE LA, AOm
A'A: H'U% BADZRA MU: ZHES BYA BA'I SNGAGS KYIS YE SHES KYI SKUD
PA

GSHEGS SU GSOL TE, YE SHES KYI THIG GDAB PA'I CHO GA'O, ,DE BZHIN
DU DE BZHIN GSHEGS PA LNGA'I KHA DOG GI TSON RTZI LNGA GSER LA
SOGS PA'I PHYI MA 'AM, DE MA 'BYOR NA 'BRAS PHYE LA SOGS PA PHYE
MA ZHIB TU BTAGS TE, DRI ZHIM POS BDUG LA THOD PAR BZHAG

STE, SNGON BZHIN DU DE BZHIN GSHEGS PA THAMS CAD KHRO BO'I LTA
BAS BKUG LA KHA DOG JI LTA BA BZHIN DU BSTIMS NAS, AOm BADZRA TZI
TRA SA MA YE H'Um, ZHES BYA BAS MNGON PAR BSNGAGS TE, DKYIL 'KHOR
GYI YE SHES KYI SKUD PA AOm BADZRA BE GA ZHES BYA BA'I SNGAGS
BRJOD PAS

YID KYIS NAM MKHA' LA BTEG LA NANG DU ZHUGS NAS, CHOS DBYINGS 'DI
NI RNAM PAR DAG ,SEMS CAN KHAMS NI RNAM GROL BA, ,DGYES PA'I RDO
RJE RGYA CHEN GYI, ,DKYIL 'KHOR SNYING PO BRI BAR BYA, ,ZHES
BRJOD DE, TSON RTZI RNAMS SO SOR LAG PA G-YON PA'I KHU TSUR GYIS
BZUNG

LA, DBANG LDAN GYI MTSAMS NAS BRTZAMS TE, RI MO PHAN TSUN MA
'BYAR BA DANG, YA YO MED PAR G-YAS SKOR DU BRI'O, ,RIM PA NI 'DI
YIN TE, NANG ROL DU NI NAG PO'O, ,DE YI PHYI ROL DU DKAR PO'O,
,DE NAS NI SER PO'O, ,DE NAS NI DMAR PO'O, ,THA MAR NI LJANG
GU'O, ,DE

LTAR NA RI MO LNGA PO CUNG ZAD CIG GI BRIS NAS KHAM PHOR LA SOGS
PAS BKAB STE, PHYI NAS SLOB MA RNAMS KYIS CI BDER DGYE ZHING RDO
RJE SHUGS KYI TSIG BRJOD NAS, RI MO YID KYIS NAM MKHAR BTEG STE
'BYUNG BA DANG 'JUG PAR BYA'O, ,RDO RJE PHRENG BAS BSKOR BA'I
SNYING PO'I

DKYIL 'KHOR GYI SA GZHI NI SNGON POR BYA LA, SHAR GYI CHA NI NAG
POR BYA'O, ,LHO'I CHA NI DMAR PO'O, ,NUB KYI CHA NI SER PO'O,
,BYANG GI CHA NI LJANG GUR BYAS NAS, DBANG LDAN GYI MTSAMS KYI
LHA RNAMS LA, SNA TSOGS PADMA'I STENG DU SENG GE NAG PO BRI'O,
,DE BZHIN DU ME MTSAMS

@257B SU NI DGE SLONG DKAR PO'O, ,BDEN BRAL DU NI SPRIN GYI MDOG
GI 'KHOR LO, ,RLUNG MTSAMS SU NI RDO RJE KHRO BO, SHAR SGOR NI
ZANGS GRI NAG PO, ,LHOR NI RJE CHUNG DMAR PO, ,NUB TU NI RUS SBAL
SER PO, ,BYANG DU NI SBRUL LJANG GU'O, ,DBUS SU NI SNA TSOGS
PADMA'I STENG DU SNA TSOGS RDO RJES MTSAN PA'I THOD PA

DUM BU GSUM PA DANG, ZANGS GRI SNGON PO BRI'O, ,HE RU KA PHYAG
GNYIS PA LA SOGS PA'I PHYOGS LA NI RDO RJE 'BAR BA BRI'O, ,BDAG
MED MA'I DKYIL 'KHOR DU NI RNAL 'BYOR MA RNAMS KYI GNAS SU ZANGS
GRI SNGON PO BRI STE TSON DGYE BA'I CHO GA'O, ,DE NAS THO RANGS
KYI DUS SU BUM PA GTZANG

MA NAG POR RI SPANGS PA, LTO BA YANGS SHING MGRIN PA DANG BCAS PA
LA, RANG RANG GI MTSAN MA BRIS PA'I NANG DU 'BRU DANG, RIN PO CHE
DANG, SMAN RNAM PA LNGA LNGA STZAL TE, CI NUS PA'I TING NGE 'DZIN
LA GNAS NAS RANG RANG GI SNGAGS YI GE GSUM DANG SPEL BAS LHAG PAR
GNAS PAR BYA'O, ,

DE LA NAS DANG, GRO DANG, MON SRAN GRE'U DANG, 'BRAS KYI SO BA
DANG, TIL RNAMS NI 'BRU LNGA'O, ,GSER DANG DNGUL DANG BYU RU DANG
MU TIG DANG, RGYAL PO 'KHYIL PA RNAMS NI RIN PO CHE LNGA'O, ,BRI
HA TI DANG, KAndA KA RI DANG, AA PA RA DZI TA DKAR PO DANG, HA SA
DANG HA SA DE BA RNAMS NI SMAN

RNAM PA LNGA'O, ,DE LA LHAG PAR GNAS PA'I RIM PA NI 'DI YIN TE,
DRI ZHIM PO DANG BDUD RTZI LNGA DANG BCAS PA'I CHU YI GE GSUM
GYIS SBYANGS PAS YONGS SU BKANG LA, RAS KHA DOG SNA TSOGS PAS
MGRIN PA BCINGS TE, SHING LO RLON PAS KHA BRGYAN LA, ME TOG SNA
TSOGS KYI PHRENG BAS

SBYANGS PA'I RNAM PAR RGYAL BA'I BUM PAR DKYIL 'KHOR GYI BDAG PO
GZHUG GO, ,GZHAN DAG LA NI DKYIL 'KHOR BA RNAMS SO, ,RNAM PAR
RGYAL BA'I BUM PA'I STENG DU RDO RJE BZHAG LA, ME TOG DANG BDUG
PA DANG, AA RGHA DANG ZHABS BKRU BA LA SOGS PA PHUL NAS, SNGA MA
BZHIN DU

SNGAGS CI NUS PAR BZLAS PAS LHAG PAR GNAS PAR BYA'O, ,DZA: H'Um
BAm HO: KHAm RAm BAm AOm AA ZHES BYA BA NI DE'I AA RGHA'I SNGAGS
SO, ,BADZRA PUshPE H'U% SV'A H'A ZHES BYA BA LA SOGS PA NI ME TOG
LA SOGS PA'I SNGAGS SO, ,DE NAS GTOR MA BYIN TE SLOB MA LHAG PAR
GNAS PAR BYA'O, ,BUM PA STA GON

@258A *, ,LA GNAS PA'I CHO GA'O, ,DE LA RGAN PO DANG, BYIS PA
DANG, RGYAL PO DANG, RANG GI BU RNAMS MA GTOGS PAR RANG RANG GI
BSLAB PA DANG LDAN ZHING, THEG PA CHEN PO LA DAD PA LA SOGS PA
SHIN TU BRTAGS PA'I SLOB MAS MAndALA BYAS LA, PUS MO SA LA BTZUGS
TE THAL

MO SBYAR BA DKYIL 'KHOR GYI SGOR BZHAG STE, SLOB MA LA TSIGS SU
BCAD PA 'DI BSGRAGS PAR BYA'O, ,SNGAGS KYI DNGOS GRUB DON GNYER
GANG, ,DKYIL 'KHOR 'DIR NI GZHUG PAR BYA, ,BSOD NAMS 'DOD PAS DE
LAS GZHAN, ,BDAG GZHAN 'JIG RTEN PHA ROL GNYER, ,DAD PA CHEN PO

LDAN PA DAG ,'JIG RTEN PHA ROL LA DMIGS NAS, ,BLO LDAN DKYIL
'KHOR GZHUG BYA STE, ,'DI YI 'BRAS BU GNYER MI BYA, ,GAL TE 'DI
'BRAS DON GNYER NA, ,'JIG RTEN PHA ROL 'GRUB MI 'GYUR, ,'JIG RTEN
PHA ROL LA DMIGS NA, ,'BAD PA MED PAR 'DI 'BRAS 'GRUB, ,DE

NAS RANG GI LUS LA SLOB MA YID KYIS BCUG STE, RDO RJE'I LAM NAS
BYUNG NAS BYUNG NAS RANG GI 'OD KYIS SHES RAB KYI PADMA'I SNYING
POR GNAS PA LA, DE BZHIN GSHEGS PA THAMS CAD KYIS DBANG BSKUR BAR
BSGOMS NAS SLAR PHYUNG STE, DKYIL 'KHOR DU GZHUG PA'I PHYIR SLOB
MAS 'DI BRJOD PAR BYA'O,,

BDAG MED MA YIS MGRIN 'KHYUD PA'I, ,DGA' CHEN KHYOD BDAG STON PA
STE, ,BYANG CHUB CHEN PO'I TSUL BRTAN PA, ,DPA' BO CHEN PO BDAG
'TSAL LO, ,DAM TSIG DE NYID BDAG LA STZOL, ,BYANG CHUB SEMS KYANG
BDAG LA NOD, ,DPA' BO DPA' MO'I DBANG PHYUG MA, ,BDAG MED MAR

BCAS HE RU KA'I, ,GSANG BA'I GNAS SOGS YANG DAG PA, ,LUS GNAS CHO
GA BSHAD DU GSOL, ,DE NAS SLOB DPON GYIS SLOB MA LA 'DI BRJOD PAR
BYA'O, ,KHYOD NI TSUL CHEN SNOD YIN PAS, ,BU TSUR THEG PA CHEN PO
YI, ,GSANG SNGAGS SPYOD TSUL CHO GA NI, ,KHYOD LA YANG DAG

BSTAN PAR BYA, ,SKU GSUNG THUGS KYI RDO RJE CAN, ,DUS GSUM SANGS
RGYAS 'BYUNG BA RNAMS, ,GSANG SNGAGS RDO RJE'I MTHU YIS NI, ,YE
SHES MNYAM MED YANG DAG RNYED, ,GSANG SNGAGS SBYOR BA MNYAM MED
PA, ,SH'A KYA SENG SOGS MCHOG GIS NI, ,DRAG PO CHEN PO BDUD KYI
SDE, ,

@258B STOBS CHEN DAG KYANG DES BCOM STE, ,'JIG RTEN MTHUN PAR
GSHEGS NAS SU, ,'KHOR LO BSKOR NAS MYA NGAN 'DAS, ,DE BAS KUN
MKHYEN THOB BYA'I PHYIR, ,BU YIS BLO GROS 'DI GYIS SHIG ,YANG
SLOB MAS, DKON MCHOG GSUM LA SKYABS SU MCHI, ,SDIG PA THAMS CAD
SO

SOR BSHAGS, ,'GRO BA'I DGE LA RJES YI RANG, ,SANGS RGYAS BYANG
CHUB YID KYIS GZUNG, ,ZHES LAN GSUM BRJOD NAS, ,SLOB MA RTZA BA'I
SNGAGS KYIS BSRUNGS LA, ,AOm A'A: H'U% ZHES BYA BA RNAMS KYIS
SPYI BO DANG, MGRIN PA DANG, SNYING GA RNAMS SU, ,SA SPYOD MA
DANG, MKHA'

SPYOD MA DANG BDAG MED MA RNAMS BLTAS LA, KHU TSUR G-YAS PAS RDO
RJE BZUNG NAS LANGS TE, SNYING GA DANG, MGRIN PA DANG, SPYI BOR
TZANDAN LA SOGS PAS BYUG GING YI GE GSUM BRJOD LA, GNAS GSUM DU
RDO RJES REG PAR BYA'O, ,DE NAS SNGAGS DANG BCAS PAS SPYI BOR ME
TOG

MDUN DU SPOS, SNYING GAR BYUG PA, MIG SNGAR MAR ME BYIN LA, SOR
BCU GNYIS PA'I TSAD KYI SO SHING AA SHVA TTHA DANG AU DUM B'A RA
LA SOGS PA'I RGYU LAS BYUNG BA, GAS CHAG MED CING DRANG BA, RTZA
BA'I SNGAGS KYIS MNGON PAR BZLAS TE SBYIN NO, ,SO SHING 'CHOS TE
BA LANG GI KO BA TZAM

KYIS MAndALA BYUG PAR KHA SHAR DU BLTAS TE DRANG POR DOR RO, ,DE
BDAG NYID LA RTZE MO BLTAS NA NI MCHOG 'GRUB LA, SHAR DU BLTAS NA
NI 'BRING 'GRUB PO, ,GZHAN DAG GIS NI 'JIG RTEN PA'I DNGOS GRUB
'GRUB PAR STON TO, ,DE NAS DRI YI CHU LA AOm HR'I BI SHUDDHA
SARBA DHA RM'A SARBA P'A PAm

NI shTZA SHO DHA YA SARBA BI KA LPA AA PA NA YA H'Um ZHES BYA BAS
MNGON PAR BSNGAGS TE LAN GSUM BLUD LA, YI GE DH'I BZLAS PA'I KU
SHA SNGAS SU SBYIN ZHING, YI GE HA BZLAS PA NI STAN DU SBYIN NO,
,YI GE H'U% BZLAS PA'I SKUD PA MDUD PA GSUM DANG LDAN PA DPUNG
PAR BTAGS LA, AOm BADZRA

SA TVA SA MA YA MA NU P'A LA YA, BADZRA SA TVA TVE NO PA TI shthA
DRi dHO ME BHA BA, SU TO shYO ME BHA BA, AA NU RA KTO ME BHA BA,
SU PO shYO ME BHA BA, SH'A SHVA TO ME BHA BA, HRi DA YA ME AA DHI
TI shthA, SARBA SIDDHI MME PRA YA TZTSA, SARBA KARMA SU TZA ME,
TZI TTAm SHRI YA: KU RU H'U%, HA HA HA HA HO: BHA GA W'A NA
BADZRA M'A ME MA NYTZA BADZRI BHA BA MA

@259A *, ,H'A SA MA YA SA TVA A'A:, DE NAS TSIGS SU BCAD PA 'DIS
SPRO BA BSKYED PAR BYA STE, 'JIG RTEN DU NI KUN MKHYEN DAG ,AU
DUM B'A RA'I ME TOG BZHIN, ,BRGYAL MA NA NI RES 'GA' ZHIG ,'BYUNG
'GYUR YANG NA MI 'BYUNG NGO, ,GSANG SNGAGS SPYOD PA'I TSUL

'BYUNG BA, ,DE BAS KYANG NI DKON PA STE, ,GANG GIS SEMS CAN MNYAM
MED DON, ,BLA MED BYED PAR NUS PA YIN, ,BSKAL PA BYE BA DU MAR
NI, ,SNGON DU SDIG PA BYAS PA GANG, ,DKYIL 'KHOR 'DI 'DRA MTHONG
MA THAG ,DE DAG ZAD PAR 'GYUR YIN NA, ,GRANGS PA MTHA' YAS SNGAGS

SPYOD PA'I, ,TSUL LA GNAS PA SMOS CI DGOS, ,SKYOB PA'I GSANG
SNGAGS BZLAS NA NI, ,GO 'PHANG BLA NA MED PAR 'GYUR, ,GANG GIS
SPYOD PA MCHOG 'DI LA, ,BLO GROS SHIN TU DRI MED NA, ,SDUG BSNGAL
THAMS CAD 'BYUNG BA YI, ,NGAN 'GRO DE YIS GCOD PAR 'GYUR, ,BDAG

NYID CHEN PO KHYED RNAMS KYIS, ,RNYED PA MNYAM MED DE RING RNYED,
,GANG PHYIR RGYAL BA SRAS BCAS PA'I, ,BDAG NYID CHEN PO THAMS CAD
KYIS, ,BSTAN PA 'DI LA KHYED RNAMS KUN, ,YONGS SU BZUNG STE SKYE
BZHIN DU, ,DE PHYIR KHYED RNAMS THEG CHEN DU, ,LEGS PA NYID DU
'GRO BAR

'GYUR, ,THEG PA CHEN PO CHER 'BYUNG BA'I, ,LAM MCHOG 'DI NI DPAL
DANG LDAN, ,KHYED RNAMS DER NI DONG BAS NA, ,DE BZHIN GSHEGS PA
NYID DU 'GYUR, ,DE'I 'OG TU SLOB MA RTZA BA'I SNGAGS GYIS BSRUNGS
LA, THAL MO SBYAR TE TSIG 'DI BRJOD NAS KHYAD PAR CAN GYI SDOM PA

'DZIN DU GZHUG GO, ,MI LDOG 'KHOR LO'I DBANG BSKUR BAS, ,MGON POS
BDAG LA STZAL NAS KYANG, ,'KHOR LO LHA YI DE NYID DANG, ,SLOB
DPON YONGS SU PHRIN LAS GSUNGS, ,SANGS RGYAS KUN GYI DAM TSIG
DANG, ,SDOM PA BLA NA MED PA'ANG GSUNGS, ,DE NAS RMI

LAM CI ZHIG MTHONG BA NANG PAR NGA LA SMROS SHIG CES BSGO BA LAS,
LHA LA LHAG PAR MOS PAS RANG GI GNAS SU BTANG STE, SLOB MA STA
GON LA GNAS PA'I CHO GA'O, ,DE NAS SLOB DPON DKYIL 'KHOR GYI
KHANG PAR ZHUGS NAS, SLOB MA BSRUNG BA'I PHYIR 'KHOR LO CAN GYI
SNGAGS

@259B BZLA ZHING GTOR MA BTANG NGO, ,NANG PAR SNGAR LANGS LA SLOB
MA BOS LA RMI LAM DGE PA DANG SDIG PA SHES PAR BYAS NAS, GAL TE
SDIG PA MTHONG NA RTZA BA'I SNGAGS BZLAS PAS BSRUNG NGO, ,RDUL
TSON BRI BA ZIN NAS DRI ZHIM PO'I CHUS BKRUS TE, GOS GTZANG MA
BGOS NAS RDUL

TSON GYI LHAG MA RNAMS AOm A'A: H'U% BADZRA MU: ZHES BYA BAS
GSHEGS SU GSOL LA, GNAS DBEN PAR BZHAG GO, ,DKYIL 'KHOR GYI PHYI
ROL DU NI BA'I LCI BAS BYUGS LA, DRI ZHIM PO'I CHUS BSANG GTOR
BYAS TE, ME TOG SIL MA DGRAM MO, ,DE NAS BLA RE BRE BA DANG,
RGYAL MTSAN

LA SOGS PAS GNAS JI LTA BA BZHIN DU BRIS NAS BUM PA RNAMS GNAS SU
GZHAG STE, RNAM PAR RGYAL BA'I BUM PA NI NANG GI SHAR PHYOGS SU
GZHAG GO, ,LAS THAMS CAD PA'I BUM PA NI SKYE BO KUN LA BSANG GTOR
BYA BA'I PHYIR RDO RJES MTSAN CING YI GE GSUM BZLAS LA,

DKYIL 'KHOR GYI SGO'I G-YAS PHYOGS SU BZHAG GO, ,YANG BUM PA KUN
LAS CHU NYUNG ZAD NYUNG ZAD AA RGHA'I SNOD DU BLUGS LA RNAM PAR
RGYAL BA'I BUM PA'I STENG DU GZHAG GO, ,DE NAS MCHOD PA'I YO BYAD
CI 'BYOR PA MAR GYI MAR ME LA SOGS PA BSHAMS NAS DKYIL 'KHOR

GYI KHANG PA'I SGO NANG DU SLOB DPON STAN 'JAM PA LA 'DUG STE,
RIM PA 'DIS DKYIL 'KHOR BSGRUB PA BRTZAM PAR BYA'O, ,LO BCU GNYIS
MA'AM BCU DRUG MA'I RANG GI RIGS KYI BU MO'AM, GZHAN YANG RUNG
STE, MA LA SOGS PA'I YON TAN DANG LDAN PA BZUNG LA

BSGRUB PA'AM, MA 'BYOR NA TING NGE 'DZIN KYANG RUNG STE, DBANG
BSKUR BA'I BAR DU SGRUB THABS LAS BYUNG BA BZHIN BSKYED NAS, RDO
RJE DANG PADMA BYIN GYIS BRLAB PA SNGON DU 'GRO BAS SHES RAB DANG
SNYOMS PAR ZHUGS PA'I BDE BA'I SGRAS, DE BZHIN GSHEGS PA THAMS
CAD BKUG

STE, RANG GI LUS LA BCUG LA DKYIL 'KHOR GYI 'KHOR LO'I TSUL DU
NAM MKHA' THAMS CAD KHYAB PAR SPOS TE, SLAR YANG BKUG NAS DKYIL
'KHOR GYI STENG DU BZHAG LA, ZHAL BRGYAD PA'I SNGAGS KYIS BGEGS
BSAL TE, AOm BADZRA GOO R'I A'A KA RSHA YA DZA:,

@260A *, ,AOm BADZRA TZOO R'I PRA BE SHA YA H'U%, AOm BADZRA BE
T'A L'I BANDHA YA BAm, AOm BADZRA GHA SMA R'I BA SHIm KU RU HO:
,ZHES BYA BA'I SNGAGS RNAMS KYIS LCAGS KYU LA SOGS PA THOGS PA'I
GOO R'I LA SOGS PAS NAM MKHA' LAS YE SHES KYI DKYIL 'KHOR RANG
RANG GI MTSAN MA'I

LHA LA DGUG PA DANG, GZHUG PA DANG BCING BA DANG, DBANG DU BYAS
LA YI GE BRGYA PAS BRTAN PAR BYA'O, ,DE'I 'OG TU AA RGHA PHUL LA
ME TOG LA SOGS PAS YANG DAG PAR MCHOD NAS, MTHAR AOm A'A: BADZRA
WA STA H'U% ZHES PAS RAS ZUNG DU SBYAR BA LHA RNAMS LA PHUL LA,
YANG NANG GI

MCHOD PAS MCHOD NAS, RDO RJE DRIL BU GSIL TE, MI BSKYOD PA NI YE
SHES CHE, ,RDO RJE DBYINGS NI MKHA' CHEN PO, ,RDO RJE GSUM MCHOG
DKYIL 'KHOR GSUM, ,RDO RJE MKHA' 'GRO PHYAG 'TSAL BSTOD, ,RNAM
PAR SNANG MDZAD DAG PA CHE, ,RDO RJE ZHI BA DGA' BA CHE, ,RANG
BZHIN GYIS NI

'OD GSAL MCHOG ,SANGS RGYAS MKHA' 'GRO PHYAG 'TSAL BSTOD, ,RIN
CHEN RGYAL PO RAB TU ZAB, ,RDO RJE NAM MKHA' DRI MA MED, ,RANG
BZHIN DAG PAS GOS PA MED, ,RIN CHEN MKHA' 'GRO BSTOD PHYAG 'TSAL,
,RDO RJE MI 'CHI RGYAL PO CHE, ,MI RTOG NAM MKHA' RDO RJE 'DZIN,,

'DOD CHAGS PHA ROL PHYIN PA BRNYES, ,PADMA MKHA' 'GRO BSTOD PHYAG
'TSAL, ,DON YOD RDO RJE RDZOGS SANGS RGYAS, ,BSAM PA THAMS CAD
RDZOGS MDZAD PA, ,DNGOS NYID DAG PA NYID LAS BYUNG, ,SNA TSOGS
MKHA' 'GRO BSTOD PHYAG 'TSAL, ,ZHES BYA BAS BSTOD LA, ,SHES RAB
KYI

PADMAR GNAS PA'I BDUD RTZIS BDAG DANG DKYIL 'KHOR GYI LHA RNAMS
LA GTOR BAS MNYES PAR BYA'O, ,DE NAS SGRUB G-YOG DKYIL 'KHOR DU
GZHAG STE, BDAG NYID PHYIR BYUNG NAS RGYA CHEN PO'I GTOR MA RIM
PA 'DIS BTANG NGO, ,DANG PO YAm LAS BYUNG BA'I RLUNG GI DKYIL
'KHOR SNGON PO

GZHU LTA BU BA DAN GYIS MTSAN PA BSAMS LA, DE YI STENG DU RAm LAS
BYUNG BA'I ME'I DKYIL 'KHOR GRU GSUM BSAM MO, ,DER GNAS PA'I AA
LAS BSKYED PA'I THOD PAR DAM TSIG GI RDZAS RNAMS AOm GYIS BYIN
GYIS BRLABS PAR BSAMS LA, STENG GI NAM MKHAR H'U% LAS BYUNG BA'I

@260B RDO RJE 'BAR BSGOMS TE, 'OG GI CHA'I RLUNG GIS ME SBAR BAS
STENG GI RDO RJE DANG BCAS PA'I RDZAS RNAMS BZHU STE, RO GCIG DU
GYUR PA 'OD GSAL BAR BSAMS LA, DE'I 'OD KYIS 'JIG RTEN KUN DU
KHYAB PA'I SANGS RGYAS MA LUS PA'I THUGS KA NA GNAS PA'I SA BON
LAS BDUD RTZI DRANGS TE,

DER PHAB NAS BDUD RTZI MCHOG TU BSGRUB PO, ,DE NAS NAM MKHA'I
PHYOGS SU CHOS 'BYUNG BA'I PHYAG RGYA CHEN PO PADMA 'DAB MA
BRGYAD KYIS MTSAN PA BLTAS LA, RANG GI SNYING GA'I SA BON LAS
BYUNG BA'I GOO R'I LA SOGS PA'I MTSAN MA THOGS PA RNAMS KYIS
'BYUNG PO THAMS CAD BDUG NAS DER GZHUG

PA BCING BA DANG DBANG DU BYA BA'O, ,DE LA PADMA'I STENG DU NI
TSANGS PA LA SOGS PA'I LHA RNAMS BSAM MO, ,PADMA'I 'DAB MA RNAMS
LA NI SO SO'I PHYOGS SKYONG BA RNAMS 'GOD DO, ,PADMA'I 'OG TU NI
MI DANG, YI DAGS DANG, BYOL SONG DANG, DMYAL BA DANG, KLU BRGYAD
KYI BAR DU BSAMS TE,

THAMS CAD KYANG SGRUB THABS LAS 'BYUNG BA'AM, SKAD CIG MA'I RIM
PAS, RDO RJE DANG DRIL BU THOGS SHING G-YAS BRKYANG BA'I LHA'I
LUS SU BSKYED LA, SPYAN MA LA SOGS PAS DBANG BSKUR BAR BLTAS TE,
PHYAG RGYAS GDAB BO, ,DE LA TSANGS PA LA SOGS PA NI DKAR PO STE
SKU RDO RJE MTSAN

PA'O, ,DBANG PO LA SOGS PA NI NAG PO STE THUGS RDO RJE MTSAN
PA'O, ,KLU LA SOGS PA NI DMAR PO STE GSUNG RDO RJE MTSAN PA'O,
,PHYI NANG GI MCHOD PAS MCHOD NAS BSTOD DE, THAMS CAD LCE'I
PADMA'I 'DAB MA LA H'U% LAS SKYES PA'I RDO RJE LAS 'OD ZER BSAMS
NAS SNGAGS 'DIS GDAB

PAR BYA'O, ,AOm AI NDA DZA MA DZA LA DZA KKHA BH'U TA B'A HNI B'A
AU RAKKHA TZANDA SU DZDZA M'A DA BAPPA T'A LA P'A T'A LAm, AA
shtA SABBA SV'A H'A, AI DAm MA LIm BHU NYDZA DZIm GHAm PHULLA
DH'U BBA M'Am SA PIm GHA AAm BHA SAPPA KA DZDZA S'A DHA KHA NTI
KHU nI PHA dA GA DA, AOm AA K'A RO MU KHAm SARBA DHA RM'A n'Am
A'A DYA NU TPA NNA TV'A TA AOm A'A: H'Um PHAt SV'A H'A, DE

NAS AOm HR'I BI SHUDDHA SARBA DHA RM'A: P'A PA NI SHTZA SYA SAm
SHO DHA YA SARBA BI KA LP'Am AA BA NA YA H'Um, ZHES BYA BAS 'THOR
'THUNG BYIN LA YI GE BRGYA PA'I MTHAR MU:, ZHES BRJOD LA SLAR
BTANG NGO, ,DE NAS DKYIL 'KHOR GYI KHANG PAR ZHUGS TE, DGYES PA'I
RDO RJE PHYAG GNYIS PA'I RNAL 'BYOR PA SLOB MA DANG BCAS

@261A *, ,PAS DRIL BU GSIL ZHING DKYIL 'KHOR BSKOR LA, SLAR PHYIR
BYUNG STE, SNGA DRO RGYAS PA'I SBYIN SREG BYA'O, ,YANG NANG DU
ZHUGS TE, DKYIL 'KHOR GYI BDAG PO LAS DKYIL 'KHOR DU ZHUGS PA
NAS, RJES SU GNANG BA'I BAR DU BLOS BLANGS LA, DE NAS

'DOD CHAGS CHEN PO LAS BYUNG BA'I, ,'KHOR LO DE NYID GZUGS BRNYAN
ZHING, ,RANG GIS SHES NAS SLOB MA RNAMS, ,GZHUG PHYIR GTZO LA
GDAB PAR MDZOD, ,NAM MKHA' LAS BYUNG MTSAN NYID PHYIR, ,THOG MA
THA MA MED PA'I MCHOG ,SEMS DPA' RDO RJE CHE RANG BZHIN, ,DGYES

PA'I RDO RJE BDAG SGRUBS SHIG ,DNGOS GRUB CHEN PO KUN GYI MCHOG
,DBANG PHYUG CHEN PO LHAG PA'I LHA, ,RDO RJE 'DZIN PA KUN GYI
RGYAL, ,MI 'GYUR MCHOG TU BDAG SGRUBS SHIG ,NYES PA MED LA RTAG
PA STE, ,'DOD CHAGS KUN GYI RJES SU CHAGS, ,'DOD CHAGS CHEN PO
DGA' BA

CHE; ,BCOM LDAN DE NYID BDAG SGRUBS SHIG ,SHIN TU DAG PA KUN GYI
MCHOG, ,GDOD NAS GROL BA DE BZHIN GSHEGS, ,KUN DU BZANG PO KUN
GYI MCHOG ,BYANG CHUB SEMS SU BDAG SGRUBS SHIG ,DNGOS GRUB CHEN
PO KUN GYI MCHOG ,DBANG PHYUG CHEN PO PHYAG RGYA'I MCHOG,

GRUB PA'I RDO RJE CHER BSTOD PAS, ,RDO RJE BSNYEMS PA BDAG PO'I
BDAG ,SEMS CAN KUN GYI YID KHYAB PA, ,SEMS CAN KUN GYI SNYING LA
GNAS, ,SEMS CAN KUN GYI YAB NYID DE, ,'DOD CHAGS MNYAM PA'I DAM
TSIG MCHOG ,CES BYA BA'I DAM TSIG GI GLU BLANGS NAS BDEN PA'I
TSIG

'DI BSGRAGS PAR BYA STE, SHES RAB THABS BDAG DKYIL 'KHOR GYI,
,BDEN PA'I BYIN RLABS GANG YIN PA, ,BDEN PA DE YI MGON KHYOD
KYIS, ,BDAG GI 'DOD PA SKONG BYED SHOG ,CHOS RNAMS GZUGS BRNYAN
LTA BU STE, ,GSAL ZHING DAG LA RNYOG PA MED, ,

GZUNG DU MED CING BRJOD DU MED, ,RGYU DANG LAS LAS BYUNG BA DANG,
,DE BZHIN DE KHO NA LAS BYUNG, ,BDEN PA DE YIS DKYIL 'KHOR NI,
,GZUGS BRNYAN GSAL BAR SEMS CAN RNAMS, ,DRI MED THAMS CAD MTHONG
BAR SHOG ,DE'I RJES LA RDO RJE LA RDO RJE CAN DANG BCAS PA'I RNAL

@261B 'BYOR MA RNAMS MNYES PAR BYA BA'I PHYIR NANG GI SBYIN SREG
BYA STE, MA LA SOGS PA'I YON TAN BRGYAD DANG LDAN PA DAM TSIG CAN
GYI BU MO BRGYAD GOS MED PAR GOO R'I LA SOGS PA BYAS LA, BDAG
NYID DANG GOS MED PAR RGYUD LAS GSUNGS PA'I RDO RJE'I SLOB DPON
DU BYAS NAS,

DKYIL 'KHOR GYI KHANG PA'AM GZHAN DU'ANG RUNG STE, DAM TSIG CAN
GYI SKYE BO MONG PO TSOGS PA LA, DAM TSIG GI RDZAS CHO GA BZHIN
DU SBYANGS NAS, SNYING GA'I NYI MA LA GNAS PA'I HE RU KA LA YE
SHES KYI DKYIL 'KHOR MA LUS PA SPYAN DRANGS NAS, RDO RJE'I LCE
DANG LDAN PA'I SBYIN

SREG BYA'O, ,DE YANG, MANG PO CI BYA DGOS MED PAR, ,SNYING GA'I
SA BON ME 'BAR LA, ,DER NI GA BUR BTUNG BYA ZHING, DKYIL 'KHOR PA
LA NGES RAB GTOR, ,BTUNG BA DE YIS RNAL 'BYOR BA, ,MYUR DU SANGS
RGYAS THOB PAR 'GYUR, ,ZHES BYA'O, ,DE NAS SHIN TU MYOS PA MA YIN
PAR

LANGS TE, SLOB MA BOS NAS MTSAN MO'I DUS SU MAndALA BYAS TE, CI
'BYOR BA'I YON DBUL LO, ,DE NAS SLOB MA BSRUNG BA'I PHYIR LHA'I
MOS PA BYAS LA, DAM TSIG GI RDZAS BYIN TE, YOL BA'I PHYI ROL DU
GZHAG LA, ,DKYIL 'KHOR KYI SGO DRUNG DU GNAS PA'I BUM PA'I CHUS
BSANG

GTOR BYAS NAS, AA KHAm B'I RA H'U% ZHES BYA BA'I SNGAGS BZLAS
PA'I GDONG G-YOGS BCINGS TE ME TOG GI PHRENG BA BZUNG STE, DKYIL
'KHOR DU GZHUG PA'I PHYIR, BU KHYOD CI LA DGA' BA SMROS, ZHES DRI
BAR BYA'O, ,DES KYANG, SKAL BZANG BDE CHEN BDAG DGA'O, ,ZHES
BRJOD DO, ,

DE NAS YANG, DE YIS BU KHYOD CI ZHIG BYA, ,ZHES SLAR DRIS PA
DANG, SANGS RGYAS MCHOG GI DAM TSIG GO, ,ZHES BRJOD DO, ,DE NAS
AOm SARBA YO GA TZI TTA AUTDA DA YA MI ZHES BYA BAS BYANG CHUB TU
SEMS BSKYED LA, THOG MED DUS NAS 'KHOR BA NAS, ,BDAG GIS SDIG PA
GANG

BGYIS DANG, ,BGYID STZAL GANG YIN DE RING BSHAGS, ,GTZO BO SLAR
YANG SDOM PAR BCAS, ,RGYAL BA SRAS BCAS RNAMS DANG NI, ,'GRO
GZHAN LEGS BYAS GANG YIN PA, ,DE DAG KUN LA YI RANG STE, ,BYANG
CHUB TU NI BDAG GIS BSNGO, ,SANGS RGYAS CHOS DANG DGE

@262A *, ,'DUN LA, ,DE RING BDAG NI SKYABS SU MCHI, ,'KHOR BA'I
SDUG BSNGAL BCAD PA DANG, ,DGE BA RNAMS NI SPEL BA'I PHYIR,
,BYANG CHUB SEMS GNYIS BSKYED NAS SU, ,'GRO RNAMS DE RING DON DU
GNYER, ,SANGS RGYAS GYUR NAS 'GRO BA RNAMS, ,MA LUS

SRID MTSO LAS BSGRAL BGYI, ,DE NAS ME TOG DANG BCAS PA'I RDO RJE,
AOm SU RA TE SA MA YA STVAm HO SIDDHI BADZRA YA TH'A SU KHAm ZHES
BYA BAS DE'I SNYING GAR BZHAG LA, DE RING KHYOD DE BZHIN GSHEGS
PA THAMS CAD KYIS BYIN GYIS BRLABS KYIS, GSANG CHEN DAM PA 'DI DE
BZHIN GSHEGS

THAMS CAD KYI DKYIL 'KHOR DU MA ZHUGS RNAMS LA SMRA BAR MI BYA
ZHING, MA DAD PA RNAMS LA YANG MA YIN NO ZHES BSGO LA AA KHAm B'I
RA H'Um, ZHES BYA BA'I SNGAGS KYIS DKYIL 'KHOR GYI KHANG PAR BCUG
LA, 'DI SKAD CES BRJOD PAR BYA STE, DE RING KHYOD DE BZHIN GSHEGS
PA THAMS

CAD KYI RIGS SU ZHUGS TE, GZHAN YANG NGAS KHYOD LA YE SHES GANG
GIS DE BZHIN GSHEGS PA THAMS CAD KYI DNGOS GRUB KYANG THOB PAR
'GYUR NA, DNGOS GRUB GZHAN LTA SMOS KYANG CI DGOS TE, DE LTA BU'I
RDO RJE YE SHES BSKYED PAR BYA'I, KHYOD KYIS DKYIL 'KHOR MA

MTHONG BA RNAMS KYI MDUN DU SMRA BAR MI BYA STE, KHYOD DAM TSIG
NYAMS PAR GYUR TA RE, DE NAS SPYI BOR RDO RJE BZHAG LA, 'DI NI
KHYOD KYI DAM TSIG GI RDO RJE STE, GAL TE TSUL 'DI SU YANG RUNG
BA LA SMRAS NA, 'DIS KHYOD KYI MGO 'GEMS PAR BYED DO ZHES BRJOD
LA, SLAR YANG SNYING

GAR RDO RJE BZHAG STE, AOm RDO RJE SEMS DPA' NYID KHYOD KYI,
,SNYING LA DE RING YANG DAG BZHUGS, ,GAL TE TSUL 'DI SMRAS GYUR
NA, ,DE MA THAG TU DRAL TE GSHEGS, ,ZHES BRJOD NAS MNA' BSGAG PAR
BYA STE, RNAM PAR RGYAL BA'I BUM PA'I STENG NA GNAS PA'I PADMA'I
NANG DU

SON PA'I BDUD RTZI LNGA LA, AOm BADZRA AA MRi TA AU DA thA ZHES
BYA BA MNGON PAR BZLAS LA, 'DI NI KHYOD KYI DMYAL BA'I CHU, ,DAM
TSIG 'DAS NA SREG PAR BYED, ,DAM TSIG BSRUNGS NA DNGOS GRUB NI,
,RDO RJE BDUD RTZI'I CHU 'DIS 'GRUB, ,CES BRJOD DE BLUD LA, DE
RING PHYIN CHAD

@262B KHYOD KYI RDO RJE SEMS DPA' NGA YIN GYIS, NGAS GANG 'DI
GYIS SHIG CES BSGO BA RNAMS BU KHYOD KYIS BYA DGOS LA, NGA LA
BRNYAS PAR YANG MA BYED CIG ,BYAS NA YANG BA MA SPANGS PAR 'CHI
BA'I DUS BYAS NAS SEMS CAN DMYAL BA CHEN POR LTUNG BAR GYUR TA RE
ZHES BRJOD DO, ,MNA' BSGAG PA'I

CHO GA 'DIS BRTAN POR BYAS LA DBAB PAR BYA STE, DAM TSIG GI CHU'I
CHO GA'O, ,DE NAS SLOB MAS DE BZHIN GSHEGS PA THAMS CAD KYIS BYIN
GYIS RLOBS LA, RDO RJE SEMS DPA' BDAG LA DBAB PAR GSOL ZHES LAN
GSUM DU GSOL BA DANG, SLOB MA'I SNYING GAR LAm LAS BYUNG BA'I
DBANG

CHEN GYI DKYIL 'KHOR SNA TSOGS RDO RJES MTSAN PA LA H'U%, MGRIN
PAR PAm LAS BYUNG BA'I CHU'I DKYIL 'KHOR BUM PAS MTSAN PA LA A'A:
SPYI BOR YAm LAS BYUNG BA'I RLUNG GI DKYIL 'KHOR LA RGYAL MTSAN
GYIS MTSAN PA LA HA, RKANG PA'I MTHIL DU RLUNG DANG ME'I DKYIL
'KHOR GYI STENG DU YI GE

DZHEEm: BSGOMS LA, RDO RJE DRIL BU GSIL ZHING BSGYINGS PA DANG
BCAS PAS, A'A BE SHA YA STVAm BA Y'A RA RA RA RA TZA LA YA TZA LA
YA H'U% A'A: HA DZHEEm, ZHES PA LAN BRGYAR BZLAS TE DBAB PO,
,BABS PA'I LCE LA AA DMAR PO BSAMS LA, GSUNGS SHIG RDO RJE DGE MI
DGE, ,ZHES DRIS NA LEGS

PA DANG NYES PA STON PAR 'GYUR RO, ,DE LA THUGS BABS PAS NI YONGS
SU SHES PA SKYE'O, ,GSUNG BABS PAS NI SNGAGS SMRA BAR 'GYUR RO,
,SKU BABS PAS NI MKHA' LA GNAS SO, ,AOm TI shthA BADZRA, ZHES BYA
BAS BABS PA BRTAN POR BYAS TE, 'DI NI YE SHES DBAB PA'I CHO GA'O,
,DE

NAS, ,SNYING PO'I DKYIL 'KHOR 'DI RU NI, ,BDAG GIS SLOB MA GZHUG
PAR BGYI, ,LHA YI RIGS KYI RIM PA DAG ,BSOD NAMS BZHIN DU DE
BZHIN SHOG ,'DIS NI DNGOS GRUB GANG 'GRUB DANG, ,RIGS NI GANG GI
SNOD DU 'GYUR, ,'DI YI BSOD NAMS CI YOD LAS, ,DKYIL 'KHOR 'DIR

NI DE BZHIN SHOG ,CES BYA BAS BDEN PA'I BYIN BRLABS BYAS LA, ,MIG
LAM DU SNANG BA'I 'OD KYI BYE BRAG DRI'O, ,DES KYANG SMRA BAR BYA
STE, DE LA DKAR PO DANG, SER PO DANG, DMAR PO DANG, SNGON PO'I
DBYE BAS ZHI BA DANG RGYAS PA DANG, DBANG DANG MNGON SPYOD KYI
DNGOS GRUB RNAMS KYI SNOD

@263A *, ,DU GO RIMS BZHIN DU BSTAN LA, GTI MUG GIS MNAN 'GRO
BLTAS NAS, ,ZHES BYA BA LA SOGS PA'I TSIGS SU BCAD PA LNGAS BSTOD
TE, PRA T'A TZTSI BADZRA HO, ,ZHES BYA BA 'DIS SLOB MAS ME TOG GI
PHRENG BA DKYIL 'KHOR DU DOR BAR BYA'O, ,DE LA GAL TE SANGS RGYAS
RNAMS

KYI DBU DANG, MDZOD SPU DANG SPYI GTZUG TU LHUNG NA NI PHYAG RGYA
CHEN PO'I DNGOS GRUB TU 'GYUR RO, ,GAL TE SPYAN DANG ZHAL DU
LHUNG NA NI SNGAGS KYI DNGOS GRUB TU 'GYUR LA, YAN LAG GI MCHOG
TU LHUNG NA MCHOG 'GRUB, ,YAN LAG GI DBUS SU LHUNG NA 'BRING
'GRUB, ,YAN LAG GI SMAD DU LHUNG NA THA MA

'GRUB, SKU LAS RING DU LHUNG NA RING ZHIG NA 'GRUB BO, ,NYE BAR
LHUNG NA MYUR DU 'GRUB BO, ,LHA GANG LA BAB PA NI GNAS KYI RI MOR
SHES PAR BYAS LA GNYIS KYI BAR DU LHUNG NA NI GANG LA NYE BA DE'I
RIGS SU SHES PAR BYA'O, ,DKYIL 'KHOR GYI PHYI ROL DU LHUNG NA NI
DNGOS GRUB PHRAN TSOGS 'GRUB PO, ,GAL TE RI MO LA LHUNG

NA NI BSKYAR TE DOR DU GZHUG GO, ,CI STE LAN GSUM DU RI MO LA BAB
PA DANG, PHYI'I RDO RJE RE BA'I PHYI ROL DU LHUNG BA RNAMS LA NI
DNGOS GRUB MED PAR SHES PAR BYA STE, ME TOG DOR BA'I CHO GA'O,
,DE NAS ME TOG DE BLANGS TE, ,STOBS PO CHEN PO SEMS DPA' CHE,
,'DI NI SO SOR GZUNG BAR

GYIS; ,ZHES BRJOD LA SLOB MA'I SPYI BOR BCINGS NAS, MIG GNYIS SU
YI GE AOm BSGOMS LA, AOm RDO RJE SEMS DPA' NYID KHYOD KYI, ,MIG
'BYED PAR NI NAN TAN MDZAD, ,PHYO BAS THAMS CAD MTHONG 'GYUR BA,
,RDO RJE'I MIG NI BLA NA MED, ,CES BRJOD DE, ,GDONG G-YOGS BKROL

LA; ,THAR PA CHEN PO'I GRONG KHYER MCHOG ,LTOS SHIG LTOS SHIG
SEMS DPA' CHE, ,ME TOG GANG DU LHUNG GYUR PA, ,DE NI KHYOD KYI HE
RU KA, ZHES BRJOD LA, DKYIL 'KHOR BA LTAR BCUG STE, ,SGO SRUNG MA
NAS BRTZAMS NAS GTZO BO'I BAR DU MING BRJOD PA SNGON DU 'GRO BAS
BSTAN PAR

BYA STE, DKYIL 'KHOR DU GZHUG PA'I CHO GA'O, ,DBANG BSKUR NAS NI
DE NYID BSTAN, ,GZHAN DU NA NI DNGOS GRUB DAG ,SHIN TU RING BAR
'GYUR RO ZHES, ,RDO RJE 'DZIN PAS YANG DAG GSUNGS, ,DE BAS NA
DNGOS GRUB KYI PHYIR RJES SU MTHUN PA'I YON RDO RJE BLA MA LA
PHUL NAS, BYANG CHUB RDO RJES

@263B SANGS RGYAS LA, ,MCHOD CHEN JI LTAR STZAL BA BZHIN, ,BDAG
KYANG RAB TU BSKYAB PA'I PHYIR, ,NAM MKHA'I RDO RJES DENG BDAG
STZOL, ZHES BRJOD LA PHYAG BYA'O, ,SLOB DPON GYIS KYANG DE LA
DBANG BSKUR BA'I PHYIR, RTZA BA'I DKYIL 'KHOR GYI PHYI ROL DU
SNYING PO'I DKYIL 'KHOR GYI PHYED TSAD TZAM

GYI DKYIL 'KHOR GRU BZHI PA SGO BZHI PA BRIS TE, DE'I DBUS SU
PADMA 'DAB MA BRGYAD GE SAR DANG BCAS PA BRI'O, ,SGO RNAMS DANG
MTSAMS RNAMS SU NI LHA MO RNAMS KYI MTSAN MA BRIS LA, SLOB MA'I
LUS KHRUS BYA ZHING TZANDAN DANG ME TOG GI PHRENG BAS BRGYAN PA
DER BZHAG LA, SHIS

PA'I CHO GA BYA STE, YUNGS KAR LA BCOM LDAN 'DAS KYI RTZA BA'I
SNGAGS BZLAS TE, G-YAS G-YON GYI KHU TSUR GYIS BZUNG NAS LAN
GNYIS GNYIS SU BSKOR LA, ,KHAM PHOR GYI MER BLUGS SO, ,DE LTAR
LAN GSUM BYAS NAS, ,DE BZHIN DU CHU'I SHIS PA LAN GSUM DU BYA'O,,

SLAR YANG RTZA BA'I SNGAGS KYIS BSRUNGS LA NYE REG BYA STE, DE
NYID BZLAS PA'I DRIS BYUG PA DANG, ME TOG GI PHRENG BA MGOR
BCINGS SHING, RTZA BA'I SNGAGS KYIS AARGHA BYIN LA, MAR DANG SA
RDZAR BSREGS PA'I BDUG PAS BDUGS TE, SHIS PAR BYA BA'I CHO GA'O,
,DE NAS HE RU KA'I

GZUGS SU DMIGS LA, MIG LA SOGS PA BYIN GYIS BRLABS NAS, STENG DU
BLA RE BRES LA, G-YAS LOGS SU GDUGS DKAR PO GSER GYI YU BA CAN YI
GE H'Um BZLAS PA YONGS SU GZUNG NGO, ,G-YON LOGS SU NI RGYAL
MTSAN DANG BA DAN BSGRENG ZHING GOS SNA TSOGS BRIS LA,

RNGA BO CHE DANG, ZANGS KYI DUNG BUD PA DANG, DUNG GI BUD PA LA
SOGS PA CA CO'I SGRAS NAM MKHA' GANG BAR BSAMS LA, RDO RJE DRIL
BU DKROL ZHING, PHUN SUM TSOGS PA MNGA' BA GSER GYI RI BO 'DRA,
,'JIG RTEN GSUM GYI MGON PO DRI MA GSUM SPANGS PA, ,SANGS RGYAS
PADMA RGYAS

PA'I 'DAB 'DRA'I SPYAN MNGA' BA, ,BKRA SHIS DAM PA DE YIS DENG
'DIR ZHI BYED SHOG ,DE YIS NYE BAR BSTAN PA'I MCHOG RAB MI G-YO
BA, ,'JIG RTEN GSUM NA GRAGS SHING LHA DANG MI YIS MCHOD, ,CHOS
KYI DAM PA SKYE DGU RNAMS LA ZHI BYED PA, ,'DI NI 'JIG RTEN DGE

@264A *, ,BA'I BKRA SHIS GNYIS PA YIN, ,DGE 'DUN DAM PA CHOS LDAN
THOS PA'I BKRA SHIS PHYUG ,MI DANG LHA DANG LHA MA YIN GYI SBYIN
PA'I GNAS, ,TSOGS KYI MCHOG RAB NGO TSA SHES DANG DPAL GYI ZHING,
,DE NI 'JIG RTEN DGE BA'I BKRA SHIS GSUM PA YIN, ,ZHES

BYA BA LA SOGS PA'I BKRA SHIS KYI GLU BLANGS LA, SENG GE'I
KHRI'AM, SHING STEGS LA H'U% BZLAS PAR BZHAG NAS DBANG BSKUR TE,
DANG PO RNAM PAR RGYAL BA'I BUM PA'I CHUS GTOR RO, ,DE'I 'OG TU
LHA MO RNAMS KYI BUM PAS SO, ,DE LTAR PHYI'I DBANG BSKUR BYIN NAS
NANG GI DBANG

BSKUR SBYIN PAR BYA STE, RANG GI SNYING GA'I SA BON GYI 'OD KYIS
PHYOGS BCU NA BZHUGS PA'I DE BZHIN GSHEGS PA'I 'KHOR LO BKUG LA,
THUGS RJE'I BDAG NYID CAN RNAMS KYIS, ,'DI LA DBANG BSKUR RAB TU
STZOL, ,ZHES YID KYIS BSKUL LA, DE DAG RANG GI 'OD LAS BYUNG

BA'I DBANG BSKUR BA'I YO BYAD THAMS CAD KYIS DBANG BSKUR BAR
BLTAS LA, SANGS RGYAS RNAMS NI THAMS CAD KYI, ,GSANG GSUM GNAS
LAS BYUNG BA YI, ,KHAMS GSUM KUN GYIS PHYAG BYAS PA, ,RDO RJE
DBANG BSKUR CHEN PO SBYIN, ,ZHES BYA BAS BKRU'O, ,DE'I RJES LA

BCOM LDAN 'DAS RDO RJE LHA MO DANG BCAS PA DE DAG SLOB MA'I BA
SPU'I BU GAR BTZUD LA, LUS MA LUS PA DE'I RANG BZHIN DU BYAS NAS,
MI BSKYOD PA'I COD PAN GYI SBYOR BAS GNAS PAR BSAMS TE, MI BSKYOD
PA'I RANG BZHIN GYI CHU'I DBANG BSKUR RO, ,DE NAS BCOM LDAN

'DAS KYI RTZA BA'I SNGAGS BZLAS PA'I GOS DANG DRI LA SOGS PA BYIN
LA, SNGA MA BZHIN GSOL BA 'DEBS SU BCUG STE, GSER LA SOGS PA'I
KHAMS KYI RANG BZHIN GYI LUGS MA'AM, ,BRIS PA'AM, DE MA 'BYOR NA
DAR DANG RAS KYI RANG BZHIN LAS BYAS PA'I COD PAN

MGOR BCINGS LA, SNGAR BSTAN PA'I SNGAGS KYIS NAM MKHA'I KHAMS NA
BZHUGS PA'I DE BZHIN GSHEGS PA THAMS CAD RIN CHEN DBANG PHYUG GI
GZUGS KYIS DER BZHUGS PAR BSAMS TE, RDO RJE NYI MA'I RANG BZHIN
GYI COD PAN GYI DBANG NGO, ,DE NAS RDO RJE RTZE LNGA PA KHU TSUR

@264B G-YAS PAR BZUNG NAS, SLOB MA'I SNYING GA LA SOGS PAR GTUGS
TE, SANGS RGYAS KUN GYI RDO RJE'I DBANG, ,DE RING KHYOD LA BSKUR
BAR BYA, ,'DI DE SANGS RGYAS THAMS CAD NYID, ,SHIN TU GRUB PHYIR
RDO RJE ZUNG, ,ZHES BYA BAS LAG PA G-YAS PAR RDO RJE SBYIN TE,
SNANG BA

MTHA' YAS KYI RANG BZHIN GYI RDO RJE'I DBANG NGO, ,DE NAS LAG PA
G-YON PAR DRIL BU BYIN LA, LAG PA G-YAS G-YON RDO RJE DRIL BU
DANG LDAN PAS 'KHYUD PA'I TSUL DU BZHAG LA, AOm BADZRA AA DHI PA
TI STVAm, AA BHI SHA NYTZI MI TI shthA BADZRA SA MA YA STVAm ZHES
BRJOD DO, 'DI NI DAM TSIG RDO RJE'I

RANG BZHIN GYI BDAG PO'I DBANG NGO, ,DE NAS RDO RJE DRIL BU SLOB
MA'I SPYI BOR BZUNG LA, AOm BADZRA SATVA STVAm, AA BHI SHI NYTZA
MI BADZRA N'A MA AA BI shE KA TA, KYE DPAL RDO RJE CHE GE MO ZHES
LUGS DANG MTHUN PA'I MING RNAMS LAS GANG 'DOD PA GDAGS, GANG GANG
SNANG BA DE DANG DE, HE RU KA

DPAL RANG NYID GTZO, ,GANG PHYIR CHOS RNAMS RNAM DAG PAS, ,SANGS
RGYAS YE SHES RANG BZHIN NYID, ,CES SLOB MA LA BSGRAGS TE, 'DIS
NI RTAG PA'I RANG BZHIN GYI MING GI DBANG NGO, ,DBANG BSKUR BA
LNGA PO 'DI DAG GIS NI RGYUD LA SOGS PA NYAN PA DANG, BSHAD PA

DANG, SGRUB PA'I SNOD DU 'GYUR TE, GO RIMS BZHIN DU ME LONG LTA
BU DANG, MNYAM PA NYID DANG, SO SOR RTOG PA DANG, BYA BA GRUB PA
DANG, CHOS KYI DBYINGS KYI YE SHES RNAMS TE, RDO RJE SLOB DPON
GYIS RDO RJE SLOB MA BLA MA'I MAN NGAG BZHIN MKHA' 'GRO MA RNAM
PA LNGAR

BSAMS LA SBYAR RO, ,DE DAG NI SPYAN LA SOGS PA'I RIG PA LNGA'I
LAS YIN PA DANG, MA RIG PA BZLOG PAS NA RIG PA'I DBANG NGO, ,DE
NAS MI LDOG 'KHOR LO ZHES BYA BA LA SOGS PAS SNGAR SDOM PA BZUNG
BA'I SLOB MAS, BDAG DANG GZHAN GYI DON GYI PHYIR, ,RDO RJE SLOB
DPON DBANG

BSKUR BA, ,THUGS RJE CAN KHYOD BKA' DRIN GYIS, ,BDAG LA DE RING
STZAL DU GSOL, ,ZHES GSOL BA BTAB PA DANG, NAM MKHA' KHYAB PA'I
DE BZHIN GSHEGS PA LHA MO DANG BCAS PA RNAMS KYIS DBANG BSKUR BAR
BSGOMS LA, RDO RJE CHE DANG DRIL BU CHE, ,ZUNG SHIG RDO RJER BYIN
GYIS

@265A *, ,BRLABS, ,DE RING RDO RJE SLOB DPON GYUR, ,SLOB MA'I
TSOGS RNAMS BSDU BAR GYIS, ,ZHES BYA BAS SLOB MA BSKUL LA, ,DAM
TSIG GSUM PO 'DZIN DU GZHUG STE, H'Um GIS RDO RJER BSGOMS LA,
,'DI DE SANGS RGYAS THAMS CAD NYID, ,RDO RJE SEMS DPA'I PHYAG

NA GNAS, ,RTAG TU KHYOD KYIS KYANG GZUNG STE, ,PHYAG NA RDO RJE'I
BRTUL ZHUGS BRTAN, ,AOm SARBA TA TH'A GA TA SIDDHI BADZRA SA MA
YA TI shthA AE shA STVAm DHA RA YA MI HI HI HI HI H'Um ZHES BYA
BA 'DIS SLOB MAS RDO RJE BZUNG LA, DE KHO NA NYID 'DI BRJOD DE,
THOG MTHA' MED PA'I SEMS DPA' NI, ,RDO RJE SEMS

DPA' DGA' BA CHE, ,KUN TU BZANG PO THAMS CAD BDAG ,RDO RJE SNYING
PO BDAG PO'I GTZO, ,BCOM LDAN 'DAS DPAL MCHOG DANG PO'I SKYES
BU'O, ,AOm MA H'A BA DZRA H'Um, DE NAS AA LAS BSKYED PA'I DRIL
BU, 'DI DE SANGS RGYAS THAMS CAD KYI, ,SHES RAB DBYANGS KYIS RJES
'GROR

BRJOD, ,KHYOD KYIS KYANG NI RTAG TU BCANG, ,BYANG CHUB MCHOG TU
RGYAL BA BZHED, ,CES BYA BA 'DIS DRIL BU BYIN LA, SRID PA RANG
BZHIN DAG PA'I PHYIR, ,RANG BZHIN GYIS NI DNGOS MED BYAS, ,RANG
BZHIN DAG PA'I SEMS LDAN PA, ,SRID PA DAM PA MCHOG TU GYED, ,CES
BYA BA'I CHOS

SKYIS DRIL BU DKROL BAR BYA STE, AOm BADZRA GHA ndE AA ZHES BZLAS
SO, ,DE'I RJES LA, SHES RAB LO GRANGS BCU GNYIS PA, ,LAG GNYIS
KUN DU 'KHYUD PAR LDAN, ,RDO RJE DRIL BU'I SBYOR BA YIS, ,SLOB
DPON GYI NI DBANG DU 'DOD, ,CES GSUNGS PAS, RANG GI LHA'I PHYAG
RGYAR

BYIN GYIS BRLAB PAR BYA'O, ,DE YANG, ,YID KYIS LUS NI BRTEN PA'I
PHYIR, ,DAM TSIG PHYAG RGYA ZHES BYAR BRJOD, ,GANG GIS LUS KUN
BRTEN BYED PA, ,DES NA PHYAG RGYAR RAB TU GRAGS, ,ZHES BYA BA'I
MNGON PAR RTOGS PA BSKYED LA RDO RJE SEMS DPA'I RNAM PAR BLTAS
TE,

ME TOG LA SOGS PAS MCHOD CING BSTOD PAR BYA STE, BSNYEMS PA DANG
BCAS PAS ME TOG GCIG SLOB MA LA BSNUN LA, DENG NAS BRTZAMS TE
RDZOGS SANGS RGYAS, ,SRAS DANG BCAS RNAMS RNAM ROL CIG ,RDO RJE
BSNYEMS PA'I RNAL 'BYOR GYIS, ,DGA' STON BDE BA'I

@265B MCHOD PA BGYIS, ,AA SGEG DANG BCAS PAS PHRENG BA 'PHANG,
,SANGS RGYAS THAMS CAD MCHOD PAR BYA, ,DES NI BCOM LDAN 'BRAL MI
'GYUR, ,PHRENG BA DE NI RGYAN YIN NO, ,AOm LUS CAN KUN LA DAM
CHOS KYI, ,KHYOD KYIS GLU NI BLANG BAR BYA, ,DE YIS BDE GSHEGS
DNGOS GRUB NI, ,

MYUR DU BDE BA MYONG BAR 'GYUR, ,GI, DE NI THAL MO'I GAR GYIS NI,
,SANGS RGYAS THAMS CAD CHAGS PAR BYAS, ,SANGS RGYAS 'DU BA'I
PHRIN LAS KYIS, ,GAR MKHAN TSUL DU BSGYUR BAR GYIS, HO RDZOGS
SANGS RGYAS LA SPOS PHUL PAS, ,BRTUL ZHUGS BZANG POS LEGS

TSIM GYIS, ,LUS CAN BDE GSHEGS CHA LUGS SU, ,YE SHES KYIS NI TSIM
PAR GYIS, AA, SANGS RGYAS RNAMS LA ME TOG DOR, ,BYANG CHUB YAN
LAG TSOGS 'GYUR BAS, ,MTSAN DANG DPE BYAD LDAN PA YIS, ,BDE
GSHEGS SKU NI THOB PAR GYIS, ,BHUm, CHOS KYI ME NI

LEGS SPAR BAS, ,RDO RJE CHOS DANG 'DRA BA RU, ,SEMS CAN MA RIG
LDONGS PA LA, ,YE SHES SGRON MES SNANG BAR GYIS, ,PRA, RGYAL BA
RNAMS LA DRI PHUL BAS, ,TSUL KHRIMS DE BZHIN SHES RAB DANG, ,RNAM
GROL YE SHES MTHONG BA YIS, ,BYANG CHUB LUS CAN RNAMS LA

BSGOS, ,GHA, DE YI 'OG TU GSER GYI THUR MA LA BCOM LDAN 'DAS KYI
RTZA BA'I SNGAGS BZLAS TE, JI LTAR MIG MKHAN RGYAL PO YIS, ,'JIG
RTEN LING TOG BSAL BA LTAR, ,BU KHYOD KYIS NI MI SHES PA'I, ,LING
TOG RGYAL BA RNAMS KYIS BSAL, ,AOm BADZRA NI TR'A AA BA HA RA

PA tA LAm HRI TRA ZHES BYA BAS MIG LA BYUG STE DAG PAR BYA'O, ,DE
NAS ME LONG BSTAN TE, CHOS RNAMS GZUGS BRNYAN LTA BUR NI, ,GSAL
ZHING DAG LA RNYOG PA MED, ,GZUNG DU MED CING BRJOD DU MED, ,RGYU
DANG LAS LAS KUN DU BYUNG, ,RANG BZHIN MED CING BDAG MED PA, ,DE
LTAR CHOS

RNAMS SHES BYAS NAS, ,SEMS CAN DON NI MNYAM MED BYOS, ,'ON KYANG
SKYOB PA'I SRAS SU SKYE, ,DE NAS AA LAS BSKYED PA'I DRIL BU BYIN
TE, THAMS CAD NAM MKHA'I MTSAN NYID DE, NAM MKHA' LA NI MTSAN
NYID MED, NAM MKHA' DANG NI MNYAM SBYOR BAS, ,KUN MCHOG

@266A *, ,MNYAM PA NYID DU GSAL, ,ZHES BYA BAS DKROL BAR BYA'O,
,YANG HO ZHES BYA BAS MDA' GZHU BYIN LA, DE BZHIN GSHEGS PA THAMS
CAD LA RJES SU CHAGS PAR BYOS SHIG, ,CES BSGO LA, PHYOGS BZHIN
MDA' BZHI 'PHANG BA DANG, STENG 'OG TU YANG RE RE 'PHEN

DU GZHUG GO, ,YANG AA BADZRA SATVA ZHES BYA BA 'DIS ME LONG BSTAN
LA, RDO RJE SEMS DPA' ME LONG LTAR, ,GSAL ZHING DAG LA RNYOG PA
MED, ,BU KHYOD KYI NI SNYING LA ZHUGS, ,RDO RJE SEMS DPA' RANG
NYID GTZO, ,ZHES BYA BA DANG, GANG YANG SANGS RGYAS THAMS CAD KYI
BDAG PO

BYANG CHUB KYI SEMS NI 'DI NYID YIN PAR SHES PAR GYIS SHIG CES
BRJOD DO, ,AOm BADZRA HE TU ZHES BYA BAS 'KHOR LO RKANG PA'I BAR
DU BCUG LA, AOm BADZRA BHA shA RAm ZHES BYA BAS LAG PA G-YAS PAR
DUNG BYIN LA, G-YON PAR YI GE AA LA HE BADZRA'I PO TI BYIN LA,
DRIL BU

YANG BYIN TE DKROL ZHING, DENG NAS BRTZAMS TE SEMS BSKYED PA,
,TZAM GYIS CHOS KYI 'KHOR LO BSKOR, ,KHYOD KYIS THE TSOM DOGS MED
PAR, ,YID GNYIS MED PA'I SEMS KYIS SU, ,CHOS KYI DUNG NI BLA MED
PA, ,DRI MED KUN DU GANG BAR GYIS, ,SNGAGS SPYOD TSUL GYI CHO GA

RNAMS, ,SKYE BO RNAMS LA RTAG TU SHOD, ,DE LTAR BYAS NA SANGS
RGYAS LA, ,PHAN 'DOGS DRIN DU GZO ZHES BYA, ,RDO RJE 'DZIN PA DE
KUN YANG, ,KHYOD LA RTAG TU SRUNG BAR MDZAD, ,DE NAS SO SO'I
'KHOR LOS SGYUR BA'I RNAL 'BYOR BYAS LA, SEMS CAN KUN LA PHAN
PA'I PHYIR, ,

SEMS CAN KUN LA THAMS CAD DU, ,JI LTAR 'DUL BA SNA TSOGS PA'I,
,CHOS KYI 'KHOR LO RAB TU BSKOR, ,ZHES BYA BA DANG, CHOS KYI GNAS
SU RDO RJE DANG, RIN PO CHE DANG PADMA DANG, LAS KYI TSIG BCUG LA
TSIGS SU BCAD PA LNGAS RJES SU GNANG BAR BYIN NAS, BDAG NYID
LANGS TE,

SANGS RGYAS KYI GZUGS SU DMIGS LA, G-YON PA SNYING GAR CHOS GOS
'DZIN PA'I TSUL DU BYAS LA, G-YAS PA MI 'JIGS PA SBYIN PA'I PHYAG
RGYAR BYAS LA, RDO RJE MING GI DBANG BSKUR BAS LUNG BSTAN TE, 'DI
NI KHYOD LA NGAS LUNG BSTAN, ,RDO RJE SLOB DPON DE BZHIN

@266B GSHEGS, ,SRID PA SHIN TU DAG PAS NA, ,SRID PA'I NGAN 'GRO
RNAMS LAS BTON, ,KYE CHE GE MO ZHES BYA BA'I DE BZHIN GSHEGS PA
BHUR BHU BA SV'A H'A ZHES BYA'O, ,GANG LA 'DIS LUNG BSTAN PA 'DI
LA, SANGS RGYAS DANG BYANG CHUB SEMS DPA'I DKYIL 'KHOR GYI 'KHOR
LO DANG

BCAS PA RNAMS KYIS MGRIN GCIG TU BYANG CHUB CHEN POR LUNG STON PA
MDZAD DE, PHYAG RGYA CHEN PO 'DI DANG SNGAGS 'DI'I MTHU YIN NO,
,ZHES BYA BAS DANG PA BSKYED PAR BYA'O, ,DE NAS GSANG BA BSGRAGS
TE, ,'DOD CHAGS BRAL BA LTA BU YI, ,KHAMS GSUM NA NI SDIG MED
DE,,

DE BAS 'DOD LA CHAGS BRAL BAR, ,KHYOD KYIS NAM YANG MI BYA'O, ,MA
H'A SA MA YA HA NA H'Um PHAt, ,DE NAS SLOB MA'I SPYI BOR GDUGS
BZUNG LA, BSKOR BA BYAS LA THAL MO SBYAR TE, GDUGS DANG BCAS PAR
DKYIL 'KHOR GYI SGO DRUNG DU SA LA LUS GTUGS LA, SNGAGS

RNAMS 'DZIN PAR GYUR PA YI, SLOB MA 'DI NI PHUL BA LAGS, ,DE NAS
GDUGS GZHAN DU BZHAG LA, SLOB MA'I SNYING LA BAB PA'I TSIG 'DI
DAG BRJOD DO, ,DE RING DKYIL 'KHOR SLOB DPON GYUR, ,SNGAGS DANG
RGYUD RNAMS 'DZIN GYUR PA, ,SANGS RGYAS BYANG CHUB SEMS

DPA' DANG, LHA RNAMS KUN GYIS MTHUN PAR GSUNGS, ,SEMS CAN KUN LA
RJES BRTZE BAS, ,DKYIL 'KHOR CHO GA BZHIN DU BRIS, ,KHYOD KYIS
NAN TAN BSKYED NAS SU, ,SGRUB PA PO RNAMS SNGAGS LA SBYOR, ,DE
NAS SLAR YANG GZENGS BSTOD PAR BYA STE, ,MCHOG TU GSANG

BA'I DKYIL 'KHOR 'DIR, ,BTZUD PA DANG NI MTHONG BA YI, ,DE RING
SDIG LAS RNAM GROL NAS, ,DE RING KHYOD RNAMS DGE BAR GNAS, ,BDE
CHEN THEG PA 'DI LA NI, ,PHYI NAS 'CHI BA YOD MIN ZHING, ,MI THUB
TSUGS PA YOD MIN PAS, ,CIS KYANG MI 'JIGS DGA' BAR

GYIS, ,SRID PA SHIN TU DAG PAS NA, ,SRID PA'I SDUG BSNGAL LAS
'DAS SO, ,BYANG CHUB SEMS NI SPANG MI BYA, ,RDO RJE ZHES BYA'I
PHYAG RGYA STE, ,GANG ZHIG BSKYED PA TZAM GYIS NI, ,SANGS RGYAS
NYID 'GYUR THE TSOM MED, ,DAM PA'I CHOS NI SMAD MI BYA, ,NAM YANG
DOR BAR

@267A *, ,YOD MI RUNG, ,MI SHES PA'AM RMONGS PA LA, ,DE NYID
BSTEN PAR MI BYA'O, ,RDO RJE DRIL BU MI SPANG STE, ,SLOB DPON NAM
YANG SMAD MI BYA, ,SANGS RGYAS KUN DANG MTSUNGS PA YI, ,RANG BDAG
YONGS SU SPANGS NAS SU, ,DKA' THUB KYIS NI GDUNG MI

BYA; ,JI LTAR BDE BAR BDE GZUNG NA, ,'DI NI MA 'ONGS RDZOGS SANGS
RGYAS, ,ZHES BYA BAS DBUGS DBYUNG NGO, ,SLOB MAS PHYAG BYAS TE,
GTZO BOS JI LTAR BKA' STZAL PA, DE DAG THAMS CAD BDAG GIS BGYI,
,ZHES KHAS BLANG NGO, ,SLOB DPON GYI DBANG BSKUR

BA'I CHO GA'O,, ,,DE NAS DKYIL 'KHOR GYI DE KHO NA NYID DANG
DKYIL 'KHOR GYI RNAM PAR DAG PA'I MTSAN NYID DANG, LHA'I DE KHO
NA NYID DANG LHA'I RNAM PAR DAG PA DANG, SLOB DPON GYI PHRIN LAS
DKYIL 'KHOR GYI SGRUB PA THAMS CAD SNGON DU 'GRO BA'I SLOB DPON
'JUG PA'I LAS

RNAMS TE, GSUM PO DE DAG BSTAN PAR BYA'O, ,DE'I 'OG TU SA PHYOGS
DBEN PAR BYAS TE, YOL BAS BAR DU BCAD NAS, RGYUD LAS GSUNGS PA'I
DAM TSIG CAN BLA MA LA PHUL NAS, BCOM LDAN ZHI BA CHEN PO KYE,
,RDO RJE SBYOR BAS YANG DAG BYUNG, ,MI PHYED PHYAG RGYAR RAB

TU BSGRUB, ,RDO RJE RNAL 'BYOR GCIG BZHES PAS, ,BDAG NYID CHEN PO
KHYOD JI BZHIN, ,GTZO BOS BDAG NI MDZAD DU GSOL, ,'KHOR BA 'DAM
GYI TSOGS SU NI, ,BYING BA SKYABS MED BDAG LA SKYOBS, ,ZHES BYA
BAS GSANG BA'I DBANG BSKUR BA'I PHYIR GSOL

BA BTAB PA DANG, DE NAS DPAL LDAN SLOB DPON NI, ,RJES SU BRTZE
DANG LDAN PA YIS, ,SLOB MAR SNYING RJE BSKYED NAS NI, ,RDO RJE
'DZIN PAS MDZAD PA LA, ,BZA' DANG BTUNG BA YID 'ONG DANG, ,CHANG
DANG SHA CHEN DU NI BCAS, ,ME TOG PHRENG DANG BDUG PA DANG,
,RGYAL MTSAN DRIL BUR

BCAS PA DANG, ,BYUG PA LA SOGS MCHOD PA YIS, ,BLA MA RDO RJE CAN
LA MCHOD, ,DE'I RJES LA RGYUD LA SOGS PA'I CHO GA BZHIN SNYOMS
PAR 'JUG PAR BYA STE, JI SRID DU PHYAG RGYA KHU BA DANG LDAN PA
DE SRID KYI BAR DU BSTEN LA, PHYAG RGYA DANG SLOB MA GDONG G-YOGS
KYIS

@267B BCINGS NAS, BSTEN PA LAS GANG BYUNG BDE SLOB MA'I KHAR
TSIGS SU BCAD PA 'DIS DBAB PAR BYA STE, JI LTAR SANGS RGYAS RGYAL
BA YIS, ,BYANG CHUB SRAS LA DBANG BSKUR BZHIN, ,BDAG LA GSANG
BA'I DBANG GIS NI, ,SEMS KYI RGYUN GYIS BKRU RU GSOL, ,DES KYANG
AA

HO SU KHA ZHES BRJOD DO, ,LONGS SPYOD RDZOGS PAR GZHUG GO, ,SHES
RAB KYIS KYANG DE BZHIN DU SLOB MA LA SBYIN PAR BYA STE, SHES RAB
THABS KYANG GSANG BA'I DBANG BSKUR BA'O, ,DE'I RJES LA YANG SLOB
MAS SNGAR BSTAN PA'I GSOL BA GDAB PA'I TSIG GSOL BA DANG,

DE'I SPYOD YUL DU BYAS TE, DE YANG GSUNGS PA, SER SNA MED CING
KHRO BRAL BA'I, ,SLOB MA BDAG NYID CHEN PO LA, ,DE NYID DU NI
MNYAM PA'I RO, ,SLOB MA'I SPYOD YUL DAG TU BYA, ,ZHES SO, ,DE NAS
LAG PA DE'I LAG PAR BYIN LA, ,MGO BOR LAG PA BZHAG STE, DGA' STER

GNAS TE LHA MO 'DI, ,SNA TSOGS GZUGS CAN YID 'ONG MA, ,ZUNG SHIG
ZUNG SHIG SEMS DPA' CHE, ,BZUNG NAS RAB TU MCHOD PAR BYA, ,THABS
GZHAN GYIS NI SANGS MI RGYA, ,'GRO BA GSUM NI DAG BYED PA, ,DE
BAS KHYOD KYIS 'DI DANG NI, ,NAM YANG 'BRAL BAR MI BYA STE,,

'DI NI SANGS RGYAS THAMS CAD KYI, ,RIG PA'I BRTUL ZHUGS BLA NA
MED, ,BLUN PO GANG ZHIG 'DI SPONG BA, ,DE LA MCHOG GI DNGOS GRUB
MED, ,CES BYA BAS SPYIN NO, ,DES KYANG DRI ZHIM PO'I PADMA KHA
PHYE STE SLOB MA LA BSTAN LA, 'DI SKAD CES BRJOD DO, BSHANG GCI
DAG NI

BZA' BA DANG, KHRAG DANG KHU BA DE BZHIN TE, SHA CHEN BSTAN PAR
BU SPRO'AM, ,BUD MED RNAMS LA GUS PA DANG, ,BHA GA'I PADMAR 'O
BYED PA, ,BU KHYOD JI LTAR BDE BAR SMOS, ,DES KYANG LAN DU, LHA
MO CI PHYIR BDAG MI SPRO, ,KHU KHRAG LA SOGS BZA' BA DANG, BUD
MED

RNAMS LA BDAG GUS SHING, BHA GA'I PADMAR 'O BGYID DO, ,ZHES BRJOD
DO, ,DES SGRUB PA PO LA DGYES PAR GYUR NAS DNGOS SU BLTAS TE, AE
MA NGA YI PADMA 'DI, ,BDE BA KUN DANG YANG DAG LDAN, ,CI STE CHO
GA BZHIN BSTEN NA, ,DE YI MDUN DU NGA 'DUG STE, ,SANGS RGYAS
BSNYEMS

@268A *, ,PA LA SOGS PA'I, ,BYA BA PADMAS JI BZHIN BYED, ,BDE
CHEN RGYAL PO RANG NYID NI, ,'DI NYID DU NI YANG DAG GNAS, ,BHA
NYDZA MO KshA HO, ,DE'I RJES LA THABS NI DGYES PA'I RDO RJER
DMIGS, SHES RAB NI BDAG MED MAR DMIGS TE, GNYIS KA'I MIG LA

SOGS PA BYIN GYIS BRLAB PA DANG, SKU GSUNG THUGS BYIN GYIS BRLABS
LA, H'U% LAS BSKYED PA'I RDO RJE NOR BU, AOm LAS BSKYED LA, AOm
BADZRA MA HA DVE shA TZA DURA AA NAN DA D'A YA KA KHA GA MU KHA
AE KA RA SO N'A TH'A H'U% H'U% H'U% KA RYAm KU RU shVA ME ZHES
BYA BAS BYIN GYIS BRLABS NAS, ,HR'I LAS PADMAR

BSKYED DE, AOm PADMA SU KHA DHA RA MA H'A R'A GA SU KHAm DADHA
TZA TURA A'A NAN DA D'A, BHA GA BI SHVA H'U% H'U% H'U% KA RYAm KU
RU shVA ME ZHES BYA BAS BYIN GYIS BRLABS TE, RTZA'I DBYE BA BSTAN
PA DANG, SKAD CIG MA'I RANG BZHIN RNAMS BRJOD LA, DO LA KUR BA
DANG, SU PRA TI SU RI TA LA SOGS PA'I KA RA NA DANG LDAN

PAR 'DOD PA'I YAN LAG GI SOR MOS PADMA LA BSKUL ZHING STON PA'I
BKA' BSGO BAS, SID SID SID HA HA HA KUN DU RU BADZRA DHRi KA CES
BYA BAS BSKYED NAS, GROL PA'I SKABS SU SLOB MA NYAMS SU MYONG BA
RNYED PA NA BRDA BYA STE, BLA MAS, YE SHES 'DI NI SHIN TU PHRA,
,RDO RJE

SNYING PO MKHA' DANG MTSUNGS, ,RDUL MED THAR STER ZHI BA NYID,
,KHYOD KYIS PHA NI KHYOD NYID DO, ,ZHES BYA BAS BSTAN TO, ,DE NAS
SLOB MAS LCE YIS BDUD RTZI BLANGS LA LANGS TE, BLA MA LA BSKOR BA
BYAS NAS, YAN LAG BRGYAD KYIS PHYAG BYAS LA, ,KHYOD KYI ZHABS KYI
BKA'

DRIN GYIS, ,GTZO BO DBANG BSKUR RNAM GSUM THOB, ,DENG 'DIR RNAM
PA BZHI PA YANG, ,GTZO BOS BDAG LA BKA' DRIN MNOD, ZHES GSOL BA
BTAB LA, BZHI PA'I PHYIR CI 'BYOR PA'I YON YANG DBUL LO, ,DE NAS
BRTZE BA DANG BCAS PA'I BLA MAS DAM TSIG GI SDOM PA SBYIN PAR

BYAS TE, KHYOD KYIS SROG CHAGS GSAD PAR BYA, ,ZHES PA LA SOGS PA
BSRUNG BA'I DAM TSIG DANG, DANG PO'I NA DANG PO'I GA ZHES BYA BA
LA SOGS PA BZA' BA'I DAM TSIG BRJOD PA NI, SHES RAB YE SHES DANG
BCAS PA'I DAM TSIG GO, ,BZHI PA NI BLA MA'I KHA LAS SHES PAR

@268B BYA BAS 'DIR MA BSTAN TO, ,DKYIL 'KHOR SBYIN SREG MA GTOGS
PAR, ,RAB GNAS 'DIR NI BSTAN YOD MIN, ,ZHES GSUNGS PAS SLOB MA LA
PHAN PA'I PHYIR, JI LTAR 'DOD PA'I SBYIN SREG GI CHO GA BRJOD PAR
BYA STE, DE LAS GZHI DKAR PO LA THAB KHUNG KHRU GANG ZLUM PO

ZABS SU SOR BCU GNYIS PA BRKOS PA'I DBUS SU, RGYAR SOR DRUG
'PHANG DU SOR GSUM PA'I PADMA 'DAB MA BRGYAD PA'I STENG DU THOD
PA LA GNAS PA'I SNA TSOGS RDO RJE, 'DAB MA RNAMS LA LHA MO RNAMS
KYI MTSAN MA BKOD LA RDO RJE PHRENG BAS BSKOR BAR BYA'O, ,THAB
KHUNG GI PHYI

ROL DU SOR BZHI DOR LA, KHA KHYER RGYA DANG DPANGS SU DE TZAM PA
RDO RJES BSKOR BAR BYA'O, ,STEGS BU'I MTSAMS BZHIR NI RDO RJE
RTZE GSUM PAS MTSAN PA, LAS DANG MTHUN PA'I SAS KUN DU BYUGS NAS,
LAS DANG MTHUN PA'I DRIS KYANG BYUG GO, ,ME TOG DKAR PO DUS

GSUM DU GTOR BAR BYA STE, ZHI BA'I THAB KHUNG NGO, ,RGYAS PA LA
NI SA GZHI SER PO LA KHRU DO GRU BZHI PA, ZABS SU DE'I PHYED DU
BRKOS LA KHA KHYER SNGA MA LAS NYIS 'GYUR DU BYAS TE, LHAG MA NI
SNGA MA BZHIN NO, ,DE NAS SA SER PO DANG DRI SER POS BYUG LA, ME
TOG SER POS

GTOR BAR BYA'O, ,DBANG LA NIS GZHI DMAR PO LA RGYAR SOR NYI SHU,
ZABS SU SOR BCU PA'I THAB KHUNG GRU GSUM DU BRKOS LA, SOR GSUM
PA'I KHA KHYER GYIS BSKOR RO, ,LHAG MA NI SNGAR BSTAN PA BZHIN
NO, ,DE NAS SA DMAR PO DANG DRI DMAR POS BYUG LA ME TOG DMAR

POS DUS GSUM DU GTOR RO, ,DGUG PA DANG BSAD PA LA YANG DE BZHIN
NO, ,'DI'I KHYAD PAR BRJOD PAR BYA STE, SA PHYOGS GNAG CING
SNYING PO MA YIN PA DANG, GAS PA DANG TSA SGO CAN DU BYA STE, SA
NAG PO DANG DUR KHROD KYI THAL BA DANG, ,BONG BU DANG RNGA MO'I
RTUG PA CI SNYED PAS

BYUG CING DRI MI ZHIM PA DANG, DRI MED PA'I ME TOG NAG PO DANG,
DMAR PO DANG PHUB MAS GTOR BAR BYA STE, DE LA DKYIL 'KHOR RAM LHA
KHANG GI SHAR PHYOGS SU ZHI BA DANG DBANG GI THAB KHUNG BYA'O,
,LHO PHYOGS SU NI RGYAS PA'O, ,BYANG PHYOGS SU NI MNGON SPYOD
KYI'O, ,NUB

@269A *, ,TU NI DGUG PA'O, ,YANG NA RDUL TSON GYIS KYANG LAS DANG
RJES SU MTHUN PA'I THAB KHUNG BYA BAR SNANG STE, THAB KHUNG GI
CHO GA'O, ,DA NI DGANG GZAR DANG BLUGS GZAR BSTAN PA STE, GSER
DANG ZANGS LAS BYUNG BA'AM, MCHOD SBYIN GYI SHING LAS BYAS PA

YANG RUNG STE, YU BA'I MTHAR SOR DRUG PA'I RDO RJE RIN CHEN
BYA'O, ,DBYUG PA NI SOR BCU DRUG PA'O, ,DBYUG PA'I STENG GI CHAR
NI SOR BZHI PA'I RDO RJE'O, ,DKYUS NI SOR BZHI PA LA, ZABS SU SOR
GNYIS PA DBUS SU RDO RJE RTZE LNGA PAS MTSAN PA STE, RTZE MO LA
BCUD 'DZAG PA'I MCHU

MTHE'U CHUNG GI TSAD 'DI NI DGANG GZAR RO, ,BLUGS GZAR NI PADMA'I
'DAB MA'I DBYIBS LTA BU LA, RGYAR SOR GNYIS ZABS SU SOR GCIG PA,
DKYIL DU RDO RJE RTZE LNGA PAS MTSAN PA STE, LHAG MA NI SNGA MA
BZHIN NO, ,GNYIS GA'I YU BA NI RDO RJE KHU TSUR GYIS BZUNG DU
RUNG BA STE,

DE LTAR NA DE DAG KHRU RE RE BAR BSTAN TO, ,JI STE DGANG GZAR
DANG BLUGS GZAR MED NA, DGANG BLUGS KYI SBYIN SREG NI SOR MO LNGA
DANG LDAN PA'I LAG PA BYAL [?], CIG SHOS NI SOR MO GSUM BSDUS PAS
BYA'O, ,DE LA AA MRA DANG, AU DUM B'A RA DANG, KA TAM PA DANG,
P'A LA SH'A

DANG, AA SHVA TTHA DANG, PA LA KshA DANG, N+YA GRO DHA DANG, BI
DANG KA DANG, SA MI DANG, KA SA MA RGA DANG, AA PA MA RGA LAS
BYUNG BA'I RTZE MO'I CHA LAS BYAS SHING GSAR PA MTHO GANG TZAM
GYI TSAD LA, 'DAB MAR BCAS PA'O MA DANG SBRANG RTZI DANG MAR LA
RTZE MO GNYIS SPAGS LA, DRI DKAR

PO'I CHUS GTOR BA'I YAM SHING 'DAB MA GNYIS DANG BCAS PA'I RTZE
MO GCIG PA, MTHE BO DANG SRIN LAG GIS BZUNG STE BSREG PAR BYA'O,
,DE LA RUL PA DANG GAS PA DANG CHAG PA DANG, SHUN PA MED PA DANG,
YO BA DANG, RTZE MO GNYIS PA DANG, THUNG BA DANG RING BA DANG,
SROG

CHAGS KYIS ZOS PA DANG, SROG CHAGS CAN NI SPANG BAR BYA'O, ,YANG
NAS DANG 'BRAS YOS DANG, ZHO DANG 'O MA DANG, TIL DANG KU SHA
GSAR PA DANG, D'UR BA DANG, TZU TA'I 'DAB MA DANG, TZANDAN DANG
'BRAS ZAN DANG, ME TOG DKAR PO DANG, MAR DANG BCAS PA STE DE DAG
LAS CI

@269B 'BYOR BA SREG PA NI ZHI BA'I BSREG RDZAS SO, ,YAM SHING DE
DANG 'DRA BA LAS DBUS KYI CHA LAS BYUNG ZHING KHRU GANG CHAG GANG
BA, DRI SER PO'I CHUS GTOR BA SBRANG RTZI LAS SPAGS PA'O, ,GZHAN
YANG ZAS MCHOG SHRI PHA LA DANG,'BRAS BU S'A LU DANG, GSER DANG,
KAR nI KA'I ME

TOG DANG, 'BRU RNAMS NI RGYAS PA'I 'O, ,TZAM PA KA DANG, AA SHVA
TTHA DANG, BA KU DANG, PRI YANG KU LAS BYUNG BA'I YAM SHING SOR
LNGA PA 'DAB MA DANG BCAS PA DANG, ME TOG DANG, 'BRAS BU SKYUR PO
DANG, MNGAR PO DANG, KHYAD PAR DU YANG AUTPALA DMAR PO DAG NI
DBANG GI'O,,

DGUG PA LA NI DE DAG DANG, TSER MA LCAGS KYU LTA BU DAG ,MNGON
SPYOD LA NI NIM PA DANG, SENG LDENG DANG, BYI LO TA LA SOGS PA'I
SHING RO TSA BA DANG, KHA BA DANG TSER MA CAN DANG, DUR KHROD KYI
SHING LAS BYAS PA'I SOR BCU PA RTZE MO GNYIS RNON POR BZHOGS
SHING, KHRAG DANG

YUNGS MAR LA SOGS PA'I YAM SHING DANG, YUNGS KAR DANG, MAR NAG
DANG, LAN TSVA DANG, SKYE TSE DANG, NIM PA'I 'DAB MA DANG, DUR
KHROD KYI THAL BA DANG, DGRA'I RKANG RJES KYI RDUL DANG, BONG BU
DANG, RNGA MO'I RTUG PA RNAMS CI SNYED PA'AM, THAMS CAD KYANG
RUNG STE, DUG DANG

KHRAG DANG LAN TSVA DANG SBYAR NAS DGRA'I GZUGS BRNYAN BYAS LA,
GTUB CING BSREG PAR BYA STE BSREG RDZAS BSTAN PA'O, ,ZHI BA'I BUD
SHING NI MCHOD SBYIN GYI SHING SROG CHAGS MED PA'AM, NAGS KYI BA
LANG GI LCI BA LAS THAB KHUNG BAS CUNG ZAD DMA' BAR BYA'O, ,RGYAS

PA LA NI BA LANG GI LCI BA MA GTOGS PA 'BRAS BU CAN GYI SHING
RNAMS LAS BYA'O, ,DBANG LA NI SHING SKYUR PO DANG, ME TOG CAN
RNAMS LAS BYA'O, ,DGUG PA LA NI TSER MA LCAGS KYU CAN LTA BU
RNAMS LAS SO, ,MNGON SPYOD LA NI SHING TSA BA DANG, TSER MA CAN
DUR KHROD KYI

SHING DANG, BONG BU DANG RNGA MO'I RTUG PA RNAMS LA STE BUD SHING
BSTAN PA'O, ,DE NAS ZHI BA'I LAS LA KHRUS DANG GTZANG SBRA BYAS
TE, LUS DRI ZHIM POS PHYUGS LA, GOS DANG RGYAN DKAR POS BRGYAN
TE, BYAMS PA DANG LDAN PAS KHA NUB TU BLTAS LA, STAN NANG TSANGS

@270A *, ,CAN 'JAM PO'AM, PADMA LA 'DUG STE, ZHI BA'I YID KYIS
YANG NGO'I TSES GCIG GI THO RANGS NAS BRTZAMS TE BYA'O, ,RGYAS PA
LA NI ME TOG GI PHRENG BA SER PO DANG, RGYAN SER POS BRGYAN TE,
STAN BZANG PO LA BZANG PO'I 'DUG STANGS KYIS 'DUG STE, RANGS

PA'I YID KYIS KHA BYANG DU BLTAS LA NYI MA SNGA DRO NAS BRTZAMS
TE BYA'O, ,DBANG LA NI GOS DANG, RGYAN LA SOGS PA DMAR POS BRGYAN
TE, CHAGS PA'I YID KYIS STAN MTHON PO LA RDO RJE SKYIL KRUNG GIS
KHA SHAR DU BLTAS PAR BYA'O, ,DGUG PA YANG DE BZHIN TE, KHYAD PAR
DU KHA STENG

DU BLTAS LA BYA'O, ,MNGON SPYOD LA NI KHRO BA'I SEMS KYIS GOS
DANG RGYAN SNGON PO DANG, KHRAG DANG CHUS SBAGS PA BGOS LA GSHIN
RJE'I PHYOGS SU BLTAS TE, STAN MKHRANG PO LA BSGRUB BYA'I GZUGS
BRNYAN GYI SNYING GAR 'DUG PA'AM, STAN MED PAR YANG RUNG STE,
RKANG PA

G-YON PAS G-YAS PA MNAN LA, SO 'CHA' ZHING GDONG KHRO GNYER DANG
LDAN PAS MIG BZLOG STE, MAR PO'I TSES GNYIS PO'AM GZHAN LA YANG
RUNG STE, KHRO BA NYID BSTAN PAR BYAS LA, BSGRUB BYA SDIG PA LAS
BZLOG PAR BYA BA'I PHYIR, NYIN PHYED DAM MTSAN PHYED NA, H'Um

LAS BYUNG BA'I RDO RJE LCAGS KYUS BSGRUB BYA'I BSRUNG BA BCAS LA
BYA'O, ,SGRUB PA PO BSTAN PA'O, ,ZHI BA'I AARGHA'I SNOD NI GSER
RAM DNGUL LAM, ZANGS SAM SA DANG RDO DANG, DUNG DANG NYA PHYIS LA
SOGS PA DANG, SHING LO SKYONG PA YANG RUNG STE, NAS DANG 'O MA
DANG, DRI DKAR PO

DANG LDAN PA'I CHUS BLUGS LA, RANG GI LHA'I SNGAGS KYI MTHAR SV'A
H'A DANG LDAN PA LA LAN BDUN BZLAS PAR BYA'O, ,RGYAS PA LA YANG
DE BZHIN TE, KHYAD PAR DU DRI SER PO'I CHU DANG, TIL DANG ZHO
DANG LDAN PA STE, AOm GYI MTHA' DANG LDAN PAS BZLAS SO, ,DBANG LA
NI DRI DMAR PO'I

CHU STE, HO'I MTHA' DANG LDAN PA BZLAS SO, ,MNGON SPYOD LA NI DIR
MI ZHIM ZHING GNAG PA DANG BCAS PA'I CHU KHRAG DANG BA'I GCIN
DANG KO TRA BA DANG LDAN PA LA PHAt KYI MTHA' DANG LDAN PA BZLAS
TE, MCHOD YON KYI CHO GA'O, ,DE LA ZHI BA DANG RGYAS PA DANG
DBANG RNAMS LA NI LAS THAMS

@270B CAD PA'I CHU YI GE H'Um YONGS SU BZLAS PA DANG, AA RGHA'I
SNOD GNYIS G-YON DU BZHAG LA, YANG DE NYID YONGS SU BZLAS PA'I
CHU DE GNYIS LAS LAG PA G-YAS PAS BLANGS TE, YAM SHING DANG BUD
SHING LA SOGS PA'I BSREG RDZAS LA BSANG GTOR BYAS LA, G-YAS
PHYOGS SU

GZHAG GO, ,DRAG PO'I LA NI ZLOG STE GZHAG GO, ,DE LA ZHI BA LA NI
SHING 'O MA CAN DANG GTZUBS PA LA SOGS PA BYUNG BA'I ME DANG,
BRAM ZE'I SBYIN SREG GI MES BYA'O, ,RGYAS PA LA NI DGE 'DUN GYI
SRO KHANG GI ME 'AM, RGYAL RIGS DANG RJE'U RIGS KYI KHYIM GYI MES
BYA'O, ,DBANG

LA NI RJE'U RIGS DANG SMAD 'TSOD MA'I KHYIM GYI MES BYA'O, ,DGUG
PA LA NI GAR MKHAN DANG KUN DU RGYU DANG, LAM DU BUD PA'I MES
BYA'O, ,DRAG PO LA NI DUR KHROD KYI SHING DANG, RDO GTZUBS PA LAS
BYUNG BA DANG, SHAN PA'I KHYIM GYI MES BYA'O, ,DE NAS H'Um BZLAS
PA'I CHU KU SHA'I RTZE MOS

BLANGS LA, BSANG GTOR LAN GSUM BYAS TE, GTZANG ZHING SKAM PA'I
RTZVA DANG LHAN CIG TU BCUG LA RLUNG YAB KYIS SBAR NAS, AOm DZVA
LA DZVA LA H'U%, ZHES BYA BA LAN BDUN BZLAS PA'I MAR GYIS SNGAR
LA, AOm BADZRA SATVA AA, ZHES BYA BA YONGS SU BZLAS PA'I KU SHA
RLON PA 'DAB MA

MA NYAMS SHING SHIN TU RING BA MA YIN PA RTZE MO SHAR DU BSTAN
TE, THAB KHUNG GI PHYI ROL DU G-YOGS LA, YI GE H'U% GIS THAB
KHUNG BSKYED DE, DE'I NANG DU RAm LAS ME LHA LAS DANG RJES SU
MTHUN PA'I MDOG DANG, RGYAN DANG PHRENG BA CAN, PHYAG GNYIS NA
BGRANG PHRENG DANG, RIL BA SPYI

BLUGS THOGS PA, GSUS PA 'PHYANG ZHING RAL PA'I THOR TSUGS CAN
BSKYED LA, AOm AA GNA YE MA H'A TE DZA SARBA KA MA RTHA PRA SA DA
KA KA RU nA KRI TVA SARBA AA SMIN SA NA NI HI TO BHA BA ZHES BYA
BA'I SNGAGS KYIS YE SHES KYI ME LHA BKUG LA, DZA: H'U% BAm HO:
ZHES PAS DE NYID DU DGUG PA LA SOGS PA

BYAS NAS, AOm DZA: H'U% BAm HO: KHA% RA%, ZHES BYA BAS AA RGHA
DBUL LO, ,AOm NI RI H'Um KHAm, ZHES BYA BAS ZHABS BSIL PHUL TE,
MIG LA SOGS PA BYIN GYIS BRLAB PA DANG DBANG BSKUR PA'I BAR DU
BYAS LA PHYI DANG NANG GI MCHOD PAS MCHOD DE, AOm DHVAm DHVAm
ZHES BYA BAS LHA BSHOS DBUL

@271A *, ,LO, ,DE NAS DE'I LCE LA H'U% GIS RDO RJE BSAMS LA ZHAL
CUNG ZAD GDANGS TE GZAR BU GNYIS THOGS PA'I GRU MO GNYIS KYI NANG
DU BCUG LA, AOm AA GNA YE SV'A H'A, ZHES BYA BAS GANG GI SBYIN
SREG SBYIN NO, ,DRAG PO LA NI ZHAL SHIN TU GDANGS TE GDUG PA DANG
BCAS PA'I

TSA BA'I MAR NAG SBYIN NO, ,DE NAS ME'I MTSAN NYID MKHAS PAS
BRTAG PAR BYA STE, 'JA' TSON DANG, SA TI KA DANG, RNGA MA DANG,
'DAM BU CHU SHEL LTA BU'I MDOG NI DGE BA'I LAS LA SHIS SO, ,GZHAN
YANG DRI MA MED CING SGRA ZAD PA DANG, RTZE MO GCIG TU 'BAR BA NI
SHIS PA STE,

DE NAS ZHI BA LA KHYAD PAR MDOG DKAR BA'O, ,RGYAS PA LA SER PO'I
MDOG ,RJES SU CHAGS PA LA DMAR BA STE, ,SNGO DANG NAG PO MNGON
SPYOD LA, DE LA BGEGS DANG BCAS PA'I ME NI DU BA CHE ZHING ME
STAG 'PHRO LA DAL BUS 'BAR ZHING ZHAN PA DANG, ME LCE 'CHAD PA
DANG, 'OD MED CING

MDOG SNGO BA DANG, MDUNG RTZE LTA BU DANG, ZHIB MA LTA BU DANG,
BA LANG GI GDONG PA LTA BU'I DBYIBS DANG, MI RO'I DRI DANG, DRI
MED PA'AM, YANG NA DRAG TU 'BAR BA'O, ,DE LTAR BGEGS DANG BCAS
PAR SHES NAS SNGA MA BZHIN BSANG GTOR BYAS LA, RTZA BA'I SNGAGS
KYIS BSRUNGS TE,

GSANG BA'I SBYIN SREG GSUM MAM BDUN DBUL LO, ,DE NAS YANG YAM
SHING LA SOGS PA SO SO'I SNGAGS KYIS JI SNYED 'DOD PA BSREGS LA,
BSANG GTOR DANG 'THOR 'THUNG LA SOGS PA PHUL TE, ME LHA ME 'BAR
BA'I RNAM PAR GYUR PA BLTA'O, ,DE NAS SGRUB THABS LAS BYUNG

BA'I CHO GA LAS DANG RJES SU MTHUN PA'I RGYUD LAS GSUNGS PA'I LHA
DER BSKYED LA, YE SHES SEMS DPA' SPYAN DRANGS NAS, AA RGHAm LA
SOGS PA PHUL TE, DAM TSIG SEMS DPA' LA BSTIMS LA SKU GSUNG THUGS
BYIN GYIS BRLABS TE, LJAGS LA RDO RJER BSAMS LA ZHI BA

DANG RGYAS PA DANG, DBANG DANG, DGUG PA LA NI ZHAL CUNG ZAD TZAM
DBYE, DRAG PO LA NI SHIN TU GDANGS PAR PHYE LA BSREG GO, ,DE LA
AOm AA GNA YE SV'A H'A, ZHES BYA BA MAR GYI SNGAGS SO, ,AOm SARBA
P'A PAm DA HA NA BADZR'A YA AA MU KAm SARBA P'A PAm DA HA SV'A
H'A, TIL GYI'O, ,AOm BADZRA PUshtA YA

@271B SV'A H'A, 'BRAS KYI'O, ,AOm BADZRA BI DZ'A YA SV'A H'A, SO
BA'I 'O, ,AOm MA H'A BE G'A YA SV'A H'A, NAS KYI'O, ,AOm MA H'A
BA L'A YA SV'A H'A, SRAN GRE'U YI'O, ,AOm BADZRA GHA SMA R'I YA
SV'A H'A, GRO'I 'O, ,AOm BADZRA A'A YU shE SV'A H'A, D'UR BA'I
'O, ,AOm AA PRA TI HA TA BADZRA SV'A H'A, KU SHA'I'O, ,AOm BADZRA

AA DZNY'A YA SV'A H'A, AU DUMW'A RA'I 'O, ,AOm BO DHI BRi Ksh'A
YA SV'A H'A, AA SHVA TTHA'I'O, ,AOm BADZRA LA HA YE SV'A H'A, PLA
KshA'I'O, ,AOm BADZRA KU BE RA YA SV'A H'A, N+YA GRO DHA'I 'O,
,AOm BADZRA SA HA KA RA YA SV'A H'A, AA MRA'I 'O, ,DE LTAR CI
'BYOR PAS BSREGS NAS BSANG GTOR DANG 'THOR 'THUNG LA

SOGS PA PHUL TE YANG DAG PAR MCHOD NAS, MA 'BYOR PA DANG NYAMS PA
DANG, GANG YANG BDAG RMONGS BLO YIS NI, ,BGYIS PA DANG NI BGYID
STZAL BA, ,DE KUN MGON POS BZOD PAR MDZOD, ,CES BYA BAS BZOD PAR
GSOL LO, ,SLAR YANG 'DOD PA'I LHA LA DNGOS GRUB KYI

PHYIR GSOL BA BTAB NAS, YI GE BRGYA PA'I MTHAR MU:, BRJOD NAS
GSHEGS SU GSOL LO, ,DE NAS YANG THAB KYI NANG DU ME LHA BSAMS LA,
BSREG RDZAS KYI LHAG MA'I RDZAS LA SBYIN SREG PHUL TE, SLOB MA
DANG BCAS PAS MTHAR GANG BA'I SBYIN SREG PHUL NAS, DNGOS GRUB KYI

PHYIR GSOL BA BTAB STE, ME LHA KHYOD KYIS RANG BZHIN DON, ,BSGRUB
PA TSUL BZHIN BYAS ZIN GYIS, ,DAM TSIG GNAS LA MNOS MDZOD LA,
,RANG GNAS BDE BAR GSHEGS SU GSOL, ,BDAG DANG GZHAN GYI DON RNAMS
NI, ,BSGRUBS TE SBYIN SREG GSOL LA BZHUD, ,SLAR

YANG DUS BZHIN GSHEGS NAS SU, ,BDAG GI SNGAGS KYI DNGOS GRUB
MDZOD, ,SBYIN SREG GI CHO GA'O,, ,,SKYOB PA RNAMS KYI RANG BZHIN
NI, ,MI GNAS MYA NGAN 'DAS YIN TE, ,SPRO DANG LDAN PA'I SKYE BO
LA, ,SNGAGS PAS NOR NI RNYED PA DANG, ,SKYE BO RAB TU DAD PA

YIS, ,BYED PO DGE BA SPEL BA'I PHYIR, ,RAB GNAS BSTAN BCOS LAS
GSUNGS PA, ,THA SNYAD TZAM DU BYAS PA YIN, ,DANG POR NYI MA BZANG
PO LA PHYI NANG GI KHRUS BYA ZHING DRI ZHIM POS BYUGS NAS RGYAN
SNA TSOGS KYIS BRGYAN TE GTZUG TOR BCINGS NAS MCHOD PA'I YO BYAD
RNAMS PA SOGS

@272A *, ,SO; PHYAG GNYIS PA'I HE RU KA'I RNAL 'BYOR DANG LDAN
PA, RDO RJE DANG DRIL BU 'CHANG BAS STEGS BU GRU BZHI PA, DPANGS
SU KHRU DO PAR BYAS BA'I STENG SLOB DPON BDAG NYID 'DUG NAS, YANG
DE NYID LUGS SKU DANG PO TI LA SOGS PA RAB GNAS BYA BAR 'OS PA

BZHUGS SU GSOL LO, ,STENG DU BLA RE BRE BA DANG, GDUGS DANG RGYAL
MTSAN DANG BA DAN LA SOGS PA BRES TE, ME TOG GI PHRENG BA DANG,
SIL MA SPUNGS LA, GLU DANG GAR DANG ROL MOS BRGYAN NAS, PHYI
DRO'I DUS SU RIM PA 'DIS KHRUS BYA'O, ,DANG POR SKU GZUGS NA BZA'
SER PO

GSOL LA, YUNGS KAR LA H'Um YONGS SU BZLAS TE KHU TSUR G-YAS G-YON
GYIS BZUNG NAS LAN GNYIS SU BSKOR TE, KHAM PHOR GYI MER BLUGS
SHING SHIS PA'I BSKOR BA LAN GSUM BYAS LA, DE BZHIN DU AOm BZLAS
PA'I CHU'I SHIS PA'I BSKOR BA YANG LAN GSUM DU BYA'O, ,DE

NAS BDUD RTZI LNGA DANG, BA'I RNAM PA LNGA YANG RUNG BA'I RIM
GYIS BSKUS LA BYUG PAR BYA'O, ,RAS RIS DANG 'BUR SKU LA SOGS PA
RNAMS KYI NI ME LONG GI GZUGS BRNYAN LA BYUG GO, ,DE NAS DRI ZHIM
PO'I CHUS BKRUS LA, AOm SARBA TA TH'A GA TA BI SHO DHA NE BADZRA
SV'A H'A, ZHES BYA BA

YONGS SU BZLAS PA'I DRI ZHIM PO'I MAR NAG GIS BYUG LA, PA TRA
DANG AUDUMWA RA LA SOGS PA'I SHING SHUN GYI LDE GUS BYUGS TE MAR
NAG PHYI'O, ,DE NAS SKYU RU RA'I 'DAG CHAL GYIS BYUGS LA, SNGAR
BSHAD PA'I BKRA SHIS KYI TSIGS SU BCAD PAS KHRUS GSOL BA BYAS TE,
SANGS RGYAS

DANG RIG PA'I TSIG RNAMS KYIS SNGAR BSTAN PA LTAR KHRUS BYED
BZHIN PAR BSGOMS LA BDAG NYID KYIS KYANG RNAM PAR RGYAL BA'I BUM
PA LA SOGS PAS PHYI'I KHRUS BYAS NAS CHU'I THIGS PA SKU LAS GOS
'JAM POS BLANG BAR BYA'O, ,DE NAS AOm A'A: BADZRA GANDHE H'Um
H'Um H'Um, ZHES BYA

BA'I DRI ZHIM POS BYUGS LA, DE BZHIN DU H'Um LAS BSKYED PA'I ME
TOG LA SOGS PA MCHOD PA'I YO BYAD PHUL TE, SNYING GA DANG MGRIN
PA DANG MGO BO DANG DPUNG PA DANG, SPYI GTZUG RNAMS SU RDO RJE
DANG BCAS PA'I LAG PA G-YAS PAS NYE REG BYAS LA LAG PAR SBOS PHOR
THOGS TE

@272B PUS MO SA LA BTZUGS LA, LCE H'Um GIS RDO RJER BYAS LA, BCOM
LDAN RDO RJE CHE GE MO, ,RIG PA'I RGYAL MO PHYAG 'TSAL BSTOD,
MGON PO THUGS RJE'I BDAG NYID KYIS, RAB GNAS GNANG BAR BGYID PAR
'TSAL, SLOB MA RNAMS LA BRTZE BA DANG, KHYED RNAMS LA YANG MCHOD
PA'I

PHYIR, ,BCOM LDAN BDAG NI GUS PA LA, ,BKA' DRIN DAG NI MDZAD PAR
'OS, ,'GRO BA'I 'KHOR LO MDZAD PA YI, ,SANGS RGYAS BDAG LA DGONGS
SU GSOL, ,BYANG CHUB SEMS DPA' DGRA BCOM DANG, ,GSANG SNGAGS LHA
GZHAN GANG LAGS DANG, ,'JIG RTEN SKYONG

BA'I LHA RNAMS DANG, ,'BYUNG PO SANGS RGYAS KYI BSTAN DANG, ,GANG
YANG BSTAN LA MNGON DGA' BA'I, ,SEMS CAN RDO RJE'I MIG CAN RNAMS,
,CHE GE MO DAG RDO RJE CHES, ,RIG PA'I RGYAL PO 'DI ZHES PA'I,
,RAB GNAS YO BYAD CI 'BYOR PAS, ,'GRO BA ZHI PHYIR BGYID PAR

'TSAL, ,BDAG DANG SLOB MAR BCAS PA LA, ,THUGS RJE NYE BAR DGONGS
NAS KYANG, ,RAB TU GNAS PA THAMS CAD LA, ,THUGS RJER LDAN PAS
BYIN RLABS MDZOD, ,CES BYA BA 'DIS LHA LA SNYAN GSAN PHUL LA,
LUGS MA LA SOGS PA'I SKU GZUGS RNAMS SNGON DU BDAG MED

PAR BSGOMS TE, ZLA BA RDO RJE LA SOGS PA'I RIM PA'AM, SKAD CIG
TZAM GYIS RANG GI LHAR BSKYED DO, ,PO TI RNAMS LA GSUNG RDO RJE
YONGS SU GYUR PA LAS BYUNG PA'I YI GE BSKYED DO, ,LHA KHANG DANG
MCHOD RTEN LA SOGS PA NI RNAM PAR SNANG MDZAD YONGS SU GYUR PA
LAS BYUNG BAR

BSAMS LA, PHYOGS BCU RNAMS NAS YE SHES SEMS DPA' BKUG STE, SNGAR
BSTAN PA'I SNGAGS KYIS AARGHA DANG ZHABS BSIL LA SOGS PA PHUL
NAS, SNGAR BSTAN PA'I TSUL GYI SKU GZUGS KYI THUGS KAR BCUG LA,
DE BZHIN DU DBANG BSKUR TE, SBYOR BA JI LTA BA BZHIN

PHYAG RGYAS BTAB NAS, ME TOG DANG BDUG PA LA SOGS PA PHYI NANG GI
MCHOD PAS YANG DAG PAR MCHOD DE, RAB GNAS KYI LHA GANG YIN PA'I
SNGAGS DE NYID MANG DU BZLAS NAS YI GE BRGYA PA'I MTHAR MU: BRJOD
NAS, SLAR GSHEGS SU GSOL BA 'DI NI LHAG PAR GNAS PA'I CHO GA'O, ,

@273A *, ,DE NAS NANG PAR SNGA DRO LANGS TE SLOB DPON RANG GI
LHA'I RNAL 'BYOR DANG LDAN PAS, MCHOD PA'I YO BYAD THAMS CAD
BSOGS NAS, BCOM LDAN RDO RJE CHE GE MO, ,ZHES BYA BA LA SOGS PA'I
TSIGS SU BCAD PA NANG PAR ZHES BYA BA'I GNAS SU NGA NI ZHES PA
BRJOD DE LHA

BSKUL LA, LHAG PAR GNAS PA'I SKABS SU BSHAD PA'I CHO GA THAMS CAD
BYA STE, GSHEGS SU GSOL BA MA GTOGS PA'I YI GE BRGYA PAS BRTAN
PAR BYA'O, ,GANG DAG LHAG PAR GNAS PA MA BYAS PA RNAMS KYIS KYANG
DE LTAR BYA'O, ,DE NAS RGYAS PA'I SBYIN SREG BYAS NAS MTHAR

SLOB MA G-YON PHYOGS SU BZHAG PA LA, BGEGS MTHAR BYED KYI SNGAGS
BZLAS PA'I CHUS BSANG GTOR BYAS NAS, G-YAS PA'I MTHE BONG LAG PA
G-YON PAS BZUNG STE, BLUGS GZAR GYIS MAR GYI SREG BLUGS CI 'BYOR
PA LHA LA PHUL NAS, TIL LA SOGS PA YANG BSREGS

LA; ,BDUD RTZI 'KHYIL PA'I SNGAGS BZLAS PA'I ME TOG GI PHRENG BA
'DI LAG PAR BTAGS LA, SNGAR BSTAN PA'I CHUS BSANG GTOR BYAS TE,
AOm RU RU SPHU RU DZVA LA TI shthA SIDDHA LO TZA NI, SARBA AA
RTHA S'A DHA NI SV'A H'A, ZHES BYA BA'I SNGAGS DE'I SNYING GAR
BSAMS LA, TSIGS SU BCAD PA 'DIS

YON BSLANG BAR BYA'O, ,BLA MA YONGS SU MNYES PA YIS, ,LAS KYI
DNGOS GRUB THOB 'GYUR PAS, ,THA NA BKUR STI TZAM GYIS KYANG, ,BLA
MA YONGS SU MNYES PAR BYA, ,ZHES SO, ,DE NAS THAB KHUNG DE NYID
DU MAR GYI LHAG MA DANG, 'O MA LA TZ'A RU BCOS LA SBYIN SREG PHUL
TE,

AOm TZA KshU SA MA NTA TZA KshU BI SHO DHA NA BADZRA SV'A H'A,
ZHES BYA BA'I SNGAGS DANG, GSER GYI THUR MAS SKU GZUGS KYI SPYAN
PHYE LA, AOm DI BYA AA GNE SA M'A DHI DHA NA PRI nA NE SV'A H'A,
ZHES BYA BA'I SNGAGS KYIS TZ'A RU'I PHUD LHA LA DBUL BAR BYA'O,
,DE NAS BDAG DANG SLOB MA ZHI BA DANG RGYAS PAR

BYA BA'I PHYIR, AOm BADZRA PUshtA YE SV'A H'A, ZHES BYA BAS SBYIN
SREG BYAS LA, BLA MAS, DE BZHIN GSHEGS PAS GSOL BA YI, ,LHAG MA
SDIG PA SBYANG PHYIR ZO, ,ZHES BYA BAS, TZ'A RU'I LHAG MA SLOB MA
ZA RU GZHUG GO, ,DE NAS BDUD RTZI 'KHYIL

@273B BA'I SNGAGS BZLAS ZHING KHU TSUR G-YAS PAS BZUNG BA'I RDO
RJE'I RTZE MOS SKU GZUGS KYI SKU SMAD DANG BAR DANG DBUL LAN GSUM
BSKOR LA BRTAN PAR BYAS NAS, SKU GZUGS KYI SUM CHA'I TSOD KYI
STEGS BU'I STENG DU, AOm SU PRA TI shthA BADZRE SV'A H'A, ZHES
BYA BAS BZHUGS SU GSOL

LO, ,SLOB MAS SKU GZUGS LA BSKOR BA DANG PHYAG BYA BA DANG, MCHOD
PA RNAMS BYAS NAS, SLOB DPON LA MCHOD PA'I YO BYAD RNAMS SBYAR TE
DBUL LO, ,SLOB DPON GYIS KYANG PHYOGS SKYONG BA RNAMS LA GTOR MA
PHUL LA, SKU GZUGS YUN RING DU BZHUGS PAR BYA BA'I PHYIR

DANG, BDAG DANG SLOB MA ZHI BAR BYA BA'I PHYIR PHYOGS SKYONG
RNAMS LA GSOL BA GDAB STE, BZOD GSOL BYA'O, ,RJE STE RAS RIS DANG
SKU GZUGS LA SOGS PA RNAMS KYI RAB GNAS MDOR BSDUS TE BYA BAR
'DOD NA, BDAG NYID RANG GI LHAG PA'I LHAR BSGOMS LA, SKU

GZUGS LA SOGS PA KHRUS BYAS NAS, MCHOD PA'I YO BYAD RNAMS BSHAMS
TE, BDAG MED PA'I BSAM GTAN SNGON DU 'GRO BAS, SKAD CIG TZAM GYIS
LHAR BSGOMS LA, MIG DANG SKU LA SOGS PAR BYIN GYIS BRLABS TE, YE
SHES SEMS DPA' BSTIMS NAS,

PHYI NANG GI MCHOD PAS YANG DAG PAR MCHOD LA DE NYID KYI SNGAGS
LAN BRGYA RTZA BRGYAD BZLA'O, ,DRIL BU DANG BGRANG PHRENG GI RAB
GNAS NI YIG 'BRU LAS GSUNG RDO RJER BSKYED DE, DE YONGS SU GYUR
PA'I DRIL BUR BLTA'O, ,DAD PA CHUNG BA DANG, KU SA LI DANG, 'TSO
BA'I DON GYI

RNAL 'BYOR PA PHO MO RNAMS KYI BGRANG PHRENG LA SOGS PA NI,
SNGAGS TZAM BZLAS PAS BYIN GYIS BRLAB BO, ,DE NAS MCHOD PA BYA
STE, SNGAGS BRGYA RTZA BRGYAD BZLAS NAS RDO RJE DRIL BU GSIL LA
THAL MO SBYAR TE, DE BZHIN GSHEGS PA RNAMS LA BZOD PAR GSOL LO,
,DKYIL

'KHOR LA SOGS CHO GA NI, BYAS PAS BDAG GIS DGE THOB PA, ,DES NI
SEMS CAN THAMS CAD KYI, ,SDUG BSNGAL THAMS CAD 'JOMS BYED SHOG
,DPAL DGYES PA RDO RJE'I GZHUNG 'GREL GYI DKYIL 'KHOR DANG SBYIN
SREG DANG, RAB GNAS KYI CHO GA SLOB DPON NAG PO'I ZHAL

@274A *, ,SNGA NAS MDZAD PA RDZOGS SO,, ,,RGYA GAR GYI MKHAN PO
NAG PO'I ZHAL SNGA NAS, ZHU CHEN GYI LO TZ'A BA 'GOS LHA BTZAS
KYIS BSGYUR CING ZHUS TE GTAN LA PHAB PA'O,, 