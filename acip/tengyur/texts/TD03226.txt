@1B [DD] #, ,RGYA GAR SKAD DU, MA R'I TZYEE S'A DHA NAm, BOD SKAD
DU, 'OD ZER CAN GYI SGRUB THABS, SNGAR BSHAD PA'I CHO GAS YI GE
PAm LAS BYUNG BA'I SNA TSOGS PADMA'I STENG DU ZLA BA LA YI GE MAm
LAS SKYES PA'I [DD]

'OD ZER CAN DKAR MO STE, ZHAL LNGA, PHYAG BCU, ZHABS BZHI PAR
SKAD CIG GIS BDAG NYID BSAM PAR BYA BA'O, ,DE LAS RTZA BA'I ZHAL
NI DKAR MO, ,G-YAS PA NI MTHING NAG GO, ,G-YON PA NI PHAG GI ZHAL

DMAR MO, ,ZHAL PHYI MA NI LJANG GU'O, ,DBU'I STENG GI ZHAL NI SER
MO STE, RIN PO CHE SNA TSOGS KYIS MDZES PA, ZUR PHUD GSUM GYIS
BRGYAN CING RAL PA'I COD PAN DANG LDAN PA'O, ,G-YAS PA'I PHYAG

LNGA PO RNAMS NA NI NYI MA'I DKYIL 'KHOR DANG, RDO RJE SNGON PO
DANG, MDA' DANG LCAGS KYU DANG, KHAB BSNAMS PA'O, ,G-YON PA'I
PHYOGS LNGA PO RNAMS NA NI ZLA BA'I DKYIL 'KHOR DANG GZHU DANG
SHING MYA NGAN MED

LO 'DAB DANG BCAS PA DANG, SDIGS MDZUB DANG BCAS PA'I ZHAGS PA
DANG SKUD PA BSNAMS PA'O, ,RNAM PA SNA TSOGS PA'I RGYAN DANG LDAN
PA'I GZHON NU MA LANG TSO BDO BAR GYUR PA STOD SHAG DKAR PO
BSNAMS

@2A *, ,SHING, PHAG BDUN GYI SHING RTA LA GNAS NAS MCHOD RTEN GYI
NANG NA BZHUGS PA, KHYAB 'JUG DANG, DBANG PO DANG, BDE BYED DANG,
TSANGS PA RNAMS ZHABS BZHIS MNAN PA'O, ,CHU SRIN MA LA BCIBS NAS
SHING RTA DE'I NANG MDUN

NA GNAS BA'I BCOM LDAN 'DAS MA GZHAN NI NAG MO PHAG GI ZHAL RDO
RJE DANG, SDIG MDZUB PHYAG G-YAS PA DANG G-YON PA GNYIS KYIS
BSNAMS PAR MDZAD PA'O, ,G-YAS KYI PHYOGS PA BCOM LDAN 'DAS MA
GZHAN NI PHAG GI ZHAL LA PHYAG BZHI

MA STE, LCAGS KYU DANG KHAB NI G-YAS PA GNYIS KYIS BSNAMS PA'O,
,SDIGS MDZUB DANG BCAS PAS ZHAGS PA DANG SKUD PA NI PHYAG G-YON
PA GNYIS KYIS BSNAMS SHING LHA RDZAS KYI RGYAN DANG LDAN PA YANG
YIN NO, ,G-YON PHYOGS KYI RJE

BTZUN MA GZHAN NI PHAG GI ZHAL DMAR MO DANG, RNA BA'I BAR DU
BKANG BA'I MDA' GZHU DANG, G-YAS PA DANG G-YON PA'I PHYAG LHAG MA
DAG GIS NI RDO RJE DANG SHING MYA NGAN MED PA LO MA DANG LDAN BA
BSNAMS PA, SNA TSOGS PA'I RGYAN DANG LDAN PA

YANG YIN NO, ,SHING RTA 'DREN PA'I PHAG RNAMS KYI 'OG NA YANG NYI
MA LA SOGS PA'I GZA' DGUS NAD DANG NYE BAR 'TSE BA'I GDUG PA RNAM
PA SNA TSOGS PA RNAMS KYANG MI'I GZUGS SU 'OG TU MNAN PAR BSAM
PAR BYA BA'O, ,DE NAS SNYING GA'I

@2B ZLA BA LA GNAS PA'I SA BON MAm GYI 'OD ZER GYIS DE BZHIN
GSHEGS PA RNAMS SPYAN DRANGS SHING DBANG MNOS PA DANG, RNAM PAR
SNANG MDZAD KYIS RGYAS BTAB PAR 'GYUR BA YIN NO, ,DE NAS SNYING
GA'I SA BON NYID LAS PHRENG BA'I RNAM PA NYID SNGAGS KYI YI GE
NGES PAR SPROS LA, KHA NAS LTE BAR LTE BA NAS KHAR KHA

NAS PHYIR YANG LTE BAR ZHES BYA BA LA SOGS PAS 'KHOR LO 'KHOR
BA'I RIM PAS SNGAGS BGRAD BAR BYA BA'O, ,DE LA SNGAGS NI 'DI YIN
TE, AOm MA R'I TZYEE M'Am H'Um H'Um PHAt PHAt SV'A H'A, ZAS LA
SOGS PA RNAM PA THAMS CAD LA YANG RANG GI SA BON GYIS BYIN GYIS
BRLABS PA RJES SU BSGRUB PAR BYA BA'O, SKYON YI

GE BRGYA PA'I SNGAGS NYE BAR BRJOD LA JI LTAR BDE BAR RGYU BAR
BYA BA YIN NO, ,RTOG PA LAS GSUNGS PA'I 'OD ZER CAN DKAR MO'I
SGRUB THABS SO,, ,,BYANG CHUB SEMS DPA' D'A NA SHR'I'I ZHAL SNGA
NAS DGE SLONG TSUL KHRIMS RGYAL MTSAN GYIS BSGYUR BA'O, , 