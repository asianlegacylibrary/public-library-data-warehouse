@57A #, ,RGYA GAR SKAD DU, TZ'AR+YA ME L'A PA NA PRI D'I PAm, BOD SKAD
DU, SPYOD PA BSDUS PA'I SGRON MA, BYANG CHUB SEMS DPA' SEMS DPA'
CHEN PO 'JAM DPAL YE SHES SEMS DPA' LA PHYAG 'TSAL LO, ,DNGOS MED
RNAM DAG NAM MKHA' MNYAM LA PHYAG 'TSAL LO, ,MA LUS

TSIG MED YI GE BRAL LA PHYAG 'TSAL LO, ,'DAS DANG MA BYON KUN DU
SON LA PHYAG 'TSAL LO, ,KUN DU MA LUS THAMS CAD STONG LA PHYAG
'TSAL LO, ,RDO RJE THEG PA 'DI LA SNGAGS KYI SGOR SPYOD PA NI
RNAM PA GNYIS TE, SLOB DPON GSANG SNGAGS LA MCHOG TU GZHOL BA
DANG, NANG LA MCHOG

TU GZHOL BA STE, THOS PA'I PHA ROL TU SON PA RNAMS KYIS SEMS CAN
THAMS CAD RJES SU GZUNG BAR BYA BA'I DON DU, MDO SDE DANG RGYUD
DANG RTOGS PA DAG LAS YANG DAG PAR GSUNGS PA'I LUNG GI TSIG RNAM
PAR GSAL BAR BYA BA'I PHYIR TSIG SNYAN CING RGYA CHE BA DU MA DAG
BLTAS NAS TSIGS SU BCAD

PA DANG RKYANG PA LA SOGS PA SGRA SPAS PA RNAMS DANG SPEL ZHING
RAB TU SPEL BA RNAMS KYI RGYUD YANG DAG PA RNAMS LAS BTUS TE,
BYIS PA'I SKYE BO RNAMS KYIS KHONG DU CHUD PAR BYA BA'I PHYIR
SGRUB PA'I THABS KYI YAN LAG MAR ME LTA BU BYED PA DAG SNGON
BYUNG BAR GYUR PA NI MI RIGS SO, ,DE CI'I PHYIR ZHE NA, RDZOGS

LDAN DANG GSUM LDAN DANG GNYIS LDAN GYI DUS NA NI 'JIG RTEN PA
RNAMS TSE DANG NAD MED PA PHUN SUM TSOGS SHING, SBYIN PA DANG,
TSUL KHRIMS LA SPYOD PA LA SOGS PA YON TAN PHUN SUM TSOGS PA DANG
LDAN PA RNAMS NI BSTAN BCOS LA GNAS SHING YONGS SU TSOL BAS DE
KHO NA NYID SHES PA LA

MNGON PAR ZHUGS SHING TSIG RGYA CHE BA LA SOGS PA RNAMS DANG,
SPAS PA'I SGRA'I SGO NAS DE KHO NA NYID STON LA, DE RNAMS KYIS
KYANG KHONG DU CHUD PA YIN NO, ,DA LTAR NI RTZOD PA'I DUS TE 'JIG
RTEN PA RNAMS TSE DANG NAD MED PA DANG, PHUN SUM TSOGS PA DMAN
ZHING G-YO DANG SGYU DANG DREGS PA DANG,

@57B PHRAG DOG DANG LDAN LA, SHES RAB ZHAN CING LOG PAR LTA BAS
LAS NGAN PA LA SOGS PA LA DGA' BAS JI SRID DU TSIG RGYA CHE BA LA
SOGS PA SPAS PA'I SGRA'I DON RNAMS LA NGES PAR MI DGA' BAS DE KHO
NA NYID TSOL BAR MI BYED DO, ,DE'I PHYIR NA DANG PO'I BSTAN BCOS
YONGS SU TSOL BA SPANGS PAS DE KHO NA

NYID MI RTOGS SHING DGE BA DANG MI DGE BA'I LAS LA MNGON PAR
GZHOL BAS DUS BYED PAR 'GYUR RO, ,DE BAS NA THAR PA THOB PAR 'DOD
PA RNAMS LA DGOS PA MED PAR 'GYUR TE, TSIG SNYAN PA DANG RGYA CHE
BA LA SOGS PA'I TSIG GI SGO LA GNAS PA'I SGRA RNAMS NI GZINGS
DANG 'DRA BA YIN PA'I PHYIR

RO; ,BCOM LDAN 'DAS KYIS KYANG JI SKAD DU DON GYI RJES SU 'BRANG
BAR BYA'I SGRA JI BZHIN PAR MA YIN NO ZHES GSUNGS SO, ,DON GYI
DBANG 'DI MTHONG NAS BDAG GI SLOB DPON KLU SGRUB KYI ZHAL SNGA
NAS KYI MAN NGAG LAS BSKYED PA'I GO RIMS KYIS RDZOGS PA'I GO RIMS
KYI TING NGE 'DZIN THOB NAS

'DUS BYAS PA DANG 'DUS MA BYAS PA'I SLOB MA RNAMS KYI THUN MONG
DU BSHAD PA'I SGRA'I SGO NAS, SNGAGS KYI DE KHO NA NYID DANG,
PHYAG RGYA'I DE KHO NA NYID DANG, BDAG GI DE KHO NA NYID DANG,
CHOS KYI DE KHO NA NYID DANG, LHA'I DE KHO NA NYID DE, GO RIMS
RNAM PA LNGA RNAM PAR GSAL BAR BYA BA'I PHYIR MDO SDE DANG,

RGYUD DANG, RTOG PA RNAMS BSRES NAS BSHAD PAR BYA'O, ,BCOM LDAN
'DAS KYIS MDO SDE LA SOGS PA BSHAD PA'I GSUNG RAB KUN LAS, BSKAL
PA BYE BA RNAMS SU YANG, ,DE NYID BRAL NA 'GRUB MI 'GYUR, ,ZHES
GSUNGS TE, JI SKAD DU, BCOM LDAN 'DAS LA LHA MO BZHIS ZHUS PA

ZHES BYA BA'I RNAL 'BYOR CHEN PO'I RGYUD LAS, THUB PA CHEN PO'I
CHOS RNAMS KYI, ,PHUNG PO BRGYAD KHRI BZHI STONG LA, ,GANG GIS DE
NYID MI SHES PA, ,DE YI THAMS CAD 'BRAS BU MED, ,CES GSUNGS PAS
SO, ,RDO RJE SLOB MAS GSOL PA, DE KHO NA NYID MI SHES PAR 'TSANG
RGYA BAR MI 'GYUR RO

ZHES BCOM LDAN 'DAS KYIS GSUNGS NA, YANG DE KHO NA NYID CES BYA
BA'I RANG GI MTSAN NYID GSUNG RAB KYI SGO NAS NYAN PAR 'TSAL LO,
,GANG GI PHYIR THEG PA CHEN PO PA DANG, RTOG GE PA LA SOGS PA
RNAMS NI DON 'DI NYID LA GNAS NAS RNAM PA SNA TSOGS PAS DE KHO NA
NYID RTOGS PAR BGYID NA, DE RNAMS

@58A *, ,BSDU BAR BYA BA'I PHYIR DE KHO NA NYID CES BYA BA 'DI
GANG YIN PA BCOM LDAN 'DAS KYIS BSHAD DU GSOL, RDO RJE SLOB DPON
GYIS SMRAS PA, YANG DAG PA GANG YIN PA DE NI DE KHO NA NYID DO,
,GSOL PA, BCOM LDAN 'DAS YANG DAG PA ZHES BGYI BA DE JI LTA BU
LAGS, SMRAS PA, GANG MI SLU BA ZHES

BYA BA DE NI YANG DAG PA ZHES BYA'O, ,GSOL PA, MI SLU BA ZHES BYA
BA DE JI LTA BU LAGS, SMRAS PA, SHIN TU YANG DAG PA'I TSUL GYI
BDAG NYID CAN GYI TING NGE 'DZIN DE NI MI SLU BA ZHES BYA'O,
,GSOL BA, YANG DAG PA'I TSUL GYI BDAG NYID CAN GYI TING NGE 'DZIN
CES PA DE GANG LAGS, SMRAS

PA; GANG BDEN PA GNYIS GNYIS SU MED PA'I RNAM PA'I MTSAN NYID CAN
DE NI YANG DAG PA'I TSUL GYI BDAG NYID CAN GYI TING NGE 'DZIN TO,
,GSOL PA, BCOM LDAN 'DAS BDEN PA GNYIS ZHES BGYI BA DE GANG LAGS,
SMRAS PA, DANG PO NI KUN RDZOB KYI BDEN PA DANG, GNYIS PA NI DON
DAM PA'I BDEN PA'O, ,

GSOL PA, BCOM LDAN 'DAS BDEN PA GNYIS KYI MTSAN NYID JI LTA BU
LAGS, RDO RJE SLOB DPON GYIS SMRAS PA, BCOM LDAN 'DAS KYIS RDO
RJE GTZUG TOR GYI RGYUD LAS BKA' STZAL TE, PHYAG NA RDO RJES GSOL
PA, BCOM LDAN 'DAS CHOS THAMS CAD KYI GNAS DON DAM PA'I BDEN PA
JI LTA BU

LAGS, BCOM LDAN 'DAS KYIS BKA' STZAL PA, GSANG BA'I BDAG PO CHOS
THAMS CAD NI PHUNG PO DANG KHAMS DANG SKYE MCHED RNAMS DANG, 'GRO
BA RGYU BA DANG MI RGYU BA RNAMS TE, DE YANG DON DAM PA'I BDEN PA
LA GNAS PAS GNAS MED PA'I TSUL GYIS DON DAM PA'I BDEN PA NI BDAG
MED PA ZIL

GYIS MI NON PA THAMS CAD STONG PA STE, 'PHEL BA MED PA, 'GRIB PA
MED PA, RNAM PAR DAG PA, NAM MKHA' DANG MNYAM PA DANG DRI MA MED
PA'I NGO BO NYID, YI GE MED PA, TSIG MED PA, LUS DANG NGAG DANG
YID DANG BRAL BA, YOD PA MA YIN, MED PA MA YIN, RGYU BA MA YIN,
MI RGYU

BA MA YIN, THAG RING BA MA YIN, THAG NYE BA MA YIN, STONG BA MA
YIN, MI STONG PA MA YIN, DBU MA YANG MA YIN PA 'DI NI DON DAM
PA'I BDEN PA'O, ,DE BAS NA DE NI MCHOG TU ZAB PA DANG, 'JUG PAR
DKA' BA DANG, SKYE BA MED PA DANG, 'GAG PA MED PA'O, ,RGYU RKYEN
GYIS 'BYUNG

@58B BA NI KUN RDZOB KYI BDEN PA STE, DE NI JI SRID DU RMI LAM
DANG, MIG 'PHRUL DANG, GZUGS BRNYAN LTAR SNANG BA DANG LDAN PA
SGYU MA LTA BU'I TING NGE 'DZIN TE, RANG GI MTSAN NYID KYIS
TSANGS PA'I GNAS PA BZHI'I RGYUR GYUR PA NI KUN RDZOB KYI BDEN
PA'O, ,DE GNYIS ZUNG DU 'BREL PAR 'JUG PA'I

RIM PA 'DI NI YANG DAG PA'I TSUL GYI BDAG NYID CAN GYI TING NGE
'DZIN TE, DMIGS PA THAMS CAD NYE BAR ZHI BA GANG YIN PA DE NI DE
KHO NA NYID CES BYA'O, ,RDO RJE SLOB MAS GSOL PA, BDAG CAG LTA
BU'I SO SO'I SKYE BO THOG MA MED PA NAS PHYI ROL GYI DNGOS PO
RNAM PA SNA TSOGS PA LA MNGON PAR ZHEN PAS YOD

PA DANG MED PA DANG, GCIG DANG, DU MA DANG, GNYIS DANG, GNYIS KA
MA YIN PA DANG, YOD PA MA YIN, MED PA YANG MA YIN PA DANG, RTAG
PA DANG CHAD PA LA SOGS PA'I RANG BZHIN GYI BAG CHAGS KYI RGYUS
RNAM PAR RTOG PA LA MNGON PAR ZHEN PA LA ZHUGS PA RNAMS KYIS
RDZOGS PA'I

RIM PA'I GO RIMS KYI TING NGE 'DZIN LA SLOB PA NA GO RIMS JI LTA
BA BZHIN DU BSLAB PAR BGYI'AM, YANG NA BLA MA'I MAN NGAG TZAM
GYIS DE DAG SKAD CIG TZAM GYIS SO SOR SNANG BAR BGYI, RDO RJE
SLOB DPON GYIS SMRAS PA, RIM GYIS 'JUG PAS BSLAB PAR BYA'I CIG
CAR NI MA YIN NO, ,BCOM

LDAN 'DAS NYID KYIS KYANG LA'ANG KAR GSHEGS PA'I MDO LAS GSUNGS
TE, DE NAS BCOM LDAN 'DAS LA BYANG CHUB SEMS DPA' SEMS DPA' CHEN
PO BLO GROS CHEN POS RANG GI SEMS SNANG BA'I RGYUD RNAM PAR DAG
PAR BYA BA'I PHYIR YANG GSOL BA BTAB PA, BCOM LDAN 'DAS RANG GI
SEMS

SNANG BA'I RGYUD CIG CAR RAM, RIM GYIS 'JUG PAS SAM, JI LTAR RNAM
PAR DAG PAR 'GYUR, BCOM LDAN 'DAS KYIS BKA' STZAL GA ,BLO GROS
CHEN PO RANG GI SEMS SNANG BA'I RGYUD NI RIM GYIS 'JUG PAS RNAM
PAR DAG STE CIG CAR NI MA YIN NO, ,'DI LTA STE, ,BLO GROS CHEN PO
SHING AA MRA'I

'BRAS BU NI RIM GYIS SMIN PAR 'GYUR GYI CIG CAR NI SA YIN NO,
,BLO GROS CHEN PO DE BZHIN DU SEMS CAN RNAMS KYI RANG GI SEMS
SNANG BA'I RGYUD KYANG RIM GYIS RNAM PAR DAG STE CIG CAR NI MA
YIN NO, ,BLO GROS CHEN PO 'DI LTA STE, RDZA MKHAN GYI SNOD RNAMS
NI RIM GYIS BYED KYI CIG CAR NI MA YIN

@59A *, ,NO; ,BLO GROS CHEN PO DE BZHIN DU DE BZHIN GSHEGS PA
YANG SEMS CAN RNAMS KYI RANG GI SEMS SNANG BA'I RGYUD KYANG RIM
GYIS RNAM PAR SBYONG STE CIG CAR NI MA YIN NO, ,BLO GROS CHEN PO
'DI LTA STE SA CHEN PO LAS RTZVA DANG, SHING GEL BA DANG, SMAN
DANG NAGS TSAL

RNAMS RIM GYIS 'JUG PAS SKYE'I CIG CAR NI MA YIN NO, ,BLO GROS
CHEN PO DE BZHIN DU DE BZHIN GSHEGS PA YANG SEMS CAN THAMS CAD
KYI RANG GI SEMS SNANG BA'I RGYUD RIM GYIS SBYONG STE CIG CAR NI
MA YIN NO, ,BLO GROS CHEN PO 'DI LTA STE BZHAD GAD DANG, ROL MO
DANG, GLU DANG,

PI WANG DANG, SIL SNYAN DANG, ROL MO DAG LA MKHAS PA NI RIM GYIS
'BYUNG GI CIG CAR NI MA YIN NO, ,BLO GROS CHEN PO DE BZHIN DU DE
BZHIN GSHEGS PA YANG SEMS CAN THAMS CAD KYI RANG GI SEMS SNANG
BA'I RGYUD RIM GYIS RNAM PAR SBYONG STE CIG CAR NI MA YIN NO,
,RIM PA 'DI NYID NI DPA'

BAR 'GRO BA'I TING NGE 'DZIN GYI MDO LAS KYANG GSAL BAR GSUNGS
TE, DE NAS BYANG CHUB SEMS DPA' SEMS DPA' CHEN PO BLO GROS BRTAN
PAS 'DI SKAD CES GSOL TO, ,BCOM LDAN 'DAS JI LTAR SLOB NA BYANG
CHUB SEMS DPA' BSLAB PA THAMS CAD LA RLOM SEMS MA MCHIS PAR DPA'

BAR 'GRO BA'I TING NGE 'DZIN 'DI LA SLOB PA LAGS, DE SKAD CES
GSOL PA DANG, BCOM LDAN 'DAS KYIS BYANG CHUB SEMS DPA' SEMS DPA'
CHEN PO BLO GROS BRTAN PA LA 'DI SKAD CES BKA' STZAL TO, ,BLO
GROS BRTAN PA 'DI LTA STE DPER NA 'PHONG GI SLOB DPON NAM, 'PHONG
GI SLOB MA NI

THOG MAR BA LANG GI KO BA LA PHOG PAR BYED DO, ,GANG GI TSE BA
LANG GI KO BA LA LOBS PA DE'I TSE SHING LEB LA PHOG PAR BYED DO,
,GANG GI TSE SHING LEB LA LOBS PA DE'I TSE 'BEN LA PHOG PAR BYED
DO, ,GANG GI TSE 'BEN LA LOBS PA DE'I TSE DE'I DBYU GU LA PHOG
PAR BYED DO, ,DGANG GI TSE DBYU GU LA LOBS PA DE'I TSE SKRA BRGYA
LA PHOG

PAR BYED DO, ,GANG GI TSE SKRA BRGYA LA LOBS PA DE'I TSE SKRA BCU
LA PHOG PAR BYED DO, ,GANG GI TSE SKRA BCU LA LOBS PA DE'I TSE
SKRA GCIG LA PHOG PAR BYED DO, ,GANG GI TSE SKRA GCIG LA LOBS PA
DE'I TSE SKRAS MTSON PA LA PHOG PAR BYED DO, ,GANG GI TSE SGRAS
MTSON PA LA PHOG PA DE'I TSE MI 'TSOR BAR PHOG

@59B PAR 'GYUR RO, ,GANG GI TSE MI 'TSOR BAR PHOG PA DE'I TSE
'PHONG SLOB PA MTHAR PHYIN PA YIN TE, DE 'DOD NA NUB MO MUN PA
MUN NAG GI NANG NA YANG MI DANG MI MA YIN PA GANG DANG GANG GI
SGRA GRAG PA DA DANG DER LHUN GYIS GRUB CING MI 'CHOR BA NYID DU
MDA' 'GRO'O, ,SGRAS MTSON PA LA PHOG PAR BYED PA LOBS

PAS PHYIS GANG DU YANG MI SLOB STE, DE'I CI PHYIR ZHE NA, SNGON
LEGS PAR BSLABS PA'I PHYIR PHOG PAR BYA BA THAMS CAD DE LA MNGON
SUM DU 'GYUR RO, ,BLO GROS BRTAN PA DE BZHIN DU DPA' BAR 'GRO
BA'I TING NGE 'DZIN 'DI LA GNAS PA'I BYANG CHUB SEMS DPA' PHYIS
CHOS GANG LA YANG BSLAB PAR

MI BYA'O, ,DE CI'I PHYIR ZHE NA, TING NGE 'DZIN DE NYID LA SNGON
LEGS PAR BSLABS PA'I PHYIR BYANG CHUB SEMS DPA'I YON TAN GYI CHOS
THAMS CAD DE LA MNGON SUM DU 'GYUR RO, ,YANG TSUL 'DI NYID KYIS
RDO RJE'I THEG PA LA GNAS PA'I DPA' BAR 'GRO BA'I TING NGE 'DZIN
LA SLOB PAR 'DOD PAS KYANG RIM

PA 'DI NYID KYIS BSLAB PAR BYA'O, ,DE'I RIM PA YANG 'DI YIN TE,
THOG MA NYID DU NI SANGS RGYAS KYI THEG PA'I BSAM PA LA SLOB BO,
,GANG GI TSE SANGS RGYAS KYI THEG PA'I BSAM PA LA LOBS PAR GYUR
PA DE'I TSE THEG PA SAR PA DRAN PA GCIG PA'I TING NGE 'DZIN LA
SLOB BO, ,GANG GI TSE THEG PA GSAR

LA DRAN PA GCIG PA'I TING NGE 'DZIN LA LOBS PA DE'I TSE RTOG PA'I
RNAL 'BYOR LA SLOB BO, ,GANG GI TSE RTOG PA'I RNAL 'BYOR LA LOBS
PA'I DE'I TSE LAS DANG PO PO'I TING NGE 'DZIN LA RAB TU GNAS PAR
'GYUR RO, ,GANG GI TSE LAS DANG PO TING NGE 'DZIN LA GNAS PA DE'I
TSE RIGS BRGYA'I DBYE BA LA 'JUG GO, ,

GANG GI TSE RIGS BRGYA'I DBYE BA LA MKHAS PAS LUS RNAM PAR DBEN
PA SHES PA DE'I TSE SKU RDO RJE'I TING NGE 'DZIN LA GNAS PAR
'GYUR RO, ,LUS RNAM PAR DBEN PA LA GNAS NAS, A'A LI K'A LI'I SGO
NAS NGAG RNAM PAR DBEN PA LA 'JUG GO, ,GANG GI TSE RDO RJE BZLAS
PA'I RIM GYIS SROG DANG RTZOL BA SHES

PAR GYUR PA DE'I TSE GSUNG RDO RJE'I TING NGE 'DZIN LA RAB TU
GNAS PAR 'GYUR RO, ,DAG RNAM PAR DBEN PA LA GNAS NAS RANG BZHIN
GYIS SNANG BA'I BA'I RIM GYIS SEMS RNAM PAR DBEN PA LA 'JUG GO,
,GANG GI TSE RANG BZHIN GYIS SNANG BA LA RLUNG GI BZHON PA'I RAB
TU DBYE BAS YANG DAG PA JI LTA BA BZHIN DU

@60A *, ,LOBS PA DE'I TSE SEMS KYI TING NGE 'DZIN LA SNYOMS PAR
'JUG PAR 'GYUR RO, ,SEMS YANG DAG PA JI LTA BA BZHIN DU YONGS SU
SHES PA LA GNAS NAS SGYU MA'I DPE BCU GNYIS KYIS KUN RDZOB KYI
BDEN PA LA 'JUG PAR 'GYUR RO, ,GANG GI TSE SGYU MA LTA BU'I TING
NGE 'DZIN LA SNYOMS

PAR 'JUG PA DE'I TSE SANGS RGYAS KYI DBANG BSKUR BA THOB BO,
,GANG GI TSE DBANG BSKUR BA THOB PA DE'I TSE SGYU MA LTA BU'I
TING NGE 'DZIN LA GNAS NAS STONG PA CHEN PO BCO BRGYAD KYI RIM
GYIS DON DAM PA'I BDEN PA LA 'JUG GO, ,GANG GI TSE RIL POR 'DZIN
PA DANG RJES SU GZHIG PA'I TING NGE 'DZIN GYIS YANG

DAG PA'I MTHA' LA 'JUG PA DE'I TSE NYON MONGS PA THAMS CAD RNAM
PAR DAG PAR 'GYUR RO, ,GANG GI TSE YE SHES KYIS RIM GYIS LDANG
BA'I PHYIR RANG BZHIN GYIS 'OD GSAL BA'I BDEN PA GNYIS LA GNYIS
SU MED PA'I RNAM PAS BDAG NYID MNGON PAR RDZOGS PAR SANGS RGYAS
PA DE'I TSE RDZOGS PA'I TING NGE

'DZIN LA LOBS PAR GYUR PA YIN NO, ,GANG GI TSE RDZOGS PA'I TING
NGE 'DZIN LA SNYOMS PAR ZHUGS PA'I RNAL 'BYOR PAS NI PHYIS CHOS
GANG LA YANG MI SLOB PO, ,DE CI'I PHYIR ZHE NA, SNGON LEGS PAR
BSLABS PA'I PHYIR TE JI LTAR 'PHONG GI SLOB DPON NI SGRAS MTSON
PA LA PHOG PAR BYED PAR GNAS PAS

PHYIS GANG DU YANG MI SLOB PO, ,DE CI'I PHYIR ZHE NA, SNGON LEGS
PAR BSLABS PA'I PHYIR DE'I SNGON GYI 'PHEN SHUGS KYI STOBS KYIS
MNGON DU 'GYUR RO, ,DE BZHIN DU RDZOGS PA'I TING NGE 'DZIN LA RAB
TU GNAS PA'I NI PHYIS GANG LA YANG SLOB PAR MI 'GYUR TE, SNGON
SHIN TU LEGS PAR BSLABS PA'I PHYIR,

DE'I 'JIG RTEN DANG 'JIG RTEN LAS 'DAS PA'I DNGOS GRUB DAG NI
LHUN GYIS GRUB PA NYID DU MNGON SUM DU 'GYUR RO, ,DE BZHIN DU
RDZOGS PA'I RIM PA'I TING NGE 'DZIN LA SLOB PAR BYED PAS KYANG
RIM GYIS 'JUG PAS BSLAB PAR BYA'I CIG CAR NI MA YIN NO, ,DE BAS
NA LUS RNAM PAR DBEN PA MED PAR

NGAG RNAM PAR DBEN PA SHES PAR MI NUS SO, ,NGAG RNAM PAR DBEN PA
DANG BRAL BAS NI SEMS RNAM PAR DBEN PA RTOGS PAR MI NUS SO, ,SEMS
KYI RANG BZHIN GYI SNANG BA'I TING NGE 'DZIN MED PAR KUN RDZOB
KYI BDEN PA MNGON SUM DU BYA BAR MI NUS SO, ,KUN RDZOB KYI BDEN
PA RTOGS PA DANG BRAL

@60B BAS NI DON DAM PA'I BDEN PA MNGON SUM DU BYA BAR MI NUS SO,
,DON DAM PA'I BDEN PA RTOGS PA MED PAR NI ZUNG DU 'JUG PA'I RIM
PA MNGON SUM DU BYA BAR MI NUS SO, ,BCOM LDAN 'DAS KYIS KYANG DON
GYI DBANG 'DI GZIGS NAS RIM GYI 'JUG PAR BSLAB PAR BYA'I CIG CAR
NI MA YIN NO, ,

RIM GYIS 'JUG PAS RDZOGS PA'I RIM PA LA BSLABS PAS CIG CAR RANG
GI RGYUD RNAM PAR DAG PAR 'GYUR TE, BCOM LDAN 'DAS NYID KYIS
KYANG LANG KAR GSHEGS PO'I MDO LAS, BLO GROS CHEN PO 'DI LTA STE,
ME LONG GI NANG DU GZUGS KYI GZUGS SU SNANG BA THAMS CAD RNAM PAR
RTOG PA MED

PAS CIG CAR SNANG NGO, ,DE BZHIN DU BLO GROS CHEN PO DE BZHIN
GSHEGS PA YANG SEMS CAN THAMS CAD KYI RANG GI SEMS SNANG BA'I
RGYUD RNAM PAR MI RTOG CING SNANG BA MED PA'I SPYOD YUL RNAMS CIG
CAR RNAM PAR SBYONG NGO, ,BLO GROS CHEN PO 'DI LTA STE, ZLA BA
DANG NYI MA'I DKYIL 'KHOR NI 'OD

ZAR RNAMS KYIS GZUGS SU SNANG BA THAMS CAD CIG CAR MNGON PAR BYED
DO, ,DE BZHIN DU BLO GROS CHEN PO DE BZHIN GSHEGS PA YANG SEMS
CAN THAMS CAD KYI RANG GI SEMS SNANG BA'I GNAS NGAN LEN GYI BAG
CHAGS DANG BRAL BA RNAMS LAS RGYAL BA'I YE SHES BSAM GYIS MI
KHYAB PA'I YUL

DANG SPYOD YUL YANG DAG PAR STON TO, ,'DIR BSHAD PA, SEMS CAN
DANG PO'I LAS CAN RNAMS, ,DAM PA'I DON LA 'JUG PA LA, ,THABS 'DI
RDZOGS PA'I SANGS RGYAS KYIS, ,SKAS KYI RIM PA LTA BUR GZHAG ,CES
BYA BA'I RIM PA LNGA'I GO RIMS DANG BRAL BAS NI RDZOGS PA'I

TING NGE 'DZIN RTOGS PAR MI NUS SO ZHES KHONG DU CHUD PAR BYA'O,
,SPYOD PA BSDUS PA LAS THE TSOM YONGS SU GCOD PA STE LE'U DANG
PO'O,, ,RDO RJE SLOB MAS GSOL PA, BCOM LDAN 'DAS DANG POR RANG GI
LUS RNAM PAR DBEN PA LA JI LTAR SLOB PAR BGYI, RDO RJE SLOB DPON
GYIS SMRAS PA,

SEMS CAN CHEN PO LEGS SO LEGS SO, ,LUS RNAM PAR DBEN PA RGYA CHER
KHONG DU CHUD PAR BYA'O, ,DE LA KHAMS BZHI POS LUS MNGON PAR
BSKYED PA LAS LUS SU GRUB PA 'DI NI SPUNGS PA BZHIN DU GNAS TE,
SHA'I KHAM TSAD DANG, RTZA DANG, RGYUS PA DANG, MGO BO DANG, KLAD
PA DANG, KLAD

@61A *, ,RGYAS DANG, RUS PA DANG, RKANG DANG, RGYU MA DANG, GNYE
MA DANG, MKHAL MA DANG, SNYING DANG, LTO DANG, GLO BA DANG, MCHER
PA DANG, GCIN DANG, PHYI SA DANG, LGANG PA DANG, PHO KA DANG,
LONG KA DANG, ZHAG DANG, CHU SER DANG, RNAG DANG, KHRAG DANG,

MKHRIS PA DANG, BAD KAN DANG, NGAR SNABS DANG, SKRA DANG, KHA SBU
DANG, SEN MO DANG, SPU DANG, PAGS PA DANG, LAG PA DANG, RKANG PA
DANG, MIG DANG, YAN LAG LA SOGS PA TSOGS PA LA SPUNGS PA ZHES
BYA'O, ,YANG DE LA PHUNG PO LNGA DANG, KHAMS BZHI DANG, SKYE
MCHED

DRUG DANG, YUL LNGA DANG, SHES PA LNGA NI SPUNGS PA ZHES BYA STE,
DPER NA 'BRAS DANG, NAS DANG, TIL DANG, GRO DANG, MON SRAN SDE'U
MANG PO LA SPUNGS PA ZHES BYA'O, ,DE BZHIN DU LUS KYI YAN LAG
DANG, NYING LAG TU GTOGS PA TSOGS PA LA SPUNGS PA ZHES BYA'O,
,KHAMS

RNAMS TSOGS PA LAS SHES RAB DANG, LTA BA DANG, YID DANG, MA RIG
PA DANG, BAG CHAGS DANG, SRED PA DANG, NYON MONGS PA'I RGYUN LA
NI BSAGS PA ZHES BYA'O, ,RNAM PAR SHES PA'I TSOGS PA SPUNGS PA NI
NYE BAR DMIGS PAR MI 'GYUR TE GNAS MED PA'I PHYIR RO, ,JI SKAD
DU,

BZANG SKYONG GIS ZHUS PA LAS KYANG, LUS 'DI LA RNAM PAR SHES PA
GANG NA YANG MI GNAS TE, RNAM PAR SHES PA MED NA YANG LUS SKYE
BAR MI 'GYUR RO, ,BZANG SKYONG DE'I PHYIR NYON CIG BDEN PA MA
MTHONG BAS NI RNAM PAR SHES PA MI MTHONG STE, DE NI LAG MTHIL DU
SKYU RU RA BZHAG PA BZHIN

DU MTHONG BAR MI 'GYUR RO ZHES GSUNGS SO, ,YANG 'DI LTAR PHUNG PO
DANG KHAMS DANG SKYE MCHED RNAMS THOG MA MED PA NAS THA MAL PA'I
NGA RGYAL GYIS GNAS PA RNAMS KYIS NI DA LTAR DE BZHIN GSHEGS PA
THAMS CAD KYIS RDUL PHRA RAB LAS BSGRUBS PA'I NGO BO NYID DU
BSTAN TE, GSANG BA 'DUS

PA ZHES BYA BA'I RNAL 'BYOR CHEN PO'I RGYUD LAS, MDOR NA PHUNG PO
LNGA RNAMS NI, ,SANGS RGYAS LNGAR NI RAB TU BSGRAGS, ,RDO RJE
SKYE MCHED NYID DAG KYANG, ,BYANG CHUB SEMS DPA'I DKYIL 'KHOR
MCHOG, ,SA NI SPYAN ZHES BYA BA YIN, ,CHU YI KHAMS NI M'A MA K'I,
,ME YI KHAMS NI GOS

@61B DKAR MO, ,SGROL MA RLUNG DU RAB TU BSGRAGS, ,GZUGS DANG SGRA
SOGS SNGAGS PA YIS, ,LHA NYID DU NI RTAG TU BSGOM, ,ZHES GSUNGS
PA DANG, YANG PHUNG PO LA SOGS PA DE DAG RE RE ZHING YANG LNGA
LNGAR RNAM PAR PHYED BRGYAR 'GYUR TE, ZLA GSANG THIG LE LAS, RIGS
NI RNAM PA BRGYAR

BSTAN TE, ,MDO RU BSDUS NA RNAM PA LNGA, ,LUS DANG NGAG YID SBYOR
BA YIS, ,GSUM DU YANG NI 'GYUR BA YIN, ,ZHES GSUNGS PAS DA LA
DANG PO NYID DU RIGS BRGYA'I RAB TU DBYE BA BSTAN PAR BYA'O, ,DE
LA GZUGS KYI PHUNG PO'I TSOGS NI RNAM PAR SNANG MDZAD DO, ,DE
YANG RNAM PAR LNGAR

PHYE BA LA, DE BZHIN GSHEGS PA RNAM PA LNGAS BYIN GYIS BRLABS PA
YIN TE, DE LA RING PO DANG THUNG DU LA SOGS PHYI DANG NANG DANG
GNYIS GA'I DBYIBS KYI GZUNGS NI RNAM PAR SNANG MDZAD KYIS BYIN
GYIS BRLABS PA'O, ,BDAG DANG GZHAN GNYIS KA LA SOGS PA'I RNAM
PA'I GZUGS NI RIN CHEN 'BYUNG

LDAN GYIS SO, ,PHYI NANG GI SNGON PO LA SOGS PA KHA DOG LNGA'I
GZUGS NI SNANG BA MTHA' YAS KYIS SO, ,PHYI DANG NANG GI ZLA BA
DANG, NYI MA LA SOGS PA SNANG BA'I RNAM PA NI DON YOD GRUB PAS
SO, ,RANG RIG PA TZAM 'BA' ZHIG GI RNAM PAR RIG BYED MA YIN PA NI
MI BSKYOD PAS BYIN GYIS

BRLABS PA STE, GZUGS KYI PHUNG PO RNAM PA LNGAR BSHAD DO, ,RIN
CHEN 'BYUNG LDAN GYI TING NGE 'DZIN GYI DBANG DU BYAS TE BSHAD
PA, TSOR BA'I PHUNG PO'I TSOGS NI RIN CHEN 'BYUNG LDAN NO, ,DE
YANG DE BZHIN GSHEGS PA LNGAS BYIN GYIS BRLABS PA YIN TE, DE LA
'DUS PA DANG MKHRIS

PA LAS BYUNG BA'I TSOR BA NI MI BSKYOD PAS SO, ,BAD KAN DANG
RLUNG LAS SKYES PA'I TSOR BA NI RIN CHEN 'BYUNG LDAN GYIS SO,
,BDE BA'I TSOR BA NI 'OD DPAG MED KYIS SO, ,SDUG BSNGAL GYI TSOR
BA NI DON YOD GRUB PAS SO, ,CHOR BA MNYAM PA NYID NI RNAM PAR
SNANG MDZAD KYIS BYIN GYIS BRLABS

PA ZHES BYA STE, TSOR BA'I PHUNG PO RNAM PA LNGA BSHAD DO, ,SNANG
BA MTHA' YAS KYI TING NGE 'DZIN GYI DBANG DU BYAS TE BSHAD PA,
'DU SHES KYI PHUNG PO'I TSOGS NI SNANG BA MTHA' YAS TE, 'DI NI
RGYU BA DANG MI RGYU BA'I DNGOS PO RNAMS SKYES PA RNAMS KYI 'DUS
BYAS PA NYID KYANG RKANG GNYIS DANG RKANG MED

@62A *, ,LA SOGS PA'I DBYE BAS PHYE NA MING THA DAD PA'I DNGOS
POR YOD PA RNAMS LA DE RNAM PAR SHES PAS NYE BAR BZUNG NAS YONGS
SU GCOD PAR BYED LA MTSAN MA DE'I 'DU SHES KYI PHUNG PO ZHES BYA
BAR THA DAD PAR RNAM PAR 'JOG PAR 'GYUR RO, ,'DU SHES DE YANG DE
BZHIN GSHEGS

PA LNGAS BYIN GYIS BRLABS PA YIN TE, DE LA RKANG GNYIS PA'I 'DU
SHES NI MI BSKYOD PA'I'O, ,RKANG BZHI PA'I 'DU SHES NI RIN CHEN
'BYUNG LDAN GYI'O, ,RKANG MED KYI 'DU SHES NI 'OD DPAG TU MED
PA'I'O, ,RKANG MNGAS KYI 'DU SHES NI DON YOD GRUB PA'I'O, ,MI
G-YO ZHING MI 'GYUR BA'I

'DU SHES NI RNAM PAR SNANG MDZAD KYIS BYIN GYIS BRLABS PA STE 'DU
SHES KYI PHUNG PO RNAM PA LNGAR BSHAD DO, ,DON YOD GRUB PA'I TING
NGE 'DZIN GYI DBANG DU BYAS TE BSHAD PA, 'DU BYED KYI PHUNG PO'I
TSOGS NI DON YOD GRUB PA'O, ,DE YANG DE BZHIN GSHEGS PA LDAS BYIN
GYIS BRLABS

PA YIN TE, LUS KYI 'DU BYED NI RNAM PAR SNANG MDZAD KYI'O, ,NGAG
GI 'DU BYED NI 'OD DPAG TU MED PA'O, ,YID KYI 'DU BYED NI MI
BSKYOD PA'I'O, ,KHAMS GSUM GYI 'DU BYED NI RIN CHEN 'BYUNG LDAN
GYI'O, ,THAR PA'I 'DU BYED NI DON YOD GRUB PAS BYIN GYIS BRLABS
PA STE, 'DU

BYED KYI PHUNG PO RNAM PA LNGAR BSHAD DO, ,MI BSKYOD PA'I TING
NGE 'DZIN GYI DBANG DUB BYAS TE BSHAD PA, GANG DON GZUNG BA DANG,
DON YONGS SU GCOD PA DANG, DON KHONG DU CHUD PA DE NI RNAM PAR
SHES PA'O, ,RNAM PAR SHES PA LA GNAS PAS KYANG PHYI'I DON RNAM
PAR RAB TU BRTAGS LA, PHYI'I

DON GYIS KYANG RNAM PAR SHES PAR BRTAGS TE, DE LTAR PHAN TSUN
LTOS PAS SHES PA DANG, SHES PAR BYA BA GNYIS GRUB BO, ,RNAM PAR
SHES PA DE YANG RNAM PA LNGAR PHYE BA LA DE BZHIN GSHEGS PA LDAS
BYIN GYIS BRLABS PA YIN PAR SHES PAR BYA'O, ,DE LA RNAM PAR SHES
PA'I PHUNG PO'I TSOGS

NI MI BSKYOD PA STE, MIG GI RNAM PAR SHES PA NI RNAM PAR SNANG
MDZAD KYI'O, ,RNA BA'I RNAM PAR SHES PA NI RIN CHEN 'BYUNG LDAN
GYI'O, ,SNA'I RNAM PAR SHES PA NI 'OD DPAG TU MED PA'I'O, ,LCE'I
RNAM PAR SHES PA NI DON YOD GRUB PA'I'O, ,LUS KYI RNAM PAR SHES
PA NI MI BSKYOD PAS BYIN GYIS

@62B BRLABS BA STE, RNAM PAR SHES PA'I PHUNG PO RNAM PA LDAR
BSHAD DO, ,MDOR NA PHUNG PO LNGA RNAMS NI, ,SANGS RGYAS LDAR NI
RAB TU BSGRAGS, ,ZHES BYA BA'I MDO'I DON BSHAD ZIN TO, ,KHAMS
RNAM PA BZHI'I DBANG DU BYAS TE BSHAD PA, SA'I KHAMS GANG ZHE NA,
GANG LCI BA NYID DANG SRA

BA NYID DE, DE YANG LAS NI BRTAN PA'O, ,CHU'I KHAMS GANG ZHE NA,
GANG GSHER BA NYID DANG RLAN PA NYID DE, DE YANG LAS NI SDUD
PA'O, ,DE LA ME'I KHAMS GANG ZHE NA, GANG DRO BA NYID DANG YONGS
SU SMIN PA NYID DE DE YANG LAS NI SKEMS PA'O, ,DE LA RLUNG GI
KHAMS GANG ZHE NA GANG BRKYANG

BA DANG, BSKUM PA DANG, DBUGS RNGUB PA DANG, DBUGS 'BYIN PA NYID
DE, LAS NI YANG ZHING G-YO BA'O, ,DE LTAR THEG PA CHEN PO'I RIM
PAS KHAMS RNAM PA BZHI'I RANG RANG GI MTSAN NYID RNAM PAR BZHAG
NAS, DA NI THA MAL PA'I NGA RGYAL RNAM PAR SPANG BAR BYA BA'I
PHYIR RDO RJE THEG PA'I RIM PAS

SANGS RGYAS LNGA'I RANG BZHIN DU BYA STE, DE LA SA'I KHAMS KYI
TSOGS NI SANGS RGYAS SPYAN NO, ,DE YANG KHAMS RNAM PA LNGAR PHYE
BA LA DE BZHIN GSHEGS PA LNGAS BYIN GYIS BRLABS PA YIN TE, SKRA
DANG RUS PA DANG, PHYI SA DANG MCHIN PA DANG SNYING NI RNAM PAR
SNANG MDZAD KYI'O, ,SBU DANG SE NA MO DANG RNAG

DANG SNYING NI RIN CHEN 'BYUNG LDAN GYI'O, ,SO DANG PAGS PA DANG
SHA DANG SNYING NI 'OD DPAG TU MED PA'O, ,RGYUS PA DANG SHA DANG
RTZIB MA DANG SNYING NI DON YOD GRUB PA'O, ,DRI MA DANG RGYU MA
DANG MKHRIS PA DANG SNYING NI MI BSKYOD PA STE JI SKAD DU RDO RJE
PHRENG BA LAS KYANG, SNYING NI LNGA LA NGES GNAS TE, ,RGYUD LNGAR

RNAM BAR 'BYUNG BA NI, ,RLUNG LNGA DANG NI LDAN PA RU, ,'DONG PA
LNGA RNAMS SPYOD PAR BYED, ,CES GSUNGS PAS SO, ,DE BZHIN DU YANG
PHYI ROL GYI SA'I KHAMS KYANG RNAM PA LNGAR DBYE STE, DE YANG
GLING BZHI DANG NI RI RAB PO, ,DE LA RI'I RGYAL PO RI RAB NI RNAM
PAR SNANG MDZAD KYIS BYIN GYIS BRLABS

BA'O; ,LUS 'PHAGS PO NI MI BSKYOD PAS BYIN GYIS BRLABS PA'O,
,'DZAM BU GLING NI RIN CHEN 'BYUNG LDAN GYIS BYIN GYIS BRLABS
PA'O, ,BA LANG SPYOD NI 'OD DPAG MED KYIS BYIN GYIS BRLABS PA'O,
,SGRA MI SNYAN NI DON YOD GRUB PAS BYIN GYIS BRLABS PA'O, ,SA'I
KHAMS RNAM PA LNGAR

@63A *, ,BSHAD DO, ,M'A MA K'I'I TING NGE 'DZIN GYI DBANG DU BYAS
TE BSHAD PA, DE LA CHU'I KHAMS KYI TSOGS NI M'A MA K'I'O, ,DE
YANG DE BZHIN GSHEGS PA LNGAS BYIN GYIS BRLABS PA STE, BAD KAN
DANG MCHI MA NI RNAM PAR SNANG MDZAD KYIS BYIN GYIS BRLAB PA'O,
,GCIN NI MI

BSKYOD PAS BYIN GYIS BRLABS PA'O, ,RDUL NI RIN CHEN 'BYUNG LDAN
GYIS BYIN GYIS BRLABS PA'O, ,KHRAG NI 'OD DPAG MED KYIS BYIN GYIS
BRLABS PA'O, ,KHA CHU NI DON YOD GRUB PAS BYIN GYIS BRLABS PA'O,
,PHYI ROL GYI YANG RNAM PA LDAR BLTAS TE, DE YANG RGYA MTSO'I CHU
NI MI BSKYOD PA'O, ,

CHU BO'I CHU NI RIN CHEN 'BYUNG LDAN GYI'O, ,BKOD MA'I CHU NI 'OD
DPAG TU MED PA'I'O, ,LTENG KA'I CHU NI DON YOD GRUB PA'I'O,
,'BAB CHU'I CHU NI RNAM PAR SNANG MDZAD KYIS BYIN GYIS BRLABS PA
STE CHU'I KHAMS RNAM PA LNGAS BSHAD DO, ,GOS DKAR MO'I TING NGE
'DZIN GYI DBANG DU BYAS TE BSHAD PA,

ME'I KHAMS KYI TSOGS NI GOS DKAR MO'O, ,DE YANG DE BZHIN GSHEGS
PA LNGAS BYIN GYIS BRLABS PA STE, MGO BO'I DROD NI RNAM PAR SNANG
MDZAD KYIS BYIN GYIS BRLABS PA'O, ,SNYING GA'I DROD NI MI BSKYOD
PA'I'O, ,LTE BA'I DROD NI RIN CHEN 'BYUNG LDAN GYI GYI'O, ,YAN
LAG THAMS CAD KYI

DROD NI 'OD DPAG TU MED PA'I'O, ,LTO BA'I DROD NI DON YOD GRUB
PAS BYIN GYIS BRLABS PA'O, PHYI ROL GYI YANG RNAM PA LNGAR BSTAN
TE, DE LA RGYUN BZHAG GI ME NI MI BSKYOD PA'I'O, ,RDO LAS BYUNG
BA'I ME NI RNAM PAR SNANG MDZAD KYI'O, ,ME SHEL LAS BYUNG BA'I ME
NI RIN CHEN 'BYUNG LDAN GYI'O,

SHING LAS BYUNG BA'I ME NI 'OD DPAG TU MED PA'I'O, ,NAGS KYI ME
NI DON YOD PAR GRUB PAS BYIN GYIS BRLABS PA STE, ME'I KHAMS RNAM
PA LNGAS BSHAD DO, ,SGROL MA'I TING NGE 'DZIN GYI DBANG DU BYAS
TE BSHAD PA, DE YANG RLUNG GI KHAMS KYI TSOGS NI SGROL MA'O, ,DE
YANG DE BZHIN GSHEGS

PA LNGAS BYIN GYIS BRLABS PA YIN TE, DE LA SROG CES BYA BA SNYING
LA GNAS PA NI MI BSKYOD PA'I'O, ,THUR DU SEL BA ZHES BYA BA
MDOMS NA GNAS PA NI RIN CHEN 'BYUNG LDAN GYI'O, ,STENG DU RGYU BA
ZHES BYA BA LKOG MAR GNAS PA NI 'OD DPAG MED KYI'O, ,ME DANG
MNYAM DU GNAS PA ZHES BYA BA LTE BAR

@63B GNAS PA NI DON YOD GRUB PA'I'O, ,KHYAB BYED CES BYA BA
TSIGS THAMS CAD LA GNAS PA NI RNAM PAR SNANG MDZAD KYIS BYIN GYIS
BRLABS PA'O, ,YANG DE RNAMS RE RE'I LAS BSHAD PA, DBANG PO'I SGO
YI RGYUN LAS NI, ,SROG DANG RTZOL BA RGYU BA DANG, ,RTAG PA'I DUS
SU RGYU BA NI, ,SROG

CES BYA BA YIN PAR BSHAD, ,RLUNG DANG GCIN DANG PHYI SA DANG, ,DE
BZHIN DU NI KHU BA RNAMS, ,'OG 'DREN 'DI NI THUR SEL BAR, ,RTAG
TU RNAL 'BYOR PAS SHES BYA, ,MYANG DANG ZA DANG BLDAG PA DANG,
,KUN DU 'THUNG DANG 'JIB PAR NI, ,GANG ZHIG RTAG TU MNYAM GNAS
PAR, ,MNYAM DU

GNAS ZHES BYA BA YIN, ,GYEN DU 'GRO ZHING SDUD PA DANG, ,BZA'
DANG MYANG SOGS ZA BA NI, ,SHES DANG LHAN CIG 'BYOR BA DAG ,GYEN
RGYU'I LAS SU SHES PAR BYA, ,KHYAB DANG 'DZIN PA NYID DANG NI,
,'GRO DANG DE BZHIN LDOG PA DANG, ,TSIGS RNAMS KUN LA KHYAB PAS
NA, ,KHYAB BYED CES NI BYA

BAR BSHAD, ,PHYI ROL GYI YANG RNAM PA LNGAR BLTA STE, ,SHAR GYI
RLUNG NI MI BSKYOD PA'I'O, ,LHO'I RLUNG NI RIN CHEN 'BYUNG LDAN
GYI'O, ,NUB KYI RLUNG NI 'OD DPAG TU MED PA'I'O, ,BYANG GI RLUNG
NI DON YOD GRUB PA'I'O, ,STENG GI RLUNG NI RNAM PAR SNANG MDZAD
KYIS BYIN GYIS BRLABS PA STE RLUNG GI KHAMS

RNAM PA LDAR BSHAD DO, ,'BYUNG BA CHEN PO BZHI PO 'DI RNAMS NI
GANG DU GCIG YOD PA DER BZHI CHAR YOD DE, DE BAS NA 'DI RNAMS NI
PHAN SUN LTOS PA MED PAR NGO BO NYID KYIS RANG GRUB PA NI MED DO,
,NAM MKHA' NI DBANG PO LAS 'DAS SHING 'DUS MA BYAS PA'I PHYIR
'BYUNG BA CHEN PO MA YIN TE,

GO 'BYED PAR BYED PAS NA NAM MKHA' NI DNGOS PO THAMS CAD LA MI
SGRIB PA'I BYA BA BYED DO ZHES BYA BA'I BAR DU'O, ,SA NI SPYAN
ZHES BYA BA YIN, ,CHU YI KHAMS NI M'A MA K'I, ,ME NI GOS DKAR MO
YIN NO, ,RLUNG NI SGROL MAR RAB TU BSGRAGS, ,ZHES BYA BA'I MDO'I
TSIG BSHAD ZIN TO, ,DA NI SA'I

SNYING PO LA SOGS PA'I BYANG CHUB SEMS DPA' SEMS DPA' CHEN PO
RNAMS KYI TING NGE 'DZIN GYI DBANG DU BYAS TE BSHAD PA, DE LA MIG
GI SKYE MCHED KYI TSOGS NI SA'I SNYING PO'I, ,DE YANG RNAM PA
LNGAR PHYE BA LA DE BZHIN GSHEGS PA LNGAS BYIN GYIS BRLABS PA YIN
TE, DE LA MIG GI 'BRAS BU'I NANG

@64A *, ,NA RGUN 'BRU'I 'BRAS BU'I TSAD TZAM GYI MIG GI DBANG PO
DE NI MI BSKYOD PA'I'O, ,MIG 'BRAS DKAR PO'I RANG BZHIN NI RIN
CHEN 'BYUNG LDAN GYI'O, ,ZUR GYIS LTA BA'I GZUGS NI 'OD DPAG TU
MED PA'I'O, ,MIG RNAM PAR G-YO BA NI DON YOD GRUB PA'I'O,
,GZUGS GSUM

'DZIN PA NI RNAM PAR SNANG MDZAD KYIS BYIN GYIS BRLABS PA YIN TE
MIG GI SKYE MCHED RNAM PA LNGAR BSHAD DO, ,DE BZHIN DU RNA BA'I
SKYE MCHED KYI TSOGS NI PHYAG NA RDO RJE STE, 'DI LA RNA BA'I
NANG NA GRO GA GCUS TE BCAD PA LTA BU'I RNAM PA'I RDUL PHRA RAB
BSAGS PA'I GZUGS CAN RNA BA'I DBANG PO NI MI

BSKYOD PA'I'O, ,RNA BA'I RANG BZHIN NI RNAM PAR SNANG MDZAD
KYI'O, ,RNA BA'I BU GA NI 'OD DPAG TU MED PA'I'O, ,RNA BA'I RTZA
BA NI DON YOD GRUB PA'I'O, ,SGRA GSUM 'DZIN PA NI RIN CHEN
'BYUNG LDAN GYIS BYIN GYIS BRLABS PA YIN TE RNA BA'I SKYE MCHED
RNAM PA LNGAR BSHAD DO, ,SNA'I SKYE MCHED

KYI TSOGS NI NAM MKHA'I SNYING PO STE, SNA'I NANG GI MIG SMAN GYI
THUR MA PHRA BA LTA BU'I RDUL PHRA RAB BSAGS PA'I GZUGS CAN SNA'I
DBANG PO DE NI MI BSKYOD PA'I'O, ,SNA'I RANG BZHIN NI RNAM PAR
SNANG MDZAD KYI'O, ,NANG GI DBUS NI RIN CHEN 'BYUNG LDAN GYI'O,
,SNA BUG NI DON YOD PAR GRUB PA'I'O,,

DRI GSUM 'DZIN PA NI SNANG BA MTHA' YAS KYI BYIN GYIS BRLABS PA
YIN TE, SNA'I SKYE MCHED RNAM PA LNGAR BSHAD DO, ,LCE'I SKYE
MCHED KYI TSOGS NI 'JIG RTEN DBANG PHYUG STE, DE LA RDUL PHRA RAB
BSAGS PA'I GZUGS CAN ZLA BA PHYED PA'I DBYIBS LTA BU'I LCE'I
DBANG PO NI MI BSKYOD PA'I'O, ,LCE'I

RANG BZHIN NI RNAM PAR SNANG MDZAD KYI'O, ,LCE'I RTZA BA NI CHEN
'BYUNG LDAN GYI'O, ,LCE'I RTZE MO NI 'OD DPAG TU MED PA'I'O, ,RO
GSUM 'DZIN PA NI DON YOD PAR GRUB PAS BYIN GYIS BRLABS PA YIN TE,
LCE'I SKYE MCHED RNAM PA LNGAR BSHAD DO, ,LUS KYI SKYE MCHED KYI
TSOGS NI SGRIB PA THAMS

CAD RNAM PAR SEL BA STE, DE LA LUS KYI RDUL PHRA RAB BSAGS PA'I
MA LUS PA'I GZUGS KYI LUS DBANG PO DE NI RNAM PAR SNANG MDZAD
KYI'O, ,RUS PA'I RANG BZHIN NI RIN CHEN 'BYUNG LDAN GYI'O, ,SHA'I
RANG BZHIN NI 'OD DPAG TU MED PA'I'O, ,PAGS PA'I RANG BZHIN NI
DON YOD GRUB PA'I'O, ,

@64B REG PA GSUM 'DZIN PA NI MI BSKYOD PAS BYIN GYIS BRLABS PA
YIN TE, LUS KYI SKYE MCHED RNAM PA LNGAR BSHAD DO, ,'JAM DPAL GYI
TING NGE 'DZIN GYI DBANG DU BYAS TE BSHAD PA, 'DI NA LUS KYI NANG
NA SNANG BA'I RNAM PAR SHES PA GSUM PO DE NI YID KYI DBANG PO
STE, DBANG PO THAMS CAD KYI

BDAG PO YIN ZHING SO SOR RANG RIG PA YIN PAS PHYI'I YUL NI MED
KYI CHOS KYI DBYINGS YUL DU BYAS NAS SGYU 'PHRUL DRA BAS MNGON
PAR RDZOGS PAR BYANG CHUB PA'I RIM GYIS BDAG NYID RDZOGS PAR BYAS
NAS SANGS RGYAS KYI YON TAN MA LUS PA DANG LDAN PAS SANGS RGYAS
KYI ZHING NAS SANGS RGYAS KYI

ZHING DU 'GRO BA'O, ,'JAM DPAL GYI TING NGE 'DZIN BSHAD ZIN TO,
,RDO RJE SKYE MCHED NYI DAG KYANG, ,BYANG CHUB SEMS DPA'I DKYIL
'KHOR MCHOG ,CES BYA BA'I MDO'I DON BSHAD ZIN TO, ,YUL RNAMS LHA
MO'I TING NGE 'DZIN GYI DBANG DU BYAS TE BSHAD PA, RDO RJE SGO
ZHES BYA BA RNAL 'BYOR CHEN PO'I RGYUD LAS

RLUNG BCU GSUNGS TE, 'DI LTA STE, SROG DANG, THUR DU SEL BA DANG,
GYEN DU RGYU BA DANG, MNYAM DU GNAS PA DANG, KHYAB BYED DANG,
LDANG ZHING RGYU BA DANG, RNAM PAR RGYU BA DANG, YANG DAG BAR
RGYU BA DANG, RAB TU RGYU BA DANG, NGES PAR RGYU BA'O, ,DE LA
SROG LA SOGS PA'I RLUNG LNGA NI PHUNG PO LNGA LA

BRTEN TE PHUNG PO'I BYA BA RNAMS BYED DO, ,LDANG ZHING RGYU BA LA
SOGS PA'I RLUNG LNGA NI DBANG PO RNAMS LA GNAS NAS PHYI ROL GYI
BYA BA RNAMS BYED DO, ,DE LA LDANG ZHING RGYU BA ZHES BYA BA'I
RLUNG MIG GI SKYE MCHED LA BRTEN NAS GZUGS RNAM PA LNGA'I BYA BA
RDZOGS PAR BYED DO, ,DE YANG SNANG BA DANG SGRIB G-YOGS

MED PA DANG, YID LA BYED PA DANG, MIG GI DBANG PO CHOGS PA DANG
LDAN PA'I RGYUS GZUGS KYI YUL RNAMS MTHONG STE, DE NI RNAM PAR
SNANG MDZAD KYI'O, ,'GYING BA GA DANG RNAM PAR ROL BA DANG STE GA
PA'I GZUGS NI MI BSKYOD PA'I'O, ,RJES SU CHAGS PA'I GZUGS NI RIN
CHEN 'BYUNG

LDAN GYI'O, ,YID DU 'ONG BA DANG YID DU MI 'ONG BA DANG BTANG
SNYOMS KYI 'DU SHES CAN GYI GZUGS NI 'OD DPAG TU MED PA'I'O,
,BYA BA THAMS CAD SGRUB PA'I GZUGS NI DON YOD PAR GRUB PAS BYIN
GYIS BRLABS PA STE, GZUGS KYI YUL RNAM PA LNGAR BSHAD DO, ,RNAM
PAR RGYU BA ZHES BYA BA'I RLUNG NI RNA

@65A *, ,BA'I SKYE MCHED LA BRTEN NAS SGRA RNAM PA LNGA'I BYA BA
BYED DE, DE LA RNA BA'I NANG GI SGRA DANG MGO DANG SKRA'I SGRA NI
RNAM PAR SNANG MDZAD KYI'O, ,GLU DANG RGYUN GYI SGRA NI RIN CHEN
'BYUNG LDAN GYI'O, ,RKAN DANG MCHU DANG DAG GI SGRA NI 'OD DPAG
TU MED PA'I'O, ,NAGS TSAL DANG CHU BO DANG SE

GOL DANG THAL MO DANG RDZA RDA LA SOGS PA'I ROL MO'I SGRA NI DON
YOD PAR GRUB PA'I'O, ,YI GE H'Um GI ZHI BA DANG DRAG PO'I SGRA
NI MI BSKYOD PA'I BYIN GYIS BRLABS PA YIN TE SGRA'I YUL RNAM PA
LDAR BSHAD DO, ,YANG DAG PAR RGYU BA ZHES BYA BA'I RLUNG NI SKYE
MCHED LA BRTEN NAS DRI RNAM PA LNGA'I BYA BA BYED DO, ,

DE LA DRI MA LUS PA NI RNAM PAR SNANG MDZAD KYI'O, ,YAN LAG THAMS
CAD KYI DRI NI RIN CHEN 'BYUNG LDAN GYI'O, ,DRI GSUM GYI BYE BRAG
'DZIN PA NI 'OD DPAG TU MED PA'I'O, ,RO'I DRI NI DON YOD PAR
GRUB PA'I'O, ,DRI MI ZAD PA NI MI BSKYOD PAS BYIN GYIS BRLABS PA
STE DRI'I SKYE MCHED RNAM PA LNGAR BSHAD DO,,

RAB TU RGYU BA ZHES BYA BA'I RLUNG NI LCE'I SKYE MCHED LA BRTEN
NAS RO RNAM PA LNGA SKYONG BAR BYED DE, ,DE LA RO MA NGAR BA NI
RNAM PAR SNANG MDZAD KYI'O, ,RO BSKA BA NI RIN CHEN 'BYUNG LDAN
GYI'O, ,LAN TSVA'I RO NI 'OD DPAG TU MED PA'I'O, ,RO KHA BA NI
MI BSKYOD PA'I'O, ,RO TSA BA DANG SKYUR BA LA SOGS PA'I RO DRUG

GI BYE BRAG NI DON YOD PAR GRUB PAR BYIN GYIS BRLABS PA YIN TE
RO'I SKYE MCHED RNAM PA LNGAR BSHAD DO, ,NGES PAR RGYU BA ZHES
BYA BA NI LUS KYI SKYE MCHED LA BRTEN NAS STOBS 'GYED PA LA SOGS
PA STOBS DANG SPRO BA RNAMS TE, DE YANG REG BYA'I BYA BA LNGA RJES
SU SKYONG BAR BYED DO, ,DE LA STAN GCIG

LA GNAS PA'I REG BYA NI RNAM PAR SNANG MDZAD KYI'O, ,'KHYUD PA'I
REG BYA NI RIN CHEN 'BYUNG LDAN GYI'O, ,'O BYED PA'I REG BYA NI
'OD DPAG TU MED PA'I'O, ,RNGUB PA'I REG BYA NI DON YOD PAR GRUB
PA'I'O, ,BHA GA DANG LIDHA'I SBYOR BA'I REG BYA CHAGS PA DANG
BRAL BA DANG, DBU MA'I CHAGS

PA'I NGO BO NYID NYE BAR DMIGS PA NI MI BSKYOD PAS BYIN GYIS
BRLABS PA STE REG BYA'I YUL RNAM PA LNGAR BSHAD DO, ,GZUGS SGRA
LA SOGS SNGAGS PA YIS, ,LHA NYID DU NI RTAG TU BSGOM, ,ZHES BYA
BA'I MDO'I DON BSHAD ZIN TO, ,YE SHES LNGA'I DBANG DU BYA STE
BSHAD PA, ME LONG LA

@65B GZUGS BRNYAN SNANG BA BZHIN DU DNGOS PO MA LUS PA RNAMS CIG
CAR YONGS SU SHES PA NI ME LONG LTA BU'I YE SHES TE DE NI RNAM
PAR SNANG MDZAD KYI'O, ,RKANG MED DANG RKANG GNYIS DANG RKANG
BZHI DANG, RKANG MNGAS KYI SEMS CAN RNAMS KYANG SEMS TZAM MO ZHES
RNAM PA GCIG TU RTOGS PA NI MNYAM

PA NYID KYI YE SHES TE DE NI RIN CHEN 'BYUNG LDAN GYI'O, ,PHUNG
PO DANG KHAMS LA SOGS PA'I PHYI DANG NANG GI DNGOS PO RNAMS SO
SOR RNAM PAR PHYE STE RNAM PAR BRTAGS NA THAMS CAD KYANG SANGS
RGYAS KYI RANG BZHIN NO ZHES SHES NAS CHOS THAMS CAD KYI CHA SHAS
NI 'DI DAG GO ZHES PADMA'I 'DAB MA LTAR SO SOR

RTOG CING RTOG PA MED PAS GNAS PA DE NI SO SOR RTOG PA'I YE SHES
TE DE NI 'OD DPAG TU MED PA'I'O, ,BDAG DANG GZHAN GYI BYA BA LUS
DANG NGAG DANG YID KYI LAS RDZOGS PAR BYED PA'I NGO BO NYID NI
BYA BA SGRUB PA'I YE SHES TE DE NI DON YOD PAR GRUB PA'I'O, ,LUS
DANG NGAG DANG YID KYI SGRIB PA DAG

CING LAS DANG NYON MONGS PA LAS GROL TE, DGE BA DANG MI DGE BA'I
RNAM PAR RTOG PA'I BAG CHAGS RNAM PAR SBYANGS PA NI CHOS KYI
DBYINGS RNAM PAR DAG PA'I YE SHES TE DE NI MI BSKYOD PAS BYIN
GYIS BRLABS PA'O, ,DE BAS NA, PHUNG PO KHAMS DANG DE BZHIN SKYE
MCHED RNAMS, ,LNGA PO

DBYE BA LNGA RU BYAS PA LA, ,DE BZHIN GSHEGS PAS SO SOR BYIN
BRLABS NA, ,'KHOR BA'I LAS RNAMS DAG NI LAS 'BYUNG, ,DE BZHIN
DBANG PO PHYI ROL YUL BCAS LNGA, ,RE RE ZHING YANG BDER GSHEGS
LNGA RNAMS KYIS, ,DE LA RANG RANG RTAG TU BYIN RLOB CING, ,YE
SHES LNGA DANG

GSUM DU 'ANG YANG DAG GNAS, ,ZHES GSUNGS PA'I PHYIR RO, ,RIGS NI
RNAM PA BRGYAR BSHAD PA, ,ZHES BYA BA'I MDO'I DON BSHAD ZIN TO,
,RDO RJE SLOB MAS GSOL BA, RIGS BRGYA'I RIN PAS DE BZHIN GSHEGS
PA THAMS CAD KYI RDUL PHRA RAB YONGS SU BSAGS PA LAS

GRUB PA'I LUS YIN PAR SOM NYI MA MCHIS NA, YANG JI LTAR NA DE NI
MDOR BSDUS NA RNAM PA LNGAR 'GYUR BA LAGS, ,RDO RJE SLOB DPON
GYIS SMRAS PA, KHAMS BZHI PO DAG LAS LUS KYI PHUNG PO MNGON PAR
'GRUB PAR 'GYUR TE, KHAMS RNAMS TSOGS PA'I PHYIR 'BYUNG BA LAS
GYUR PA 'BYUNG

@66A *, ,BA STE, DE BAS NA GANG GZUGS KYI PHUNG PO LA SOGS PA
'BYUNG BA LAS GYUR PA NI DE BZHIN GSHEGS PA'I RIGS CAN TE, DE NI
SA'I KHAMS SDUD PAR BYED PAS NYE BAR 'GRO'O, ,DE BZHIN DU RIN PO
CHE'I RIGS CAN RNAMS NI CHU'I KHAMS SO, ,PADMA'I RIGS

CAN RNAMS NI ME'I KHAMS SO, ,LAS KYI RIGS CAN RNAMS NI RLUNG GI
KHAMS SO, ,RDO RJE'I RIGS CAN RNAMS NI RNAM PAR SHES PA'I KHAMS
SU BSDUS PAR GYUR PA YIN NO, ,TSUL 'DIS NA RANG GI LUS KYI DKYIL
'KHOR 'BYUNG BA DANG 'BYUNG BA LAS GYUR PA'I DBYE BAS PHUNG PO
LNGA RNAMS

BRGYAR GYUR PA YANG GSANG BA LNGA'I DE KHO NA NYID 'BYUNG BA CHEN
PO LNGA'I DE KHO NA NYID DU 'GYUR TE, 'DIR GSANG BA 'DUS PA LAS,
NAM MKHA'I DBYINGS KYI DBUS GNAS PAR, ,DKYIL 'KHOR RDO RJE KUN
LAS SKYES, ,ZHI BA RDO RJE 'DZIN 'DOD NA, ,BSDU BA DAG KYANG RAB
TU BYA, ,ZHES GSUNGS PA

DANG; DON DE NYID GSAL BAR BYA BA'I PHYIR THAMS CAD GSANG BA'I
RGYUD LAS, 'BYUNG BA LNGA YI BDAG NYID LNGA, ,MI YI LUS NI BRTAG
BYA STE, ,DNGOS DE NGES PAR BSGOM PA YIS, ,RANG SEMS MTHU YIS
SANGS RGYAS 'GYUR, ,ZHES BSHAD PA DANG, NAM MKHA' DANG MNYAM PA'I

RGYUD LAS KYANG, 'GRO BA 'DI KUN SANGS RGYAS LNGA BDAG NYID, ,GAR
MKHAN DAG DANG RI MO BZANG LTAR SNANG, ,GANG DU BDE CHEN ZHES BYA
GCIG BU NYID, ,GCIG PU NYAMS NI DU MAR GAR MDZAD DO, ,ZHES GSUNGS
BAS SO, ,MDOR BSDU NA RNAM PA LNGA ZHES BYA BA'I MDO'I DON BSHAD
ZIN

TO; ,RDO RJE SLOB MAS GSOL PA, RNAM PA LNGA LAS JI LTAR RNAM PA
GSUM DU 'GYUR BA LAGS, RDO RJE SLOB DPON GYIS SMRAS PA, RIN CHEN
'BYUNG LDAN NI SKU RDO RJE DANG LHAN CIG GNYIS SU MED PAR 'GYUR
RO, ,DON YOD GRUB PA NI GSUNG RDO RJE DANG LHAN CIG GNYIS SU MED
PAR 'GYUR RO, ,

MI BSKYOD PA NI DRUG PA DE BZHIN GSHEGS PA DANG LHAN CIG GNYIS SU
MED PAR 'GYUR TE, DE LTAR RIGS BRGYA NAS BRTZAMS TE, RIGS LNGA'I
BAR GYI BDAG NYID CAN GYI SANGS RGYAS DANG BYANG CHUB SEMS DPA'
RNAMS NI RANG GI LUS DANG NGAG DANG YID KYIS BSDUS PAR GYUR PA
YIN NO, ,JI

@66B SKAD DU BCOM LDAN 'DAS KYIS GSANG BA 'DUS PA ZHES BYA BA
RNAL 'BYOR CHEN PO'I RGYUD LAS, DE NAS DE BZHIN GSHEGS PA THAMS
CAD MI ZAD PA'I RDO RJE GSUM GYIS NYID KYI SKU DANG GSUNG DANG
THUGS LA RAB TU ZHUGS PAR 'GYUR RO ZHES BYA BA DANG, LUS DANG
NGAG DANG SEMS DMIGS NA, ,NGO

BO NYID KYIS DMIGS SU MED, ,SNGAGS KYI LUS SU SBYOR BA LA, ,BYANG
CHUB MED CING BSGOM PA'ANG MED, ,LUS DANG NGAG SEMS MTSAN NYID
DU, ,MDOR NA RNAM PAR DPYAD NAS SU, ,SNGAGS KYIS BRTAGS PA'I TING
NGE 'DZIN, ,SBYOR BA'I CHO GA BSGOM PAR BYA, ,ZHES GSUNGS PA
DANG,

SANGS RGYAS THAMS CAD DANG MNYAM PAR SBYONG BA MKHA' 'GRO MA SGYU
MA BDE BA'I MCHOG LAS KYANG DON 'DI GSAL BAR BSTAN TE, GZUGS
BRNYAN LUGS MA SOGS PA LAS, ,RNAL 'BYOR 'BYUNG BAR MI 'GYUR GYI,
,BYANG CHUB SEMS LA RAB BRTZON NA, ,DE LAS RNAL 'BYOR LHAR 'GYUR
RO, ,

BDAG NYID SANGS RGYAS THAMS CAD DANG, ,DPA' BO THAMS CAD BDAG YIN
NO, ,DA BAS BDAG NYID LHAR SBYOR BAS, ,BDAG NYID RAB TU BSGRUB
PAR BYA, ,ZHES GSUNGS PAS TE, LUS DANG NGAG SEMS SBYOR BA YIS,
,GSUM DU YANG NI 'GYUR BA YIN, ,ZHES BYA BA'I MDO'I

DON BSHAD ZIN TO, ,RDO RJE SLOB MAS GSOL PA, RTOGS PA THAMS CAD
KYI BDAG NYID SANGS RGYAS DANG BYANG CHUB SEMS DPA' RNAMS NI RANG
GI LUS DANG NGAG DANG YID KYIS YANG DAG PAR BSDUS PA LA NI SOM
NYI MA MCHIS NA RIGS GSUM PO DE YANG JI LTAR NA RDO RJE GSUM MI
PHYED PA'I BDAG

NYID CAN GYI SKU RDO RJER 'GYUR BA LAGS, BCOM LDAN 'DAS RDO RJE
SLOB DPON STON PAS BSHAD DU GSOL, RDO RJE SLOB DPON GYIS SMRAS
PA, SEMS CAN CHEN PO 'DUS PA'I DON LA ZHUGS PA RNAMS LA PHAN PAR
BYA BA'I PHYIR LUS RNAM PAR DBEN PA'I MTHAR THUG PA 'DRI BAR BYED
PAR BYED PA LEGS SO

LEGS SO, ,DE BAS NA NGAS LUS DANG NGAG DANG YID DANG PHAN TSUN
GCIG LA GCIG RGYUR GYUR PA BSTAN NAS SKU RDO RJE'I TING NGE 'DZIN
LA RAB TU GZHAG PAR BYA YIS NYON CIG ,DON LA DMIGS PA'I LUS DANG
NI, ,DAG KYANG YID KYIS BSKUL BYA ZHING, ,YID NI DGA' BAR BYED PA
YIN, ,

@67A *, ,DNGOS GRUB RAB MCHOG BSGRUB PAR BYA, ,ZHES BCOM LDAN
'DAS KYIS GSANG BA 'DUS PA LAS GSUNGS TE, 'DI'I DGONGS PA NI 'DI
YIN TE, DE LA SKU RDO RJER GYUR NAS RKAN DANG MCHU SBYAR BA DANG,
LCE'I TSOGS RNAM PAR GYUR PA LAS GSUNG RDO RJE LA 'JUG PAR

'GYUR RO, ,THUGS RDO RJE NI DE LA SKUL BAR BYED PA YIN TE DE LTAR
GSUM TSOGS PA LAS YID DGA' ZHING TSIM PAR BYED PA'I DNGOS GRUB
RDZOGS PAR BYED DO ZHES PA'I DON TO, ,DE LTAR LUS DANG NGAG DANG
YID LA SOGS PA'I BSGOM PA'I MTSAN NYID BRTAGS NAS DA NI RDO RJE
GSUM MI PHYED

PA'I MTSAN NYID GZHAG PAR BYA STE, GSANG BA 'DUS PA LAS KHYED KYI
SEMS LUS LTA BU DANG, LUS SEMS LTA BU DANG, SEMS TSIG TU BRJOD PA
LTA BU SKYED CIG CES GSUNGS PAS BDAG NI RANG BZHIN GYI BDAG PO'I
ZHES BDAG NYID BRTAN PA BSKYED LA RDO RJE GSUM GYI BDAG NYID RDO
RJE

'CHANG CHEN POR LHAG PAR MOS PAR BYAS PA NI BYIN GYIS BRLABS PA'I
RNAL 'BYOR CES BYA BAR BSHAD DO, ,LUS RNAM PAR DBEN PA BSDUS PA'I
THE TSOM GCOD PA STE LE'U GNYIS PA'O,, ,,RDO RJE SLOB MAS GSOL
PA, LUS RNAM PAR DBEN PA LA BSLAB PA LA NI SOM NYI MA

MA MCHIS NA, BCOM LDAN 'DAS NGAG RNAM PAR DBEN PA LA JI LTAR
BSLAB BAR BGYI, JI LTAR RAB TU BSGRUB PAR BGYI, BCOM LDAN 'DAS
RDO RJE SLOB DPON STON PAS BSHAD DU GSOL, RDO RJE SLOB DPON GYIS
SMRAS PA, SEMS CAN CHEN PO LEGS SO LEGS SO PHUNG PO DANG KHAMS
DANG SKYE

MCHED LA SOGS PA BSHAD MA THAG PA NI LUS RNAM PAR DBEN PA STE, DE
LA LHA RNAM PAR DGOD PA NI THAMS CAD KYI THUN MONG STE, RAGS PA'I
RNAL 'BYOR YIN PA'I PHYIR RO, ,NGAG RNAM PAR DBEN PA DE YANG RNAL
'BYOR BA'I YE SHES TE, SHIN TU PHRA BA THEG PA CHEN PO PA RNAMS
KYI YUL MA YIN

PA RDO RJE'I THEG PA RNAMS LAS KYANG BSKYED PA'I RIM PA LA SPYOD
PA RNAMS KYI YUL MA YIN TE SHIN TU PHRA BA'I PHYIR RO, ,DE BAS NA
NGAS KHYOD LA BSHAD PA'I RGYUD KYI RJES SU 'BRANGS NAS GSUNG RDO
RJE'I TING NGE 'DZIN RGYA CHER SO SOR RTOGS PAR BYA YIS SHIN TU
'BAD DE NYON CIG ,DE LA RIGS NI RNAM PA

@67B BRGYAR GSUNGS TE ZHES BYA BA LA SOGS PA SNGAR BSHAD PA'I
TSIGS SU BCAD PA'I MDO NI LUS DANG NGAG DANG SEMS RNAM PAR DBEN
PA'I YANG THUN MONG YIN NO, ,DE LA NGAG RNAM PAR DBEN PA ZHES BYA
BA NI SNGAGS KYI DE KHO NA NYID DO, ,DE YANG RLUNG GI DE KHO NA
NYID KYI RIM PA DANG BRAL BAS NI DE SHES PAR

MI 'GYUR RO, ,RLUNG GI DE KHO NA NYID CES BYA BA NI SROG DANG
RTZOL BA'O, ,DE BAS NA RLUNG GI DE KHO NA NYID BSTAN PA'I TSIG
DPAL GSANG BA 'DUS PA LAS, RIN CHEN KHA DOG SNA LNGA PA, ,YUNGS
KAR GYI NI 'BRU TSAD TZAM, ,SNA YI RTZE MOR NAN TAN DU, ,DE NYID
SBYOR BAS RTAG TU BSGOM, ,ZHES

GSUNGS TE, RDO RJE'I TSIG NGES PA DANG DRANG BA'I DON GYI DBYE BAS
LHA'I RNAL 'BYOR RNAM PA GNYIS LA YANG SBYAR TE, DE LA BSKYED
PA'I RIM PA SGOM PAR BYED PAS NI SNA'I RTZE MOR YUNGS KAR GYI
'BRU TSOD TZAM GYI RANG GI LHA'I MTSAN MA RANG SEMS BRTAN PAR BYA
BA'I PHYIR BSGOM PAR BYA'O ZHES BSTAN

PA 'DI NI PHRA MO'I RNAL 'BYOR BSHAD PA YIN NO, ,'DI NYID RDZOGS
PA'I RIM PA LA GNAS PA RNAMS KYI PHRA MO'I RNAL 'BYOR BSHAD PA NI
A'A LI K'A LI RNAMS KYI BUD MED DANG SKYES PA DANG MA NING GI
TSUL GYI YI GE GSUM BSKYED LA YI GE GSUM YANG 'JUG PA DANG GNAS
PA DANG LDANG BAR NGES PAR SBYAR LA

DKYIL 'KHOR BZHI'I RIM GYIS SROG DANG RTZOL BA'I BDAG NYID CAN
GYI RDO RJE'I BZLAS PA BYA'O, ,DON 'DI NYID BSTAN PAR BYA BA'I
PHYIR GSANG BA 'DUS PA'I RGYUD PHYI MA LAS, YE SHES LNGA YI RANG
BZHIN DBUGS, ,'BYUNG BA LNGA YI NGO BO NYID, ,GONG BU'I GZUGS
KYIS PHYUNG NAS NI, ,SNA YI RTZE

MOR RAB TU BRTAG ,RIN CHEN KHA DOG SNA LNGA PA, ,SROG DANG RTZOL
BA ZHES BYAR BSHAD, ,CES GSUNGS PA'O, ,MDOR BSTAN PA 'DI'I BSHAD
PA GSANG BA 'DUS PA'I BSHAD PA'I RGYUD DGONGS PA LUNG STON PA LAS
BSHAD DE, DE NAS BCOM LDAN RDO RJE CAN, ,RDO RJE SNYING PO'I DON
GSUNGS

PA; ,'GRO BA'I BLA MA GCIG BU LA, ,PHYAG 'TSAL NAS NI SLAR GSOL
PA, ,'JIG RTEN PA YI LUNG NYID KYIS, ,BYANG CHUB SEMS NI RAB
GSUNGS NA, ,JI LTAR 'JIG RTEN LAS 'DAS PA, ,MA 'ONGS PA YIS JI
LTAR RTOGS, ,LTA BA THAMS CAD RAB SPANG PHYIR, ,KHYED NI CHOS
RNAMS

@68A *, ,STON MDZAD NA, ,JI LTAR BYANG CHUB SEMS DE NYID, ,LTA BA
DE NI RAB BSTAN 'GYUR, ,DGONGS PA'I TSIG LA RMONGS PA RNAMS,
,GSUNGS PA'I DON NI MA RTOGS NAS, ,GSUNGS PA 'DI LAS GZHAN MIN
ZHES, ,DE NI JI BZHIN SGRAR 'DZIN TO, ,DE NAS BCOM LDAN SNA TSOGS

BAS, ,LAG NA RDO RJE LA GSUNGS PA, ,KHYED GSANG DGONGS PA MA
RTOGS PA, ,'DRI BAR BYED PA LEGS SO LEGS, ,BYANG CHUB SEMS NI
RLUNG 'GYUR ZHING, ,NAM MKHA' LA NI RNAM GNAS PA, ,SEMS CAN KUN
GYI SROG GYUR YIN, ,LNGA YI BDAG NYID BCU MING CAN, ,RTEN 'BREL
BCU GNYIS ZHES

GRAGS PA, ,NGO BO NYID RNAMS GSUM DU 'GYUR, ,RLUNG ZHES BYA BA'I
BYANG CHUB SEMS, ,DBANG PO KUN GYI GTZO 'DI YIN, ,'DI LTAR MI
MNGON PHRA BA LAS, ,RTAG TU GSAL BAR BRJOD PA YIN, ,'GRO BA YUL
SOGS LAS BYED PA, ,'DIR NI DE LA BRTEN PA YIN, ,ZHI BA DANG NI
RGYAS PA DANG, ,

DBANG DANG DE BZHIN MNGON SPYOD RNAMS, ,DE NYID GSUM GNAS LA
BRTEN NAS, ,DE KUN BYANG CHUB SEMS KYIS BYED, ,JI SRID 'JIG RTEN
BRTAG PA DANG, ,DE BZHIN BRTAG PA SNA TSOGS RNAMS, ,RNAM RTOG
BYANG CHUB SEMS ZHES PA'I, ,RLUNG LAS RTAG TU 'BYUNG BA YIN, ,BDE
SDUG LA SOGS

CHOS RNAMS KYI, ,SA BON LTA BUR BSHAD PA YIN, ,BYANG CHUB SEMS
KYI NGO BO 'DI, ,PHUNG SOGS GNYIS MED MKHA' DANG MNYAM, ,SHES RAB
THABS GCIG SBYOR BA YIS, ,BYANG CHUB SEMS NI 'GRO BAR 'GYUR,
,KLOG DANG BSAM GTAN RNAMS SPANG PAR, ,BDAG PO RANG NYID ZLOS PA

STE; ,NYIN DANG MTSAN MO DBYE BA YIS, ,NYI ZLA RAB TU SBYOR BA
YIN, DNGOS PO MED PAS 'GRO KHYAB PA'I, ,BYANG CHUB SEMS KYI RLUNG
GCIG PU, ,DGE DANG MI DGE'I 'BRAS SPANGS NA, ,NAM MKHA' 'DRA BAR
'GYUR BA YIN, ,ZHES GSUNGS PAS SO, ,RDO RJE SLOB MAS GSOL PA,
RLUNG LNGA'I

BDAG NYID BCU MING CAN, ,ZHES GSUNGS PA, BCOM LDAN 'DAS KYIS
THUGS BRTZE BA NYE BAR BZHAG STE, RE RE'I MING GI DBYE BA GZHAN
BSHAD DU GSOL, RDO RJE SLOB DPON GYIS SMRAS PA, BSHAD MA THAG
PA'I BSHAD PA'I RGYUD NYID LAS BSTAN PA DE DGROL BAR BYA'O, ,DE
NAS DE BZHIN GSHEGS

@68B KUN DANG, ,DE BZHIN BYANG CHUB SEMS DPA' RNAMS, ,DE BZHIN
GSHEGS PA BDAG PO DE, ,MNYES BYA'I PHYIR NI ZHUGS PAR 'GYUR,
,SROG DANG THUR SEL GYEN RGYU DANG, ,KHYAB DANG MNYAM GNAS ZHES
BSHAD DANG, ,KLU DANG RUS SBAL RTZANGS PA DANG, ,LHA SBYIN DANG
NI GZHU LAS RGYAL, ,DE DAG

BDAG GZUGS BUD MED DU, ,SLAR YANG SPRUL PAR MDZAD PA YIN, ,RLUNG
BCU PO 'DI DAG NI SANGS RGYAS THAMS CAD DANG MNYAM PAR SBYOR BA
MKHA' 'GRO MA BDE BA'I MCHOG GI TSUL LAS NI SGRA JI BZHIN MA YIN
PAS GSUNGS TE, KO tA KHYA, KO tA BA, KO tA, KO tA BASHTZA SHA ,KO
t'I RA GA:, KO LA

KHYA; KO LA B'A, KO LA, KO LA BASHTZA, KO LA TA TH'A, MING BCU PO
DE DAG NI RDO RJE'I SGO ZHES BYA BA'I RNAL 'BYOR CHEN PO'I RGYUD
LAS KYANG SGRA JI BZHIN PA'I DON GYIS RLUNG BCUR GSUNGS TE, SROG
DANG THUR DU SEL BA DANG, ME DANG MNYAM DU GNAS PA DANG, GYEN DU
RGYU BA DANG, KHYAB BYED DANG,

RGYU BA DANG, RNAM PAR RGYU BA DANG, YANG DAG PAR RGYU BA DANG,
RAB TU RGYU BA DANG, NGES PAR RGYU BA ZHES BYA'O, ,RDO RJE SLOB
MAS GSOL PA, SROG CES BYA BA LA SOGS PA RLUNG BCU PO LUS 'DI LA
GANG ZHIG RAB TU GNAS NAS CI ZHIG BGYID PA BCOM LDAN 'DAS RDO RJE
SLOB DPON STON PAS BSHAD DU

GSOL, RDO RJE SLOB DPON GYIS SMRAS PA, RLUNG LNGA NI LUS KYI CHA
LA GNAS NAS LUS KYI BYA BA RNAMS BYED DO, ,RLUNG LNGA NI MIG LA
SOGS PA'I SKYE MCHED LA GNAS NAS DBANG PO RNAMS KYI BYA BA RNAMS
BYED DO, ,DE LA SROG CES BYA BA'I RLUNG SNYING GAR GNAS PA NI DE
BZHIN GSHEGS PA MI BSKYOD PA'O, ,

THUR DU SEL BA MDOMS NA GNAS PA NI DE BZHIN GSHEGS PA RIN CHEN
'BYUNG LDAN NO, ,GYEN DU RGYU BA LKOG MAR GNAS PA NI DE BZHIN
GSHEGS PA 'OD DPAG TU MED PA'O, ,ME DANG MNYAM DU GNAS PA LTE BAR
GNAS PA NI DE BZHIN GSHEGS PA DON YOD GRUB PA'O, ,KHYAB BYED
TSIGS THAMS

CAD LA GNAS PA NI DE BZHIN GSHEGS PA RNAM PAR SNANG MDZAD DO,
,RGYU BA'I RLUNG NI GZUGS SO, ,RNAM PAR RGYU BA NI SGRA'O, ,YANG
DAG PAR RGYU BA NI DRI'O, ,RAB TU RGYU BA NI RO'O, ,NGES PAR RGYU
BA NI REG BYA'O, ,YANG RLUNG BCU PO 'DI DAG NI DBUGS 'BYUNG BA
DANG RNGUB PAR 'GYUR BA DANG, DE RNAMS

@69A *, ,KYANG RLUNG LA SOGS PA'I DKYIL 'KHOR BZHI'I BDAG NYID
CAN DU 'GYUR BA DANG, YANG DE RNAMS LHA MO BZHI'I BDAG NYID CAN
DU 'GYUR BA DANG, YANG DE RNAMS 'BYUNG BA RNAM PA LNGAR 'GYUR BA
DANG, YANG DE RNAMS ME LONG LTA BU LA SOGS PA'I YE SHES RNAM PA

LNGAR 'GYUR BA DANG, YANG DE RNAMS DKAR PO LA SOGS PA 'OD ZER
RNAM PA LNGA'I BDAG NYID CAN DU 'GYUR BA DANG, YANG DE RNAMS DE
BZHIN GSHEGS PA LNGA'I BDAG NYID CAN DU 'GYUR BA DANG, YANG DE
RNAMS YI GE GSUM GYI GZHIR GYUR NAS 'JUG PA DANG GNAS PA DANG
LDANG BA'I

RIM GYIS RDO RJE BZLAS PA BYED PAR 'GYUR BA DANG, YANG RLUNG DE
RNAMS YI GE AA'I GZHIR GYUR NAS TSIG MA LUS PAR SMRA BAR BYED PA
DANG, YANG DE RNAMS MI SHIGS PA THOB NA DNGOS PO MED PAR 'GYUR
RO, ,RDO RJE SLOB MAS GSOL PA, BCOM LDAN 'DAS JI LTAR NA RLUNG
BCU PO 'DI DAG

GCIG DANG DU MA'I NGO BOS RANG GI LUS LA NYIN DANG MTSAN DU SPRO
BA DANG SDUD PAR BGYID, BCOM LDAN 'DAS RDO RJE SLOB DPON STON PAS
BSHAD DU GSOL, RDO RJE SLOB DPON GYIS SMRAS PA, SEMS DPA' CHEN PO
LEGS SO LEGS SO, ,DPAL DE KHO NA NYID BSDUS PA LA SOGS PA RTZA
BA'I RGYUD

BLA MA LAS JI LTAR RLUNG GI DE KHO NA NYID DGONGS PAR BSHAD KYIS
GSAL BAR MA GSUNGS LA, DE BSHAD PA'I RGYUD LAS SGRA JI BZHIN PAR
GSUNGS PAS DE LA 'JUG PAR BYA'O, ,SANGS RGYAS LNGA YI RIGS GNAS
PA, ,SNA RTZE'I BU GA LAS BYUNG ZHING, ,RLUNG LNGA STENG DU YANG
DAG RGYU, ,LUS LA

RTAG TU SPYOD PAR 'GYUR, ,KUN RDZOB SNAR NI SPYOD PA YI, ,SGO DE
LAS NI RNAM PAR 'BYUNG, ,G-YON DANG G-YAS DANG GNYIS KA DANG,
,DAL BAR RGYU DANG RNAM PA BZHI, ,G-YAS PA NAS NI 'BYUNG BA'I
KHAMS, ,ME YI DKYIL 'KHOR NYID YIN TE, ,KHA DOG DMAR BA'I MCHOG
'DI NI, ,

PADMA MGON PO RGYU BA'O, ,G-YON PA NAS NI 'BYUNG BA'I KHAMS,
,RLUNG GI DKYIL 'KHOR 'BYUNG BA DAG ,LJANG SER DAG TU SNANG BA
STE, ,LAS KYI MGON PO RGYU BA'O, ,GNYIS KA LAS NI 'BYUNG BA'I
KHAMS, ,GSER GYI MDOG TU SNANG BA STE, ,DBANG CHEN GYI NI DKYIL
'KHOR NYID, ,RIN CHEN

@69B MGON PO RGYU BA'O, ,DAL ZHING RGYU BA MED PA'I KHAMS, ,DAG
PA'I SHEL LTAR SNANG BA STE, ,SKAD CIG CHU YI DKYIL 'KHOR TE,
,RDO RJE MGON PO RGYU BA'O, ,KHAMS KUN YANG DAG 'BYUNG BA NI,
,RTEN DANG BRTEN PAR BZUNG BA NI, ,RNAM SNANG MDZAD CHEN SKU YIN
NO, ,'CHI BA'I MTHAR NI 'BYUNG BAR 'GYUR, ,

DKYIL 'KHOR BZHI PO 'DI DAG NI, ,MNYAM PAR GZHAG PAS RTAG TU
ZLOS, ,SNGAGS BZLAS PA YI GRANGS KYIS NI, ,NYIN DANG MTSAN DU
RTAG PAR ZLOS, ,ZHES BCOM LDAN 'DAS KYIS RDO RJE PHRENG BA ZHES
BYA BA RNAL 'BYOR GYI RGYUD CHEN PO LAS GSUNGS SO, ,'DI'I DON NI
'DI YIN TE, PADMA

DANG RDO RJE'I SNA DAG LAS 'OD ZER RNAMS BYUNG NAS STENG DU SONG
STE, KUN RDZOB KYI SNA'I SGO LAS G-YON PA DANG G-YAS PA DANG
GNYIS KA DANG DAL GYIS RGYU BA'I RIM GYIS 'BYUNG NGO, ,DE'I RIM
PA NI 'DI YIN TE, SNA G-YON BA NAS NGES PAR 'BYUNG BA'I RLUNG NI
DE BZHIN GSHEGS PA DON YOD PAR

GRUB PA'I RLUNG GI NGO BO STE, RLUNG GI DKYIL 'KHOR MDOG LJANG
SER 'OD ZER NAG PO'I NGO BO NYID DO, ,SNA G-YAS NAS RGYU BA'I
RLUNG NI DE BZHIN GSHEGS PA 'OD DPAG TU MED PA STE ME'I RANG
BZHIN ME'I DKYIL 'KHOR 'OD ZER DMAR PO'I NGO BO NYID DO, ,SNA
GNYI GA LAS BYUNG BA'I RLUNG NI RIN CHEN 'BYUNG LDAN TE

DBANG CHEN GYI DKYIL 'KHOR 'OD ZER SER PO'I NGO BO NYID DO, ,DAL
ZHING RGYU BA BUL BA'I RLUNG NI MI BSKYOD PA'I NGO BO NYID DO,
GSAL BA'I RANG BZHIN CHU'I DKYIL 'KHOR 'OD ZER DKAR PO'I NGO BO
NYID DO, ,KHYAB BYED KYIS NI KHAMS KYI DKYIL 'KHOR BZHI CHAR LA
KHYAB PA'I RLUNG STE MI 'BYUNG ZHING KHYAB PA'I 'OD ZER

CAN NI DE BZHIN GSHEGS PA RNAM PAR SNANG MDZAD DE DE NAM MKHA'
DANG MNYAM PA'I NGO BO NYID DO, ,DE LTA MOD KYI 'OD ZER RE RE
'BYUNG BA NA YANG 'OD ZER LNGA LNGA NGES PAR 'BYUNG STE, KHAMS
KYI DKYIL 'KHOR GCIG GIS KYANG KHAMS BZHI CHAR LA KHYAB PA YIN
NO, ,DKYIL 'KHOR RE RE LA YI GE GSUM GYI

SNGAGS KYI BDAG PO 'JUG PA LA SOGS PA'I RIM GYIS RTAG TU RANG
NYID ZLOS PA YIN TE, 'DI RLUNG GI DE KHO NA NYID MDOR BSDUS NAS
BSHAD PA YIN NO, ,RDO RJE SLOB MAS GSOL PA, BLA MA'I ZHAL SNGA
NAS KYI BKA' DRIN GYIS RLUNG GI DE KHO NA NYID LUNG DANG RTOGS PA
DAG GIS LEGS PAR BSLABS TE,

@70A *, ,DA NI SNGAGS KYI DE KHO NA NYID KYI RANG GI MTSAN NYID
SHES PAR 'TSAL NA THUGS BRTZE BA NYE BAR BZHAG STE, BCOM LDAN
'DAS RDO RJE SLOB DPON STON PAS BSHAD DU GSOL, SLOB DPON GYIS
SMRAS PA, SEMS CAN CHEN PO LEGS SO LEGS SO, ,SNGAGS KYI DE KHO NA

NYID CES BYA BA GANG DE KHO NA NYID BSDUS PA LA SOGS PA'I RTZA
BA'I RGYU DANG RGYUD BLA MA LAS SNGAGS TZAM GSUNGS KYI SNGAGS
BTUB NI MA BSTAN TO, ,BSHAD PA'I RGYUD LAS NI SNGAGS BTU BA DANG,
SNGAGS KYI BRNGA DANG, SNGAGS KYI DON DANG, SNGAGS KYI DE KHO NA
NYID BCOM LDAN 'DAS KYIS BDEN

PA KHO NAR GSUNGS SO, ,DE NAS BSHAD PA'I RGYUD MA RTOGS NA PHYI
ROL GYI SNGAGS LA MNGON PAR ZHEN PA RNAMS KYIS SHES PAR MI 'GYUR
TE, DE BAS NA 'BAD PAS NYON CIG ,BSHAD PA'I RGYUD KYI RJES SU
'BRANGS NAS SNGAGS KYI DE KHO NA NYID 'BA' ZHIG KHONG DU CHUD PAR
BYA'O, ,DE LA SPRUL

LA SOGS PA'I SNGAGS RNAMS NI A'A LI K'A LI LAS YANG DAG PAR BYUNG
BA RNAMS SO, ,DE RNAMS KYI DE KHO NA NYID NI MI SHIGS PA LAS
BYUNG BA'I YI GE GSUM STE, GANG GI PHYIR SNGAGS THAMS CAD NI BUD
MED DANG SKYES PA DANG MA NING GI NGO BO NYID KYI MAN NGAG JI
LTAR THOS PAS YI GE GSUM LA RAB TU

'JUG GO, ,DE BAS NA YI GE GSUM NI SNGAGS THAMS CAD KYI BDAG PO'O,
'DE NI YANG RE RE ZHING MI SHIGS PA DANG LHAN CIG YI GE GSUM GSUM
LAS 'BYUNG BA YIN NO, ,DA NI YI GE GSUM GYI BYA BA BSTAN PAR BYA
STE, DE LA DANG POR GSUM YANG DAG PAR SBYOR BA LAS LHA'I SKU
'BYUNG BAR

'GYUR RO, ,DE NYID 'JUG PA DANG GNAS PA DANG LDANG BA'I RIM GYIS
LUS NYIN MTSAN DU 'DZIN PAR BYED DO, ,DE NYID A'A LI K'A LI RNAMS
DANG LHAN CIG DBANG PO GNYIS MNYAM PAR SBYOR BA'I DUS SU KHA THUR
DU BLTAS PAR GYUR BAS GSANG BA'I SNA'I BU GNAS SA BON GYI GZUGS
KYIS BYUNG NAS SEMS

CAN GYI KHAMS RNAMS SKYED PAR BYED DO, ,DE NYID SROG DANG RTZOL
BA DANG LHAN CIG YANG STENG DU SONG NAS DBANG PO'I SGO RNAMS SAD
PAR BYED CING KUN RDZOB KYI SNA'I SGO NAS G-YON DANG G-YAS LA
SOGS PA'I RIM PAS BYUNG NAS LHUN GYIS GRUB PAS RDO RJE BZLAS PA
BYA STE, SNGON GYI LAS KYI SGRIB PA RNAM

@70B BAR SBYONG BAR BYED DO, ,DE NYID NYID MO DANG MTSAN MO'I RIM
GYIS BZLAS PA'I GRANGS NYE BAR BZUNG NAS CHU LA SOGS PA'I DKYIL
'KHOR DU BYUNG STE, DKAR PO LA SOGS PA'I KHA DOG LA GNAS NAS ZHI
BA LA SOGS PA'I LAS RNAMS BYED DE, ,DE NYID YI GE'I GZUGS SU
YONGS SU BRTAGS LA LCE

RTZE SHIN TU MI BSKYOD CING, ,ZHES BYA BA LA SOGS PA'I NGAG GI
BZLAS BRJOD KYI MTSAN NYID KYIS BZLAS BRJOD BYAS NAS PHYI'I KHA
DOG LA SOGS PA'I BYA BA LA BRTEN TE ZHI BA LA SOGS PA'I LAS RNAMS
BYED DO, ,YI GE GSUM PO DE NYID NI SBYANG BAR BYA BA DANG, RTOGS
PAR BYA BA DANG, 'BAR BAR BYA BA

PA'I RIM GYIS KHA ZAS RNAM PAR SBYANGS TE SKYON MED PAR BYED DO,
,DE LTAR LUS LA GNAS PA'I SKABS SU THAMS CAD BYA STE, MTHAR MI
SHIGS PAR ZHUGS NAS YANG THA MAL BA'I LUS LA BRTEN TE, DE BZHIN
DU THAMS CAD BYED DO, ,DA NI YI GE GSUM BSKYED PA DGONGS PA LUNG
STON PA ZHES BYA

PA'I RNAL 'BYOR CHEN PO'I RGYUD LAS GSUNGS PA, DANG PO GCIG NI
DGU DBUS NA, ,GANG ZHIG BCU YIS MA BCINGS PA, ,DE NI BCING MED
CES BYA STE, ,DE SHES PA NI MCHOG GI GNAS, ,DBYANGS DANG GSAL
BYED YI GE STE, ,GRANGS DGU YI NI RJES 'JUG PA, ,AAS BCINGS PHAN
TSUN

SBYOR BA LA, ,GANG GIS DE SHES 'GRO BA'I BLA, ,GANG ZHIG SHES NAS
RNAM GROL BA'I, ,'BRAS BU PHUN TSOGS GRUB 'DOD PA, ,DE NI DE NYID
'GRUB 'GYUR TE, ,DNGOS MED PAS NI DNGOS SPANGS PA, ,'BYUNG BA'I
MTHA' NI YANG DAG LDAN, ,CHA LA SOGS PA BCU DRUG GNAS, ,LNGA PA
LNGA DANG YANG DAG

LDAN, ,BZHI NI GSUM DU NGES PAR SBYAR, ,YI GE A'Am BCAS RING
POR BCAS, ,YON TAN SBYOR SOGS PHYIS DANG LDAN, ,THUNG DU MA LUS
NGAG TU 'GYUR, ,GCIG MIN DU MA MA YIN NO, ,YA YI DON GYIS GANG CI
'ANG RUNG, ,BYA BA'I DNGOS GRUB 'DOD GYUR PAS, ,RAL SOGS PA GSUM
NYID KYIS, ,

'GRO BA'I DON LA RAB TU 'JUG ,YI GE GANG ZHIG SNGAR BSHAD DANG,
,GANG YANG MNGON PAR PHYOGS PA RNAMS, ,BUD MED SKYED PA MA NING
STE, ,KHAMS LA SOGS PAR RAB TU BRTAG ,'OG NAS STENG DU BCAS PAR
NI, ,SHES NAS BLOS NI NGES PAR SBYAR, ,DRUG BSHAD BZHI DANG GSUM
DANG

@71A *, ,GCIG ,DNGOS MED NGO BO GCIG LAS BYUNG, ,DE NI YANG SOGS
DON SBYAR NAS, ,DUS GSUM SHES PA'ANG 'BYUNG BAR 'GYUR, ,MKHAS PAS
SGYU MA MIG 'PHRUL BZHIN, ,'GRO BA RNAMS NI RGYU MTHAR BYA,
,BRJOD PA YI NI SNGAGS 'DI DAG ,DNGOS MED NGO BO LAS

BYUNG BA, ,DE NI YONGS SU GYUR PA'I GZUGS, ,LHA RU NYE BAR DMIGS
PA GANG, ,BRDA YIS DE NYID GSUM GNAS PA, ,RANG BZHIN BZLAS PA'I
MTSAN NYID DO, ,MING MED BRJOD DU MED PA STE, ,BYANG CHUB SEMS
MCHOG 'DI YIN NO, ,GSUM PO DE NYID GCIG GYUR PA, ,'GRO BA

MED CING 'ONG BA MED, ,'GAG MED RAB TU ZHI BA NYID, ,RTAG DANG
CHAD PA RNAM SPANGS PA, ,DUS GSUM MKHYEN PAS MA BYAS PA'I, ,RTOG
PA NAM MKHA' DBYER MED MTSAN, ,'DI NYID KHO NA DON DAM STE, ,SO
SO RANG RIG MTSAN NYID DO, ,BYA BA THAMS CAD NYID DU YANG, ,RNAL
'BYOR

RIG PA NYAL SOGS LA, ,MING MED BRJOD DU MED PA DANG, ,DUS GSUM
BZLAS PA RTAG TU BZLA, ,GOS DKAR LA SOGS BZLAS BSHAD PA, ,BRGYA
PHRAG GNYIS DANG NYI SHU LNGA, ,BZHI PO LEGS PAR BSDUS PA YIS,
,SBYOR BZHI BSDUS PAS BRGYA PHRAG DGU, ,DGU BRGYA DAG TU GANG
BSTAN PA, ,

NYI SHU RTZA BZHI RIM GYIS NI, ,DE NI SO SOR 'BYUNG BA LAS, ,NYI
KHRI CHIG STONG DRUG BRGYA'O, ,DE 'DIR GSANG BA DGONGS PA YIS,
,PHRA MO RNAL 'BYOR BSTAN PA YIN, ,KLOG DANG BSAM GTAN MED MOD
KYI, ,'ON KYANG BZLAS PA YIN PAR BSHAD, ,CES GSUNGS TE, DE NI
SNGAGS KYI

DE KHO NA NYID YIN PAR BSHAD DO, ,RDO RJE SLOB MAS GSOL BA, NANG
GI BDAG NYID CAN GYI NGAG GI YI GE LA 'JUG PAR BYA BA LA NI SOM
NYI MA MCHIS NA, GZHAN YANG, THUNG DU MA LUS TSIG TU 'GYUR, ,ZHES
GSUNGS PA, BCOM LDAN 'DAS DE JI LTAR NA THUNG DU ZHES BYA BA YI
GE AA TSIG

MA LUS PA LA RAB TU 'JUG PA'I RGYUR 'GYUR, RDO RJE SLOB DPON GYIS
SMRAS PA, SEMS DPA' CHEN PO LEGS SO LEGS SO, ,'DI NA GSUNG RAB
'CHAD PA DAG NI BY'A KA RA nA'I TSIG SNGON DU BYAS NAS SGRA'I DON
'BA' ZHIG GI RJES SU 'BRANG GI ,YANG YI GES BRJOD PA GANG DU GANG
GI PHYIR JI

@71B LTAR RAB TU 'JUG PAR SHES PA NI MA YIN NO, ,YI GE'I DON DE
KHO NA NYID JI LTA BA NYID MI SHES TE, SANGS RGYAS RNAMS KYI
SPYOD YUL YIN PA'I PHYIR RO, ,BSTAN PA'I RIM GYIS DE KHONG DU
CHUD PAR BYA YIS NYON CIG ,DE LA SGRA NI A'A LI K'A LI RNAMS KYI
RANG BZHIN TE, A'A LI NI AA

LA SOGS PA DBYANGS KYI YI GE BCU DRUG GO, ,K'A LI ZHES BYA BA NI
YI GE KA LA SOGS PA YI GE SUM CU RTZA GSUM STE, DBYANGS KYI YI GE
BCU DRUG DANG LDAN PA'I YI GE BZHI BCU RTZA DGU PO MA LUS SHING
LUS PA MED PA THAMS CAD DE DBYANGS KYI YI GE DANG, GSAL BYED
DANG, THIG

LE DANG, TSEG DRAG DANG BCAS PA DANG SKAD KYI BYINGS DANG, RNAM
PAR 'BYED PA'I TSIG DANG, MTSAMS SBYAR BA DANG, TSIG RNAM PAR
SBYAR BA DANG, RTAGS GSUM DANG, BRTAG THABS GSUM DANG, BYA BA
DANG DE LA PHAN PA'I RKYEN LA SOGS PA NAS BSHAD PA'I MTHAR THUG
PA NI BY'A KA RA nA

ZHES PA'I MING GI BRDAS YONGS SU BSHAD PAS SHES PAR 'GYUR RO, ,DE
BAS NA DE'I TSIG DANG NGAG DANG SDEB SBYOR DANG, 'GREL PA DANG,
TSIGS SU BCAD PA DANG, RKYANG PA DANG RGYUN CHAGS LA SOGS PAS
CHOS KYI PHUNG PO BRGYAD KHRI BZHI STONG GI MDO SDE DANG, RGYUD
DANG, RTOG PA DANG,

SDE SNOD GSUM DANG, SNYAN DNGAGS DANG, GAR GYI BSTAN BCOS LA SOGS
PA 'JIG RTEN LAS 'DAS PA'I BSTAN BCOS RNAMS YANG DAG PAR 'BYUNG
STE, BSTAN BCOS LA BRTEN NAS DNGOS GRUB THAMS CAD RDZOGS PAR
'GYUR TE, JI SKAD DU BCOM LDAN 'DAS KYIS LANG KAR GSHEGS

BA'I MDO LAS KYANG BLO GROS CHEN PO 'DI LTA STE, SKYES BU LA LA
ZHIG MAR ME THOGS NAS PHYOGS 'DI NA NGA'I NOR 'DI LTA BU 'DI YOD
DO ZHES NOR LTA BA DE BZHIN DU BLO GROS CHEN PO TSIG TU RNAM PAR
RTOG PA'I SGRA'I MAR MES BYANG CHUB SEMS DPA' SEMS DPA' CHEN PO
RNAMS TSIG GI RNAM PAR RTOG PA

DANG BRAL BA SO SO RANG GIS RIG PA'I DON GYI YUL LA RJES SU 'JUG
GO ZHES GSUNGS SO, ,'ON KYANG TSIG DE RNAMS KYI TSIG DANG NGAG LA
SOGS PAR GTOGS PA'I YI GE RNAMS KYI BYE BRAG RNAM PAR SHES PAR
'GYUR BA NI AA ZHES BYA BA 'DI YIN TE, GANG GI PHYIR AA DANG YANG
DAG PAR LDAN PAR MA

@72A *, ,GYUR PA'I KA LA SOGS BA'I YI GE NI YOD PA MA YIN TE,
MTHA' CAN YIN PA'I PHYIR TSIG TU MI 'GYUR RO, ,JI SKAD DU BCOM
LDAN 'DAS KYIS MTSAN YANG DAG PAR BRJOD PA LAS, AA NI YIG 'BRU
RNAMS KYI MCHOG ,DON CHEN YI GE DAM PA YIN, ,KHONG NAS 'BYUNG

BA SKYE BA MED, ,TSIG TU BRJOD PA SPANGS PA STE, ,BRJOD PA KUN
GYI RGYU YI MCHOG ,TSIG KUN RAB TU GSAL BAR BYED, ,CES GSUNGS TE
DE BAS NA BCOM LDAN 'DAS KYIS BSAM GTAN MA LUS PA'I SGO'I SA BON
GYI TSIG AA NI SKYE BA MED PA'I PHYIR CHOS THAMS CAD KYI SGO'O
ZHES

GSUNGS PA DANG, LHAN CIG SKYES PA'I YI GE YIN PAR YANG GSUNGS TE,
RDO RJE DKYIL 'KHOR RGYAN ZHES BYA BA'I RGYUD LAS, AA NI GSAL BAR
BSTAN PA'I PHYIR, ,SNYING GI DBUS NA MI SHIGS PA, ,'BAR ZHING MAR
ME DAG DANG MTSUNGS, ,MI 'GYUR MCHOG TU PHRA BA STE, ,AA

NI GTZO BO DAM PA'O, ,ZHES GSUNGS SO, ,DE LTAR NA DE BZHIN GSHEGS
PA THAMS CAD AA'I RIGS SU GYUR BA DANG, AA RGYUR GYUR PA DANG, AA
LAS NGES PAR 'BYUNG BA STE, BRJOD BZHIN PA NA 'GAG PA'I NGO BO
NYID NGAG GI RNAM PAR RTOG PA'I MTSAN NYID CAN YANG DAG PA JI LTA
BA NYID

SHES NA SGRA DANG SGRA MA YIN PA LA LTOS PA MED PAR SEMS CAN GYI
BSAM PA'I DBYE BAS GDUL BYA'I SKYE BO RNAMS LA CHOS STON PAR
MDZAD PA YIN NO, ,DE BAS NA BCOM LDAN 'DAS KYIS LANG KAR GSHEGS
PA'I MDO LAS, BLO GROS CHEN PO BYANG CHUB SEMS DPA' SEMS DPA'
CHEN

POS DON LA RTON PAR BYA'I YI GE LA RTON PAR MI BYA'O, ,BLO GROS
CHEN PO YI GE'I PHYIR 'BRANG BA'I RIGS KYI BU PHO'AM, RIGS KYI BU
MO NI BDAG KYANG DON DAM PA LAS NYAMS PAR BYED CING GZHAN YANG
KHONG DU CHUD PAR MI BYED DO, ,'DI LTA STE BLO GROS CHEN PO LA
LAS GCIG GIS GCIG

LA SOR MO'I RTZE MOS CI ZHIG BSTAN NA SOR MO'I RTZE MO NYID LA
LTA ZHING 'BRANG BA DE BZHIN DU BLO GROS CHEN PO BYIS PA SO SO'I
SKYE BO'I SDE RNAMS KYIS BYIS PA'I RANG BZHIN CAN LTA BU SGRA JI
BZHIN GYI SOR MO'I RTZE MO LA MNGON PAR CHAGS SHING ZHEN TO,
,MNGON PAR ZHEN CING DUS BYED DE SGRA JI BZHIN PA'I

@72B SOR MO'I RTZE MO LTA BU'I DON SPANGS NAS DON DAM PA LA TSOL
BAR MI BYED DO, ,DE BAS NA DON 'DOD PAS DE BSTEN PAR BYA'O, ,DE'I
PHYIR NA GANG SGRA JI BZHIN PA'I PHYIN CI LOG LA MNGON PAR ZHEN
PA DE NI SPANG BAR BYA'O, ,DON BTZAL BAR BYA'O ZHES BYA BA'I TSIG
LA 'JUG PA YANG RNAM BA BZHIR BCOM LDAN

'DAS KYIS MDO SDE 'DI NYID LAS GSUNGS TE, BLO GROS CHEN PO TSIG
GI RNAM PAR RTOG PA'I MTSAN NYID RNAM PA BZHI YOD DE, 'DI LTAR
MTSAN NYID KYI TSIG DANG, RMI LAM GYI TSIG DANG, GNAS NGAN LEN LA
MNGON PAR ZHEN PA'I TSIG DANG, THOG MA MED PA'I DUS KYI RNAM PAR
RTOG PA'I TSIG GO, ,

BLO GROS CHEN PO DE LA MTSAN NYID KYI TSIG NI RANG GI RNAM PAR
RTOG PA'I GZUGS LA MTSAN MAR MNGON PAR ZHEN PA LAS BYUNG NGO,
,BLO GROS CHEN PO RMI LAM GYI TSIG NI SNGON MYONG BA'I YUL RJES
SU DRAN NAS RTOG PA'I YUL MED BZHIN DU 'BYUNG BA'O, ,YANG BLO
GROS CHEN PO GNAS NGAN LEN GYI RNAM PAR RTOG PA

LA MNGON PAR ZHEN PA'I TSIG NI SNGON SGRAS BYAS PA'I LAS RJES SU
DRAN PA LAS 'BYUNG NGO, ,BLO GROS CHEN PO THOG MA MED PA'I DUS
NAS RNAM PAR RTOG PA'I TSIG NI THOG MA MED PA'I DUS KYI SPROS PA
LA MNGON PAR ZHEN PA'I GNAS NGAN LEN GYI RANG GI SA BON LAS
'BYUNG STE, 'DI NI BLO GROS CHEN PO TSIG GI

RNAM PAR RTOG PA'I MTSAN NYID RNAM PA BZHI'O ZHES GANG BRJOD PA
DE'I PHYIR BSHAD PA'O, ,RIGS PA 'DIS NA SGRA RNAMS NI YI GE AA
LAS BYUNG BAS NA MI 'GYUR BA STE, 'GYUR BA NI 'JIG PA'O, ,MI
'GYUR BA NI MI 'JIG PA STE, MI BDEN PA'I NGO BO NYID KYI SGRA'I
SGO NAS RAB TU BSTAN PA DE YANG MA BCOS

PA'I THOG MA DANG THA MA MED PA'I NGO BO NYID DO, ,JI SKAD DU
TSUL GCIG BAR BSTAN PA'I MDO LAS, CHOS 'DI SGRA SKAD DAG GIS LUNG
BSTAN TE, ,CHOS DANG SGRA DAG 'DIR NI SNANG MI 'GYUR, ,CHOS NYID
TSUL GCIG DNGOS LA'ANG 'JUG BYED PA, ,BZOD MCHOG BLA NA MED LA
REG PAR 'GYUR, ,ZHES

GSUNGS PA DANG, RNAM PAR SNANG MDZAD MNGON PAR BYANG CHUB PA ZHES
BYA BA SPYOD PA'I RGYUD LAS, GSANG BA'I BDAG PO GZHAN YANG GSANG
SNGAGS KYI MTSAN NYID NI DE BZHIN GSHEGS PA THAMS CAD KYIS MA
BYAS BYED DU MA BCUG ,RJES SU YI RANG BA MA YIN NO, ,DE CI'I
PHYIR ZHE NA, 'DI NI CHOS THAMS

@73A *, ,CAD KYI CHOS NYID DO, ,'DI LTA STE DE BZHIN GSHEGS PA
RNAMS BYUNG YANG RUNG MA BYUNG YANG RUNG STE, CHOS RNAMS KYI CHOS
NYID DE NI YE NAS GNAS PA STE, DE YANG 'DI LTAR GSANG SNGAGS
RNAMS KYI GSANG SNGAGS KYI CHOS NYID DO, ,DE LA GSANG BA'I BDAG
PO 'DOD PA'I KHAMS KYI DBANG PHYUG LA MYOS PAR

BYED PA ZHES BYA BA'I RIG SNGAGS YOD DE, DES 'DOD PA NA SPYOD
PA'I LHA'I BU THAMS CAD MYOS PAS BRGYAL BAR BYED CING, ME TOG
MANG PO SNA TSOGS DANG LDAN PA'I SA PHYOGS NYAMS DGA' BA SNA
TSOGS KYANG STON LA, YONGS SU SPYAD PA DANG, NYE BAR SPYAD PA
RNAM PA THA DAD PA SNA TSOGS PA RNAMS

KYANG MNGON PAR SPRUL NAS, ,GZHAN 'PHRUL DBANG BYED KYI LHA RNAMS
LA YANG SBYIN LA, BDAG NYID KYANG YONGS SU SPYOD DO, ,'DI LTA STE
LHA'I BU DBANG PHYUG CHEN PO LA YID MGYOGS ZHES BYA BA'I GSANG
SNGAGS YOD DE, DES STONG GSUM GYI STONG CHEN PO'I 'JIG RTEN GYI
KHAMS SU SEMS CAN GYI

DGOS PA BYED CING NYE BAR SPYOD PA DANG, YONGS SU SPYAD PA THAMS
CAD KYANG MNGON PAR SPRUL NAS GNAS GTZANG MA'I RIS KYI LHA'I BU
RNAMS LA YANG SBYIN LA, BDAG NYID KYANG KUN DU SPYOD DO, ,'DI LTA
STE DPER NA MIG 'PHRUL MKHAN GYIS GSANG SNGAGS KYIS KUN DGA'I RA
BA DANG, MTSO DANG

'BAB CHU DANG, MI LA SOGS PA RNAM PA THA DAD PA SNA TSOGS STON
TO, ,'DI LTA STE DPER NA LHA MA YIN RNAMS NI GSANG SNGAGS KYIS
SGYU MA RNAMS STON TO, ,'DI LTA STE DPER NA GSANG SNGAGS DAG GIS
NI DUG DANG RIMS LA SOGS PA MED PAR 'GYUR RO, ,'DI LTA STE MA MO
ZHES BYA BA'I LHA MO RNAMS

NI GSANG SNGAGS KYIS NAD 'GO BA GTONG NGO, ,'DI LTA STE DPER NA
GSANG SNGAGS KYIS ME'I TSA BA MED PAR BYAS NAS GRANG PAR BYED PAR
'GYUR RO, ,RIGS KYI BU DAG DPE'I TSIG 'DI RNAMS KYIS GSANG SNGAGS
KYI MTHU LA MNGON PAR DAD PAR BYA'O, ,GSANG SNGAGS KYI MTHU DE
YANG GSANG SNGAGS

RNAMS LAS BYUNG BA MA YIN, RDZAS LAS 'JUG PA YANG MA YIN, SBYOR
BA PO LAS DMIGS PA YANG MA YIN MOD KYI, RIGS KYI BU DAG 'ON KYANG
GSANG SNGAGS KYI BYIN GYI RLABS KYIS CHOS NYID 'BYUNG BA LAS 'DA'
BAR MI 'GYUR TE, DUS GSUM LAS 'DAS PA'I PHYIR DANG, RTEN CING
'BREL

@73B PAR 'BYUNG BA ZAB MO BSAM GYIS MI KHYAB PA LAS MNGON PAR
GRUB PA'I PHYIR RO, ,RIGS KYI BU DAG DE LTA BAS NA CHOS BSAM GYIS
MI KHYAB PA'I NGO BO NYID RTOGS PA KHONG DU CHUD PAS RTAG TU
RGYUN MI 'CHAD PAR GSANG SNGAGS KYI TSUL GYI RJES SU 'JUG PAR
BYA'O ZHES GSUNGS SO, ,DE LTAR PHYI DANG

NANG GI SNGAGS DANG, NOR BU DANG SMAN RNAMS KYI BSAM GYIS MI
KHYAB PA'I MTHU RTOGS PA DAG BSTAN NAS, DA NI RDZOGS PA DANG MA
RDZOGS PA'I SEMS CAN RNAMS KYI KHAMS RNAMS KYI NGAG RNAMS PAR DAG
PA JI LTA BA NYID BSTAN PAR BYA BA'I PHYIR BSHAD PA, MI'AM CI'I
RGYAL POS ZHUS PA'I MDO LAS GSUNGS

PA; MI'AM CI'I BDAG PO SEMS CAN THAMS CAD KYI SGRA SKAD GANG LAS
BYUNG SMRAS PA, RIGS KYI BU SEMS CAN THAMS CAD KYI SGRA SKAD NI
NAM MKHA' LAS BYUNG NGO, ,SMRAS PA, MI'AM CI'I BDAG PO SEMS CAN
THAMS CAD KYI SGRA SKAD KHONG PA'I NANG NAS MI 'BYUNG NGAM, SMRAS
PA, RIGS

KYI BU JI SNYAM DU SEMS, SEMS CAN THAMS CAD KYI SGRA SKAD LUS KYI
NANG KHONG NAS 'BYUNG NGAM, 'ON TE SEMS LAS 'BYUNG, SMRAS PA,
MI'AM CI'I BDAG PO LUS LAS KYANG MA YIN, SEMS LAS KYANG MA YIN
NO, ,CI'I PHYIR ZHE NA, LUS NI BEMS PO G-YO BA MED PA BYED PA MED
PA,

RTZVA DANG BONG PA DANG, RTZIG PA DANG, SHING DANG, MIG YOR LTA
BU'O, ,SEMS NI GZUGS MED PA, BSTAN DU MED PA, THOGS PA MED PA,
RNAM PAR RIG PA MED PA STE SGYU MA LTA BU'O, ,SMRAS PA, RIGS KYI
BU LUS DANG SEMS MA GTOGS PAR GZHAN GANG NAS SGRA 'BYUNG BAR
'GYUR, SMRAS

PA; MI'AM CI'I BDAG PO SEMS CAN RNAMS KYI SGRA NI NAM MKHA' LAS
'BYUNG BAR RTOGS SO, ,SMRAS PA, GAL TE NAM MKHA' MED NA SGRA GANG
LAS 'BYUNG, SMRAS PA, MI'AM CI'I BDAG PO NAM MKHA' MA GTOGS PAR
GZHAN GANG NAS SGRA 'BYUNG BAR 'GYUR, SMRAS PA, RIGS KYI BU DE'I

PHYIR RNAM GRANGS 'DIS SGRA'I THA SNYAD GANG JI SNYED 'BYUNG BA
DE DAG THAMS CAD NI NAM MKHA' LAS 'BYUNG BAR RIG PAR BYA'O, ,NAM
MKHA'I NGO BO NYID NI SGRA STE, RNAM PAR RIG MA THAG TU 'GAG GO,
,'GAGS NAS NAM MKHA'I NGO BO NYID DU YANG DAG PAR GNAS SO, ,DE'I
PHYIR CHOS THAMS CAD NI NAM

@74A *, ,MKHA' DANG MNYAM ZHES BYA STE, RNAM PAR RIG PA MED PA DE
RNAM PAR SHES PAR BYA BA MA YIN MOD KYI SGRA DANG SGRA'I BRDAS
BRJOD DO, ,BRJOD PA DE YANG THA SNYAD DO, ,GANG SGRAS BRJOD PA
'DI 'DRA BAR RAB TU SHES PA DE NI CHOS GANG LA YANG MNGON PAR MI
CHAGS SO, ,GANG

MNGON PAR MI CHAGS PA DE RNAM PAR MI 'PHRO, GANG RNAM PAR MI
'PHRO BA DE MI 'KHOR RO, ,GANG MI 'KHOR BA DE NI MI PHYED PA'O,
,GANG MI PHYED PA DE NI MI SKYE BA'O, ,GANG MI SKYE BA DE NI MI
'JIG PAR 'DOD DO, ,GANG MI 'JIG PA DE DANG BA'O, ,GANG DANG BA DE
DAG PA'O, ,GANG DAG PA DE DRI MA

MED PA'O, ,GANG DRI MA MED PA DE 'OD GSAL BA'O, ,GANG 'OD GSAL BA
DE SEMS KYI RANG BZHIN NO, ,SEMS KYI RANG BZHIN GANG YIN PA DE
'JUG PA'O, ,GANG 'JUG PA DE MTSAN MA THAMS CAD GNON PA'O, ,GANG
MTSAN MA THAMS CAD GNON PA DE SKYON MED PA LA 'JUG PA ZHES BYA'O,
,BYANG CHUB

SEMS DPA'I SKYON MED PA LA 'JUG PA GANG YIN PA DE NI MI SKYE BA'I
CHOS LA BZOD PA THOB PA STE, DES NA SKYON MED PA LA ZHUGS PA'I
BYANG CHUB SEMS DPA' NI MI SKYE BA'I CHOS LA BZOD PA THOB PA ZHES
BYA'O, ,GANG BZOD PA THOB PA DES THAMS CAD BZOD DO, ,DES STONG
PAR YANG BZOD, ,GANG

ZAG TU YANG BZOD DO, ,DE CI'I PHYIR ZHE NA, GANG ZAG LAS STONG PA
GZHAN MA YIN TE, GANG ZAG NYID STONG PA'O, ,DE MTSAN MAR YANG
BZOD DO, ,MTSAN MA MED PAR BZOD DO, ,DE CI'I PHYIR ZHE NA, MTSAN
MA'I NGO BO NYID MTSAN MA MED PA'O, ,DE SMON PAR YANG BZOD, SMON
PA MED PAR YANG

BZOD DO, ,DE CI'I PHYIR ZHE NA, SMON LAM GYI NGO BO NYID KYI
MTSAN NYID NI SMON PA MED PA'O, ,DE SEMS CAN THAMS CAD RANG BZHIN
GYIS YONGS SU MYA NGAN LAS 'DA' BAR YANG BZOD, DE SEMS CAN RNAMS
'CHI 'PHO DANG SKYE BAR YANG BZOD DO, ,DE CI'I PHYIR ZHE NA, 'CHI
'PHO DANG SKYE BA NI ,MTSAN MA MED PAR BZOD DO, ,DE CI'I PHYIR
ZHE NA, 'CHI 'PHO DANG SKYE BA NI

SGYU MA'I NGO BO NYID DO, ,RIGS KYI BU DE LTAR MI SKYE BA'I CHOS
LA BZOD PA THOB PA'I BYANG CHUB SEMS DPA' NI 'GAL BA MED PA STE,
CHOS THAMS CAD DANG 'GAL BA MED PA YIN NO, ,DE LTAR GSUNG GI RDO
RJE'I TING NGE 'DZIN LA GNAS PA'I RNAL 'BYOR PA CHEN POS RDZOGS
PA DANG MA RDZOGS PA'I SEMS

@74B CAN GYI KHAMS RNAMS KYI NYES PA DANG YON TAN BRJOD PA'I TSIG
THOS NAS RJES SU CHAGS PAR MI BYA, YANG DAG PAR DGA' BAR MI BYA,
SKRAG PAR MI BYA, KUN DU SKRAG PAR MI BYA, SMOD PAR MI BYA'O,
,'JIG RTEN DANG 'JIG RTEN LAS 'DAS PA'I BSTAN BCOS RGYUN CHAGS
DANG RKYANG PA LA SOGS

PA'I SGRA RNAM PAR DGOD PA'I KHYAD PAR THOS NAS ZHEN PAR MI BYA,
SMAD PAR MI BYA, RMONGS PAR MI BYA STE, SEMS CAN THAMS CAD KYI
'GRO BA RTOGS PAR 'GYUR BA'I PHYIR DANG, SGRA'I DE KHO NA NYID
YIN PA'I PHYIR, JI SKAD DU, BCOM LDAN 'DAS KYIS CHOS THAMS CAD
RAB TU 'JUG PA

BSTAN PAR BYA BA'I MDO LAS, LHA'I BU SGRA GRAG PA LA 'JUG PAS
ZHUGS PA'I BYANG CHUB SEMS DPA' RNAMS NI GAL TE GANGG'A'I KLUNG
GI BYE MA SNYED KYI BSKAL PAR MI BDEN ZHING BSNYEN BKUR MA YIN
PA'I TSIG SMRAS PAR GYUR CING, YONGS SU BRJOD PAR GYUR KYANG DE
DE LA KHONG KHRO BAR MI 'GYUR RO, ,

GAL TE GANGG'A'I KLUNG GI BYE MA SNYED DU BSNYEN BKUR BYED, BLA
MAR BYED CING, BDE BA'I YO BYAD THAMS CAD DANG CHOS GOS DANG,
BSOD SNYOMS DANG, MAL STAN DANG, NA BA'I GSOS SMAN DANG, YO BYAD
RNAMS KYIS MCHOD CING RJED KYANG DE LA RJES SU CHAGS PA'I SEMS
SKYE BAR MI 'GYUR RO ZHES

GSUNGS SO, ,DE BZHIN DU GSUNG GI RDO RJE'I TING NGE 'DZIN LA GNAS
PA'I SNGAGS PAS BRGYAD PA'I DBANG PHYUG NI RNYED PA DANG, MA
RNYED PA DANG, GRAGS PA DANG, MA GRAGS PA DANG, BSTOD PA DANG,
SMAD PA DANG, BDE BA DANG SDUG BSNGAL BA THAMS CAD KYIS 'CHING
BAR MI 'GYUR RO, ,YANG DAG

PAR DGA' BAR MI 'GYUR RO, ,DE BAS NA 'JIG RTEN PA'I CHOS THAMS
CAD ZIL GYIS MNAN NAS BSKYED PA'I RIM PA'I TING NGE 'DZIN LAS
'DAS PA SEMS RNAM PAR DBEN PA TSOL BAR 'DOD PAS DGE BA'I BSHES
GNYEN LA BSNYEN BKUR BYA'O, ,NGAG RNAM PAR DBEN PA BSDUS PA'I THE
TSOM GCOD PA

STE LE'U GSUM PA'O,, ,,RDO RJE SLOB MAS GSOL PA, SLOB DPON GYI
ZHAL SNGA NAS KYI BKA' DRIN GYIS RLUNG GI DE KHO NA NYID KYI RIM
PAS SNGAGS KYI DE KHO NA NYID DANG, NGAG RNAM PAR DBEN PA LA YANG
SOM NYI MA MCHIS TE, DA NI SEMS RNAM PAR DBEN PA LA SLOB PAR
'TSAL NA JI LTAR

@75A *, ,BSLAB PAR BGYI, ZAB MO LA LHAG PAR MOS PA RNAMS LA PHAN
PAR BYA BA'I PHYIR BCOM LDAN 'DAS RDO RJE SLOB DPON STON PAS
BSHAD DU GSOL, RDO RJE SLOB DPON GYIS SMRAS PA, SEMS CAN CHEN PO
LEGS SO LEGS SO, ,DE BZHIN GSHEGS PA THAMS CAD KYI

MAN NGAG YANG DAG PAR 'GRO BA LAS KHA PHYIR BLTAS PA RNAMS KYI
SPYOD YUL MA YIN PA, SHIN TU ZAB PA, MCHOG TU GZUNG BAR DKA' BA,
SANGS RGYAS RNAMS KYI SPYOD YUL YONGS SU DRIS PA'I SEMS GANG YIN
PA DE'I NGO BO NYID NI RTZA BA MED PA, GNAS MED PA, GZHI MED PA,
MTSAN

MA MED PA, DBYIBS DANG KHA DOG MED PA, DBANG PO LAS 'DAS PA, RTOG
GE RNAMS KYI YUL MA YIN PA'O ZHES BCOM LDAN 'DAS KYIS RGYUD THAMS
CAD LAS BSTAN PA'I TSIG LA GSUNGS PA'O, ,DE LTA BAS NA RDO RJE
THEG PA LA GNAS NAS SANGS RGYAS NYID THOB PAR 'DOD PAS DGE BA'I

BSHES GNYEN MNYES PAR BYAS NAS RANG GI SEMS KYI NGO BO NYID BTZAL
BAR BYA'O, ,JI SKAD DU BCOM LDAN 'DAS KYIS DE KHO NA NYID BSDUS
PA'I RGYUD LAS, RIGS KYI BU MNYAM PAR GZHAG PAS RANG GI SEMS SO
SOR RTOGS SHIG CES GSUNGS PA DANG, DPAL RNAM PAR SNANG MDZAD

MNGON PAR BYANG CHUB PA'I RGYUD LAS KYANG BYANG CHUB NI RANG GI
SEMS YANG DAG PA JI LTA BA BZHIN DU YONGS SU SHES PA'O ZHES
GSUNGS PA DANG, SDE SNOD GSUM GYI TSUL LAS KYANG, ,GCIG PU 'GRO
ZHING RING DU RGYU, ,LUS MED DBANG PO'I PHUG NA GNAS, ,GDUL BAR
DKA' BA'I SEMS

'DUL BYED, ,DE NI BRAM ZER NGAS BSHAD DO, ,BDUD KYI BCING BA LAS
GROL 'GYUR, ,ZHES GSUNGS SO, ,DE BAS NA SGYU MA LTA BU'I TING NGE
'DZIN MNGON SUM DU BYED PAR 'DOD PAS G-YENG BA DANG SGRIB PA
THAMS CAD SPANGS TE, DE BZHIN GSHEGS PA THAMS CAD KYI MAN NGAG
YANG DAG PAR

THOB PA'I RDO RJE SLOB DPON MNYES PAR BYAS LA DPAL YE SHES RDO
RJE KUN LAS BTUS PA ZHES BYA BA LA SOGS PA BSHAD PA'I RGYUD KYI
RJES SU 'BRANGS NAS RNAM PAR SHES PA GSUM GYI RANG BZHIN SNANG BA
RTOGS PAR BYA'O, ,JI SKAD DU LANG KAR GSHEGS PA'I MDO LAS KYANG,
YANG BLO GROS CHEN PO GZHAN

@75B YANG BYANG CHUB SEMS DPA' SEMS DPA' CHEN POS RANG GI SEMS
KYI SNANG BA'I GZUNG BA DANG 'DZIN PA'I RNAM PAR RTOG PA'I SPYOD
YUL YONGS SU SHES PAR 'DOD PAS 'DU BA DANG, 'DU 'DZI DANG, GNYID
DANG, SGRIB PA MED PAR BYA'O, ,DE LA RNAM PAR SHES PA GSUM NI
DNGOS PO THAMS

CAD KYI RGYUR GYUR PA YIN TE, 'DI LTA STE, MTHO RIS DANG, NGAN
'GRO DANG, RGYU BA DANG, MI RGYU BA DANG, GZUNG BA DANG, 'DZIN PA
DANG, RTEN CING 'BREL PAR 'BYUNG BA YAN LAG BCU GNYIS KYI 'KHOR
LO DANG, DGE BA DANG, MI DGE BA DANG, RNAM PAR RTOG PA DANG,
SNANG BA DANG, MUN PA

PA DANG, SKYES PA DANG, BUD MED DANG, MA NING LA SOGS PA'I BDAG
NYID CAN DANG, SKYE BA DANG, GNAS PA DANG, 'JIG PA STE, MDOR NA
KHAMS GSUM PO'I DBANG PO'I SPYOD YUL RNAMS NI RNAM PAR SHES PA
GSUM YIN NO ZHES GSUNGS PA DANG, JI SKAD DU BCOM LDAN 'DAS LA
BZANG

SKYONG GIS ZHUS PA'I MDO LAS KYANG, BCOM LDAN 'DAS KYIS BKA'
STZAL PA, BZANG SKYONG 'KHRUL 'KHOR DE NI LAS KYI DBANG GIS 'JUG
STE, LAS DE YANG GZUGS CAN MA YIN ZHING RNAM PAR SHES PA LAS
MNGON PAR GRUB PA'O, ,DE BZHIN DU LUS KYI 'KHRUL 'KHOR 'DI YANG
RNAM PAR SHES

PA'I DBANG GIS 'BYUNG STE, RNAM PAR SHES PA'I KHAMS 'DI NI LUS
SNA TSOGS LA 'JUG PA YIN NO, ,RNAM PAR SHES PA'I KHAMS 'DI NI LUS
SKYED PAR BYED PA'I PHYIR BYED PA PO YANG YIN NO, ,RNAM PAR SHES
PA'I KHAMS 'DI NI CHOS KYI DBYINGS LA BRTEN PA'I PHYIR MI ZAD PA
YANG YIN NO, ,

RNAM PAR SHES PA'I KHAMS 'DI NI SNGON GYI LUS KYI GNAS RJES SU
DRAN PA'I PHYIR BLO GROS PHUN SUM TSOGS PA YANG YIN NO, ,RNAM PAR
SHES PA'I KHAMS 'DI NI NYI MA'I 'OD ZER DANG 'DRA BAR BLTA BAR
BYA STE, DPER NA NYI MA'I 'OD ZER NI DRI NGA BA DAG DANG MI
GTZANG BA DAG DANG, RO DAG LA YANG 'BAB

PA STE, 'ON KYANG DRI DES GOS PAR YANG MI 'GYUR LA, NYI MA YANG
DRI NGA BA BOR TE YANG MI 'GRO'O, ,DE BZHIN DU RNAM PAR SHES PA'I
KHAMS 'DI YANG PHYI SA DANG, SNYAG SNYIG ZA BA'I KHYI DANG PHAG
GI SKYE BA DAG TU YANG SKYE BA YONGS SU 'DZIN TE, 'ON KYANG RNAM
PAR SHES PA'I KHAMS LA SPYOD PA NGAN PA

@76A *, ,DE DAG GIS GOS PA MED DO, ,DE NAS SMAN CHEN GYIS BCOM
LDAN 'DAS KYI ZHABS LA GTUGS NAS, BCOM LDAN 'DAS LA 'DI SKAD CES
GSOL TO, ,RNAM PAR SHES PA LUS LAS 'PHO BA DE'I RANG BZHIN JI LTA
BU ZHIG LAGS, BCOM LDAN 'DAS KYIS BKA'

STZAL PA, SMAN CHEN DA LTAR KHYOD KYIS NGA LA JI SKAD DU BSKUL BA
DE NI DE BZHIN TE, LEGS SO LEGS SO, ,DRI BA DE NI MCHOG TU ZAB
PO, ,DRI BA 'DI NI DE BZHIN GSHEGS PAS BSTAN PAR BYA BA YIN TE,
RNAM PAR SHES PA DE STON PA NI DE BZHIN GSHEGS PA MA GTOGS PA
GZHAN MED DO, ,DE

NAS BCOM LDAN 'DAS LA BZANG SKYONG GIS 'DI SKAD CES GSOL TO,
,BCOM LDAN 'DAS RGYAL PO'I BU GZHON NU SMAN CHEN NI ZAB MO'I DON
ZHU BA LA MKHAS LAGS TE, BLO ZHIB CING MDZANGS LA MKHAS PA LAGS
SO, ,BCOM LDAN 'DAS KYIS BKA' STZAL PA, BZANG SKYONG DE DE BZHIN
TE,

RGYAL PO'I BU GZHON NU SMAN CHEN 'DI NI BCOM LDAN 'DAS RNAM PAR
GZIGS LA DGE BA'I RTZA BA BSKYED PA YIN NO, ,BZANG SKYONG RGYAL
PO'I BU GZHON NU SMAN CHEN 'DI NI TSE RABS LNGA BRGYA'I BAR DU
GZHAN MU STEGS CAN DU GYUR NAS DE 'DI SNYAM DU SEMS TE, RNAM PAR
SHES PA'I KHAMS 'DI CI YIN, RNAM

PAR SHES PA'I KHAMS 'DI GANG YIN, RNAM PAR SHES PA'I KHAMS 'DI JI
LTA BU ZHIG SNYAM MO, ,BZANG SKYONG 'ON KYANG RNAM PAR SHES PA'I
'GRO BA DANG 'ONG BA KHONG DU MA CHUD DE NGAS 'DI'I THE TSOM BSAL
BAR BYA'O, ,GZHAN YANG RNAM PAR SHES PA ZHES BYA BA'I DON CI ZHE
NA, SA BON GYIS LUS KYI MYU

GU MNGON PAR GRUB PAR BYED LA, SEMS PAS SHES PA DRAN PA THOB PAR
'GYUR TE, DE BAS NA SA BON DANG SHES PA LA RNAM PAR SHES PA ZHES
BYA'O, ,DPER NA RGYA SHUG DANG, 'BRA GO DANG, AA MRA DANG, NYO
TING DANG, SE'U DANG, BIL BA DANG, KA PITTA LA SOGS PA'I 'BRAS BU
RNAMS NI RO

DU MAR 'GRUB STE, TSA BA DANG, KHA BA DANG, SKYUR BA DANG, MNGAR
BA DANG, LAN TSVA'I RO DANG, BSKA BA LA SOGS PA'I RO RE RER RNAM
PAR SMIN PAR 'GYUR TE, LA LA NI RO TSA BAR 'GYUR, LA LA NI SKYUR,
LA LA NI MNGAR RO, ,'BRAS BU DE DAG MED PAR GYUR PA'I SA BON GANG
DANG GANG DU 'PHO

@76B BAR GYUR PA DE DANG DER RO YANG 'PHO BAR 'GYUR RO, ,DE BZHIN
DU RNAM PAR SHES PA'I KHAMS 'DI GANG DANG GANG DU 'PHO BA DE DANG
DER TSOR BA YANG 'PHO BAR 'GYUR RO, ,BSOD NAMS DANG BSOD NAMS MA
YIN PA DANG DRAN PA YANG 'PHO BAR 'GYUR RO, ,GZHAN YANG RNAM PAR
SHES PA'I KHAMS 'DIS

NI LUS YONGS SU BTANG NAS BDAG GI LUS 'DI YONGS SU GTONG NGO
SNYAM DU RAB TU SHES TE, DE BAS NA 'DI LA RNAM PAR SHES PA'I
KHAMS ZHES BYA'O, ,DGE BA'I LAS KYANG RAB TU SHES SO, ,MI DGE
BA'I LAS KYANG RAB TU SHES SO, ,LAS 'DI DAG NI BDAG GI PHYI BZHIN
'BRANG NGO, ,

BDAG KYANG 'DI DAG GI PHYI BZHIN 'BRANG NGO SNYAM DU DE LTAR RAB
TU SHES TE DE BAS NA RNAM PAR SHES PA ZHES BYA'O, ,GZHAN YANG LUS
'DI'I BYA BA THAMS CAD RAB TU SHES TE DE BAS NA RNAM PAR SHES PA
ZHES BYA'O, ,LUS 'DI LA RNAM PAR SHES PA GANG NA YANG MI GNAS TE,
RNAM PAR SHES PA

MED NA YANG LUS SKYE BAR MI 'GYUR RO, ,BZANG SKYONG DE'I PHYIR
NYON CIG ,BDEN PA MA MTHONG BAS NI RNAM PAR SHES PA 'DI MI SHES
SO ZHES GSUNGS TE, DE LTAR NA RNAM PAR SHES PA NI KHA DOG MED PA,
MTSAN MA MED PA, DBYIBS MED PA'I BDAG NYID CAN RANG RIG PA'I YE
SHES TZAM DU

THEG PA CHEN PO'I MDO SDE LAS BSTAN TO, ,GZHAN YANG RDO RJE'I
THEG PA GSANG BA 'DUS PA LA SOGS PA RNAL 'BYOR CHEN PO'I RGYUD LA
MA ZHUGS PAR GANGG'A'I KLUNG GI BYE MA DANG MNYAM PA SNYED KYI
BSKAL PA THAMS CAD KYIS KYANG RANG GI SEMS KYI YANG DAG PA JI LTA
BA NYID SHES PAR BYA BAR MI NUS SHING

KUN RDZOB KYI BDEN PA MTHONG BAR MI 'GYUR RO ZHES SO, ,DE BAS NA
DPAL YE SHES RDO RJE KUN LAS BTUS PA ZHES BYA BA RNAL 'BYOR CHEN
PO'I RGYUD KYI RJES SU 'BRANGS NAS, BLA MA'I ZHAL SNGA NAS KYI
BKA' DRIN LAS RNAM PAR SHES PA GSUM GYI YANG DAG PA JI LTA BAR
SHES PAR BYA'O, ,RGYUD DE

LAS RDO RJE LTA BU'I TSIG BSHAD PA CUNG ZAD GCIG LA 'JUG PAR BYA
STE, DE NAS BYANG CHUB SEMS DPA' SEMS DPA' CHEN POS BCOM LDAN
'DAS KYI ZHABS LA PHYAG 'TSAL TE, BCOM LDAN 'DAS KYI ZHABS GNYIS
LA BTUD NAS SLAR YANG ZHUS PA, AE MA'O STON PA RNAM PAR SHES PA
GSUM NI RTOGS

@77A *, ,PAR DKA' ZHING MCHOG TU RTOGS PAR DKA' STE, RNAM PAR
SHES PA GSUM GYI DBYE BA BCOM LDAN 'DAS KYIS BSHAD DU GSOL, BDE
BAR GSHEGS PA BSHAD DU GSOL, BCOM LDAN 'DAS KYIS BKA' STZAL PA,
RNAM PAR SHES PA NI 'OD GSAL BA LAS

BYUNG BA'O, ,DE NYID NI SEMS DANG YID CES BYA STE, KUN NAS NYON
MONGS PA DANG RNAM PAR BYANG BA'I BDAG NYID CAN GYI CHOS THAMS
CAD NI DE'I RTZA BA CAN YIN NO, ,DE LAS BDAG DANG GZHAN DU RTOG
PA RNAM PA GNYIS 'BYUNG BAR 'GYUR RO, ,RNAM PAR SHES PA DE RLUNG
LA ZHON TE BYUNG, RLUNG LAS

NI ME'O, ,ME LAS NI CHU'O, ,CHU LAS NI SA'O, ,DE RNAMS LAS NI
PHUNG PO LNGA DANG, SKYE MCHED DRUG DANG, DBANG PO LNGA RNAMS TE,
DE DAG THAMS CAD NI RLUNG DANG RNAM PAR SHES PA YANG DAG PAR
'DRE'O, ,DE NAS RNAM PAR SHES PA GSUM GYI RANG BZHIN SNANG BA LA
RAB TU SPYOD PA YONGS

SU GSAL BAR NYAMS SU MYONG BAR 'GYUR ZHING SNANG BA'I RGYUS RANG
BZHIN RNAMS 'BYUNG BAR 'GYUR RO, ,MDOR BSTAN PA'I TSIG DE RNAMS
KYIS RGYAS PAR BSHAD PA'I BSDUS PA BSTAN BAR BYA STE, DE LA DANG
PO KHO NAR RNAM PAR SHES PA GSUM GYI RNAM GRANGS DAG BSHAD PAR
BYA'O, ,DE YANG

BCOM LDAN 'DAS KYIS SHES RAB DANG THABS ZHES BYA BA'I MING GSAL
BA'I DGONGS PAS BSHAD PA 'DIS MA NING GI TSIG NI NYE BAR MTSON PA
YIN LA, NYE BAR THOB PA'I YE SHES NI GSAL BA MA YIN NO, ,DE BAS
NA SEMS DANG YID DANG RNAM PAR SHES PA ZHES BYA BA DANG, KUN
BRTAGS PA

DANG; GZHAN DBANG DANG, YONGS SU GRUB PA DANG, 'DOD CHAGS DANG,
ZHE SDANG DANG, GTI MUG CES BYA BA DANG, NGO BO NYID GSUM ZHES
BYA BA LA SOGS PA'I RNAM GRANGS THEG PA CHEN PO DANG THUN MONG DU
GYUR PA'O, ,RDO RJE THEG PA 'DIR RNAM GRANGS GSUNGS PA, SNANG BA
DANG,

SNANG BA MCHED PA DANG, SNANG BA THOB PA DANG, STONG PA DANG,
SHIN TU STONG PA DANG, STONG PA CHEN PO DANG, SEMS DANG SEMS LAS
BYUNG BA DANG, MA RIG PA DANG, 'DOD CHAGS DANG, 'DOD CHAGS DANG
BRAL BA DANG, 'DOD CHAGS BAR MA ZHES BYA'O, ,DE LTAR SEMS KYI

@77B RNAM GRANGS BSTAN NAS, DA NI SO SO RANG RIG PA'I NGO BO NYID
KYI RANG GI MTSAN NYID DAG GI SGO LA BRTEN NAS BSTAN PAR BYA STE,
BCOM LDAN 'DAS KYIS SEMS NI DBYIBS DANG KHA DOG DANG BRAL BA NAM
MKHA'I MTSAN NYID CAN NO ZHES GSUNGS PA DANG, YANG BCOM LDAN 'DAS
KYIS SNANG

BA'I MTSAN NYID CAN DANG, RJES SU MYONG BA'I MTSAN NYID DU SO SOR
RTOGS PAR BYA'O ZHES LUNG LAS BSTAN TO, ,DE BAS NA DE'I MAN NGAG
LA 'JUG PAR BYA STE, 'DI LTA STE, DANG PO KUN DU SNANG BA DANG,
PHYI NAS RANG BZHIN NO, ,DE LA SNANG BA DANG, SNANG BA MCHED PA
DANG, SNANG BA THOB PA

ZHES BYA BA STE SNANG BA GSUM MO, ,DE LA SNANG BA'I MTSAN NYID
GANG ZHE NA, RNAM BA MED PA'I RANG BZHIN LUS DANG NGAG MED PA
STE, JI LTAR STON GYI DUS SU NAM MKHA' DRI MA MED PA LA ZLA BA'I
DKYIL 'KHOR GYI 'OD ZER SNANG BAR BYED PAS KHYAB PAR BYED PA
BZHIN DU RANG BZHIN GYIS GSAL BA'I

RNAM PAR DNGOS PO MA LUS PA THAMS CAD LA DMIGS PAS NA SNANG BA
STE, 'DI NI DON DAM PA'I BYANG CHUB KYI SEMS SHES RAB KYI SNANG
BA STONG PA DANG PO STE, AAm ZHES BYA BA NGAG GI SGO LA BRTEN
PA'I SA BON BRTAN PAR BYED PA'I RGYU STE, MOS PA CHUNG BA'I SEMS
CAN RNAMS KYIS DE BZHIN GSHEGS

PAS DGONGS TE GSUNGS PA RTOGS PAR MI 'GYUR BAS DE ZLA BA'I DKYIL
'KHOR GYI GZUGS SO ZHES DMIGS PAR BYED CING PADMA'AM, BUD MED KYI
GZUGS SAM, G-YON PA'I MING NGAM, MTSAN MO'I MING DANG, 'JAM PA'I
DNGOS POR SEMS KYI KUN RDZOB KYI GZUGS GSAL BA'O,,

SNANG BA MCHED PA'I MTSAN NYID GANG ZHE NA, DE YANG GZUNG BA DANG
'DZIN PA DANG BRAL BA'I RNAM PA MED PA'I RANG BZHIN CAN LUS DANG
NGAG MED PA STE, JI LTAR STON KA'I DUS SU NYI MA'I 'OD ZER GYIS
KHYAB PA BZHIN DU SHIN TU GSAL ZHING DRI MA MED PA'I NGO BO NYID
DU DNGOS PO MA LUS PAR DMIGS PA BYANG CHUB

KYI SEMS KUN DU BZANG PO GNYIS PA STE, RIM PA GNYIS PA SHIN TU
STONG PA'I MTSAN NYID CAN A'A: ZHES BYA BA NGAG GI SGO LA BRTEN
PA'I SA BON BRTAN PAR BYED PA'I RGYU STE, MOS PA CHUNG BA'I SEMS
CAN RNAMS KYIS DE BZHIN GSHEGS PAS DGONGS TE GSUNGS PA RTOGS PAR
MI 'GYUR BAS NYI MA'I

@78A *, ,DKYIL 'KHOR LA BRTEN NAS DMIGS PAR BYED CING RDO RJE
RTZE LNGA PA'AM, RIN PO CHE'AM, NYIN MO'AM, SKYES PA'I GZUGS SAM,
G-YAS PA ZHES BYA BA'AM, RTZUB BA'I RNAM PA NI SEMS LAS BYUNG
BA'I KUN RDZOB KYI GZUGS SO, ,SNANG BA THOB PA GANG ZHE NA, DE
BZHIN DU NAM MKHA'I

MTSAN NYID DNGOS PO MED PA'I GZUGS CAN LUS DANG NGAG MED PA STE,
JI LTAR MTSAMS KYI SMAG LA BAB PA'I NGO BOR KHYAB PA PHRA ZHING
BDAG MED PA SROG DANG RTZOL BA MI RGYU BAS RGYU BA MED PA STE,
SEMS MED PA MI G-YO BA NGAG GI SA BON LA BRTEN PA'I SGO YONGS SU
GRUB PA ZHES BYA BA 'DI NI SNANG BA THOB

PA MA RIG PA'I MTSAN NYID CAN STONG PA CHEN PO STE RNAM BAR SHES
PA GSUM DU BSHAD DO, ,DE LTAR SANGS RGYAS THAMS CAD KYI MAN NGAG
STONG PA GSUM GYI MTSAN NYID BSTAN NAS, DA NI YE SHES RE RE
'BYUNG BA LA RANG BZHIN 'BYUNG BAR RNAM PAR GZHAG PAR BYA STE, DE
LA SHES RAB KYI YE SHES KYI

RANG BZHIN NI 'DOD CHAGS DANG BRAL BA DANG, 'DOD CHAGS DANG BRAL
BA BAR MA DANG, SHIN TU 'DOD CHAGS DANG BRAL BA DANG GANG YID
KYIS 'GRO BA DANG 'ONG BA DAG DANG MYA NGAN DANG MYA NGAN BAR MA
DANG, SHIN TU MYA NGAN DU GYUR PA DANG, ZHI BA DANG, RNAM PAR
RTOG PA DANG, 'JIGS PA DANG, 'JIGS

PA BAR MA DANG, SHIN TU 'JIGS PA DANG, SRED PA DANG, SRED PA BAR
MA DANG, SHIN TU SRED PA DANG, NYE BAR LEN PA DANG, MI DGE BA
DANG, BKRES PA DANG, SKOM PA DANG, TSOR BA DANG, TSOR BA BAR MA
DANG, SHIN TU TSOR BA DANG, RIG PA PO DANG, RIG PA DANG, 'DZIN

PA'I GZHI DANG, SO SOR RTOG PA DANG, NGO TSA SHES PA DANG, SNYING
RJE DANG, BRTZE BA DANG, BRTZE BA BAR MA DANG, SHIN TU BRTZE BA
DANG, DOGS PA DANG BCAS PA DANG, SDUD PA DANG, PHRAG DOG STE,
MTSAN NYID SUM CU RTZA GSUM MO, ,THABS KYI YE SHES KYI RANG BZHIN
NI CHAGS PA DANG,

KUN DU CHAGS PA DANG, DGA' BA DANG, DGA' BA BAR MA DANG, SHIN TU
DGA' BA DANG, RANGS PA DANG, RAB TU MGU BA DANG, NGO MTSAR BA
DANG, DGOD PA DANG, TSIM PA DANG, 'KHYUD PA DANG, 'O BYED PA
DANG, 'JIB PA DANG, BRTAN PA DANG, BRTZON PA DANG, KHENGS PA
DANG, BYA BA

@78B DANG; DBROG BA DANG, STOBS DANG, SPRO BA DANG, DKA' BA LA
SBYOR BA DANG, DKA' BA LA SBYOR BA BAR MA DANG, SHIN TU DKA' BA
LA SBYOR BA DANG, DRAG PA DANG, RNAM PAR SGEG PA DANG, 'GRAS PA
DANG, DGE BA DANG, TSIG GSAL BA DANG, BDEN PA DANG, MI BDEN PA
DANG, NGES

PA DANG, NYE BAR MI LEN PA DANG, SBYIN PA PO DANG, BSKUL BA DANG,
DPA' BA DANG, NGO TSA MED PA DANG, SGYU ZIN PA DANG, GDUG PA
DANG, MI SRUN PA DANG, GYA GYU CHE BA STE, MTSAN NYID BZHI BCU
THAM PA'O, ,SNANG BA THOB PA'I YE SHES KYI RANG BZHIN NI 'DI LTA
STE, CHAGS PA BAR

MA DANG, BRJED NGAS PA DANG, 'KHRUL BA DANG, MI SMRA BA DANG,
SKYO BA DANG, LE LO DANG, THE TSOM DANG BCAS PA STE, 'DI'I RANG
BZHIN GYI MTSAN NYID NI BDUN PO 'DI DAG GO, ,RANG BZHIN RNAM PA
BRGYAD CU PO DE DAG GI MTSAN NYID NI MNGON SUM DU PHYE BAR GYUR
NA BRGYA DRUG CU STE, NYIN

DANG MTSAN DU SGO NGA LAS SKYES PA LA SOGS PA RNAMS KYANG NYIN
DANG MTSAN DU SPYOD DE PHO DANG MO'I SKYE GNAS KYI DBYE BAS PHYE
BA'I PHYIR NI MA YIN NO, ,RDO RJE SLOB MAS GSOL PA, RANG BZHIN
RNAM PA BRGYAD CU'I SEMS NYID DANG MTSAN DU RAB TU RGYU BA BDAG
DANG GZHAN RNAMS KYI SO SO RANG RIG PA YIN

PA NI SOM NYI MA MCHIS NA 'ON KYANG LUNG GIS YID CHES PAR BGYI BA
BCOM LDAN 'DAS RDO RJE SLOB DPON STON PAS BSHAD DU GSOL, RDO RJE
SLOB DPON GYIS SMRAS PA, SNGAGS KYI SGRA'I NGES PA'I TSIG BCOM
LDAN 'DAS KYIS GSANG BA 'DUS PA'I RGYUD PHYI MA LAS GSUNGS TE,
RKYEN LAS BYUNG BA

GANG DANG GANG, ,DBANG PO DANG NI YUL GYIS YID, ,YID DE MAN ZHES
BYA BAR BSHAD, ,TRA NI GSAL BAR BYED PA'I DON, ,ZHES BYA'O, ,RANG
BZHIN RNAM PA BRGYAD CU LAS, NYON MONGS PA DGU BCU RTZA BRGYAD
'BYUNG BA DANG, YANG LTA BA DRUG CU RTZA GNYIS LA SOGS BA 'BYUNG
BAR 'GYUR

RO; ,RDO RJE SLOB MAS GSOL PA, SHES RAB DANG STON PA'I YE SHES NI
ZLA BA LTA BU SNANG BA STON PA NYID TZAM MO, ,THABS YE SHES KYANG
NYI MA'I SNANG BA LTA BU SHIN TU STONG PA NYID TZAM MO, ,DE BZHIN
DU SNANG BA NYE BAR THOB PA'I YE SHES NI MUN NAG LTA BU STE,
STONG PA CHEN PO'I MTSAN NYID YIN LA,

@79A *, ,RNAM PAR SHES PA GSUM PO DE DAG NI NAM MKHA'I MTSAN NYID
CAN RNAM PA MED PA'I NGO BOR KHYAB PA 'GRO BA DANG 'ONG BA DANG
BRAL BA'O ZHES BSHAD NA, JI LTAR NA NYIN DANG MTSAN DU LUS LAS
SPRO ZHING SDUD PAR BYED, GANG ZHIG 'DIR MEL TSE BYED, SU ZHIG NI
SEMS

PA MED PAR BYED, 'DOD CHAGS DANG, 'DOD CHAGS DANG BRAL BA DANG,
'DOD CHAGS BAR MA LA SOGS PA RANG BZHIN BRGYA DRUG CU GANG LAS
NYAMS SU MYONG BAR 'GYUR BA'I RGYU 'DIR BCOM LDAN 'DAS RDO RJE
SLOB DPON STON PAS BSHAD DU GSOL, RDO RJE SLOB DPON GYIS SMRAS
PA,

RNAM PAR SHES PA GSUM NI RTZA BA MED PA, GNAS PA MED PA, GZHI MED
PA, MTSAN NYID MED PA, KHA DOG DANG DBYIBS MED PA, DBANG PO LAS
'DAS PA YIN PAR NI BDEN TE, DE LTA MOD KYI SNANG BA DANG BCAS PA
YIN LA DES NA RLUNG GI KHAMS DANG LHAN CIG MEL TSE BYED DE GANG
GI

PHYIR RLUNG GI KHAMS NI GZUGS MED KYANG G-YO ZHING BSKYOD PA LA
SOGS PA'I BYA BA STON PAS RJES SU DPAG PA LAS SHES PAR BYA'O, ,DE
BZHIN DU RNAM PAR SHES PA SNANG BA YANG GZUGS MED PA LA 'DOD
CHAGS DANG, 'DOD CHAGS DANG BRAL BA DANG, 'DOD CHAGS BAR MA LA
SOGS PA'I

RANG BZHIN RNAMS LAS RJES SU DPAG PAR BYA BA YIN PAS NA RJES SU
DPAG PAR BYA BA'O, ,JI SKAD DU RNAM PAR SHES PA 'PHO BA'I MDO
LAS, BZANG SKYONG DPER NA RLUNG GI KHAMS GZUGS CAN MA YIN YANG
BSTAN DU YOD CING GZUNG DU MED PA LAS GZUGS SU SNANG NGO, ,DE LA
BSTAN DU YOD

PA NI SHING 'GUL ZHING G-YO BA DANG SGRA SKAD 'UR 'UG PO'I SGRA
SKAD 'BYIN PA DANG, GRANG BA DANG DRO BA'I REG PAS TSOR BA SKYED
PA YIN YANG DE LA RKANG LAG DANG MIG DANG GDONG DMIGS PAR MI
'GYUR TE, SDO BSANGS DANG DKAR BA ZHES KHA DOG LHAG PAR MI DMIGS
SO, ,BZANG

SKYONG DE BZHIN DU RNAM PAR SHES PA'I KHAMS 'DI YANG GZUGS SU MI
DMIGS SHING GZUGS SU SNANG BAR MI 'GYUR TE, KHYOD KYI RGYU'I BYE
BRAG DAG GIS RNAM PAR SHES PA'I KHAMS RTOGS PAR BYA'O ZHES GSUNGS
PAS SO, ,GTAN TSIGS DES NA KHAMS PHRA BA DANG, RNAM PAR

@79B SHES PA SNANG BA DAG NI GZUGS MED PAS MAR GYI NANG DU MAR
BCUG PA DANG 'DRA BAR 'DRES PAR GYUR NAS 'JIG RTEN LAS 'DAS PA'I
BYA BA THAMS CAD RDZOGS PAR BYA'O, ,JI SKAD DU DGONGS PA BLA NA
MED PA LAS, RANG RIG TZAM GYI YE SHES NI, ,NAM MKHA' 'DRA BAR
MTSAN NYID

MED, ,'ON KYANG DE LA DBYE YOD DE, ,BAR MTSAMS NYIN DANG MTSAN
MO'I BDAG ,SNANG BA DANG NI SNANG BA MCHED, ,DE BZHIN SNANG BA
THOB PA CAN, ,SEMS NI RNAM PA GSUM DU BSHAD, ,DE YI GZHI NI BSHAD
PAR BYA, ,PHRA BA'I GZUGS CAN RLUNG DANG NI, ,YE SHES DAG NI

'DRES GYUR BA, ,DBAR PO'I LAM NAS BYUNG NAS NI, ,YUL RNAMS LA NI
DMIGS PAR 'GYUR, ,GANG TSE SNANG BA LDAN GYUR PA, ,RLUNG GI BZHON
PAR GYUR PA YIN, ,DE TSE RANG BZHIN DE THAMS CAD, ,MA LUS LUS PA
MED PAR 'BYUNG, ,RLUNG NI GANG DANG GAR GNAS PA, ,RANG

BZHIN DE DANG DER RJES SPYOD, ,CES GSUNGS PA DANG, DON 'DI NYID
GSAL BAR BYA BA'I PHYIR YE SHES SKAD CIG MAR YANG DAG PA 'BYUNG
BA NAM MKHA' SNANG BYED LTA BU PHYOGS BCU KHYAB PAR RAB TU 'BAR
BA'O ZHES DGONGS PAS BSHAD PA GSUNGS PAS SO, ,JI LTAR NA YE SHES
SKAD

CIG MAR 'BYUNG BA YIN ZHE NA, SKAD CIG DANG THANG CIG DANG, YUD
TZAM DANG, MIG BTZUMS DANG, THAL MO BRDABS PA TZAM DU SNANG BA
'BYUNG BA ZHES BYA BA'I DON TO, ,NAM MKHA' SNANG BYED LTA BU ZHES
BYA BA NI NAM MKHA' NI GSAL BAR BYED PAS NAM MKHA' GSAL BAR BYED

PA STE, DON DE DANG 'DRA BA'I DON GYIS PHYOGS BCU KHYAB CING RAB
TU 'BAR BA'I SNANG BA GSUM DU SNANG STE, MKHA' SNANG ZHES BYA BA
NI SRIN BU ME KHYER NI MA YIN NO, ,DE BAS NA KHAMS PHRA BA LA
'JUG PA LAS SKAD CIG DANG, THAR CIG DANG, YUD TZAM DANG, MIG
BTZUMS DANG, THAL

MO BRDABS PAR SNANG BA G-YO BA'O, ,DE NAS SKAD CIG DANG, THANG
CIG DANG, YUD TZAM DANG, MIG BTZUMS DANG, THAL MO BRDABS PA LAS
RANG BZHIN RNAMS RJES SU MYONG BAR 'GYUR RO, ,SEMS PA MED PA GANG
YIN ZHE NA, MA RIG PA STE, DE BAS NA MA LUS PAR 'BYUNG BAR 'GYUR

@80A *, ,RO; ,DE NAS RLUNG GI KHAMS KYI RGYUS RANG BZHIN RNAMS
PHAN TSUN GCIG LA GCIG YUL GYI LONGS SPYOD MA LUS SHING LUS PA
MED PA RNAMS NYIN DANG MTSAN DU RANG DANG GZHAN GYI RGYUD LA RJES
SU MYONG BAR 'GYUR RO, ,DE LTAR NA RANG BZHIN GYI SNANG BA RLUNG
GI BZHON PA DANG

BCAS PA'I DBYE BA RTOGS PAR GYUR PA'I RNAL 'BYOR PAS 'DAS PA
DANG, MA 'ONGS PA DANG, DA LTAR BYUNG BA'I SEMS CAN THAMS CAD KYI
SEMS KYI SPYOD PA RNAM PAR G-YO BA SHES PAR 'GYUR TE, BCOM LDAN
'DAS KYIS JI SKAD DU MI'AM CI'I RGYAL PO LJON PAS ZHUS PA'I MDO
LAS,

YANG DAG PAR RDZOGS PA'I SANGS RGYAS NI THOGS PA MED PA'I YE SHES
MTHONG BA DANG LDAN NO, ,DE CI'I PHYIR ZHE NA, RIGS KYI BU GANG
SEMS CAN THAMS CAD KYI 'DAS PA'I SEMS KYI RGYUD ZAD PA DANG,
'GAGS PA DANG, BRAL BA DANG, RNAM PAR 'GYUR BA THAMS CAD NI DE
BZHIN GSHEGS

PAS RAB TU MKHYEN TE, RGYU GANG DAG LAS SEMS KYI RGYUD DE DAG
'BYUNG BA DANG, RGYU GANG DAG MED PAS ZAD CING BRAL BAR BSTAN PA
DGE BA'AM, MI DGE BA'AM, LUNG DU BSTAN PA'AM, LUNG DU MA BSTAN PA
DE DAG THAMS CAD RNAM PA DANG BCAS, GZHI DANG BCAS, GTAN TSIGS
DANG BCAS PAR DE BZHIN

GSHEGS PAS RAB TU SHES SO, ,DA LTAR BYUNG BA'I DUS KYI SEMS CAN
THAMS CAD KYI SEMS KYI RGYUD DU 'BYUNG BA DGE BA 'AM, MI DGE
BA'AM, LUNG DU BSTAN PA'AM, LUNG DU MA BSTAN PA YANG RUNG STE,
SEMS GANG GI 'OG TU SEMS GANG 'BYUNG BA DE DAG THAMS CAD KYANG
RNAM PA DANG

BCAS, YUL PHYOGS DANG BCAS, GZHI CI LAS GYUR PA DANG BCAS PAR DE
BZHIN GSHEGS PAS RAB TU SHES SO, ,GANG MA 'ONGS PA'I SEMS CAN
THAMS CAD KYI SEMS KYI RGYUD DANG, SEMS LAS BYUNG BA'I CHOS DGE
BA'AM, MI DGE BA'AM, LUNG DU BSTAN PA'AM, LUNG

DU MA BSTAN PA YANG RUNG STE, SEMS GANG GI 'OG TU SEMS GANG
'BYUNG BAR 'GYUR BA DE DAG THAMS CAD KYANG RNAM PA DANG BCAS YUL
PHYOGS DANG BCAS, GZHI CI LAS GYUR PA DANG BCAS PAR DE BZHIN
GSHEGS PAS RAB TU SHES SO, ,RIGS KYI BU DE LTAR NA DE BZHIN
GSHEGS PA DGRA

@80B BCOM PA YANG DAG PAR RDZOGS PA'I SANGS RGYAS NI THOGS PA MED
PA'I YE SHES DANG NI LDAN PA YIN NO ZHES GSUNGS PAS SO, ,RIGS PA
'DIS NA THUGS KYI TING NGE 'DZIN LA GNAS PA'I YE SHES CAN GYIS
SMON PA PO DANG, SMON LAM DANG, SMON PAR BYA BA LA SOGS PA'I PHYI
ROL GYI DNGOS

PO SNA TSOGS LA MNGON PAR ZHEN PA SPANGS NAS BDAG LA BYIN GYIS
BRLAB PA'I SGO LA MNGON PAR PHYOGS PAR 'GYUR TE, RTZA BA'I RGYUD
LAS RIGS KYI BU MNYAM PAR GZHAG PAS RANG GI SEMS LA SO SOR RTOGS
SHIG CES GSUNGS PAS SO, ,DE LTAR BSHAD PA'I RGYUD LA BRTEN NAS
RANG GI RANG BZHIN SNANG BA'I

RJES SU 'BRANGS NAS RANG GI SEMS YANG DAG PA JI LTA BA BZHIN DU
MA RTOGS PAR LAS SU SMRA BA'I SEMS CAN RNAMS, 'KHOR BA THOG MA
MED PA NAS RANG GI SEMS RNAM PAR RTOG PA LAS BYUNG BA'I LAS DANG
NYON MONGS PA'I 'CHING BAS DAR GYI SRIN BU BZHIN DU RANG NYID
KYIS SDUG BSNGAL GYI PHUNG PO CHEN PO

MNGON PAR 'DUS BYAS NAS SKYE BA GCIG NAS GCIG TU NYE BAR BSAGS
PA'I DGE BA DANG, MI DGE BA'I LAS RNAMS KYI 'BRAS BU RNAM PAR
SMIN PA MYONG NAS YANG DON DAM PA'I BDEN PA'I DKYIL 'KHOR LA 'JUG
PA'I RIM GYIS PHUNG PO YONGS SU SPANGS TE, RLUNG GI KHAMS KYIS
BLANGS NAS TSOR BA DANG

LDAN ZHING SRED PAS RJES SU BCINGS LA, CHOS KYI DBYINGS KYI RGYU
MTHUN PA LAS BYUNG BA'I DRAN PAS YONGS SU BZUNG BA, DGE BA DANG
MI DGE BA'I RNAM PA'I YID DANG LDAN PA, BYIS PA LO LNGA PA DANG
MNYAM PA THAMS CAD MTHONG BA, DBANG PO THAMS CAD TSANG BA, DRI'I
ZAS LA SPYOD PA, RDO RJE LA

SOGS PAS KYANG MI BZLOGS LA MTSAN NYID THAMS CAD DANG LDAN PA,
LAS KYI RDZU 'PHRUL GYI SHUGS DANG LDAN PA, NYI MA BDUN GYIS 'ONG
BA'I BAR LA GNAS NAS RANG GI RNAM PAR RTOG PA LAS BYUNG BA'I LAS
DGE BA DANG MI DGE BAS BSKAL PAR GYUR PAS RGYU DANG RKYEN THOB
NAS 'GRO BA LNGA RNAMS SU, ZO CHUN

GYI 'KHRUL 'KHOR GYI TSUL GYIS YANG DANG YANG DU NYING MTSAMS
SBYOR BA LEN PAR BYED CING, 'KHOR BA'I SDUG BSNGAL RJES SU MYONG
BAR 'GYUR RO, ,SEMS RNAM PAR DPEN PA BSDUS PA'I THE TSOM GCOD PA
ZHES BYA BA STE LE'U BZHI PA'O,, ,,RDO RJE SLOB MAS GSOL PA, BCOM
LDAN

@81A *, ,'DAS RNAM PAR SHES PA SNA TSOGS PA GZHAN DAG KYANG ZHU
BAR 'TSAL LO, ,BCOM LDAN 'DAS GAL TE RNAM PAR SHES PA GSUM GYI
SNANG BA NI GZUGS MED PA YIN LA RLUNG GI KHAMS KYANG GZUGS MED PA
YIN ZHING LAS KYANG GZUGS MED PA STE, DE

BZHIN DU 'DI RNAMS KYI PHAN TSUN SHES PA MED PAS, ,BCOM LDAN 'DAS
KYIS LUNG GI TSIG LAS STONG PA NYID DU GSUNGS NA, DE JI LTAR NA
LAS DGE BA DANG MI DGE BAS 'KHOR BA THOG MA MED PA NAS YID KYI
RANG BZHIN GYI LUS DE BCINGS PAR MA GYUR, DE BZHIN DU RANG

BZHIN BRGYA DRUG CU PO 'DI RNAMS KYI DGE BA DANG MI DGE BA RNAMS
NYE BAR BSAGS NAS DE 'DI NYID SKAD CIG THANG CIG TU SKYE ZHING
RAB TU 'JIG PAR 'GYUR NA DES JI LTAR NA YANG NAS YANG DU 'JIG
RTEN PHA ROL TU NYE BAR DMIGS PAR 'GYUR, YANG NA DGE BA DANG MI
DGE BA DE DAG GZHAN DAG LAS

MCHI BAR 'GYUR, YANG NA RANG GI SEMS KYI BAG CHAGS LAS 'BYUNG BAR
'GYUR BA LAGS, BDAG GI 'GYOD PA 'DI DAG BCOM LDAN 'DAS RDO RJE
SLOB DPON STON PAS RNAM PAR BSAL DU GSOL, RDO RJE SLOB DPON GYIS
SMRAS PA, SEMS CAN CHEN PO LEGS SO LEGS SO, ,

LAS RNAM PAR DAG PA YONGS SU SHES PAR BYA BA SHIN TU YANG ZAB PA
SANGS RGYAS RNAMS KYI SPYOD YUL TE, RIGS KYI BU 'DI NI LAS DANG
PO PA RNAMS DANG LAS SU SMRA BA RNAMS KYIS MA YIN NO, ,DE BAS NA
LUNG DANG RIGS PA DAG GIS LAS RNAM PAR DAG PA SO SOR RTOGS PAR
BYA YIS

RAB TU 'BAD PAS NYON CIG ,DE LA DANG PO KHO NAR LAS DGE BA DANG
MI DGE BA RNAMS KYI RANG GI MTSAN NYID GZHAG PAR BYA'O, ,DE LA
DGE BA BCU'I LAS KYI LAM RNAMS DANG, DE LAS BZLOG PA NI MI DGE BA
BCU'I LAS KYI LAM RNAMS TE, LAS KYI LAM 'DI RNAMS NI LUS DANG
NGAG

DANG YID LAS KUN DU BYUNG BA'O ZHES BCOM LDAN 'DAS KYIS RDO RJE
GTZUG TOR GYI RGYUD LAS GSUNGS PAS DE LA 'JUG PAR BYA STE, BCOM
LDAN 'DAS KYIS BKA' STZAL PA, GSANG BA'I BDAG PO NYON CIG ,LUS
KYI NYES PAR SPYOD PA NI RNAM PA GSUM MO, ,NGAG GI NYES PAR

@81B SPYOD PA NI RNAM PA BZHI'O, ,YID KYI NYES PAR SPYOD PA NI
RNAM PA GSUM STE, DE DAG GIS SEMS CAN BMYAL [*DMYAL?] BAR LTUNG BAR 'GYUR
RO, ,PHYAG NA RDO RJES GSOL PA, LUS KYI NYES PAR SPYOD PA DANG
NGAG GI NYES PAR SPYOD PA'I RAB TU DBYE BA DANG, YID KYI NYES PAR
SPYOD PA DU

ZHIG MCHIS PA BCOM LDAN 'DAS KYIS BSHAD DU GSOL, BDE BAR GSHEGS
PA BSHAD DU GSOL, BCOM LDAN 'DAS KYIS BKA' STZAL PA, GSANG BA'I
BDAG PO NYES PAR SPYOD PA DE NYID NI LCI BAR 'GYUR PA DANG, THA
MAL PA RNAMS TE, DE LA PHA DANG MA DANG, BLA MAR GYUR

PA LA SOGS PA LA GSOD PA DANG BRDEG PA LA SOGS PA NI NYES PAR
SPYOD PA LCI BA'O, ,SROG GCOD PA LA SOGS PA MI DGE BA'I LAS KYI
LAM RNAMS NI NYES PAR SPYOD PA THA MAL PA'O, ,NGAG GIS NYES PAR
SPYOD PA GANG ZHE NA, DAM PA'I CHOS SPONG BA'I TSIG SMRA BA NYID
KYIS NGAG

GI NYES PAR SPYOD PA'I TSIG NYID DANG, PHA DANG MA DANG BLA MAR
GYUR PA LA SOGS PA RNAMS LA TSIG NGAN PAR SMRAS PA NI NGAG GI
NYES PAR SPYOD PA LCI BA'O, ,SKYES BU 'GA' ZHIG GANG ZAG DAD PA
CAN GZHAN DAG NAN TAN NYAMS SU LEN CING DGE BA RTZOM PA'I GTAM
GYI SKABS SU 'JIG

RTEN PHA ROL MED DO ZHES BYA BA'I RGYA CHE BA'I TSIG 'JIG RTEN
LAS 'DAS PA'I BRDZUN SMRA BAS DGE BA'I LAS KYI BAR CHAD BYED PA
DANG, TSIG 'KHYAL PAR SMRA BA DANG, LKOG 'PHYAS BYED PA DANG, MI
DGE BA'I LAS KYI GTAM RNAMS NI NGAG GI NYES PAR SPYOD PA THA MAL
PA'O, ,YID KYI NYES PAR SPYOD

PA NI; GANG DANG POR NI RMUGS PA STE, DE NYID KYI RANG BZHIN NI
YID KYI RANG BZHIN GYI SEMS KYI NYES PAR SPYOD PA DANG, SEMS LAS
BYUNG BA'I RANG BZHIN GYI NYES PAR SPYOD PA DANG, MA RIG PA'I
RANG BZHIN GYI NYES PAR SPYOD PA'O, ,PHYAG NA RDO RJES GSOL PA,
SEMS DANG SEMS LAS BYUNG BA DANG,

MA RIG PA'I NYES PAR SPYOD PA RNAMS BCOM LDAN 'DAS KYIS BSHAD DU
GSOL, BDE BAR GSHEGS PA BSHAD DU GSOL, BCOM LDAN 'DAS KYIS BKA'
STZAL PA, GSANG BA'I BDAG PO NYON CIG ,RNAM PAR GSOD PA'I SEMS
DANG MA CHAGS PA'I SEMS DE DANG DGE BA

@82A *, ,BCU'I LAS KYI LAM RNAMS LA MA CHAGS PA DE NYID NI SEMS
KYI NYES PAR SPYOD PA'O, ,RGYAGS PA DANG, DREGS PA DANG, NGA
RGYAL DANG, KHRO BA DANG, SEMS CAN RNAM PAR 'JIG PA DANG, 'DOD
CHAGS KYI SEMS KYIS GZHAN GYI BUD MED LA CHAGS PA

DANG; GZHAN GYI NOR 'PHROG PA DANG, BLA MAR GYUR PA LA SEMS GYA
GYU ZHING RAB TU SDANG BA NI SEMS LAS BYUNG BA'I NYES PAR SPYOD
PA'O, ,DGE BA BCU'I LAS KYI LAM RNAMS DANG, PHA ROL TU PHYIN PA
DRUG RNAM PAR 'DOR ZHING BRJED NGAS PA DANG, SOM NYI MTSAN MA'I
GDONG DANG,

YID SHIN TU RMONGS PAR GYUR PAS NA MA RIG PA'I NYES PAR SPYOD PA
THA MAL PA'O, ,DE LTAR 'DI DAG NI LUS DANG NGAG DANG YID KYI NYES
PAR SPYOD PA'O ZHES MI SHES SHING RANG NYID KYIS RANG BZHIN GYI
SNANG BA RLUNG GI BZHON PA'I RANG BZHIN CAN MA SHES NAS NGA'I LUS
DANG, NGA'I NGAG DANG, NGA'I

SEMS YIN NO ZHES BDAG TU RLOM PA DANG, NGAR SEMS PAS LAS DGE BA
DANG MI DGE BA RNAMS BYAS NAS BDE 'GRO DANG NGAN 'GROR MCHOG TU
GZHOL BAR 'GYUR RO, ,RANG BZHIN SNANG BA'I RIM GYIS SEMS RNAM PAR
DBEN PA RTOGS PA'I YE SHES CAN NI LUS DANG, NGAG DANG, YID

KYI LEGS PAR SPYOD PA DANG, NYES PAR SPYOD PAR SEMS PAR MI BYED
CING RTOGS PAR MI BYED DE, GANG GI PHYIR ZHE NA, DGE BA DANG MI
DGE BA'I RANG BZHIN NI STONG PA GSUM LAS KUN DU BYUNG BA RLUNG GI
BZHON PA'I DBANG GIS SKAD CIG THANG CIG LA 'BYUNG ZHING, YUL
RNAMS RJES SU MYONG NAS YONG

NAS YANG DU 'OD GSAL BAR 'JUG PAR 'GYUR RO, ,JI SKAD DU, DGONGS
PA BLA NA MED PA LAS, JI LTAR SPRIN NI SNA TSOGS SHING, ,MDOG
DANG DBYIBS NI THA DAD PA, ,NAM MKHA'I DBYINGS SU BYUNG NAS NI,
,DE NYID DU NI THIM PAR 'GYUR, ,DE BZHIN RANG BZHIN THAMS CAD NI,
,SNANG

BA GSUM GYI RGYU CAN TE, ,MA LUS YUL LA ZHUGS NAS NI, ,'OD GSAL
BAR NI 'JUG PAR 'GYUR, ,DE 'DRA'I RANG BZHIN MA SHES PAS, ,MI
SHES MUN PAS KHEBS PA RNAMS, ,DGE DANG MI DGE'I LAS BYAS NAS,
,'GRO BA LNGAR NI 'KHOR BAR 'GYUR, ,MTSAMS MED LA SOGS

@82B BYAS NAS NI, ,DMYAL LA SOGS PAR 'TSOD PAR 'GYUR, ,SBYIN SOGS
DGE BA BYAS NAS NI, ,MTHO RIS LA SOGS DAG TU MCHOD, ,SKYE BA DPAG
MED STONG PHRAG NI, ,'DI NI YANG DAG YANG THOB PA, ,'DI NI SNGON
LAS RNAM SMIN ZHES, ,RMONGS PA RNAMS NI MYA NGAN BYED, ,RANG
BZHIN SNANG

BA'I TSUL GYIS NI, ,GANG GIS SKYE BO NYON MONGS PA, ,DE NYID SHES
NAS YE SHES CAN, ,SRID PA'I GZEB LAS GROL BAR 'GYUR, ,ZHES GSUNGS
PA DANG, DON 'DI NYID GSAL BAR BYA BA'I PHYIR MI'AM CI'I RGYAL PO
LJON PAS ZHUS PA'I MDO LAS KYANG, SEMS KYI SPYOD PA RNAMS

NI 'DUS MA BYAS PA GZUGS CAN MA YIN PA LAS JI LTA BA BZHIN GYI
DBYE BAS RLUNG YANG THOGS PA MED PA STE, 'JIG RTEN THAMS CAD KYI
SEMS KYI RANG BZHIN SHES PA DE NI RNAM PAR DAG PA YIN PAS NA NYON
MONGS PAR 'BYUNG BAR 'GYUR BA MI SRID DO ZHES GSUNGS PAS SO,
,YANG RIGS PA 'DIS

SEMS RNAM PAR DBEN PA MNGON PAR RTOGS PA'I RNAL 'BYOR PA CHEN POS
DGE BA DANG MI DGE BA'I LAS KYI 'BRAS BU LA LTOS PA MED PAR THAR
PA LA MNGON PAR PHYOGS PAR 'GYUR RO, ,JI SKAD DU BCOM LDAN 'DAS
KYIS RDO RJE GCOD PA LAS, CHOS KYANG SPANG BAR BYAN CHOS MA YIN
PA LTA SMOS

KYANG CI DGOS ZHES GSUNGS PA DANG, GSANG BA 'DUS PA ZHES BYA BA
RNAL 'BYOR GYI RGYUD CHEN PO LAS KYANG, DGE BA BCU YI LAS KYI
LAM, ,BYED PA YE SHES SPANGS PA'O, ,ZHES GSUNGS PA'O, ,DE LTAR NA
SEMS CAN DGE BA'I BSHES GNYEN DANG BRAL BAS RANG GI SEMS JI LTA
BA NYID

YONGS SU SHES PA MA RTOGS PAS NGAR 'DZIN PA DANG, NGA YIR 'DZIN
PA DANG, GSO BA DANG, GSOG LA BRTAGS NAS DGE BA DANG MI DGE BA LA
SOGS PAR BRTAGS PAS 'KHOR BA THOG MA MED PA NAS SDUG BSNGAL NYAMS
SU MYONG BA YIN NO, ,JI SKAD DU BCOM LDAN 'DAS KYIS SHES RAB KYI
PHA

ROL TU PHYIN PA BRGYAD STONG PA'I DGE BA'I BSHES GNYEN GYI LE'U
LAS, RAB 'BYOR GYIS GSOL PA, BCOM LDAN 'DAS GAL TE CHOS THAMS CAD
DBEN PA DANG STONG PA LAGS NA, BCOM LDAN 'DAS JI LTAR NA SEMS CAN
RNAMS KYI KUN NAS NYON MONGS PA GDA' BAR 'GYUR, JI LTAR RNAM PAR

@83A *, ,BYANG BAR 'GYUR, BCOM LDAN 'DAS DBEN PA NI KUN NAS NYON
MONGS PAR YANG MI 'GYUR, RNAM PAR BYANG BAR YANG MI 'GYUR RO,
,BCOM LDAN 'DAS STONG PA NI KUN NAS NYON MONGS PAR YANG MI 'GYUR,
RNAM PAR BYANG BAR YANG MI 'GYUR RO, ,BCOM LDAN 'DAS

DBEN PA'AM STONG PA NYID BLA NA MED PA YANG DAG PAR RDZOGS PA'I
BYANG CHUB MNGON PAR RDZOGS PAR 'TSANG MI RGYAL, BCOM LDAN 'DAS
DBEN PA DANG, STONG PA NYID LAS GUD NA CHOS GANG BLA NA MED PA
YANG DAG PAR RDZOGS PA'I BYANG CHUB MNGON PAR RDZOGS PAR SANGS
RGYAS PA'AM, MNGON PAR

RDZOGS PAR 'TSANG RGYA BA'AM, MNGON PAR RDZOGS PAR 'TSANG RGYA
BA'I CHOS DE DMIGS SU MA MCHIS NA, BCOM LDAN 'DAS BSHAD PA DE'I
DON JI LTA BUR 'TSAL BAR BGYI, BCOM LDAN 'DAS KYIS BSTAN DU GSOL,
BDE BAR GSHEGS PA BSTAN DU GSOL, DE SKAD CES GSOL PA DANG,

BCOM LDAN 'DAS KYIS TSE DANG LDAN PA RAB 'BYOR LA 'DI SKAD CES
BKA' STZAL TO, ,RAB 'BYOR DE JI SNYAM DU SEMS, SEMS CAN RNAMS NI
YUN RING PO NAS NGAR 'DZIN PA DANG, NGA YIR 'DZIN PA LA SPYOD
DAM, RAB 'BYOR GYIS GSOL PA, BCOM LDAN 'DAS DE DE BZHIN NO, ,BDE
BAR

GSHEGS PA DE DE BZHIN TE, SEMS CAN RNAMS NI NGAR 'DZIN PA DANG,
NGA YIR 'DZIN PA LA SPYOD DO, ,BCOM LDAN 'DAS KYIS BKA' STZAL PA,
RAB 'BYOR DE JI SNYAM DU SEMS, 'ON KYANG NGAR 'DZIN PA DANG, NGA
YIR 'DZIN PA STONG PA YIN MOD, RAB 'BYOR GYIS GSOL PA, BCOM

LDAN 'DAS STONG PA LAGS SO, ,BDE BAR GSHEGS PA STONG PA LAGS SO,
,BCOM LDAN 'DAS KYIS BKA' STZAL PA, RAB 'BYOR DE JI SNYAM DU SEMS
NGAR 'DZIN PA DANG, NGA YIR 'DZIN PAS SEMS CAN RNAMS 'KHOR BA NA
'KHOR RAM, RAB 'BYOR GYIS GSOL PA, BCOM LDAN 'DAS DE DE

BZHIN NO, ,BDE BAR GSHEGS PA DE DE BZHIN TE, NGAR 'DZIN PA DANG,
NGA YIR 'DZIN PAS SEMS CAN RNAMS 'KHOR BA NA 'KHOR RO, ,BCOM LDAN
'DAS KYIS BKA' STZAL PA, RAB 'BYOR DE LTAR NA SEMS CAN RNAMS KUN
NAS NYON MONGS PAR YANG SNANG NGO, ,RNAM PAR BYANG BAR

@83B YANG SNANG NGO ZHES GSUNGS PA DANG, DE BZHIN DU LAS KYI
SGRIB PA THAMS CAD RNAM PAR DAG PA'I MDO LAS KYANG, DGE SLONG 'DI
JI SNYAM DU SEMS, CI SKYE BA MED PA SKYE BA'AM, 'GAG BA'AM, KUN
NAS NYON MONGS PA'AM, RNAM PAR BYANG BAR 'GYUR RAM, GSOL PA, BCOM

LDAN 'DAS DE NI MA LAGS SO, ,BCOM LDAN 'DAS KYIS BKA' STZAL PA,
DGE SLONG 'DI JI SNYAM DU SEMS, CI SKYE BA MED PA'I CHOS RNAMS
SEMS CAN DMYAL BAR 'GRO BAR 'GYUR RAM, DUD 'GRO'I SKYE GNAS SAM,
GSHIN RJE'I 'JIG RTEN DU SKYE BAR 'GYUR RAM, GSOL PA,

BCOM LDAN 'DAS SKYE BA MA MCHIS PA NYID KYANG MA MCHIS PA LAGS
NA, NGAN 'GROR MCHI BAR 'GYUR BA LTA GA LA MCHIS, BCOM LDAN 'DAS
KYIS BKA' STZAL PA, DGE SLONG DE LTAR CHOS THAMS CAD NI DE LTAR
'OD GSAL BA YIN NA YANG BYIS PA SO SO'I SKYE BO RNAMS NI YANG DAG
PA MA YIN

PA'I CHOS RNAMS LA BRTAGS, PHYIN CI LOG LA BRTAGS, GSOB DANG,
GSOG LTA BU'I CHOS THAMS CAD LA BRTAGS PAS, SEMS CAN DMYAL BA
DANG DUD 'GRO'I SKYE GNAS DANG GSHIN RJE'I 'JIG RTEN DU 'GRO BAR
'GYUR RO, ,DGE SLONG CI DE LTAR SEMS KUN NAS NYON MONGS PAS SEMS
CAN RNAMS KUN

NAS NYON MONGS PA CAN DU 'GYUR RAM, SEMS RNAM PAR DAG PAS SEMS
CAN RNAM PAR 'GYUR RO ZHES GSUNGS PA DANG, DE BZHIN GSHEGS PA'I
MDZOD KYI MDO LAS KYANG, CHOS THAMS CAD LA DAD PA MED PAS MNGON
PAR DANG CING LHAG PAR MOS NA DES NI SEMS CAN DE NGAN 'GROR 'GRO
BAR MI SMRA'O, ,

DE CI'I PHYIR ZHE NA, NYON MONGS PA RNAMS LA PHUNG PO MED PA'I
PHYIR RO, ,NYON MONGS PA THAMS CAD RNAM PAR DBEN PA LAS RGYU DANG
RKYEN TSOGS PA DANG PHRAD PA LAS SKYE BAR 'GYUR LA, SKYES PA TZAM
GYIS 'GAG PAR 'GYUR TE, GANG SKYE BA DANG 'JIG PA DE NI NYON
MONGS PA RNAMS KYIS 'JIG PA'O

ZHES GSUNGS PA DANG, KLU SGRUB KYI ZHAL SNGA NAS KYIS DON 'DI
GSAL BAR BYA BA'I PHYIR, GAL TE 'DI KUN STONG PA DANG, ,SKYE MED
NGO BO NYID YIN NA, ,BDE DANG SDUG BSNGAL SOGS 'JUG 'DIR, ,JI
LTAR LAS KYIS 'KHOR BAR 'GYUR, ,BDAG TU RLOM PAR GYUR MA THAG ,DE

@84A *, ,BZHIN 'DOD CHAGS SOGS DRI MA, ,BRTAGS PAS GZHAN GYI
DBANG GYUR PAS, ,BYIS PA SDUG BSNGAL GYIS NYON MONGS, ,'DI DAG
THAMS CAD SEMS TZAM STE, ,SGYU MA'I RNAM PAR YANG DAG 'BYUNG, ,DE
NAS DGE DANG MI DGE'I LAS, ,DES NI BDE 'GRO NGAN 'GROR

SKYE; ,ZHES GSUNGS PAS SO, ,DE LTAR NA RIGS PA 'DIS LUNG DANG
RIGS PA DAG GIS DE BZHIN GSHEGS PA SNYING RJE CHEN PO'I BDAG NYID
CAN THAMS CAD KYIS SEMS CAN THAMS CAD SDUG BSNGAL GYI DBA' KLONG
DU LHUNG BAR GYUR CING SKYABS MED PA DPUNG GNYEN MED PA RNAMS LA
GZIGS

NAS KUN RDZOB KYI BDEN PA'I TSUL GYIS NYON MONGS PA'I NGO BO NYID
YONGS SU SHES PAS NYON MONGS PA RNAM PAR DAG PAR MDZAD CING, KUN
RDZOB KYI BDEN PA YANG DON DAM PA'I BDEN PAS RNAM PAR SBYANGS NAS
YANG DAG PA'I TSUL GYI BDAG NYID CAN GYI TING NGE 'DZIN LA YANG
DAG PAR 'JOG PAR MDZAD PA

YIN NO; ,LAS KYI MTHA' RNAM PAR 'BYED PA'I BSDUS PA'I THE TSOM
GCOD PA STE LE'U LNGA PA'O,, ,,RDO RJE SLOB MAS GSOL PA, KHYED
KYI ZHAL SNGA NAS KYI BKA' DRIN GYIS BSHAD MA THAG PA'I GSUNG RAB
KYI RJES SU 'BRANGS NAS LUS DANG DAG DANG SEMS KYI MTSAN NYID LA
SO SOR BRTAGS

PAS NGES PAR 'TSAL TE, TING NGE 'DZIN GZHAN GYI KHYAD PAR YANG
RJE BTZUN GYI ZHAL SNGA NAS GSOL NAS GONG NAS GONG DU TING NGE
'DZIN GYI KHYAD PAR ZHU BAR 'TSAL LO, ,BSKYED PA'I RIM PA NAS
BRTZAMS TE LUS RNAM PAR DBEN PA'I MTHAR THUG PA'I BAR DU RDO RJE
GSUM LA SOGS PAS KYANG MTSAN

NYID LA LHAG PAR MOS PA TZAM LAGS TE, DE BAS NA LUS RNAM PAR DBEN
PA LA YANG LHA'I GZUGS MED DE, LUS NI RDUL PHRA RAB BSAGS PA TZAM
YIN PA'I PHYIR RO, ,NGAG RNAM PAR DBEN PA'I MTHAR THUG PA YANG
'JUG PA LA SOGS PA'I RIM GYIS RDO RJE BZLAS PA TZAM YONGS SU SHES

PA STE, DE LA YANG LHA'I RNAM PA MED DE SGRA RNAMS NI BRAG CA LTA
BU YIN PA'I PHYIR RO, ,SEMS RNAM PAR DBEN PA'I MTHAR THUG PA YANG
RANG BZHIN GYIS SNANG BA TZAM YONGS SU SHES PA TZAM DU ZAD PAS
DER YANG RNAM PA THAMS CAD KYI MCHOG DANG LDAN PA'I LHA'I SKU'I
NGO BOR RNYED PAR MI 'GYUR TE,

@84B SEMS NI SNANG BA TZAM YIN PA'I PHYIR RO, ,RIGS PA 'DIS NI
KUN RDZOB LA BRTEN NAS GNAS PA RNYED PAR MI 'GYUR RO, ,DE BAS NA
YE SHES TZAM GYIS LHA NYID DU BSKYED PA SLOB DPON GYI ZHAL SNGA
LAS RTOGS PAR BGYID 'TSAL LO, ,RDO RJE SLOB DPON GYIS SMRAS PA,
SEMS CAN CHEN PO LEGS

SO LEGS SO, ,LHA'I DE KHO NA NYID BSAM GYIS MI KHYAB PA SANGS
RGYAS THAMS CAD KYIS BSHAD PA BLA MA BRGYUD PA'I RIM PA LAS 'ONGS
PA, SA BCU'I DBANG PHYUG RNAMS KYI YANG YUL MA YIN PA DE NGAS
KHONG DU CHUD PAR BYA'O, ,RANG GI SEMS YANG DAG PA JI LTA BA
BZHIN DU YONGS SU SHES

PA ZHES BYA BA PHUNG PO DANG KHAMS DANG SKYE MCHED RNAMS LA YANG
MED PA, YE SHES TZAM DU YONGS SU SNANG BA TZAM GYIS MTSAN THAMS
CAD DANG LDAN PA'I LHA'I SKUR GZUNG BA DE YANG SGYU MA DANG, RMI
LAM LA SOGS PA'I DPE RNAM PA BCU GNYIS KYIS NYE BAR MTSON PA 'DI
NI SANGS RGYAS RNAMS KYI

YID KYI RANG BZHIN GYI SKU YIN NO, ,RDO RJE SLOB MAS GSOL PA,
BRTEN PA'I LUS MED PAR SEMS KYI RANG BZHIN YANG MED PA, SEMS MED
PAR YANG LUS DMIGS SU MED DO ZHES LUNG GI TSIG LAS GSUNGS NA, DE
JI LTAR NA SEMS 'BA' ZHIG TZAM GYIS PHYAG DANG ZHABS LA SOGS

PA MTSAN THAMS CAD DANG LDAN PA'I LHA'I SKU RDZOGS PAR 'GYUR,
DMIGS PA'I LTA BA CAN RNAMS NI LUNG DANG RTOGS PA MED PAR YID
CHES PAR MI 'GYUR RO, ,DE BAS NA DE RNAMS DMIGS SU MED PA'I LHA'I
DE KHO NA NYID BDE BLAG TU MNGON DU BYA BA'I THABS BCOM LDAN 'DAS
RDO RJE SLOB DPON

STON PAS BSHAD DU GSOL, RDO RJE SLOB DPON GYIS SMRAS PA, SEMS CAN
CHEN PO LEGS SO LEGS SO, ,GANG MDO SDE LA SOGS PA'I TSUL LA ZHUGS
PA DANG, BSKYED PA'I RIM PA LA GNAS PA'I SGOM PA PO RNAMS KYANG
CHOS THAMS CAD SGYU MA LTA BU DANG, RMI LAM LTA BU DANG, GZUGS
BRNYAN

LTA BU ZHES DPER BRJOD CING LHAG PAR MOS KYANG DE RNAMS DPES BDAG
LA BYIN GYIS BRLAB PA'I MAN NGAG SHES TZAM GYIS YID KYI RANG
BZHIN GYI LHA'I SKU RDZOGS PAR 'GYUR BA SHES PAR NI MI 'GYUR RO,
,DE BAS NA NGAS RNAL 'BYOR GYI RGYUD KYI RJES SU 'BRANGS NAS RDO
RJE SEMS DPA' RDZOGS PAR 'GYUR BA'I

@85A *, ,RGYU DANG RKYEN KHYOD LA KHONG DU CHUD PAR BYA'O, ,BDEN
PAR NA SEMS NI DBYIBS DANG KHA DOG DANG BRAL BA SNANG BA TZAM NAM
MKHA' DANG MNYAM PA'I NGO BO NYID DON DAM PA'I BDEN PA DANG 'DRA
BAR REG PAR DKA' BA'O, ,DE LTA MOD KYI SNANG BA TZAM GYI SNANG BA
GSUM PO RLUNG LA BRTEN PAR GYUR

PA DANG, THUN MONG DU GYUR PAS YANG BA STE, DE BAS NA RLUNG GIS
RNAM PAR SHES PA BCINGS PA YIN NO, ,DE NAS SHES RAB DANG THAMS
KYI SNANG BA GNYIS 'OD ZER LNGA DANG BCAS SHING SNA TSOGS PA'I
YON TAN THAMS CAD DANG LDAN PA'I SGYU MA LTA BU'I LHA'I SKU
'BYUNG BAR 'GYUR RO, ,'DI'I BZHON PA GANG YIN

ZHE NA, RLUNG ZHES BYA BA STE SEMS RDO RJE GANG YIN PA DE LTA
BU'I RLUNG LA ZHON NAS, GANG DU 'DOD PA DER 'PHO BAR 'GYUR RO,
,RNAM PAR SHES PA 'PHO BA'I MDO LAS KYANG GSAL BAR GSUNGS TE,
BCOM LDAN 'DAS KYIS BKA' STZAL PA, SMAN CHEN NGAS TSIGS SU BCAD
PA PHYED KYI DON GYI PHYIR BRAG GI

RTZE MO NAS LUS BOR TE DKA' BA RNAM PA BRGYA STONG DU MA NYAMS SU
MYONG NGO, ,SMAN CHEN KHYOD CI DANG CI 'DOD PA DRIS SHIG DANG,
NGAS KHYOD LA LAN GDAB BO, DE SKAD CES BKA' STZAL PA DANG, BCOM
LDAN 'DAS LA SMAN CHEN GYIS 'DI SKAD CES GSOL TO, ,BCOM LDAN 'DAS
RNAM PAR SHES PA

'DI'I RANG BZHIN CI LAGS, BCOM LDAN 'DAS KYIS BKA' STZAL PA, SMAN
CHEN SGYU MA MKHAN GYI MI'I RANG BZHIN GANG YIN PA DANG, MI'I
GRIB MCHU'I NANG DU 'BYUNG BA GSAL BA MA YIN ZHING MI GSAL BA'I
RANG BZHIN GANG YIN PA DANG, MIG DANG NAM MKHA'I RANG BZHIN GANG
YIN PA

DANG; SRID PA'I RANG BZHIN GANG YIN PA DE BZHIN NO, ,GANG YANG
SMAN CHEN KHYOD KYIS SKYE BA MED PA NYID KYIS JI LTAR THOG MAR
'CHI BAS BYAS PA'I GZUGS BLTA BAR BYA ZHES BYA BA BSHAD PAR
BYA'O, ,'DI LTA STE, CHU'I NANG DU BYUNG BA'I SKYES BU'I GRIB
MA'I GZUGS BZHIN DU BLTA BAR BYA'I DE'I NANG

DU BYUNG BA'I SNANG BA BZHIN DU NI BLTA BAR MI BYA'O, ,YANG SMAN
CHEN DE'I MGO BO DANG LAG PA DANG RKANG PA DANG LDAN PAR GYUR PA
YANG CHU'I NANG DU BYUNG BA'I SKYES BU NYID BZHIN NO, ,DE LA NI
GRANG BA'AM DRO BA'AM LUS DUB PA LA SOGS PA MED DE, DE LA SHA
DANG NYA SHA LA SOGS PA MI SRID PA'I PHYIR DANG,

@85B GRIB MA NI KHAMS KYIS RNAM PAR GZHIG MI NUS PA'I PHYIR RO,
,DE NA CHU'I NANG DU BYUNG BA'I SKYES BU'I GZUGS BRNYAN NI BDE
BA'I SGRA'AM SDUG BSNGAL BA'I SGRA BRJOD PAR MI 'GYUR RO, ,DE
BZHIN DU RNAM PAR SHES PA 'DI YANG THOG MAR 'CHI BA'I LUS KYI
RANG BZHIN YONGS SU SPANGS NAS DES BYAS

PA'I GZUGS SU GYUR PA'O, ,DE LTAR BYIS PA SO SO'I SKYE BO SRID PA
BAR MA PA ZHES BYA BA'I 'KHOR BA'I RGYUR 'GYUR RO, ,DE NYIS BLA
MA BRGYUD PA'I RIM GYIS DE BZHIN GSHEGS PA THAMS CAD KYI MAN NGAG
THOB PA RNAMS NI BDAG LA BYIN GYIS BRLAB PA ZHES BYA BA 'DI LTAR
RTZIG PA'I RAS RIS ME LONG GI

NANG DU NYE BAR SNANG BA DE BZHIN DU RDO RJE SEMS DPA'I SKU'I NGO
BO NYID KYIS BDAG NYID SPRUL TE, RNAM PA THAMS CAD KYI MCHOG DANG
LDAN PA SKU BLTA BAS CHOG MI SHES PA SKYES BU CHEN PO'I MTSAN SUM
CU RTZA GNYIS LA SOGS PAS LUS LA BRGYAN PA STE, MDOR NA SANGS
RGYAS THAMS CAD KYI YON TAN GYIS

BRGYAN PA ZHES PA'I BAR DU'O, ,JI SKAD DU BCOM LDAN 'DAS KYIS
RNAM PAR SNANG MDZAD MNGON PAR BYANG CHUB PA'I RGYUD LAS, 'JA'
TSON LTA BU'I LUS NGAG NI, ,DE NYID BSGOMS PAS THOB PAR 'GYUR,
,ZHES GSUNGS SO, ,'DI'I DON NI 'DI YIN TE, 'JA' TSON ZHES BYA BA
NI LHA'I DBANG PO'I

GZHU STE, DE YANG GANG ZHE NA, DNGOS SU 'OD ZER LNGAS NYE BAR
MTSON PA STE, JI LTAR 'JA' TSON NAM MKHA'I DKYIL NA KHA DOG
LNGA'I DBYE BA YONGS SU GSAL BA YIN TE, LUS KYANG DE DANG 'DRA
BAR NYE BAR MTSON PA'I PHYIR, 'JA' TSON LTA BU'I LUS DAG NI,
,ZHES BYA BA'I DON TO, ,DE

NYID BSGOMS PAS THOB PAR 'GYUR, ,ZHES BYA BA NI BLA MA LAS MAN
NGAG YANG DAG PAR THOB NAS DE KHO NA NYID BSGOM ZHING DON DAM
PA'I BDEN PA LA DMIGS PAS 'THOB PA'I DON TO, ,RDO RJE SLOB MAS
GSOL PA, BCOM LDAN 'DAS SO MA NYIR GYUR PA GZHAN 'GA' ZHIG BDAG
LA MCHIS TE,

CI'I PHYIR YUN RING POR GNYID LOG NAS CI'I PHYIR LUS KYI KHOG PA
BOR TE, RMI LAM DU SUM CU RTZA GSUM PA'I GNAS SAM, YUL PHYOGS
GZHAN DAG TU SONG NAS 'DOD PA'I YON TAN LNGA NYAMS SU MYONG STE,
YANG YUL 'DIR 'ONGS NAS CI'I PHYIR RMI LAM NA DGE BA DANG MI DGE
BA

@86A *, ,MTHONG BA'I 'BRAS BU THOB PAR 'GYUR, DE BZHIN DU GNYID
LOG PA'AM, GNYID MA LOG PA'I GNAS SKABS DAG CI THA DAD PAR MCHIS
SAM, 'ON TE MA MCHIS, RDO RJE SLOB DPON GYIS SMRAS PA, SEMS CAN
CHEN

PO LEGS SO LEGS SO, ,THOG MA MED PA'I RANG BZHIN CAN GYI LUS LA
DNGOS POR BLTA NAS 'DZIN PA RNAMS KYI THE TSOM BSAL BA'I PHYIR
DANG, BDAG LA BYIN GYIS BRLAB PAR BSHAD PA RNAM PAR GSAL BA BYA
BA'I PHYIR RMI LAM GYI MTSAN NYID YONGS SU 'DRI BAR BYED PA

LEGS SU LEGS SO, ,DE BAS NA RMI LAM GYI SGO NAS GZUGS BRNYAN DU
BSHAD PA'I LHA'I SKU THAMS CAD KYI SO SO RANG RIG PAR GYUR PA
RGYUD DANG MDO SDE RNAMS KYI RJES SU 'BRANGS NAS RAB TU RTOGS PAR
BYA YIS RTZE GCIG PA'I SEMS KYIS NYON CIG ,PHUNG PO KHAMS DANG
SKYE MCHED

DBANG SOGS LA, ,SHES PA GNYIS PO DE 'DIR RAB TU 'DUS NAS, ,STONG
CHEN GYUR BA GANG ZHIG GNYID LOG PA, ,RLUNG GI SHUGS KYIS RMI LAM
MTHONG BAR 'GYUR, ,RMI LAM SAD LA BYE BRAG GZHAN MED PAR, ,KUN TU
RTOG PAS RMI LAM 'BRAS 'DOD PAS, ,'GRO BA NYIN MTSAN

NYE BAR GNYID LOG CING, ,SA MTHUG GYUR PAS RAB TU RING GNYID LOG
,'BRAS BU MA SMIN BYAS PA'I LAS RNAMS KYIS, ,SKYE 'DIR RLUNG NI
SLAR YANG 'JUG PAR 'GYUR, ,'BRAS BU SMIN PAR GYUR NA RLUNG 'DI
NYID, ,'JIG RTEN 'CHI BA GZHAN DU MYUR 'GRO 'GYUR, ,JI LTAR

PHYOGS BCUR BZHUGS PA'I RGYAL DBANG PO, ,DE YI SKU LA RKANG RUS
SHA MED KYANG, ,SEMS CAN PHAN PHYIR KHAMS LA 'JUG MDZAD CING,
,SBRUL PA'I SKU YIS BYA BA MDZAD PA YIN, ,RIM PA DE BZHIN GNYID
LOG SAD PA'I SEMS, 'BRAS BU 'DOD PA'I RNAM RTOG DRA BA CAN, ,DE

BAS CHOS KUN RMI LAM LTA BU STE, ,BDEN DANG BRDZUN PA DAG KYANG
YOD MA YIN, ,ZHES BYA'O, ,DON 'DI NYID GSAL BAR BYA BA'I PHYIR
LAS KYI SGRIB PA THAMS CAD RNAM PAR DAG PA'I MDO LAS KYANG, DGE
SLONG 'DI JI SNYAM DU SEMS, CI KHYOD KYIS GNYID LOG PA'I RMI LAM
NA KUN DU RTOG

@86B PA'I TSE 'DOD CHAGS SPYOD PA MYONG NGAM, GSOL BA, BCOM LDAN
'DAS MYONG LAGS SO, ,BCOM LDAN 'DAS KYIS BKA' STZAL PA, DGE SLONG
SEMS KYIS 'DOD CHAGS SPYOD PAR KHYOD KYIS MI SHES SAM, GSOL BA,
BCOM LDAN 'DAS DE NI DE LTA BU LAGS SO, ,BCOM

LDAN 'DAS KYIS BKA' STZAL PA, DGE SLONG CI KHYOD KYIS RMI LAM GYI
SEMS DANG, GNYID MA LOG PA'I SEMS 'DI LA BYE BRAG DANG THA DAD DU
BYA BA ZHIG YOD PAR MTHONG NGAM, GSOL BA, BCOM LDAN 'DAS BDAG GIS
NI RMI LAM GYI SEMS DANG GNYID MA LOG PA'I SEMS

LA THA DAD DU BGYI BA CUNG ZAD KYANG MA MTHONG LAGS SO, ,BCOM
LDAN 'DAS KYIS BKA' STZAL PA, DGE SLONG 'DI JI SNYAM DU SEMS,
CHOS THAMS CAD NI RMI LAM LTA BU'O ZHES NGAM MA BSTAN TAM, GSOL
BA, BCOM LDAN 'DAS DE NI DE LTAR LAGS SO ZHES GSOL PA DANG,

BCOM LDAN 'DAS KYIS DON 'DI NYID GSAL BAR BYA BA'I PHYIR GSANG BA
'DUS PA ZHES BYA BA RNAL 'BYOR CHEN PO'I RGYUD LAS KYANG, KYE
BCOM LDAN 'DAS DE BZHI GSHEGS PA THAMS CAD 'DI LTA STE, DPER NA
BYANG CHUB KYI SEMS NI DE BZHIN GSHEGS PA THAMS CAD KYI YE SHES
'BYUNG

BAR BYED PA RDO RJE'I GNAS LTA BU STE, BYANG CHUB KYI SEMS DE
YANG LUS LA MI GNAS, NGAG LA MI GNAS, SEMS LA MI GNAS SO, ,CHOS
GANG KHAMS GSUM NA MI GNAS PA DE LA SKYE BA YANG MED DE, 'DI NI
YE SHES 'BYUNG BA'I RDO RJE'I GNAS DE YIN NO, ,KYE BCOM LDAN

'DAS DE BZHIN GSHEGS PA THAMS CAD RMI LAM 'DI NI BDAG GIS KHAMS
GSUM DU RMI LAM MTHONG BAR BYA'O SNYAM DU MI SEMS SO, ,MI YANG
BDAG GIS RMI LAM MTHONG NGO SNYAM DU MI SEMS TE, KHAMS GSUM GYI
BYA BA DE RNAMS KYANG RMI LAM LTA BU RMI LAM DANG 'DRA BA RMI LAM
LAS

BYUNG BA'O, ,DE BZHIN DU BCOM LDAN 'DAS DE BZHIN GSHEGS PA THAMS
CAD PHYOGS BCU'I 'JIG RTEN GYI KHAMS KYI SANGS RGYAS DANG BYANG
CHUB SEMS DPA' JI SNYED PA RNAMS DANG, SEMS CAN JI SNYED PA THAMS
CAD KYANG RMI LAM LTAR BDAG MED PA'I GNAS SU RIG PAR BYA'O ZHES

@87A *, ,GSUNGS PA DANG, SGYUR MA LTA BU'I TING NGE 'DZIN 'DI
NYID GSAL BAR BYA BA'I PHYIR YE SHES RDO RJE KUN LAS BTUS PA ZHES
BYA BA RNAL 'BYOR CHEN PO'I RGYUD LAS KYANG, SEMS DANG SEMS LAS
BYUNG BA'I RNAL 'BYOR CHEN PO NI BDE BA CHEN PO'I TING NGE 'DZIN
TO, ,DE

NI SGYU MA'I DPES NYE BAR MTSON PA STE, DE BAS NA SANGS RGYAS KYI
ZHING GANGGA'I KLUNG GI BYA MA SNYED KYI DE BZHIN GSHEGS PA THAMS
CAD NI SGYU MA LTA BU DANG, CHU ZLA LTA BU DANG, MIG YOR LTA BU
DANG, SMIG RGYU LTA BU DANG, RMI LAM LTA BU DANG, BRAG CAD DANG,
DRI ZA'I GRONG KHYER DANG,

MIG 'PHRUL DANG, 'JA' TSON DANG, GLOG DANG, CHU'I CHU BUR DANG,
ME LONG GI GZUGS BRNYAN TE, SGYU MA'I DPE BCU GNYIS KYIS BDE BA
CHEN PO'I TING NGE 'DZIN NYE BAR MTSON PAR 'GYUR BA YIN TE, DE
LTAR PHYOGS BCU'I 'JIG RTEN GYI KHAMS NA GNAS PA'I DE BZHIN
GSHEGS

PA THAMS CAD 'KHOR BA JI SRID PA'I BAR DU SGYU MA LTA BU'I TING
NGE 'DZIN GYIS BZHUGS NAS 'DOD PA'I YON TAN LNGA RNAMS KYIS ROL
PAR MDZAD CING DGA' BAR MDZAD PAS YONGS SU SPYOD PAR MDZAD LA,
THAMS CAD MKHYEN PA'I YON TAN DANG LDAN PAS BDAG NYID BZHED PA
TZAM GYIS SANGS

RGYAS KYI ZHING NAS SANGS RGYAS KYI ZHING DU GSHEGS PAR MDZAD DO,
,DE LTAR DUS GSUM GYI 'KHOR BA'I SDUG BSNGAL RJES SU DRAN NAS
RNAM PAR GROL BAR 'DOD PAS RDO RJE SLOB DPON 'BAD PAS MNYES PAR
BYAS LA BDAG LA BYIN GYIS BRLAB PA'I RIM PA'I MAN NGAG THOB NAS,
DE RNAM

PAR DAG PA'I THABS BTZAL BAR BYA'O, ,KUN RDZOB KYI BDEN PA BSDUS
PA'I THE TSOM GCOD PA STE LE'U DRUG PA'O,, ,,RDO RJE SLOB MAS
GSOL PA, KUN RDZOB KYI BDEN PA LA NI SOM NYI MA MCHIS NA, DA NI
SNANG BA RNAM PAR DAG PA'I GNAS DON DAM PA'I BDEN PA'I CHA BLA
MA'I ZHAL

SNGA NAS KYI BKA' DRIN GYIS CHES SHES PAR 'TSAL LO, ,RDO RJE SLOB
DPON GYIS SMRAS PA, KUN RDZOB KYI BDEN PA ZHES BYA BA NI BDAG LA
BYIN GYIS BRLAB PA'I RIM GYIS RDO RJE SEMS DPA'I SKUR RDZOGS PA
NI SGYU MA'I DPE BCU GNYIS KYIS RAB TU BSTAN PA NUS KYI DON DAM
PA'I BDEN

@87B PA NI YANG LUS MED PA, DPE MED PA, RTZOM PA THAMS CAD DANG
BRAL BA SO SO RANG GIS RIG PA STE, DE BAS NA BLA MA'I KHA LAS
BSTAN PA MED PAR SHES PAR MI 'GYUR RO, ,JI SKAD DU GSUNGS PA'I
TSIG LAS KYANG, JI LTAR MAR ME BUM NANG GNAS, ,PHYI ROL DU NI
SNANG MI

'GYUR, ,BUM PA DE NYID BCAG GYUR NA, ,DE 'OG MAR ME 'OD SNANG
'GYUR, ,DE BZHIN BUM PA RANG LUS NYID, ,DE NYID MAR ME LTA BU
NYID, ,BLA MA'I KHA YIS LEGS BCAG NA, ,SANGS RGYAS YE SHES GSAL
BAR 'GYUR, ,NAM MKHA' LAS NI NAM MKHA' 'BYUNG, ,MKHA'

YIS NAM MKHA' MTHONG 'GYUR BA'I, ,DE NYID BLA MA'I KHA NYID LAS,
,SBYOR BA LEGS PAR STON PA YIN, ,ZHES GSUNGS TE, RIGS PA 'DIS NA
SGRA'I RNAM PA LAS BYUNG BA YIN PAS THOG MA DANG THA MA MED CING,
DNGOS PO MED PA'I NGO BO NYID GZUNG BA DANG 'DZIN PA DANG BRAL BA
NI

KUN RDZOB KYI BDEN PA'I MTSAN NYID KYI SGRA GANG YIN PA'I SGO NAS
RAB TU BSTAN PA'O, ,DON DAM PA'I BDEN PA DE YANG MA BCOS PA'I NAM
MKHA' DANG MNYAM PA DRI MA MED PA'I NGO BO NYID DE DON 'DI NYID
GSAL BAR BYA BA'I PHYIR TSUL GCIG PAR BSTAN PA'I MDO LAS, CHOS
'DI SGRA SKAD

DAG GIS LUNG BSTAN TE, ,CHOS DANG SGRA DAG 'DIR NI RNYED MI
'GYUR, ,CHOS NYID TSUL GCIG DNGOS LA'ANG 'JUG BYED PA, ,BZOD
MCHOG BLA NA MED LA REG PAR 'GYUR, ,ZHES GSUNGS SO, ,DE LTAR RGYU
DANG 'BRAS BU GNYIS SU MED PAR KHONG DU CHUD PA'I SLOB MAS BLA
MAS

BSTAN PA'I LUNG THOB NAS RGYUD LAS JI SKAD BSHAD PA'I CHO GA
DANG, 'BYOR PA CI YOD PAS TSOGS KYI DKYIL 'KHOR BYAS LA NAM PHYED
NA LEGS PAR BSLABS PA'I PHYAG RGYA LUS DRI ZHIM POS BYUGS SHING
RGYAN THAMS CAD KYIS BRGYAN PA BLA MA LA PHUL TE, GSANG BA DANG
DE LAS GZHAN

PA'I MCHOD PAS YANG DAG PAR MCHOD LA BLA MA'I MDUN DU PUS MO
G-YAS PA'I LHA NGA SA LA BTZUGS TE, THAL MO SBYAR BA BYAS LA
'KHOR BA LAS SKYOB PA'I YID KYIS SLOB DPON LA DE BZHIN GSHEGS PA
MNGON SUM BZHIN DU LHAG PAR MOS PA DANG, BSTOD PA'I MCHOD PA 'DIS

@88A *, ,MNGON PAR BYANG CHUB PAR GSOL BA GDAB PAR BYA'O, ,MCHOG
SBYIN RDO RJE MCHOG KHYOD 'DUD, ,YANG DAG MTHA' GYUR KHYOD LA
'DUD, ,STONG NYID LAS BYUNG KHYOD LA 'DUD, ,SANGS RGYAS BYANG
CHUB PHYAG 'TSAL 'DUD, ,MNGON PAR BYANG CHUB MTHONG BA NI, ,SLOB
DPON

CHEN PO BDAG 'TSAL LO, ,SANGS RGYAS KUN GYI YE SHES CHE, ,THAMS
CAD STONG PA BLA NA MED, ,RANG MYONG MTSAN NYID GCIG PA NYID,
,SEMS DPA' CHEN PO STZAL DU GSOL, ,LAS DANG SKYE LAS RNAM GROL
PA'I, ,TSE 'DIR BYANG CHUB NYID 'THOB PA, ,KHYED ZHABS PADMA

SPANGS NAS NI, ,GTZO BO GZHAN DU SKYABS MA MCHIS, ,'GRO BA'I DPA'
BO THUB CHEN PO, ,DE BAS SANGS RGYAS MCHOG MNYES MDZOD, ,DE LTAR
GSOL BA'I CHOG MCHOG ,DAM PA DE NI THOS GYUR NAS, ,BLA MA DPAL
LDAN YON TAN MTSO, ,SNYING RJE SLOB MA LA SKYED LA, ,

BZHIN NI RAB TU DANG GYUR PAS, ,RANG GI BRTZE BAS RAB DGA' ZHING,
,RNAL 'BYOR RGYUD LAS BYUNG BA'I MCHOG ,DAM TSIG BZANG PO BSTAN
PAR BYA, ,DE NAS SLOB DPON SNYOMS ZHUGS NAS, ,BUM PA'AM YANG NA
DUNG CHOS SU, ,BYANG CHUB SEMS NI GZHAG PAR BYA, ,DE NAS SLOB

MA DE BOS TE, ,SANGS RGYAS KUN GYIS BYIN BRLABS LA, RGYAL BA'I
PHYAG RGYAR BCAS PA YIS, ,DAM TSIG DAG NI BSTAN PAR BYA, ,RDO RJE
CAN NI GNYIS PA YIS, ,DBANG BSKUR BA NI SBYIN PAR BYA, ,BKRA SHIS
SGRA NI BSGRAGS PA DANG, ,ROL MO'I SGRA SKAD SNA TSOGS KYIS,
,KHAMS

GSUM PA YI DBANG BSKUR BAS, ,SLOB MA 'DUD CING THAL SBYOR BA,
,DER NI RAB TU BSKUL BA YIS, ,RJES SU GNANG BA DE NAS SBYIN,
,PHRENG BA CHU DANG RDZOGS SANGS RGYAS, ,RDO RJE DRIL BU ME LONG
DANG, MING DANG SLOB DPON RJES GNANG STE, DBANG BSKUR RIM PA 'DI
YIN NO, ,DE NAS

BYANG CHUB MTSAN NYID NI, ,BLA MA BRGYUD RIM LAS 'ONGS PA, MAN
NGAG GI NI GZHI THOB PA, ,DE NAS DE LA SBYIN PAR BYA, ,DE LA
MNGON PAR BYANG CHUB PA'I RIM PA NI RNAM PA GNYIS TE, ,'DI LTA
STE PHYI DANG NANG GI'O, ,DE LA DANG POR PHYI'I BSTAN PAR BYA
STE, ,THO RANGS KYI THUN MTSAMS SU

@88B MA RIG PA'I SNANG BA 'DAS NAS JI SRID NYI MA GSAL BAR MA
GYUR PA STE, 'DI LA NI 'OD GSAL BA DRI MA MED PA'I RNAM PA GSAL
ZHING LUS DANG NGAG DANG YID DANG BRAL BA THAMS CAD STONG PA'I
MTSAN NYID CAN NO, ,NYI MA SHAR BA NI SNANG BA MCHED PA'O, ,NYI
MA NUB PA'I THUN MTSAMS SU MA

RIG PA'O, ,ZLA BA SHAR BA'I TSE NI SNANG BA'O, ,DE LTAR STONG PA
NYID RNAM PA BZHI PHYI ROL LA NGES PAR BSTAN PA BSHAD NAS, DA NI
NANG GI MNGON PAR BYANG CHUB PA SO SO RANG GIS RIG PA'I MTSAN
NYID CAN RIM PA 'DIS BSTAN PAR BYA STE, DANG POR SMIG RGYU LTA BU
LA 'OD ZER LNGA'I

TSOGS DANG LDAN PAR MTHONG NGO, ,GNYIS PA NI SNANG BA STE, ZLA
BA'I 'OD ZER LTA BU'O, ,GSUM PA NI SNANG BA MCHED PA STE NYI MA'I
'OD ZER LTA BU'O, ,BZHI PA NI SNANG BA THOB PA STE MUN PA LTA
BU'O, ,DE NAS MUN PA DANG BRAL BA'I SKAD CIG LA 'OD GSAL BA STE,
SHIN TU GSAL BA RTAG TU

SNANG BA'I MTSAN NYID CAN DON DAM PA'I BDEN PA'I RANG GI MTSAN
NYID YE SHES KYI MIG GIS MTHONG NGO, ,DE LTAR THAMS CAD STONG PA
NYID MNGON SUM DU BYAS NAS RIM PA 'DIS BSAM GTAN RNAM PA NYID LA
DMIGS PAR BYED DO, ,DE'I RIM PA NI 'DI YIN TE, CHU PO'AM LTENG
KA'I CHU NI DRI MED

DAG LA GOR BU GNAS PA LTAR, ,DE BZHIN DE LA RIM GYIS RJES SU
GZHIG PAR BYED PAS RNAL 'BYOR BAS NI RTAG TU BSAM, ,ME LONG LA NI
RLUNG DAG RIM GYIS ZAD PAR BYED PA BZHIN DU'ANG BLTA BYA STE,
,RIL POR 'DZIN LA'ANG BYA BA'I RIM PA 'DIR NI DE BZHIN YANG DAG
BRTAG ,DA NI

MING LA MNGON PAR ZHEN PA RNAMS KYIS 'KHRUL PA BSAL BAR BYA BA'I
PHYIR DON DAM PA'I BDEN PA'I MING GI RNAM GRANGS 'GA' ZHIG LA
'JUG PAR BYA STE, DE LA DANG POR NI 'OD GSAL BA DANG, THAMS CAD
STONG PA DANG, SANGS RGYAS YE SHES DANG, RDO RJE'I YE SHES DANG,
BLA NA

MED PA'I YE SHES DANG, DRI MA MED PA DANG, DNGOS PO MED PA DANG,
SNANG BA MED PA DANG, BDAG MED PA DANG, MYA NGAN LAS 'DAS PA
DANG, SEMS CAN MED PA DANG, SROG MED PA DANG, GANG ZAG MED PA
DANG, GSO BA MED PA DANG, SKYE BA MED PA DANG, 'GAG PA MED PA
DANG,

@89A *, ,YI GE MED PA DANG, TSIG MED PA DANG, DMIGS SU MED PA
DANG, BLA NA MED PA DANG, BRJOD DU MED PA DANG, BSAM GYIS MI
KHYAB PA DANG, MTHA' YAS PA DANG, GRANGS MED PA DANG, DBANG PO
LAS 'DAS PA DANG, GNAS MED PA DANG, MTSAN NYID MED PA

DANG; 'DUS MA BYAS PA DANG, MTSAN MA MED PA DANG, MI G-YO BA
DANG, DMIGS PA DANG BRAL BA DANG, RNAM PAR MI SHES PA DANG, BRTAG
TU MED PA DANG, ZAD PA MED PA DANG, 'PHEL BA MED PA DANG, TSIG
MED PA DANG, SGRIB PA MED PA DANG, TSUL GCIG PA DANG, ZHI

BA DANG, ZHI BA NYID DANG, NAM MKHA' DANG MNYAM PA DANG, RANG
BZHIN GYIS DAG PA DANG, THOG MA MED PA DANG, DBUS MED PA DANG,
THA MA MED PA DANG, 'GRO BA MED PA DANG, 'ONG BA MED PA DANG,
RING BA MA YIN PA DANG, NYE BA MA YIN PA DANG, GCIG PA MA YIN PA
DANG, THA

DAD PA MA YIN PA DANG, REG PAR DKA' BA DANG, RNAM PAR BSGOM PAR
DKA' BA DANG, BSAM GTAN NYID DANG, YANG DAG PA DANG, CHOS YI SKU
DANG, YANG DAG PA'I MTHA' DANG, CHAGS PA MED PA'I MTHA' DANG,
CHOS KYI DBYINGS DANG, LUS MED PA DANG, RDUL MED PA DANG, MTHA'

MED PA DANG, GRUB PA DANG, GSANG BA GRUB PA DANG, PHA ROL TU
PHYIN PA RNAM PAR DAG PA DANG, LTA BA RNAM PAR DAG PA DANG, RGYU
RNAM PAR DAG PA DANG, 'BRAS BU RNAM PAR DAG PA DANG, KHAMS GSUM
RNAM PAR DAG PA DANG, BSOD NAMS RNAM PAR DAG PA DANG, SDIG PA
RNAM PAR DAG PA DANG, NYON

MONGS PA RNAM PAR DAG PA DANG, LAS RNAM PAR DAG PA DANG, SKYE BA
RNAM PAR DAG PA DANG, DE DAG NI SHES RAB KYI PHA ROL TU PHYIN PA
DANG, SANGS RGYAS THAMS CAD KYI YUM DANG, THAMS CAD MKHYEN PA
DANG, RNAM PA THAMS CAD MKHYEN PA DANG, LAM GYI RNAM PA THAMS CAD
MKHYEN PA DANG,

DE BZHIN NYID DANG, MA NOR BA DE BZHIN NYID DANG, MNYAM PA NYID
DANG, BSOD NAMS DANG YE SHES KYI TSOGS MI ZAD PA NYID DANG, YE
SHES 'BA' ZHIG PA NYID DANG, BYANG CHUB SEMS DPA' THAMS CAD
BSKYED PA DANG, NYAN THOS THAMS CAD KYI YUM DANG, RANG SANGS
RGYAS THAMS CAD BSKRUN

@89B PA DANG, 'JIG RTEN THAMS CAD 'BYIN PA DANG, LHA'I MIG RNAM
PAR DAG PAR BYED PA DANG, LHA'I RNAM BA RAB TU STER BAR BYED PA
DANG, GZHAN GYI SEMS SHES PAR BYED PA DANG, SNGON GYI GNAS RJES
SU DRAN PAR BYED PA DANG, RDZU 'PHRUL DPAG TU MED PAR BYED PA
DANG, NYON MONGS PA THAMS CAD

ZAD PAR BYED PA ZHES BYA'O, ,DE BZHIN DU GSANG BA 'DUS PA ZHES
BYA BA RNAL 'BYOR CHEN PO'I RGYUD LAS KYANG, DNGOS PO MED PA SGOM
PA'I DNGOS, ,ZHES BYA BA LA SOGS PA BYANG CHUB KYI SEMS DRUG GI
TSIGS SU BCAD PA RNAMS KYIS MNGON PAR BYANG CHUB PA'I MTSAN NYID
GSUNGS PA DANG,

RNAL 'BYOR CHEN PO'I RGYUD GZHAN DAG LAS KYANG, YAN LAG KUN BSGOM
LAS 'DAS SHING, ,RTOG DANG RNAM RTOG SPANGS NAS KYANG, ,GUG SKYED
THIG LE LAS 'DAS PA, ,'DI NI DKYIL 'KHOR MCHOG YIN NO, ,SEMS CAN
THAMS CAD 'JUG PA NI, ,GZUGS DANG GZUGS

MED DRI MED LA, ,SEMS NI BSKUL ZHING RTOGS BYAS PA'I, ,DKYIL
'KHOR LTA BU'O, ,YOD DANG MED PA GNYI GA MTHA' YIN TE, ,DAG DANG
MA DAG 'DI YANG MTHA' NYID YIN, ,DE BAS MTHA' GNYIS RNAM PAR
SPANGS NAS NI, ,MKHAS PA DBUS LA GNAS PAR MI

BYED DO, ,ZHES GSUNGS PA DANG, NAM MKHA' MTHA' MED BRTAG PA'I
DON, ,SEMS CAN KUN GYI GNAS CHEN PO, ,DPAL GYI 'BYOR PAS 'BYOR
PA'I RGYAL, ,BSAM PA THAMS CAD RDZOGS BYED PA, ,ZHES BYA BA
GSUNGS SO, ,DNGOS PAS BSHAD PA'I TSIG MANG PO'I MING GI

RNAM GRANGS BSDUS PAS CI ZHIG BYA ZHE NA, JI SRID CHOS KYI PHUNG
PO BRGYAD KHRI BZHI STONG GI SGRA'I DON DKA' BA DANG, MTSAN NGES
PA MED PA'I TSIG 'DI DAG NI DON DAM PA'I BDEN PA LA BRTEN PAR
GRAGS SO, ,DE NAS RDO RJE SLOB MAS MNGON PAR BYANG CHUB PA'I RIM
PA RNAM PA GNYIS DANG, BSAM

GTAN RNAM PA GNYIS RTOGS PAR GYUR CING DON DAM PA'I BDEN PA'I
MING GI RNAM GRANGS THOS NAS MNGON PAR ZHEN PA SPANGS TE, BZHIN
RAB TU DANG BA DANG, THAL MO SBYAR BA BYAS TE CHE DU BRJOD PA'I
TSIG 'DI SMRAS SO, ,AE MA'O SANGS RGYAS AE SANGS RGYAS, ,CHOS
BSHAD PA NI NGO MTSAR CHE, ,

@90A *, ,YANG DAG DON NI DAG PA'I DON, ,BYANG CHUB SEMS LA PHYAG
'TSAL LO, ,DE NAS RDO RJE SLOB DPON GYIS, ,SLOB DPON GNYIS PA
LTAR BLTAS NAS, ,DNGOS PO THAMS CAD DANG BRAL BA, ,PHUNG PO KHAMS
DANG SKYE MCHED DANG, ,GZUNG DANG 'DZIN PA RNAMS SPANGS

PA; ,CHOS LA BDAG MED MNYAM NYID PAS, ,RANG SEMS GZOD NAS MA SKYES
PA, ,STONG PA NYID KYI RANG BZHIN NO, ,ZHES BYA BA'I TSIGS SU
BCAD PA BRJOD NAS GNYIS SU MED PAR DMIGS TE, SHES RAB DANG YE
SHES KYI DBANG BSKUR BA SBYIN PAR BYA'O, ,RIM PA 'DI NYID KYIS

BCOM LDAN 'DAS DPAL SH'AKYA THUB PA LA DE BZHIN GSHEGS PA THAMS
CAD KYIS SE GOL GYIS SGRAS BSKUL BAR GYUR PAS MI G-YO BA'I TING
NGE 'DZIN LAS BZHENGS TE, BYANG CHUB KYI SHING DRUNG LA BZHUGS
NAS MTSAN PHYED KYI DUS SU 'OD GSAL BA MNGON DU MDZAD DE, SGYU MA
LTA BU'I TING NGE

'DZIN LAS BZHENGS NAS, 'GRO BA RNAMS LA CHOS STON PAR MDZAD PA
YIN NO, ,DENG NAS BRTZAMS TE DAM PA'I CHOS JI SRID GNAS PA DE
SRID DU BLA MA'I KHA NAS BLA MA'I KHAR BRGYUD PA YIN NO, ,RNAL
'BYOR GNYIS RNAM PAR DAG PA LA DGA' BA RNAMS KYI MNGON PAR BYANG
CHUB PA'I RIM PA DON

DAM PA'I BDEN PA BSDUS PA'I THE TSOM GCOD PA STE LE'U BDUN PA'O,,
,RDO RJE SLOB MAS GSOL BA, DON DAM PA'I BDEN PA RTOGS PA LA NI
SOM NYI MA MCHIS NA BCOM LDAN 'DAS JI LTAR NA DON DAM PA'I BDEN
PA LA ZHUGS TE DNGOS PO MED PAR GYUR NAS LDANG BAR BGYI, 'DIR

MNGON DU PHYOGS PA NYAM SU MYONG BA NI GANG ZHIG LAGS, MI LDOG
PAR GYUR PA NI GANG ZHIG LAGS, THAR PA'I DON NI GANG ZHIG LAGS,
CI'I PHYIR NA GROL BAR 'GYUR, GROL BA NI SU ZHIG LAGS, DO RJE
SLOB DPON GYIS SMRAS PA, SEMS CAN CHEN PO LEGS SO LEGS SO, ,'OD
GSAL BA

LAS LDANG BA'I RIM PA DE BZHIN GSHEGS PA'I MAN NGAG LAS KHA PHYIR
BLTAS PA RNAMS KYI YUL MA YIN PA GSANG BA 'DUS PA ZHES BYA BA
RNAL 'BYOR CHEN PO'I RGYUD KYI RJES SU 'BRANGS NAS KHYOD LA KHONG
DU CHUD PAR BYA YIS, RTZE GCIG PA'I YID KYIS NYON CIG ,RDO RJE
THEG PA 'DI LA BSKYED PA'I RIM

@90B PA LA BSLABS NAS SA BRGYAD PA THOB STE, YANG NAS YANG DU BDE
'GROR SKYE ZHING JI SRID RDZOGS PA'I RIM PA MA THOB PA DE SRID DU
DGE BA'I BSHES GNYEN MNYES PAR BYA'O, ,SKU DANG GSUNG DANG THUGS
MNGON PAR RTOGS NAS KYANG SA BCU THOB PA SGYUR MA LTA BU'I TING
NGE 'DZIN SO SOR THOB CING SGYUR MA LTA BU'I

TING NGE 'DZIN YANG DAG PAR RTOGS NAS SNANG BA RNAM PAR DAG PA SO
SOR THOB STE, SNANG BA MED PA LAS LANGS NAS ZUNG DU 'JUG PAR GNAS
PA'I RIM GYIS SANGS RGYAS KYI BYA BA MNGON SUM DU BYAS NAS, RDO
RJE LTA BU'I TING NGE 'DZIN GYI YON TAN THAMS CAD KYIS BRGYAN NAS
GNAS PAR 'GYUR RO, ,

JI SKAD DU BCOM LDAN 'DAS KYIS LANG KAR GSHEGS PA'I MDO LAS
KYANG, BLO GROS CHEN PO SNYING RJE CHEN PO DANG THABS LA MKHAS
PA'I LHUN GYIS GRUB PA'I SBYOR BA DANG, SEMS CAN GYI KHAMS THAMS
CAD SGYUR MA DANG, GZUGS BRNYAN DANG, MNYAM PA NYID DANG, RKYEN
GYIS MA BRTZAMS PAS

PHYI DANG NANG GI YUL RNAM PAR DBEN PA DANG, SEMS PHYI ROL DU LTA
BAS MTSAN MA MED PA'I BYIN GYI RLABS DANG LDAN PA RNAMS RIM GYIS
SA'I RIM PA'I TING NGE 'DZIN GYI YUL LA RJES SU 'JUG NA, KHAMS
GSUM DAG GI SEMS SGYU MAR SHIN TU MOS PAR RAB TU BSGOM PA SGYUR
MA LTA BU'I TING

NGE 'DZIN RAB TU THOB PAR 'GYUR RO, ,BLO GROS CHEN PO DE LTA BAS
NA BDAG GI SEMS SNANG BA MED PA TZAM LA 'JUG PAS SHES RAB KYI PHA
ROL TU PHYIN PA LA GNAS PA RJES SU THOG PA SKYE BA DANG, BYA BA
DANG BRAL BA'I BYANG CHUB SEMS DPA'I RNAMS TING NGE 'DZIN RDO
RJE'I GZUGS LTA BU DE BZHIN GSHEGS PA'I

SKU'I RJES SU SONG BA DE BZHIN NYID KYI SPRUL PA DANG LDAN PA'I
STOBS DANG, MNGON PAR SHES PA DANG, DBANG DANG, SNYING BRTZE BA
DANG, SNYING RJE DANG, THABS KYIS BRGYAN PA SANGS RGYAS CAD KYI
ZHING GI MU STEGS CAN GYI GNAS SU NYE BAR 'GRO BA'I SEMS DANG,
YID DANG, YID KYI RAM

PAR SHES PA DANG BRAL NAS RIM GYIS GNAS 'PHOS PA'I DE BZHIN
GSHEGS PA'I SKU RAB TU THOB PAR 'GYUR RO, ,BLO GROS CHEN PO DE
BAS NA BYANG CHUB SEMS DPA' SEMS DPA' CHEN PO DE BZHIN GSHEGS
PA'I SKU'I RJES SU 'BRANG BA RAB TU THOB PA RNAMS KYI PHUNG PO
DANG KHAMS DANG SKYE

@91A *, ,MCHED DANG, SEMS DANG, RGYU DANG, RKYEN DANG, BYA BA
DANG LDAN PA DANG, SKYE BA DANG, GNAS PA DANG, 'JIG PA'I RNAM PAR
RTOG PA'I SPROS PA DANG BRAL BAR SEMS TZAM GYI RJES SU 'BRANG BAR
BYA'O ZHES GSUNGS PAS SGYU MA LTA BU'I TING NGE 'DZIN LA SNYOMS
PAR ZHUGS

PA RNAMS KYIS KYANG JI SRID DU DON DAM PA'I BDEN PA MNGON PAR
RTOGS PA THOB PA MA YIN PA DE SRID KYI BAR DU NI PHYIR LDOG PAR
'GYUR BA YIN NO, ,DE CI'I PHYIR ZHE NA, JI SRID DU SNANG BA GSUM
RNAM PAR DAG PAR MA GYUR PA DE SRID DU NI RNAM PAR SHES PA'I KUN
DU RTOG PA'O, ,JI SRID DU KUN DU RTOG PA

DE SRID DU NI NYON MONGS PA'I BAG CHAGS KYI RGYUN NO, ,NYON MONGS
PA'I BAG CHAGS KYI RGYUN GYIS NI YANG SRID PAR 'GYUR BA YIN LA,
GANG SEMS DPA' GZHAN DAG DANG BRAL BA DE NI RNAM PAR DAG PA'I
GNAS TE, JI SKAD DU DPAL MCHOG DANG PO ZHES BYA BA'I RNAL 'BYOR
GYI RGYUD LAS KYANG 'DI

LTA STE 'DOD CHAGS RNAM PAR DAG PA'I GNAS DE NI BYANG CHUB SEMS
DPA'I GNAS SO, ,'DI LTA STE, ZHE SDANG RNAM PAR DAG PA'I GNAS DE
NI BYANG CHUB SEMS DPA'I GNAS SO, ,'DI LTA STE GTI MUG RNAM PAR
DAG PA'I GNAS DE NI BYANG CHUB SEMS DPA'I GNAS SO ZHES GSUNGS PA
DANG, RDO RJE

SLOB DPON KAMBA LA'I ZHAL SNGA NAS KYIS KYANG NANG GI BDAG NYID
SGRUB THABS LAS SGRA JI BZHIN PA'I RANG BZHIN SBOM POR BSHAD LA,
DE BZHIN DU SEMS DPA'I RANG BZHIN NI PHRA BA STE, SEMS DPA' DANG
BRAL BA NI RNAL 'BYOR PA RNAMS KYI MCHOG GI GNAS SO ZHES BSHAD
PA'I PHYIR RO, ,GANG

RIGS PA 'DIS MNGON PAR BYANG CHUB PA'I RIM PA 'DIS 'OD GSAL BA
YANG DAG PA THOB PAR GYUR PA DE'I LUS DANG NGAG DANG SEMS DRI MA
MED PA'I NGO BO NYID THAMS CAD STONG PA NYID YIN PAS RNAM PAR
SHES PA GSUM RNAM PAR DAG PA'I SHES RAB KYI PHA ROL TU PHYIN PA'I
NGO BO NYID LA NI SEMS PA MED CING

SMRA BA MED PA GANG YIN PA 'DI NI MYA NGAN LAS 'DAS PA'I KHAMS
TE, GZUGS MED PA, REG PAR DKA' BA, LAS DANG SKYE BA LAS RNAM PAR
GROL BA, NYI MA DANG, ZLA BA DANG, ME DANG, NOR BU'I 'OD KYIS NGO
BO NYID BZHIN DU GSAL BA'O, ,DE LAS NI MUN PA'I SNANG BA STE
SNANG BA NYE BAR THOB

@91B PA LA SOGS PAR 'GYUR RO, ,SNANG BA NYE BAR THOB PA LAS GSAL
BA'I NYI MA'I 'OD KYI SNANG BA'I TSA BA'I NGO BO SNANG BA MCHED
PA 'BYUNG BAR 'GYUR RO, ,DE LAS NI GSAL BA ZLA BA'I 'OD ZER BSIL
BA'I NGO BO NYID KYI SNANG BAS KHYAB PA SHES RAB KYI YE SHES
'BYUNG BAR 'GYUR RO, ,DPAL MCHOG

DANG PO LAS KYANG, NAM MKHA' LAS NI NAM MKHA' 'BYUNG, ,THAMS CAD
STONG PA NAM MKHA' CHE, ,ZHES GSUNGS SO, ,DE BAS NA STONG PA NYID
GZHI GCIG TU GYUR PA'I SNANG BA'I TSOGS NAM MKHA' SNANG BYED LTA
BUS 'JIG RTEN GYI KHAMS THAMS CAD SNANG BAR BYAS TE, KHAMS PHRA
BA

DANG LHAN CIG TU GRIB MA DANG 'DRA BAR GCAD DU MED PA DANG GZHIG
TU MED PA'I RDO RJE'I SKU'I NGO BO NYID 'PHO BA MED CING ZAG PA
MED PAS NYON MONGS PA'I BAG CHAGS THAMS CAD LAS RNAM PAR GROL BA
'DOD PA TZAM GYIS DBANG DU GYUR PA THOB PA CHU LAS NYA LTA BU'AM,
MYUR BAR GNYID LOG CING

SAD PA BZHIN DU MCHOG TU DGA' BA'I LUS KYI NGO BO NYID KYI GZUGS
'BYUNG BAR 'GYUR BA'I GZUGS KYI BDAG NYID CAN GYI MING NI RDO RJE
'CHANG CHEN PO ZHES BYA'O, ,'KHOR BA'I 'CHING BA LAS NGES PAR
GROL BAS NA THAR PA ZHES BYA'O, ,DON 'DI NYID GSAL BAR BYA BA'I
PHYIR DPAL GSANG BA

GRUB PA LAS, RANG GIS RIG PA'I DE KHO NA, ,GZHAN GYIS BRJOD LAS
MI 'BYUNG STE, ,MOS DANG BSGOMS PAS RTOGS 'GYUR GYI, ,DAM TSIG DE
NI GZHAN DU MIN, ,DE NYID DE NYID MIN SPANGS TE, ,MOS PA'I BSAM
PAS NYIN MTSAN DU, ,ZHI BA'I GO 'PHANG BLA NA MED, ,MCHOG TU

MYA NGAN 'DAS PA DER, ,DE DANG DE MOS PA YI MTHUS, ,BSGOMS PA'I
STOBS KYIS GANG SPRUL PA, ,DER NI SKYE BAR 'GYUR BA'I GZUGS, ,KUN
DGA' LAS 'BYUNG MCHOG SKYES PA'ANG, ,SKAD CIG TZAM GYIS 'BYUNG BA
STE, ,SPRO DANG SDUD PAR BYED PA'O, ,KHAMS GSUM 'DI DAG

THAMS CAD KYI, ,'GRO DANG MI 'GRO BCAS SNANG BYED, ,BSGOM PA'I DE
NYID MTHU YIS NI, ,THABS SHES BDAG NYID CAN ZHI BA, ,NYON MONGS
KUN LAS RNAM GROL ZHING, ,MTSAN RNAMS KUN GYIS RAB BRGYAN PAR,
,STONG NYID YE SHES LAS BYUNG BA, ,GNYIS MED MCHOG TU ZHI BA
NYID, ,RNAM

@92A *, ,PA KUN GYI MCHOG LDAN ZHING, ,GZUNG DANG 'DZIN PA RNAM
SPANGS PA, ,YE SHES SGYU MA 'DRA ZHING DAG ,'OD GSAL RANG BZHIN
DRI MA MED, ,SGRA DANG DRI DANG RO LAS 'DAS, ,DE BZHIN REG PA
RNAM SPANGS PA, ,TING 'DZIN YE SHES MIG CAN GYI, ,MCHOG GCIG

GIS NI MTHONG BAR 'GYUR, ,GRIB MA SGYU MA LTA BU'I MCHOG ,MCHOG
GI DBYIBS DANG YANG DAG LDAN, ,YE SHES CHU RLABS 'PHROS PA YIS,
,RNAM PA SNA TSOGS DPAG MED GZUGS, ,'JA' TSON LTA BU'I LUS NYID
NI, ,DE NYID BSGOMS PAS THOB PAR 'GYUR, ,BSGOM PA'I

SBYOR BA'I STOBS KYIS NI, ,DAM TSIG DAG NI BSRUNGS PA YIS, ,RGYAL
BAS KYANG NI BRJOD MED PA'I, ,'DI 'DRA'I GZUGS NI THOB PAR 'GYUR,
,GANG DU SER SNA'I GNAS GYUR PA'I, ,LUS NGAG YID DANG BRAL BA'I
MCHOG ,DER NI YANG DAG BSTAN DBANG GIS, ,RANG GI GZUGS NI RNAM

PAR BSGOM, ,AE MA'O SHIN TU RMAD BYED PA, ,AE MA'O ZHI BA DBANG
PO 'DAS, ,AE MA'O MCHOG TU ZAB PA NYID, ,SANGS RGYAS NYID KYI
GNAS MCHOG YIN, ,ZHES BSHAD PA DANG, LDANG BA'I RIM PA 'DI NYID
GSANG BA 'DUS PA ZHES BYA BA RNAL 'BYOR CHEN PO'I RGYUD LAS DE
BZHIN GSHEGS PA

RNAMS KYIS GSUNGS TE, AE MA'O RDO RJE, ,AE MA'O RDO RJE CHOS
BSTAN PA, ,GANG DU LUS NGAG SEMS MED PA, ,DER NI GZUGS SU RNAM
PAR BSGOM, ,ZHES GSUNGS PA DANG, RJE BTZUN GYI ZHAL SNGA NAS KYIS
KYANG, KHONG STONG KHYOD KYI SKU LA MED, ,SHA DANG RUS PA KHRAG
KYANG

MED; ,NAM MKHA' LA NI 'JA' TSON LTAR, ,KHYED KYI SKU NI STON PAR
MDZAD, ,SKU LA BSNYUN MED MI GTZANG MED, ,BKRES DANG SGOM PA
'BYUNG MED KYANG, ,KHYED NI 'JIG RTEN 'JUG PA'I PHYIR, ,'JIG RTEN
BYA BA STON PAR BYED, ,CES BSHAD PA DANG, RTOG PA KUN LAS BTUS PA
LAS

KYANG, DAG PA'I SEMS NI GZUNG GYUR NA, ,RDO RJE LUS NI RNAM
BSGOMS PAS, ,BRTAN LUS KHONG STONG MA YIN PA, ,RDO RJE'I SKU NI
DES THOB 'GYUR, ,ZHES GSUNGS PA DANG, TING NGE 'DZIN RGYAL PO'I
MDO LAS, ZLA 'OD GZHON NUR GYUR PAS KYANG DE BZHIN GSHEGS PA'I
SKUR BSHAD DE,

@92B NAM MKHA' 'DRA ZHING RDUL BRAL GZUGS BZANG 'CHANG, ,SHES RAB
SRAS PO LUS DANG MTSAN MI MNGA', ,YON TAN RGYA MTSO RAB ZAB THUGS
RJE CAN, ,MTSUNGS MED PHYAG NI BDAG GI SPYI BOR ZHOG ,CES GSUNGS
PA DANG, 'PHAGS PA SHES RAB KYI PHA ROL TU PHYIN PA

BRGYAD STONG PA LAS KYANG RAB 'BYOR GYIS SMRAS PA, LHA'I BU DAG
MYA NGAN LAS 'DAS PA YANG RMI LAM LTA BU SGYU MA LTA BUR SMRA'O,
,MYA NGAN LAS 'DAS PA LAS CHES LHAG PA'I CHOS GZHAN ZHIG YOD
KYANG DE YANG RMI LAM LTA BU SGYU MA LTA BUR SMRA'O ZHES GSUNGS
PAS SO, ,DE NAS

DE NYID KYI KHYAD PAR NI GZUGS CAN MA YIN PA DANG, GZUGS MED PA
MA YIN PA DANG, BDEN PA MA YIN PA DANG, BRDZUN PA MA YIN PA DANG,
DNGOS PO MA YIN PA DANG, DNGOS PO MED PA MA YIN PA DANG, RTAG PA
MED PA DANG, CHAD PA MED PA DANG, RNAM PA DANG BCAS PA

MA YIN PA DANG, RNAM PA MED PA MA YIN PA DANG, CHOS MA YIN PA
DANG, CHOS MA YIN PA'ANG MA YIN PA DANG, KUN NAS NYON MONGS PA MA
YIN PA DANG, RNAM PAR BYANG BA MA YIN PA DANG, 'KHOR BA MA YIN PA
DANG, MYA NGAN LAS 'DAS PA MA YIN PA DANG, RTAG PA MA YIN PA
DANG, MI

RTAG PA MA YIN PA DANG, BDAG MA YIN PA DANG, GZHAN GYI BDAG NYID
MA YIN PA DANG, NANG MA YIN PA DANG, PHYI ROL MA YIN PA DANG,
'JIG RTEN PA MA YIN PA DANG, 'JIG RTEN LAS 'DAS PA MA YIN PA
DANG, GNYIS PA MA YIN PA DANG, GNYIS SU MED PA MA YIN PA ZHES BYA

BA'O; ,ZUNG DU 'JUG PA'I SKU YONGS SU RDZOGS PA 'DI MING GI RNAM
GRANGS 'GA' ZHIG LA 'JUG PAR BYA STE, RIG PA CHEN PO'I SKYES BU'I
GZUGS DANG, BDEN PA GNYIS KYI TSUL LA GNAS PA DANG, RANG BZHIN
GYIS 'OD GSAL BA'I BDAG NYID CAN DANG, THABS DANG SHES RAB

KYI BDAG NYID CAN DANG, 'JIG RTEN GSUM GYI BDAG NYID CAN DANG,
DUS GSUM GYI BDAG NYID CAN DANG, THEG PA GSUM GYI BDAG NYID CAN
DANG, DKYIL 'KHOR GSUM GYI BDAG NYID CAN DANG, THABS KYI BDAG
NYID CAN DANG, DE BZHIN DU SKYES BU DAM PA DANG, SKYES

@93A *, ,BU MCHOG DANG, SKYES BU CHEN PO DANG, SKYES BU CANG SHES
DANG, SKYES BU DPA' BO DANG, SKYES BU BRTAN PO DANG, SKYES BU
'DUL BA PO DANG, SKYES BU MCHOG DANG, SKYES BU KHA LO SGYUR BA
DANG, SKYES BU SENG GE DANG, SKYES BU NAM

MKHA' DANG, SKYES BU THAMS CAD KYI BDAG NYID CAN DANG, SKYES BU
DAG PA'I BDAG NYID CAN ZHES BYA BA DANG, DE BZHIN DU 'KHOR BA LAS
RGAL BA DANG, SKAM SAR PHYIN PA DANG, BDE PA THOB PA DANG, 'JIGS
PA MED PA THOB PA DANG, PHA ROL TU 'GRO BAS 'BAR BA DANG, TSER

MA DKRUGS PA DANG, SPROS PA MED PA DANG, DGE SLONG DANG, DGRA
BCOM PA DANG, ZAG PA ZAD PA DANG, CI YANG MED PA DANG, DGE SBYONG
DANG, BRAM ZE DANG, RGYAL RIGS DANG, SANGS RGYAS KYI SRAS DANG,
NYON MONGS PA MED PA DANG, DBANG DU GYUR PA DANG, SEMS RNAM

PAR GROL BA DANG, SHES RAB RNAM PAR GROL BA DANG, KUN SHES PA
DANG, GLANG PO CHEN PO DANG, BYA BA BYAS PA DANG, BYED PA BYAS PA
DANG, KHUR BOR BA DANG, BDAG GI DON RJES SU THOB PA DANG, SRID PA
SBYOR BA YONGS SU ZAD PA DANG, YANG DAG PA'I BKAS SEMS RNAM PAR
GROL BA

DANG; SEMS THAMS CAD LA DBANG THOB PA DANG, MCHOG TU PHA ROL TU
PHYIN PA DANG, 'KHOR BA'I PHA ROL GYI MTHA' LA GNAS PA DANG, YE
SHES KYI SKU DANG, RANG BYUNG ZHES BSHAD DO, ,RDO RJE LTA BU'I
TING NGE 'DZIN 'DI NYID KYI KHYAD PAR BCOM LDAN 'DAS KYIS DPA'
BAR 'GRO BA'I TING

NGE 'DZIN GYI MDO LAS KYANG, GANG GI DPA' BAR 'GRO BA'I TING NGE
'DZIN 'DI DAG THOB PA'I SKYES BU DAM PA NI SANGS RGYAS THAMS CAD
KYI YUL DU MCHIS PA LAGS SO, ,RANG DBANG GI YE SHES LA DBANG
BGYID PA LAGS SO, ,DPA' BAR 'GRO BA'I TING NGE 'DZIN 'DI MA THOB
PA'I PHYIR BYANG

CHUB SEMS DPA' DE LA NI BYANG CHUB SEMS DPA' ZHES NGA MI SMRA'O,
,DPA' BAR 'GRO BA'I TING NGE 'DZIN 'DI MA THOB PA'I PHYIR BYANG
CHUB SEMS DPA' DE LA NI MNGON PAR SHES PA THOB PA'O ZHES NGA MI
SMRA'O, ,DPA' BAR 'GRO BA'I TING NGE 'DZIN 'DI MA THOB PA'I PHYIR
BYANG CHUB SEMS DPA'

@93B DE LA NI SBYANG BA BYAS PA'O ZHES NGA MI SMRA'O, ,DPA' BAR
'GRO BA'I TING NGE 'DZIN 'DI MA THOB PA'I PHYIR BYANG CHUB SEMS
DPA' DE LA NI SBYIN PA DANG, TSUL KHRIMS DANG, BZOD PA DANG,
BRTZON 'GRUS DANG, BSAM GTAN DANG, SHES RAB DANG, THABS DANG LDAN
PA'O ZHES NGA MI SMRA'O, ,

DPA' BAR 'GRO BA'I TING NGE 'DZIN 'DI MA THOB PA'I PHYIR BYANG
CHUB SEMS DPA' DE LA NI MANG DU THOS PA ZHES NGA MI SMRA'O, ,DPA'
BAR 'GRO BA'I TING NGE 'DZIN 'DI MA THOB PA'I PHYIR BYANG CHUB
SEMS DPA' DE LA NI SPOBS PA DANG LDAN PA'O ZHES NGA MI SMRA'O,
,RIGS KYI BU DAG DE BAS NA NGES

PAR 'BYUNG BA'I LAM THAMS CAD DU NGES PAR 'BYUNG BAR 'DOD PA'I
BYANG CHUB SEMS DPA' RLOM SEMS THAMS CAD MED PA'I PHYIR DPA' BAR
'GRO BA'I TING NGE 'DZIN 'DI LA BSLAB PAR BYA'O ZHES GSUNGS SO,
,MI GNAS PA'I MYA NGAN LAS 'DAS PA'I KHAMS BSDUS PA'I THE TSOM
GCOD PA

STE LE'U BRGYAD PA'O,, ,,RDO RJE SLOB MAS GSOL PA, THOS PA DANG
BSAM PA'I RANG BZHIN GYIS 'BRAS BU DANG BCAS PA'I RIM PAS DE KHO
NA NYID RTOGS PA YONGS SU GCOD PA BLA MAS RJES SU GNANG BA BYAS
PAS THAMS CAD MKHYEN PA'I PHUN SUM TSOGS PA LA SLOB PAR 'DOD PA'I

RNAL 'BYOR PAS RGYU'I GNAS SKABS SU JI LTAR GNAS PAR BGYI, JI
LTAR BSGOM PAR BGYI, JI LTAR BRTUL ZHUGS KYI SPYOD PA SPYAD PAR
BGYI BA BCOM LDAN 'DAS RDO RJE SLOB DPON STON PAS LUNG BSTAN DU
GSOL, RDO RJE SLOB DPON GYIS SMRAS PA, SEMS DPA' CHEN PO LEGS SO

LEGS SO, ,KHYAD PAR GYI RGYU THOB CING BRTZON 'GRUS 'BAR BA RNAMS
DANG, LUS DANG SROG LA LTOS PA MED PA RNAMS KYIS TSE 'DI NYID LA
RANG GI GZUGS SU 'DZIN PA LAS YONGS SU LOG NAS, YON TAN GYI DBANG
PHYUG BRGYAD KYI 'BRAS BU RDZOGS PAR BYED PAR 'DOD PA RNAMS KYI
THE TSOM MED

PAR BYA BA'I PHYIR YONGS SU 'DRI BAR BYED PA LEGS SO LEGS SO,
,DNGOS POR 'DZIN PA RNAM PAR BSAL NAS THAR PA 'DOD PA RNAMS KYI
SGOM PA RNAM PAR DAG PA DANG, SPYOD PA RNAM PAR DAG PA KHYED LA
RIM BZHIN DU BSHAD KYIS NYON CIG ,'DI LA BDEN PA RNAM PA GNYIS
GNYIS SU MED

@94A *, ,PAS RGYU DANG 'BRAS BU DAG KYANG GNYIS SU MED PA YIN LA,
RGYU DANG 'BRAS BU GNYIS SU MED PAS THOB PA DANG THOB PAR BYA BA
DAG KYANG GNYIS SU MED PA YIN LA, THOB BA DANG THOB PAR BYA BA
GNYIS SU MED PAS SGOM PA DANG BSGOM PAR BYA BA DAG KYANG GNYIS SU
MED

PA STE, GNYIS SU MED PA LA NI SGRUB PA PO DANG, SGRUB PA DANG,
BSGRUB PAR BYA BA DMIGS PAR MI 'GYUR RO, ,DE DMIGS PAR MI 'GYUR
BAS 'DIS GANG ZHIG LA NI BSGOM PAR BYA BA'AM, SU ZHIG SPYOD PA
SPYAD PAR 'GYUR ZHES RNAM PAR BRTAGS NAS SLOB PAR BYED PA DANG,

YONGS SU RDZOGS PA DAG LA KHYAD PAR MED DE, MTHONG BA'I CHOS LA
MYA NGAN 'DAS, ,BYA BA BYAS PA'ANG DE NYID YIN, ,ZHES BSHAD PA'I
PHYIR RO, ,'O NA KYANG GNAS SKABS KYI KHYAD PAR THOB PA NA NI
RGYU DANG 'BRAS BU DAG KYANG 'JIG RTEN DU SNANG STE, GZHAN DU
RGYU MED PA'I NYES PA DANG BCAS

PAR THAL BAR 'GYUR RO, ,DE BAS NA SLOB BZHIN PA'I GNAS SKABS SU
NI SGOM PA PO DANG SGOM PA DANG BSGOM PAR BYA BA DANG, SGRUB PA
PO DANG, SGRUB PA DANG, BSGRUB PAR BYA BA'I SPYOD PA RNAMS KYANG
YOD DE ZHES PA'AM, MED DO ZHES SOM NYIR MI BYA STE, 'DIR SGRUB PA
PO NI KUN RDZOB KYI BDEN PA

RTOGS PA'O, ,SGRUB PA NI DON DAM PA'I BDEN PA'O, ,BSGRUB PAR BYA
BA NI GNYIS SU MED PA'I YE SHES SO, ,DE BAS NA RGYU DANG 'BRAS BU
DAG GNYIS SU MED PAR BYA BA YONGS SU SHES PA NI 'DIR SGOM PA NYID
DU BSHAD DO, ,JI SKAD DU THAMS CAD GSANG BA'I RGYUD LAS, 'BRAS
BUS RGYU NI

RGYAS BTAB CING, ,RGYU YANG 'BRAS BUS RGYAS BTAB PAR, ,BSGOM GYI
GZHAN DU DNGOS GRUB NI, ,BSKAL BA BYE BAR 'BYUNG MI 'GYUR, ,ZHES
GSUNGS PAS SO, ,SPYOD PA RNAM PAR DAG PA BSHAD PA NI, GNYIS SU
MED PA'I YE SHES RTOGS PAR GYUR NAS MNYAM PAR GZHAG PA

DANG; MNYAM PAR MA BZHAG PA'I GNAS SKABS SU GNYIS SU MED PAR
'GYUR LA, DE GNYIS SU MED NA SU ZHIG SPYOD PA RNAMS SPYOD DE, JI
LTAR BYED PA PO MED PAR GYUR PAS BYA BA RNAMS KYANG MED PAR 'GYUR
BA NI 'JIG RTEN NA NGES PA YIN NO, ,YANG BRTUL ZHUGS KYI SPYOD PA
MED PAR

@94B THOG MA MED PA'I NYON MONGS PA'I BAG CHAGS ZAD PAR BYA BAR
NI MI NUS SO, ,ZHES LUNG LAS BSHAD PA DANG 'JIG RTEN DU GRAGS SO,
,JI SKAD DU GSANG BA 'DUS PA'I RGYUD LAS, RDO RJE SEMS DPA' RGYAL
PO CHE, ,YANG DANG YANG DU BSKUL BAR BYA, ,ZHES GSUNGS PA DANG,
JI SKAD DU GSANG

BA GRUB PA LAS KYANG, RKANG BRGYAD BYA BA SPANGS NA NI, ,'KHOR
BA'I TSOGS NI DOR NAS SU, ,RTAG TU BRTZON DANG LDAN YID KYIS,
,RDO RJE SEMS MCHOG BSGRUB PAR BYA, ,'GYOD DANG GNYID DANG RMUGS
LA SOGS, ,RAB TU 'BAD DE SBANG BAR BYA, ,GZHAN DU BSKAL PA BYE
BAR NI, ,BRGYAR YANG

'GRUB PAR MI 'GYUR RO, ,ZHES GSUNGS SO, ,DE BAS NA MTSAN MA MED
PA'I TING NGE 'DZIN NGE 'DZIN LA SNYOMS PAR ZHUGS PAS THOG MA MED
PA'I NYON MONGS PA'I BAG CHAGS KYI STOBS SPANGS NAS, LHUN GYIS
GRUB PA'I 'BRAS BU THOB PAR 'DOD PAS SPYOD PA SPYAD NA SPYOD DO
ZHE'AM MI SPYOD DO ZHES BYA BA'I

YID LA BYED PA SPANGS NAS 'JIG RTEN GYI CHOS BRGYAD ZIL GYIS MNAN
TE, JI SKAD DU BSHAD PA'I RNAL 'BYOR GYI SPYOD PA LA SPYAD PAR
BYA'O, ,DE BAS NA YANG DAG PAR GYUR PA'I SPYOD PA DE BLA MA'I
ZHAL SNGA NAS KYI DRIN GYIS CI NUS PAR RNAM PAR DBYE BAR BYA'O,
,DE LA THOG MKHO NAR BCOM LDAN 'DAS

SPYOD PA MDZAD PA'I SPYOD PA BYANG CHUB SEMS DPA'I GNAS SKABS SU
GLING LA SOGS PA LA GZIGS PAR MDZAD DE DGA' LDAN GYI GNAS NAS BAB
PAR MDZAD NAS RGYUD LA SOGS PA'I TSUL RNAM PA BZHIR BSTAN TE,
'DOD CHAGS DANG BRAL BA'I GZUGS SU MNGON PAR SPRUL NAS, DMAN PA
LA MOS PA

RNAMS LA 'PHAGS PA'I BDEN PA RNAM PA BZHI RTOGS PAR MDZAD CING
'DOD CHAGS DANG BRAL BA'I SPYOD PA BSTAN PA DANG, YANG RGYA CHEN
PO LA MNGON PAR ZHEN PA RNAMS LA RNAM PAR SHES PA'I TSOGS BRGYAD
LA SOGS PA CHOS BDAG MED PA RTOGS PAR MDZAD CING SA DANG PHA ROL
TU PHYIN PA'I SPYOD

PA STON PAR MDZAD PA DANG, YANG 'KHOR LOS SGYUR PA'I GZUGS SU
MNGON PAR SPRUL NAS, ZAB MO LA LHAG PAR MOS PA RNAMS LA 'DOD
CHAGS KYIS BDEN PA GNYIS RTOGS PAR BYA BA'I PHYIR 'DOD CHAGS KYI
CHOS STON PAR MDZAD PA YIN NO, ,DE BAS NA BDEN PA GNYIS YONGS SU
GZUNG BA'I LUS

@95A *, ,DNGOS PO'I DON MA LUS PA YONGS SU GCOD PAR BYED CING BDE
BA CHEN PO'I 'BRAS BU'I MCHOG LA MNGON PAR DGA' BA RNAMS LA NYAN
THOS DANG MDO SDE'I TSUL DANG LDAN PA'I SPYOD PA MA GSUNGS TE,
GANG GI PHYIR NYAN THOS LA SOGS PA NI DMAN PA LA LHAG PAR MOS
SHING RNAM

PAR RTOG PA LA SPYOD PA, BDAG LA BSGRUB PA DANG BRAL BA, SBYIN PA
DANG TSUL KHRIMS LA SOGS PA'I BYA BA'I LAM LA ZHUGS PA, DE KHO NA
NYID KYI YE SHES LA DAD PA MED PA, THAR BA DANG RGYANG RING BA
ZHES BYA BA BDE BA'I THABS MA RTOGS PA SBYANGS PA'I YON TAN BCU
GNYIS LA SOGS PA SPYOD

PA DGA' BA RNAMS KYIS DUS RING POR BYANG CHUB TSOL BAR BYED MOD
KYI, 'ON KYANG THOB PAR MI BYED DE, RDZOGS PA'I RIM PA MA RTOGS
SHING KHONG DU MA CHUD PA'I PHYIR RO, ,DE BAS NA 'DI LTAR BCOM
LDAN 'DAS KYIS, GANG ZHIG DGE SLONG DNGOS GNAS DANG, ,GANG YANG
RTOG LA DGA'

BA'I MI, ,GANG ZHIG RGAN POR GNAS GYUR PA, ,DE LA DE NYID MI
BSTAN TO, ,ZHES GSUNGS PA DANG, RNAM PAR SNANG MDZAD MNGON PAR
BYANG CHUB PA'I SPYOD PA'I RGYUD LAS KYANG, THABS DANG MI LDAN YE
SHES DANG, ,BSLAB PA DAG KYANG BSHAD PA NI, ,DPA' BO CHEN POS NYAN
THOS

RNAMS, ,DE LA GZUD PA'I PHYIR BSHAD DO, ,ZHES GSUNGS PA DANG,
RTZA BA'I MDO LAS KYANG, DGE BA BCU YI LAS KYI LAM, ,BYED PA YE
SHES SPANGS PA'O, ,ZHES GSUNGS PA DANG, DE BAS NA BCOM LDAN 'DAS
KYIS, DGE SLONG NYAN THOS THEG PA LA MI BSLAB, ,BYANG CHUB SPYOD

PA DE LA BSLAB BYA STE, ,BYANG CHUB SPYOD PA SANGS RGYAS YON TAN
DANG, ,GLENG GZHI 'DI LAS RANG 'BYUNG DAG TU 'GYUR, ,ZHES GSUNGS
SO, ,DE BAS NA KHYAD PAR GYI RGYU LAS KHYAD PAR GYI 'BRAS BU
'BYUNG BAR 'GYUR RO, ,DE BZHIN DU GZUGS LA SOGS PA'I 'DOD PA
LNGA'I YUL RNAMS LA KHYAD

PAR GYI LONGS SPYOD KYI NGO BOR GYUR PAS KHYAD PAR GYI 'BRAS BU
THOB PAR 'GYUR BA YIN PAR SHES PAR BYA'O, ,GZHAN DU SPYOD PA DKA'
BA RNAMS KYIS SEMS RTZE GCIG PA 'THOB PAR MI 'GYUR TE, DBANG PO
LNGA TSAR BCAD PA'I PHYIR RO, ,JI SKAD DU BCOM LDAN 'DAS KYIS
DPAL MCHOG DANG PO'I

@95B RGYUD LAS, DKA' THUB SDOM PA MI BZAD PAS, ,LUS SKAM 'GYUR
ZHING SDUG BSNGAL LA, ,SDUG BSNGAL GYIS NI SEMS G-YENGS PAS,
,G-YENGS PAS DNGOS GRUB GZHAN DU 'GYUR, ,ZHES GSUNGS PA DANG,
RTZA BA'I RGYUD LAS KYANG, DKA' THUB DKA' SPYAD MI BZAD PAS, ,

BSTEN NA 'GRUB PAR MI 'GYUR GYI, ,'DOD PA KUN LA LONGS SPYOD
CING, ,BSTEN NA MYUR DU 'GRUB PAR 'GYUR, ,ZHES GSUNGS PAS SO,
,RDO RJE SLOB MAS GSOL PA, 'DOD CHAGS ZHE SDANG GTI MUG STE, ,'DI
DAG 'JIG RTEN DUG GSUM MO, ,ZHES GSUNGS PA DANG, DE BZHIN DU

GZUGS LA SOGS PA'I YUL RNAMS NI NYON MONGS PA RAB TU SKYE BA'I
RGYUR GYUR PA YIN PAS NGAN SONG GI RGYU YIN PAR BCOM LDAN 'DAS
KYIS GSUNGS NA, JI LTAR NA YANG DE DAG BSTAN PAR GYUR PAS BLA NA
MED PA'I GO 'PHANG 'GRUB PAR 'GYUR RO ZHES BGYI BA PHAN TSUN 'GAL
BAR MI 'GYUR LAGS

SAM; RDO RJE SLOB DPON GYIS SMRAS PA, RDO RJE SLOB MA KHYOD GANG
'DOD CHAGS LA SPYOD PA RNAMS KYI THE TSOM MED PAR BYA BA'I PHYIR,
YONGS SU 'DRI BAR BYED PA LEGS SO LEGS SO, ,DE BAS NA DON CHEN PO
BSTAN PAR BYA YIS NYON CIG ,NYON MONGS PA RNAMS NI NYAN THOS LA
SOGS PA

DMIGS PAR LTA BA RNAMS KYI NYON MONGS PA RNAMS KYI RKYEN DU 'GYUR
TE, NYON MONGS PA'I NGO BO NYID YONGS SU MA SHES PA'I PHYIR RO,
,NGO BO NYID YONGS SU SHES NA NI BYANG CHUB KYI RGYUR 'GYUR RO
ZHES BCOM LDAN 'DAS KYI MDO SDE DAG LAS GSUNGS TE, JI SKAD DU
DPAL MCHOG DANG PO

ZHES BYA BA'I RNAL 'BYOR CHEN PO'I RGYUD LAS KYANG, 'DOD CHAGS
ZHE SDANG GTI MUG GSUM, ,'DZIN PAS DUG TU 'GYUR BA YIN, ,DUG NYID
NYE BAR ZHI GYUR NA, ,DUG NI DUG MED BYAS PA YIN, ,BDUD RTZI RIM
GYIS BRTEN NAS NI, ,BDUD RTZI NYID DU 'GYUR BA'ANG YIN, ,ZHES
GSUNGS

PA DANG, DKON MCHOG BRTZEGS PA'I MDO LAS KYANG, 'OD SRUNGS 'DI
LTA STE, DPER NA GRONG KHYER CHEN PO'I LUD GANG YIN PA DE NI BU
RAM SHING GI ZHING DAG DANG, 'BRAS KYI ZHING DAG DANG, RGUN 'BRUM
GYI ZHING DAG LA PHAN PAR 'GYUR BA YIN NO, ,'OD SRUNGS DE BZHIN
DU BYANG CHUB SEMS DPA'

@96A *, ,NYON MONGS PA'I LUNG GANG YIN PA DE YANG THAMS CAD
MKHYEN PA NYID LA PHAN PAR 'GYUR BA YIN NO, ,'OD SRUNGS 'DI LTA
STE DPER NA SNGAGS DANG SMAN GYIS YONGS SU ZIN PA'I DUG GIS 'CHI
BAR BYED MI NUS SO, ,'OD SRUNGS DE BZHIN DU SHES RAB DANG THABS
MKHAS PAS

YONGS SU ZIN PA'I NYON MONGS PA'I DUG GIS KYANG LOG PAR LTUNG BAR
BYED MI NUS SO ZHES GSUNGS PA DANG, GZHAN YANG 'DUL BA DON YOD
PAR GRUB PA ZHES BYA BA'I RNAL 'BYOR CHEN PO'I RGYUD LAS KYANG,
GANG GIS BLUN PO 'CHING GYUR PA, ,DE YIS MKHAS PA YONGS GROL
ZHES, ,BYANG CHUB RNAM

PAR BSGOMS NAS NI, ,'DI DAG THAMS CAD PHYIN CI LOG ,GANG GIS
RMONGS PA 'CHING 'GYUR ZHING, ,NGU 'BOD MTHAR NI NGES 'GYUR BA,
,DE NYID KYIS NI GROL 'GYUR ZHING, ,SHES RAB STOBS KYIS BDE BA
THOB, ,CES GSUNGS TE, RIGS PA 'DIS NI KHYAD PAR CAN BSKUL BAR

'GYUR BA DANG, KHYAD PAR CAN GYIS YONGS SU BSKUL PAR GYUR PAS
KHYAD PAR CAN GYI 'BRAS BU YID DU 'ONG BA SKYED PA'I RGYUR GYUR
PAR ZHUGS PA'I BLA NA MED PA'I BDE BA CHEN PO'I 'BRAS BU THOB PAR
BYA BA LA SGRUB PA GZHAN MED DE, DE'I DON DU DE NYID KYIS BZA' BA
DANG GNAS LA SOGS

PA BDE BA RNAMS KYIS YON TAN GYI DBANG PHYUG BRGYAD LA SOGS PA
DANG LDAN PA'I THAMS CAD MKHYEN PA'I PHUN SUM TSOGS PA MNGON SUM
DU BYED PAR 'GYUR RO, ,BDE MCHOG LAS KYANG, DES NA BDE BA BDE
NYID KYIS, ,SANGS RGYAS THAMS CAD NYID THOB 'GYUR, ,ZHES GSUNGS
SO, ,DE LA

'DOD CHAGS LAS BYUNG BA'I BYANG CHUB SEMS DPA'I SPYOD PA NI RNAM
PA GSUM STE, 'DI LTA STE, SPROS PA DANG BCAS PA DANG, SPROS PA
MED PA DANG, SHIN TU SPROS PA MED PA ZHES BYA BA'O, ,DE LA SPROS
PA DANG BCAS PA'I SPYOD PA GANG ZHE NA, 'DI LTA STE, DE BZHIN
GSHEGS PA'I DBUGS DBYUNG

BA DANG, RDO RJE 'CHANG BA'I DBUGS DBYUNG BA JI SKAD DU BSTAN
BA'I DE BZHIN GSHEGS PA THAMS CAD KYI AA RA LI RGYAS PA DE NI
SPROS PA DANG BCAS PA'O, ,DE LA SPROS PA MED PA NI GANG YIN ZHE
NA, RTAG TU KHYAB PA LAS DGOS PA'I DBANG DU 'GA' ZHIG LA ROL PA
DE NI SPROS PA MED PA'O, ,SHIN TU SPROS

@96B PA MED PA GANG YIN ZHE NA, 'DU 'DZI THAMS CAD RNAM PAR
SPANGS NAS BSAM GTAN GYI ZAS DANG, GNAS PA 'BA' ZHIG DANG, YE
SHES KYI PHYAG RGYA DANG, SNYOMS PAR 'JUG PA LAS GOMS PA DE NI
SHIN TU SPROS PA MED PA STE, DPER NA SHING TSIG BAR GYUR KYANG
THAL BAR 'GYUR RO, ,T'A LA'I

LO MA TSIG PAR GYUR KYANG THAL BAR 'GYUR RO, ,RAS BAL GYI LO MA
TSIG PAR GYUR KYANG THAL BAR 'GYUR TE THAMS CAD KYANG THAL BAR
'GYUR RO, ,DE BZHIN DU SPYOD PA GSUM CHAR GYIS KYANG RDO RJE
'DZIN PA'I GO 'PHANG MNGON PAR 'DOD PA NYID SKYE BAR 'GYUR RO,
,YANG SGRUB PA PO LA NI DE KHO NA NYID

BSDUS PA LA SOGS PA'I RGYUD KYI RJES SU 'BRANGS NAS LAG PA'I
PHYAG RGYA DANG, GLU'I MCHOD PA DANG, STANG STABS LA SOGS PA'I
TSUL DANG, GAR LA SOGS PA'I SBYOR BA RTAG TU BRTZON PA'I YID
DANG, NYIN DANG MTSAN DU SPROS PA DANG BCAS PA'I MCHOD PAS PHYAG
RGYA CHEN PO'I DNGOS GRUB SGRUB PAR BYED DO, ,

DE BZHIN DU LA LA NI DPAL MCHOG DANG PO LA SOGS PA RNAL 'BYOR
CHEN PO'I RGYUD LA BRTEN NAS SKYIL MO KRUNG GI 'DUG STANGS DANG,
NYAMS RNAM PA DGU LA SOGS PA DE BZHIN GSHEGS PA THAMS CAD KYI ROL
MO SPROS PA DANG BCAS PA'I SPYOD PAS PHYAG RGYA CHEN PO'I GO
'PHANG THOB PAR BYED DO, ,GSANG BA

'DUS PA'I RGYUD 'DI LAS NI SPROS PA MED PA DANG SHIN TU SPROS PA
MED PA'I GNAS 'BA' ZHIG STON TO, ,DA NI SPROS PA DANG BCAS PA'I
SPYOD PA DPAL SANGS RGYAS THAMS CAD DANG MNYAM PAR SBYOR BA MKHA'
'GRO MA SGYU MA BDE BA'I MCHOG CES BYA BA RNAL 'BYOR CHEN PO'I
RGYUD LA 'JUG PAR BYA STE, DE NAS YANG

DAG BSHAD BYA BA, ,RNAM PA SNA TSOGS MCHOG GYUR PA, ,SANGS RGYAS
THAMS CAD MNYAM SBYOR BA, ,MKHA' 'GRO SGYU MA BDE BA'I MCHOG
,GSANG BA MCHOG GI DGYES PA NA, ,THAMS CAD BDAG NYID RTAG TU
BZHUGS, ,DPAL LDAN SANGS RGYAS KUN GYI DNGOS, ,RDO RJE SEMS DPA'I
BDE

'BYUNG BA, ,DE BZHIN GSHEGS PA'I LHA RDZAS MCHOG ,RIN CHEN RGYAN
LA SOGS PAS SPRAS, ,DRIL BU RGYAL MTSAN MCHOG LDAN PA'I, ,BLA RE
DAM PA BRES PA NA, ,RDO RJE GLU DANG MCHOD LA SOGS, ,GLU DANG SIL
SNYAN RNAM PAR 'PHRUL, ,ME TOG BDUG PA'I SBYOR BA DANG, ,MAR ME
DRI DANG SOGS LDAN

@97A *, ,PAR; ,SANGS RGYAS THAMS CAD MNYAM SBYOR BA, ,MKHA' 'GRO
SGYU MA BDE MCHOG BSGRUB, ,YANG NA SRID PA GSUM DAG GAM, ,YANG NA
BDAG GI GNAS DAG GAM, ,SKYED MOS TSAL LA SOGS PAR BSGRUB, ,DER NI
DANG POR GDAN BSHAM STE, ,'JAM ZHING

REG NA BDE 'GYUR BA, ,SNA TSOGS PADMO RAS KYIS G-YOGS, ,DER NI
THAMS CAD DAG PA'I GDAN, ,SANGS RGYAS THAMS CAD MNYAM SBYOR BAS,
,SBYOR BA'I DBANG PHYUG RNAM 'PHRUL BAS, ,RDO RJE SEMS DPA' DPAL
GYI LHA, ,DE NI RNAM PAR 'PHRUL PAR MDZAD, ,KHAMS KYI RANG

BZHIN THAMS CAD DANG, ,DE BZHIN SROG DANG RTZOL LAS BYUNG, ,RANG
GI LHA LA MNGON PHYOGS PA'I, ,GRUB PA'I PHYAG RGYAS RAB TU BSKOR,
,LUGS MA'AM YANG NA 'BUR DANG NI, ,MNGON PAR 'DUS BYAS LEGS BRIS
PA, ,RNAM PA SNA TSOGS GZUGS BRNYAN NI, ,MTSAN MA'I PHYAG

RGYA RAB TU BRTAG ,STAN DE DAG NI THAMS CAD LA, ,JI LTAR GNAS PA
BZHIN DU DGOD, ,GRU BZHI PA LA SGO BZHI PA, ,RTA BABS BZHI YIS
MDZES PAR BYAS, ,RDO RJE RIN CHEN PADMA SOGS, ,SGO SRUNG DANG NI
LDAN PAR BYA, ,RANG GI LHA DANG LDAN PA YI, ,BUD MED DAG NI LEGS
BSLABS PA, ,

SKAL BZANG RANG BZHIN PHYAG RGYAS MTSAN, ,TSOGS KYI DKYIL 'KHOR
BRTAG PAR BYA, ,ZHES GSUNGS PA'O, ,MDO'I TSIG DE RNAMS KYI DON
RGYA CHER DGROL BAR BYA STE, DE LA DANG PO KHO NAS SKYED MOS TSAL
LA SOGS PA YID DANG RJES SU MTHUN PA RNAM PAR DBEN PA'I GNAS SU
TSUL DANG MI

MTHUN PA LA SOGS PA SKAL BA NGAN PA RNAMS DANG BRAL BA'I GNAS DAG
TU SO PHAG LAS BYAS PA'I KHANG PA SUM BRTZEGS LA RGYAN RNAM PA
SNA TSOGS DANG LDAN PAR BYED DU GZHUG GO, ,DE LA KHANG PA DANG
POR NI TSANG MANG GZHAG PAR BYA'O, ,KHANG PA GNYIS PAR NI PI WANG
LA SOGS PA GLU GAR DANG

ROL MO'I MCHOD PA'I YO BYAD RNAMS GZHAG PAR BYA'O, ,KHANG PA GSUM
PAR NI RNAL 'BYOR MA RNAMS DANG LHAN CIG TU DPAL SNA TSOGS SKAL
BA BZANG PO'I MCHOG GNAS PAR BYA'O, ,YANG NA SA'I KHANG PAR RAB
TU BRTAN PA LA SOGS PA DANG YANG DAG PAR LDAN PA RGYAN RNAM PA
SNA TSOGS DANG, RDO RJE'I

@97B RANG BZHIN GYI SA'I CHA LA SHEL DANG, BEE d'URYA DANG,
AINDRA N'I LA DANG, MARGAD DANG, PADMA R'A GA'I RANG BZHIN CAN
RI'I RGYAL PO RI RAB LA RDO RJE RTZE MO CAN GYI GZHAL YAS KHANG
DU RNAM PAR BSAMS TE, GRU BZHI PA LA SGRO BZHI PA, ,RTA BABS
BZHIS NI MDZES PAR BYAS, ,THIG BZHI DANG NI

YANG DAG LDAN, ,KA BA BRGYAD KYIS MDZES BYAS PA, ,DRA BA DRA BA
PHYED PAS SPRAS, ,DAR DANG ME TOG PHRENG BAS BRGYAN, ,DRIL BU BA
DAN LEGS PAR MDZES, ,RNGA YAB LA SOGS RNAMS KYIS BRGYAN, ,SGO YI
MTSAMS NI THAMS CAD DANG, ,MTSAMS SU ZLA PHYED RDO RJE LDAN, ,

SKAS DANG RTA BABS SGO LA SOGS, ,SNA TSOGS PADMAS MDZES BYAS PA,
,ZHES BYA BA BSTAN TE, ,DER SGRUB PO BLA MA LAS GNANG BA THOB PAS
RDZOGS PA DANG MA RDZOGS PA'I RNAL 'BYOR GYI DBANG PHYUG RNAMS
LEGS PAR MCHOD PA LHAN CIG SPYOD BA DANG, RJES SU SPYOD PA RNAMS
DANG

LHAN CIG TU THA MAL PA'I NGA RGYAL BSAL BA RNAMS DANG LHAN CIG TU
'DZEM PA MED PAR GYUR PA'I SEMS KYIS SEMS SENG GE 'DRA BAS RIM PA
'DIS PHYAG RGYA CHEN PO SGRUB PA LA 'JUG PAR BYA'O, ,DE LA RIM PA
NI 'DI YIN TE, DON DAM PA'I BDEN PA LA DMIGS PA SNGON DU 'GRO BAS
BDAG LA BYIN

GYIS BRLAB PA'I RIM GYIS RDO RJE SEMS DPA'I SKUR BDAG NYID BSKYED
LA DKYIL 'KHOR GYI BDAG PO'I TSUL GYIS 'DUG NAS GZUGS KYI YUL LA
SPYOD PAR BYED DO, ,DE NAS DE BZHIN GSHEGS PA THAMS CAD BUD MED
KYI SGYU MA LTA BUR RAB TU BSTAN PAR BYA BA'I PHYIR LA LA NI BDE
MCHOG SGYU MA LTA BUS

'DOD CHAGS KYI RGYUD KYI NGO BO NYID KYIS BCOM LDAN 'DAS KYI
SPYAN SNGAR 'DUG LA, LA LA NI AE MA'O BDE BA LTA BUS RAB TU DGA'
BA'I RGYUD KYI NGO BO NYID KYIS G-YAS PHYOGS SU GNAS SO, ,LA LA
NI SGRON MA LTA BUS DRAG PO'I RGYUD KYI NGO BO NYID KYIS NUB
PHYOGS SU GNAS SO, ,LA LA NI SHA SHI

LTA BUS SROG GI RGYUD KYI NGO NGO NYID KYIS BYANG PHYOGS SU GNAS
TE 'DI DAG NI LHAN CIG SPYOD PA'O, ,LA LA NI SANGS RGYAS KYI
BYANG CHUB LTA BUS GTI MUG RNAM PAR SPYOD PA'I PHYIR SHAR LHO'I
MTSAMS SU GNAS SO, ,LA LA NI CHOS KYI 'KHOR LO LTA BUS KHAMS GSUM
RGAL CING GNON PA'I GNAS RNAM

@98A *, ,PAR SBYONG BAS LHO NUB MTSAMS SU GNAS SO, ,LA LA NI
KHAMS GSUM RNAM PAR RGYAL MA LTA BUS ZHE SDANG RNAM PAR BSAL BA'I
PHYIR NUB BYANG MTSAMS SU GNAS SO, ,LA LA NI 'DOD PA'I LCUG MA
LTA BUS 'DOD CHAGS KYI MUN PA BSAL BA'I PHYIR BYANG SHAR GYI

MTSAMS SU GNAS SO, ,LA LA NI GLING BU MA LTA BUS PHYI ROL GYI
ME'I PHYOGS SU GNAS SO, ,LA LA NI RGYUD MANGS LTA BUS SGEG CING
PI WANG LEN PAS KHAMS GSUM DBANG DU BYED CING PHYI ROL GYI BDEN
BRAL GYI PHYOGS SU GNAS SO, ,LA LA NI RGYUD GCIG PA LTA BUS RNGA
BO CHE RDUNG ZHING DUG

DANG RIMS RNAM PAR SEL BAS PHYI ROL GYI RLUNG GI PHYOGS SU GNAS
SO, ,LA LA NI RGYUD STUG PO LTA BUS RDZA RNGA RDUNG ZHING PHYI
ROL GYI DBANG LDAN GYI PHYOGS SU GNAS SO, ,LA LA NI RDO RJE ME
TOG MA LTA BUS LAG NA ME TOG THOGS TE PHYI ROL GYI SHAR LHO'I
MTSAMS SU GNAS SO, ,LA LA NI RDO RJE BDUG

PA MA LTA BUS SPOS KHANG THOGS NAS LHO NUB KYI MTSAMS SU GNAS SO,
,LA LA NI RDO RJE MAR ME MA LTA BUS MAR ME CHEN PO THOGS NAS NUB
BYANG GI MTSAMS SU GNAS SO, ,LA LA NI RDO RJE BYUG PA MA LTA BUS
DRIS YONGS SU GANG BA'I DUNG PHOR THOGS NAS PHYI ROL GYI SNAM
BU'I BYANG SHAR MTSAMS SU

GNAS SO, ,LA LA NI RTA GDONG LTA BUS RTA MCHOG GI KHA NAS 'BYUNG
BA'I DBUGS KYIS SRID PA GSUM SKEMS SHING SHAR PHYOGS KYI SGO
SRUNG BYED PAR GNAS SO, ,LA LA NI RDO RJE PHAG GDONG LTA BUS
KHAMS GSUM THAMS CAD SDUD CING LHO PHYOGS KYI SGO SRUNG BYED PAR
GNAS SO, ,LA LA NI RDO RJE

SNANG BA'I GZUGS KYIS KHAMS GSUM LA LTA ZHING NUB PHYOGS KYI SGO
SRUNG BYED PAR GNAS SO, ,LA LA NI THAL BA RAB TU 'JIGS PA'I RO
LANGS MA LTA BUS SA 'OG DANG SA STENG DANG MTHO RIS SU DBUGS
'BYIN CING THAL BAR GYUR PA YANG 'TSO BAR BYED DE BYANG PHYOGS
KYI SGO SRUNG BYED PAS GNAS SO, ,

DE LA BCOM LDAN 'DAS BDE BA CHEN PO 'KHOR LOS SGYUR BA NI SNGON
BYUNG BA'I TSUL GYI BDAG NYID CAN GYI TING NGE 'DZIN LA DGONGS PA
SNGON DU 'GRO BAS RANG GI SKU'I DKYIL 'KHOR LA GNAS PA'I DE BZHIN
GSHEGS PA THAMS CAD TSIM PAR BYA'O ZHES KHYAD PAR GYI NGA RGYAL
BSKYED LA, DANG PO GZUGS LA

@98B SOGS PA YUL RNAM PA GSUM NYAMS SU MYONG NAS DE'I RJES SU
SBYONG BA LA SOGS PA CHO GA RNAM PA GSUM GYIS ZAS THAMS CAD MNGON
PAR SBYANGS LA RANG BZHIN GYIS GRUB PA'I NANG GI THAB KHUNG RJES
SU DRAN TE, TING NGE 'DZIN SEMS DPA'I ZHAL DU RTZE GSUM PA'I ME'I
NANG DU SBYIN SREG DBUL

LO ZHES BYA BA'I NGA RGYAL BSKYED NAS ZAS LA SPYAD PAR BYA STE,
DE'I 'OG TU BDE BAR YONGS SU ZHU NAS RAS YA NAR 'GYUR RO, ,DE
LTAR SGRUB PA POS BZA' BA DANG, BCA' BA DANG, BTUNG BA RNAMS KYIS
SKU RDO RJE YANG DAG PAR TSIM PAR BYAS LA, MTHAR RIM PA 'DIS LNGA
BA REG BYA'I YUL

LA SPYOD PAR BYA STE, LHAN CIG SPYOD PA LA SOGS PA LHA MO'I TSOGS
RJES SU MNYES PAR BYED PA LA SOGS PA MKHAS PA LA BRTEN NAS JI
LTAR MNGON PAR 'DOD PA'I PHYAG RGYA BLANGS NAS NYE BAR BZHAG STE,
PHYAG RGYA CHEN PO'I DNGOS GRUB RDZOGS PAR BYA'O ZHES LHAG PAR
MOS PA BRTAN PA BSKYED

NAS; A'A LINGGA nA DANG, TZUMBA NA DANG, TZU SHA NA DANG, NA GA
PRA HA RA nA DANG, S'I TA KA RA DANG, KO KI LA DANG, BUNG BA'I
SGRA DANG, N'A LI YANG DAG BAR BSKUL BA LA SOGS PA BYAS NAS, DE
BZHIN GSHEGS PA'I SKYIL MO KRUNG DANG, RDO RJE'I SKYIL MO KRUNG
DANG, RIN PO CHE'I SKYIL

MO KRUNG DANG, PADMA'I SKYIL MO KRUNG DANG, LAS KYI SKYIL MO
KRUNG LA SOGS PA BCAS NAS LAS LA GNAS PAR 'GYUR RO, ,DE NAS RDO
RJE DANG PADMA YANG DAG PAR 'DUS PA LAS THABS DANG SHES RAB
SNYOMS PAR ZHUGS PAS PHUNG PO LA SOGS PA'I NGO BO NYID KYI DE
BZHIN GSHEGS PA THAMS CAD

KYI SPYI BO NAS BRTZAMS TE, N'A LI BDUN CU RTZA GNYIS LAS DRI MA
MED PA'I CHU RGYUN LTA BUS A'A LI K'A LI 'JU BAR GYUR PAS 'DOD
CHAGS DANG, 'DOD CHAGS DANG BRAL BA DANG, CHAGS PA BAR MA'I RIM
GYIS 'BAB PO, ,DE NAS SHES RAB KYI PHA ROL TU PHYIN PA'I NGO BO
NYID SO SO RANG GIS RIG PA

RDZOGS PAR BYED DO, ,DE LTAR DPAL BDE BA CHEN PO'I TING NGE 'DZIN
LA SLOB PA'I MCHOG THOB PA'I RNAL 'BYOR PAS TSOGS KYI DKYIL 'KHOR
DE NYID DU RJES SU GZUNG BA DANG, TSAR GCOD PAS SEMS CAN RNAMS
SMIN PAR BYED DO, ,GDUL BYA STONG PA NYID KYI LTA BA CAN LA LA
DAG LA BCOM LDAN

@99A *, ,'DAS DPAL BAD BA CHEN PO DE NYID RNAM PAR SNANG MDZAD
KYI GZUGS KYIS ZHI BA CHEN PO'I TING NGE 'DZIN DANG, STONG PA MA
YIN MI STONG MIN, ,ZHES BYA BA MI GNAS PA'I MYA NGAN LAS 'DAS
PA'I MTSAN NYID CAN RAB TU BSTAN NAS STONG PA NYID KYI LTA BA CAN
TSAR

GCOD PAR MDZAD DO, ,DE BZHIN DU SHIN TU GDUG CING GDUL BAR DKA'
BA RNAMS LA DPAL RDO RJE HE RU KA'I KHRO BO'I RGYAL PO'I TING NGE
'DZIN GYIS LTA BA NGAN PA TSAR BCAD NAS PHAN 'DOGS PAR MDZAD DO,
,LOG PAR LTA BA RNAMS NI PADMA GAR GYI DBANG PHYUG GI GZUGS KYIS
DON DAM PA'I

BDEN PA BSTAN NAS DBANG DU MDZAD DO, ,SHIN TU DMAN ZHING SER SNA
CAN BRKAM PA RNAMS LA DPAL RDO RJE NYI MA'I GZUGS DANG, RGYAS PA
CHEN PO'I TING NGE 'DZIN GYIS NYON MONGS PA'I LTA BA TSAR GCOD
PAR MDZAD DO, ,BRTZON 'GRUS SHIN TU DMAN PA RNAMS LA NI RTA MCHOG
GI GZUGS DANG,

DRAG PO'I SBYOR BA'I TING NGE 'DZIN GYIS PHA ROL GNON PAS BRTZON
'GRUS ZHAN PA RNAMS TSAR GCOD PAR MDZAD DO, ,DE LA BCOM LDAN 'DAS
DPAL BDE BA CHEN PO NI CHOS 'BYUNG BA'I AA RA LI CHEN PO'I ROL
PA'I NGO BO NYID RAB TU BRTAN PAR BYA BA'I PHYIR THUGS GZHAN DU
MI 'GYUR BA DANG, PHAN TSUN

RAB TU DGA' BAR BYA BA'I PHYIR RIM PA 'DIS SANGS RGYAS KYI ROL MO
MDZAD DE, PHYAG RGYA DANG, PHYAG RGYA'I LAN DANG, PHYAG DANG,
PHYAG GI LAN DANG, MCHOD PA DANG, MCHOD PA'I LAN DANG, GAR DANG,
GAR GYI LAN DANG, GLU DANG, GLU'I LAN DANG, LUS KYI BRDA DANG,
NGAG

GI BRDA THA SNYAD RNAMS SU BYED PA YIN NO, ,DE LA NGAG GI BRDA
BSTAN PAR BYA STE, AOm AA TI HO ZHES PA NI BRDA'I PHYAG 'TSAL LO
ZHES STON PA YIN NO, ,AOm PRA TI KA ZHES PA NI SLAR PHYAG LAN TO,
,TZTSE TZTSEm ZHES BYA BA NI SLOB DPON LA PHYAG BYA BA'O,
,BHAKshA NI ZHUGS SHIG PA'O, ,TZTSOm NAm LEGS

PAR 'ONGS SAM ZHES PA'O, ,TZTSA NI 'DUG SHIG ZHES PA'O, ,KHAm NI
ZO SHIG PA'O, ,KHA NI RAB TU ZO SHIG PA'O, ,TRAm TRAm NI SHA'O,
,SHRAm SHRAm NI KHRAG GO, ,DREm DREm NI SHA ZO SHIG PA'O, ,DZAm
PHAm NI RDO RJE'I CHU'O, ,SO MA NI BDUD RTZI'I CHU'O, ,AI DA YA
NI CHANG NGO, ,SHAm PA RI NI BTUNG

@99B BA'O; ,SAm BA RI NI CHU'O, ,SU PRI YAm NI ME TOG GA, ,SAN
TSA YAm NI 'BRAS BU'O, ,DZA LA KAm NI GOS SO, ,SKAm NI KHYIM MO,
,KshO RNAMS NI RANG GI KHYIM MO, ,KA MA DAm NI LHA'I KHANG PA'O,
,KshE PA NA NI DKYIL 'KHOR RO, ,BHO DA NA NI DKYIL 'KHOR GYI SLOB
DPON NO, ,AUP'A YA NI SLOB

MA'O; ,MI TRA TA RAm NI SPUN NO, ,RANYDZI NA NI LHA MO'O, ,KO BI
TA NI RDO RJE RNAL 'BYOR MA'O, ,TARMA RI NI MKHA' 'GRO MA'O, ,BI
GLA BA NI MA'O, ,SVA MU KHA NI PHA'O, ,KA YO KYA NI BU'O, ,PRIm
PRIm NI BU MO'O, ,BA HU LA NI GZUGS BZANG MA'O, ,LO tA tA NI 'GRO
BA DANG 'ONG BA'O, ,BA HA

RI NI ZO SHIG PA'O, ,DHA NU DA NI RDZAS BYIN CIG PA'O, ,SHE SHE
NI SONG SHIG PA'O, ,PRE PRE NI SHOG SHIG PA'O, ,TRAm NI MED PA'O,
,BI TRU MO NI KHROS PA'O, ,TSO RA NI GSAD PA'O, ,DZI BA NI BSRUNG
BA'O, ,N'I RA NI CHAGS PA DANG BRAL BA'O, ,HRI NI CHAGS PA'O,
,DRA BA NI RDZAS SO, ,RIM PA

BZHIN DU MCHOD PA NI SU RA TA STVAm ZHES BRJOD PAR BYA'O, ,RANG
GI LHA RJES SU DRAN PA LA SU RA TO HAm ZHES BRJOD PAR BYA'O, ,AA
NU TA R'A GA Y'A MI ZHES BYA BA NI LAN TE RDO RJE SEMS DPA'I
SGRUB PA LA'O, ,DPAL RDO RJE RNAM PAR SNANG MDZAD KYI SGRUB PA LA
NI AA NU PO DA Y'A MI ZHES BYA BA LAN YIN NO, ,DPAL

HE RU KA'I RDO RJE SGRUB PA NI AA NU MO DA Y'A MI ZHES BYA BA LAN
YIN NO, ,DPAL PADMA GAR GYI DBANG PHYUG GI SGRUB PA LA NI YANG AA
NU R'A GA Y'A MI ZHES BYA BA LAN YIN NO, ,RTA MCHOG GI SGRUB PA
LA NI AA NU BARshA Y'A MI ZHES BYA BA LAN YIN NO, ,LHA MO GANG
YIN PA RNAMS KYI MCHOD PA'I LAN YIN

TE; SA MA YA SATVAm ZHES BYA BA'I TSIG LNGAS SO, ,RANG GI LHA
RJES SU DRAN PAR BYA BA LA NI SA MA YO HAm ZHES BYA BA'I TSIG GIS
NI DPAL RDO RJE SEMS DPA'I DKYIL 'KHOR TE TSOGS KYI MCHOD PA'O,
,NGAG GI BRDA'I LE'U'I RIM PA'O, ,DA NI LUS KYI BRDA BSTAN PAR
BYA STE, SPYI BOR NYUG PA NI PHYAG 'TSAL BA'O, ,DPRAL

BAR REG PA NI PHYAG GI LAN NO, ,G-YAS PA'I SMIN MA BSKYOD PA NI
SKU'I DNGOS GRUB PO, ,G-YON PAS NI RNAM PAR RGYAL PA'O, ,MIG
G-YON PA LA REG PA NI BUD MED BZANG MO YIN ZHES PA'O, ,G-YAS PAS
NI SKYES PA BZANG PO'O, ,RNA BA G-YON PA LA REG PA NI LEGS PAR
'ONGS PA'O, ,

@100A *, ,G-YAS PAS NI LEGS PAR SMRAS PA'O, ,SNA KHUNG G-YAS PA
LA REG PA NI SBOS SO, ,G-YON PA LA NI DRI SLONG BA'O, ,LCE G-YAS
SU SGUL BA NI SHA'O, ,G-YON DU NI CHANG SLONG BA'O, ,MCHAN KHUNG
G-YON PAR REG PA NI ZAS SO, ,G-YAS PAR REG PA NI TSOD

MO SLONG BA'O, ,LUS KYI BRDA'I LE'U'I RIM PA'O, ,DE LTAR 'JIG
RTEN PA'I BSAM GTAN RNAM PAR BSAL ZHING YID LA RE BA RNAMS SPANGS
NAS RTAG TU DGA' BA'I YID CAN GYI RNAL 'BYOR PA RNAMS DANG LHAN
CIG DGA' BZHIN PAS NI JI LTAR RGYAL PO AINDRA BH'U TI DANG 'DRA
BAR PHUNG

PO'I KHOG PA BRJES TE, RDO RJE'I LUS SU GYUR NAS BTZUN MO'I TSOGS
DANG LHAN CIG TU MI SNANG BAR GYUR TE, YON TAN BRGYAD DANG LDAN
PAS SANGS RGYAS KYI ZHING NAS SANGS RGYAS KYI ZHING DU 'GRO STE
JI SKAD DU RTZA BA'I MDO LAS, LHA MO KUN GYI LONGS SPYOD LA, ,CI
BDE BAR NI BRTEN BYA BA, ,BDAG

NI CHE BA'I LHAR SBYOR BAS, ,BDAG LA BDAG GIS RAB TU MCHOD, ,RNAL
'BYOR THAMS CAD BDE BA YI, ,RJES SU SBYOR BAS MCHOD BYED CING,
,RTAG TU MYONG BAR BYED PA NA, ,SHIN TU SBYOR BAS RAB 'GRUB
'GYUR, ,SANGS RGYAS THAMS CAD BDAG NYID KYI, ,RA SA YA NA'I BDE
BA DES, ,RDO RJE

SEMS DPA'I DPAL TSE DANG, ,LANG TSO NAD MED BDE MCHOG 'GRUB,
,SANGS RGYAS KUN GYI SKU CHEN DANG, ,SANGS RGYAS KUN GYI GSUNG
SNYAN DANG, ,SANGS RGYAS KUN GYI THUGS CHEN PO, ,SANGS RGYAS KUN
GYI MCHOD PA CHE, ,SANGS RGYAS KUN GYI RGYAL CHEN PO, ,RDO RJE
'DZIN PA KUN GYI

BDAG ,'JIG RTEN DBANG PHYUG KUN GYI GTZO, ,RIN CHEN DBANG PHYUG
KUN GYI BDAG ,DE DAG DANG NI DGA' SPYOD NA, ,'DOD PA BZHIN DU
'GRO 'ONG LDING, ,LHA MO THAMS CAD GRUB CHEN PO, ,'KHOR LOS SGYUR
BA RAB TU 'GRUB, ,CES GSUNGS PA'I PHYIR RO, ,YANG NA 'BYOR BA
CHUNG BA RNAMS

KYIS BSHAD MA THAG PA'I RIM PAS ROL MO'I SPROS PA RGYA CHE BA
DANG, RTAG TU PHUN SUM TSOGS PAR MI NUS PA DES NI SPROS PA MED PA
DANG SHIN TU SPROS PA MED PA 'DI NYID BDE MCHOG TU BSTAN PA'I
SPYOD PA BSHAD PAR BYA STE, NYIN RE'AM YANG NA ZLA RE'AM, ,YANG
NA DE BZHIN LO RER NI, ,JI BZHIN BYIN GYIS

@100B BRLABS NAS KYANG, ,SANGS RGYAS BDE MCHOG GAR BYA'O, ,ZHES
BYA BA DANG, LANGS PA'AM NI 'DUG PA'AM, ,'CHAG GAM JI LTAR GNAS
PA DANG, ,DGOD DAM RAB TU SMRA YANG RUNG, ,GANG NA JI LTAR SPYOD
KYANG RUNG, ,ZHES BYA BA DANG, DBANG PO GANG DANG GANG LA MA
GYUR, ,DE DANG DE

YI NGO BOR BYA, ,MNYAM PAR MA BZHAG SBYOR BA YIS, ,THAMS CAD
SANGS RGYAS RANG BZHIN BYA, ,ZHES GSUNGS PA'I PHYIR RO, ,'DOD
CHAGS CHOS KYI TSUL BSTAN PA'I, ,RNAM PAR ROL PA SPROS PA NI,
,NAM MKHA' MNYAM PAS MKHA' LTA BU, ,MTHA' MED RGYA MTSO DAG DANG

MTSUNGS, ,SLOB MAS KHONG DU CHUD PA'I PHYIR, ,DNGOS PO TZAM ZHIG
BLANGS PA YIN, ,'DOD CHAGS BSTAN PAR BYA BA NI, ,SKYE BA DU MAS
BSHAD NUS SAM, ,DPAL SANGS RGYAS THAMS CAD DANG MNYAM PAR SBYOR
BA MKHA' 'GRO MA SGYU MA BDE BA'I MCHOG GI TSUL LAS, BYANG CHUB

SEMS DPA' SEMS DPA' CHEN PO'I SPYOD PA CHOS 'BYUNG BA'I MNGON PAR
BYANG CHUB PA'I SPROS PA DANG BCAS BA BSDUS PA'I THE TSOM GCOD PA
STE LE'U DGU PA'O,, ,,RDO RJE SLOB MAS GSOL PA, SPROS PA DANG
BCAS PA'I SPYOD PA NI YONGS SU GSAL BAR GYUR LAGS NA, SPROS PA

MED BA'I SPYOD PA BCOM LDAN 'DAS RDO RJE SLOB DPON STON PAS BSHAD
DU GSOL, RDO RJE SLOB DPON GYIS SMRAS PA, SEMS CAN CHEN PO LEGS
SO LEGS SO, ,DPAL GSANG BA 'DUS PA ZHES BYA BA RNAL 'BYOR CHEN
PO'I RGYUD KYI MAN NGAG GIS RAB TU BSTAN PAR BYA YIS, RTZE GCIG
BA'I YID

KYIS NYON CIG ,RI BO SHIN TU DBEN PA DANG, ,DGON PA CHEN PO'I SA
PHYOGS NA, ,'BRAS BU ME TOG RNAMS KYIS BRGYAN, ,'DIR NI BSAM GTAN
BSDUS PA'O, ,ZHES BYA BA LA SOGS PA RGYUD LAS GSUNGS PA'I YID
DANG RJES SU MTHUN PA'I SA PHYOGS SU SA'I KHANG PA JI SKAD DU

BSHAD PA BZHIN MNGON PAR SBYANGS LA DER ZUR BZHI LA SOGS PA'I YON
TAN DANG LDAN PA'I RDO RJE NOR BU'I RTZE MO CAN GYI GZHAL YAS
KHANG BSKYED LA, DE'I 'OG TU THA MAL BA'I NGA RGYAL DANG BRAL
BA'I RNAL 'BYOR PA CHEN POS PHYI ROL GYI PHYAG RGYA MNGON PAR
SBYANGS LA RIGS GCIG TU GTOGS PA'I

@101A *, ,RANG GI SLOB MA DANG LHAN CIG TU 'OG NAS BSHAD PA'I RIM
GYIS PHYAG RGYA CHEN PO SGRUB PA BRTZAM PAR BYA'O, ,DE'I RIM PA
NI 'DI YIN TE, DANG PO KHO NAR DON DAM PA'I BDEN PA LA DMIGS NAS
BDAG LA BYIN GYIS BRLAB PA'I RIM GYIS MI BSKYOD PA PHYUNG STE
RJES SU BCUG NAS DKYIL

'KHOR GYI BDAG PO NYID DU GNAS LA, DE NAS THA MAL PA'I NGA RGYAL
BSAL TE, MI PHYED PA'I 'KHOR RNAMS RANG GI SKU'I DKYIL 'KHOR LTA
BU'I YAN LAG TU GYUR PA'I RNAM PAR SNANG MDZAD LA SOGS PA'I DKYIL
'KHOR GYI LHA RNAMS SU LHAG PAR MOS PAS DKYIL 'KHOR GYI 'KHOR
LO'I

LHA MA LUS PA RJES SU MNYES PAR BYAS LA RANG GI PHYAG RGYA DANG
LHAN CIG RIL POR 'DZIN PA'AM, GZHIG PA'I RIM GYIS DON DAM PA'I
BDEN PA LA 'JUG GO, ,DE NAS SPYAN LA SOGS PA'I LHA MO RNAMS KYIS
TSANGS PA'I GNAS BZHI'I DON GYI RDO RJE SEMS KHYOD CES BYA BA LA
SOGS PA'I

TSIGS SU BCAD PA RNAMS KYIS YANG DAG PAR BSKUL PAS BDAG LA BYIN
GYIS BRLAB PA'I RIM GYIS SKAD CIG GIS LANGS NAS MCHOG TU DGA'
BA'I RO MYANG BAR BYA BA'I PHYIR NYAMS RNAM PA DGUS ROL PA MDZAD
DO, ,DE LTAR YANG NAS YANG DU YANG DAG PA'I MTHA' LA RAB TU ZHUGS
NAS

YANG NAS YANG DU BZHENGS TE, DE BZHIN GSHEGS PA LNGA'I NGO BO
NYID DU GYUR PAS 'DOD PA'I YON TAN LNGA RNAMS MYONG BAR MDZAD DE,
JI LTAR YID ZHUM PAR MI 'GYUR BA DE LTAR DE BZHIN GSHAGS PA THAMS
CAD KYI AA RA LI RDZOGS PAR BYED DE, DE LA RANG GI GZUGS LA SOGS

PA GZUGS KYI YUL RNAM PA GSUM LA RJES SU SPYOD PA BYED PA DANG,
GLU DANG PI WANG LA SOGS PA'I SGRA'I YUL RNAM PA GSUM LA RJES SU
SPYOD PAR BYED PA DANG, SPOS DANG ME TOG LA SOGS PA DRI RNAM PA
GSUM LA RJES SU SPYOD PAR BYED PA DANG, KHA PA DANG, TSA BA DANG,
BSKA BA

DANG, SKYUR BA DANG, LAN TSVA LA SOGS PA'I RO RNAM PA GSUM LA
RJES SU SPYOD PAR BYED DO, ,DE NAS LO BCU DRUG MA SKYE GNAS MA
NYAMS SHING NU MA MA KHRANG ZHING RGYAS PA'I NA CHUNG JI LTA BU'I
SME SHA CAN DANG, BTZO BLAG MKHAN DANG, GAR MKHAN MA DANG, PHRENG
BRGYUD MA DANG, MDA'

@101B MKHAN MA'AM, BZO BYED MA'AM, GZHAN GANG YANG RUNG YAN LAG
MI DMAN PA'AM, RTZA LAG TU GYUR PA'I BUD MED DANG GZHAN LA'ANG
DES BGROD PAR BYA STE, DE NAS RNAM PAR MI RTOG PA'I BDAG NYID CAN
GYI RNAL 'BYOR PAS BDAG NYID DNGOS PO THAMS CAD KYI BDAG NYID DU
BSTAN

PAR BYA BA'I PHYIR, 'JIG RTEN PAS SMAD PA'I DAM TSIG RNAMS GANG
YIN PA LA SPYAD PA LA SOGS PA'I RIM GYIS MNGON BAR 'DUS BYAS LA
'JIG RTEN PA'I MTSAN MA DMIGS PA SPANGS TE RAB TU GSANG BA'I GNAS
NA 'DUG STE LONGS SPYAD PAR BYA'O, ,DE BZHIN DU PHYAG RGYA MI
BCING

BA DANG, DKYIL 'KHOR MED PA DANG, THAB KHUNG MED PA DANG, MCHOD
RTEN GYI LAS MI BYA BA DANG, GLEGS BAM MI KLAG PA DANG, LUS KYI
NGAL DU BA SPANG BA DANG, RAS RIS DANG SHING DANG RDO'I GZUGS
BRNYAN LA PHYAG MI BYA BA DANG, NYAN THOS DANG RANG SANGS RGYAS
RNAMS LA SKYABS SU MI

'GRO BA DANG, TSES GRANGS DANG BYED PA DANG THANG CIG DANG, SKAD
CIG MA'I DUS LA LTOS PAR MI BYED DE, 'DI DAG THAMS CAD NI NANG GI
BDAG NYID KHO NAS RDZOGS PAR BYED DO, ,GAL TE 'BYOR PA MA TSANG
BAS BSDUS PA'I DKYIL 'KHOR RDZOGS PAR BYA BAR MI NUS PAR GYUR NA
SGRUB PA

BO DES DE KHO NA NYID RNAM PA LNGAS KYANG SPROS PA MED PA'I SPYOD
PA LA RIM PA 'DIS BSLAB PAR BYA'O, ,DE'I RIM PA NI 'DI YIN TE, LA
LA NI GZUGS RDO RJE MA LTA BUS LAG PA'I PADMA 'JAM PA DANG, ME
LONG THOGS NAS ZHI BA'I MIG GIS LTA ZHING MU TIG GI CHUN 'PHYANG
MA LUS

PAR 'KHROL ZHING RNAM PAR PHYE BA DANG, NU MA RGYAS SHING CUNG
ZAD MNYEN PA DANG, GOS GROL ZHING RO SMAD CUNG ZAD STON PAS BDE
PA CHEN POS RJES SU MNYES PAR BYA BA'I PHYIR SHAR LHO'I MTSAMS SU
GNAS SO, ,LA LA NI SGRA RDO RJE MA LTA BUS MIG RNAM PAR 'BYED
CING LTA BA DANG, SGEG

PA'I NYAMS DANG LDAN PAS ROL CING 'GYING BAG DANG BCAS PAS 'DOD
CHAGS LA SPYOD PA'I CHOS STON PA 'CHAD PA LA MKHAS SHING DGE BA'I
GTAM SMRA ZHING RAB TU GLU LEN LA KO KI LA'I GLU'I RJES SU PI
WANG GI ROL MO RAB TU RDUNG BAS LHO NUB KYI MTSAMS SU GNAS SO,
,LA LA NI

@102A *, ,DRI RDO RJE MA LTA BUS 'DZUM PA DANG BCAS PA'I MIG GIS
LTA BAR BYED CING SOR MO MTHON PO BIMBA LTA BU'I 'OD KYIS RNAM
PAR MDZES PA ZANGS LTAR DMAR ZHING DRA BAS 'BREL BA'I LAG PA'I
RTZE MOS GAR BYED PA LTA BUS NOR BU'I RANG BZHIN GYI SNOD 'DZIN
CING GUR KUM

DANG; AA GA RU DANG, GLA RTZI DANG, TZANDAN SBRUL GYI SNYING PO
DANG, GA PUR LA SOGS PA'I DRI RNAMS KYIS BSGOS PAS PHYOGS BCU MA
LUS PA DRIS KHYAB PAR BYED PA'I DRI'I SNOD THOGS TE NUB BYANG GI
MTSAMS SU GNAS SO, ,LA LA NI RO RDO RJE MA LTA BUS BRTZE BA DANG
BCAS PA'I

MIG GIS LTA BAR BYED CING GSER DANG DNGUL LA SOGS PA DANG, RIN PO
CHE DPAG TU MED PA'I SNOD THOGS TE, TSOD RNAM PA SNA TSOGS KYIS
BKANG BA'I RO'I MCHOG RNAMS DANG, LHA'I KHA ZAS BDUD RTZI CHEN PO
DANG BCAS PA MTHUN PA'I KHA ZAS THOGS NAS BYANG SHAR MTSAMS

SU GNAS SO, ,LA LA NI REG RDO RJE MA LTA BUS LUS MTSAN THAMS CAD
KYIS BRGYAN PA KHRO GNYER GSUM GYIS MNGON PAR MDZES PA, DBUS SHIN
TU PHRA BA RGYAL MTSAN LTAR LTE BA RGYA CHE ZHING G-YAS PHYOGS SU
'KHYIL ZHING ZAB PA SKU SMAD LCI BA 'GROS DAL ZHING SHIN TU SGEG
PA BZHIN 'DZUM PA

DANG BCAS SHING ZHI BAS LTA BA BDE BA CHEN PO RJES SU MNYES PAR
BYA BA'I PHYIR PHANG PAR NYE BAR BZHAG NAS GNAS SO, ,DE NAS BDE
BA CHEN PO'I DPAL RAB TU DGA' BA'I SPYOD PA BSTAN PAR BYA BA'I
PHYIR, A'A LINGGA NA DANG, TZUM BA NA DANG, CU SHA NA DANG, KU
TZA KRA HA NA DANG, PU LA KA T'A

dA NA DANG, DA SHA NA KHA DA NA DANG, MARDA NA DANG, DO LA DANG,
S'U TZI DANG, KUR PA RAL SOGS PA'I KA RAN DANG, RAB TU RMONGS PAS
MU TIG GI CHUN 'PHYANG BSKYED CING DU BU DANG, DBU RGYAN DANG,
RKANG GDUB KYI SGRA DANG LDAN PAR YUL DANG, DBANG PO DANG, RDO
RJE DANG, PADMA

DANG, THABS DANG, SHES RAB DANG, YE SHES DANG, SHES BYA LA SNYOMS
PAR ZHUGS SHING A'A LI K'A LI DANG, MA DAN PA TRA DANG, KURMA
KAnDA DANG, SHA SH'ANGKA STE, N'A dI GSUM TYAm KU LAS RAB TU
BSKUL BAS PHUNG PO LA SOGS PA'I NGO BO NYID KYI DE BZHIN GSHEGS
PA THAMS CAD

@102B DRI MA MED PA'I RGYUN LTA BUS ZHU BAR GYUR NAS YE SHES KYI
SA THOB NAS MCHOG TU BDE BA CHEN PO'I GNAS YANG DAG PAR RIG PAR
'GYUR RO, ,DON 'DI NYID GSAL BAR BYA BA'I PHYIR, RTZA BA'I MDO
LAS, CHAGS CAN YE SHES 'DOD PA YIS, ,RTAG TU 'DOD PA'I YON TAN
BSTEN, ,ZHES

GSUNGS PAS SO, ,GAL TE GZUGS RDO RJE LA SOGS PA DAG KYANG MED NA
DE'I TSE REG BYA RDO RJE GCIG PU DANG LHAN CIG PA'I KUN DU SBYOR
BAS KYANG BSGRUB PAR BYA STE, GANG GI PHYIR DE BZHIN GSHEGS PA
THAMS CAD NI SGRUB PA PO'I LUS KYI DKYIL 'KHOR GYI NANG DU 'DUS
PA YIN LA LHA MO THAMS

CAD NI REG BYA RDO RJE'I LUS KYI DKYIL 'KHOR GYI NANG DU 'DUS PA
YIN TE, DE BAS NA MI PHYED PA'I NGA RGYAL GYIS RNAM PAR MI RTOG
PAR BSLAB BAR BYA'O ZHES RAB TU BSTAN PAR BYA BA'I PHYIR, RTZA
BA'I RGYUD LAS KYANG, DE NAS PHYAG NA RDO RJE DE BZHIN GSHEGS PA
THAMS CAD KYI BDAG POS DE BZHIN

GSHEGS PA THAMS CAD KYI RIG PA'I BRTUL ZHUGS YANG DAG PAR LEN
PA'I SPYOD PA NYID KYI SKU DANG GSUNG DANG THUGS RDO RJE LAS
PHYUNG NGO, ,SKU GSUNG THUGS KYI RDO RJE RNAMS, ,LUS DANG NGAG
SEMS BSGOMS PAS NI, ,RANG GI NGO BOR DE BYAS NA, ,MYUR DU DNGOS
GRUB THOB PAR 'GYUR, ,

DE LA 'DI NI SKU DANG GSUNG DANG THUGS RDO RJE'I RIG PA'I BRTUL
ZHUGS SO, ,THOR TSUGS DBU RGYAN CAN GYI GZUGS, ,CHEN PO KHA DOG
DKAR BO 'DRA, ,SNGAGS KYI SDOM PAS KUN TU BSDAMS, ,CHO GA BZHIN
DU THAMS CAD BYA, ,LO GRANGS BCU DRUG LON PA NI, ,RGYAN RNAMS KUN
GYIS RNAM

PAR BKLUBS, ,BZHIN SDUG MIG NI DKYUS RING PA, ,RNYED NAS RIG PA'I
BRTUL ZHUGS SPYAD, ,SPYAN GYI GO 'PHANG LONGS SPYOD PAS, ,RDO RJE
MTSAN MAS BSGOM PAR BYA, ,PHYAG RGYA SNGAGS KYI CHO GA SHES,
,SNGAGS DANG RGYUD NI LEGS PAR BSLABS, ,DE BZHIN GSHEGS PA'I
BTZUN

MOR BYA, ,SANGS RGYAS BYANG CHUB RAB GNAS PA, ,BRTUL ZHUGS CHEN
PO DUS BZHIR NI, ,GSANG BA'I MCHOD PA RAB TU BYA, ,SDONG BU RTZA
BA 'BRAS BU YI, ,BZA' DANG BCA' BA SPYAD PAR BYA, ,'ON KYANG MYUR
DU SANGS RGYAS 'GYUR, ,BDAG PO YE SHES RGYA MTSO CHE, ,ZLA BA
DRUG GIS DE DAG

@103A *, ,KUN; ,GDON MI ZA BAR 'GRUB PAR 'GYUR, ,SGRUB PA PO NI
BLO BRTAN PAS, ,NAGS TSAL RTAG TU BSOD SNYOMS BSLANG, ,KHA ZAS
BZANG PO BSTAR BA DAG ,SKRAG NAS DE DAG STER BAR 'GYUR, ,'DAS NA
RDO RJE GSUM BDAG NYID, ,RDO RJE MI 'GYUR MA RUNG

'GYUR, ,LHA MO KLU MO GNOD SBYIN MO, ,LHA MA YIN NAM MI MO'ANG
RUNG, ,RNYED NAS RIG PA'I BRTUL ZHUGS SPYAD, ,RDO RJE GSUM GYI YE
SHES BSTEN, ,ZHES GSUNGS TE, DE LTAR 'DOD PA NA SPYOD PA DRUG
STE, GNYIS GNYIS 'KHYUD PA DANG, LAG PA BCANGS PA DANG, BLTAS PA

DANG, DGOD PA'I 'KHRIG PAS MCHOG TU DGA' BA'I BDE BA SKAD CIG
SKAD CIG LA NYAMS SU MYONG BAR BYED DO, ,RDZOGS PA'I GNAS SKABS
NA YANG 'KHOR BA DAG LAS RTAG TU DGA' BA'I GZUGS CAN DU 'GYUR RO,
,DON 'DI NYID GSAL BAR BYA BA'I PHYIR LHA THAMS CAD YANG DAG PAR
'DUS PA'I RGYUD

LAS; DBANG PO GNYIS NI MNYAM SBYAR TE, ,RTZOL BA'I CHO GA'I 'OG
TU NI, ,DGA' BA'I SEMS KYIS THUGS 'GRUB PA, ,BDE BA CHEN PO ZHES
BYA'O, ,SPROS PA MED PA'I SPYOD PA BSDUS PA'I THE TSOM GCOD PA
STE LE'U BCU PA'O,, ,,DA NI SHIN TU SPROS PA MED PA'I SPYOD PA LA
'JUG

BAR BYA STE, RI BO SHIN TU DPEN PA'AM, ,CHU NGOGS 'BAB CHU'I GNAS
RNAMS DANG, ,DUR KHROD LA SOGS GNAS RNAMS SU, ,BSAM GTAN BSDUS PA
'DI BYA'O, ,ZHES RGYUD LAS GSUNGS PA'I YID DANG RJES SU MTHUN
PA'I SA PHYOGS SU KHA ZAS SBYOR BA'I PHYIR GNOD SBYIN MO MNGAG

GZHUG MO LA SOGS PA BSGRUB PAR BYA'O, ,YANG NA SGRUB PA'I GROGS
MCHOG GAM, ,TSOGS CHEN PO'I KHA ZAS TZAM BSGRUBS NAS RIM PA 'DIS
SHIN TU SPROS PA MED PA'I SPYOD PA LA 'JUG PAR BYA'O, ,DE'I RIM
PA NI 'DI YIN TE, DE LA DANG PO KHO NAR SGRUB PA POS 'KHOR BA
THOG MA MED PA CAN

GYI SDUG BSNGAL DRAN PAR BYAS LA, MYA NGAN LAS 'DAS PA'I BDE BA
'DOD PAS 'DU 'DZI THAMS CAD YONGS SU SPANG BAR BYA ZHING THA NA
RGYAL SRID KYI DBANG PHYUG LA'ANG SDUG BSNGAL GYI 'DU SHES BSGOM
PAR BYA'O, ,GNYIS PA TIL 'PHUR LA'ANG DNGOS POR 'DZIN PA'I BLO
SPANG PAR BYA'O, ,GSUM PA DON

@103B DAM PA'I BDEN PA LA DAD PAS LUS DANG SROG LA'ANG LTOS PA
MED PAR BYA'O, ,JI SKAD DU TING NGE 'DZIN RGYAL PO'I MDO LAS,
RIGS KYI BU DE BAS NA BYANG CHUB SEMS DPA' SEMS DPA' CHEN PO TING
NGE 'DZIN 'DI 'DOD CING MYUR DU BLA NA MED PA YANG DAG PAR RDZOGS
PA'I BYANG CHUB TU MNGON PAR

RDZOGS PAR 'TSANG RGYA BAR 'DOD PAS LUS DANG SROG LA LTOS PA MED
PAR BYA'O ZHES GSUNGS PAS SO, ,DE BZHIN DU 'JIG RTEN PA'I DNGOS
GRUB PHRA MO DANG, GRUB PA CHEN PO BRGYAD LA DON DU GNYER BAR MI
BYA STE, RNAM PAR G-YENG BAR 'GYUR BA DANG, PHYIR LDOG PAR 'GYUR
BA'I PHYIR RO, ,JI

SKAD DU THUN MONG MA YIN PA'I GSANG BA ZHES BYA BA'I RNAL 'BYOR
CHEN PO'I RGYUD LAS, DE NAS GZHAN YANG THAMS CAD MKHYEN PA'I
DNGOS GRUB THOB PA'I PHYIR DNGOS GRUB GANG CI YANG RUNG BA LA
TSOL BAR MI BYED DE, 'JIG RTEN RGYANG PAN PA'I NGAG GI DNGOS GRUB
DANG, MNGAG GZHUG PA'I DNGOS GRUB DANG, BUM PA BZANG

PO'I DNGOS GRUB DANG, SA 'OG GI DNGOS GRUB DANG, RGYAL SRID KYI
DNGOS GRUB DANG, RGYAS PA'I DNGOS GRUB DANG, DBANG DU BYA BA'I
DNGOS GRUB DANG, MNGON SPYOD KYI DNGOS GRUB RNAMS DON DU GNYER
BAR MI BYA STE, DE CI'I PHYIR ZHE NA, 'DI LTAR DNGOS GRUB CHEN
PO'I DON DU DNGOS GRUB PHRA MO LA 'DOD PA

BSKYED PAR MI BYA'O, ,RNAM PAR MI RTOG PA'I DNGOS GRUB 'BA' ZHIG
LA SEMS RTZE GCIG PAR GYUR PAR BYA'O, ,DE SKAD DU GSANG BA GRUB
PA LAS KYANG, SBYOR BA LA SOGS 'BAD PA NI, ,DE NYID RIG PAS SPANG
BAR BYA, ,RDO RJE SEMS DPA' NGES 'JUG PA, ,SPANGS NAS GZHAN DU MI
BYA'O, ,

DAG PA'I DE NYID LA GNAS PAS, ,SBYONG BA RNAMS KYANG MI BYA STE,
,BDAG NYID GNAS PA'I SBYOR BA YIS, ,JI SRID BAR DU SO SOR BRTAG
,DNGOS MED GO 'PHANG LA GNAS DANG, ,THABS BZANG DAG DANG LDAN PA
YIS, ,RTOG LAS GANG CI 'ANG 'BYUNG BA RNAMS, ,MA BRTAGS PAR NI

'GRUB PAR 'GYUR, ,BSGOM PA'I SBYOR BA'I STOBS KYIS NI, ,DNGOS
GRUB MTSAN NYID GANG CI'ANG RUNG, ,DE KUN SKAD CIG TZAM LA NI,
,RANG NYID GNAS PAR 'GYUR BA YIN, ,DE BAS NA PHYI ROL GYI BUD MED
RNAM PAR SPANGS NAS SNYING GAR GNAS PA'I YE SHES KYI PHYAG RGYA
DANG LHAN CIG

@104A *, ,SNYOMS PAR 'JUG PAS SHIN TU MYUR BAR RDO RJE 'CHANG
CHEN PO'I GO 'PHANG RDZOGS PAR BYA'O ZHES SPROS BAS DMIGS TE,
GCIG PU KHO NAR 'OG NAS BSHAD PA'I RIM PA BZHIN DU BSAM PAR
BYA'O, ,DE YI RIM PA NI 'DI YIN TE, JI SRID PHUNG PO'I ZAM TOG
YOD PA

DE SRID KYI BAR DU NI RNAM PAR SHES PA GSUM GYI NGO BO STE, RANG
BZHIN GYIS SNANG BA 'GRO BA DAG DANG GZHAN LA SNANG BAR 'GYUR RO,
,JI LTA ZHE NA, DANG PO NI SNANG BA'O, ,GNYIS PA NI RANG BZHIN
NO, ,DE RLUNG DANG BCAS PAS GANG PHYOGS BCUR 'KHOR BA STE, GANG
GIS SHE NA, 'DOD CHAGS

DANG BRAL BA DANG, 'DOD CHAGS BAR MA LA SOGS PA DANG, GZHAN YANG
DRAG PO DANG, ZHI BA DANG, DGA' BA DANG, MYA NGAN DANG, BKRES PA
DANG, SKOM PA DANG, TSOR BA ZHES BYA BA LA SOGS PA RANG BZHIN
BRGYA DRUG CU NYIN MTSAN DU YID LA BYAS NAS MA RIG BA RANG 'GAGS
SHING YANG LANGS

NAS RLUNG GI DBANG GIS 'KHOR BAR 'GYUR BA STE, DES LUS DKRUGS NAS
JI SRID DU MIG LA SOGS PA'I DBANG PO YUL LA DMIGS PA DE SRID DU
DE NYID DU DMIGS PAR 'GYUR TE, THOG MA MED PA'I DUS NAS GOMS PA'I
PHYIR RO, ,DE NAS SKYE BA GCIG NAS GCIG TU GOMS PAS BDAG MED PA'I

CHOS LA BSLABS PAS RNAM PAR BSRES PA'I SBYOR BA KHONG DU CHUD NAS
RANG BZHIN GYIS SNANG BA DANG GCIG TU 'DRE BAR BYA STE, RIM PA
'DIS DON DAM PA'I BDEN PA LA DMIGS PAR BYA'O, ,DE'I RIM PA NI 'DI
YIN TE, PHUNG PO LA SOGS PA NI KHAMS PHRA BA LA GZHUG GO, ,KHAMS
PHRA BA NI YANG

SEMS LA GZHUG GO, ,SEMS NI YANG MA RIG PA LA GZHUG STE, DE LTAR
SBYAR NAS GNYID LOG PAR BYED DO, ,DE LA DUS 'DIR NI SEMS DANG
SEMS PA MA RIG PA LA RAB TU ZHUGS PA'I SKAD CIG LA DRAN PA BRJOD
PA'O, ,PHYIS NI BRJOD PA YANG MED PA'I YE SHES KYI NGO BO NYID NI
'OD GSAL

BA'O, ,YANG GROL BA NA RLUNG GI RANG BZHIN RNYED DE, GANG GI TSE
RMI LAM GZHAN DAG 'BYUNG BA NI JI SRID DU RNAM PAR SHES PA MI
G-YO BA DE SRID DU GNYIS LOG NAS 'OD GAL BA LA BLTA STE, DE NI SO
SOR RANG GIS RIG PA LUS DANG NGAG DANG SEMS DANG BRAL BA'I DON
DAM PA'I BDEN PA NANG GI MNGON PAR BYANG CHUB

@104B PA ZHES BYA'O, ,RIM PA 'DIS LUS KYI DKYIL 'KHOR LA GNAS
PA'I DE BZHIN GSHEGS PA'I TSOGS RNAMS GSAD PAR BYA ZHING DE BZHIN
NYID LA GZHUG PAR BYAS NAS SKAL BA BZANG PO'I DNGOS GRUB THOB PAR
'GYUR TE, SPROS PA DANG BCAS PA DANG SPROS PA MED PA'I SPYOD PA
LA LTOS PA MED PAS SHIN TU MYUR

BAR 'DIR RANG GI GZUGS YONGS SU BRJED PAR 'GYUR RO ZHES BYA BA'I
DON TE, DON 'DI NYID DGONGS BA LUNG BSTAN PA ZHES BYA BA RNAL
'BYOR CHEN PO'I RGYUD LAS, GZUGS SOGS NANG GI CHOS RNAMS NI,
,MTHONG BA LHAG MTHONG ZHES BRJOD LA, ,MI BSKYOD LA SOGS GRANGS
BZHIN DU, ,BRTAGS

PA DAG NI ZHI GNAS YIN, ,'DI DAG DNGOS MED GYUR PA YI, ,DE BZHIN
NYID NI ZHI BAR BSHAD, ,DE BZHIN NYID KYI DKYIL 'KHOR DU, ,RNAL
'BYOR BA YIS SANGS RGYAS GZHUG ,CES GSUNGS PA DANG, YANG LHA
THAMS CAD YANG DAG PAR 'DUS PA'I RGYUD LAS KYANG, MYA NGAN 'DAS
PA'I MI

BZAD MES, ,THAL BA'ANG LUS PAR MI 'GYUR TE, ,DES NA DER NI DBANG
DON DANG, ,KHAMS RNAMS 'DIR NI YOD PA MA YIN, ,ZHES GSUNGS SO,
,RIM PA 'DIS NI LUNG DANG RIGS PA DAG GIS MNGON PAR RTOGS PA'I
NGO BO NYID SANGS RGYAS THAMS CAD KYI YUM NGES PAR BYAS NAS, YUL
LA ZHEN

PA DANG ROL PA THAMS CAD SPANGS TE, RIM PA 'DIS BHU SU KU TZAM
GYI SPYOD PA LA SPYAD DE, DE'I RIM PA NI 'DI'O, ,BHU ZHES BYA BA
NI ZAS LA SPYOD PA STE DE TZAM ZHIG RJES SU DRAN PA DANG 'DU 'DZI
SPONG BAR BYED CING DKA' THUB DANG BRTUL ZHUGS SO ZHES GANG
LA'ANG BSAM PAR MI BYA'O, ,SU ZHES BYA BA NI

GNYID LOG PA STE RNAM PAR SHES PA 'DI DAG MA RIG PAS NYE BAR
MTSON PAS MNGON SUM DU BYED DO, ,MA RIG PA LCAGS KYU LTA BU DE
NYID KYIS RNAM PAR SHES PA GANG LA'ANG 'DRE BAR MI BYED DE, 'OD
GSAL BA NYID MNGON PAR 'DU BYED CING DRI MA MED PA'I NGO BO NYID
DO, ,KU ZHES BYA BA NI BSHANG SAR 'GRO BA

STE; BSHANG BA DANG GCI BA 'DOR BA'I PHYIR DE TZAM ZHIG RJES SU
DRAN PAR BYED CING 'DU 'DZI SPONG BAR BYED LA, LUS DANG TSOR BA
DANG YUL DANG DBANG PO'I NGO BO NYID LA SEMS PAR MI BYED DO,
,SHIN TU SPROS PA MED PA'I SPYOD PA SMYON PA'I BRTUL ZHUGS BSHAD
PA'I MDO LAS GSUNGS PA'I RIM PAS

@105A *, ,KYANG BSHAD PAR BYA'O, ,DE YI RIM PA NI 'DI YIN TE,
GANG TSE BRTAN PAR MI RTOG LA, ,GNAS SHING 'JIG RTEN PA SPANGS
TE, ,SPYOD PA THAMS CAD BSDUS BYAS NA, ,DE LA DE TSE SANGS RGYAS
GZIGS, ,KUN DU THE TSOM GCOD PA YIS, ,RIGS PAS BYIS PA JI BZHIN

SPYAD; ,GANG TSE CHAGS MED RNAL 'BYOR PA, ,DE TSE PHUN SUM TSOGS
'PHEL 'GYUR, ,SDIG PA MA LUS LDAN PA DANG, ,GTI MUG SDIG LA RAB
GNAS NA, ,SMYON PA'I BRTUL ZHUGS SBYOR BA YIS, ,ZLA BA DRUG GIS
DON YOD 'GRUB, ,RANG NYID SANGS RGYAS KUN MTHONG ZHING, ,'DOD PA

KUN GYIS RAB TU 'GENGS, ,ZAD MED GZHOM DU MED PA DANG, ,DANG BA'I
TSE LUS 'BYUNG BAR 'GYUR, ,BLA NA MED PA'I BYANG CHUB MCHOG ,'BAD
PA MED PAR YANG DAG 'THOB, ,'DOD PA KUN GYI DGA' MOS RNAMS, ,'BAD
DANG BRAL BAS 'GRUB PAR 'GYUR, ,'GRO DANG 'DUG DANG GNAS

PA NA, ,MCHOG TU ZAB PA'I GNAS LA BRTAG ,'OD GSAL YE SHES LA
MKHAS PA, ,MTSAN NYID RTAG PAR RNAL 'BYOR PA'I, ,BSAM GTAN SBYOR
BA 'DI YIS NI, ,SEMS KYI RIN CHEN BRTAN PAR 'GYUR, ,SANGS RGYAS
BYANG CHUB RAB ZHUGS PA, ,BYIN GYI BRLAB PA MDZAD BAR

'GYUR, ,DE LTAR GYUR PAR ZHUGS NAS KYANG, ,JI SRID SEMS NI MI
SKYO'I PHYIR, ,MNYAM GZHAG YID NI BZANG PO YIS, ,DE LA 'BAD PAS
BSGOM PAR BYA, ,DE YI 'OG TU CI DGA' BA'I, ,SPYOD PA YIS NI SPYAD
BYAS NAS, ,CUNG ZAD SPYAN PHYE'I MTSAN NYID CAN, ,BYANG CHUB RGYA
CHEN

'THOB PAR 'GYUR, ,DGOD DAM SMRA'AM 'DUG PA DANG, ,LA LA RAB TU
GAR BYED PAR, ,JI SRID SKYO BAR MI 'GYUR BAR, ,SGOM PA'I SEMS LA
ZHEN PAR BYA, ,DE LTA'I DAM TSIG LDAN 'GYUR ZHING, ,RNAM PAR MI
RTOG SNGAGS PA YIS, ,DUS KYI NGES PA YONGS SPANGS NAS, ,BLA MED

GO 'PHANG THOB PAR 'GYUR, ,DE LTAR CHUNG DU DANG, 'BRING DANG,
CHEN PO'I DBYE BA DANG, NA TSOD DANG RJES SU MTHUN PAS SPYOD PA
RNAM PA GSUM ZLA BA PHYED DAM, ZLA BA GCIG GAM ZLA BA DRUG BZLAS
PAR 'GYUR BAS PHYAG RGYA CHEN PO'I DNGOS GRUB THOB PA'I MTSAN MA
NYE BAR 'BYUNG BAR 'GYUR TE, DE LA

@105B MTSAN MA NI 'DI DAG YIN NO, ,GZUGS PHRA BA DANG, REG PA
YANG BA DANG, KHYAB PA DANG, YANG DAG PA THOB PA NYID DANG, RAB
TU SNANG BA NYID DANG, BRTAN PA DANG, DBANG DU GYUR PA DANG, 'DOD
DGUR SGYUR BA ZHES BYA'O, ,YANG RMI LAM GYI MTSAN MA GSANG BA
'DUS PA ZHES BYA BA RNAL 'BYOR CHEN

PO'I RGYUD LAS, BYANG CHUB YE SHES MCHOG THOB PAS, ,SANGS RGYAS
SKU DANG MTSUNGS PAR MTHONG, ,SANGS RGYAS RDZOGS LONGS SPYOD PA'I
SKU, ,BDAG MED PA NI MYUR DU MTHONG, ,SEMS DPA' CHEN PO KHAMS
GSUM PAS, ,MCHOD PA BYED PA DES MTHONG NGO, ,YE SHES CHEN PO 'DI
YI

GZUGS, ,SANGS RGYAS BYANG CHUB SEMS DPA' YIS, ,'DOD PA'I YON TAN
LNGA RNAMS KYIS, ,RTAG TU MCHOD PA BYED PA MTHONG, ,RDO RJE SEMS
DPA'I GZUGS CHEN DANG, ,GRAGS CHEN RDO RJE MCHOG DAG TU, ,RMI LAM
DAG NA RANG GZUGS MTHONG, ,GRAGS CHEN RDO RJE GSANG BA DANG, ,

BYANG CHUB SEMS DPA' RDO RJE CAN, ,SANGS RGYAS CHEN PO PHYAG
'TSAL BA'I, ,RMI LAM 'DI 'DRA MTHONG 'GYUR BA, ,LUS NGAG SEMS KYI
MTHU LAS SKYES, ,RGYAN RNAMS THAMS CAD YONGS RDZOGS PA'I, ,LHA YI
BU MO YID 'ONG DANG, ,KHYE'U DANG BU MO DAG MTHONG NA, ,DE NI
DNGOS GRUB THOB

PAR 'GYUR, ,PHYOGS BCU'I SANGS RGYAS THAMS CAD RNAMS, ,ZHING GNAS
PA NGES PAR MTHONG, ,THUGS NI DGYES PAR GYUR NAS KYANG, ,CHOS
MDZOD YID DU 'ONG BA STZOL, ,CHOS KYI 'KHOR LOS SGYUR BA'I SKU,
,SEMS CAN KUN GYIS YONGS BSKOR BA, ,BSAM GTAN RDO RJE

LA GNAS PA'I, ,DAM TSIG SBYOR BAS MTHONG BAR 'GYUR, ,RDO RJE SLOB
MAS GSOL PA, GAL TE SGRUB PA PO BDEN PA MTHONG YANG SNGON BYI BAG
CHAGS LA GOMS PA'I STOBS KYIS ZHING DANG, LAS DANG, TSONG DANG,
BSNYEN BKUR LA SOGS PAS G-YENGS NAS SPYOD PA RNAM PA

GSUM SPYOD PA MI BYED PA DANG, SGRUB PA PO GZHAN DAG 'BYOR BA MA
TSANG BAS RGYUD LAS JI SKAD GSUNGS PA'I CHOG RDZOGS PAR BYED MI
NUS PA'I PHYIR MI SPYOD PA DE DAG NI 'CHI BA'I DUS BYAS NA YANG
SRID PA GZHAN DU 'GRO BAR 'GYUR RAM, YANG NA RDO RJE 'CHANG BA
NYID THOB PAR 'GYUR, RDO RJE SLOB

@106A *, ,DPON GYIS SMRAS PA, 'DI LA BSAL BYA GANG YANG MED,
,GZHAG PAR BYA BA CI YANG MED, ,YANG DAG NYID LA YANG DAG LTA,
,YANG DAG MTHONG NA RNAM PAR GROL, ,ZHES BYA BA NI RDZOGS PA'I
RIM PA LA GNAS PA'I DBANG DU BYAS PA'I TSIG STE, 'DI LTA STE,

YANG DAG PA MTHONG BA ZHES BYA BA NI YANG DAG PA'I MTHONG BAS
RTAG PA DANG, CHAD PA DANG, 'PHO BA LA SOGS PA'I LTA BA NGAN PA
'GAG PAR 'GYUR RO, ,'ON KYANG THA SNYAD LA BRTEN NAS 'PHO BA RNAM
PAR DAG PA NGES PAR SPYAD PAR BYA STE, 'DI NI PHUNG PO LA SOGS PA
NI 'JIG RTEN PHA

ROL TU 'PHO BAR MI BYAD DE, RTAG PA'I SKYON DU THAL BAR 'GYUR
BA'I PHYIR RO, ,'JIG RTEN PHA ROL 'CHI BA LAS GZHAN PA NYID LAS
KYANG 'BYUNG BA MA YIN TE, RGYU MED PA'I NYE BAR THAL BAR 'GYUR
BA'I PHYIR RO, ,'DI LTA STE, MAR ME LAS MAR ME DANG, RGYA LAS
RGYA DANG, SGRA LAS BRAG CA DAG

NI DE NYID DAM DE LAS GZHAN PA ZHES BRJOD PAR MI NUS SO, ,DE BAS
NA GSER 'OD DAM PA'I MDO LAS KYANG, SANGS RGYAS MYA NGAN MI 'DA'
ZHING, ,CHOS KYANG NUB PAR MI 'GYUR TE, ,SEMS CAN RNAMS NI GDUL
BA'I PHYIR, ,MYA NGAN 'DA' BAR BSTAN PA YIN, ,ZHES GSUNGS PA
DANG,

LANG KAR GSHEGS PA'I MDO LAS KYANG, 'DI LA GANG YANG RKYEN RNAMS
KYIS, ,SKYE BA MED CING 'GAG PA MED, ,BTAGS PA'I RKYEN RNAMS KHO
NA NI, ,SKYE ZHING 'GAG PAR 'GYUR BA YIN, ,ZHES GSUNGS PAS SO,
,RIGS PA 'DIS NA BCOM LDAN 'DAS SH'AKYA THUB PAS MDZAD PA

THAMS CAD MDZAD NAS MYA NGAN LAS 'DAS PA NYE BAR STON PAR MDZAD
PA YIN NO, ,DE BZHIN DU RDZOGS PA'I RIM PA RTOGS PAR GYUR PAS
KYANG THAMS CAD BYAS NAS 'JIG RTEN DU MYA NGAN LAS 'DA' BAR 'GYUR
BA 'DI LA SO MA NYI MI BYA'O, ,DE BAS NA DE KHO NA NYID SHES PA
NI RKYEN MA TSANG BAS JI SKAD DU BSHAD

PA'I SPYOD PA GAL TE MA SPYAD DU ZIN KYANG, LTA BA THAMS CAD RNAM
PAR SPANGS NAS 'CHI BAR 'GYUR BA NI DON DAM PA'I BDEN PA YIN LA,
SKYE BA NI KUN RDZOB KYI BDEN PA'O ZHES YANG DAG PAR MNGON PAR
RTOGS NAS BRGYA LAM NA 'OD GSAL BAR ZHUGS NAS, THA MAL PA'I PHUNG
PO BOR NAS BDAG LA

@106B BYIN GYIS BRLAB PA'I RIM GYIS LDANG BAR BYA'O ZHES BRTAN
PA'I SEMS BSKYED DE, DE YID LA BYED PAS GNAS PAR BYED NA, DE SKYE
BA GZHAN DU YID LA BYED PA DE 'DOR BAR MI 'GYUR TE, DE BAS NA
THAMS CAD MKHYEN PAR 'GYUR RO, ,DE BAS NA, BSAM PA GANG DANG GANG
GIS NI, ,MI RNAMS

YID NI YANG DAG SBYOR, ,DES NI DE YI RANG BZHIN 'GYUR, ,SNA TSOGS
NOR BU JI BZHIN NO, ,ZHES GSUNGS SO, ,DE BAS NA 'DI DAG THAMS CAD
NI KHYAD PAR CAN DU YONGS SU BSGYUR BAS YONGS SU 'GYUR BZHIN PAS
KHYAD PAR CAN GYI 'BRAS BU 'BYUNG BAR 'GYUR RO, ,'DIR BSHAD

PA; GANG ZHIG SKYE BA KUN RDZOB BDEN ZHES BYA, ,'CHI BA'I MING
YANG DON DAM BDEN PA YIN, ,RIM GNYIS DE DAG BLA MA'I DRIN GYIS
NI, ,RNYED PA 'DI NI MA 'ONGS SANGS RGYAS YIN, ,BDEN GNYIS DE LA
ZUNG DU 'JUG PA NI, ,MI 'CHAD BZHIN DU DE DAG KHYAD PAR MED, ,MI
GNYIS

MTHA' MA GCIG PU KHO NAR NI, ,SHES PA DE 'DIR BCINGS NAS GROL PA
YIN, ,RI DBANG RTZE LAS 'GA' ZHIG LHUNG GYUR NA, ,LTUNG BAR MI
'DOD KYANG NI LTUNG BAR 'GYUR, ,BLA MA'I DRIN GYIS PHAN PA'I LUNG
THOB NA, ,GROL BAR MI 'DOD KYANG NI GROL BAR 'GYUR, ,'JIG RTEN
DAG NA DON

YOD GSUNG GI DE NYID RTOGS MTHU 'GRO BA LA MED DE, ,MTSO CHEN CHU
LA DRAG PO'I RLUNG GIS KUN DU G-YENGS PA'I TIL MAR THIGS PA 'DRA,
,DES NA BDAG GIS CUNG ZAD TZAM ZHIG BLANGS NAS BSDU BAR BYAS PA
NI, ,MTHAR THUG KUN RDZOB KYIS 'JIGS SKAL LDAN SKYE BO'I BLO LA
SGRON MA LTA BU

YIN, ,SHIN TU SPROS PA MED PA'I SPYOD PA BSDUS PA'I THE TSOM GCOD
PA STE LE'U BCU GCIG PA'O,, ,,SPYOD PA BSDUS PA'I SGRON MA SLOB
DPON CHEN PO A'ARYA DE BA'I ZHAL SNGA NAS KYIS MDZAD PA RDZOGS
SO,, ,,RGYA GAR GYI MKHAN PO SHRADDHA KA RA WARMA DANG, ZHU CHEN
GYI LO TZ'A BA DGE SLONG

RIN CHEN BZANG POS BSGYUR CING ZHUS TE GTAN LA PHAB PA,, 