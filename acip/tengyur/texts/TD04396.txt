@326B #, ,RGYA GAR SKAD DU,

@327A *, ,AA GRA TZARYA PRA nI DH'A NA, BOD SKAD DU, MCHOG GI
SPYOD PA'I SMON LAM, SANGS RGYAS DANG BYANG CHUB SEMS DPA' THAMS
CAD LA PHYAG 'TSAL LO, ,SKYE DGU KUN LA SMAN DANG BDE SLAD DU,
,PHYOGS BCU'I 'JIG RTEN SANGS RGYAS RNAMS LA 'DUD, ,DE DAG LA NI

BRJOD CING MCHOD PAR BGYI, ,'GRO KUN BYANG CHUB PHYOGS LA REG
GYUR CIG ,BYAMS PA DANG NA 'JAM DPAL MNGA' BDAG TOG ,CHOS KYI BLO
GROS DPA' BO BDUD RTZI GSUNGS, ,DPA' BO DE LA PHYAG 'TSAL MKHYEN
PA LTAR, ,DE BZHIN BDAG KYANG MI DBANG RNAMS LA 'DUD, ,

THUGS RJER LDAN ZHING 'JIG RTEN DON MDZAD PA, ,RGYAL BA MI MKHYEN
MI GZIGS MI MNGA' BA, ,MI DBANG THUGS BRTZE BYAMS LA GNAS PA YI,
,RGYAL BA DE KUN BDAG LA DGONGS SU GSOL, ,SNGON GYI SRID PA DAG
TU BDAG NYID KYIS, ,SDIG PA'I LAS RNAMS GANG BGYIS BDAG

GIS BSHAGS, ,DE BZHIN LUS NGAG YID KYIS BGYIS PA RNAMS, ,DE DAG
THAMS CAD BDAG GIS SO SOR BSHAGS, ,SH'AKYA THUB DANG MI 'KHRUGS
'OD DPAG MED, ,DE DAG GI NI PHRIN LAS YONGS RDZOGS DANG, ,CHAGS
DANG BSHAGS PA MKHYEN CING RTOGS GYUR LTAR, ,

DE BZHIN BDAG GIS SDIG PA BSHAGS PAR BGYI, ,THAMS CAD DGA' MDZAD
SKYES BU DAM PA DANG, ,BYANG CHUB BZHUGS PA KUN LA GSOL BAR
'TSAL, ,NGAN SONG BZHI PO MYUR DU ZHI GYUR CIG ,MI KHOM 'JOMS PAR
BGYID CING RGYU BAR SHOG ,SANGS RGYAS BZANG SPYOD DRI

MED MNGA' BDAG DANG, ,DE BZHIN LHUN PO'I DPAL DANG NYI MA SGRON,
,DE DAG BSOD NAMS YI RANG MKHYEN PA LTAR, ,DE BZHIN BDAG KYANG
BSOD NAMS RJE YI RANG, ,PHYOGS BCU DAG NA SBYIN PA SPYOD PA GANG,
,DE BZHIN TING 'DZIN TSUL KHRIMS SPYOD RNAMS DANG, ,SHES

RAB BSGOM DANG BSOD NAMS STOBS KUN LA, ,BYANG CHUB YON TAN DON DU
YI RANG NGO, ,RGYAL BA KUN GYI YON TAN MTHA' YAS DANG, ,CHOS
BSTAN BYANG CHUB 'JOG BGYID THAMS CAD LA, ,BYANG CHUB YON TAN DON
DU YI RANG NGO, ,'GRO KUN BYANG CHUB MCHOG LA REG GYUR CIG ,

@327B 'JIG RTEN RGYAL BA GANG BZHUGS KUN LA BSKUL, ,PHYOGS BCU
DAG NA BYANG CHUB RNYED PA GANG, ,DE DAG JI LTAR SANGS RGYAS GSOL
BA LTAR, ,RGYAL RNAMS BZHUGS SHING CHOS MCHOG STON GYUR CIG
,RGYAL KUN BSKAL PA MANG POR BZHUGS PAR SHOG ,'GRO KUN BYANG CHUB

MCHOG LA REG GYUR CIG ,MI RNAMS THAMS CAD MCHOG DANG BLA MED PA,
,'JIG RTEN SGRON MA BDE GSHEGS MYUR GYUR CIG ,SANGS RGYAS RNAMS
LA PHYAG 'TSAL MCHOG GANG DANG, ,LAS DGE RNAMS LA YI RANG GANG
LAGS DANG, ,SDIG PA'I LAS RNAMS BSHAGS PA

GANG LAGS DANG, ,RGYAL BA RKANG GNYIS DBANG RNAMS MTHONG GANG
DANG, ,BDAG GIS DGE BA CUNG ZAD CI BGYIS PA, ,LUS DANG NGAG DANG
SEMS LAS BYUNG BA'ANG RUNG, ,BDAG GIS BGYI DANG BGYID DANG BGYIS
GYUR GANG, ,THAMS CAD SKYE DGU SMAN SLAD STZAL BAR BGYI, ,

JI LTAR PHYOGS BCU'I SANGS RGYAS RNAMS MKHYEN NAS, ,STZAL BA LEGS
PAR STZAL ZHING LEGS RGYAS PA, ,DE BZHIN BDAG GIS SKYE DGU SMAN
SLAD STZAL, ,'GRO KUN BYANG CHUB MCHOG LA REG GYUR CIG ,BDAG GIS
'GRO LA STZAL BA GANG LAGS PA'I, ,BSOD NAMS

'BRAS BU BLA MED CI MCHIS PA, ,THEG PA CHEN POR YONGS SU BSNGO
BAR BGYI, ,BDAG LA BYANG CHUB 'BRAS BU GRUB PAR SHOG ,MTSUNGS PA
MA MCHIS KUN NAS SGO MO RNAMS, ,'GRO BA'I DON DU BDAG LA MNGON
SUM SHOG ,'JAM DPAL GYI NI RJES SU SLOB BGYID CING, ,

BYANG CHUB SPYOD PA'I SMON LAM GDAB PAR BGYI, ,MI GCIG TZAM GYI
CHED DU MNAR MED PA'I, ,TSOR BA THAMS CAD BDAG GIS MYONG GYUR
PAR, ,BSKAL BA DU MAR BDAG NI SPRO BAR BGYI, ,'GRO BA THAMS CAD
MYA NGAN MED PAR SHOG ,SEMS DMYAL GSHIN RJE'I 'JIG RTEN

SDUG BSNGAL DANG, ,DUD 'GRO'I GNAS RNAMS MI YI SDUG BSNGAL DANG,
,'GRO BA'I SDUG BSNGAL PHUNG PO MTHA' YAS DAG ,BDAG LA 'BAB GYUR
'GRO BA BDE BAR SHOG ,RGYAL BA RNAMS KYI ZHING NI RNAM DAG DANG,
,SEMS CAN RNAM DAG YE SHES RNAM DAG DANG, ,

@328A *, ,RGYAL BA RNAMS KYI SMON LAM MTHA' YAS GANG, ,SMON LAM
DE KUN BDAG LA GRUB PAR SHOG ,BDAG GI SMON LAM NYAMS PAR MA GYUR
CIG ,BDAG NI NAMS KYANG SKYO BAR MI 'GYUR SHOG ,BYANG CHUB MCHOG
NI BDAG GIS THOB BAR DU, ,BSKAL PA DU

MAR BDAG NI SPRO BAR SHOG ,MCHOG GI SPYOD PA'I SMON LAM RDZOGS
SO,,