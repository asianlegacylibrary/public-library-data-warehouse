@220B *, ,CHU GTOR GYIS
CHO GA BZHUGS,, #, ,THUGS RJE CHEN PO LA PHYAG 'TSAL LO, ,

CHU GTOR GYI YO BYAD RNAMS MDUN DU STA GON BYAS LA RANG DANG POR
SGRUB THABS BZHIN LHA'I RNAL 'BYOR DU BYAS LA, LUS DANG NGAG DANG
YID GSUM BYIN GYIS BRLAB PAR BYA'O, ,DE NAS AOm SVA BH'A
SHUDDHA:SARBA DHARM'A: SVA BH'A BA SHUDDHO NYA HAm ZHES BRJOD DO,
,RANG MA GTOGS PA'I SNOD BCUD THAMS CAD STONG

PA NYID DU BSAMS TE, DE NAS STONG PA NYID KYIS NGANG LAS MDUN DU
SNOD DU YOD KYI THAD KAR PAm LJANG GU RE BSAMS LA, DE DAG YONGS
SU GYUR PA LAS RIN PO CHE SNA TSOGS LAS GRUB PA'I SNOD RE RE
BSAM, SNOD BYIN GYIS BRLAB PA'O, ,BCUD NI SNOD RE RE'I NANG DU
BDUD RTZI'I RANG BZHIN DANG,

SMAN SNA TSOGS LAS GRUB PA'I LJON SHING DANG, RIN PO CHE SNA
TSOGS LAS GRUB PA'I GTER GYI BUM PA DANG, DAR LA SOGS PA GOS SNA
TSOGS PA BSAM MO, ,SMAN SHING LJON PA DE RTZA BA PHUN SUM TSOGS
BAR ZUG BA, LO MA BZANG BA DANG, YAL GA BZANG BRGYAS PA DANG, ME
TOG

DANG 'BRAS BU MANG BA PHUN SUM TSOGS PA BSAMS LA, LJON SHING DE'I
LUS LA SKU GSUNGS THUGS YE SHES KYI RANG BZHIN CAN GYI AOm
A'A:H'Um HO RNAMS RIM PA BZHIN DU DGOD DO, ,DAM TSIG GI GTOR MA
SBYANG BA'O, ,YI GE DE RNAMS LAS 'OD ZER 'PHROS PAS PHYOGS BCU'I
BDE BAR GSHEGS

@221A *, ,PA THAMS CAD KYI THUGS DAM BSKUL NAS DE DAG GI THUGS KA
NAS YE SHES KYI BDUD RTZI MDOG 'O MA'I RGYA MTSO LTA BU'I CHU'I
RGYUN BKUG NAS 'ONGS PA DANG, DE DAG THAMS CAD RO GCIG TU GYUR
PAS DRI RO GCIG PA NUS PA PHUN SUM TSOGS PAR BLTA'O, ,

YE SHES KYI GTOR MA DGUG PA'O, ,DE NAS SGRUB PA PO BDAG NYID KYI
SNYING GNAS 'OD ZER LCAGS KYU DANG ZHAGS PA LTA BU BYUNG NAS 'GRO
BA RIGS LNGA SO SO RANG RANG GI GZUGS KYIS MDUN GYI BAR SNANG LA
DGUG GO, ,MGRON SPYAN DRANGS PA'O, ,RDO RJE THAL MO BCA' BA 'AM
RTZE GSUM PA'I PHYAG RGYA DANG

SNGAGS 'DIS BSTAB PAR BYA'O, ,AOm NA MA: SARBA TA TH'A GA TA AA
BA LO KI TE SAMBHA RA SAMBHA RA H'Um 'DIS KHA DRAG ZHAN MED PAR
MNYAM POR THOB PAR BSAM MO, ,AOm RU RU SPU RU DZVA LA TIshthA
SIDDHA LO TZ'A NE SARBA AARTHA S'A DHA NE SV'A H'A, SNGAGS 'DI
GNYIS LAN BDUN BDUN BZLAS LA BSTAB PO, ,SNGAGS 'OG

MAS NI SEMS CAN THAMS CAD KYI BSAM PA LA CI DANG CI 'DOD PA'I
LONGS SPYOD DANG 'DOD PA'I YON TAN LNGA LA SOGS PA'I SO SO'I RNAM
PAR RIG PA DANG MTHUN PA THOB PAR BSAM MO, ,DE NI ZANG ZING GI
SBYIN PA'O, ,DE NAS CHOS KYI SBYIN PA NI ZHAL NAS GSUNGS PA'I MDO
TSIGS SU BCAD PA CI NUS CI

LCOGS KYIS BYA'O, ,DE NAS SMON LAM GDAB PO, ,DE NAS BDEN PA BDAR
BA NI, SANGS RGYAS KYI BDEN PA DANG, CHOS KYI BDEN PA DANG, DGE
'DUN GYI BDEN PA DANG, GSANG SNGAGS DANG, RIG SNGAGS DANG, PHYAG
RGYA DANG, TING NGE 'DZIN DANG, BDAG GI BSAM PA RNAM PAR DAG PA'I

STOBS KYIS SO SO'I SEMS CAN GYI GNOD PA THAMS CAD ZHI NAS BAR
CHAD DANG GNOD 'GAL SPANGS TE DAM TSIG LA GNAS PAR GYUR CIG ,DE
NAS SMON LAM NI, DAM CHOS BDUD RTZI THAMS CAD MKHYEN PA YI, ,ZHAL
NAS GSUNGS PA BSIL PA'I RO 'DI YIS, ,NYON MONGS 'BAR BA'I MI YIS

GDUNGS PA YI, ,'GRO KUN RTAG TU SDUG BSNGAL ZHI BYED SHOG ,CES
BYA BA LA SOGS PA GDAB PO, ,DE NAS SEMS CAN THAMS CAD KYI LUS
NGAG YID GSUM GYI SGRIB PA BYANG NAS TSOGS GNYIS RDZOGS TE SO
SO'I BSAM PA DANG MTHUN PA'I LONGS SPYOD RGYA CHEN PO THOB NAS
DAM TSIG LA GNAS SHING

@221B RNAM PAR MI RTOG PA'I YE SHES RTOGS NAS BDAG LA PHAN 'DOGS
PA'I BSAM PAS AOm MU: ZHES BRJOD NAS SE GOL GTOGS NAS SO SO'I
GNAS SU SONG BAR BLTA'O, ,RKYEN DANG BAR CHAD THAMS CAD ZLOG PAR
BYED PA YON TAN THAMS CAD NYE BAR SDUD PAR BYED PA CHU GTOR DRI
MA MED PA'I GZHUNG SLOB DPON DPAL

MAR ME MDZAD YE SHES KYIS MDZAD PA RDZOGS SO,, ,,SLOB DPON DE
NYID LA ZHU BA PO KAN STON LEGS PA'I SHES RAB KYIS TSOGS BSAG
PA'I YAN LAG TU ZHUS NAS MANG YUL GYI GRONG DU GZHUNG BRIS SO,
,PAndI TA DE NYID DANG LO TZ'A BA TSUL KHRIMS RGYAL BAS BSGYUR
BA'O,, ,,

