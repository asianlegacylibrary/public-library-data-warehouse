@171A #, ,RGYA GAR SKAD
DU, AO dI Y'A NA M'A R'I TZYEE S'A DHA NAm, BOD SKAD DU, AO dI
Y'A NA'I 'OD ZER CAN GYI SGRUB THABS, 'PHAGS MA 'OD

ZER CAN LA PHYAG 'TSAL LO, ,SNGON DU GSUNGS PA'I CHOGS SDIG PA
BSHAGS PA LA SOGS PA BYAS NAS STONG PA NYID BSGOMS TE, SNA TSOGS
PADMA DANG NYI MA LA MAm YIG DMAR PO'I SA BON YONGS SU GYUR BA
LAS, AO dI Y'A NA'I 'OD ZER CAN SKU MDOG DMAR MO ZHAL DRUG PA,
PHYAG BCU GNYIS PA, ZHAL SO

SO LA SPYAN GSUM GSUM PA DMAR PO DANG, NAG PO DANG, DKAR PO DANG,
LJANG GU DANG, SER PO RNAMS G-YAS SKOR GYIS ZHAL LNGA'O, ,STENG
DU PHAG PA'I ZHAL NAG PO'O, ,G-YAS KYI PHYAG DRUG RNAMS NA RIM PA
BZHIN DU RAL GRI DANG, 'KHOR LO DANG, GTUN SHING DANG, MDA' DANG,
DGRA STA DANG, RDO RJE

RTZE GCIG PA RNAMS SO, ,PHYAG G-YON PA RNAMS NA SDIGS MDZUB DANG
BCAS PA'I ZHAGS PA DANG, KHA tV'Am GA DANG THOD PA DANG, MYA NGAN
MED PA'I YAL GA DANG, TSANGS PA'I MGO BO DANG, GZHU DANG, RTZE
GSUM RNAMS SO, ,MCHOD RTEN GYI NANG NA GNAS PA, KLU'I DBANG PO
BRGYAD KYIS SKUL BRGYAN PA'O, DBU SKRA

KHAM PA GYEN DU BRDZES SHING ZHAL MCHE BA GTZIGS PA, MGO BO SKAM
PO BRGYAD KYIS DBU BRGYAN PA, MGO BO RLON PA'I PHRENG BA PHRAG PA
LA 'PHYANG BA RIN PO CHE SNA TSOGS PAS SPRAS PA'I SHING RTA'I 'OG
TU SNA TSOGS PA'I PHAG BDUN GYI SHING RTA LA BZHUGS PA'O, ,PHYI
ROL DU DUR KHROD BRGYAD KYIS YONGS SU

BSKOR PA, SHING RTA'I DBUS SU RDO RJE SKYIL KRUNG GIS BZHUGS PA,
RDO RJE DANG, KHAB DANG, MYA NGAN MED PA'I SHING DANG, SDIGS
MDZUB MDZAD PA, 'OD ZER CAN SKU MDOG DMAR MO SHA 'GAG SER PO CAN,
RIN PO CHE SNA TSOGS PA'I RGYAN GYIS BRGYAN PA, STAG GI PAGS PA'I
NA BZA' CAN, DE BZHIN GSHEGS PA

@171B LNGA'I 'OD ZER DMAR PO 'PHRO BA BSGOM PAR BYA'O, ,DE'I
THUGS KAR NYI MA LA MAm YIG GI SA BON LAS RNAM PAR BYUNG PA'I 'OD
ZER BRGYA YIS SANGS RGYAS DANG BYANG CHUB SEMS DPA' RNAMS YANG
DAG PAR GDAN DRANGS TE DBANG BSKUR BA BLANG BA NAS RNAM PAR SNANG
MDZAD KYIS DBU BRGYAN PA'I BDAG NYID RNAM PAR

BSAM PAR BYA'O, ,DE NAS RANG GI SA BON LAS RAB TU BSGRUBS PA'I JI
LTAR RNYED PA'I DAM TSIG GI RDZAS DANG BSNYEN PA SNGON DU 'GRO
BA'I SNGAGS PAS DE'I SA BON LAS RNAM PAR BYUNG NAS YI GE RNAMS
PHRENG SKUD KYI RNAM PAS SNYING GA NAS 'THON TE LTE BA, LTE BA
NAS SLAR YANG SNYING GA LA SOGS PAR 'KHOR

LO 'KHOR BA LTAR SBYOR BAS SNGAGS BZLAS PAR BYA'O, ,AOm M'A R'I
TZYEE M'Am H'Um H'Um PHAt PHAt SV'A H'A, BZLAS PA BYAS NAS PHYIS
KYI DUS SU TING NGE 'DZIN LA NYE BAR BSDUS LA DE NYID KYI RNAL
'BYOR GYIS JI LTAR BDE BAR GNAS PAR BYA'O, ,SKU MDOG DMAR MO
PHYAG BCU GNYIS PA AO dI Y'A NA'I 'OD ZER CAN GYI SGRUB

THABS RDZOGS SO,, ,,SLOB DPON LHAN CIG SKYES PA'I ROL PAS MDZAD
DO,, 