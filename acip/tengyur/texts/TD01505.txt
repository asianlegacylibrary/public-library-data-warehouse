@272A #, ,RGYA GAR SKAD DU, SHR'I TZA KRA SAM'A
RA TATTA GARBHA SAm GRA HA, BOD SKAD DU, DPAL 'KHOR LO SDOM PA'I
SNYING PO'I DE KHO

NA NYID BSDUS PA, DPAL 'KHOR LO SDOM PA LA PHYAG 'TSAL LO, ,GDOD
NAS DAG CING GDOD NAS GROL, ,GDOD NAS ZHI BA'I BDAG NYID CAN,
,DNGOS PO KUN GYI DE BZHIN NYID, ,GZUNG 'DZIN BRAL LA PHYAG 'TSAL
LO, ,BLTA BAR DKA' ZHING RTOGS PAR DKA', ,BRJOD 'DAS TSIG

GIS MTSON MIN PAR, ,RANG RI RIG PA'I YE SHES NI, ,GNYIS MED GSAL
BA'I RANG BZHIN CAN, ,GANG ZHIG DRI MAS BSGRIBS PA'I SEMS, ,YUL
DU SNANG BA'I RJES 'JUG PA, ,GZUNG DANG 'DZIN PA'I RTOG PA STE,
,CHAGS SDANG RNAM RMONGS LAS LA NI, ,RNAM G-YENG SDUG BSNGAL DANG
BCAS PA'I, ,'KHOR BA

MNGON PAR 'GRUB PA'O, ,GANG GIS BLA MA'I DRIN THOB NAS, ,SEMS KYI
DE NYID RIG PA GANG, ,RI DBANG RTZE NAS LHUNG BA LTAR, ,GROL BA'I
THABS NI BLA NA MED, ,GZHAN DU DKA' THUB MI BZAD SOGS, ,LUS NYON
MONGS PAR BYED PA YIS, ,THAR BA'I 'BRAS BU MI RNYED PAR, ,SLAR

ZHING RNAM PAR 'KHOR BAR 'GYUR, ,GANG GIS SEMS KYI DE NYID RIG
,DE LAS GZHAN DU GROL BA'I THABS, ,BZLAS DANG BSAM GTAN LA SOGS
PA, ,PHA ROL SGROL BA'I GRU BZHIN 'DOR, ,DE BAS BZLAS MED BSAM
GTAN DANG, ,DKA' THUB MED CING SBYIN SREG MED, ,

@272B DKYIL 'KHOR DKYIL 'KHOR PA MED PA, ,RANG RIG YE SHES GCIG
PU NYID, ,RNAM THAR BZHI YI RANG BZHIN DANG, ,DUS GSUM MKHYEN
PA'I BDAG NYID CAN, ,RTEN 'BREL BCU GNYIS DAG PA YIS, ,ZHAL PHYAG
RNAM PA'I GZUGS CAN NYID, ,THABS DANG SHES RAB DBYER MED SKU, ,

BYANG CHUB PHYOGS CHOS SUM CU BDUN, ,GCIG BU'I NYAMS NI DU MA'I
GAR, ,DKYIL 'KHOR 'KHOR LO'I RNAM PA'O, ,GANG GIS DE YONGS SHES
PA YIS, ,RANG BZHIN DE NI RTOGS 'GYUR NA, ,GZHAN DU SPROS PA SNA
TSOGS KYANG, ,GROL BA'I RGYU NYID KHO NA'O, ,DE PHYIR RANG RIG
MTSON

BA YI; ,THABS KYI SPROS PA SNA TSOGS PA, ,GANGG'A'I RGYA MTSO'I
RO BZHIN DU, ,SPROS PA MED PA'I RANG BZHIN BYED, ,DE BAS GANG GIS
THABS RIG PAS, ,BSAM GTAN LA NI MNGON PAR GZHOL, ,GZINGS LA LEGS
PAR SBYOR BA LTAR, ,SEMS KYI DE NYID MTHONG BAR 'GYUR, ,'DIR

NI PHUNG PO KHAMS RNAMS DANG, ,SKYE MCHED DRUG LAS RNAM GROL BA,
,SGYU MA'I GZUGS LA LEGS GNAS PA'I, ,AE BAm RTZA YI 'KHOR LO LA,
,BCU DRUG THOG MAR THIG LER BCAS, ,DRO BA RNAMS KYI BZHI PA LA,
,DBYANGS KYI DRUG PA DANG LDAN PA, ,ZLA PHYED THIG LES RNAM PAR
MDZES,,

DBYANGS YIG BCU GSUM THIG LES BRGYAN, ,YA TSOGS BRGYAD PA'I MTHA'
GNAS PA, ,GZHOM MED BDE BA CHE RANG BZHIN, ,N'A DA THIG LE DANG
BCAS PA'O, ,SROG DANG RTZOL BA LEGS BSDAMS TE, ,SPRUL PAR RLUNG
LNGA BCINGS PA YIS, ,DU BA LA SOGS RTAGS MTHONG

NAS; ,YE SHES ME NI RNAM PAR 'BAR, ,GLOG GI 'OD DANG MTSUNGS PA
YI, ,GSAL BA'I GZUGS CAN GYEN 'GRO BAS, ,STANG NAS BYANG CHUB
SEMS BLANGS TE, ,'O MA'I RGYUN GYI RNAM PAR 'BAB, ,LTE BAR GSANG
BA'I SNYOMS 'JUG LAS, ,YE SHES SKYES GANG RANG BZHIN NI, ,

'DOD CHAGS MA YIN CHAGS BRAL MIN, ,DBU MAR YANG NI MI DMIGS
SHING, ,CHAGS DANG CHAGS MED 'DRES GYUR PA'I, ,LHAN SKYES YANG
DAG BYANG CHUB NYID, ,ZLA BA NYI MA'I DBUS GNAS PA'I, ,NAM MKHA'
SEMS GCIG GYUR PA LAS, ,RLUNG RNAMS MA LUS DER BCINGS

@273A *, ,TE; ,YID NI RI BONG LNGAR GNAS BYED, ,NYIN DANG MTSAN
MO RNAMS SPANGS SHING, ,'GRO DANG 'ONG BA LAS GROL BA, ,DUS GSUM
MNYAM PAR SBYOR BA'O, ,BSAM GYIS MI KHYAB BDE BA CHE, ,RANG BZHIN
GNYUG MA LHAN CIG SKYES, ,DNGOS PO KUN GYI DE KHO NA, ,SEMS

KYI DE NYID MTHONG BA PO, ,RANG BZHIN GYIS NI RNAM DAG PA, ,GZUNG
'DZIN DRI BRAL MNGON SANGS RGYAS, ,DMIGS MED SNYING RJE'I BDAG
NYID CAN, ,'KHOR BA JI SRID GNAS KYI BAR, ,'GYUR BA MED PA'I NGO
BOS BZHUGS, ,RIN CHEN SEMS LAS GZHAN GYUR PA, ,'KHOR MED

MYA NGAN 'DAS PA MED, ,SEMS KYI DE NYID RIG PA LA, ,'KHOR NYID
MYA NGAN 'DAS PAR 'GYUR, ,DPAL LDAN MGON PO SPYOD 'CHANG BA'I,
,DRIN GYIS RTOGS PA DE NYID GANG, ,GZHUNG LUGS RGYA MTSO'I SNYING
PO YIS, ,'GRO BA'I SGRIB SHES SGRIB SEL SHOG ,DPAL 'KHOR LO SDOM
PA'I SNYING

PO DE KHO NA NYID BSDUS PA SLOB DPON KU SA LI BAS MDZAD PA RDZOGS
SO,, ,,RDO RJE SLOB DPON NGAG GI DBANG PHYUG DANG, A'A TZ'A RYA
MAR PA CHOS KYI DBANG PHYUG GIS BSGYUR BA'O,, 