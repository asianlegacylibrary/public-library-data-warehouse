@66B *, ,STANG STABS KYI
BKOD PA BZHUGS SO, ,

#, ,BGEGS RNAMS LA LUS SKRAG MDZAD PA, ,DPAL LDAN RDO RJE H'Um
MDZAD LA, ,KUN NAS DANG BAS PHYAG 'TSAL TE, ,STANG STABS RIM PA
BSHAD PAR BYA, ,G-YON BRKYANG DPE DANG MTHUN PA'I STABS, ,SA GA'I
'DUG STANGS G-YAS BRKYANG DANG, ,ZLUM POR GNAS DANG

RKANG PA GCIG ,RUS SBAL RKANG STABS BDUN PAR BSHAD, ,GANG YANG
GSHOL DBYIBS LTA BUR NI, ,G-YON PA'I BRLA DANG BUS MO GNYIS,
,G-YAS PA'I BYIN PA BRLAR BCAR TE, ,THAD KAR 'JOG PAR BYED PA
DANG, ,RGYAR NI RKANG MTHIL LDAR BCAS PA, ,G-YON BRKYANG BA NI

RAB TU GRAGS, ,RKANG MTHEB DANG NI RTING PA DANG, ,MNYAM POR SHIN
TU BCER BA NI, ,BSTAN PA MTHUN PA'I RKANG STABS SU, ,DE NYID SHES
PA RNAMS KYIS BSHAD, ,RKANG PA'I SOR MO PHYIR BSTAN CING, ,PUS
MO'I LHA NGA GNYIS BRKYANG STE, ,RGYAR NI NYI SHU RTZA DRUG SOR,
,SA GA'I

'DUG STANGS YIN PAR BRJOD, ,G-YON LAS YONGS SU BZLOG PA NI,
,G-YAS BRKYANG BAR NI SHES PAR BYA, ,GANG DU PUS MO GNYIS 'JOG
PA'I, ,GNAS SU LAG GNYIS 'JOG PA NI, ,DANG PA'I GSHOG PA LTAR
BYAS PA, ,ZLUM PO'I 'DUG STANGS YIN PAR 'DOD, ,G-YAS

BA'I BRLAR NI G-YON PA GZUGS, ,DE NI RKANG PA GCIG CES BYA,
,G-YAS PAS G-YON PA'I SOR MO MNAN, ,RUS SBAL RKANG STABS YIN PAR
BSHAD, ,DANG PO BCU YIN GNYIS PA LNGA, ,GSUM PA DRUG STE BZHI PA
DGU, ,LNGA PA DE BZHIN DRUG PA GNYIS, ,BDUN PA LA NI GCIG

@67A *, ,DANG SBYAR, ,DA DAG KYANG GANG ZHE NA, SENG GE'I STANG
STABS DANG, SENG GE'I GLAL BA DANG, RDO RJE SGROG DANG, RDO RJE
THO BA DANG, BUD MED KYI SGYU 'PHRUL DANG, RDO RJE DRAL BA DANG,
RDO RJE MCHE BA DANG, RAL GRI'I THABS DANG, LCAGS KYU'I THABS
DANG,

MDUNG THUNG GI THABS DANG, THAG MDUNG 'PHEN THABS DANG, RDO RJE'I
STANG STABS DANG, RDO RJE GSOR BA DANG, RDO RJE RO LANGS DANG,
GTUN SHING GI THABS DANG, BA DAN GYI THABS DANG, RDO RJE 'GUGS
BYED DANG, RDO RJE 'JO TSUL DANG, MI 'JIGS PA'I TSUL DANG, 'BRAS
BU'I

THABS DANG, MCHOG SBYIN PA'I THABS DANG, PHYAG 'TSAL BA'I TSUL
DANG, RDO RJE 'PHEN PA DANG, RDO RJE 'JIGS SU RUNG BA DANG, RDO
RJE STOBS PO CHES 'DEGS PA DANG, RDO RJE GAD MO DANG, RDO RJE'I
THABS DANG, ZHAGS PA'I THABS DANG, BE CON GYI THABS DANG, MTSON
RTZE GCIG

PA'I THABS DANG, MDUNG BU'I THABS DANG, RDO RJE'I GAR DANG, SGO
BZHI BYIN GYIS BRLABS PA DANG, RDO RJE GDU BU DAN, RDO RJE 'KHYIL
PA DANG, RDO RJE'I SGRA DANG, 'KHOR LO'I THABS DANG, PADMA'I TSUL
DANG, GZHU'I THABS DANG, MDA' GZUNG BA'I THABS DANG, MDA'

'PHANG BA'I THABS DANG, RKANG PA YA GCIG GI STANG STABS DANG,
BUNG BA'I 'PHUR STANGS DANG, RDO RJE 'DEGS PA LA SOGS PA DE DAG
GO, ,DE DAG GI THABS BSHAD PAR BYA STA, RANG NYID KHA 'OG TU
BLTAS TE GDANGS LA LAG PA GNYIS KYI MKHRIG MA MDUD DE KHA'I DRUNG
DU BZHAG PA NI SENG

GE'I STANG STABS SO, ,DE NYID LAS THAMS CAD DU BLTA BAS LCE 'GUL
BA DANG BCAS PA NI SENG GE'I GLAL PA'O, ,RDO RJE SGROG NI RANG GI
SNYING GAR RDO RJE BCING BAR BYAD PA STE, RDO RJE KHU TSUR GNYIS
BSDAMS LA, ,MDZUB MO BKUG STE BCINGS NAS SU, ,BSKOR BA'I TSUL DU
BYA BA NI, ,LHA

RNAMS DGUG PA'I DAM PA'O, ,ZHES BSHAD PA'O, ,G-YON PA'I RDO RJE
KHU TSUR GYIS PHUR BU BZUNG STE BAGS KYI STENG DU BZHAG LA, G-YAS
PA'I RDO RJE KHU TSUR GYIS RDO RJE THO BA BZUNG NAS BRDUNG BA NI
RDO RJE THO BA'O, ,GAR DANG BCAS PA'I RDO RJE SGEG MO'I PHYAG
RGYA BCINGS LA, MGO BO G-YON

@67B DU CUNG ZAD 'DUD PAR BYAS PA NI BUD MED KYI SGYU 'PHRUL LO,
,SNYING GAR RDO RJE BSDAMS PA 'BYED PA NI RDO RJE DRAL PA'O,
,RDO RJE KHU TSUR GYI MTHE'U CHUNG GNYIS BSGRENG STE BZLOG LA
KHA'I 'GRAM DU MCHE BA'I TSUL DU BZHAG PA NI RDO RJE MCHE BA'O,
,G-YON PA'I KHU TSUR GYI SHUBS NAS DRANGS TE G-YAS

PA'I KHU TSUR GYIS DPUNG MGOR RAL GRI 'DZIN PA'I TSUL DU BZHAG PA
NI RAL GRI'I THABS SO, ,G-YON PA'I MDZUB MO DANG G-YAS PA'I
MTHE'U CHUNG MDUD PAR BYAS TE G-YAS PA'I MDZUB MO LCAGS KYU LTAR
BYAS PAS 'GUGS PA NI LCAGS KYU'I THABS SO, ,RDO RJE KHU TSUR
GNYIS KYIS G-YON

DU 'DEBS PA LTAR BYED PA NI MDUNG THUNG GI THABS SO, ,LAG PA
G-YON DKUR BRTEN PA LA G-YAS PA'I KHU TSUR GYIS THAG MDUNG BSKOR
BA'I TSUL DU LAN GSUM DU BSKOR NAS 'PHEN PA NI THAG MDUNG 'PHEN
PA'I THABS SO, ,RDO RJE BSNUN PA'I TSUL NI RDO RJE'I STANG STABS
SO, ,LAG PA GNYIS

KYIS RDO RJE 'OG TU LAN GSUM GSOR LA, DE BZHIN DU STENG DU YANG
LAN GSUM GSOR BAR BYED PA NI RDO RJE GSOR BA'O, ,LAG PA GNYIS
KYIS RO LA BZUNG NAS ZA BA'I TSUL DU BYED CING YONGS SU BLTA BA
NI RDO RJE RO LANGS SO, ,RDO RJE BSDAMS PAS BZUNG BA'I GTUN
SHING GIS BGEGS

RNAMS RDUNG BA LTAR BYED PA NI GTUN SHING GI THABS SO, ,G-YON
PA'I RDO RJE KHU TSUR SNYING GAR BSTAN PAR BYAS LA G-YAS PA'I RDO
RJE KHU TSUR LAS GUNG MO BRKYANG PA'I TSIGS DANG POR MDZUB MO
BKUG NAS DPUNG MGOR BZHAG PA NI BA DAN GYI THABS SO, ,G-YON PA
DKUR BRTEN LA G-YAS PAS

SNYING GNAS 'GUGS PA'I TSUL DU BYED PA'I SNYING GA DE NYID DU RDO
RJE SEMS DPA' LTAR 'JOG PA NI RDO RJE 'GUGS BYED DO, ,SNYING GA'I
MDUN DU 'GYING BAG DANG BCAS PAS LAG PA YONGS SU BSKOR BA NI RDO
RJE 'JO TSUL LO, ,G-YON PA DKUR BRTAN LA G-YAS PA MI 'JIGS PA'I
TSUL DU BYED PA NI

MI 'JIGS PA'I TSUL LO, ,G-YON PA DE NYID DU BZHAG PA LA G-YAS
PA'I LAG MTHIL DU 'BRAS BU BZHAG PA'I TSUL DU BYAS TE MDUN DU
DRANG BA LTAR BYED PA NI 'BRAS BU'I THABS SO, ,DE NYID LAS G-YAS
PA MCHOG SBYIN PA'I TSUL DU BYED PA NI MCHOG SBYIN PA'I THABS SO,
,THAL MO SBYAR BA

@68A *, ,BSTOD PA'I TSUL DU SNYING GAR BZHAG PA NI PHYAG 'TSAL
BA'I TSUL LO, ,G-YON PA DKUR BRTEN LA G-YAS PA RDO RJE RTZE GSUM
PA 'PHEN PA'I TSUL DU BYED PA NI RDO RJE 'PHEN PA'O, ,KHA'I STENG
'OG TU LAG PA GNYIS BKAN TE DE NYID DANG 'JIGS SU RUNG BA LTAR

BYED PA NI RDO RJE 'JIGS SU RUNG BA'O, ,SNYING GAR LAG PA G-YON
PA RDO RJE RTZE GSUM LTAR BYAS LA G-YAS PA'I RDO RJE KHU TSUR
DBYIG PA LTAR 'DEBS PAS RTZE GSUM PAR BYAS TE 'JOG PA NI RDO RJE
STOBS PO CHES 'DEGS PA'O, ,RDO RJE KHU TSUR GNYIS BKAN TE KHAR
BZHAG LA HA HA ZHES DGOD

PA'I TSUL GYIS YI GE HA HA BZHI BRJOD PA NI RDO RJE GAD MO'O,
,G-YON PA KHRO BO'I KHU TSUR LAS MDZUB MO SNYING GAR BSGRENGS LA
G-YAS PA BA DAN GSUM PAR BYAS PAS RDO RJE GSOR BA'I TSUL DU BYED PA
NI RDO RJE'I THABS SO, ,MKHRIG MA GNYIS MDUD PA NI ZHAGS PA'I
THABS SO, ,G-YON PA

DKUR BRTEN LA G-YAS PA'I KHU TSUR GYIS MTHE BO NANG NAS BTON TE
BSGRENG BA NI BE CON GYI THABS SO, ,DE NYID LAS LAG PA G-YAS PAS
MDUNG RTZE GCIG PA 'PHEN PA'I TSUL DU BYED PA NI RTZE GCIG PA'I
THABS SO, ,DE NYID LAS MDUNG BU 'DEBS SHING BGEGS GSOD PA'I TSUL
DU BYED

PA NI RDO RJE MDUNG BU'I THABS SO, ,LAG PA G-YON BRKYANG BA DE'I
RTZA BAR G-YAS PA'I MTHEB CHUNG NAS BKROL TE BA DAN GSUM PAR BYAS
PA NI RDO RJE'I GAR RO, ,SHAR LA SOGS PA'I PHYOGS SU SA GNON LA
SOGS PA'I PHYAG RGYA DANG LDAN PAS STONG PA NYID LA SOGS PA RNAM
PAR THAR PA'I

SGO BZHI BSGOM PA NI SGO BZHI BYIN GYIS BRLAB PA'O, ,G-YON PA
DKUR BRTEN NAS G-YAS PA'I SDIGS MDZUB BSGRENG BA NI RDO RJE
'KHYIL PA'O, ,G-YAS PA RDO RJE SNYING GAR 'JOG CING G-YON PAS RNA
BA'I DRUNG DU DRIL BU DKROL BA NI RDO RJE'I SGRA'O, ,SNYING GAR
RDO RJE KHU TSUR GYI MTHE'U CHUNG DANG

MDZUB MO RDO RJE MDUD PA BYAS TE 'KHOR LO LTAR BSKOR BA NI 'KHOR
LO'I PHYAG RGYA'O, ,SNYING GAR PADMA KHA 'BYED PA'I TSUL DU BYED
PA NI PADMA'I TSUL LO, ,G-YON PA GZHU 'DZIN PA'I TSUL DU 'JOG PA
NI GZHU'I THABS SO, ,DE NYID MDA' DANG BCAS PAR RNA BA'I DRUNG DU
'GENGS PA NI MDA' GZUNG

@68B PA'I THABS SO, ,DE NYID MDA' 'PHEN PA LTAR BYED PA NI MDA'
'PHEN PA'I TSUL LO, ,RKANG PA G-YON PA'I BRLA LA G-YAS PA'I MTHIL
BTZUGS TE, LAG PA GNYIS DKUR BRTEN PA NI RKANG PA YA GCIG GI
STANG STABS SO, ,DE NYID DANG G-YAS G-YON DU LAG PA GNYIS BSKOR
BA

NI BUNG BA'I 'PHUR STANGS SO, ,G-YON PA DKUR BRTEN LA G-YAS PA
SNYING GAR RDO RJE GTAD DE 'JOG PA NI RDO RJE 'DEGS PA'O, ,DE NAS
SLOB DPON BLO GROS LDAN PA YIS, ,DKYIL 'KHOR SA YI DBUS SU 'DUG
NAS NI, ,'DUG STANGS RNAMS KYI GO RIMS DBYE BA DAG ,DE NI CI NUS
KYIS

NI RNAM PAR SBYAR, ,RDO RJE'I SKYIL KRUNG DANG NI PADMA'I 'DUG
STANGS DANG, ,SEMS DPA'I SKYIL KRUNG DANG NI DPA' BO'I 'DUG
STANGS DANG, ,BZANG PO'I 'DUG STANGS DANG NI DE BZHIN TZOG PUR
'DUG ,ROL PA'I GNAS THABS 'DUG STANGS BDUN PAR BSHAD, ,G-YAS PA'I
BYIN PA DANG NI

BRLA DBUS SU, ,RKANG PA G-YON PA RNAM PAR BZHAG NAS KYANG, ,DE YI
STENG DU G-YAS PA BZHAG PA NI, ,RDO RJE'I SKYIL MO KRUNG ZHES BYA
BAR BSHAD, ,G-YAS PA'I BYIN PAS BYIN PA G-YON MNAN LA, ,PUS MO
GNYIS KA DBAB PAR BYAS NAS NI, ,LUS NI RAB TU ZHI BA'I TSUL DANG
LDAN, ,

PADMA'I 'DUG STANGS YIN PAR MKHAS PAS BSHAD, ,RKANG PA G-YON PA'I
BRLA YI STENG DU NI, ,RKANG PA G-YAS PA CUNG ZAD TZAM SBYAR LA,
,G-YON PA DE YI 'OG TU BZHAG PA NI, ,SEMS DPA'I SKYIL MO KRUNG
ZHES RNAM PAR GRAGS, ,RKANG PA G-YON PA YIS NI SKYIL MO KRUNG,
,PHYED

DU BCAS LA DE DANG NYE BAR YANG, ,RKANG PA G-YAS PA DRANG POR
BZHAG PA NI, ,DE NI DPA' BO'I 'DUG STANGS YIN PAR 'DOD, ,RKANG PA
GNYIS KA STAN GYI STENG DU NI, ,DRANG PO NYID DU THUR DU BRKYANG
BYAS LA, ,DE NYID BRTAN POR RAB TU 'JOG PA NI, ,BZANG PO'I 'DUG
STANGS YIN PAR RAB

TU GRAGS, ,RKANG PA GNYIS KA MTHO GANG TZAM GYIS NI, ,BAR DU CHOD
PAR STAN LA BZHAG NAS KYANG, ,TZOG TZOG POR NI 'DUG PA GANG YIN
PA, ,DE NYID TZOG PU'I 'DUG STANGS NYID DU BSHAD, ,RKANG PA G-YAS
PA NYID NI SEMS DPA' YI, ,SKYIL KRUNG PHYED PA BRTAN PAR RAB BYAS

@69A *, ,LA; ,G-YON PA SGEG DANG BCAS PAS BRKYANG PA NI, ,ROL
PA'I 'DUG STANGS SU NI GRAGS PA YIN, ,RDO RJE'I SKYIL KRUNG NYID
LA GNAS NAS NI, ,RNAM PAR SNANG MDZAD LA SOGS PHYAG RGYA BCING,
,PADMA'I 'DUG STANGS KYIS KYANG SGEG MO LA, ,SOGS PA

RNAMS KYI PHYAG RGYA BCING BAR BYA, ,SEMS DPA'I SKYIL MO KRUNG LA
GNAS NAS NI, ,RDO RJE SEMS DPA' LA SOGS PHYAG RGYA BCING, ,DPA'
BO'I 'DUG STANGS NYID LA GNAS NAS KYANG, ,RDO RJE KHRO BO'I PHYAG
RGYA BCING BAR BYA, ,BZANG PO'I 'DUG STANGS KYIS KYANG BYA BA NI,
,BYAMS PA

LA SOGS RNAMS KYI PHYAG RGYA BCING, ,TZOG BU'I 'DUG STANGS KYIS
NI PHO NYA DANG, ,BRAN PHO BRAN MO LA SOGS PHYAG RGYA BCING, ,ROL
PA'I GNAS THABS KYIS NI BYA BA GANG, ,'JIG RTEN SKYONG BA'I PHYAG
RGYA BCING BAR BYA, ,DE LTAR RNAM PAR BSDUS PA LAS BYUNG BA'I,
,DGE BA GANG YIN

DES NI 'GRO BA RNAMS, ,SANGS RGYAS YE SHES MGON DANG BCAS PA DER,
,GZHOL BA NYID DU RTAG TU 'BAB PAR SHOG ,STANG STABS KYI BKOD PA
SLOB DPON CHEN PO SANGS RGYAS YE SHES ZHABS KYI ZHAL SNGA NAS
MDZAD PA RDZOGS SO,,