@68A #, ,RGYA GAR SKAD DU, MARMMA KA LI K'A N'A MA TA TVA DZNY'A NA
SAm SIDDHI PANYTZI K'A, BOD SKAD DU, DE KHO NA NYID YE SHES YANG
DAG PAR GRUB PA'I RGYA CHER 'GREL PA DE KHO NA NYID BSHAD PA ZHES
BYA BA, RDO RJE PHAG MO LA PHYAG 'CHAL LO, ,GTUM MO'I BYED PA ROL
PA SKYE GNAS LAS RTOGS GYEN DU

ROL PA'ANG RANG 'BYUNG GI, ,GZUGS BRNYAN 'BYUNG BA BDE BA CHEN
POR 'PHRO BA RANG GI KHONG DU CHUD PHYIR ROL, ,CHU SKYES MCHOG TU
GSHEGS SHING MYANG 'DAS RTOGS PA THOB PA'ANG MYUR ZHING MYUR BAR
STER, ,RTOGS PA GNYIS MED MCHOG TU LHAN CIG SKYES PA KUN DU DGA'
LA BDAG CAG

'DUD; ,CHU GTER GRUB PA'I GRU LTAR MI 'KHRUGS 'DIR NI MNGA' BDAG
MKHA' TZAM RNYED LA CHAGS, ,'GRO LTAR DES BCINGS THUN GNYIS ROL
TE RDO RJE ROL MA'I RTOGS PA'I YAN LAG LAS, ,DE RNAMS SLOB LA KUN
DU DANG PO THABS KYI RIG PA MCHOD, ,RDO RJE LHA MO ZAB DON ZAB PA
KUN

DU DGA' BA 'KHYIL, ,RGYA CHER 'GREL BA'I TSIG TZAM BSHES GNYEN NI
RTOGS PAS BYA, ,MI SHES DON DU BSHES GNYEN NYID KYIS RAB TU GSAL
BAR BYED, ,DON DAM ZAB MO'I RNAM BSHAD MI MTSUNGS BLA NA MED PA
'DI, ,GAL TE 'DI NI DGROL BAR BYA YI GUS PA TZAM YANG

MDZOD, ,DE LA BDE MCHOG SDOM PA RGYA MTSO MNGON PAR MI SNANG BA
LAS BYUNG BA'I BCOM LDAN 'DAS MA RDO RJE DGYES PA'I ROL MAS SLOB
DPON TING NGE 'DZIN RDO RJES SU BZUNG NAS DES KYANG BLA MA DAM
PA'I ZHABS KYI PADMA LAS GDAMS PA BLANGS PA, RGYU 'BRAS GNYIS KYI
RANG GZUGS GTUM

@68B MO'I GZUGS CAN LHAN CIG SKYES PA'I GZUGS KYI RANG BZHIN GYI
DPAL LDAN RDO RJE PHAG MO'I SGRUB THABS MCHOG TU GYUR PA'I YON
TAN BSAM GYIS MI KHYAB PAS BRGYAN CING MDZES PA 'DI MDZAD DO,,
,,DE NAS RDO RJE PHAG MO LA SHIS PA'I DBYANGS KYI SGO NAS GSUNGS
PA NI, DANG PO'I TSIGS

SU BCAD PA DANG 'OG GI TSIGS SU BCAD PA GNYIS SU PHAN TSUN BCINGS
NAS DON SO SOR STON PA LA KHYAD PAR BCU BCUS KHYAD PAR DU BYAS
NAS SKAD CIG MA BZHI'I MTSAN NYID CAN GYI DGA' BA'I RANG BZHIN
DE'I GZUGS KYI RANG BZHIN LA SKYES PAS 'GRO BA THAMS CAD KYI MA
RIG PA'I MUN PA

BSAL NAS LAM MCHOG TU GYUR PA BSKYED PA DANG, DE LAS SKYES PA'I
SRAS RNAMS BRTZE BAS SKYONG BA'I RNAL 'BYOR MA NI RDO RJE PHAG MO
STE, DE'I DON BRJOD PAR BYA'O, ,DANG PO RLUNG GIS BSKYOD PAS ZHES
PA LA SOGS PA NAS PHAG MO YIS NI KHYOD LA SRUNGS ZHES PA'I 'BREL
LA,

B'A R'A H'I ZHES PA SNA TSOGS 'DOD PA'I BDE BA NYID LA B'A R'A
BYANG CHUB KYI SEMS ZHES BYA STE, B'A NYID LA MING GI YI GE DANG
BO BYIN PA'O, ,YANG NA B'A R'A ZHES PA BYANG CHUB SEMS KYIS LUS
KYI BA SPU'I BU GA THAMS CAD KHYAB PA LA BYA STE, SGRA'I KHAMS
LAS BYUNG BA'O, ,DE YANG THIG LE NYID

HE RU KA'I RNAM PA BDE BA CHEN PO'I 'KHOR LO NA GNAS PA LA AA
HI'I RNAM PAR SBRUL PA'I 'KHOR LO NAS YAR LA RJES SU 'GRO ZHES
PAS NA B'A R'A H'I STE, DE YANG REG PAS GCIG TU GYUR PA LAS H'I
GRUB PAS B'A R'A H'I ZHES BYA'O, ,YANG NA B'A R'A ZHES PA BDE BA
STE, 'KHOR LO'I BDAG

PO STE, DE LA BKA' NOD PAR BYED PAS B'A R'A LA RANG GI RKYEN BYIN
PAS RING PO GRUB PAS B'A R'A H'I ZHES BYA'O, ,DE LA MAN NGAG GI
RIM PA BRI BAR BYA STE, 'DIR NI RLUNG GI KHAMS KYIS NI, ,'GRO BA
DON LA GRUB PAS NI, ,BSKUL NAS BZHENGS PA LHA MO LA, ,B'A R'A H'I
ZHES BRJOD

PAR BYA, ,DE BZHIN AA WA DH'U T'I ZHABS, ,SGRUB THABS GSAL BAR
GSUNGS BA LAS, ,SRIN PO'I ZHAL NI CUNG ZAD BSDAM, ,RAB TU 'BAR BA
RNAM PAR BSGOM, ,B'A YI SGRA NI RLUNG NYID DE, ,AA NI 'OG GI
'KHOR LOR GNAS, ,DE LA BSKYOD PA SA RA NYID DE, ,RA NYID ME YI

@69A *, ,GZUGS CAN NI, ,CHOS KUN GYI NI RANG BZHIN NYID, ,DH'U
T'I AA YI RNAM PA LA, ,ME YI RANG BZHIN RA NYID LAS, ,GNYIS SU
MED PAR BSKYOD PA LAS, ,YANG NI AA YI RNAM PAR BLTA, ,BDE BA'I
DBANG PHYUG 'PHROS PA LAS, ,AA GNYIS SBYAR BAS RA LA

SBYIN; ,PHAR GYI YI GE RING PO 'GRUB, ,HA NI BDE BA'I 'KHOR LO
GNAS, ,AA YI TSA ZER 'KHYUD PA NYID, ,DE NAS KUN DU KHYAB PA LA,
,SNA TSOGS THIG LE AI NYID DO, ,DE LAS 'JIG RTEN 'DAS PA'I SEMS,
,'JIG RTEN 'DAS PA'I BDE BA NYID, ,ZAD PAR MI BYED

DPAL GYI GZHI, ,AI YI RNAM PA'I GZUGS CAN NO, ,LHA MO YI GE BDUN
NYID DE, ,DUS GSUM YE SHES DAG PA'O, ,KHRAG 'THUNG MA NI B'A R'A
H'I, ,DPA' BO HE RU KA YIS GSUNGS, ,DE LAS 'DIR NI BCOM LDAN MA,
,'DI NI SNA TSOGS RAB TU GSAL, ,RNO ZHING BRDZUN PAR SNANG

BA'I PHYIR, ,KHRAG 'THUNG GTUM MO ZHES BYA'O, ,DE NAS RTZA BA'I
RGYUD KYI TSIG LE'UR BYAS PA LAS, GSANG BA MCHOG GI DGYES PA NA,
,THAMS CAD BDAG NYID RTAG TU BZHUGS, ,ZHES PAS RDO RJE PHAG MO'I
RANG BZHIN AA'I RNAM PAR BZHUGS PA'I 'KHOR LOR GNAS PA LAS ME'I

RANG BZHIN NYI MA'I 'OD ZER GYI RTZE MO LTA BU 'PHROS PAS, BDE
CHEN 'KHOR LOR GNAS PA'I THIG LE SNGOM PA'I GZUGS LA REG NAS SLAR
SPYAN DRANGS TE, BDUD RTZI'I RGYUN 'BAB PAR BSGOM PA NI BCOM LDAN
'DAS MA'I GTUM MO'I RNAL 'BYOR DU BLA MAS BSHAD DO, ,'DI NI NAN
DI PA'I

ZHABS NAS RANG GI BLA MA DAM PA'I BAR DU RNA BA NAS RNA BAR
BRGYUD PAS GSAL LO, ,'DI NI BDAG NYID CHEN PO RNAMS KYI RIM PA
LAS BYUNG BA STE, SKYES BU DAM PA DAG GIS SHIN TU GUS PAR GYIS
SHIG DANG DE LTA BU GANG ZHE NA, RLUNG GIS BSKYOD PA ZHES PA LA
SOGS PA STE, DANG

POR BSKYOD PA NI GYEN DU'O, ,GANG NAS BSKYOD NA 'OG GI 'KHOR LO
NAS BZHENGS ZHES PAS, ,DE YANG CHOS DANG LONGS SPYOD DANG BDE BA
CHEN PO'I 'KHOR LO'I 'OG NA GNAS PA DE NYID LA SPRUL PA'I 'KHOR
LO ZHE'AM, 'OG GI 'KHOR LO ZHES BYA'O, ,GNYIS PA RLUNG GIS ZHES
PA

@69B THUR SER GYI RLUNG GYEN DU SONG BAS SO, ,GLOG GI ZER LTAR
ZHES PAS DE LA 'DIR 'OD KYI RNAM PA'AM, YE SHES KYI ME'I GZUGS
SAM, 'OD GSAL GYI RANG BZHIN NAM, CHAGS PA'I GZUGS KYIS, PHUNG PO
DANG, KHAMS DANG, SKYE MCHED KYI BUD SHING SREG PAR BYED PAS NA
BCOM LDAN

'DAS MA'O, ,DE LTA BU GANG DU MTHONG NA DPYID KYI THIG LE'I 'GREL
PA LAS, SPRIN NAG 'THIBS PA'I MUN PA 'THUG POR GYUR PA LAS,
,BZHENGS PA'I GLOG CHEN 'KHYUD PAS LHAG PAR GYUR PA YI, ,SNOD
BCUD GNYIS PO RAB TU BSREGS PA'I KHRAG 'THUNG MA, ,SNA TSOGS 'GRO
BA'I

MA KHYOD LA NI PHYAG 'TSAL LO, ,CHU YI PHUNG PO LTE BA'I 'KHOR
LOR RAB TU 'KHRUGS PA LAS, ,RDO RJE PADMA MNYAM PAR SBYOR BAS
BZHENGS PA NYID, ,RTA MCHOG ME BAS LHAG PAR GYUR PA'I BCUD 'THUNG
MA, ,BDUD RTZI'I RGYUN NI RAB 'BAB KHYOD LA PHYAG 'TSAL LO, ,ZHES
SO, ,RTZIBS

CAN GSUM PO BSREGS NAS ZHES BYA BA NI, RTZIBS YOD PA LA CAN ZHES
PAS DE DANG LDAN PA LA 'KHOR LOR YONGS SU GRUB PA'O, ,BSREGS NAS
ZHES PA GANG BSREGS NA CHOS DANG LONGS SPYOD DANG BDE BA CHEN
PO'I 'KHOR LO GSUM PO BSREGS NAS RANG BZHIN MED PAR RO GCIG TU

GYUR PA'O, ,'JIG RTEN GSUM GYIS MCHOD GYUR ZHES PA, SA BLA SA
STENGS SA 'OG MCHOD PA'O, ,YANG NA LUS DANG NGAG DANG YID KYI
BDAG NYID YONGS SU RDZOGS PA'I RNAM PA'O, ,BDUD RTZI'I RGYUN RAB
'BAB CES PA BDE BA CHEN PO'I 'KHOR LOR GNAS PA'I HAm GI RNAM PA
LA

BDUD RTZI'I RGYUN 'BAB PAS KHYAB PAR MDZAD PA'O, ,DES NI DUS DANG
DUS MA YIN PA'I RNAM PAR RTOG PA THAMS CAD RTZA BA NAS SPANGS TE,
RGYUN CHAD MED PA LHAN CIG SKYES PA'I BDE BA LAS SKYES PAS RO
GCIG PAR GYUR PA'I DE NYID LA DGA' BA'I MCHOG CES BYA'O, ,DE LA
'DI

SKAD STON TO, ,BCOM LDAN 'DAS MA YE SHES KYI SKU CAN GYIS NYON
MONGS PA DANG SHES BYA'I SGRIB PA SPANGS NAS BSAM GYIS MI KHYAB
PA'I GZUGS YONGS SU RDZOGS PA NA RNAL 'BYOR PAS DE LA RAB CES
BYA'O, ,SANGS RGYAS YE SHES BCUD DANG 'DRES SHING SHES PA NI,
SANGS

@70A *, ,RGYAS NI RDO RJE DANG PADMA MNYAM PAR SBYOR BA LAS NOR
BU'I RTZA BA DANG RKED PA DANG RTZE MOR BYANG SEMS MCHOG GI THIG
LE SLOB PA DE LAS BYUNG BA'I YE SHES NI GANG GIS KYANG, SKYO BA
MED PA LAS SANGS RGYAS YE SHES ZHES BYA'O, ,BCUD DANG ZHES PA DE
YANG GZHON NU MAS DANG

PO'I BDE BA MYONG BA LTA BU'AM, SNGAR MA MYONG BA'I RO LA LONGS
SPYOD PA LTA BU'AM, RMI LAM GYI BDE BA KHYAD PAR MYONG NAS SMRA
MI SHES PA LTA BU STE, THE TSOM DANG BRAL BA'I DE KHO NA NYID
GSAL BA'I DON MCHOG TU GYUR PA'I DON TO, ,'DRES ZHES PA NI DE LA
NGES PAR BSTEN PAS RGYUN MA CHAD PAR GNAS

PA'O; ,DE LA 'DIR SKYON BRAL ZHES PA NI, SKYON GANG ZHE NA 'DOD
CHAGS LA SOGS PA'I NYON MONGS PA'I NYES PA'O, ,BRAL ZHES PA NI
'DIR BDE BA CHEN PO'I DANG DU NYES PA THAMS CAD THIM PA'O, ,DE
YANG, GANG GANG SEMS NI GOMS PA YI, ,DE LTAR SHES BYA LA 'JUG
PAS, ,

NYES PA DAG GIS G-YO MI BYED, ,'DI LTAR THAMS CAD BLTA BAR BYA,
,ZHES SO, ,DE BZHIN DU YANG, DE LTA DE LTAR BSGOMS PA NA, ,SEMS
NI ZUNG DU 'JUG PAR BYED, ,SNA TSOGS GZUGS CAN NOR BU LTAR, ,DES
NA DE YI RANG BZHIN 'GYUR, ,ZHES SO, ,YANG NA SKYON NI

CHAGS BRAL TE BDE BA NYAMS PA'O, ,YANG NA SKYON NI SDIG PA STE
CHAGS BRAL GYI MTSAN NYID SDIG PA'O, ,SDIG PA'I RANG BZHIN YANG
'DIR CHAGS BRAL LO, ,BRAL BA NI DE DAG SPANGS PA'O, ,DE BZHIN DU
'PHAGS PA LHAS KYANG, CHAGS DANG BRAL BAS SDIG PA STE, ,BDE

BA 'DOD PAS DE NYID BSRUNG, ,ZHES PA DANG, DE BZHIN DU YANG,
DNGAS MA SPANGS PAS BDE BA NYAMS, ,BDE BA NYAMS PAS SDUG BSNGAL
'BYUNG, ,SDUG BSNGAL GYIS NI KHAMS ZANG BYED, ,ZAD PAS 'CHI BAR
'GYUR BA'O, ,ZHES SO, ,KUN DGA'I TSOGS STER ZHES PA

NI; DE LA KUN DGA' NI DGA' BA DANG DGA' BRAL LA SOGS PA NAS KHYAD
PAR DU GYUR PA'I YANG DAG PA'I BDE BA MA LUS PA BKUG NAS DE YANG
RANG BZHIN MED PAR BYED PA'O, ,TSOGS ZHES PA NI DE LA DGA' BA LA
SOGS PA THAMS CAD LHAN CIG SKYES PA'I DGA' BAR RO GCIG

@70B PAR TSOGS PAS NA TSOGS ZHES SO, ,DE THOB PA NI STER BA'O,
,YANG NA DBANG PO DANG YUL DANG RNAM SHES KYI TSOGS THAMS CAD
DGA' BA DE THUN MONG MA YIN PAR 'CHAR BAS NA KUN DGA'O, ,DGA' BA
DANG DGA' BRAL LA SOGS PA GONG TSOGS PA THAMS CAD BDE BAR RO

GCIG PAS NA TSOGS PA'O, ,DE NYID THOB PAS STER BA'O, ,YANG NA KUN
ZHES PA PHAG MO'I BYE BRAG STE, DGA' ZHES PA 'JIG RTEN LAS 'DAS
PA'I BDE BA'O, ,TSOGS ZHES PA DE DAG GNYIS KYIS PHUN SUM TSOGS PA
THAMS CAD DO, ,STER ZHES PA BCOM LDAN 'DAS MA

BSGOMS PAS 'JIG RTEN PA'I PHUN SUM TSOGS PA LTA CI SMOS TE, 'JIG
RTEN LAS 'DAS PA'I DNGOS GRUB DE DAG KYANG NYE BAR THOB PA'O,
,DE'I DON YANG SGRUB THABS 'DIR BSHAD PA DE DAG BSGRUBS PAS 'DIR
NI NOR STER TZAM 'GYUR TE, 'DIS NI BDE DANG BCAS PA'I NOR NI STER
BAR

BYED CES SO, ,GZHUNG 'DI LA LEGS PAR DGA' BA'I TSOGS STER ZHES PA
YANG YOD DO, ,DE DAG GI DANG POR BSRUB PA DANG, NOR BU'I RTZA BA
DANG, RKED PA DANG, RTZE MOR BYANG CHUB KYI SEMS PHYIN PA NI RIM
PA LTAR RNAM PA SNA TSOGS PA'I DANG, RNAM PAR SMIN PA'I DANG,
RNAM PAR

NYED PA'I DANG, MTSAN NYID DANG BRAL BA'I SKAD CIG MAS BDAG RKYEN
BYAS NAS DGA' BA RNAMS 'BYUNG BA NI LEGS PAR DGA' BA'O, ,DE LTAR
DGA' BA THAMS CAD LEGS PAR TSOGS PAS NA TSOGS ZHES BYA'O, ,'DI
DAG NI BCOM LDAN 'DAS MA BSGOMS PA LAS 'BYUNG BAS NA

STER BA'O, ,'DIR DE LTAR DU BCOM LDAN 'DAS MA'I DRIN GYIS YONGS
SU SMIN PAR BYAS PA LAS SHIN TU DKON PA'I SKAD CIG MA'I SHES PA
RGYUD LA SKYE BA'O, ,GZHAN DU NA CI MI BRTAN PAS NYAMS PAR GYUR
PA'I THIG LE NI PADMA'I ZE'U 'BRU LA GNAS KYI RANG GNAS SU MA YIN
NO, ,DE LTAR GYUR

PA SPANGS NAS RANG LA SMIN PAR BYAS PAS RANG GI DGA' BA'I TSOGS
STER BA ZHES PAR YANG 'GYUR RO, ,DNGOS DANG DNGOS MED RNAM PAR
DPYOD DANG BRA LA BA'I ZHES PA NI, DNGOS DANG ZHES PAS RTAG PA'I
MTHA' DANG, DNGOS MED CES PAS CHAD PA'I MTHA' DANG, YANG NA DNGOS
DANG ZHES PA

@71A *, ,KUN RDZOB DANG, DNGOS MED CES PAS DON DAM PA'O, ,RNAM
PAR DPYOD DANG BRAL ZHES PAS JI LTAR BRAL NA DE DGAL BDEN BRDZUN
DU 'DZIN PA DANG BRAL BA'O, ,DE YANG GRUB PA'I SNGAGS KYIS BTAB
BA LTAR STONG PA DANG SNYING RJE GNYIS SU MED PA'I SKAD CIG MA DE
NYID LA CHOS

THAMS CAD RO GCIG PAR GYUR PA'I GZUGS SO, ,DES NI RTAG CHAD KYI
GDON SKRAG PAR BYED PA'O, ,'GA' ZHIG TU YANG RNAM PAR DPYOD BRAL
ZHES PA NI, RNAL 'BYOR PAS BDE BA DE'I RJES SU ZHUGS NAS BCOM
LDAN 'DAS MA'I RANG BZHIN DU RNAM PAR DPYOD PA'O, ,BRAL ZHES PA
NI GZHAN

PA'I 'DOD PA DANG BRAL BA'O, ,RDZOGS PA'I RIM PA'I RNAL 'BYOR GYI
DBANG DU BYAS NAS LHAN CIG SKYES PA'I LHA MO'I GZUGS KYI BYE BRAG
GZHAN BSHAD PA NI, RLUNG GIS BSKYOD PA'I 'OG GI 'KHOR LO NAS ZHES
PA LA SOGS PA NI 'GREL PA'I STOBS KYIS DANG POR PHAG MO YIS NI
KHYOD LA SRUNGS

ZHES PA BSHAD PAR BYA'O, ,PHAG MO YIS NI B'A R'A H'I ZHES PA LA,
DE LA NYON MONGS PA DANG SHES BYA'I SGRIB PA LA SOGS NI B'A
R'A'O, ,DE DAG 'JOMS PAR BYED PAS NA H'I'O, ,DE LA 'DI'I PHYOGS
KYI GDAMS NGAG KYANG B'A R'A H'I'I SGRA LAS DRANGS NAS BSHAD PAR
BYA STE, B'A NI NGAG GI SPYOD

YUL MIN, ,CHOS RNAMS KYI NI RANG BZHIN R'A, ,RTAG TU GNAS PA AA
NYID DE, ,BDE BAR BYED PA HA LA GNAS, ,SHES RAB 'DOD PA AI YIN
TE, ,HA NI AI YI MTHA' CAN MTHONG, ,KHOG PA 'DI YI BYED PA'I DON,
,B'A R'A H'I ZHES BRJOD PA'O, ,GRUB PA'I SLOB DPON NAG PO ZHABS

KYIS DPAL SDOM PA'I MING CAN LAS GSUNGS PA, B'A NI NGAG GI YUL
MIN ZHING, ,R'A NI DBYIBS KYI RNAM PA SPANGS, ,RGYU YI RJES LAS
THOB PA H'I, ,B'A R'A H'I YI SGRA ZHES GRAGS, ,ZHES SO, ,DA NI
'OG GI 'KHOR LO NAS BZHENGS ZHES PA LA SGRA'I BYED PA T'A LA ZHES
PA 'OG DANG GSHIS

ZHES BYA BAR YANG 'GYUR TE, GNYIS PA LTAR NA T'A LA ZHES PAS
GSHIS KYIS RANG GZUGS SAM, 'OD GSAL LAM, STONG PA NYID CES BYA'O,
,DE NYID 'KHOR LO STE, RNAM PAR RTOG PA THAMS CAD GCOD PAR BYED
PAS SO, ,DE NYID LAS RGYA MTSO LAS RLABS BYUNG BA LTAR SMON LAM
GYI

@71B NUS PA'I SHUGS KYIS BZHENGS NAS BYUNG BA DE BSGOM PA'O,
,RLUNG GI SGRAS DE LA RNAL 'BYOR PA'I RNAM SHES BZHON PAR BRJOD
DE, MI YIS RTA ZHON NAS 'ONGS PA LAS RTA PA GCIG BYUNG ZHES PA
LTA BU'O, ,RLUNG GIS ZHES PA RNAM SHES KYI BZHON PA'I SROG RLUNG
NGO, ,DE YANG RTA BZUNG

BAS MI SDOD PA LTA BU'O, ,BSKYOD PAS ZHES PA DE BZHIN DU SROG
RLUNG LA ZHON PA'I RNAM SHES YONGS SU ZIN PAS GANG YANG 'DZIN PA
MED PA'I GZUGS YONGS SU 'PHROS PA'O, ,GANG ZHIG GIS DE LTAR RLUNG
DANG RNAM PAR SHES PA NGANG DU THIM PA LAS SHES PA SNA TSOGS LA
'JUG PA MED DO, ,

DES NA 'DI NYID LA RGYUN DU DBAB PAR BYA'O, ,DON DE LA 'DIR LHAN
CIG SKYES PA'I GZUGS KYI LHA MO LA SKU MDOG DANG PHYAG MTSAN MA
GRUB KYANG, LHAN SKYES DE GOMS PAR BYED PA LA SEMS NYID RIN PO
CHE LA STON GYI SMON LAM GYI STOBS KYIS SKU'I RNAM PAR BSGOM PA
NI, BANYDZU KA'I

ME TOG LTA BU LA THOD PA DKAR PO, RO SER PO, GRI GUG NAG PO, BA
DAN LJANG GU LA SOGS PA SNA TSOGS PAS MDZES PAR BYAS PA RIN PO
CHE LNGA DANG, KHA DOG LNGA LAS 'OD ZER LNGA 'PHRO BA DANG BCAS
PA DE BZHIN GSHEGS PA LNGA'I BDAG NYID CAN RNAL 'BYOR BA DANG,
RNAL

'BYOR MA'I DBUS NA GAR GYI RNAM PAS BYUNG BA NI NAM MKHA'I DKYIL
LTAR DRI MA MED PA'I BDAG NYID LAS SPRUL PA'I BCOM LDAN 'DAS MA
NI DBANG PO'I GZHU'AM, DRI ZA'I GRONG KHYER RAM NAM MKHA'I RI MO
LTAR SHES PAR BYA'O, ,DE'I PHYIR 'DI LA AAm GI RNAM PA'I GZUGS
KYI LHA MO DANG,

AU'I RNAM PA'I DON YOD GRUB PA'I GZUGS NI RLUNG NGO, ,DE GNYIS
LHAN CIG 'DRES PA LA RDZOGS PA NI BAm GI YI GE'I GZUGS SU SPRUL
NAS LTE BA'I 'KHOR LO LA'O, ,'DI NI NAN TAN DU BYAS NAS G-YO BA
MED PA'I SEMS KYIS RLUNG GNYIS 'GOG PAR BYAS PAS THOB PAR BYED

PA'O; ,DE DAG DGYES PA RDO RJE LAS BSHAD PA, RDO RJE SNYING PO
SNYING RJE CHE, ,DNGOS PO NYID KYIS RNAM GROL ZHING, ,DNGOS PO'I
'CHING BAS 'CHING BAR 'GYUR, ,DE YONGS SHES PAS GROL PA YIN,
,ZHES SO, ,DE BZHIN YANG, DNGOS PO'I DE NYID SHES PA GNYEN,
,DNGOS

@72A *, ,PO'I DE NYID MA SHES DGRA, ,MA DAG PAS NI DUG YIN TE,
,DAG PAS BDUD RTZI'I MCHOG NYID DO, ,ZHES SO, ,GLOG GI ZER LTAR
'OD GSAL ZHING, ,ZHES PA NI DES NI SDUG BSNGAL THAMS CAD 'PHROG
PAR BYED PAS NA 'OD KYI PHUNG POS MUN PA BSAL BA LTAR GLOG GI ZER
RAM

'OD LTA BU'O, ,RTZIBS CAN GSUM PO BSREGS ZHES PA NI, RTZIBS CAN
GSUM NI DBANG PO DANG YUL DANG RNAM PA SHES PA DMIGS PAR BYED
PA'O, ,BSREGS ZHES PA NI RNAM PAR SHES PA'I RANG BZHIN DE'I DMIGS
PA'I DGRA GSUM BCOM PA'O, ,YANG NA RTZIBS CAN GSUM

ZHES PA 'DOD CHAGS ZHE SDANG GTI MUG GI'O, ,BSREGS ZHES PA DE DAG
SA BON DANG BCAS PA SPONG BA'O, ,'JIG RTEN GSUM GYIS MCHOD GYUR
ZHES PA NI, 'JIG RTEN NI RNAL 'BYOR PA'I LUS DANG, NGAG DANG YID
GSUM MO, ,MCHOD GYUR ZHES PA NI BDAG NYID DE LTAR

YONGS SU RDZOGS PAS MCHOD PA'I GNAS SU GYUR PA'O, ,LHA MO'I GZUGS
SU BDAG NYID YONGS SU RDZOGS PAR GYUR PA 'DI NI LHA MO'I MCHOD PA
YANG YIN NO, ,BDUD RTZI'I RGYUN RAB 'BAB CES PA NI, BDUD RTZI NI
BDE BA CHEN PO YIN LA, RGYUN RAB 'BAB CES PA NI BDE BA DE RGYUN
MI 'CHAD

PA'O; ,SANGS RGYAS YE SHES BCUD DANG 'DRES SHING ZHES PA NI,
SANGS RGYAS NI DE LTAR DNGOS PO DON GYI RANG BZHIN NYID DO, ,DE
BZHIN DU DGYES PA RDO RJE LAS, DNGOS PO'I RANG BZHIN SHES PA LAS,
,SANGS RGYAS ZHES NI BRJOD PA YIN, ,ZHES SO, ,DE NYID KHO NA NYID
DU SHES PA

LAS YE SHES TE DE'I BCUD DANG 'DRES NAS 'BAD PA MED PAR LONGS
SPYOD PA'O, ,SKYON BRAL ZHES PA LA SKYON NI 'DOD CHAGS LA SOGS
PA'I NYON MONGS PA'AM, RNAM PAR RTOG PA'O, ,BRAL ZHES PA DE DAG
SPANGS PA'O, ,KUN DGA'I TSOGS STER ZHES PA NI, KUN GYI SGRA NI
GONG DU

BSHAD DO, ,DGA'I TSOGS STER ZHES PA, STER BA'I NI D'A'I SGRA LAS
DRANGS PA STE, DE LA GSUM STE, SBYIN PA DANG DAG PA DANG, GCOD
PA'O, ,SBYIN PA'I SGRA NI BSHAD ZIN TO, ,DAG PA NI DANG PO DGA'
BA LA SOGS PA GSUM PO LHAN CIG SKYES PA'I NGANG DU RO GCIG PAR
DAG PA'O, ,

@72B GCOD PA'I SGRA NI RANG GI DGA' BA'I TSOGS STER BA CES PA'I
PHYOGS LA, DE YANG SVA ZHES PA RANG LA 'GRO STE, BDAG TU LTA BA'I
'DZIN PA'I YUL LA MNGON PAR ZHEN PA'O, ,TSOGS ZHES PAS RGYUN MI
'CHAD PAR 'KHOR BA NA 'KHOR BA'O, ,DE DAG MA LUS PAR GCOD PAS NA
GCOD PA'I SGRA LA

'JUG PA'O, ,DE LA 'DIR DNGOS DANG DNGOS MED RNAM PAR GCOD DANG
BRAL BA'I ZHES PA DNGOS DANG ZHES PAS DMIGS PA GSUM DANG, DNGOS
MED CES PAS MED PAR 'DZIN PA DANG, RNAM PAR GCOD PA ZHES PA DE
DAG LA 'DZIN PA'I SEMS SO, ,DE DAG SPANGS PA NI BRAL BA'O, ,DE LA
BCOM LDAN

'DAS MA ZHES BRJOD PAR BYA'O, ,SEMS NI YOD PA'AM MED PA'I DNGOS
PO GANG DU YANG GRUB PA MED PA'O, ,ZHES RGYAL BA'I YUM LAS GSUNGS
SO, ,TSIGS SU BCAD PA 'DIS NI DON GYI KHYAD PAR GZHAN YANG GSUNGS
PA, KA SOGS YI GE SHES PA LA SOGS PA LA 'BREL BA'I DBANG GIS PHAG

MO KHYOD KYI SEMS LA GSAL GYUR CIG CES PA DRANGS LA BSHAD DE, DE
YANG BYA BA NI GSAL BA DANG, BYED PA NI PHAG MO LAS NI SEMS LA
'BREL PA NI KHYOD KYI ZHES PA'O, ,B'A R'A H'I'I DON NI SNGAR
BSHAD PAR SHES PAR BYA'O, ,CI'I PHYIR LHA MO ZHE NA GSAL GYUR CIG
CES PA DE LAS SKYES PA'O, ,

SPRUL PA'I RTZIBS CAN NYI DBANG DKYIL 'KHOR LA BZHUGS SHING ZHES
PA NI, DANG POR SPRUL PA'I 'KHOR LO'I DBUS SU NYI MA'I DKYIL
'KHOR LA BAm GI RNAM PAR GNAS PA'O, ,DE NAS 'OG GI 'KHOR LO NAS
BZHENGS ZHES PA NI SEMS KYIS SGOM PA PO'I DBANG PO RNO BA'I STOBS
KYIS DE NYID

NAS GYEN DU BSKYOD PA'O, ,KA SOGS YI GES BSKOR NAS ZHES PA NI, KA
DANG POR BYAS PA'I KA LA SOGS PA'I K'A LI'I RNAM PA DANG, AA YIS
DANG POR BYAS PA'I A'A LI RNAMS SO, ,DE LA 'DIR shA DANG KA SDOM
PAS KshA YONGS SU GRUB PAS DE'I PHYIR KshA SPANGS PA'I YI GE BZHI
BCU

ZHE DGU YIN LA, DES NI 'JIG RTEN DU GRAGS PA'I RLUNG BZHI BCU ZHE
DGU'I RANG BZHIN RNAMS DAG PA'O, ,DE LA A'A LI DANG K'A LI'I
SGRAS G-YON PA DANG G-YAS PAR RGYU BA'I RLUNG GNYIS 'DIR GZUNG
BAR GO BAR BYA'O, ,DANG PO RLUNG GNYIS RGYU BA DE DANG PO'I LAM
SPANGS NAS GNAS SU BSKOR BA'O,,

@73A *, ,DE BAS 'DIR BRJOD PAS BSGOM PAR GDAMS PA'O, ,RLUNG GIS
BSKYOD PAS ZHES PA NI THUR SEL GYI RLUNG GIS BSKYOD NAS DBU MAR
'JUG PA'O, ,DE YANG KUN RDZOB TZAM DU A'A LI K'A LI'I PHRENG BA
GNYIS G-YON DANG G-YAS SU BSKOR NAS MGO GYEN LA BSTAN TE,

NYIN PAR GYI DBANG PHYUG GI DKYIL 'KHOR LA GNAS PA'O, ,'BAR BA'I
ME LTAR RAB TU 'BAR, ,ZHES PA NI, DANG POR SPRUL PA'I 'KHOR LOR
BAm GI GZUGS CAN DU YOD PA DE BCOM LDAN 'DAS MA'I RNAM PA MI'I
PHUNG PO 'BAR BA LTA BU LAS CHES 'BAR BA'O, ,DE NAS GONG GI GLOG
GI ZER LTAR

ZHES PA NI DE LTAR 'BAR BA DE LAS GLOG GI ZER LTA BU GYEN DU SONG
BA'O, ,BDUD RTZI RAB 'DZAG CES PA NI, GANG LAS ZER PHOG CING
BSKYED PA DE LA BDUD RTZI'I RGYUN RGYUN DU 'DZAG PA STE, BDE BA
CHEN PO'I 'KHOR LO NAS BCOM LDAN 'DAS MA BSGOM PA'I DBANG GIS SO,
,DE LA 'DIR

RTZIBS CAN GSUM BO BSREGS NAS ZHES PAS BDE BA CHEN PO NAS BABS
TE, 'KHOR LO GSUM YANG RANG BZHIN MED PAR BYAS PA'O, ,PADMO'I
SKUD PA LTAR PHRA ZHES PA NI, AA WA DH'U T'I'I RANG BZHIN YANG MI
DMIGS PA'I RANG BZHIN DU BYAS NAS, SHIN TU PHRA BA LA 'BAB PA'O,,

'JIG RTEN GSUM GYIS MCHOD GYUR ZHES PA NI, RNAL 'BYOR PA'I LUS
NGAG YID GSUM PO LHA MO'I SKU'I BDAG NYID DU YONGS SU RDZOGS NAS
THAMS CAD KYI RNAM PAR RTOG PA N'A DA TZAM LA, DMIGS PA YANG ZHI
NAS ZUNG DU 'JUG PA BSGOM PA'AM, ,THOGS PA NA MCHOD PA STE

'DI NYID LA MCHOD PA ZHES BYA'O, ,RIG PA ZHES PA 'DI LA BIDY'A
ZHES PA'I SGRA YANG ZHES PA NI GANG BA STE LHA MO 'DI BDE ZHES
PAS YE SHES KYI LUS CAN NO, ,BDUD RTZI'I RGYUN RAB 'BAB CES PA
NI, YE SHES KYI SKU CAN GYI LHA MO THAMS CAD LA KHRUS BYAS SO
ZHES BYA BA'I DON TO, ,YANG

NA BDUD RTZI'I RGYUN NI BDE BA CHEN PO'I RANG BZHIN LA RGYUN MA
CHAD PA'O, ,SANGS RGYAS TSOGS RNAMS BSREG CING ZHES PA NI, SANGS
RGYAS TSOGS NI DE BZHIN GSHEGS PA LNGA'I BDAG NYID LAS GZHAN DU
SO SOR GO BA'AM, SNANG BA TZAM BSREGS NAS RANG BZHIN MED PAR BYED
PA'O, ,SANGS

@73B RGYAS LNGA'I RANG BZHIN MA GTOGS PA DMIGS PA RNAM PA GZHAN
MED PA NYID DO, ,BCOM LDAN 'DAS KYIS KYANG ZLA BA GSANG BAR
GSUNGS PA, 'GRO BA 'DI DAG THAMS CAD NI, ,DE BZHIN GSHEGS PA LNGA
YI BDAG ,CES PA DANG, SGRA'I 'JUG PA LAS, PHUNG PO LNGA PO 'DI
NYID NI RDZOGS PA'I

SANGS RGYAS NYID DE 'DI'I DMIGS PA'I DON LAS SNA TSOGS PA'I DMIGS
PA MED PA'O, ,BCOM LDAN 'DAS DANG BCOM LDAN 'DAS MA GNYIS SU MED
PAS DE BZHIN DU LHA MO SPYAN MA LA SOGS PA YANG 'DZIN PA'O,
,SANGS RGYAS YE SHES ZHES PA'I SGRA SANGS RGYAS MA YIN PA'I SEMS

CAN DU 'DOD CING 'DZIN PA MED PA'O, ,DES NA 'DIR SANGS RGYAS YE
SHES BCUD DANG 'DRES SHING ZHES PAS, JI LTAR NA THAMS CAD KYI
RANG BZHIN NI RNAM PAR DAG PA'O, ,RIG MA SANGS RGYAS TSOGS RNAMS
BSREG CING ZHES PA YOD DE, DE LA SGRA LAS BDE ZHES PAS YE SHES
SO, ,

DE LA YA'I RKYEN BYIN PAS YA'I 'GRO BA'I DON THOB PA'O, ,DES NA
RIG MA ZHES PAS SPYAN MA LA SOGS PA SANGS RGYAS KYI YE SHES SO,
,DE LA PHYOGS GCIG LTAR NA PADMA'I SKUD PA LTAR DANG, PHRA BA'I
DMIGS PA ZHES PA GNYIS SU BRJOD PAR BYA STE, DE LAS PHRA BA NI MI
DMIGS

PA'I YE SHES SO, ,PADMA'I SKUD PA LTAR NI 'KHOR LO GSUM PO 'BYED
PA GANG YIN PA ZHES PAS, DE BZHIN DU PADMA'I SKUD PA LTA BU DES
'KHOR LO GSUM GYI RANG BZHIN 'BIGS PA'O, ,DE YANG BCOM LDAN 'DAS
KYI NOR BU'I RTZE MO NAS BCOM LDAN 'DAS MA'I PADMA'I SNYING PO LA

GNAS PA'I BYANG SEMS BKUG NAS SLAR 'KHOR LO GSUM PO BRTOL NAS
'GRO LA, YANG BDE CHEN NAS RGYUN PHRA BA BABS NAS BSKUL BA'O, ,DE
LA 'DI NI SKYON BRAL ZHES PAS NYON MONGS PA LA SOGS PA DANG BRAL
NAS BDE BA CHEN PO KHO NAR 'CHAR BA NYID DO, ,DE BZHIN DU KUN

DGA' DANG BCAS ZHES PAS, DGA' BA NI THIG LE NYID LA RGYU DANG
'BRAS BUR BCAS, KUN NI MA LUS PA'O, ,DGA' BA NI THOB PA'O, ,BCAS
PA NI DE DAG STE RGYU DANG 'BRAS BU'O, ,YANG NA DE LTA BU'I BDE
BA DANG LDAN PA LA RANG GI DGA' BA'I TSOGS SAM LEGS PAR DGA' BA'I
TSOGS

@74A *, ,ZHES BYA'O, ,STER ZHES PAS RANG LA NUS PA DE LDAN PAS
GZHAN RJES SU 'DZIN PA'I MTHU YOD PAS STER BA'O, ,ROL PA GYEN
GSHEGS ZHES PAS, ROL PA NYID NI CHAGS PA CHEN POS RJES SU BCINGS
NAS GZUD PA'O, ,DBU MA LA BSKYOD NAS GSHEGS PAS GYEN

GSHEGS SO, ,YANG NA ROL PA ZHES BYA BA GNYIS SU MED PA'I CHAGS PA
CHEN PO LAS BYUNG BA STE, GYEN GSHEGS ZHES PA GANG DU GSHEGS NA
BDE CHEN 'KHOR LOR GSHEGS SO, ,DE LA 'DI NYID DU DNGOS DANG DNGOS
MED RNAM PAR DPYOD DANG BRAL BA'I ZHES PAS BSHAD DO, ,CHAGS PA

CHEN PO'I RANG BZHIN GYI RJES SU BCINGS PA LA RNAM PAR DPYOD PA
GZHAN MED DO, ,RNAM PAR DPYOD PA NI RNAM PAR G-YENG BA'O, ,CI'I
PHYIR ZHE NA, RNAM PAR DPYOD PA DANG CHAGS PA CHEN PO LA 'BREL PA
MED DO, ,BCOM LDAN 'DAS KYIS GSUNGS PA DE BDE BA'I RGYA MTSO G-YO
BA MED PA LA

RNAM PAR RTOG PA'I CHU BUR MI 'BYUNG BA'O, ,BSHAD PAR BYA BA
GZHAN YANG GSUNGS PA, SPRUL PA'I RTZIBS CAN ZHES PAS SPRUL PA'I
ZHES PA NI 'DIR SKYED PAR BYED PA YIN LA, RTZIBS ZHES PA LA AA
RA'I SGRAS 'KHOR LO ZHES PA DANG DGRA LA YANG 'GRO BA STE, DGRA
NI GSUM STE,

DE SPANGS PA'AM DE 'JOMS PAS DE 'DIR GSAL BA NI RO'I GDAN NI BDAG
MED PA'I RNAM PAR DAG PA'O, ,DE'I STENG NA GNAS PA'I NYIN PAR GYI
DBANG PHYUG NI SHIN TU RNAM PAR DAG PA'I YE SHES KYI 'OD KYI
DKYIL 'KHOR GYIS YONGS SU SHES NAS GSHEGS PA'O, ,GA TA ZHES PA
GSHEGS

PA'AM, SONG BA LA 'GRO BA'O, ,KA SOGS YI GES BSKOR NAS ZHES PAS,
A'A LI K'A LI NI SHES RAB KYI GZUGS TE, CHOS THAMS CAD KYI RANG
BZHIN NYID YIN NO, ,YANG NA KA DANG AA NI KARYA DI ZHES PA'I
SGRAS K'A LI DANG A'A LI STE, DE DAG GI DANG PO'I YI GE NI KA
DANG AA LA SOGS

PA GRUB PA'O, ,YANG NA KA LA SOGS PA SDE MTSAN BDUN GYI DANG PO
LA KA TZA tA TA PA YA SHA'I RANG BZHIN LAS DRANGS SO, ,THOG MAR
AA BZHAG PA'I YI GE BCU DRUG NI AA YIS GRUB LA DE NYID KHO NA
CHOS THAMS CAD KYI RANG BZHIN AA YIN PA'O, ,DGYES PA RDO RJE LAS
KYANG, LUS KYI DKYIL

@74B GNAS RNAL 'BYOR MA, ,AA NI SDOM PA'I TSUL GYIS ZHUGS, ,DE
BZHIN PHYI ROL NANG DE BZHIN, ,'DI NYID SDOM PAS GSAL BA NYID,
,CES SO, ,SHES RAB KYI PHA ROL TU PHYIN PA SHIN TU RNAM PAR DAG
PA CHOS KYI DBYINGS KYI GZUGS DE NYID YI GE GCIG GIS THOB PAR
BYAD DO, ,

'BAR BA'I ME LTAR RAB 'BAR ZHES PAS SNA TSOGS PA'I 'OD 'BAR BAS
KHYAB PA'I LUS SO, ,BDUD RTZI ZHES PA NI THAR PA'O, ,RAB 'DZAG
CES PA NI 'DI NYID KHO NA GZHAN LA STER PA'AM BSKYED PA'O,
,PADMA'I SKUD PA LTAR PHRA BA ZHES PA NI, ,GZUGS MI DMIGS PA SHIN
TU PHRA BA'O, ,RIG

MA ZHES PA NI SHES RAB KYI DON LHAN CIG SKYES PA'I GZUGS CAN NO,
,YANG NA RIG MA NI LHA MO STE, 'DUS MA BYAS PA'I YE SHES KYI RANG
BZHIN GYI DON TO, ,SANGS RGYAS TSOGS RNAMS BSREGS ZHES PA NI
BUDDHA KA DAM PA ZHES PA'I SGRAS, BUDDHA ZHES PAS SANGS RGYAS TE
NYAN THOS DANG

RANG SANGS RGYAS KYI SANGS RGYAS SO, ,KA DAMKA DRishtI ZHES PA
LTA BA NGAN PA LA 'GRO STE, BDAG NYID GCIG PU GROL BA DANG THAR
PAR BYED PA LA SOGS PA'O, ,BSREGS ZHES PA NI DE LTAR SEMS CAN GYI
DON LA BRTZON PAS DE DAG MED PAR BYAS PA'AM, NYAMS PAR BYAS PA'I
DON TO, ,

YANG NA SANGS RGYAS TSOGS RNAMS ZHES PA YUL DANG YUL CAN DU 'DZIN
PA'O, ,BSREGS PA NI MI DMIGS PA'I RANG BZHIN DU BYAS PA'O, ,'KHOR
LO GSUM PO 'BYED PA GANG YIN PA ZHES PAS 'KHOR LO GSUM NI LUS
NGAG YID GSUM GYI RANG BZHIN NO, ,DE GSUM SO SOR GYUR NAS YANG
DAG

PA'I LTA BA GCOD PAR BYED PA STE, DE'I RANG BZHIN NI NYAMS PA'AM
GCOD PA'I DON TO, ,KUN DGA' DANG BCAS ZHES PA NI LHAN CIG SKYES
PA'I DGA' BA'I RANG BZHIN NO, ,ROL PA ZHES PA CHAGS PA CHEN PO
STE, GONG NA MED PA'I DON GYI SPYOD YUL LO, ,GYEN GSHEGS ZHES PAS
DE DAG GI RANG

DON THOB PAR BYED PA'I DON NO, ,PAG MO KHYOD KYIS ZHES PA LA SOGS
PA NI BSHAD PAR ZAD DO, ,PHYAG 'TSAL BA'I SGO NAS BRJOD BYA'I DON
BSHAD PAR BYA STE, RDO RJE YIS NI RNAL 'BYOR MA, ,ZHES PA LA SOGS
PA LA 'BREL PA'I STOBS KYIS BDAG GIS DE NYID CES SGRUB BRJOD CES
PA DANG POR BSHAD

@75A *, ,PAR BYA STE, DE KHO NA NYID YE SHES GRUB PA ZHES BYA
BA'I RGYU LA 'BRAS BU'I MING NYE BAR BTAGS PA'I PHYIR RO, ,MGOS
ZHES PA SPYI BOS SO, ,BDAG NI RTZOM PA PO YIN PA'O, ,DE KHO NA
NYID CES PA NI RANG GZHAN GYI RNAM PAR RTOG PA MA LUS PAR SPANGS
PA NGAG GI YUL MA YIN

PA'I BDE BA DAM PA'I RANG BZHIN NO, ,YE SHES ZHES PAS DE NYID LA
BYA STE, RANG GIS RIG PA'I RDO RJE NI YE SHES SO, ,DE BZHIN DU
DGYES PA RDO RJE LAS GSUNGS PA, DE BZHIN BDE BA DAM PA NYID, ,CES
SO, ,SGRUB CES PA DE'I THABS SO, ,BRJOD CES PA DGOS PA'O, ,RDO
RJE YIS NI

RNAL 'BYOR MA, ,ZHES PA NI, RDO RJE ZHES PAS MI ZAD PA'I THIG
LE'AM BDE BA CHEN PO'O, ,RNAL 'BYOR ZHES PAS BDE BA CHEN PO DANG
ZUNG DU CHUD PA'O, ,RDO RJE SNGON SONG ZHES PA NI, MI PHYED PA'O,
,SNGON SONG NI YE SHES SO, ,PHAG MO NI BSHAD ZIN PA'O, ,DE LA CI
BYA ZHE NA, MGOS ZHES

PA SPYI BOS SO, ,PHYAG 'TSAL NAS ZHES PA NI DE LTAR BZHENGS PA'I
GTUM MO'I GZUGS DANG LHAN CIG SKYES PA'I RANG BZHIN GYI GZUGS LA
PHYAG BYED PA'O, ,RANG DRAN PHYIR ZHES PA NI BDAG NYID KHENGS
BSKYUNG BAR BYA'O, ,BSGOM PA'I GNAS GSUNGS PA, YID DANG RJES SU
ZHES PA LA SOGS

PA NI 'BREL PA'I DBANG GI KUN NAS DAG PA RNAM PAR BSGOM ZHES PA
STON TE, KUN NAS DAG PA ZHES PA STONG PA NYID DO, ,DE BSGOM PAS
RLOM PA LA SOGS PA'I NGA RGYAL SEL BA'O, ,YANG NA BLO MCHOG TU
GYUR PAS STONG PA NYID KYIS GZHAN BSRUNG BAR GSUNGS PAS, DANG POR
STONG PA NYID BSGOM

PAR BYA'O, ,DE GSUNGS PA, BGEGS NI SEMS KYIS SPRUL PA STE, ,CHOS
RNAMS KUN GYI RANG BZHIN DU, ,DE NYID RNAM PAR DAG PA ZHES, ,DON
DAM PA YI BA SRUNG BA YI, ,YID DANG RJES SU MTHUN PA'I DBEN GNAS
SU ZHES PA NI, YID LA RJES SU MTHUN PA ZHES PAS, YID LA

DGA' BA'I DRIN STER BA'O, ,DBEN GNAS ZHES PAS SKYE BOS DBEN PA'O,
,MGON POS MGO MTSAN ZHES PAS MGON PO NI RDO RJE BLA MA'O, ,MGO
MTSAN NI DE'I RNAM PAS SPYI BOR BSGOM PA'O, ,BLO LDAN ZHUGS NAS
NI, BLO LDAN NI SU DH'I ZHES PA'I SGRAS LEGS PA'I BLO LDAN DU
YANG 'GYUR

@75B TE; SKYON GYI DRI MA MED PA'I BLO CAN NO, ,DE LA DBANG PO
RNON PO'I SPYOD YUL GYIS SHES RAB KYI THEG PA BCOM LDAN 'DAS MA
GO BAR ZAD DO, ,DE LA BLA MA JI LTAR GSUNGS PA'I KHYAD PAR RNAMS
BRI BAR BYA'O, ,LEGS PA'I BLO NI SEMS NYID DRI MA MED PA BSGOM
PA'I DON BSKYED PA STE, DAG PA

RNAM PAR BSGOM ZHES DANG 'BREL LO, ,YANG NA LEGS PA'I BLO NI
PHYI'I SHES RAB DANG NANG GI SHES RAB YONGS SU DAG PA NI LEGS
PA'I SHES RAB KYI DON DO, ,DER NI ZHES PA DBEN PA DER RO, ,SHIN
TU 'JAM PA NI REG NA BDE BA SKYE BA'O, ,STAN ZHAS PAS DE'I STING
DU'O, ,DE NYID

DU BCOM LDAN 'DAS MA NI RAB TU RTOGS PAS SHES RAB KYI BLO'I SANGS
RGYAS NYID DO ZHES DGYES PA RDO RJER GSUNGS SO, ,GANG DU SDOD CE
NA STAN LA BZHUGS TE, GDAN GYI SGRAS RDO RJE'AM SPRUL PA'I DKYIL
'KHOR NYID DO, ,DE'I STAN NI CHOS 'BYUNG NGO, ,DE LTAR DGYES PA
RDO RJE LAS

GSUNGS PA, AE YI CHA BYANG BZANG PO GANG, ,DBUS SU BAm GYIS RNAM
PAR BRGYAN, ,SANGS RGYAS RIN CHAN ZA MA TOG ,AA YI DKYIL 'KHOR
NYID DU GNAS, ,ZHES SO, ,DE DAG YANG GSUNGS PA, DE NAS 'JAM PA'I
ZHES PA GSUNGS PAS YID 'PHROG CING REG NA BDE BA'I RANG BZHIN

JI SNYED PA'O, ,DE DAG LA CHOS KYI 'BYUNG GNAS ZHES BYA'O, ,JI
LTAR RNAM PAR DAG PA BSGOM ZHE NA, DBEN PA'I GNAS SU ZHUGS NAS
ZHES PAS, DE YANG STH'A NAm ZHES PA'I SGRAS GNAS TE, 'DI NI CHOS
THAMS CAD KYI GNAS BDE BA CHEN PO'I DON LA YID BRTAN PAR BYED
PA'I DON TO,,

DBEN PA NI DUS THAMS CAD DU SKYE BA'I RNAM PAR RTOG PA DE MED
PA'O, ,DE LTAR RDO RJE MKHA' 'GRO LAS GSUNGS PA, DBEN PA NI BDAG
DANG SEMS CAN GYI RNAM PAR RTOG PA SPANGS PA'O ZHES PA'O, ,YANG
NA RDO RJE'I RIGS LA SOGS PA'I BU MO LAS SKYES PA DE DBEN PA'O,
,DE BZHIN

DU YANG GSUNGS PA, DE LA DE BZHIN GSHEGS PA THAMS CAD KYIS
BSNGAGS PA'I BU MO MCHOG LAS SKYES PA'I BDE BA NI DBEN PA STE, DE
LA 'DI NI YID DANG RJES SU MTHUN PA'I GNAS ZHES BYA'O, ,'DI LTAR
BYAS PA DANG MA BYAS PA LA SOGS PA'I RNAM PAR RTOG PAS

@76A *, ,BSGOS PA'I SEMS LA DUS THAMS CAD SDUG BSNGAL DANG BCAS
PA STE, SNA TSOGS PA'I DNGOS PO 'DI NI DUG YIN PAS SO, ,RNAM PAR
RTOG PA MED PA'I SEMS NI DUS THAMS CAD DU BDE BA THOB PAR BYED PA
STE, DE YANG BCOM LDAN 'DAS KYIS GSUNGS PA, YID BDE BA

LAS TING 'DZIN SKYE, ,DE LTAR SKYES PAS RAB MCHOG THOB, ,CES SO,
,JI LTAR 'BYUNG ZHEN GSUNGS PA, MGO BOS MGON MTSAN ZHES PAS, N'A
THA ZHES PA'I SGRAS MGON PO LA 'GRO LA DE NI THIG LE YIN TE, DE
YANG N'A THAm KA ZHES PA'I SGRAS, AAm ZHES PAR 'GRO BAS DES MTSON
PA'O, ,KA

ZHES PAS MGO'AM BDE BA LA 'GRO STE, DE LA THIG LES MTSAN PA'I BDE
BA DANG GNYIS SU MED PAR SHES PA'I DON TO, ,DE'I PHYIR THIG LE
SPANGS PAS BDE BA SPANGS LA DE SPANGS PA NI SDUG BSNGAL GYI RANG
BZHIN NO, ,YANG NA MGON PO ZHES PA RDO RJE SLOB DPON TE, DES RANG
GI MGO LA MTSAN

PAS NA KA'I DON DE BDE BAR THOB PAR BYED PA'I DON TO, ,DES CI STE
ZHE NA, BLA MAS SHES RAB YE SHES KYI DBANG LA SOGS PA BSKUR NAS
BDE BA NGO SPRAD NAS BSTAN PA'O, ,DE LTAR RDO RJE DANG PADMA
SNYOMS PAR ZHUGS NAS CHAGS PA CHEN PO LAS SKYES PA'I DAG PAS
STONG PA NYID KYI DON LA NGES PAR BYED

PA'I GNAS SO, ,DE LTAR DGYES PA RDO RJE LAS GSUNGS PA, MCHOG DGAR
BSGOM PA MED CING SGOM PA PO YANG MED, ,LUS KYANG MED CING GZUNG
BA MED LA 'DZIN PA MED, ,SHA DANG KHRAG KYANG MED CING BSHAD DANG
GCI BA MED, ,SKYUG BRO RMONGS MED GTZANG SBRA MCHOD PHYIR THOGS
MED DANG, ,

ZHES PA LA SOGS PA'O, ,RDO RJE CHOS KYI SGRUB THABS LAS GSUNGS
PA, RDO RJE PADMAR ZHUGS PA LAS RNAM PAR GSAL BAR SKYE'O, ,DE
LTAR SEMS GNAS PAR BYAS PA LAS RNAM PAR MI RTOG PA'I GZUGS KYI
BDE BA CHEN PO 'BYUNG BAR 'GYUR RO, ,DE LA SNGAGS 'DI BRJOD PAR
BYA STE, AOm SH'U

N+YA T'A DZNY'A NA BADZRA SVA BH'A BA A'ATMA KO&HAm, DE LA 'DIR
CHAGS PA CHEN PO'I RANG BZHIN DU BZHENGS PA LAS STONG PA NYID
BSGOM PAR BYA'O ZHES MAN NGAG GI DON TO, ,BRJOD PAR BYA BA GZHAN
YANG GSUNGS PA, DE RJES YI GE ZHES PA LA SOGS PAS, RGYAL BA RDOR
'DZIN SNYING PO MING MED KYIS, ,

@76B BRIS NAS ME TOG DMAR POS MCHOD PAR BYA, ,ZHES PA DANG 'BREL
LO, ,RDO RJE NI MI PHYED PA'I DE NYID LA LHAN CIG SKYES PA'I DGA'
BA'O, ,DE 'DZIN PA NI RDO RJE ZHES PA STE GANG 'DZIN NA THIG LE
STE, DE BZHIN DU THIG LE DANG BDE BA 'DRES PA LA MTHONG BA NYID
DO, ,DE LTAR DGYES PA RDO RJE LAS GSUNGS

PA; ,KHU BA'I RNAM PA BCOM LDAN 'DAS, ,DE YI BDE BA 'DOD MAR
BRJOD, ,CES SO, ,DE'I RDO RJE 'DZIN PA'I SNYING PO NI NGES PAR
CHOS 'BYUNG DU BZHUGS PAS SO, ,DE LA ME TOG DMAR POS MCHOD PAR
BYA BA NI, AA MA LAN DANG KA RA B'I RA DANG BANYDZU KA LA SOGS
PAS DANG POR MCHOD PAR

BYA'O; ,LEGS PAR SBYAR BA LAS, TA TA NU TZA ZHES PAS DE'I RJES LA
ZHES PA'AM, DE'I RJES DANG ZHES PAR YANG 'GYUR TE, TZA'I SGRAS
LA'AM DANG BRJOD PA NI KHYAD PAR GZHAN YANG STON PA STE, 'CHAD
PAR 'GYUR BA'I TSIGS SU BCAD PA GNYIS LA DANG POR KHRUS BYAS NAS
NYE BAR

REG PAR BYA STE, DE NAS CHOS 'BYUNG LA MCHOD PAR BYA'O ZHES PA'AM
YANG NA GDAMS NGAG DU SHES PAR BYAS NAS GNYIS SU GSUNGS PA DE
YANG GO BAR BYA'O, ,DE'I PHYOGS KYIS TZA'I SGRA LA'AM DANG LA
'DIR DE LTAR 'BREL BA'O, ,DE CI LTAR BYAS NAS SHE NA, BRIS NAS
ZHES PAS YANG

DAG PAR BRIS PA DE GSAL ZHING MA 'DRES PAR SOR GSUM PA'I CHOS
'BYUNG GI NANG DU'O, ,GANG 'DRI NA RGYAL BA DRUG PA ZHES PA STE
MI BSKYOD PA'O, ,MI BSKYOD PA GANG ZHE NA, KHU BA'I RANG BZHIN
NAM NAG PO'I RANG BZHIN TE, DE LTAR 'KHOR LO SDOM PA LAS, MI
BSKYOD PA NI DE BZHIN

GSHEGS PA DRUG PAR RNAM PAR GZHAG PA'O, ,DE BZHIN DU L'U YI PA'I
MNGON PAR RTOGS PA LAS KYANG RNAM PAR SHES PA'I PHUNG PO LA RDO
RJE SEMS DPA' DE BZHIN GSHEGS PA THAMS CAD KYI BDAG NYID NI DPAL
HE RU KA'O ZHES SO, ,YI GE GSUM GYI SNGAGS BZLAS ZHES PA NI AOm
A'A:H'Um

LAN GSUM GYIS BYIN GYIS BRLAB PAR BYA'O, ,GANG GIS 'DRI NA MING
MED KYIS TE, GANG GI MING MED NA G-YON GYI LAG PA'I MING MED DO,
,DE YANG BDE MCHOG GI RNAL 'BYOR LA NI G-YON PAS BYA BA THAMS CAD
BYED PA'O, ,DE BZHIN DU DPAL SDOM PA LAS GSUNGS PA, DUS

@77A *, ,KUN RNAL 'BYOR G-YON PAS SPYOD, ,RKANG PA G-YON PA SNGON
DU BSKYOD, ,CES SO, ,BSHAD PAR BYA BA BZHIN NI RDOR 'DZIN SNYING
PO ZHES PA NI CHOS 'BYUNG LA ME TOG DMAR PO ZHES PA NI RANG
'BYUNG GI KHRAG STE, MCHOD CES PA NI, DE GNYIS 'DRES PAS 'TSO
ZHING GSAL

BA'AM 'PHEN ZHING SKYOD PAR BYED PA'O, ,DE LA MCHOD PA ZHES CI'I
PHYIR ZHE NA, 'DI NI CHAGS PA CHEN PO'I THEG PA ZHES BYA STE, DE
LA 'DIR 'JIG RTEN PA'I SNA TSOGS PA'I CHAGS PAS NI DER GNAS PA
DANG SKYES PA BYED DU ZAD DO, ,'DI NYID KYIS NI GRUB PA CHEN PO'I
DON THOB STE, DE

YANG SHIN TU RNAM PAR DAG PA'I CHAGS PA LA DMIGS NAS MCHOG GI
'BRAS BU THOB PAR BYED PA 'DI NI BYANG SEMS KYI PHYAG RGYAL SEMS
BRTAN PAR BYAS PA'I RGYU DES SO SOR THOB PA ZHES SLOB DPON GSUNG
NGO, ,DE BZHIN DU DGYES PA RDO RJE LAS JI LTAR 'TSED PAS 'TSIG PA
YANG, ME NYID

KYIS NI GDUNG BAR BYA, ,DE BZHIN 'DOD CHAGS MES TSIG PA, ,'DOD
CHAGS ME YIS GDUNG BAR BYA, ,DUG GI DUM BU GANG NYID KYIS, ,SKYE
BO THAMS CAD 'CHI 'GYUR BA, ,DUG GI DE NYID SHES PA DES, ,DUG GIS
DUG NI 'BIGS PAR BYED, ,JI LTAR RLUNG GIS ZIN PA LAS, ,MON

SRAN GRE'U'I BZA' BA SBYIN, ,BZLOG PA'I SMAN NI BTAGS PA LAS,
,RLUNG GIS RLUNG LA BSNUN PAR BYED, ,CES SO, ,YANG NA RDOR 'DZIN
SNYING PO ZHES PA NI, NANG GI BDAG NYID KYI CHOS 'BYUNG YIN LA,
ME TOG DMAR PO NI CHAGS PA DANG BCAS PA'O, ,MCHOD PA RANG

GI BDE BA NI RANG GI BDE BA'I SEMS LA RTOGS PA'I KHYAD PAR DU NI
DBUL BA'O, ,LAS KYI PHYAG RGYA MED PA'I RNAL 'BYOR PAS KYANG BLA
MA DAM PA'I ZHABS KYI DRIN GYIS DE BZHIN DU MCHOG TU GYUR PA'I
SEMS SKYE'O, ,DE BZHIN DU tA AU RI PA'I ZHABS KYIS KYANG, RNAL
'BYOR RDO RJE'I

GO 'PHANG SKAD CIG NYID DU BYED PA SHES RAB MED KYANG NI, ,BYANG
SEMS ZIL PA DE NYID 'BYOR PA DAM PA'I DON LA MNGON BYANG BYED PA
NYID, ,MA RUNGS PA LTAR MYUR BAR YID NI 'OD KYIS 'PHROG PAR BYED
PA STE, ,BYIN GYIS BRLABS ZHES DE NI BLA MA DAM PA'I YIN GYI
GZHAN NI MA YIN NO, ,DE LTAR

@77B DU BDE BA'I SEMS RGYUN DU YOD PA DE NI GRUB PA THOB PAR NGES
PA YIN NO, ,RDO RJE MKHA' 'GRO LAS, SDUG BSNGAL GYIS GDUNGS DKA'
THUB KYIS, ,LUS NI NGAL BAS BSKAMS PA STE, ,SDUG BSNGAL GYIS NI
RNAM G-YENG SEMS, ,G-YENG BAS DNGOS GRUB GZHAN DU 'GYUR, ,ZHES
SO,,

YANG NA 'DI NYID BCUD LEN CHEN PO STE LEGS PAR SPYOD PA SNAR
BLUGS PA'AM, ZOS PAS KYANG GANG 'DOD PA SKYED PAR BYED DO, ,DE
BZHIN DU GSUNGS PA, KHRAG CHEN PO DANG GA PUR BCAS, ,BCUD LEN KUN
GYI MCHOG TU GYUR, ,DUS LA BAB PAS BSKYED PA STE, ,KHRAG CHEN ME
TOG DNGOS PO

NYID; ,CES SO, ,BRIS TE ZHES PHA NI LI KHA ZHES PA'I SGRAS YI GE
'DRI'AM, MI 'GYUR BA LA 'GRO STE, DE NI MI 'GYUR BA'I GZUGS KYIS
'DUL BAR BYED PA'I DON NO, ,JI LTAR ZHE NA, MING MED KYIS ZHES
PAS DE YANG AA N'A MI KA ZHES PA'I SGRAS, MING MED CES PA'AM 'CHI
MED CES PAR YANG 'GYUR

TE; DE'I PHYIR LANGS PA'AM 'GRENG BA'I DON GYI PHYIR DE SKAD CES
BYA'O, ,DE LTAR CIS MTSON ZHE NA RGYAL BA DRUG PA ZHES PAS, NAG
PO'I MYOS BYED KYI MTSAN MA NYID DO, ,DE YANG DE NYID BTUNG BA'I
DNGOS PO'O, ,YI GE GSUM BZLAS ZHES PAS GSUM NI LUS NGAG YID GSUM
MI 'GYUR BA STE, MI

G-YO BA'I RANG BZHIN NO, ,BZLAS PA NI 'DZIN PA STE DE BZHIN NYID
DU RO GCIG TU NGES PA'O, ,DE BZHIN DU GSUNGS PA, NAGS NAS NAGS SU
GNAS PA YI, ,LAM NAS LAM DU ZHUGS NAS NI, ,'KHOR DUL DU RO YIS
DRANGS, ,JI LTAR BRTUL BA'I GLANG PO LTAR, ,DE BZHIN SEMS NYID
GLANG

PO YANG, ,LEN 'DOD LHAN SKYES RAB GNAS, ,RNAL 'BYOR YO BYAD MYOS
BYED STOBS, ,STOBS MED MA YANG DE LTAR BSTEN, ,BU RAM 'BRAS LA
SOGS PAS NI, ,SEMS KYI GLANG PO BTAGS PA NA, ,'JIGS PA RNAMS NI
NYAMS PAR BYED, ,MCHOG GI RTZE MO RNYED LA GNAS, ,BSGRUB BYA

DE NYID SGRUB PA'I DON, ,BSGRUB BYA MIN YANG BSGRUB PAR BYA, ,DE
YI SGO NAS DE BZHIN SEMS, ,BYA MIN SGRUB PA'ANG BSGRUB PA NYID,
,CES SO, ,RDO RJE DGYES PA GSANG BA'I SGRUB THABS LAS KYANG, NAGS
DANG MYOS BYED BYUNG BA NA, ,DE NI RIGS PAS BZLA BAR BYA, ,DE
BZHIN NYID NI MA

@78A *, ,NYAMS PAR, ,RAN PA TZAM DU BYA BA NYID, ,JI LTAR SMAN
CHEN GANG ZHIG GIS, ,LEGS PA'I RO DANG NAD SEL LTAR, ,THABS DANG
SHES RAB BDE BA NYID, ,'BAD PA MED PAR NYON MONGS SEL, ,KUN DU
MDZES PA'I BU MO LA, ,CHAGS DANG CHAGS PA DAG PA YIS, ,GCIG NI

ZHAGS PAS SKE NAS 'CHING, ,GZHAN NI 'CHING BA GCOD PA'I MTSON,
,ZHES SO, ,YANG NA CI'I PHYIR MING MED CE NA, GSUNGS PA, DE NI
RGYAL BA DRUG PA ZHES PA STE, DE'I DON NI BCAS PA'O, ,GANG NA
BCAS NA RGYAL BA DRUG PA NI BYANG SEMS DANG 'DRES PA'O, ,DE NYID
LA GNAS PA'I

DON NI BZHENGS PA STE, YANG DAG PAR YONGS SU GANG BA'I BYANG CHUB
KYI SEMS DANG 'DRES PA'I DON TO, ,YI GE GSUM BZLAS ZHES PA NI, YI
GE GSUM NI LUS NGAG YID GSUM GYI BZLAS PA STE, GCIG TU THIM PAS
DE LTAR RAB TU GOMS PAS BYANG SEMS MI 'PHO BA'O, ,DE YANG DGYES
PA

RDO RJE LAS GSUNGS PA, A'A LI K'A LI RAB BRTAGS PAS, ,BRJOD PA
BZLAS PAR YANG DAG BSHAD, ,CES SO, ,BYED PA GZHAN YANG GSUNGS PA,
DE NAS DANG PO MCHOG GI SNOD DU NI, ,ZHES PA LA SOGS PAS, RDO RJE
DANG PO NAS ZHES PA NAS RDO RJE'I KHRUS BYA'O ZHES PAR 'BREL LO,
,RDO RJE NI

STONG PA NYID DE, ,DE LA MNGON PAR PHYOGS PAR BYED PA'I RGYUS,
RDO RJE'I SGRA LA NAG PO'I BTUNG BA'AM RNAL 'BYOR PA'I RDZAS ZHES
BRJOD PA STE, DE NI RGYU LA 'BRAS BU NYE BAR BTAGS PA NYID DE DES
KHRUS BYA'O, ,JI LTAR BYED CE NA, PADMA'I LAG PA BCUG NAS NI,
,ZHES PAS, DE YANG

G-YAS PA LAS GZHAN ZHES PAS G-YON PA'I LAG PA'O, ,GANG DU GZHUG
NA DANG PO MCHOG GI SNOD DU'O, ,DE LA MCHOG CES PAS NI DGA' PA
MCHOG GI DON TO, ,DE'I RGYUS MYOS BYED NI DANG POR SBRANG CHANG
LA SOGS PA LA BRJOD PA'O, ,DE LA SNOD NI JI LTAR GDAMS NGAG GI
RIM PA

LTAR TE, LAG PA GNYIS LUS LA REG PAS SO, ,DE LA GDAMS NGAG NI
DANG POR MYOS BYED KYI THIGS PA TZAM BZUNG NAS LHA MO'I SNGAGS
SAM, YI GE GSUM BZLAS NAS DE NAS LAG PA G-YON PA DANG G-YAS PA
GNYIS MNGON PAR 'KHYUD PA'I STANGS KYIS MGO BO NAS BRTZAMS TE,

@78B RKANG PA'I SOR MO'I BAR DU MYOS BYED KYI KHU BAS LAG PA LA
BSGOS SHING DE NYID KYIS LUS LA REG NAS KHRUS BYA'O, ,YANG NA LAG
PA G-YON PA'I MTHIL DU PADMA DMAR PO 'DAB MA LNGA PA LA GNAS BA'I
RNAL 'BYOR MA DRUG GI SNGAGS NI RNAL 'BYOR MA DRUG GI RANG BZHIN
YIN LA, DE LA LAG PA G-YAS

PA'I RGAN PO DANG MING MED KYIS RDZAS KYI KHU BA LA REG NAS YANG
LUS LA REG PA YANG MAN NGAG GO, ,BSHAD PAR BYA BA YANG GSUNGS PA,
RDO RJE ZHES PA NI BDE BA CHEN PO STE, BDAG NYID BDE BA CHEN PO'I
RANG BZHIN DU BRJOD PAS DE'I KHRUS KYIS BLO DAG PAR BYED PA'I DON
TO, ,YANG NA

RDO RJE NI PO LA YIN LA DE KHRUS BYED PA STE, GOMS PAS BYANG CHUB
KYI SEMS BZUNG LA GAL TE LTUNG NA YANG DES KHRUS BYA'O, ,GANG DU
'KHRU ZHE NA DANG PO MCHOG GI SNOD DU STE, MCHOG NI BRJOD DU MED
PA'I GZUGS YIN LA DE'I PHYIR DANG PO'I SNOD DO, ,DE BZHIN GSHEGS
PA THAMS CAD

KYI GNAS SU GYUR PA'I CHOS KYI 'BYUNG GNAS SU BDE BA CHEN PO
'DZIN PA DANG, DER LHAN CIG SKYES PA'I BDE BA BSKYED CING GNAS
PA'I DON TO, ,DE'I THABS SHES PAS 'KHOR BA'I 'CHING BA GCOD PA
STE, DE BZHIN DU DGYES PA RDO RJE LAS, GANG DANG GANG GIS 'JIG
RTEN 'CHING

GYUR PA, ,THABS DANG BCAS NA DE NYID KYIS, ,SRID PA'I 'CHING BA
LAS GROL 'GYUR, ,ZHES SO, ,GAL TE DE LTAR NA LHAN CIG SKYES PA'I
BDE BA DANG DE LTAR SKYE BA GNYIS 'BREL PA MED PA NYID DE, SKYES
PA LA RTAG PA'I DNGOS POR GRUB PA MED PA'O ZHE NA DE NYID MI
MNYAM KYANG DE NYID LA

'JIG RTEN PA'I BDE BAR 'JOG LA, DNGOS PO'I MING TZAM LA BRTEN TE
DE BZHIN DU DPE BDE BA TZAM BSTAN PA LA SKYON MED DO, ,JI LTAR
MED CE NA DKAR PO TZAM DU GCIG PAR GYUR PA LA DANG PO LTA BA'I
DPER NI BRJOD PA LTAR, DE BZHIN 'JIG RTEN BDE BA STER BA YANG,
,DPE LAS LHAN

CIG SKYES PA'I YID CHES BZHIN, ,GANG ZHIG MTSO SKYES LAS NI SPYOD
PA'I DPAL, ,BDE BA CHEN PO BLA MAS GSUNGS PA NI, ,'GRO BAS MI
RTOGS 'GRO BAR 'DOD PA DE, ,DE LA DPE TZAM GYIS NI BRJOD PA'O,
,LEGS PAR SBYAR BA'I GSUNG NI MI GO DANG, ,LEGS PAR SBYAR BA'I
GSUNG NI MI GO DANG, ,SKAD GZHAN MCHOG NI MI SHES RGOD PA STE,

@79A *, ,RI LA GNAS PA'I GRONG GI SKYES BU LTAR, ,BTAGS PA'I RANG
GI NGAG GI SGRUB BYED GO, ,ZHES SO, ,DE BZHIN DU 'PHAGS PA LHA'I
ZHABS KYIS KYANG GSUNGS PA, JI LTAR KLA KLOS GZHAN GYI SKAD,
,'DZIN DANG BDEN PAR MI BYED LTAR, ,'JIG RTEN PA NI 'JIG RTEN
'DAS, ,

DE BZHIN 'DZIN DANG BDEN MI BYED, ,CES SO, ,BUD MED GANG ZHIG LA
RMI LAM DU BU SKYES PA DANG, GNAS PA DANG, SHI BA'I BDE SDUG GI
RGYU RJES SU SKYE BAR 'GYUR BA LA, GNYID SAD PA DANG THAMS CAD
KYANG BRDZUN PA LTAR, DE BZHIN DU RIG PA 'DIS THAMS CAD LA GOMS
PA'I DUS SU LHAN CIG SKYES

PA DANG POR SHES NAS THAMS CAD DU 'DI NYID DU 'JUG PA'O, ,DE YANG
DPER NA GSHOG PA MA RGYAS PA'I BYA NI SA LA LTUNG BAR MI 'DOD PAR
NAM MKHA' LA 'GRO BAR SEMS KYANG LTUNG BA STE, GSHOG PA'I RTZAL
GCIG NAS GCIG TU RIM PA LTAR RDZOGS NAS NAM MKHA' LA LONGS SPYOD
PA'O, ,DE BZHIN DU

BDAG NYID RNAL 'BYOR PA YANG DE DANG RJES SU SPYOD PAR RANG GI SA
NAS LTUNG BAR MI BYA BAR PHAN PA'I SEMS KYIS GZUNG BAR BYA'O, ,DE
YANG DGYES PA RDO RJE LAS, JI LTAR DBYE BAR MI 'GYUR BAR, ,GOMS
PA YIS NI 'BAD PAR BYA, ,ZHES SO, ,DE LA DBYE BA GANG ZHE NA, LUS
NGAG YID SO SOR GYUR PA LA THIG LE

GCIG TU GOMS PAR BYA'O, ,CI YIS BYA ZHE NA, PADMA'I LAG PA BCUG
NAS ZHES PAS, LAG PA G-YON PA'I RGAN PO DANG MDZUB MO GNYIS KYIS
PADMA'I PHYOGS GNYIS NAS PHYE BA DANG BTZUM PAR BYA BAR TZOM PA'O,
,DE LTAR DU RDO RJE DGYES MAR ROL PA GSANG BA'I SGRUB THABS LAS,
LAG PA'I SOR MO GNYIS

KYIS NI, ,PADMA'I PHYOGS GNYIS GZUNG BA YIS, ,PHYE DANG BTZUM PAR
BYED PA STE, ,RTA YI MTSAN MA LTAR GSAL ZHING, ,ZHES SO, ,YANG NA
MCHOG GI SNOD NI, MTSAN NYID DANG BRAL BA'I SKAD CIG MA'I BYANG
CHUB KYI SEMS LAS BYUNG BA NI MCHOG GO, ,DES NA, DANG PO'I SNOD
NI NOR BU STE, ,PADMA'I

LAG PAR BCUG PA'O, ,CI'I PHYIR PADMA'I LAG PA ZHE NA, LAG PA'I
MTHIL LTAR SPU MED PA LA SOGS PA'I YON TAN GYIS YONGS SU RDZOGS
PA'I SHES RAB MA'I PADMA LA SPYOD PAR GYIS SHIG PA'I DON TO,
,DPAL SDOM PA LAS LAG PA'I MTHIL LTAR PADMA LA ZHES SO, ,RDO RJE
ROL MAR, DGYES MA

@79B GSANG BA'I SGRUB THABS LAS, PADMA'I LAG PA'I MTHIL LTAR BYA,
,LAG GNYIS RTZA BA'I SPU YANG BREGS, ,RANG NYID PADMA'I GDAN LA
BZHUGS, ,BDAG MOS PAD NAS 'KHYUD PA BSGOM, ,ZHES SO, ,PHYI'I
PHYAG RGYA MED PA LA LAG PA DANG PADMA'I RNAM PAS LAG PAS GSOR
BAR BYA'O, ,DE TZAM

DU MA ZAD G-YAS PA LAS GZHAN ZHES PA G-YAS PA DANG, G-YON PA RGYU
BA'I RLUNG GNYIS NANG DU BCUG NAS THIM PAR BYED PA'O, ,GANG DU
THIM NA BDE BA CHEN PO'I DANG DU'O, ,GAL TE BSKYOD PA'I BDE CHEN
PO NI SMAN CHEN POS BSDAMS PA'I THIG LE DANG MA DAG PA'I CHAGS PA
LA YANG SRID PAS, DES

NA RGYUN CHAD MED PA'I BDE BA CHEN PO'I RANG BZHIN GSUNGS PA NI,
CI LAS KYI PHYAG RGYA LA MI SKYE STE, CI'I PHYIR ZHE NA, GANG
GANG SA GSUM GNAS PA'I BDE BA NI, ,SKYES PA PHYOGS GCIG TU NI
BZHAG PA DANG, ,LHAN CIG SKYES LAS DUS GCIG RNYED PA YI, ,BDE BA
BYE BA'I CHAR YANG MI PHOD DO, ,

DE YANG RGYU LAS BYUNG DANG CHUNG BA NYID, ,SKAD CIG GIS ZAD SDUG
BSNGAL BYED, ,GANG NA YOD PA DE BSGRUB PA, ,DAM PA'I BDE BA JI
LTAR 'GYUR, ,ZHES SO, ,'DIR DER YANG MI MTSUNGS PAR 'GYUR BA STE,
DE YANG MAN NGAG BZHIN DU LAG PAS REG PAR BYA ZHES PA STE, SHA
YAm ZHES PA'I

SGRAS LAG PA'AM LUS SAM GNYID LA YANG 'GRO STE, GNYID NI RNAM PAR
SHES PA DANG DBANG PO 'GOG PA'O, ,'GOG PA'I DON NI GZHAN DU 'GRO
BA MED PAR GCIG TU NGES PAR 'GYUR BAS NA DE'I REG BYA LA MNGON
PAR PHYOGS BYED PA'O, ,YANG NA SHA YI ZHES PAS GNYID DE, GNYID

DANG MTSUNGS PA'I DON GYIS SHI BA CES BRJOD DO, ,SHI BA NI RLUNG
DANG RNAM PAR SHES PA DANG DBANG PO 'GOG PA STE, BSAM GTAN GYI
RANG GZUGS SO, ,DE'I REG PA LA MNGON PAR PHYOGS PA'O, ,DGYES PA
RDO RJE LAS GSUNGS PA, GANG DU 'CHI BA BDE BA STE, ,BDE BA DAM PA
BSAM

GTAN BRJOD, ,CES SO, ,GZHAN DU 'CHI BA NI BRDZUN PA STE, DE BZHIN
DU DPAL SDOM PA LAS, 'CHI BA ZHES PA RNAM RTOG STE, ,MKHA' SPYOD
GNAS SU KHRID PAR BYED, ,CES SO, ,DE'I GDAMS NGAG BRJOD PAR BYA
STE, RLUNG G-YO ZHING BSKYOD PAS BDE BA CHEN PO 'DAS NAS 'JOMS

@80A *, ,PAS NA, DE NYID KYI SGO NAS MCHOG GI BDE BAS SLAR 'JOMS
PA LA RAB TU 'BAD PAR BYA'O, ,SNGON DU GOMS DANG DA LTA BA'I,
,MNGON PAR BDE BA PHUN SUM TSOGS, ,YID NI NANG DU ZHUGS PAS NA,
,'DOD PA BSGRUB PAR BSGOM PAR GYIS, ,ZHES SO, ,DPAL DGYES PA RDO
RJE

LAS KYANG, GANG PHYIR YID KYIS MI BSGOM PAR, ,'GRO BA THAMS CAD
BSGOM PAR BYA, ,THAMS CAD CHOS NI YONGS SHES NAS, ,BSGOM PA NYID
NI BSGOM PA YIN, ,DE RNAMS DAM PA GCIG YOD MIN, ,RANG RIG BDE BA
CHEN PO NYID, ,RANG RIG NAS NI BYANG CHUB 'GYUR, ,RANG RIG PHYIR
NA

BSGOM PA NYID, ,CES SO, ,DE BZHIN DU YANG, ZA BA BDE CHEN NYAL BA
YANG, ,RNAM SHES DANG NI DBANG PO 'GOG ,BSTOD SMAD GRAGS DANG
RNYED PA DANG, ,RTOG PA'ANG 'CHAG PA'I RDZAS LTAR GYIS, ,BHU SU
KU PA'I SPYOD PA BZHIN, ,GANG GI SEMS KYIS BYED PA NI, ,DE LA YID
KYI RGYU BA

NI; ,BDE BAS RAB TU ZHI BAR BYED, ,'DU SHES GSUM PA'I ZHABS KYIS
NI, ,BRTZE BAS RAB TU GSUNGS PA LA, ,NYAL DANG 'DUG DANG GANG DU
YANG, ,'GRUB PAR 'GYUR BAR RAB TU RTOGS, ,ZHES SO, ,BYA BA GZHAN
YANG GSUNGS PA, MTHE BOS ZHES PA LA SOGS PA STE, DES NA

YANG DAG LDAN PAR LAG PAR BKOD BYAS NAS, ,ZHES PAR 'BREL BAS, JI
LTAR ZHEN DPA' MO YIS NI DBANG PHYUG DRUG PO ZHES PA LA DPA' MO'I
DBANG PHYUG NI PHAG MO DANG GSHIN RJE MA DANG, RMONGS BYED MA
DANG, BSKYOD BYED MA DANG, SKRAG BYED MA DANG, G-YUNG MO ZHES
BRJOD PA'O, ,RNAL 'BYOR MA

DRUG GI SNGAGS DRUG DE LA BKOD PA NI, AOm BAm LTE BAR, HAm YOm
SNYING GAR, HRIm MOm MGRIN PAR, HREm HRIm KHA LA, H'Um H'Um MGO
LA, PHAt PHAt YAN LAG THAMS CAD LA BKOD PAR BYA'O, ,LAG PAR BKOD
BYAS NAS ZHES PAS DE YANG DANG POR LAG PA LA BKOD PA STE, MTHE BO
CHEN PO DANG NI SOR MO RNAMS, ,

ZHES PA LA, LAG PA G-YON PA'I MTHE BO NAS MTHE'U CHUNG GI BAR DU
DGOD PAR BYA BA'I DON TE, DE'I RIM PA NI, AOm BAm MTHE BONG LA,
HAm YOm MDZUB MO LA, HRIm MOm GUNG MO LA, HREm HRIm SRIN LAG LA,
H'Um H'Um MTHE'U CHUNG LA, PHAt PHAt NI SOR MO THAMS CAD KYI RTZE
MO LA STE, GZHAN NI SOR MO'I RTZE MO LA

@80B DGOD PA MAN NGAG GO, ,BSHAD PAR BYA BA GZHAN NI YAN LAG LA
DGOD PAR BYA BA ZHES PA DANG 'BREL BAS, DE'I YAN LAG NI THUR DU
SEL BA'I RLUNG STE, CI'I PHYIR ZHEN, DPA' BO'I DBANG PHYUG GAM
SNGAGS LA DPA' BO NI BDE BA CHEN PO'I 'KHOR LOR GNAS PA'I DPAL HE
RU KA'I NGO BO HA'I RNAM PA LA,

DE'I DBANG PHYUG MA NI SPRUL PA'I 'KHOR LOR GNAS PA'I BCOM LDAN
'DAS MA GTUM MO'I GZUGS SO, ,SNGAGS RNAMS KYIS ZHES PA NI, DE LA
MAN TRA ZHES PA'I SGRAS, MA MAN YID, TRA TRA YA SKYOB PAR BYED PA
STE, DE'I GZUGS SO, ,DRUG PO ZHES PA NI SBYOR BA DRUG STE, SO SOR
SDUD PA LA SOGS

PA DRUG GO, ,DE BZHIN DU YANG GSUNGS PA, SO SOR SDUD DANG BSAM
GTAN DANG, ,SROG RTZOL BA DANG 'DZIN PA DANG, ,RJES SU DRAN DANG
TING NGE 'DZIN, ,SBYOR BA'I YAN LAG DRUG TU 'DOD, ,CES SO, ,DE
BZHIN DU DUS KYI 'KHOR LO LAS SO SOR SDUD PA LA SOGS RGYAL DBANG
RNAM BCUR 'GYUR ZHING BSAM

GTAN MI BSKYOD PA NYID DO, ,SROG RTZOL LA YANG RAL GRI SLAR YANG
RNAM PA BCU GNYIS 'DZIN PA PHYAG NA RIN PO CHE, ,GDOL PA PADMA
'DZIN NI RJES SU DRAN YIN TING 'DZIN 'KHOR LO CAN, ,RE RE LNGA
PO'I DBYE BAS SLAR YANG DE NAS AA DANG KA LA SOGS PAS 'BYED PAR
BYED, ,SO SOR SDUD PA YUL DANG YUL

CAN RNAM PA BCU PO LOG PAS LUS LA'O, ,SHES RAB RTOG DANG DPYOD PA
DGA' DANG MI G-YO'I BDE BA GCIG PA'I SEMS NI BSAM GTAN NO, ,SROG
RTZOL BA NI LAM GNYIS MI 'BAB 'GYUR TE DBU MA ME RU ZHUGS PA'O,
,THIG LER SROG ZHUGS PA NI GNYIS 'GRO BCOM ZHING SEMS NI GCIG TU

'DZIN PA STE, ,LUS LA GTUM MO SNANG BA GANG ZHIG 'GYUR BA NAM
MKHA'I RJES SU DRAN PA YIS, ,SHES RAB THABS KYI BDAG NYID MI
'GYUR BA YI BDE BA'I DBANG GIS YE SHES GZUGS BRNYAN TING NGE
'DZIN, ,'DI DAG DBANG PO RTUL PO'I DBYE BAS SNA TSOGS GTZO BOR
SGRUB PA RNAM PA GSUM DU

'GYUR; ,PHYAG RGYA GSUM DANG GNAS SKABS GSUM PO RNAM GSUM 'GRO
BA'I DBANG GIS KUN RTOG LHA, ,ZHES SO, ,DE YANG JI LTAR ZHEN, LAG
PAR BKOD BYAS NAS ZHES PAS, DE YANG KAR ZHES PA'I SGRAS, KA NI
BDE BA CHEN PO'I 'KHOR LO LAR ZHES PA LEN PAR BYED PA STE, DE
LTAR KAR

@81A *, ,ZHES PAS SROG RLUNG NGO, ,BKOD CES PA NI RTZAM PAS DBU
MAR RAB TU 'JUG PAR MA 'GYED PA'I GDAN NA, ,DE LTAR DU YANG DUS
'KHOR LAS, NUS MA GANG ZHIG LTE BA NAS 'GAGS DRI MED GLOG 'DRA
DBYUG PA'I TSUL GYIS LANGS NAS NAm, ,'KHOR LO'I LAS NI 'KHOR LO'I
LAS KYI MTHA'

RU MNAN PA'I ROL PAS BGROD CING DBU MA'I RTZA NAS G-YO, ,JI SRID
GTZUG TOR PHUG PA'I STOBS KYIS PHYI YI PAGS PAR KHAB KYI TSUL DU
REG ,DE DUG 'JUG PA'I RLUNG NI MCHOG GI STOBS KYIS STONG PA'I LAM
DU 'JUG PAR BYA, ,GTZUG TOR PHUG NAS PHO BRANG GZHAN DU ZUNG GI
RLUNG NI BKAG NAS 'GRO

BAR BYED, ,DE LTAR RDO RJE'I MTHU YIS YUL DANG LDAN PA'I YID NI
MKHA' SPYOD NYID DU 'GRO, ,GZHAN YANG MNGON SHES LNGA YI RANG
BZHIN RNAL 'BYOR PAS NI SNA TSOGS PA YI YUL 'DIR 'GYUR, ,ZHES SO,
,JI LTAR GANG DU BYED CE NA, MTHE BONG CHEN PO DANG NI SOR MO
RNAMS ZHES PAS MTHE BONG CHEN PO NI

RDO RJE LANGS PA YIN LA DE YANG AAm GU LI ZHES PA'I SGRAS AAm GA
NA KHAMS TE GU LI NA DE LA THIM PAR BYED PA'I DANG SA MA'O, ,DE
GNYIS SBYOR BAS GTAN NAS MI 'PHO BA'O, ,DE LA DPA' BO'I DBANG
PHYUG GI GDAMS NGAG BRJOD PAR BYA STE, DE LA B'I RE SHVA RA ZHES
PA'I SGRAS, B'I YI RNAM PA STENG DU BGROD PAR BYED, ,

AI YI RNAM PA RLUNG GIS BSKYOD PA STE, ,RE PHA DAG NI ME YI BSNUN
PA LA, ,A'I SHVA RA NI BDE BA KUN GYI DNGOS, ,ZHES SO, ,'DI NYID
LA DMIGS PA NI RGYU'I GTUM MO'I GZUGS KYI YE SHES KYI SKU CAN GYI
PHYAG RGYA LAS SKYES PA'I BDE BA STER BA'O, ,THIG LA LAS BZHENGS
NAS BYUNG BAR MTSON PA NI BDAG GI BLA

MA GSUNG NGO, ,DE DAG BLTA BAR 'DOD NAS DPE'I SGO NAS BRJOD PAR
BYA STE, MNYAM PA'I SNOD DU BTUNG BA BZHAG ,DBUS SU SGRON MA SBAR
BAR BYA, ,BUM PAS STENG NAS SBUB PAS NI, ,'OG GI CHU RNAMS 'DREN
PAR BYED, ,CES SO, ,DE'I RANG BZHIN LA 'BAD PAR BYAS PAS MI 'GYUR
BA'I BDE BA STER

BAS LHAN CIG SKYES PA'I RANG BZHIN LA RNAL 'BYOR PAS GOMS PAR
BYA'O, ,DE GANG DU GSUNGS NA, SBYOR DRUG LAS BYANG SEMS 'GYUR NAS
'GRO BA NI DMAN PA'O, ,MI NYAMS PAR 'BAB CING 'GRO BA 'BRING,
SHIN TU MI NYAMS PAR 'GRO BA RAB STE, 'DIR LAS KYI PHYAG RGYAS
'GYUR BA'I BDE BA STER

@81B BA DANG, YE SHES KYI PHYAG RGYAS MI 'GYUR BA'I BDE BA STER
BA DANG, PHYAG RGYA CHEN POS SHIN TU DAG PA'I BDE BA STER BA'O,
,DE LTAR GSUNGS PA, JI LTAR SDIG PA'I PHRU GU DANG, ,CHU SHING
SDONG PO'I 'BRAS BU LTAR, ,'BRAS BU LAS BYUNG NUS PA YI, ,RGYU
YIS GZUGS NYID 'JOMS PAR BYED, ,BDE BA

CHEN POS DGYES MA DANG, ,GTUM MO YI NI GDAMS NGAG GIS, ,DE NI
BDAG MED LHA MO STE, ,RDO RJE RNAM SNANG MA ZHES BRJOD, ,CES SO,
,DE NAS GTUM MO MA YIN PA'I SGRAS GZHAN YANG BRJOD PAR BYA STE,
SNGAGS RNAMS KYIS NI LUS LA DGOD PAR BYA ZHES PA'I 'BREL GYIS, DE
LA AAm GA ZHES PA'I SGRAS

LUS SAM YAN LAG LA 'GRO BA STE, AAm ZHES PA NI AAm GI RNAM PA
SPRUL PA'I 'KHOR LOR GNAS PA'I LHA MO'I GZUGS SO, ,GA ZHES PA NI
'GRO BA STE, THUR DU SEL BA'I RLUNG NGO, ,DGOD CES PA NI DE STENG
DU BSKYOD PAR BYED PA'O, ,DE YANG CI BYED CE NA, LAG PA BKOD BYAS
NAS ZHES PA LAG PA NI GNYIS

TE LAG PA GNYIS KYI SGRAS RGYU BA'I RLUNG GNYIS SO, ,DGOD PA DE
NI GNYIS 'GOG PAR BYED PA'I DON TO, ,DE BZHIN DU DGYES PA RDO RJE
LAS, RKANG PA'I RJES NI DKYIL 'KHOR YIN, ,NYED PHYIR DKYIL 'KHOR
BRJOD PAR BYA, ,LAG PA BSGYUR BA PHYAG RGYA STE, ,SOR MO NYED
PA'ANG DE NYID DO, ,CES SO, ,GZHAN

DU THUR SER GYI RLUNG GLOD PA LAS SKYE BA YANG YOD DO, ,GZHUNG
'DIS SNGON DU BSHAD PA RNAMS 'DIR RLUNG GI RGYU BA SPANGS NAS BDE
BA CHEN PO LA 'JUG PAR BYED PA STE, RLUNG BRTAN PAS NI DON THAMS
CAD GRUB PA'O ZHES BRJOD DO, ,DE BZHIN DU DPAL DUS KYI 'KHOR LO
LAS, DBUS SU SROG ZHUGS NYI MA

DANG BCAS RI BONG LA GNAS G-YAS DANG G-YON PA BCINGS TE GNAS,
,SEMS LA PHYAG RGYA RAB SBYAR MCHOG GI BDE GNAS RDO RJE BSLANG
BDAG DANG NI, ,PADMAR RDO RJE'I SGRA'AM CHU SKYES DAG TU RANG LAG
GIS GSOL BDE DON TE, ,SA BON MI GTONG BA LAS 'CHI BA'I 'JIGS
'JOMS DPAL LDAN BLA MA'I ZHAL NYID

DO; ,DE BZHIN DU YANG, RLUNG GI TSE LA THIG LES LUS, ,NGES PAR MI
BSKYOD SEMS KYIS GROL, ,GSUM PO GCIG TU SBYOR BA NA, ,GSUM GYIS
GDAMS PAR RAB TU GRAGS, ,ZHES SO, ,GANG DU BYED PAR 'GYUR ZHE NA,
MTHE BONG CHEN PO DANG NI SOR MO RNAMS, ,ZHES PAS MTHE BONG AA
GUshthA ZHES PA STE,

@82A *, ,AA GA CES PAS LUS, shA thA NA DE LA GNAS PA STE LUS LA
GNAS PA'I RDO RJE'O, ,CHEN PO ZHES PA NI DE LANGS PA'O, ,SOR MO
RNAMS DANG ZHES PA NI DANGS MA'I RNAM PA'O, ,LDAN PA ZHES PA NI
DE GNYIS SBYOR BAS MI 'GYUR BAR BRTAN PA'I DON TO, ,DE YANG
GSUNGS PA,

GANG ZHIG SHES RAB LA SPYOD PA, ,BSIL ZER LHUNG LA BDE BA MED,
,DPYID DUS ME TOG LHUNG BA LA, ,DUS KYI 'BRAS BU GA LA SRID, ,CES
PA DANG, DE BZHIN DU, LAS RGYA LAS SBYOR KUN DANG NI, ,GANG GI
PADMAR LHUNG BA DE, ,PHAN 'DOD ME TOG BCAG NAS NI, ,RMONGS PAS
'BRAS BU 'DOD

PA BZHIN, ,ZHES SO, ,RDO RJE DGYES PAR ROL MA GSANG BA'I SGRUB
THABS LAS, ,PADMA'I RGYA MTSO BSRUBS PA LAS, ,LHAN SKYES BDUD
RTZI 'DOD PA YIS, ,BRAL BA'I DUS KYI DUG NAG PO, ,GANG ZHIG MA
BYUNG DE BZHIN BYA, ,ZHES SO, ,DRUG CES PA NI MIG LA SOGS PA DRUG
GI SHES PA

YANG NANG DU ZHUGS PA DANG LDAN PA'O, ,JI LTAR LDAN PA DPA' MO YI
NI DBANG PHYUG GI SNGAGS KYIS TE, DPA' BO NI BCOM LDAN 'DAS YIN
LA, DE'I DBANG PHYUG MA NI STONG PA NYID DO, ,DE GNYIS KYI SNGAGS
NI YID SKYOB PA'I THABS SU BYAS PA'O, ,YANG NA DPA' BO'I DBANG
PHYUG NI STONG PA NYID LA

DE'I THABS NI SNGAGS SO, ,DE'I THABS SU GYUR PA LA STONG PA NYID
SKYE BA'I DON TO, ,BRJOD BYA GZHAN YANG GSUNGS PA, DE RJES LA
YANG ZHES PA DANG, SNOD SNYOMS PA ZHES PAR 'BREL BAS, DE LTAR
TSON BZANG LAS SKYES ZHES PAS, DE YANG TSON ZHES PA NI BSHA' TZE
STE, BZANG

ZHES PA NI ZANGS YIN LA, SBYAR ZHES PA NI DE GNYIS GCIG TU BSRES
PA'O, ,LAS SKYES ZHES PA NI DE LAS BYUNG BA'I 'KHAR BA'O, ,SNOD
NI ME LONG GI DNGOS PO YIN PA LA SNYOMS ZHES PAS NAG TZEG DANG
'BAR 'BUR SPANGS PA'O, ,DE LA CIS BYUG CE NA, ZHA NYE LAS SKYES
PHYE MA SO MA

DAG; ,CES PAS, ZHA NYE LAS SKYES PA NI SINDHU RA'O, ,PHYE MA NI
DNGOS PO DE'O, ,SO MA DAG NI GZHAN DANG MA 'DRES PA'O, ,DE YANG
SENG RAS ZHES PA NI RAS PHRA ZHING THAGS RAN PAR BTAGS PA'O, ,DAL
BUS BTZAGS LA DGRAM ZHES PA NI MYUR BA MA YIN PA'O, ,DE YANG RAS
DMAR PO

@82B LA DO LI'I RNAM PA BYAS LA DE NYID DU SINDHU RA BLUGS TE DE
LA SOR MOS CUNG ZAD BSKYOD PA'I RIM PA ZHES SO, ,DE GANG DU BYA
ZHE NA, RDO RJE 'CHANG STENGS SU ZHES PAS, RDO RJE NI MYOS BYED
LA DE 'DZIN PA NI RDO RJE 'CHANG ZHES SO, ,STENG DU ZHES PA NI
GANG NA MYOS BYED YOD PA DE'I STENG DU'O, ,BSHAD PAR BYA BA GZHAN

YANG GSUNGS PA, DE RJES LA YANG ZHES PA NAS SNOD SNYOMS LA ZHES
PAR 'BREL BAS, DE LA SNOD CES PA NI AA MA TRA ZHES PA'I SGRA STE,
DE LTAR AA NI NAD DE RLUNG MKHRIS BAD KAN 'DUS PA'I NAD KYIS SDUG
BSNGAL BA'O, ,TRA YA ZHES PA DE LAS SKYOB PA STE, AA MA TRA BDE
BA CHEN PO'O, ,YANG NA KHYAD

PAR GYI GNAS SU GYUR PA NYID DE, ,AA MA TRA ZHES PAS BDE BA CHEN
PO'I RANG BZHIN GYI SNOD DE DE RJES LA SBYOR BA'O, ,SNYOMS PA
ZHES PA NI CHOS THAMS CAD KYI RANG BZHIN NYID DO, ,TSON BZANG
SBYOR BA LAS ZHES PA NI LEGS PAR SBYAR BA'I SGRA LA RAm GA AA RU
nA ZHES PA STE, DE LA RAm GA ZHES PA ZHA NYE DGAR PO

NYID YIN LA, YANG NA RAm GA ZHES PA 'DOD CHAGS DANG BCAS PA'I
BYANG CHUB KYI SEMS SO, ,AA RU nA ZHES PA DANG BZANG ZHES PA NI
DMAR PO 'OD DPAG MED KYI RANG BZHIN GYI KHRAG GI GZUGS SO, ,DE
GNYIS LAS SKYES PA'I DON NI BDE BA CHEN PO'O, ,GANG DU DE BRJOD
PA YIN ZHE NA, RDO RJE

'CHANG STENGS SU ZHES PAS, DE LA YANG BADZRA DHA RA AU PA RI ZHES
PA'I SGRAS TE, BADZRA NI RDO RJE YIN LA DHA RA NI 'DZIN PA'AM RI
BO STE, DER KUN GYIS BGROD BYA MA YIN PA DANG, DE NYID THOB PAR
BYED PA'I GNAS YIN TE, AU PA RI ZHES PA STENG DU STE RTZE MOR BDE
BA CHEN PO 'CHAR BA'O, ,PHYE MA ZHES PA LA

GANG GI PHYE MA ZHE NA, ZHA NYE LAS SKYES ZHES PAS DE YANG BHU
DZA GA BHA BA ZHES PA'I SGRA STE, BHU DZA GA NI KLU STE DE LAS
SKYES PA'I DUG GO, ,DES NA YUL NI DUG YIN LA DE'I RGYU MNAR BA'O,
,DE BZHIN DU DPAL DGYES PA RDO RJE LAS, DE LTAR 'KHOR BAR 'DOD PA
YIS, ,YON TAN LNGA LDAN RIN CHEN

NYED; ,MA DAG PAS NI DUG TU 'GRO, ,DAG PAS BDUD RTZI LTA BUR
'GYUR, ,ZHES PA DANG, DE NYID LAS KYANG, DAG PAS DUG MED BYAS NAS
NI, ,BRTEN BYA 'DI DAG BRTEN PA NYID, ,CES SO, ,DE JI LTAR YIN
ZHE NA, DAG PA ZHES PA LEGS PAR DAG PA STE, 'DI NI YUL GYI RANG
BZHIN BDE

@83A *, ,BA CHEN PO'I GZUGS CAN NYID DO, ,'ON KYANG MA RIG PAS
DUG LTAR GYUR PA DE LHAN CIG SKYES PA'I GZUGS KYI SBYOR BA'O,
,SENG RAS ZHES PA NI DON LA RAS KYIS BLUGS PA STE, LEGS PAR MI
G-YO BA'I DON LA DAL BUS ZHES PA NI MKHAS PA'I NGANG DU BSTAN
PA'O, ,YANG NA BHU DZA

GA ZHES PA SGEG PA STE, DE LAS SKYES PA'I 'DOD CHAGS YIN LA DE
DANG LHAN CIG SKYES PA'I DON TO, ,'JIG RTEN PA'I CHAGS PA SPANGS
PA'I BDE BA CHEN POR SBYOR BAR BYED PA'O, ,YANG NA ZHA NYE LAS
SKYES ZHES PAS SINDHU RA LTA BU STE 'DOD CHAGS DANG BCAS PA'I
CHAGS PA CHEN PO'I RO LA PHYE MA

ZHES PA'I DON TO, ,BYA BA GZHAN GSUNGS PA, DER NI ZHES PA LA SOGS
PA NAS SNGAGS KYI PHRENG BA BRI ZHES PA'I BAR TE, BCOM LDAN 'DAS
MA'I SNGAGS KYI PHRENG BA BRI BAR DON GYIS 'BREL BA'O, ,JI LTAR
BYA BA STE 'DRI ZHE NA, 'KHOR LO BRIS NAS ZHES PAS DE YANG RGYAL
BA'I

SNYING PO'I YANG SNYING PO ZHES PA STE, RGYAL BA ZHES PA NI RNAM
PAR SNANG MDZAD LA SOGS PA DE BZHIN GSHEGS PA BZHI'I SNYING POR
GYUR PA NI MI BSKYOD PA'I GZUGS NYID DE DE NYID NI BCOM LDAN 'DAS
DPAL HE RU KA'O, ,DE'I YANG SNYING POR GYUR PA'I CHOS 'BYUNG LA
DE'I RANG BZHIN NI

'KHOR LO'O, ,GTZUG PHUD CAN GYI NI ZUR LDAN ZHES PA NI, GTZUG
PHUD NI ME 'BAR BA'O, ,DE YOD PA NI CAN TE ME YIN LA ME NI GSUM
STE DES NA ZUR GSUM PA'I 'KHOR LO'O, ,GTZUG PHUD CAN NI ZUR LDAN
LA NI SHI KHI KO tI ZHES PA'I SGRAS TE, SHI KHI NI 'BAR BA CAN
TE, ME YIN

LA DE NYID GSUM STE, 'DIR KO tI NI ZUR RAM RTZE MO STE, DON LA
'KHOR LO'I ZUR GSUM PA'O, ,DER NI ZHES PAS ME LONG LA SINDHU RA'I
PHYE MA BKRAM LA SNGAGS KYI PHRENG BA BRI BAR BYA'O, ,DE'I SNYING
POR ZHES PAS ME LONG GI MTHIL LA BRIS PA'I CHOS 'BYUNG GI SNYING
PO DE NYID LA'O, ,CIS

'DRI ZHE NA, GSER LAS BYAS PA'I THUR MA YIS, ,ZHES PAS GSER GYI
THUR MA LAG PA G-YON PAS BZUNG NAS 'DRI BAR BYA BA STE, GONG GI
TSIGS SU BCAD PAS SAM YANG NA GDAMS NGAG TU GO BAR BYA'O, ,DE'I
MAN NGAG BRJOD PAR BYA STE, DANG POR CHOS 'BYUNG GI LTE BA LA ZLA
TSES

@83B DANG THIG LE DANG N'A DAR BCAS PA'I BCOM LDAN 'DAS MA'I
GZUGS BAm GYI RNAM PAR BRI BAR BYA'O, ,DE NAS CHOS 'BYUNG GI DBUS
SU SKU GSUNG THUGS KYI RNAM PAR DAG PA LA 'DOD PA DANG DRAG PO
DANG, THUB PA'I GRANGS KYIS PHRENG BA GSUM LA SNGAGS BTU BA LAS
BYUNG BA LTAR BCOM LDAN

'DAS MA'I SNGAGS KYI RGYAL PO BRI BAR BYA'O, ,DE YANG BZHENGS
PA'I 'KHOR LOR GSUNGS PA STE, BCOM LDAN 'DAS DANG BCOM LDAN 'DAS
MA'I RANG BZHIN GYI HA DANG, AA GNYIS PO YONGS SU GYUR PAS NA
GNYIS SU MED PA'I RNAM PAR DAG PA'I PHRENG GI 'OG PAm GYI STENG
DU MTHA' MA'I YI

GE HA'I GZUGS BRI BAR BYA'O, ,YANG NA CHOS 'BYUNG GI RTZA BA LA
AOm BRIS NAS CHOS 'BYUNG GI RE KH'A'I RIM PA LTAR DE'I RTZA BA NA
PHAR SNGAGS PHRENG GSUM BRIS LA DBUS SU BAm BRI BA YANG MAN NGAG
GI LUGS SO, ,BSHAD PAR BYA BA GZHAN NI DE'I SNYING POR SNGAGS KYI
PHRENG BA BRI ZHES PAS DE LA

CHOS 'BYUNG GI GNAS SU SNGAGS KYI PHRENG BA DBU MAS BRI BA STE,
MI 'GYUR BA'I GZUGS KYIS KHYAB PAR BYED PA'I DON TO, ,DE YANG
THIG LE DANG RLUNG GNYIS LHAN CIG TU GYUR PAS YID SKYOB PAR BYED
PAS NA SNGAGS SO, ,DE'I BDE BA CHEN POR 'GRO BA'I SNGAGS KYI DON
LA PHRENG ZHES

BA'AM LAM ZHES PA STE, SNGAGS KYI PHRENG BA'I SGRAS DBU MA ZHES
BRJOD PA'O, ,DE LA CES 'DRI ZHE NA, GSER LAS BYAS PA'I THUR MA
YIS, ,ZHES PAS DE YANG GAm GE YA SHA LA KAm ZHES PA'I SGRAS, GA
ZHES PAS BZHI STE, CHOS 'BYUNG YIN LA G'A ZHES PA DER 'GRO BAR
BYED PA STE, GAm G'A NI

RI RAB KYI RTZE NAS BABS PAS NA BDUD RTZI'I RGYUN NO, ,DE LTAR
GAm G'A ZHES PAS DE LAS BYUNG BA'I THIG LE'O, ,DE LA BABS PAS NA
NOR BU'I RTZER DE BSKYED PA STE, DE LA 'DIR THIG LE NI DBU MA'I
LAM NAS 'GRO BAS THUR MA LTA BU STE, THUR MA ZHES PAS DBU MA'I
BUG PA NAS KHYAB PAR 'GRO BA

NYID DO, ,DE LA JI LTAR BYAS TE 'BRI ZHE NA, 'KHOR LO ZHES PAS DE
YANG RGYAL BA'I SNYING PO'I YANG SNYING PO ZHES PA STE, RGYAL BA
NI DPAL HE RU KA DE'I SNYING PO NI HA'I RNAM PA DE'I SNYING PO NI
BDE BA CHEN PO'I 'KHOR LO'I MING STE DE NYID NI DUS THAMS CAD DU GNAS
PA'O, ,DE LA BRI BAR BYA ZHES PA NI,

@84A *, ,DER DES KHYAB PAR BYED PA'I DON TO, ,GTZUG PHUD CAN GYI
ZUR LDAN ZHES PAS DE YANG SHI KHI KO tI KAm ZHES PA'I SGRA STE,
DE LA SHI KHI NI GTUM MO'I ME LA KO tI NI DE'I RTZE MO STE, KAm
ZHES PA MGO BO YIN LA DE LA NI HA'I MGO BO'O, ,HA'I RNAM PA MGO
THUR DU BSTAN PA BSGOM

PA'O; ,DE'I SNYING PO NI BDE BA CHEN PO'I 'KHOR LO'I DBUS NA DE
YOD PA'I DON TO, ,YANG NA SNGAGS KYI PHRENG BA BRI ZHES PA NI
THIG LE'I RGYUN DE BDE BA CHEN POR SKYEL BA'O, ,CIS SKYEL ZHE NA
GSER GYI THUR MA ZHES PAS DE YANG GAm GE YA SHA LA KAm ZHES PA'I
SGRAS DE LA GAm G'A ZHES PAS THIG LE STE DE RU 'GRO BAR

BYED PA'I DON GYIS NA THUR MA LTA BU STE, SKYEL BAS NA DBU MAR
BRI BA'O, ,JI LTAR BYA ZHE NA RGYAL BA'I SNYING PO'I YANG SNYING
PO BRAS NAS ZHES PAS, RGYAL BA NI DPAL HE RU KA LA DE'I SNYING PO
NI MI 'GYUR BA'I BYANG CHUB KYI SEMS SO, ,DE'I YANG SNYING PO NI
BDE BA CHEN PO'I SEMS KYIS YANG DAG PAR BYED

PA'I DON TO, ,'KHOR LO ZHES PA RNAM PA THAMS CAD GCOD PAR BYED PA
NYID DO, ,GTZUG PHUD CAN GYI ZUR LDAN ZHES PA NI GTZUG PHUD CAN
NI ME YIN LA, DE BZHIN DU ZUR LDAN NI ME'I RTZE MO LTA BU'I ME'O,
,DES MI SHES PA'I BUD SHING THAMS CAD SREG PAR BYED PA'O, ,YANG
NA SHIN TU RNO BA STE

'BUGS PA'O, ,KHYAD PAR GZHAN YANG GSUNGS PA, 'KHOR LO'I ZHES PA
LA SOGS PA NAS SHIS DAM PA'I ZHES PA STE, BKRA SHIS DAM PA NI
BZANG PO'I G-YUNG DRUNG 'KHYIL PA 'DRI BA STE, GANG DU 'DRI ZHE
NA 'KHOR LO'I PHYI ROL ZHES PAS CHOS 'BYUNG GI PHYI ROL GYI CHA
LA'O, ,DE NAS YANG

GNAS MANG DU YOD PAR NGES PAR GANG DU BRI ZHE NA, SHAR GYI CHA
DANG BYANG DANG NUB DANG GZI LDAN SRAS PHYOGS SU ZHES PAS, DE
YANG GZI LDAN NI NYI MA YIN LA DE'I SRAS NI GSHIN RJE STE, DE'I
PHYOGS NI LHO'O, ,RIM PA BZHIN ZHES PA NI SHAR NAS BYANG LA SOGS
PA'I RIM PA'O, ,LAG PA G-YON

PA YIS NI MNGON PAR BRI, ,ZHES PA NI GO BAR ZAD DO, ,BSHAD PAR
BYA BA GZHAN NI BKRA SHIS DAM PA RNAMS DANG ZHES PAS DE YANGS TA
SVA STI KAm ZHES PA'I SGRAS, DE LA SA TA CES PAS DAM PA'AM YOD PA
LA 'GRO STE, SVA STI KAm PAS G-YUNG DRUNG DAM PA BDE BA LA 'GRO
BAS BA SU NI LEGS PA STE,

@84B AA STI NI YOD PA YIN LA, KAm NI BDE BA'O, ,DE LTAR LEGS PA'I
BDE BA YOD PAS NA THIG LE'O, ,BRI ZHES PA NI DES BKOD PA'AM 'DIS
KHYAB PAR BYED PAR 'BREL BA'O, ,GANG DU DGOD CE NA 'KHOR LO'I
PHYI ROL DU ZHES PAS BDE BA CHEN PO'I 'KHOR LO'I PHYI ROL GYI CHA
LA'O, ,DE YANG GANG DU

ZHE NA, SHAR DANG BYANG DANG NUB DANG GZI LDAN SRAS PHYOGS SU
ZHES PAS BA SPU'I BU GA RNAMS TE, LUS THAMS CAD LA KHYAB PAR BYED
PA'I DON TO, ,DE GANG GIS MTSON ZHE NA, LAG PA STE, DE NYID RLUNG
LA BYA'O, ,SOR MO LNGA YOD PA NYID LA LAG PA STE LNGA PO DES
MTSON NAS LUS LA

GNAS PA'I RLUNG LNGA BZUNG BA'O, ,JI LTAR ZHE NA G-YON PA STE,
B'A MA ZHES PA'I SGRAS G-YON PA'AM YID 'PHROG PA STE, GZHAN GYIS
MI BSKYOD PA'I DON TO, ,JI LTAR BRI ZHE NA RIM PA BZHIN ZHES PAS
RIM GYIS BRTAN PA'AM MI 'PHO BAR BA SPU'I KHUNG BU THAMS CAD
KHYAB PA'O, ,BRJOD

PAR BYA BA GZHAN YANG GSUNGS PA, DZA:H'Um BAm HO:ZHES PA LA SOGS
PA DES RDO RJE LHA MO BKUG NAS ZHES PAR 'BREL BA'O, ,DE YANG JI
LTAR ZHE NA BKUG NAS ZHES PAS MYOS BYED KYIS BRIS PA'I LHA MO'I
SNGAGS KYI PHRENG BA LAS 'OD ZER LCAGS KYU'I RNAM PAS 'OG MIN GYI
GNAS NAS DZA:YIG

GIS LHA MO BKUG LA'O, ,YI GE LA NI BCUG NAS ZHES PAS ME LONG GI
MTHIL LA SNGAGS KYI YI GE RNAMS BRIS PA LA H'Um GIS GZHUG PAR
BYA'O, ,BSDAMS PA DANG ZHES PA SNGAGS KYI YI GE RNAMS LA BAm GYIS
RAB TU BSDAM PAR BYA BA NYID DO, ,JI LTAR BKUG PA LA SOGS PA ZHE
NA, DZA:H'Um

BAm HO:ZHES NI RAB BRJOD PAS ZHES PAS, 'DIS NI DGUG PA DANG GZHUG
PA DANG BCING BA DANG DGYES PAR BYED PA'I SNGAGS TE, DE RE RE LA
YANG SO SOR BSGOM PA SNGON DU 'GRO BAS BYA BA NYID KYI DON TO,
,RAB BRJOD NAS ZHES PA LA SOGS PA NI, 'BAR BA'I PHYAG RGYA LA
SOGS PA

YANG SHES PAR BYA'O, ,DE YANG, RKANG PA MNAN CING GYEN DU BLTA,
,STENG DU PHEm GYI SGRA SGROGS PAS, ,ZHES PA YANG MAN NGAG GI
LUGS SO, ,BSHAD PAR BYA BA GZHAN NI RDO RJE LHA MO'O ZHES PA NI,
GTUM MOS LUS GANG BAR BYA BAS MNYES PA'I DON TO, ,BKUG NAS ZHES
PAS STENG DU

@85A *, ,SONG NAS LHUNG BAR GYUR PA'I BDUD RTZI'I RGYUN 'BEBS PAR
BYED PA'I DON TO, ,SNGAGS KYI YI GE LA NI RAB BCU GNAS, ,ZHES PAS
SNGAGS NI BYANG SEMS YIN LA, DE LA BDE BA CHEN PO'I YE SHES RNAMS
MI 'GYUR BAR THIM PAR BYAS NAS DE'I GZUGS SU BSKYOD PA'I DON

TO; ,DES NA YONGS SU RDZOGS PA'I 'BRAS BU RNYED NAS DE LA RGYU'I
GZUGS SU GNAS PA MI RIGS PA NYID DE, 'DI NI LHAN CIG SKYES PA'I
GTUM MO NYID DE, DE LTAR RIGS PAR SHES PAR BYA'O, ,BSDAMS PA DANG
ZHES PA NI BDE BA CHEN POR LEGS PAR RAB TU BSDAMS PAR BYAS PA'O,,

CHO GA ZHES PA NI JI LTAR MAN NGAG BZHIN DU STE, DES GO BAR BYA
BA'O, ,DE LTAR, DZA:H'Um BAm HO:ZHES NI RAB BRJOD NAS, ,ZHES PAS
'DIR YI GE BZHI'I DON NI ZHAL LAS DRAN PA'I DON TO, ,MCHOD PA
GSUNGS PA, DE RJES SNGAGS KYIS ZHES PA LA SOGS PAS DE'I RJES SU
DE LA MCHOD PAR BYA'O ZHES PA

DANG 'BREL LO, ,GANG LA ZHE NA, SNGAGS KYI RANG BZHIN DE LA ZHES
PAS YE SHES PA DANG GNYIS SU MED PA'I CHU DANG 'O MA 'DRES PA LTA
BU'I SNGAGS KYI RANG BZHIN DE LA'O, ,MCHOD PA RNAM PA SNA TSOGS
PA DAG CES PAS, DES NA BZA' BA DANG ZHES PAS, KHUR BA LA SOGS
PA'O, ,

BCA' BA DANG ZHES PAS 'BRAS CHAN LA SOGS PA'O, ,BLDAG PA DANG
ZHES PAS, SBRANG RTZI LA SOGS PA'O, ,BTUD DANG ZHES PAS, DPA' BYED
LA SOGS PA'O, ,BZHI PA BYA ZHES PAS AA 'BRAS LA SOGS PA'O, ,'DOD
YON LNGA DANG BCAS RNAMS KYIS, ,ZHES PAS, 'DOD PA'I

YON TAN LNGA'I LONGS SPYOD DO, ,BSHAD PAR BYA BA GZHAN YANG
GSUNGS PA, SNGAGS KYI RANG BZHIN DE LA ZHES PAS BDE BA CHEN PO'I
RANG BZHIN TE, LHA MO'I MCHOD PA DE LA YID RGYUN DU GOMS PA'I
SEMS RTZE GCIG TU BYA BA'O, ,RGYU CIS BYA ZHE NA, BZA' DANG ZHES
PA LA SOGS

PAS; DE LA STOBS 'PHEL BA'I PHYIR 'DIR BRTEN PAS STOBS LAS BDE BA
SKYE BA NYID DO, ,'DOD YON LNGA DANG BCAS RNAMS ZHES PAS, 'DOD
PA'I YON TAN LNGA NGES PAR SBYAR NAS LONGS SPYOD PA'I DON TE,
YANG NA 'DOD PA NI BCU GSUM YIN LA YON TAN GSUM STE, 'DOD

@85B PA'I YON TAN GYI SGRAS RLUNG GI 'PHO BA BCU DRUG TU BRJOD
DO, ,DUS RTAG PAR 'DIR BSGOMS PAS RLUNG GI RIM PA LAS RNYED PA
'DI'I DNGOS PO BDE BA CHEN PO LA THIM PAR BYED PA'O, ,'O NA DE
NYID RKYANG BAR RAM ZHE NA, SNA TSOGS STOBS NI ZHES PA LA SOGS PA
STE, SNA TSOGS ZHES PA RNAM PA

MANG PO'O, ,STOBS ZHES PA SHA'O, ,YANG NA SNA TSOGS ZHES PAS BA
LANG DANG KHYI DANG GLANG CHEN DANG RTA DANG MI'I SHA'I DON TO,
,MYOS BYED DANG BCAS ZHES PAS, BTUNG BA DANG LDAN PA'O, ,SHIN TU
KHYAD 'PHAGS ZHES PAS MCHOG TU GYUR PA'I RDZAS SO, ,MCHOD PA ZHES
PA NI BSNYEN

BKUR RO, ,RNAM LNGA ZHES PAS GZUGS LA SOGS PA'O, ,GLU DANG ZHES
PAS, RDO RJE'I GLU DANG GZHAN YANG LEGS PAR ROL PAR DGYES PA'I
GLU'O, ,ROL MO DANG ZHES PAS PI WANG DANG GLING BU LA SOGS PA LAS
BYUNG BA'I GLU'O, ,GAR DANG ZHES PAS RDO RJE RKANG PA'I GAR RO,
,BSKOR BA

ZHES BA RTEN DE LA BSKOR BA'O, ,PHYAG DANG BSTOD PA YANG DE BZHIN
NO, ,BSHAD PAR BYA BA GZHAN YANG GSUNGS PA, SNA TSOGS STOBS DANG
ZHES PAS, BA LANG DANG, KHYI DANG GLANG PO CHE DANG, RTA DANG
MI'I SHA'I RANG BZHIN GYI PHUNG PO RNAM PA LNGA'I BDAG NYID RNAM
PAR SNANG MDZAD DANG,

RIN CHEN 'BYUNG LDAN DANG, 'OD DPAG MED PA DANG, DON YOD GRUB PA
DANG, MI BSKYOD PA STE, DE DAG KYANG BDE CHEN DU THIM PAR BYED
PA'O, ,MYOS BYED DANG BCAS ZHES PAS, MYOS BYED NI NGA RGYAL GYI
RNAM PA STE, DE'I RANG BZHIN CAN NO, ,SHIN TU KHYAD 'PHAGS ZHES
PA NI, 'DOD CHAGS

LA SOGS PA'O, ,MCHOD PA ZHES PA NI SGRA'I GNAS LA BSNYEN BKUR DU
'GRO BA STE, YUL SNA TSOGS KYI BSNYEN BKUR GYIS BDE BA CHEN POR
RO GCIG PAR BYED PA'O, ,RNAM PA LNGA DANG ZHES PA NI, MIG GI RNAM
PAR SHES PA LA SOGS PA LNGA'O, ,GLU DANG ZHES PAS, BDE BA CHEN PO
LAS

BYUNG BA'I RANG BYUNG GI SGRA'O, ,ROL MO DANG ZHES PAS RDO RJE'I
SGRA'O, ,GAR DANG ZHES PAS SNYOMS 'JUG GI RNAL 'BYOR RO, ,BSKOR
BA ZHES PAS RDO RJE LA PADMAS BSKYOD CING RNAM 'GYUR GYIS BSKOR
BA'O, ,PHYAG 'TSAL ZHES PAS TING NGE 'DZIN NYID DU NGES PAR BLTA
BA'O, ,BSTOD PA ZHES PA

@86A *, ,HA DANG HI LA SOGS PAS RGOD PA'O, ,YANG NA DE'I PHYOGS
SU THAMS CAD KYANG MNYAM PA'I RANG BZHIN NYID DU SHES NAS 'DIR
THAMS CAD KYIS BDE BA CHEN PO'I DON LA GOMS PAR BYED PA'I DON TO,
,DE LTAR NA MA BYED CE NA, NYIN RE BZHIN NAM ZHES PA LA SOGS PA

NAS; JI SKAD BSHAD BZHIN MCHOD PA'I CHO GA BYA, ZHES BAR 'BREL
BAS, 'DI LA BYA ZHES PAS SNGAGS KYI RANG BZHIN GYI LHA MO'I DE
LA'O, ,NYIN RE BZHIN NAM ZHES PAS RTAG TU'O, ,ZLA PHYED SO SO LA
ZHES PAS MAR NGO DANG YAR NGO'I TSES BCU'O, ,ZLA RE BZHIN NAM
ZHES PAS NI

NAG PO'I TSES BCU LA'O, ,NAG PO'I PHYOGS KYI TSES BCU LA RNAL
'BYOR MA RNAMS 'DU BAR 'GYUR BAS SO, ,TSES NI BCU PA LA ZHES PAS
BCU NI LHA MO'I TSES YIN PA'I DON TO, ,DNGOS GRUB 'DOD PAS ZHES
PAS 'JIG RTEN DANG 'JIG RTEN LAS 'DAS PA'I DNGOS GRUB

MNGON PAR 'DOD PAS SO, ,DAM PA ZHES PAS MKHAS PA'I RANG TSUL LO,
,BSHAD PAR BYA BA GZHAN YANG GSUNGS PA, DE NAS BDE BA CHEN PO'I
RANG BZHIN GYIS LHA MO'I GZUGS DE LA JI LTAR BSHAD PA LTAR MCHOD
PA'I CHO GA BYA BA STE, NYIN RE BZHIN NAM ZHES PAS NYIN RE LA

DMIGS PA'I RANG BZHIN NYID DU DMIGS PA DE LA JI LTA JI LTAR DMIGS
PA DE LTA DE LTAR BDE BA CHEN PO GZHUG PAR BYA BA'I DON TO, ,ZLA
PHYED SO SO'AM ZHES PA NI, DNGOS PO'I PHYOGS DANG DNGOS MED KYI
PHYOGS SO, ,ZLA RE BZHIN NAM ZHES PAS, PHYOGS GNYIS KYANG GCIG TU

GYUR PA STE, DE GNYIS LAS BYUNG BA NYID KYANG BDE BA CHEN PO'I
NGANG DU SBYOR BAR BYED PA'I DON NO, ,BCOM LDAN 'DAS KYIS GSUNGS
PA, DON LA RTON PAR BYA'O SGRA LA RTON PAR MI BYA'O ZHES SO,
,DNGOS GRUB 'DOD PAS ZHES PA NI, GANG 'DOD NA BCU PA LA ZHES PAS,
TSES

BCUS MTSAN NAS SA BCU PA'I DBANG PHYUG 'DOD PA'I DON NO, ,TSES
ZHES PA NI SA BCU STE 'DI NI LHA MO'I TSES TE DUS THAMS CAD DU
NYE BA NYID DO, ,DPAL LDAN BI KRA MA DE BA ZHES BYA BA'I GTZUG
LAG KHANG CHEN PO'I DGE SLONG PAndI TA B'I RYA SHR'I MI TRAS RNAM
PAR PHYE BA DE KHO NA NYID BSHAD PA

@86B ZHES BYA BA'I 'GREL PA LAS PHYI ROL MCHOD PA'I CHO GA'O,,
,,DE NAS ZHES PA LA SOGS PA STE, DES NA ZHES PA NAS SNGAR BRJOD
LHA MO ZHES PAR 'BREL BAS, DE YANG SNGAR BRJOD LHA MO ZHES PA NI,
SNGON DU BRJOD PA LTAR GYI LUS NYID LHAN CIG SKYES PA'I RANG
BZHIN GYI LHA MO'AM,

YANG NA DPAL SDOM PA RGYA MTSO LAS SNGON DU BCOM LDAN 'DAS KYIS
GSUNGS PA LTAR GYI LHA MO'I, ,BRTZE CHEN ZHES PAS, SEMS CAN LA
SNYING BRTZE BA CHEN PO DANG LDAN PA'O, ,PHYI ROL MCHOD PA'I TSUL
BYAS NAS, ,ZHES PAS, PHYI ROL DU ME LONG GI MTHIL LA BRIS NAS JI
LTAR MCHOD PA

BZHIN DU'O, ,LHA MO GANG DU BSAM ZHE NA, SPRUL PA'I RTZIBS CAN PA
DANG DBUS SU ZHES PAS, SPRUL PA'I 'KHOR LO LA PADMA'I DBUS SU'O,
DBUGS BRAL SNYING GA'I TSA ZER CAN GZUGS LA ZHES PAS, DBUGS BRAL
NI SROG MED PA STE RNAM SHES DANG BRAL PA'O, ,SNYING GA'I ZHES

PA; RO DE'I SNYING GA'O, ,TSA ZER ZHES PAS DROD KYI YON TAN DANG
LDAN BA STE NYI MA'O, ,CAN GZUGS LA ZHES PA NI DE'I DKYIL 'KHOR
RO, ,RO'I SNYING GAR NYI MA'I DKYIL 'KHOR LA BSGOM PA'I DON NO,
,BSHAD PAR BYA BA GZHAN YANG GSUNGS PA, LHA MO ZHES PAS, DE W'I
ZHES PA'I

SGRAS CHAGS PA CHEN PO'I RO LA LONGS SPYOD CING ROL PAS DE W'I
ZHES BYA'O, ,DE NI SNGAR BSHAD PAS 'DIR BSHAD PAR MI BYA'O,
,BRTZE CHEN ZHES PA NI AU RU K'A RU nA'I SGRA STE, K'A NA BDE BA
YIN LA RU NA DE 'DZIN PA STE, K'A RU nA BYANG CHUB KYI SEMS SO,
,AU RU NI CHEN PO STE, MI 'GYUR

BA'I BYANG CHUB KYI SEMS CHEN PO'O, ,PHYI ROL MCHOD PA'I TSUL
BYAS NAS, ,ZHES PA NI, DE LA B'A HYA ZHES PA'I SGRAS, B'A HYA NA
'DZEG PAR BYED PA STE AU MA'O, ,YANG NA PHYI ROL ZHES PAS SHES
RAB MA NYID LAS PHYAG RGYA'O, ,TSUL BYAS NAS ZHES PAS DE BZHIN DU
DBU MA'I SGO'AM PHYAG RGYA'I SGO

NAS BDE BA SKYED PAR BYED PA'I TSUL LO, ,DE GANG DU BSAM ZHE NA,
SPRUL PA'I RTZIBS CAN PAD DBUS SU, ,ZHES PAS, 'OD GSAL GYI NGANG
LAS YID KYIS SPRUL PA'I RTZIBS GSUM PA'I 'KHOR LO NI SPRUL PA'I
RTZIBS TE, CHOS 'BYUNG LA DE'I DBUS KYI PADMA LA'O, ,DBUGS BRAL
SNYING

@87A *, ,GAR TSA ZER CAN GZUGS LA ZHES PAS RO'I SNYING GAR NYI
MA'I DKYIL 'KHOR LA SHIN TU RNAM PAR DAG PAS CHOS KYI DBYINGS LAS
BYUNG BA'I YE SHES KYIS GSAL BAR BYED PA'I DON NO, ,RNAM PAR DAG
PAS NGES PAR SEMS NI CHOS KYI DBYINGS, ,NYAL BA'I RO NI BDAG MED

RNAM DAG GZHAL MED KHANG, ,MTHA' BZHI DANG BRAL SHIN TU DAG PA'I
RANG BZHIN LA, ,CHOS KYI SNYING POR YID CHES DES NA RO SNYING
GAR, ,SHIN TU RNAM PAR DAG PA'I YE SHES DAM PA NYID, ,SHES RAB
SNANG BAS NYI MA'I DKYIL 'KHOR GZI BRJID RTZE, ,SHIN TU RNAM DAG
CHOS KYI DBYINGS KYI

RANG BZHIN LA, ,DE LAS BZHENGS PA GCIG TU 'GRO BA'I GZUGS CAN
NYID, CES SO, ,BSGOM PA GSUNGS PA, LHA MO BSGOM ZHES BYA BA'I
TSIG DANG 'BREL PAS, DGONGS THUN DMAR THAG MDOG CAN ZHES PA
DGONGS THUN NUB KA'I NYI MA STE SINDHU RA'I MDOG LA DMAR SMUG TU
GO BAR BYA STE,

SHIN TU RNAM PAR DAG PA'I 'DOD CHAGS KYI RANG BZHIN NYID DO, ,'OD
SBUGS TSOGS ZHES PA LA, 'OD NI 'OD ZER TE GZHAN GYI 'OD THAMS CAD
MOG MOG POR BYED PA'O, ,SPUBS ZHES PA SHIN RU RNO BA'I BYE BRAG
GO, ,TSOGS NI MANG BA STE KUN TU KHYAB PA'O, ,BDUN GYI GZI BCOM
ZHING ZHES

PA NI, LHA MOS NYI MA BDUN GYI GZI BRJID THAMS CAD BCOM PA'O, ,DE
CI LTA BU ZHE NA, NYAM THAG KUN GCOD CES PAS THAMS CAD KYI SDUG
BSNGAL MA LUS PAR GCOD PA'O, ,GANG GIS SHE NA, GRI GUG G-YAS KYIS
'DZIN ZHES PAS GRI GUG GI BYE BRAG GSUNGS PA, DPAG MED 'OD

'PHRO ZHES PAS DE LA DPAG TU MED PA MTHA' YAS MU MED PA'I 'OD
CHEN PO BYUNG BAS SEMS CAN GYI NYON MONGS PA MA LUS PA GCOD PA'O,
,G-YAS KYIS 'DZIN ZHES PA NI PHYAG G-YAS PAS SO, ,GZHAN JI LTAR
ZHE NA, RGYAL MTSAN DANG BCAS ZHES PAS G-YON PA'I PHYOGS SU 'DZIN
PA'I KHA

tV'Am GA'O, ,DANG BCAS ZHES PAS GZHAN YANG 'DZIN PA STE, G-YON
PAS ZHES PAS PHYAG G-YON PA'O, ,PAD SNOD CES PAS THOD PA'I SNOD
YIN NO, ,SHIN TU DKAR BA ZHES PAS DRI MA MED PA'O, ,KHRAG GIS
BKANG 'DZIN ZHES PAS, BDUD BZHI'I KHRAG GIS BKANG NAS G-YON PAS
'DZIN

@87B PA'O; ,DBU BCINGS ZHES PA STE, GANG GIS BCINGS SHE NA RDO
RJE LA SOGS PA'I PHRENG BAS BCINGS PA STE, DE YANG KA YA ZHES
PA'I SGRAS NAG PO YANG YIN LA, YANG NA KAm NI MGO BO YIN LA A'A
LI NI PHRENG BA STE, BYE BRAG TU RDO RJE'I PHRENG BA NAG POS
BCINGS PA'O, ,DER GDAMS NGAG GI THOD PA

LNGA'I PHRENG BA YANG GO BAR BYED PA'O, ,YANG NA KA NI MGO LA A'A
LI NI PHRENG BA STE DE LA MGO BO'I PHRENG BAS BCINGS MUKTA MUR
DHA HASTA ZHES PA'I SGRAS, MUKTA ZHES PA GROL BA MUR DHA NI GYEN
DU, DA STA NI LAG PA'O, ,JI LTAR GROL BA'I LAG PA GYEN DU SONGS
BA NYID DO, ,YANG NA MUKTA GROL BA YIN

LA; MUR DHA ZHES MGO SKYES HA STA LAG PA STE SKRA PA GROL BA DANG
NYE BAR LAG PA GROL BA YANG YOD PA'O, ,KHYAD PAR GZHAN YANG
GSUNGS PA, MGO BO'I PHRENG BAS SKU BRGYAN ZHES PA NI SKU LA MI
MGO'I PHRENG BAS BRGYAN PA'O, ,KHRAG GIS ZHAL BKANG ZHES PA NI
ZHAL NI PADMA'I ZHAL TE, DE BZHIN DU DE

LA KHRAG 'DZAG PA'I RGYUN DANG LDAN PA'O, ,YANG NA BDUD BZHI'I
KHRAG ZHAL DU GSOL NAS DE'I RGYUN MAR ZAGS PA'O, ,RO'I SPYAN LDAN
ZHES PAS BRO ZHES PA RO BRO BA STE, ZAS KYI RO DRUG GO, ,'DIR
DRUG GIS MTSON NAS SPYAN LDAN ZHES SPYAN YANG RNAM PA DRUG GO,
,DE NI ZHAL RNAM PA RE RE LA YANG SBYAN

GSUM GSUM NYID DU BRJOD DO, ,GROL BA'I GDANGS ZHES PA NI GROL BA
BDE BA CHEN PO YIN LA, GDANGS NI DE DANG LDAN PA'O, ,SA RLOG ZHAL
NI ZHES PA PHAG PA'I ZHAL LO, ,GYEN DU BLTA ZHING ZHES PAS CUNG
ZAD GYEN DU BSKYOD PA'I KHYAD PAR RO, ,RTZA BA'I ZHAL NI ZHES PA
SPRUL BA MA YIN PA DE'O, ,

CUNG ZAD KHRO NI ROL PA'I KHRO MO'O, ,SKAL LDAN ZHES PA LA BA RA
SU BHA GAm MA N'A KRO DHA M'A LA A'A NAN TAm ZHES PA'I SGRAS, BAR
NI MCHOG TU GYUR PA'AM BZANG PO LA, SU BHA GAm ZHES PA YID 'PHROG
PAR BYED PA STE, MA N'A GRO DHA NI CUNG ZAD KHRO BA'O, ,A'A NA
ZHES PAS ZHAL GZHAN TE, PHAG PA'I ZHAL LA, NA NA

ZHES PA ZHAL NYID DO, ,DE BZHIN DU ZHAL GNYIS PO LA YANG DE LTAR
SKAL LDAN GYI SGRA DANG LDAN PA'O, ,TAm ZHES PAS DE BSGOM PAR
BYA'O ZHES PA'I DON TO, ,KUN DGA' DANG BCAS ZHES PAS LHAN CIG
SKYES PA'I DGA' BA CHEN PO'I RANG BZHIN NO, ,RJES SU CHAGS SHING
ZHES PAS CHAGS PA CHEN PA'I RANG

@88A *, ,BZHIN NYID DO, ,SNA TSOGS NYAMS CAN ZHES PAS THAMS CAD
KYI NYON MONGS PA MA LUS PAS 'BYIN PAR BYED PAS SGEG PA LA SOGS
PA'I GAR GYI NYAMS DGU DANG LDAN PA'O, ,SKYIL KRUNG PHYED PA'I
GAR ZHES PAS DES NI SANGS RGYAS KYI PHRIN LAS MA LUS PAR BYED PAS
GAR GYI

RNAM PA NYID DO, ,PHYAG RGYA YIS NI RGYAS BTAB CES PA NI, DE LA
PHYAG RGYA NI MGUL RGYAN DANG, PHYAG GDUB DANG RNA RGYAN DANG,
SPYI GTZUG NOR BU DANG, TSANGS SKUD DE RANG GI LUS LA PHYAG RGYA
LDAS BTAB PA ZHES DPAL SDOM PA LAS BSHAD DO, ,DE BZHIN DU RANG GI
LUS DANG YAN LAG LA RGYAS BTAB PA STE,

PHYAG RGYA NYID KYIS SO, ,DE BZHIN DU DPAL SDOM PA LAS, MGUL
RGYAN LAG GDUB RNA CHA DANG, ,SPYI GTZUG NOR BUS BRGYAN PA STE,
,MCHOD PHYIR THOGS DANG THAL BA NYID, ,PHYAG RGYA DRUG TU RAB TU
GRAGS, ,ZHES SO, ,'DIR NI LHA MO LA THAL BA MED PAS PHYAG RGYA
LDAS BRGYAN PA'O, ,DE BZHIN DU DPAL SHA BA

RIS MDZAD PA'I SGRUB THABS LAS, PHYAG RGYA LNGA YIS BRGYAN PA'O,
,ZHES SO, ,'KHOR LO DANG RKED RGYAN LA SOGS PA NI NYE BA'I PHYAG
RGYA YIN TE, DES KYANG BRGYAN PA'O, ,NA BZA' DANG BRAL ZHES PA NI
SGRIB PA GNYIS SPANGS PA NYID KYI PHYIR GTZER BU'O, ,BCU DRUG LO
TSOD CES PAS BCU DRUG GI DUS KYIS

YONGS SU GANG BA'I ZLA BA'I RANG BZHIN NYID KYI'O, ,YANG NA DGA'
BA BCU DRUG GIS YONGS SU GANG BA'I DUS SO, ,JI LTAR DPAL DUS KYI
'KHOR LO LAS GSUNGS PA, GANG ZHIG SPYI BOR 'KHOR LO 'CHANG BA
ZHES RAB 'DZIN PA 'DI NI KHU BA BDE BRAL BA, ,GTZUG TOR TSANGS
PA'I BUG PAR MI 'GYUR BDE

BA'I MCHOG NI BCU DRUG DGA' BAS YONGS SU GANG, ,ZHES SO, ,SKU
MCHOG CAN ZHES PA NI THAMS CAD DU 'JAM ZHING BDE BA LA SOGS PA'I
DGYES PAS SBYOR BA'I YON TAN DANG LDAN PA NYID DO, ,BYA BA GZHAN
YANG GSUNGS PA, YE SHES BKUG SOGS ZHES PA LA SOGS PA STE, SNGAGS
PAS YE SHES

BKUG NAS G-YUNG DRUNG 'KHYIL PA BSGOM, ,ZHES BAR 'BREL LO, ,YE
SHES BKUG SOGS NI YE SHES SEMS DPA' DGUG PA LA SOGS PA STE, DE
YANG SNGA MA BZHIN DU ZHES PAS SINDHU RA LA MCHOD PA'I DUS SU JI
LTAR BYAS PA LTAR BYED PA'I DON NO, ,GZHAN YANG BSHAD PA, 'GRO BA
GNYIS SU MED

@88B PA'I YE SHES KYI RANG BZHIN DU BYED BA NI YE SHES SEMS DPA'
DGUG PA'I DON NO, ,CHO GA'I RIM PA ZHES PA NI MAN NGAG GIS GO BAR
BYA'O, ,SNGAGS PAS BYAS NAS ZHES PAS BYED PA PO'I TSIG STE, GONG
DU 'BREL BSHAD DO, ,BKRA SHIS ZHES PA NI G-YUNG DRUNG NGO, ,DE LA
SVA STI KA ZHES PA'I SGRAS, SU NA

LEGS PA AASTI NA YOD PA, KAN BDE BA STE, DES NA LEGS PA'I BDE BA
YOD PA STE, DE NI THIG LE'O, ,DE NYID KYANG GTUM MO'I SBYOR BAS
'KHOR BA'AM G-YOS PA STE, THIG LE'I RNAM PAR DAG PA 'DOD PA GDAMS
NGAG GO, ,DE BZHIN DU AA WA DH'U T'I PAS MDZAD PA'I SGRUB THABS
LAS, PHAG GDONG GYEN DU

RNAM PAR LTA, ,G-YUNG DRUNG 'KHYIL BA MYUR DU 'KHOR, ,ZHES SO,
,G-YUNG DRUNG NI NINTA BRTA ZHES PA'I SGRAS, NINTA ZHES PA THIG
LE LA, ,BRTA YA ZHES PA 'KHOR BA'O, ,BDE BA'I RANG BZHIN GYIS LHA
MOS LHAN CIG SKYES PA'I DGA' BA LA DGYES PAR ROL BAS NA THIG LE
YIN TE, DE LA GTUM MO'I SBYOR

BAS G-YOS PA NI 'KHOR BA'I DON NYID DO, ,DPRAL BA YI NI MNGON
PHYOGS LA, ,ZHES PAS PHAG ZHAL GYI DPRAL BA'I MNGON PHYOGS LA'O,
,MYUR BAR ZHES PA NI SHIN TU MGYOGS PAR TE 'KHOR BA'I SBYOR BA'O,
,'KHOR BA ZHES PA NI RGYUN CHAD MED PA STE, RDZA MKHAN GYI 'KHOR
LO LTA BUR 'KHOR BA'O, ,

GCIG NI ZHES PA GNYIS MED PA'I STE, GCIG PU NGES PAR BYAS PA'O,
,JI LTAR ZHE NA, BSGOM PAR BYA ZHES PA, GONG DU 'BREL BA'I TSIG
GIS BSTAN PA DBYE BA'O, ,KHYAD PAR DU BYA BA GSUNGS PA, DE'I RJES
LA ZHES PA LA SOGS PA'O, ,DE'I RJES SU 'KHOR LO BSGOM PAR BYA
ZHES PA DANG 'BREL

LO; ,GANG DU BSGOM PAR BYA ZHE NA BYA LAM KHAMS SU NI ZHES PAS,
BYA LAM NI NAM MKHA' YIN LA DE NI STONG PA STE, DE LTAR LHA MO'I
PADMA'I BUG PA LA BYA LAM MO, ,KHAMS ZHES PA DE'I RANG BZHIN TE,
NAM MKHA'I KHAMS SAM SA'I KHAMS LTA BU'O, ,DES NA LHA MO'I
PADMA'I SNYING PO LA BSGOM

PA'I DON NO, ,GRU GSUM RI BO YI NI SUL NANG DU, ,ZHES PAS, ZUR
GSUM YOD PAS NA GRU GSUM MO, ,RI BO ZHES PA NI BAL GYIS MI BGROD
PA DANG, 'GAL ZHIG GIS BGROD KYANG LTUNG BA'I PHYIR RO ZHES BRJOD
PA'O, ,SUL NANG DU NI DE NANG DU STE, LHA MO'I PADMA'I SNYING PO
LA YANG CHOS 'BYUNG SGOM

@89A *, ,PA'O; ,'KHOR LO ZHES PA NI JI LTAR SINDHA RA'I DBUS SU
GTZUG PHUD CAN GYI ZUR LDAN ZHES PA'I 'KHOR LO BRIS PA LTAR BYED
PA'I DON TO, 'OG NAS BSHAD PA'I ZHES PAS GO BAR BYA'O, ,DMAR PO
ZHES PA BANDU KA'I ME TOG LTA BU'O, ,RAB TU 'BAR BA NI ZHES PA ME
'BAR BA LTA

BU'O; ,MYUR BAR ZHES PAS LEGS BAR DPE MED PA'I BDE BA LA SBYOR
BAR BYED PA'O, ,SNGAR BSHAD PA LTA BU'I 'KHOR PAR BSGOM ZHES PA
'DI YANG GONG GI G-YUNG DRUNG LTA BUR BYED PA'O, ,DE'I KHYAD PRA
GSUNG PA LHAG PA'I ZHES PA LA SOGS PA STE, DE YANG 'KHOR LO NI
LHAG PA'I SHUGS KYIS

ZHES PAS DRAG PO'I SHUGS KYIS SO, ,BRTAN PA LTAR GNAS SHING ZHES
PAS BRTAN PA'I TSAD MI G-YO BAR 'DUG PA LTAR BSGOM PA'O, ,DE LA
GDAMS NGAG NI 'OG GI TSIGS SU BCAD PA YOD PA DE LA, PHYI NAS SHES
PA DANG BLTA BAR BYA BA'I TSIG STE, 'KHOR LO BSGOM PA'I RJES LA
GTUM MO BSGOM

PA'I RANG BZHIN TE, DE LTAR DU YANG, RLUNG MED MI G-YO MAR ME
LTAR GSAL TE, ,ZHES PAS DE LTAR GTUM MO BSGOM PA'O, ,BLTA BAR BYA
ZHES PA DES DE LTAR GO BAR BYA'O, ,'DIR, RLUNG MED MAR ME MI G-YO
LTAR GSAL TE, ,ZHES PA LA SOGS PA NI BYE BRAG TU MA RTOGS PA'I
SGO NAS 'KHOR LO

BSGOM PA'I MAN NGAG YIN NO ZHE NA RAB TU 'BAR BA DANG MAR ME LTAR
GSAL BA GNYIS DON GCIG LA SGRA GNYIS ZLOS PA'I SKYON DU GYUR PAS,
DES NA 'DIS NI GTUM MO BSGOM PAR BSHAD PA NYID DO, ,YANG BSHAD PA
GNYIS PA 'DI NI BCOM LDAN 'DAS MA'I GTUM MO BSGOM PA'I KHYAD PAR
TE, 'DI

NI MAN NGAG GI LUGS SO, ,'DI GNYIS NI MAN NGAG DMAN PA'I STE,
BSHAD PAR BYA BA'I SPANG BAR BYA BA NYID DO, ,GZHAN DU KUN RDZOB
TZAM GYI PHYOGS NAS GTUM MO'I RNAL 'BYOR BSGOM PA LAS 'DIR MA
BSHAD PA NYID DO, ,YANG NI 'DI LA 'KHOR LO NYID GTUM MO'I RANG
BZHIN DU BSHAD PA'ANG YOD

DO; ,DE LTAR THAMS CAD 'KHOR LOR SONG NAS GZHAN DU 'DI'I PHYOGS
NAS GTUM MO'I RNAL 'BYOR MED PAS DES NA 'DI SPANGS NAS GTUM MO
'CHAD DO, ,GTUM MO'I RANG BZHIN GANG YIN ZHE NA, BZHU BYAS NAS
ZHES PA DANG, RLUNG MED MI G-YO ZHES PAS, GTUM MO NYID KYIS SO,
,GANG BZHU ZHE NA

@89B BDE BA CHEN PO ZHES PAS BDE CHEN 'KHOR LO NAS ZHU BAR BYAS
PA'O, ,BDUD RTZI'I THIG LE ZAGS PAS KHRUS BYA ZHING, ,ZHES PAS
BDE BA CHEN PA'I 'KHOR LO NAS BDUD RTZA'I RGYUN KUN DU BYUNG BAS
KHYAB PA'I KHRUS BYA'O, ,SKU GSUM ZHES PAS CHOS DANG LONGS SPYOD
DANG SPRUL PA'I SKU'I RANG BZHIN NO, ,NGO BO

ZHES PAS DE DAG KYANG RANG BZHIN GCIG PA NYID DO, ,MCHOG TU ZHES
PAS THUN MONG MA YIN PA'I BDAG NYID DO, ,LHAN CIG TU SKYES PA'I
BDAG NYID CES PAS BDE BA CHEN POS YONGS SU GANG BA NYID DO, ,'GRO
BA KHYAB BYED CING ZHES PA MTSAN NYID DANG BRAL BA STE, DE LAS
GZHAN MA YIN PAS KHYAB

PA'O; ,YANG NA 'GRO BA NI BDE BA YIN LA KHYAB PA NI DES KHYAB PA
STE, 'GRO BA YANG LHAN CIG SKYES PA'I RANG BZHIN GYIS KHYAB PAR
BYAS PA'O, ,BDE BA DBAG TU MED PA'I RGYUR 'PHRO BA, ,ZHES PA BDE
BA NI LHAN CIG SKYES PA'I DGA' BA, DPAG MED NI MU MTHA' MED PA,
RGYUR ZHES PA NI RGYUN MI

CHAD; 'PHRO BA NI GZHAN LA DGOD PA'O, ,NUB TU BLTAS NAS ZHES PAS
LHA MO BSGOM PA'I DUS SU NUB TU MNGON PAR BLTA BA NI BYA BA'I
LUGS SO, ,PHYI NAS ZHES PAS SPRUL BA'I 'KHOR LOR BAm GYI RNAM
PA'I GZUGS CAN LA ZLA TSES THIG LE N'A DA'I TSUL GYIS LHA MOR
GNAS PA LAS N'A DA'I GZUGS SU

CHAD PA'I RI MO'I STENG DU BA STE, JI LTAR GONG DU GSUNGS PA'I
KHYAD PAR RNAMS 'DIR BSGOM PA BSHAD PA'I MAN NGAG GI LUGS SO, ,DE
YANG N'A DA'I GZUGS KYIS BCOM LDAN 'DAS MA STENG GI 'KHOR LO
GNYIS PHUG NAS, DE NYID BDE BA CHEN PO'I RANG BZHIN DU GYUR PAS
DES NI BDE BA

CHEN PO'I RANG BZHIN GYI BKRA SHIS LA PHOG NAS SLAR LOG ,DE YANG
BDE CHEN LOR SONG NAS DE'I 'BAR BA CHEN PO DES DPER NA BUG PA CAN
GYI DU PA MAR GYIS BKANG BA BZHU BA LTAR, ZHU BA'I BYANG SEMS KYI
RGYUN GYIS N'A DA'I BDAG NYID LA YANG KHRUS BYAS PAS GSAL BAR
GYUR PA'I DUS SU

LHA MO YANG BSAM DU MED PA'I BDE BAR BSGOM PA NI KHYAD PAR RO,
,BSHAD PA GZHAN NI GTUM MO DANG POR BSHAD PA NYID DO, ,'KHOR LO'I
KHYAD PAR YIN TE, DANG POR 'KHOR LO'I KHYAD PAR BSHAD PA RNAMS NI
MCHOG TU BSAM PAR BYA'O, ,DES NA 'KHOR LO NYID BDE BA CHEN PO
STE, DE ZHU BA'I BDE BA

@90A *, ,DE'I RANG BZHIN LA GZHUG PA PO, ,'DIR DA RES SPYI BO BDE
BA CHEN PO'I 'KHOR LO LAS NI MA YIN NO, ,BDUD RTZI THIG LE ZAGS
PAS ZHES PA GANG DU SBYOR ZHE NA, DE LAS DE'I 'OG TU GNAS PA'I
GTUM MO 'BAR BA'I NYID LA KHRUS BYAS PA NYID DO, ,GTUM MO'I RNAL
'BYOR GYI NUS

PA LAS SKYES PA'I SBYOR BAS MCHOG TU GYUR PA'I CHAGS PA BSKYED PA
STE, DE YANG DPER NA GO LA LA SOGS PA'I NUS PA BSDUS PA LAS DMAR
BA'I MDOG LTA BU DANG BUR SHING LA SOGS PA RNAMS BTZIR BA'I NUS PA
PHUL DU PHYIN PA'I RO BRO BA 'BYUNG BA DANG, SHING LA SOGS PA RNAMS
BSRUBS PA LAS

SKYES PA'I NUS PAS NI ME 'BYUNG BA DANG, GNYIS MTHUN GYI SBYOR BA
LAS SKYES PA'I NUS PAS NI BU LA SOGS PA 'BYUNG BA DANG, 'O MA LA
SOGS PA RNAMS DRAG TU BZHOS PA LAS SKYES PA'I NUS PAS MAR 'BYUNG BA
DANG, MAR LA SOGS PA RNAMS NI 'BAR BAS BSKYOD PA LAS SKYES PA'I

NUS PA NI, ,DANGS MA DANG SNYIGS MA STE, 'OG TU GYUR PA DANG, SA
LA SOGS PA RNAMS BA SKOL ZHING BRDUNGS PA LAS SKYES PA'I NUS PAS
DE LA 'OD 'BYUNG BA DANG, RGYUN 'BRUM LA SOGS PA SMAN GYIS BSGYUR
BA'I NUS PA LAS SKYES PAS MYOS BYED DKU 'GYUR BA DANG, SNGAGS LA
SOGS

PA RNAMS LAS SKYES PA'I NUS PAS NI DGUG PA DANG BCING PA LA SOGS
PA BYED PA LTAR DU DE LTAR BSGOMS PAS NI THAMS CAD KYI DPE DON
RGYUD LA SKYE LA, MA BSGOMS NA NI NYAN THOS KYI THEG PA DANG,
THEG PA CHEN PO GNYIS LA KHYAD PAR MED DE, 'DIR GDAMS NGAG GI
RTZA BA DANG BCAS PA YANG

THAMS CAD RTZA BA MED PA LTAR 'GYUR RO, ,DE BZHIN DU GSUNGS PA,
RDO RJE PADMA YANG DAG SBYOR, ,DE YI PADMA BTZIR BAR BYA, ,RIM
GYIS BSRUBS PAR GYUR PA LAS, ,MTHUN PAR BDE BA BSKYED PA NYID,
,RGYUN DU 'BEBS PA RI BO STE, ,'BAR BA'I NUS PA BAm LNGA BYUNG,
,BSKOL BA'I

NUS PA 'BAR BA STE, ,BUD MED CHAGS PA CHEN PO'I SMAN, ,'GUGS PA'I
NUS PA RLUNG GIS NI, ,CI PHYIR BDE BA CHE MI SKYE, ,MA BSGOMS PA
YI SKYON GYIS NI, ,RGYU NI NYAMS BAR 'GYUR BA'O, ,DE NAS SEMS CAN
THAMS CAD GDON PAR BYA BA'I DON DU, BCOM LDAN 'DAS

@90B MA'I BDAG NYID KYI RNAM PAR DAG PA'I 'DI GSUNGS SO, ,DE
BZHIN DU MI PHAM PA ZHES BYA BA'I SGRUB THABS LAS BDAG GI BAL MAS
SINDHU RA LA SOGS PA'I DAG PA GSUNGS PA, ME LONG SINDHU RA YIS
NI, ,PHAG PA'I ZHAL NI MNYES PAR BYED, ,NANG GI LHA MO'I GZUGS LA
NI, ,DE BZHIN

MCHOD PA GTZO BO STE, ,MYOS BYED 'DZIN PA CHU SKYES LA, ,RDO RJE
MI PHYED YE SHES SO, ,DE LA RDOR 'DZIN SGRA ZHES BRJOD, ,STENG GI
SGRAS NI DE NYID BRTEN, ,ME LONG MTHIL NI DRI MED SEMS, ,CHAGS
PA'I RNAM DAG ZHA NYE SKYES, ,BKOD CING BYUG PA PHYI ROL LA,
,YANG NA NANG GI CHOS 'BYUNG LA'O,,

SA BON MI 'GYUR SNGAGS BRI BA, ,SNGAGS PHRENG YID NI SKYOB PA'O,
,GSER GYI THUR MAS BRI BA NI, ,GSAL BA'I DBU MA LEGS PAR RGYAS,
,SKYON BRAL DE LAS SKYES PA'I YE SHES NI, ,SHIN TU RNAM PAR DAG
PA'I GZUGS CAN MA'O, ,BAG CHAGS THAMS CAD SPANGS PA'I BDAG NYID
LA, ,DE

YIS DGYES PAR BYA'O RNAL 'BYOR BA, ,YAN LAG MI MGOS BRGYAN PA 'DI
YIS NI, ,A'A LI K'A LI RNAM DAG 'GOG PA'O, ,BDE BA CHEN PO'I RANG
BZHIN GYIS, ,KHRAG DANG LDAN PA NYID DU BRJOD, ,YANG NA ZHAL GYI
KHRAG 'DZAG PA, ,BDUD KYI KHRAG NI 'THUNG BA NYID, ,RTZA BA'I
ZHAL NI DON DAM STE, ,PHAG

PA'I ZHAL NI KUN RDZOB BO, ,RTZA BA'I ZHAL NI SPYAN GSUM BO, ,DUS
GSUM MI 'GYUR RNAM PAR DAG ,PHAG ZHAL GYI YANG SPYAN GSUM MO,
,BDEN GNYIS RNAM PAR MKHYEN PA NYID, ,THIG LE STENG DU BGROD PA
YIS, ,'DI NI GYEN DU GROL BA'I SKRA, ,SIL BU LUS KHYAB BDE BA
STE, ,NAG PO NAM MKHA'I

KHAMS NYID DAG ,GDAMS PA GROL NAS 'GRO BA LTAR, ,BAG CHAGS SPANGS
PAS DE BZHIN DU, ,LHA MO CUNG ZAD KHRO BA'I ZHAL, ,SKAL LDAN ZHES
PA BDE BA BSTAN, ,DNGOS DANG DNGOS MED RNAM RTOG RNAMS, ,GCOD PAR
BYED PAS GRI GUG GO, ,SHIN TU RNO BA G-YAS KYIS 'DZIN, ,MCHOG GI
'OD NI RNO

BA NYID, ,RNAM PAR DAG PA'I BYANG CHUB SEMS, ,THOD PA KHRAG GIS
GANG BA NI, ,SHIN TU RNAM DAG CHAGS PA YIS, ,YONGS SU SBYOR BA
RAB TU SBYOR, ,YANG NA BDE BA CHEN PO DANG, ,BRTZE CHEN RO GCIG
MI YI THOD, ,KHRAG GIS GANG BA G-YON PAS 'DZIN, ,THIG LE G-YON
NAS 'BAB BA NYID, ,

@91A *, ,KHA NI RTZA LA tV'Am GA 'GRO, ,KHA tV'Am GA NI THIG LER
BRJOD, ,DE LA GSUNGS PA'I RGYAL MTSAN NI, ,RNAL 'BYOR MA YI MTSAN
MA'O, ,BCOM LDAN 'DAS NI LNGA YI BDAG ,THIG LE LNGA NYID RGYAS PA
YIS, ,BDE CHEN 'KHOR LO DKRIS PA STE, ,DBU LA GNAS PA'I THOD
PA'O, ,BDE BA

MI PHYED BYED PA'I PHYIR, ,BDE BA'I 'KHOR LO DE BZHIN GSHEGS,
,RDO RJE PHRENG BA 'DI YIS NI, ,BRGYAN GYIS SPYI BOR GNAS PA'O,
,DRI MED THIG LER STENG BSKYOD PAS, ,MA RIG RTZA BA 'BYIN PA'I
PHYIR, ,KUN RDZOB THIG LE'I RANG BZHIN GYIS, ,KUN RDZOB TU NI
PHAG PA'I ZHAL, ,DE LAS BYUNG BA'I CHAGS

CHEN GYIS, ,BDE CHEN RO DANG 'DRES PA NA, ,DE NI DON DAM PA NYID
DE, ,RTZA BA'I ZHAL NI DMAR BA'O, ,MIG BTZUMS NAS NI BLTAS PA NA,
,NAM MKHA' DAG NI DMAR POR SNANG, ,DE LTAR LHA MO DMAR MO YIN,
,DE BZHIN BLA MA GZHAN GSUNG NGO, ,CHOS 'BYUNG LAS NI BYUNG BA'I
GZUGS, ,NYON

MONGS MI MNGA' SA BON GNAS, ,DE NYID 'KHOR LOR GSUNGS PAS NA,
,RTOG PA'I TSOGS NI NYAMS PAR BYED, ,DE DAG KYANG NAM BSGOMS SHE
NA, NYI MA RE RE ZHES PA LA SOGS PA STE, NYIN RE NI RGYUN MA CHAD
PAR BSGOM PA'O, ,THUN RE ZHES PA NI THUN BZHI RU BYAS NAS BSGOM
PA'O, ,JI LTAR KHOM

ZHING ZHES PAS SKABS DANG LDAN PA'O, ,JI SRID DNGOS GRUB MA
MTHONG BDE SRID DU ZHES PAS, MTSAN MA RNAMS MA SKYES KYI BAR DU
NAN TAN DU GSUNGS PA'O, ,BSGOM BYA DE YANG GSAL POR BRJOD PAR
BYA, ,ZHES PAS RNAL 'BYOR PAS BSKYED RIM GYI RTAGS GANG ZHIG YOD
PA RNAMS BRJOD PA'O, ,RTAGS

RNAMS GANG ZHE NA, 'BAD MED CES PA NAS, DE TSE GRUB PAR NYE BAR
GNAS PA YIN, ,ZHES PA DANG 'BREL BAS, DES NA GRUB PA NYE BAR GNAS
PA NI RING POR MI THOGS PAR MYUR BAR THOB PA'O, ,NGES PAR NAM YIN
ZHE NA, GANG TSE RNAM PAR BSGOMS PA 'DIS NI GSAL 'GYUR ZHING,
,ZHES PAS

GANG TSE NA DUS SO, ,RNAM PAR BSGOMS PAS ZHES PA BYED PA POS SO,
,GSAL 'GYUR ZHING ZHES PAS RANG RGYUD PA'O, ,DE TZAM NA 'BAD MED
CES PAS RTZOL BA MED PAR RANG GI NGANG GIS 'JUG PA'O, ,DE YANG JI
LTAR ZHE NA SKYES PAS DGA' BA ZHES PAS DE DANG MTHUN PA'I BDE BA
CHEN POS SO, ,

@91B SHUGS NI DE LA DGA' BA'I SHUGS KYIS RJES SU BCINGS PA'O,
,RJES 'BREL ZHES PA DUS MTSUNGS PA'O, ,DE CAM NA CI TZAM 'BYUNG
ZHE NA, LCAG GIS GZHU BA LA SOGS ZHES PAS LCAG 'BRAS SAM THAL MOS
BRGYAB PAS SO, ,SOGS PA'I SGRAS RKANG PA LA SOGS PAS KYANG BSNUN
PA'O,,

GNOD PA MI TSOR BA DE TZAM LUS LA BSNUN YANG RANG LUS LA ZUG RNGU
MI TSOR PA'O, ,DE TSE GRUB PAR NYE BAR GNAS PA STE, DNGOS GRUB
THOB PA LA NYE BA'I DON TO, ,RTAGS GNYIS PA GSUNGS PA, RNGA BO
CHE SOGS ZHES PA NAS BYANG CHUB MCHOG THOB NAS ZHES 'BREL PAS, DE
DAG NAM 'BYUNG ZHE NA,

RNGA BO CHE LA SOGS ZHES ZHES PAS RNGA BO CHE NYID DANG, RNGA
ZLUM DANG, RDZA RNGA DANG, ROL MO'I RNAM PA'O, ,RAB TU BRDUNGS
PA'I SGRA GRAG PAR BSGRAGS PA'O, ,RNAMS KYI SGRA ZHES PA NI DE
DAG LAS BYUNG BA'I SGRA'O, ,GSAL PO NYAN PA'I SPYOD YUL DU NI MI
'GYUR ZHING, ZHES PAS RNA BA'I DBANG PO'I YUL DU

MA GYUR BA'O, ,GANG TSE ZHES PA DUS DE TZAM NA'O, ,RMI LAM DU NI
ZHES PAS SGRA GZHAN YANG DE LTAR RMI LAM DU BYUNG BA DANG, DE
LTAR BSGOMS PAS RNAL 'BYOR PA LA GNYID KYIS LOG PA'I RMI LAM NA
YANG LHA MOS RJES SU BZUNG BA'I DNGOS GRUB 'BYUNG BA DANG, GZHAN
YANG RNAL 'BYOR PAS BCOM

LDAN 'DAS MA BSGOMS PAS RDO RJE DGYES MA ROL MAS YID 'PHROG PAR
BYED CING, GNYID BDE BA CHEN PO'I TING NGE 'DZIN DU THIM PA'I DUS
SO, ,YANG NA RMI LAM DU LHA MO GSAL BA'I RTAGS 'CHAR BA DANG,
DNGOS GRUB DE NYID 'BYUNG BA'I DON TO, ,BLA MED CES PA NI GONG NA
MED PA'I DON TO, ,BYANG

CHUB MCHOG CES BYA BA LHAN CIG SKYES PA'I BDE BA'I RANG BZHIN
THAMS CAD KYI GONG MAR GYUR PA NYID DO, ,THOB NAS ZHES PA NI
MTSAN MA RNAMS SO, ,RING PO MI THOGS BSAM GTAN PAS MCHOG GRUB,
CES PA NI, GANG ZAG DES SO, ,GRUB PA'I MTSAN MA MTHONG NAS NI
BSHAD ZIN TO, ,GNAS KYI KHYAD

PAR GSUNGS PA, 'DRE GNAS ZHES PA LA SOGS PA STE, 'DIR BLO BZANG
GI GNAS NAS RGYUN MI 'CHAD PAR BYA'O, ,ZHES PA DANG 'BREL PAS,
BLO BZANG ZHES PA NI MKHAS PA'I NGANG TSUL CAN NO, ,GNAS NAS ZHES
PA MNYAM GZHAG GI SEMS KYIS GNAS PA STE, SHES RAB DANG BCAS PAR
BSKYED PA'I

@92A *, ,RIM PA'I SBYOR BA BYAS NAS RDZOGS PA'I RIM PA'I RNAL
'BYOR BYA'O, ,ZHES PAS NANG GI RNAL 'BYOR LA GOMS PAR BYED CES PA
DANG 'BREL BA'O, ,JI LTAR BYA ZHE NA, GRUB PA'I MTSAN MA MTHONG
NAS ZHES PAS SO, ,GRUB PA'I MTSAN MA RNAMS SHES NAS BYA BA NYID
DO, ,GNAS

GANG DU ZHE NA, 'DRE GNAS LA SOGS PA STE, 'DRE GNAS NI DUR KHROD
DO, ,RI LJONGS ZHES PAS NI RI'I NAGS SAM RI BO'I KHROD DO, ,LJON
PA'I RTZA BA ZHES PAS SHING GCIG PA'O, ,SOGS PA'I SGRAS RI SUL
DANG BAS MTHA' LA SOGS PA YANG SHES PAR BYA'O, ,PHYOGS GZHAN YANG
'DRE GNAS ZHES

PA LA, BI DYA B'A NA ZHES PA'I SGRAS, PI TA ZHES PA RDO RJE 'DZIN
PA STE, THIG LE LA B'A NA ZHES PA SKYE BO MED PA'I STE 'DOD CHAGS
KYI NAGS TSAL TE, BDE BA CHEN PO'I RANG BZHIN NO, ,YANG PI DY'A
B'A YA NA ZHES PA'I SGRAS DUR KHROD DU YANG 'GRO STE, RNAM PAR
SHES PA'I TSOGS BRGYAD KYI MTSAN NYID STONG ZHING

BDAG MED PAR GNAS PA'I DON TO, ,RING ZHES PA BGROD BYA MA YIN
PA'I GNAS TE, PADMA'I LTA BA'O, ,LJONGS ZHES PA DE LA PAGS PAS
G-YOGS PA DE'I SNYING PO DE LA'O, ,LJON PA ZHES PAS LJON PA NI
CHU 'BEBS PA'AM, 'BAB PA STE, DE YANG BYANG SEMS 'BAB PA'AM,
'BEBS PAS NA DE 'DZIN

PA RDO RJE'O, ,YANG NA DBU MA'I DON TO, ,RTZA BA ZHES PAS DE'I
RTZA BA SEMS RTZE GCIG TU BYAS NAS BSGOM PA'O, ,SOGS PA'I SGRAS
NOR BU'I RKED PA DANG, RTZE MOR YANG 'DZIN PA'O, ,RGYUN MI 'CHAD
PAR BYA ZHES PA BAR SKABS MED PAR BYED PA STE, BSGOM PA'I DON YIN
NO, ,DE SKAD DU BSTAN PA'I YON TAN

GSUNGS PA, GRUB NA ZHES PA LA SOGS PAS, ,'DI'I SBYOR BA GRUB NAS
SO, ,NOR 'DZIN LA SOGS PA ZHES PAS SA LA SOGS PA'I 'BYUNG BA CHEN
PO YANG GCIG LA GCIG THIM PAR 'BYUNG STE, RIM PA YIS ZHES PA
DANG, GONG NAS GONG DU RAB TU THIM GYUR ZHING, ,ZHES PA NI,
'BYUNG BA LNGA PO

YANG GONG NAS GONG DU RIM PA LTAR THIM NAS 'GRO BA'I DON TO, ,DE
BZHIN DU GSUNGS PA, ,SA YI KHAMS NI CHU LA ZHUGS, ,CHU YANG ME LA
THIM PA STE, ,ME NI PHRA BA'I KHAMS LA'O, ,RLUNG NI SEMS LA RAB
TU THIM, ,SEMS KYANG SEMS PA NYID LA ZHUGS, ,SEMS 'BYUNG MA RIG
PA LA STE, ,

@92B DE YANG 'OD GSAL DAG LA 'GRO, ,'GOG PA 'DI NI SA GSUM LA'O,
,DE LTAR DU YANG, SA YI SRA BA CHU YI GSHER BA STE, ,ME YI DRO BA
DAG NI 'DOR BA NYID, ,RLUNG GIS BSKYOD PA DAG KYANG SPANGS NAS
SU, ,BYANG CHUB NAS NI BYANG CHUB DAG TU 'GYUR, ,DE BZHIN DU DPAL
DGYES PA RDO RJE LAS

GSUNGS PA, SA DANG CHU DANG RLUNG DANG NI, ,ME DANG NAM MKHA'
NYID DAG KYANG, ,RANG BZHIN RIG PA'I TSOR BA YIS, ,KUN GYIS SKAD
CIG MI GNOD DE, ,CES SO, ,YANG NA G-YON PA DANG, G-YAS PA'I RTZA
LAS RGYU BA'I RLUNG GI RANG BZHIN NI SA LA SOGS PA'I DKYIL 'KHOR
GYI RANG BZHIN LA'O,,

SA'I DKYIL 'KHOR KYANG CHU'I DKYIL 'KHOR LA ZHUGS NAS 'DI DAG GI
RIM PAS NI JI LTAR MI 'GYUR BA'I BDE BA'I RANG BZHIN GYI YE SHES
KYI DKYIL 'KHOR GYI BAR DU RAB TU ZHUGS PA'O, ,DE LTAR DPAL DUS
KYI 'KHOR LO LAS GSUNGS PA, SA NI CHUR 'JUG CHU YANG ME STE ME NI
RLUNG RNAMS DAG LA

'JUG PAR 'GYUR, ,RLUNG NI STONG PA LAS TE STONG PA'I RTAGS NI
MTSAN MA RNAM PA BCU RU 'GYUR, ,MI 'GYUR MCHOG GI BDE BA DUS KUN
YE SHES SKU LA RNAM KUN RAB TU 'GRO, ,MI RNAMS SKYE BA 'DI LA YE
SHES LAS NI RDZU 'PHRUL DNGOS GRUB 'GYUR TE MI YI BDAG PO KYE,
,ZHES BYA'O, ,DE LA

RNAL 'BYOR PA'I RAB GSAL LA JI LTAR 'GYUR ZHE NA, DE TSE NAM
MKHA' LTA BUR SNANG BA CES PAS STON KA'I NAM MKHA' SPRIN MED PA
LTA BUR RAB TU GSAL BA'O, ,'OD GSAL BA'I ZHES PAS SKYON GYI DRI
MAS MA GOS PA'I SEMS SO, ,DE YANG ME LONG GI NGOS LA HAS BTAB PA
YAL BA LTAR,

DRI MA MED PA'I SEMS KYI RANG BZHIN DU SNA TSOGS PA'I SNANG BA
RNAMS RIM PA LTAR THIM NAS 'GRO BA'I DON TO, ,YE SHES TZAM DU
'GYUR ZHES PAS, RMI LAM GYI SHES PA LTA BUR SHES BYA'I BYA BA MED
PAR RANG GSAL BA TZAM MO, ,'GYUR ZHES PA RGYUN CHAD MED PA'I RANG
BZHIN NO, ,YE SHES KYI

RNAM PA GSUNGS PA, DE DAG CES PA LA SOGS PA NAS MTSAN MA YANG
ZHES PA DANG, RTOGS PAR BYA ZHES PA DANG 'BREL PAS, MTSAN MAR
SHES BYA ZHES PA NI 'BYUNG BA'I RTAGS RNAMS SO, ,MTSAN MAR YANG
ZHES BYA BA NI DNGOS SU GSUNGS PA'O, ,RNAM PA LNGAR NI ZHES PAS
RAB TU BYED PA

@93A *, ,LNGA'O; ,DES SHES PAS ZHES PA RNAL 'BYOR PA DES SHES PAR
BYA'O, ,RIG BYA ZHES PA DES NA MTSAN MA SKYES PA DE DAG GO, ,DE
NYID KYI PHYIR NA ZHES PAS STONG PA NYID KYI TING NGE 'DZIN LAS
SO, ,DE DAG CES PAS DE LAS SKYES PAS SO, ,RNAL 'BYOR PAS SHES PA
DE KHO NA

NYID KYI MCHAN NYID SHES PAS SO, ,MNYAM PAR GZHAG PA'I ZHES PAS
MI G-YO BA'I SEMS SO, ,SEMS KYIS RTOGS PAR BYA BA ZHES PAS MCHOG
GI SEMS TE, GZHAN DU RNAM PAR SHES PA'I YUL MED PA'I BSAM GTAN
NO, ,RTAGS GANG ZHIG CE NA DANG PO ZHES PA LA SOGS PA STE,

DE YANG RI DAGS SRED BZHIN ZHES PA DANG PO'I MTSAN MA LA SMIG
RGYU'I SNANG BA'O, ,DE LTAR BSHAD KYANG GDAMS NGAG GI DU BA'I
RNAM PA DANG PO'I MTSAN MA LA GO BAR BYA BA'O, ,SMIG RGYU GNYIS
PAR SHES PAR BYA'O, ,DANG POR NAM MKHA' LTA BU LA NGES PAR SEMS
ZHEN PAS, RNAL 'BYOR PA'I SEMS KYI

SNANG BA LA DANG POR DU BA'O, ,DE NAS SMIG RGYU LA SOGS PAR SNANG
BA'O, ,DE YANG DPAL DUS KYI 'KHOR LO LAS GSUNGS PA, NAM MKHAR KUN
DU ZHEN PA'I SEMS KYIS MIG MI 'DZUMS PAS RDO RJE LAM NAS ZHUGS
RNAMS KYIS, ,STONG PA LAS NI DU BA SMIG RGYU MKHA' GSAL DRI MA
MED DANG ME KHYER

MAR ME NYID, ,'BAR BA DANG NI NYI ZLA RDO RJE YIN TE MCHOG GI CHA
DANG GANG ZHIG GZUGS BRNYAN BLTA, ,DE DBUS SANGS RGYAS GZUGS
BRNYAN YUL DANG DU MA LONGS SPYOD RDZOGS PA'I SKU, ,ZHES SO,
,SBYOR BA'I YAN LAG DRUG LAS KYANG, ,DE LA RNAL 'BYOR PA LA BLA
MA'I MAN NGAG GIS NAM MKHA' LA

SEMS ZHEN PAS DANG PO DU BA LTA BU 'BYUNG NGO, ,DANG POR SMIG
RGYU MI MTHONG STE RANG GI SHES PAR 'GYUR RO, ,GNYIS PA LA DE NAS
SMIG RGYU MTHONG BAR 'GYUR RO, ,DE NAS DE LA YANG DU BA LA SOGS
PA'I RTOG PA SPANGS NAS RAB TU BSNYEN PA NYID DO, ,DE LTAR DPAL
RDO RJE GUR LAS GSUNGS PA, RMI

LAM SKAD CIG SKAD CIG 'GYUR, ,DE NAS SGYU MA LTA BU STE, ,'DI NI
THAMS CAD MKHYEN PA'I RGYU, ,DNGOS GRUB NYE BAR RAB TU 'KHOR,
,ZHES SO, ,YANG NA RI DAGS SRED BZHIN ZHES PAS SNA TSOGS PAR
SNANG PA 'DI DAG RNAL 'BYOR PA LA SMIG RGYU'I RNAM PAR SNANG STE,
BRDZUN PA LTA BUR GO

@93B PA'I DON TO, ,DE NYID 'KHRUL PA'I SHES PA DE NI MA YIN TE,
DE LTAR SNANG BA'I RNAM PAR GO BA'O, ,MTSAN MA GNYIS PA DUD KA'I
RNAM PA CAN, ,ZHES PA NI NAM MKHA' LA NGES PAR ZHEN PA'I SHES PAS
DU BA'I NYAMS SKYE'O, ,YANG NA GNAS SKABS SU CHOS THAMS CAD RTEN
CING 'BREL BAR 'BYUNG

BA LAS MTHAR THUG RANG BZHIN MED PA NI, SKYES BU'I LAG PA'I RTZIL
BAS GTZUB SHING LAS ME BSKYED NAS, DE LA YANG SHING RLON PA DANG
LDAN PA LA DU BA BSKYED PA DANG, ME LONG NANG GI GZUGS BRNAN
'CHAR BA LTA BUR RTEN CING 'BREL BAR 'BYUNG BA LA YANG RANG BZHIN
MED DE, 'DI NI SNA

TSOGS SNANG BA RTEN 'BREL TZAM DU SHES PAS DU BA LTA BU LA SOGS
PAR BRJOD PA'I DON TO, ,GSUM PA ZHES PA RTAGS GSUM PA'I MTSAN
MA'O, ,ME KHYER ZHES PAS JI LTAR ME KHYER NI NAM MKHA' LA YUD
TZAM YUD TZAM GSAL BA STE, DE LTAR DU STONG PA NYID LAS GSAL
ZHING GSAL BAS

YE SHES KYI SNANG BA SKYE BA'O, ,BZHI PA ZHES PA NI RTAGS KYI RIM
PA'O, ,SGRON ME 'BAR BA LTA BUR GSAL BA YIN, ,ZHES PAS DE LTA
BU'I MTSAN MA 'BYUNG BA'O, ,YANG NA SGRON ME 'BAR BA LTA BUR NI
GZUGS LA SOGS PA RAB TU GSAL BA STE, YUN RING DU GNAS PA NYID LA,
DE'I RKYEN

TSOGS PA SPANGS NA NI DE YANG MED NAS 'GRO BA NYID DE, DE NI MI
DGE BA'I BSHES GNYEN GYIS ZIN PAS RAB TU NYAMS PA'O, ,MTSAN MA
LNGA PA GSUNGS PA, MTSAN MA LNGA PA ZHES PA LA SOGS PA STE, STON
KA'I NAM MKHA' SPRIN MED PA'I DKYIL 'KHOR GSAL BAR SNANG BA YIN
TE, YE

SHES KYI RANG BZHIN NYID DO, ,RNAM PAR MA BRTAGS PAR SHES PA RTOG
PA GNYIS PA SPANGS PA STE, RTOG PA LNGA PA SKYE BA'O, ,DE LTA
BU'I ZHES PA RIM PA DE'O, ,MTSAN MA THOB NAS NI ZHES PAS RTAGS
LNGA PO RNAMS SO, ,PHYAG RGYA CHEN PO ZHES PAS MA H'A MU DRA ZHES
PA STE, MU ZHES PA DGA' BA YIN

LA; DRA ZHES PA DE 'DZIN PA STE, MA H'A ZHES PA CHEN PO STE, THOB
PAR BYA BA'I GNAS SO, ,THOB PAR 'GYUR BA YIN ZHES PA NI TSE 'DI
NYID LA 'BYUNG BA'O, ,BYA BA GZHAN GSUNGS PA, LDANG BAR 'DOD NA
ZHES PA LA SOGS PA STE, LDANG BAR 'DOD NA DANG, BYA BA BSGRUB BYA
DANG, GNAS SHES PA

@94A *, ,DANG 'BREL PA'O, ,LDANG BAR 'DOD NA ZHES PA NI, RNAL
'BYOR PA DE NYID DO, ,RNAL 'BYOR MA DANG ZHES PAS LHA MO LA PHYAG
BYED PA'O, ,MGOR GNAS PA'I ZHES PA NI SPYI BOR GNAS PA STE, BLA
MA'O, ,MGON LA BTUD NAS ZHES PAS BLA MA DANG LHA LA PHYAG 'TSAL
LO, ,YI GE MU: NI RAB

BRJOD CES PAS MU:'I RNAM PA'I SNGAGS BRJOD NAS GSHEGS PA STE,
GSHEGS GSOL MA BYAS PAR BYA BA GZHAN MI BYED PA'I DON TO, ,BYA BA
BYED PA'I DUS SU JI LTAR BSGOM ZHE NA, LANGS NAS ZHES PA MNYAM PA
DE LAS SO, ,DE NYID BLO YIS ZHES PAS DE KHO NA NYID KYI DON LA
SHES RAB KYIS NGES PAR 'BYED

PA'I DON NO, ,BYA BA BSGRUB BYA ZHING ZHES THUN MTSAMS KUN DU
SPYOD PA'O, ,RNAL 'BYOR RIGS PAS ZHES PAS DE'I SBYOR BA SHES PAS
SO, ,RTAG TU ZHES PAS DUS THAMS CAD DU'O, ,RNAL 'BYOR LDAN PAS
GNAS ZHES PA LA, BSHAD PA GANG ZHIG BCOM LDAN 'DAS MA'I CHOS
'BYUNG GI NANG DU

CHOS 'BYUNG GI 'KHOR LO LA BAm GYI YI GE LA A'A LI DANG K'A LIS
BSKOR BA DE YANG 'BAR BA'I GZUGS CAN DANG PO BLTAS NAS DE NAS BAm
GYI N'A DA'I 'OD PADMA'I SKUD PA LTAR PHRA BAS SPRUL BA DANG,
CHOS DANG LONGS SPYOD KYI RANG BZHIN GYIS 'KHOR LO GSUM PHUG NAS
'GRO BAS BSIL BA'I RGYUN GYIS SGO LA

BDE BA CHEN PO MNGON DU PHYOGS PAR BYAS NAS DE'I RNAL 'BYOR LA
DMIGS PAR BRJOD PA'O, ,RNAL 'BYOR LDAN PAS SHES PA LA YO GA YU GA
ZHES PA'I SGRA STE, DE NI RNAL 'BYOR LDAN PA'AM GNYIS PA LA 'GRO
BA'O, ,DE LTAR LDAN NI BSHAD PA STE, DE LA RNAL 'BYOR GCIG TU
BRJOD PAS SO, ,

BDAG GI BLA MA DAM PA'I LUGS NI DE LTAR MA YIN NO, ,AA WA DH'U
T'I PA'I SGRUB THABS DANG YANG 'GAL TE, PHYAG RGYA GNYIS PA'I
RNAL 'BYOR GYIS, ,KHAMS GSUM KUN YANG 'GRUB PAR 'GYUR, ,ZHES SO,
,DES NA RNAL 'BYOR LDAN PAS GNAS, ,ZHES PA NI PHYAG RGYA GNYIS
RAB TU SBYOR BA

DE LTAR DUS KUN DU GNAS SHING BRTEN PA'O, ,DE LTAR 'KHOR LO DANG
BCAS PA'I LHA MO DANG, GTUM MO BSGOM PAR BYA BA'I DON NO, ,YANG
NA RGYU 'BRAS KYI RNAM PAR DAG PAS 'DIR GTUM MO'I RNAL 'BYOR
GNYIS BYA BA NYID DE DE LTAR DE MTHONG BA LAS BSGOM PAR BYA'O,
,DE KHO NA NYID BSHAD PA ZHES

@94B BYA BA DE KHO NA NYID YE SHES YANG DAG PA'I GRUB PA'I 'GREL
PA LAS BSGOM PA'I CHO GA'O,, ,,SLOB MA RJES SU GZUNG BA GSUNGS
PA, SLOB MAS ZHES PA LA SOGS PA NAS, SNGAGS PAS RDZAS SU GZUNG
BAR BYA, ,ZHES PA DANG 'BREL BAS SLOB MAS MAndALA ZHES PAS BYED PA
POS MAndALA BYAS NAS

BLA MA LA DBUL LO, ,ZHABS PAD LA ZHES PAS ZHABS 'OG NA YOD PA'I
PADMA LA GTUGS PA'O, ,'DOD PAS ZHES PA DANG BA DANG LDAN PA DE'O,
,GSOL BA BTAB CES PAS BLA MA LA ZHUS PA'O, ,MANG DU BTAB GYUR
PA'I ZHES PAS LAN GSUM LA SOGS PA'O, ,SNGAGS PA YIS NI ZHES PAS
BLA MA'O,,

DUS NI TSES BCU PA DAG LAS ZHES PAS, NAG PO'I PHYOGS KYI BCU PA
STE, GZHAN DU DE'I DUS MA YIN PA'I DBANG DU BYAS PA'O, ,RNAL
'BYOR MA LA DMIGS PA'I RANG BZHIN GYIS NAG PO'I PHYOGS 'DI
BSNGAGS PAR GSUNGS PA'O, ,DE DAG RNAMS NI SLOB MA RNAMS SO,
,GZUNG BA NI BLA MAS SO,,

BLA MAS CI BYA ZHE NA, RNAL 'BYOR BYAS NAS ZHES PA LA SOGS PA
NAS, KUN DU BLANGS TE ZHES PA DANG 'BREL PAS RNAL 'BYOR BYAS PAS
ZHES PAS PHYI'AM NANG GI BDAG NYID KYI SHES RAB MA'I SBYOR BA
DANG LDAN PAS, DANG POR MYOS NYED CING ZAD BTUNG BAR BYAS TE, DES
SEMS DPA' BAR BYAS NAS RNAL

'BYOR RTOG PA THAMS CAD RING DU SONG BA'I STONG PA NYID KYI DON
GSAL BA'I SHES RAB DANG SBYOR BA LAS SKYES PA'I DGA' BA'I MCHOG
TU BYAS PA NI MAN NGAG GI LUGS SO, ,SNGAGS KYI RANG BZHIN ZHES
PAS SNGAGS BTU BA LAS BYUNG BA'I RANG BZHIN DE'O, ,LHA MO'I 'KHOR
LO ZHES PA SINDHU RA DANG BCAS PA'I

ME LONG GI MTHIL LA BRIS PA'I ZUR GSUM PA'I 'KHOR LOR GNAS PA
DE'O, ,DE BZHIN DU GSUNGS PA, PADMA 'DAB MA GSUM PA'I DBUS SU NI,
,RDUL BRAL PHYE MA SINDHU RA BYUGS TE, ,SNGAGS KYI RANG BZHIN
MNGON DU PHYOGS PA LA, ,MCHOD BCAS DE YANG BLA MA BYON NAS NI,
,'DI NI BDAG GIS BLA

MA DAM PA'I GSUNG, ,SGRUB PA'I THABS NI MI 'JOMS PA LAS SO, ,BDAG
NYID CES PAS SNGAGS DE NYID LA'O, ,MCHOD CING ZHES PA LHA MO LA
MCHOD PA'O, ,BZLAS PA BYAS PAS ZHES PA YI GE GSUM GYIS BYIN GYIS
BRLAB PA'O, ,DANG PO MCHOG CES PA MYOS BYED KYIS SLOB MA MNYES

@95A *, ,BAR BYA BA'I DON DU RANG GI SNOD DE NYID BZUNG NAS PHYI
ROL DU BYUNG NAS BYED PA'I DON TO, ,KUN DU BLANGS TE ZHES PA LAG
PA BZUNG NAS SO, ,DE NAS ZHES PA MAndALA LNGA BYED PA MAN NGAG GI
LUGS SO, ,GZHAN DU BRGYUD PA 'GA' ZHIG NI MAndALA LA LNGA DE BZHIN
GSHEGS PA LNGAR BLTA ZHING DE

LA MCHOD PA BYAS NAS SLOB MA GZHAN DU 'JOG PA'O, ,YON PHUL NAS NI
'BRU DANG GSER DANG BRAN PHO DANG BRAN MO DANG, RANG GI LUS KYANG
DBUL BA STE, DE NAS BDAG TU MI 'DZIN PA'O, ,MDUN DU 'GRENG 'GYUR
ZHES PA SLOB MA LA SOGS PA'O, ,ME TOG PHRENG 'DZIN ZHES PA LAG PA
GNYIS THAL,

MO SBYAR NAS CUNG ZAD KHA PHYE BAS ME TOG GI PHRENG BA 'DZIN
PA'O, ,SLOB MA'I MGO BO NI GO BAR ZAD DO, ,MGON PO BSGOMS NAS
ZHES PA DE BZHIN BSAMS PA'I SLOB MA'I SPYI BOR BLA MA BSGOM PA'O,
,BLA MAS BLTAS PAR BYA ZHES PA YE SHES 'BEBS PA LA SOGS PA BYA
BA'I DON DU'O, ,BYA BA GZHAN YANG

GSUNGS PA, ,DE'I RJES LA ZHES PA NAS MYOS BYED SLOB MA LA BLA MAS
SBYOR BAR BYA ZHES PAS 'BREL PAS, JI SKAD BRJOD PA'I LHA MO DANG
ZHES PAS SNGAR BSTAN PA LTAR RO, ,'OD ZER 'BAR BA ZHES PA BSGOM
PAR BYA BA NYID DO, ,'KHOR LO ZHES PAS SINDHU RA'I DUS KYI 'KHOR
LO ZUR GSUM PA DE'O, ,

SHUGS LDAN PA ZHES PAS DRAG TU 'KHOR BA'O, ,NYE BAR GNAS PA'I LUS
LA ZHES PA SLOB MA'I LUS SO, ,BSAMS NAS NI ZHES PAS BSGOM PAR BYA
BA NYID DO, ,SLOB MA'I LTE BA'I 'OG GI CHOS 'BYUNG LA BSAM PA
GDAMS NGAG TU SHES PAR BYA'O, ,LHA MO DANG ZHES PA DANG 'KHOR LO
ZHES

PA'I TSIGS BCAD NI BLA MA MI GSUNG BAS MI BRI LA 'KHOR LO LA SOGS
PA'I GDAMS NGAG BRI BAR BYA STE, DANG PO ME TOG DMAR POS MCHOD
PAR BYA BA NI, 'KHOR LO MING MED KYIS NI BRI BAR GSUNGS PA STE,
,DE LTAR ZUR GSUM DU NI BRJOD PAR BYA BA NYID, ,BAm BCAS SOR GSUM
TSAD DU

'BAR BA'I RNAM PA'O, ,SINDHU RA YI DUS SU PAD 'DAB GSUM PA STE,
,SNGAGS KYIS GANG BA'I GRANGS NI MDA' DANG ME NYID DO, ,LTE BAR
BAm GYI RNAM PA LDAN PA DE YIN NO, ,PHYOGS BZHI RNAMS SU BKRA
SHIS BZHI PA BRI BAR BYA, ,DPAL LDAN RDO RJE LHA MO'I PADMA'I
NANG NYID DU, ,CHOS KYI 'BYUNG

@95B GNAS NANG DU SNGAGS KYI 'KHOR LO NI, ,JI LTAR GSUNGS PA DE
YANG ZUR GSUM NYID YIN TE, ,RAB TU 'KHOR BAS MI SHES PA RNAMS
'JOMS, ,'BEBS PA'I CHO GA SLOB MA'I PADMA YANG, ,DE NI BLA MAS
LTE BA'I 'OG TU BSGOM, ,GANG ZHIG SNGAGS KYIS GANG BA DE YANG ZUR
GSUM LA, ,ZUR DRUG

BSGOM PA'I LUGS 'DI SHIN TU DMAN PA'O, ,GANG DU LHA MO GCIG TU
YOD PA 'BRIN YANG, ,THANG SKU MTSO SKYES 'DAB MA GSUM PA'I DBUS
SU BYA, ,YANG NA LHA MO DRUG GIS BRGYAN PAR GYUR PA NA, ,ZUR GSUM
'DI YANG YIN TE GNYIS PA MTHONG BAS SO, ,YANG NA SA LA DKYIL
'KHOR BYED PA'I

DUS SU YANG, ,BRGYUD PA GSUNGS PAS ZUR DRUG CHU SKYES LA, ,ZUR
DRUG TU NI LHA MO RNAMS LA MCHOD PA'O, ,SHAR LA SOGS PA'I PHYOGS
SU BKRA SHIS DKYIL 'KHOR DGOD, ,CES SO, ,YE SHES 'BEBS PA'I MTSAN
NYID GSUNGS PA, MTHAR GYIS ZHES PA LA SOGS PA NAS, SLOB

MA DE LTAR BABS PA DE LA NI, ,LHA MO'I BYIN RLABS 'BYUNG BAR
'GYUR, ,ZHES PA DANG 'BREL LO, ,MTHAR GYIS NI ZHES PA ZIN PA'I DE
MA THAG TU'O, ,DE LTAR BABS PA DE LA ZHES PAS SLOB MA DE LA'O,
,MTSAN NYID RANG GANG ZHE NA, SPU LDANG BA DANG, ZHES PA LA SOGS
PA STE, SPU LDANG

BA NI BA SPU GYEN LA LANGS PA'O, ,RAB TU 'DAR ZHES PA LUS LA RANG
DBANG MED PAS 'DAR BA'O, ,MCHI MA 'BYUNG BA DANG NI ZHES PAS RANG
BABS SU BYUNG BA'O, ,'GYEL BA ZHES PAS G-YAS G-YON LA SOGS PA'O,
,YE SHES SKYE BA'I RANG BZHIN ZHES PA 'DAS MA 'ONGS DA LTAR SHES

PA THOB PA'O, ,'BYUNG BAR 'GYUR ZHES PAS SLOB MA LA'O, ,THAMS CAD
KYI GTAM DRI BA LA SOGS PA BTUB PA 'BYUNG BA'O, ,YANG GSUNGS PA,
DE RJES ZHES PA LA SOGS PAS SLOB MA BRTAG PA DANG, KYI RANG BZHIN
'BYUNG BAS PHEBS PA DE LA YE SHES SKYE BA'I DON TO, ,SLOB MA RJES

SU GZUNG BA YE SHES MA PHEBS PAR MI BYA BA'O, ,BYA BA GZHAN
GSUNGS PA, DE RJES ZHES PA LA SOGS PAS SLOB MA BRTAG PA DANG, BLA
MA'I TING NGE 'DZIN DANG 'BREL LO, ,DAD LDAN ZHES PAS DKON MCHOG
GSUM DANG, LAS RGYU 'BRAS LA YID CHES PAS SANGS RGYAS

@96A *, ,LA SOGS PA DANG, SDIG PA DANG BSOD NAMS LA SOGS PA BDEN
PAR 'DOD PA'I BAG CHAGS MCHOG TU GYUR PA'I DON TO, ,YON TAN DANG
BCAS ZHES PAS GZHAN YANG YON TAN DU MA DANG LDAN PA'O, ,BLA MA
SANGS RGYAS GNYIS MED GUS PA LAS, ZHES YANG DAG

PAR BLA MA DANG SANGS RGYAS GNYIS SU MED PAR GUS PAR BYED PA'O,
,DE BZHIN DU GSUNGS PA, BLA MA SANGS RGYAS BLA MA CHOS, ,DE BZHIN
BLA MA DGE 'DUN TE, ,KUN GYI BYED PA BLA MA STE, ,BLA MA RDO RJE
'CHANG DBYER MED, ,CES SO, ,'DIR YANG MGON PO MGO MTSAN ZHES
GSUNGS PAS,

RNAM PAR SNANG MDZAD KYI GNAS SU BLA MA SGOM PA'O, ,RDO RJE YIS
NI RNAL 'BYOR MA RNAMS KYI ZHES PAS 'DI'I SGOR ZHUGS NAS SO,
,TING 'DZIN MCHOD DANG SNGAGS RNAMS BRJOD PAR BYA ZHES PAS, BSGOM
BYA DANG MCHOD PA'I RIM PA SNGAGS KYANG MNYES PAR BYED PA'I PHYIR
SLOB DPON GYIS BRJOD

PAR BYA'O, ,DGAG PAR BYA BA GSUNGS PA, DAD PA DANG NI ZHES PA LA
SOGS PA NAS 'DI NI BRJOD PAR MI BYA'O ZHES PA DANG 'BREL LO, ,DE
DAG GSAL BAR MI BRJOD PA'I DON TO, ,GANG LA MI BRJOD CE NA, DAD
PA DANG NI RNAM PAR BRAL BA'I ZHES PAS, BLA MA LA SOGS PA LA MA
DAD PA'O, ,

GUS PA RNAM PAR NYAMS PA'I SLOB MA LA, ,ZHES PAS, BLA MA DANG
SANGS RGYAS LA GUS PAR MI BYAD PA'I MI DE LA'O, ,YID TSES 'PHRAL
BSKYED PA DA LTA NYID DU YON TAN 'BYUNG BA'O, ,SHIN TU RNAM DAG
CES PAS YANG DAG PA'I DON TO, ,RNAL 'BYOR 'DI NI ZHES PAS RIM PA
'DI NYID DO, ,BRJOD

PAR MI BYA STE GONG MA DANG 'BREL BA'O, ,PHAN YON GSUNGS PA, GANG
ZHIG CES PA NAS 'JIGS PA RNAMS DANG ZHES PA DANG, 'JIGS PAR 'GYUR
ZHES PA DANG 'BREL LO, ,DANG POR 'JIGS PA RNAMS NYAMS PA'I RGYU
GSUNGS PA NI GANG ZHIG SNGAGS DANG BCAS PAR GYUR PA'I ZHES

PAS LHA MO'I SNGAGS RNAL 'BYOR MA DRUG GI SNGAGS DANG BCAS PA'O,
,YANG NA SNGON DU SONG BA'I SINDHU RA DANG BCAS PA'I SNGAGS KYIS
YONGS SU GANG BA'I 'KHOR LO ZUR GSUM PA LA MCHOD PA'O, ,LHA MO'I
'KHOR LO YANG DE NYID DO, ,RNAL 'BYOR PA GANG ZHIG GIS BCOM LDAN
'DAS

@96B MA'I LHA MO DRUG GI 'KHOR LO LA MCHOD PAR BYED PA'I DON NO,
,'JIGS PA GANG ZHE NA, DE LA ZHES PAS RNAL 'BYOR PA DE LA'O,
,'JIGS PA CHEN PO BRGYAD PO RNAMS DANG NI, ,ZHES PAS, SENG GE
DANG, GLANG PO CHE DANG, ME LA SOGS PA'I 'JIGS PA RNAMS SO, ,SDIG
PA CHEN PO RNAMS DANG ZHES

PAS MTSAMS MED PA LNGA YANG SPONG BA'O, SKAL NGAN DANG ZHES PAS
'JIG RTEN PA RNAMS DANG MI MTHUN PA'O, ,PHAN YON GZHAN YANG
GSUNGS PA, DBUL BA DANG ZHES PA NOR MED PA'O, ,NAD DANG ZHES PAS
MDZE LA SOGS PA'O, ,RGAS PA DANG ZHES PA SKRA DANG GNYER MAS
GTUGS PA'O, ,SDUG

BSNGAL ZHES PAS LUS LA GNOD PA'O, ,YID MI BDE BA RNAMS DANG ZHES
PAS SEMS LAS BYUNG BA'I SDUG BSNGAL RNAMS SO, ,'KHRUL DANG ZHES
PAS CHOS MA YIN PA LA CHOS SU 'DZIN PA'I BLO'O, ,JI LTAR MU STEGS
PAS SEMS CAN BSAD PAS MTHO RIS THOB CES PA LTA BU'O, 'THAB RTZOD

CES PA PHAN TSUN 'GYED PA'O, ,NYES SKYON ZHES PA SDIG PA'I DRI
MA'O, ,YANG NA SNYIGS MA'I DUS KYI SKYON RNAMS SO, ,NYON MONGS
ZHES PAS 'DOD CHAGS LA SOGS PA'O, ,GDUNG BA SNA TSOGS ZHES PAS
SNA TSOGS PA'I 'BYUNG PO DANG, YI DGAS LA SOGS PA'I GNOD PA'O,
,'JIGS

PAR 'GYUR ZHES PA SNGON DU GSUNGS PA'I TSIGS BCAD DANG YANG 'BREL
BA STE, DE DAG MI 'BYUNG BA'O, ,PHAN YON GZHAN YANG GSUNGS PA,
GANG ZHIG CES PA NAS DNGOS GRUB BRGYAD PO ZHES PA DANG THOB PAR
'GYUR ZHES PA DANG 'BREL LO, ,GANG ZHIG NI RNAL 'BYOR PAS SO,
,YID LA

ZHES PA SNYING PO'I YID KYIS BYED PA'O, ,'KHOR LO'I GSANG SNGAGS
ZHES PA GONG DU BSTAN PA LTA BU'O, ,BSGOMS NAS ZHES PA RIM PA
LTAR RO, ,'GOG PA'I TSIG CES PAS NGAG TU BRJOD PA SPANGS PAS SO,
,ZLOS BYED CES PAS SNYING PO YID LA BZLAS PA STE, 'KHOR LO DANG
BCAS

PAR BSGOMS NAS SO, ,DNGOS GRUB BRGYAD PO RNAMS DANG ZHES PAS MIG
SMAN DANG RIL BU LA SOGS PA'O, ,MNGON SHES LNGA ZHES PAS LHA'I
MIG DANG, LHA'I RNA BA DANG, NAM MKHA'I RDZU 'PHRUL DANG GZHAN
GYI SEMS SHES PA DANG SNGON GYI GNAS RJES SU DRAN PA'O, ,DE BZHIN
YON TAN ZHES

@97A *, ,PAS STOBS BCU DANG MI 'JIGS PA LA SOGS PA'O, ,YANG NA
CHO 'PHRUL TE MU STEGS KYI YON TAN BRGYAD LTA BU'O, ,'THOB PAR
'GYUR BA STE, SGRUB PA POS SO, ,GZHAN YANG PHAN YON GSUNGS PA,
NYIN RE BZHIN ZHES PA LA SOGS PAS SA RLOG BYED PA'I

ZHAL NI BSGOM PA GANG YIN PA, ZHES PA DANG 'CHI BA LAS RGYAL BAR
'GYUR ZHES PA DANG 'BREL BAS SO, ,DE LA NYIN RE ZHES PAS DUS RTAG
TU BYED PA'O, ,THUN RE RE ZHES PAS SNGA DRO NYIN PHYED NA YANG
BYED PA'O, ,'BAD NAS ZHES PAS MCHOD PA LA SOGS PA RGYUN MA CHAD
PAR RO,,

SENG GE NI KHYAB 'JUG GO, ,'PHROG BYED NI DBANG PHYUG CHEN PO'O,
,DBYIG GI SNYING PO NI TSANGS PA'O, ,'CHI BA ZHES PA NI KHYAB
'JUG LA SOGS PAS KYANG THUB PAR DKA' BA'I 'CHI BA LAS RGYAL BAR
'GYUR BA'O, ,THUB PAR DKA' BA'I ZHES PA GO BAR ZAD DO, ,GZHAN
YANG GSUNGS

PA; 'KHOR LO DANG BCAS ZHES PA LA SOGS PA NAS, RDO RJE PHAG ZHAL
CAN 'DI GANG ZHIG SGOM BYED PA, ,DE LA BUD MED RNAMS DANG ZHES PA
DANG, BSGRUB BYA RNAMS KYANG 'BYUNG ZHAS PAR 'BREL BA'O, ,'KHOR
LO DANG BCAS ZHES PAS CHOS 'BYUNG GI DBUS SU SNGAGS KYIS GANG
BA'I 'KHOR LO

BSGOM PA DE LA'O, ,DE LA BUD MED RNAMS DANG ZHES PAS YID DU 'ONG
BA'I GZHON NU MA LA SOGS PA'O, ,RIG PA ZHES PAS LHA'I YANG 'DOD
PA'I YUL LTA BU'O, ,SNA TSOGS ZHES PAS SGEG PA DANG GLU DANG ROL
MO LA SOGS PA'I 'DU BYED LA MKHAS PA RNAMS SO, ,GOS DANG ZHES PAS

KHYAD PAR GYI NA BZA' RNAMS SO, ,BZA' ZHES PAS ZAN LA SOGS PA'O,
,BTUNG ZHES PAS SBYAR CHANG LA SOGS PA'O, ,NOR NI RIN PO CHE LA
SOGS PA'O, ,'BRU NI 'BRAS SO BA DANG NAS LA SOGS PA'O, ,SA GZHI
NI MCHOG TU SKYE BA'I NOR GYI RGYUN 'BYUNG BA'I SA'O, ,KHANG
BZANGS

ZHES PA RIN PO CHE'I GZHAL YAS KHANG LA SOGS PA'O, ,LHA RDZAS
ZHES PAS LHA'I 'ANG 'DOD YON LA SOGS PA'O, ,MA LA CHA ZHES PA
MCHOG TU GYUR PA'I RIN PO CHES SPRAS PA'I KHRI'U LA SOGS PA'O,
,STAN ZHES PAS SENG GE LA SOGS PA'I GDAN YIN PA'O, ,SGRUB BYED
RNAMS ZHES

@97B PAS RTA DANG GLANG LA SOGS PA MKHO BA'I YO BYAD RNAMS SO,
,DE KHO NA BSHAD PA ZHES BYA BA DE KHO NA NYID YE SHES YANG DAG
PA'I GRUB PA'I 'GREL PA LAS SLOB MA RJES SU BZUNG BA'I CHO GA'O,,
,,DE NAS SNGAGS BTU LA SOGS PA NI DE NAS ZHES PA NAS, SNGAGS BTU
BA 'DI BRJOD

PAR BYA, ,ZHES PA DANG 'BREL PAS, DE NAS ZHES YE SHES PHAB PA'I
RJES THOGS LA'O, ,RDO RJE RNAL 'BYOR MA ZHES PA LHA MO'I'O, ,DE'I
SNGAGS DE PHAG MO'I SNYING PO'I SNGAGS MNGON DU BYAS PA'I DON TO,
,THUGS LTA BU YIN PAS NA SNYING PO ZHES BYA'O, ,MCHOG TU GYUR
ZHES PA GTZO

BO'O; ,RIM PA BZHIN ZHES PA MTHAR GYIS 'BYUNG BA'I DON TO, ,RNA
NAS RNA DANG ZHES PAS RNA BA GCIG NAS RNA BA GCIG TU 'ONGS PA'I
DON TO, ,DNGOS POR BRIS PA YANG MED PA'O, ,DE BZHIN DU ZHES PAS
LUGS MA YIN PA ZHES GZHAN DU GYUR PA BKAG PA'O, ,ZHAL NAS ZHAL DU
ZHES PAS

MAR ME GCIG NAS MAR ME GCIG CHAD PA LTAR, BLA MA GCIG GI ZHAL NAS
BLA MA GCIG GI ZHAL DU BRGYUD PA'O, ,'KHOR LO GSUNGS PA SNGAR
BRJOD LTA BUR ZHES PA LA SOGS PA NAS A'A LI ZHES PAS AA DANG PAR
BYAS PA'I DBYANGS KYI YI GE BCU DRUG GO, ,K'A LI ZHES PA KA DANG
POR BYAS PA'I

HA'I BAR GSAL BYED SUM CU RTZA GSUM MO, ,DE BRI BAR BYA ZHES PA
DANG 'BREL LO, ,JI LTAR BYAS TE ZHE NA, SNGAR BRJOD LTA BUR 'KHOR
LO LHA'I ZHES PAS SNGAR BRJOD PA'I 'KHOR LO NI CHOS 'BYUNG GI
RNAM PA BRIS PA'I DBUS SU 'DI NYID BRI BA NYID KYI DON TO, ,LTA
BU ZHES PA'I SGRAS CHOS 'BYUNG GI RNAM

PA TZAM DU GO BAR BYAS PA LAS SNGAR GYI 'KHOR LOR LHA MO'I SNGAGS
DANG BCAS PAS NI MA YIN NO, ,LHA'I ZHES PAS RLUNG GI BDAG NYID
DO, ,TSOGS KYI ZHES PAS RLUNG BZHI BCU RTZA DGU'O, ,GNAS ZHES PAS
GRANGS TE RE'U MIG GO, ,LDAN PA BRI ZHES PA NI YI GE DANG BCAS PA
STE, RE'U

MIG BZHI BCU RTZA DGU YANG CHOS 'BYUNG GI RNAM PAR BRI'O, ,DE
LTAR DPAL SDOM PA LAS GSUNGS PA, SNA TSOGS THAMS CAD CHOS 'BYUNG
LA, ,ZHES SO, ,GCIG MA TSANG ZHES PA KshA MED PA STE, DE YANG shA
DANG KA YIG GNYIS LOG PA LAS 'DI GRUB PAS DES NA 'DI NYID MA
GSUNGS PA'O, ,

@98A *, ,RIM BZHIN DU ZHES PA MTHA' MA NAS RIM PA LTAR RO, ,GDAMS
NGAG LAS BYUNG BA'I 'KHOR LO'I RIM PA YANG BRI BAR BYA STE, ZLA
BA ME DANG MDA' DANG THUB PA NYID, ,BUG PA DRAG PO 'DOD PA'I RIM
PA YIS, ,RE'U MIG RNAMS KYIS CHOS KYI 'BYUNG GNAS KYI, ,RNAM PAR
BYAS LA MAN

NGAG GIS DGOD DO, ,CHOS 'BYUNG DAG KYANG BRI BA'I RNAM PA YANG,
,THOG MAR RI MO GSUM GYI RANG BZHIN LA, ,GONG LTAR YOD BZHIN RI
MO'I DBUS SU NI, ,DE BZHIN DU YANG RI MO DRUG DRUG GO, ,'DI NI
BDUN GYIS BDUN BSGYUR LAS, ,KHYIM NI G-YAS SKOR GYIS NI BRI,
,DANG POR RTZA BAR AA YIG STE, ,

YI GE HA NI DBUS SU 'GYUR, ,'DI GSUM RNAM DAG YON TAN GSUM,
,RLUNG NI RNAM DAG YI GE LA, ,MDOR NA CHOS KYI 'BYUNG GNAS SU,
,RLUNG NI THIM PAR 'DOD PAS SO, ,AA YIG RANG BZHIN LHA MO LA,
,RTZA BA'I GNAS SU RNAM PAR BZHAG ,HA YI RANG BZHIN BCOM LDAN
'DAS, ,HE RU

KA NI DBUS SU BZHUGS, ,ZHES SO, ,SNGAGS BTU BA GSUNGS PA, DZHA
'OG CES PA LA SOGS PA NAS, DANG POR NYID DU GSUM BRI BYA, ,ZHES
PA DANG 'BREL BA'O, ,CI STE ZHE NA, DZHA 'OG dA 'OG GNAS SBYAR
BA, ,ZHES PAS DZHA'I 'OG NA GNAS PA A'O, ,dA'I 'OG NA AU YIG GO,,

HA 'OG RTEN PAS RNAM PAR BRGYAN, ,ZHES PA HA'I 'OG NA GNAS PAS DE
SPYI BOR BRGYAN PA'O, ,DE NYID GSAL BYED CES PAS AA DANG AU GNYIS
SBYAR BAS AO YIG GO, ,MA'I YI GE THIG LE'I GNAS SU BZHAG LA, ZLA
TSES NI MAN NGAG GIS GO BAR BYA, DANG PO NYID DU ZHES PA AOm

GYI YI GE BRI BA'I DON TO, ,GSUM GSUM ZHES PAS AOm AOm AOm ZHES
SO, ,YIG MCHOG CES PAS THUN MONG MA YIN PA'I DON GO BAR BYED
PA'O, ,ZLA TSES DANG THIG LE YANG DAG PAR SBYAR BAS, AU'I RNAM PA
RLUNG GI RANG BZHIN YANG AA STOD PA NYID DU THIM PAR BYED PA'I
DON TO, ,'DI NI AOm GYI SGRA

DON TE MAN NGAG GI LUGS SO, ,GSUM DU BRJOD PA NYID NI LUS NGAG
YID GSUM GYI RANG BZHIN GCIG TU BYED PA'I DON TO, ,DE LA 'DIR
GSAL BYED CES PAS DE KHO NA NYID DU RAB TU GSAL BAR BYED PA'I DON
TO, ,GZHAN GSUNGS PA, BHA STENG RTEN DANG TSA STENG GNAS PA NI,
,ZHES PA LA SOGS

@98B BA LA, BHA'I STENG NAS YIG STE, TSA STANG GNAS PA tA STE
GNAS DANG SBREL, ZHES PAS TSA'I STANG NA GNAS PA BA YIN TE tA'I
STENG NA GNAS PA RA YIG LA SBREL ZHES PAS DE NYID SBREL BA'O, ,DE
RJES BRI ZHES PAS SA'I RJES SU BRI BA'O, ,shA 'OG BRTEN PA dA 'OG
MAR BCAS PA, ,ZHES PA,

shA'I 'OG NA BA YIG LA dA'I 'OG NA AU YIG STE, BCAS ZHES PA DANG
DE DANG LDAN PA'O, ,SHA STENG BA RTEN PA SHA STE GNAS DANG BCAS,
,ZHES PA SHA'I STENG NA DA YIG LA BCAS PA DE DANG LDAN PAS shA'I
STENG NA DHA YIG GO, ,BRI BAR BYA ZHES PA THAMS CAD GO BAR BYA'O,
,GZHAN YANG

GSUNGS PA, LI 'OG GNAS PA NYA 'OG DANG LDAN PA, ,ZHES PAS, LI'I
'OG NA GNAS PA dA YIG LA DE DANG LDAN PA'I NYA'I 'OG NA A'A YIG
GO, ,PA STENG tA 'OG LDAN PA DE RJES BRI, ,ZHES PA PA'I STENG NA
GNAS PA KA YIG LA DE DANG LDAN PA NI tA'I 'OG AI YIG STE DE RJES
BRI ZHES PA'O, ,

PHA STENG SON PA thA 'OG DANG LDAN PA, ,ZHES PAS PHA'I STENG DU
NA YIG LA DE YIS SON PAS thA'I 'OG NA A'I'O, ,HA tA BAR GNAS AEE
G-YON DANG BCAS PA, ,ZHES PAS HA DANG tA'I BAR GNAS PA YA YIG LA,
AEE BI G-YON NAS GNAS PA AE YIG STE DE DANG LDAN PA'O, ,YANG
GSUNGS PA, SA CA'I

DBUS GNAS PA DANG BHA 'OG GNAS, ,ZHES PAS TSA DANG SA YI BAR DU
NI BA YIG GO, ,BHA YI 'OG NA DZA YIG YOD PAS, GNAS PA thA G-YAS
DANG NI 'BREL ZHES PAS thA'I G-YAS NA RA YIG YOD PAS DE 'BREL PAS
ZHES PAS BHA 'OG GI JA DANG SBREL BAS DE RJES LA ZHES PAS BRI BA
STE, HA THA

DBUS SON ZHES PAS HA DANG THA'I BAR NA WA YIG LA TA G-YON BRTEN
ZHES PAS, TA'I G-YON NA nA YIG LA thA DANG LA'I DBUS NA GNAS PA
PHYI NAS BRI ZHES PA, thA DANG LA'I DBUS NA RA YIG STE PHYI NAS
BRI ZHES PAS MNAN PA'O, ,YANG GSUNGS PA, CHA KUN GYI NI MTHA'
DANG PHA BAR MA, ,ZHES PAS

CHA KUN GYI MTHA' NI A'A: YIG LA PHA DANG AA: 'DI DBUS SU NA YIG
STE, SDE GSUM PA'I DANG PO G-YON NAS 'BREL ZHES PAS SDE GSUM PA'I
DANG PO NI tA YIG LA DE'I G-YON NA A'I STE DE DANG LDAN PA'O, LA
YI 'OG NA nA STENG DAG DANG LDAN, ,ZHES PAS LA'I 'OG NA GNAS PA
YANG YIN LA DE DANG LDAN

@99A *, ,PA NI nA STENG NA AE YIG DANG LDAN PA'O, ,TSA STENG GNAS
DANG ZHES PAS TSA'I STENG NA BA YIG LA, BHA 'OG thA G-YAS LDAN
ZHES PAS BHA'I 'OG NA DZA YIG LA thA'I G-YAS NA RA YIG STE BRI
BAR BYA ZHES PA'O, ,YANG GSUNGS PA, shA 'OG GNAS PA TA STENG DANG
LDAN PA, ,ZHES

PAS; shA YI 'OG NA BA YIG BA LA TA'I STENG NA AEE YIG STE DE DANG
LDAN PA'O, ,nA 'OG thA STENG DANG LDAN ZHES PAS nA'I 'OG NA RA
YIG LA thA'I STENG NA AO YIG STE, DE DANG LDAN PA NI PHYI NAS YIN
ZHES PA'O, ,PHA 'OG BRTEN DANG ZHES PAS PHA'I 'OG NA TZA YIG STE,
PHA STENG thA 'OG MAR LDAN ZHES

PAS PHA'I STENG NA GNAS PA NA YIN LA, thA'I 'OG MA A'I YIG STE DE
DANG LDAN PA'O, ,LA 'OG nA STENG ZHES PAS LA'I 'OG NAS YA YIG LA
nA'I STENG NA AI YIG STE, DE DANG LDAN PA NYID DO, YANG BRJOD PA,
WA 'OG GNAS PA dA 'OG STONG PA CAN, ,ZHES PAS dA'I NA GNAS PA AU
YIG LA STONG PA

ZHES PA THIG LE STE, ZLA TSES DANG BCAS PA GDAMS NGAG GO, ,DE
GNYIS DANG LDAN PA'I GSUM BO NI WA'I 'OG NA GNAS PA'I HAL SBYIN
PAS HA YIG NI GSUM DU BYA'O, ,AU YIG THUNG BA GSUM THIG LE DANG
BCAS PA HA YIG LA BYIN PA GSUM MO, ,GANG DU DPAL AA WA DH'U T'I
PAS MDZAD PA'I

SGRUB THABS LAS H'Um RING BO'I RAB TU BYED PA BRJOD PA'O, ,DE
BZHIN DU 'DI NI SGRUB THABS LA LOGS PA NYID YIN PAS SKYON DU
'GYUR BA MED DO, ,TZA STENG RA 'OG GNAS BCAS ZHES PAS TZA'I STENG
NA GNAS PA PHA YIG LA, RA'I 'OG NA tA YOD PAS tA YIG DANG, STENG
BCAS ZHES PA'O, ,

GSUM ZHES PAS PHAt GCIG BTUS PA LA MAN NGAG GIS GO BAR BYA'O,
,SHA 'OG GNAS PA THA 'OG DANG LDAN ZHING, ,ZHES PAS SHA'I 'OG NA
SA YIG LA THA'I 'OG NA WA YIG STE, LDAN PA NI NYA'I 'OG MA DANG
YANG LDAN PA YIN ZHES PAS NYA'I 'OG MA A'A YOD PAS DE DANG LDAN

PA'O; ,YANG BRJOD PA SA'I GNAS ZHES PAS SA DANG YA'I BAR NA HA
YIG LA DZHA'I G-YON BCAS ZHES PAS DZHA'I G-YON NA A'A YIG YOD PA
STE DE DANG LDAN PA NYID DO, ,GSANG CHEN YI GE'I RNAM PA BRJOD
RGYUR BA, ,ZHES PAS DE LA GSANG CHEN NI MI STON PAR RAB TU SBED
PA'O, ,DES

@99B NI MCHOG THOB PAR BYED PA'I RGYU YIN PAS SO, ,YI GE'I RNAM
PA BRJOD GYUR PA NI A'A LI DANG K'A LI'I SNYING PO DE LAS BYUNG
BA BRJOD PA'O, ,GANG GIS SHE NA RDO RJE'I LHA MO ZHES PAS RDO RJE
PHAG MO STE RAB BSNGAGS MA LA SOGS PA'O, ,RNAMS KYI SNGAGS 'DI NI
ZHES PA LHA MO DE DAG GI SNGAGS SO, ,

SINDHU JI LTAR BYA ZHE NA BRI ZHING ZHES PAS, SINDHU RA'I SNOD
DAM RIG PAS BRIS PA'I SNOD LA'O, ,BRJOD CES PA BSGOMS PAS NGAL
BA'I RJES LA BZLAS PA'O, ,BSGOM PAR ZHES PAS LHA MO'I PADMAR
'KHOR LO BSGOM PA'O, ,BYA BA YIN ZHES PAS DUS THAMS CAD DU MNYAM
PAR BYED PA'O,,

PHAN YON BRJOD PA YID BZHIN NOR BU ZHES PA LA SOGS PA NAS, 'DI NI
SNGAGS KYI RGYAL PO STE, ,SGRUB THABS NA BDE BA'I MCHOG STER ZHES
PA DANG 'BREL LO, ,YID BZHIN NOR BU NI RIN PO CHE'I CHAR 'BEBS
PA'I KHYAD PAR RO, ,DPAG BSAM SHING NI 'BRAS BU LA DGOS 'DOD
'BYUNG BA'O, ,

BUM PA MCHOG CES PA BUM PA BZANG PO STE, ,ZAD MI SHES PA'O, ,DPAL
LDAN ZHES PAS DPAL NI PHUN SUM TSOGS PA'O, ,'DOD PA'I 'O MA'I BA
YANG ZHES PAS GANG 'DOD PA THAMS CAD 'BYUNG BA'O, ,DE DAG BSGRUBS
PAS ZHES PA BZHI PO BSGRUBS PAS 'GRUB NA TSE 'DI LA NOR STER BA
TZAM

DU 'GYUR BA'O, ,'DIS NI BDE BA DANG BCAS PA'I NOR RNAMS STER BAR
BYED CES PAS 'DIS 'JIG RTEN DANG 'JIG RTEN LAS 'DAS PA GNYIS KA'I
DON THAMS CAD 'GRUB PAR 'GYUR ZHES PA'I DON TO, ,DE KHO NA NYID
BSHAD PA ZHES BYA BA DE KHO NA NYID YE SHES YANG DAG PAR GRUB
PA'I 'GREL PA LA SNGAGS BTU BA'I

CHO GA'O,, ,,MCHOD PA ZHES PA LA SOGS PA NAS GANG ZHIG SNGAGS KYI
RGYAL PO GANG GI SPYI BOR BTAGS PAS DE LA BSRUNG BAR 'GYUR ZHES
PA DANG 'BREL LO, ,MCHOD PA'I RGYU ZHES PAS SINDHU RA LA MCHOD PA
BYED PA'I DON DU'O, ,CHO GA ZHES PAS CHO GA'I RIM PA MNYAM PA'O,
,MKHAS PA

ZHES PAS LHA MO DE KHO NA NYID SHES PA'O, ,SNOD LA BRTEN ZHES PAS
SNOD NI ME LONG LA SOGS PA'O, ,BRTEN PA NI SINDHU RA BZANG PO'O,
,GANG LA ZHES PA SINDHU RA NYID BSRUNG BAR BRJOD PA'O, ,YANG NA
SNOD NI GRO GA LA SOGS PA'O, ,BRTEN PA NI BSRUNG PA'I DON DU
'KHOR LO BRI BA'I DON

@100A *, ,TO; ,DES NI ZHES PA BRIS PA DES SO, ,JI LTAR BYA ZHE NA
BTAGS ZHES PAS GANG BSRUNG BA DE'I LUS LA'O, ,GANG DU GDAGS SHE
NA, MGO DANG MGUL BA DPUNG BA LA, ,ZHES PA MGO LA SOGS PA RNAMS
SU GDAGS PA'O, ,BYIS PA TSUL ZHES PAS 'CHANG BA PO LA SOGS

PA'O; ,TSUL BZHIN ZHES PAS MCHOD PA BYED PA LTAR RAM BYAS PA'I
RJES LA BYA'O, ,BSRUNG BAR BYA ZHES PA RJES SU SBYIN PA'O, ,PHAN
YON YANG GSUNGS PA, BSRUNG BCAS BYIS PA MTHONG NAS KLU LA SOGS PA
'ANG SKRA GNAS 'BYER, ,ZHES PA DANG 'BREL LO, ,LTO 'PHYE TZAM DU
MA ZAD

DE 'BYUNG PO DANG ZHES PAS MKHA' LA RGYU BAS 'DZIN PA'O, ,GDON
DANG ZHES PA KLU LA SOGS PA'O, ,MTSAN MO RGYU DANG ZHES PAS NYIN
PAR MI RGYU BA'I RIGS SO, ,SHA ZA'I TSOGS BCAS ZHES PAS MANG DU
'DUS PA STE, DE DAG KYANG PHYER NAS 'GRO BA'O, ,GZHAN YANG GANG
ZHIG MA RUNGS

PA'I SEMS CAN TE, BYIS PA 'JIGS PA ZHES PAS BYIS PA LA 'JIGS PA
SKYE ZHING DE DAG NYAM THAG PAR BYED PA'I RIGS SO, ,RAB 'JIGS
ZHES PA DE BAS GZHAN 'JIGS PAR STON PA'O, ,DE DAG KYANG 'BYER BA
STE, STOBS LDAN SENG GES NAGS SU SKRAG LA MNAR BZHIN 'BYER, ,

ZHES PAS, STOBS DANG LDAN PA'I SENG GE MTHONG NA NAGS KYI STAG LA
SOGS PA YANG SKRA GNAS NAGS SU BROS NAS 'GRO BA LTAR DE DAG KYANG
BYER NAS 'GRO ZHES PA'I DON TO, ,RNAL 'BYOR PAS ZHES PA NAS GRUB
PA'I 'DI NI BRIS TE ZHES PAR 'BREL LO, ,RNAL 'BYOR GYI NI ZHES
PAS RGYU 'BRAS

KYI RANG BZHIN GYI LHA MO'I RNAL 'BYOR RO, ,MAN NGAG DAM PA THOB
CING ZHES PA BLA MA DAM PA'I ZHABS LA GTUGS NAS GDAMS NGAG BLANGS
TE, MNGON SUM DU BYAS PA'O, ,GSAL BA ZHES PA RAB TU GSAL BA'I YID
DO, ,DRI MED NI RNAM PAR RTOG PA'I DRI MA SPANGS PA'O, ,YE SHES
NI

RANG RIG PA'I RANG BZHIN NO, ,YANG DAG GRUB PA ZHES PAS GDAMS
NGAG MCHOG TU GYUR PA THOB CING RNYED PA'O, ,'DI BRIS TE ZHES PAS
LHAN SKYES KYI YE SHES SKYE BA'I THABS 'DI'O, ,JI LTAR GDAMS NGAG
RNYED PA YANG BRJOD PAR BYA STE, DE NAS ZHES PA LA SOGS PA NAS
GDAMS NGAG

@100B RNYED PA STE, ZHABS KYI PADMA LA BRTEN PA DANG ZHES PA DANG
'BREL BAS, DE THOB DON DU ZHES PAS GANG DU MCHOG 'GRUB PAR BYED
PA'O, ,GUS ZHES PA SLOB MA'I BYED PA'O, ,SMRA ZHES PA BLA MA'I
BYA BA'O, ,RAB TU SBYIN PA'I ZHES PAS MAN NGAG SBYIN PA'I DON TO,
,TSUL RNAMS DANG ZHES PAS

RNYED PA'I KHYAD PAR RO, ,LUS NGAL BA DANG ZHES PAS RNAM PA SNA
TSOGS PA'I SGO NAS BLA MA BSTEN PA'O, ,RAB BTUD RNAMS KYIS ZHES
PAS PHYAG 'TSAL BA'O, ,BLA MA DAM PA'I ZHES PA RANG GI BLA MA'O,
,SLOB DPON GYIS SMON LAM GSUNGS PA, 'JIG RTEN ZHES PA NAS, DAG
PA'I

BYANG CHUB SNOD GYUR CIG ,CES PA DANG 'BREL PAS 'JIG RTEN DAG NA
MA BZHIN PHAN PA ZHES PAS RANG GI MA LTAR KUN LA PHAN PAR BYED
PA'O, ,MANG PO SKYED BYED CES PAS DU MA LA PHAN PAR BYED PA STE
DNGOS GRUB GNYIS SO, ,DE NYID MCHOG CES PAS GANG DU BYANG CHUB
KYI RANG BZHIN

NI MCHOG GI DNGOS GRUB STE, DE KHO NA NYID KYI YE SHES SO, ,DE NI
GANG YIN PA ZHES PA MCHOG THOB PA'I RGYU'O, ,DE BYAS ZHES PAS
RANG GIS BYAS PA'I DON TO, ,DGE BA ZHES PAS RGYUD LA BSKYED
BYA'I CHOS SO, ,JI LTAR ZHE NA, SKYON BRAL ZHES PAS SDIG PA MED
PA'O, ,DPE YIS BSTAN PA

ZLA BA NYA BA'I 'OD CES PA LA SOGS PA STE, STON KA'I ZLA BA NYA
GANG BA LTA BU'I 'OD DE, YANG DAG GANG MTHONG ZHES PA DRI MA DANG
BRAL BA'I DGE BA RANG GIS MTHONG BA'O, ,DES NI ZHES PA DGE BA DES
SO, ,'JIG RTEN RTZOD PA'I DRI BRAL ZHES PAS 'JIG RTEN NI SA GSUM
LA RTZOD PA'I DRI MAS

RNAM PAR DKRUGS PA'I ZHES PA NI 'JIG RTEN PA'O, ,RTZOD PA DANG
LDAN PA DE LAS SKYES PA'I DRI MA NI SDIG PA STE DES RNAM PAR
'KHRUGS PA'O, ,YANG NA RTZOD PA NI GZUNG 'DZIN TE, 'THAB MO LA
SOGS PA'O, ,DRI MA NI NYON MONGS PA LA SOGS PA STE, DE GNYIS KYIS
RNAM PAR 'KHRUGS PA

NI 'JIG RTEN NO, ,BRAL BA ZHES PA DE DAG SPANGS PA'O, ,RDZOGS
PA'I BYANG CHUB DAG PA YIS NI SNOD GYUR CING, ,ZHES PAS RTZOD PA
LA SOGS PA DANG BRAL NAS SO, ,CI BYA ZHE NA, DE'I SNOD DU BYED PA
STE, GANG GI SNOD CE NA PHYAG RGYA CHEN PO ZHES PA, PHYAG RGYA
ZHES DE THOB PAR BYED PA'O,,

@101A *, ,CHEN PO NI GONG NA MED PA STE, DE THOB PAR BYED PA'O,
,SRID DANG ZHI BA MNYAM GYUR ZHES PAS 'KHOR BA'I SDUG BSNGAL MA
LUS PA THAMS CAD BCOM PA'O, ,SEMS CAN KUN GYI DON BYED PA THOB
PAR SHOG CES PA GO BAR ZAD DO, ,RGYUD LAS BYUNG BA'I MCHOD PA'I
CHO GA BRI BAR

BYA STE, DANG PO BCOM LDAN 'DAS MA'I NGA RGYAL DU DMIGS LA, AOm
SUm BHA NI SUm BHA H'Um H'Um PHAt, AOm GRiHnA GRiHnA H'Um H'Um
PHAt, AOm GRiHn'A PA YA GRiHn'A PA YA H'Um H'Um PHAt, AOm A'A NA
YA HO BHA GA B'A NA BADZRA H'Um H'Um PHAt, ZHES PA ZHAL BZHI PA'I
SNGAGS 'DIS PHYOGS BCING BAR BYA STE, DE NAS RAB TU GTZANG

BA'I ME LONG LA SOGS PA LA GUR GUM MAM TZANDAN LA SOGS PA DRI
BZANG LA DMAR BA DANG BCAS PA'I RDZAS LA YI GE GSUM BZLAS LA BYUG
GO, ,DE NAS SNGON DU GSUNGS PA'I ZHAL BZHI PA'I SNGAGS LA SHAR LA
SOGS PA'I PHYOGS LA SNGAGS RE RE ZHING BRJOD CING LAG PA G-YON
PAS

G-YON SKOR DU MAndALA GRU BZHI PAR BYA'O, ,MCHOD PA LA SOGS PA
MING GI YI GE NYI SHU RTZA BZHI DANG, P'I THA AU PA P'I THA KshE
TRA AU PA KshE TRA TSANDO HA AU PA TSANDO HA ME LA PA KA AU PA ME
LA PA KA BI LA WA AU PA PI LA WA SHMA SH'A NA AU PA SHMA SH'A NA
ZHES BYA BAR BSHAD PA'I LUGS SO, ,DE NAS LAG PA G-YON

PA'I MING MED RTZE MOS ZUR DRUG PA'I DKYIL 'KHOR GYI DBUS SU
DGYES PAR ROL PA'I BAm YIG GO, ,SHAR LA SOGS PA'I PHYI RIM PA
LTAR BKRA SHIS BZHI YANG BRI BAR BYA'O, ,DE'I SNGAGS NI, AOm
BADZRA RE KHE H'Um SV'A H'A, 'DIS NI RI MO BYA BA'O, ,AOm SU RE
KHE SARBA TA TH'A GA T'A DHI TIshthA NTU SV'AH'A,

'DIS NI RI MO DE BYIN GYIS BRLAB PA'O, ,DE NAS RKANG PA MNAN
ZHING GYEN DU BLTA BAS STENG DU PHEm GYI SGRA BRJOD PA DANG, 'BAR
BA'I PHYAG RGYA BCINGS LA G-YON SKOR DU BSKOR ZHING, DZA: H'Um
BAm HO:, ZHES PAS DGUG PA LA SOGS PA'I SNGAGS KYIS 'OG MIN NAS
SPYAN DRANGS PA'I LHA

MO DGUG PA DANG, GZHUG PA DANG, BCING BA DANG, RAB TU DGYES PAR
BYA STE, DE LA 'DIR SGEG PA LA SOGS PA'I MNYAMS DGU DANG LDAN PA,
RNAL 'BYOR MA DRUG DANG, PHYOGS KYI BDAG PO BRGYAD DANG BCAS PA
SNA TSOGS PA'I RNAL 'BYOR MA DANG, 'BYUNG PO DANG, YI

@101B DAGS DANG, SHA ZA DANG, MKHA' 'GRO DANG, MKHA' 'GRO MA
RNAMS DANG LHAN CIG TU SHIN TU RNAM PAR DAG PA'I DAM TSIG GI
DKYIL 'KHOR LA, DUR KHROD BRGYAD KYIS BSKOR BA'I DBUS NA, GAR GYI
RNAM PA DANG LDAN PAR MNGON DU PHYOGS PA LA SNGAGS BTU BA NAS
'BYUNG BA'I SNYING PO'I SNGAGS

KYIS ME TOG DMAR POS MCHOD PAR BYA'O, ,DE NAS AOm BAm, HAm YOm
HRIm MOm HRIm HRIm H'Um H'Um PHAt PHAt, CES PA 'DI DANG YI GE
GSUM KYI SNGAGS 'DRES PAS SO SOR ZUR DRUG TU LHA MO DRUG LA YANG
MCHOD PAR BYA'O, ,AOm A'A: NAN DA BRTA H'Um PHAt CES PA 'DI
G-YUNG DRUNG 'KHYIL PA'I SNGAGS TE PHYOGS BZHI RU

MCHOD PAR BYA'O, ,LUGS 'GA' ZHIG NI MKHA' 'GRO MA LA SOGS PA LHA
MO BZHI'I DBUS NA SNGAR BSHAD PA LTAR BZHUGS PA LA MCHOD PAR BYED
DO, ,DE NAS BSTOD PA'I MCHOD PA LA SOGS PA BYAS NAS MU: ZHES NAS
GSHEGS PAR BYA'O, ,YANG JI LTAR NUS PAS GOS DANG BTUNG BA LA

SOGS PAS GZHON NU MA LA MCHOD PA 'DI NI RAB TU BRJOD PA'O, ,MCHOD
PA'I CHO GA'O,, ,,GTOR MA'I CHO GA BRJOD PAR BYA'O, ,THOG MAR PA
DMA'I SNOD LA SOGS PAR MCHOG TU GYUR PA'I BZA' BA DANG, BTUNG BA
LA SOGS PAS BKANG LA, DE LTAR GNAS PA'I 'OG TU YAm LAS RLUNG GI
DKYIL

'KHOR; DE'I STENG DU RAm LAS ME'I DKYIL 'KHOR LA A'A: DKAR PO
YONGS SU GYUR NAS MI MGO GSUM GYI SKYED PU'I STENG NA GNAS PA'I
PADMA'I SNOD DU BSAMS NAS DE LTAR DE'I NANG NA GNAS PA'I BZA' BA
LA SOGS PA LA, AOm TRAm AAm KHAm H'Um L'Am M'Am P'Am T'Am B'Am
LAS SKYES PA'I BDUD RTZI LNGA DANG SGRON MA LNGA'I

RANG BZHIN DU GYUR PA LA RLUNG GI DKYIL 'KHOR BSKYOD PA LAS ME
'BAR NAS SA BON BCUS BYIN GYIS BRLABS PA'I RDZAS BCU YANG LHAN
CIG TU ZHU NAS NYI MA SAR PA'I MDOG LTA BU'I STENG DU MTHO GANG
TZAM LA DNGUL CHU'I MDOG LTA BU'I H'Um LAS SKYES PA'I KHA tV'Am
GA THUR DU BLTA BA BSAM PAR BYA'O, ,DE NAS

THONG PA'I RDZAS KHOL BA'I RLANGS KYIS KHA tV'Am GA ZHU NAS LHUNG
BAS, RDZAS DE YANG DNGUL CHU'I MDOG LTA BU LA BSIL BAR BSAM PA'O,
,DE'I STENG DU A'A LI DANG K'A LI'I RNAM PAR DAG PA AOm A'A: H'Um
GSUM BLTAS NAS DE LAS 'OD PHYOGS BCUR 'PHROS PAS DPA' BO DANG
DPA' MO'I DBANG PHYUG GI YE SHES

@102A *, ,KYI BDUD RTZI BKUG NAS DE'I NANG DU RAB TU ZHUGS NAS
BSAM PA'O, ,DE NAS AOm LA SOGS PA YANG RIM PA LTAR ZHU NAS LHUNG
BAS YI GE GSUM PA DE'I JI LTA BAR BYIN GYIS BRLAB PO, ,DE NAS
'BAR BA'I PHYAG RGYA BCINGS LA PHEm BRJOD PA SNGON DU 'GRO BAS,
BCOM LDAN 'DAS MA BKUG

NAS BYON PA LA AA RGHAm LA SOGS PA SNGON DU 'GRO BAS MCHOD PAR
BYA'O, ,LAG PA GNYIS GYEN DU RDO RJE THAL MO KHA PHYE BA'I TSUL
DU BYAS PA LA PADMA'I SNOD BZHAG PA'AM BSAM NAS GTOR MA BDAG GIR
BYA BA'I PHYIR 'DIR BRJOD PAR BYA'O, ,LHA MO RNAMS NI TSAD MA DAM
TSIG TSAD MA STE, ,DES GSUNGS PA YI TSIG

KYANG MCHOG TU TSAD MA LA, ,BDEN PA 'DI DAG GIS KYANG LHA MO 'DI
RNAMS KYIS, ,BDAG LA RJES SU 'DZIN PA'I RGYUR NI 'GYUR BAR SHOG
,CES SO, ,DE NAS BDUD RTZI G-YON DU BSKOR ZHING, AOm BADZRA AA RA
LLI HO, ,DZA: H'Um BAm HO: BADZRA W'A R'A H'I SA MA YA STVAm DRi
SHYA HO:, ZHES PA 'DI LAN GSUM

BRJOD PAS DBUL BAR BYA'O, ,BCOM LDAN 'DAS MA'I H'Um DKAR PO LAS
LJAGS RDO RJE SBU GU'I 'OD KYIS DRANGS NAS GSOL BAR BSAM MO, ,DE
NAS GO LA LA SOGS PA PHUL LA, MCHOD PA DANG BSTOD PA BYAS LA
MNGON PAR 'DOD PA'I DNGOS GRUB THOB PAR ZHU BA'O, ,DE LA, SRID
DANG

ZHIB MNYAM PAR SBYOR GYUR KUN RTOG RLABS BCOM PA, ,NAM MKHA'
BZHIN DU DNGOS PO MTHA' DAG DE NYID KHO NAR MKHYEN PA RNAMS,
,SHIN TU PHUL DU BYUNG BA'I THUGS RJE'I RGYUN RGYAS SEMS KYI CHU
BO'I MGON, ,LHA TSOGS RNAMS KYIS BDAG LA RJES SU 'DZIN PAR MDZOD
CIG MDZOD,,

CES BRJOD PAR BYA'O, ,DE NAS DUR KHROD BRGYAD LA SOGS PA NA GNAS
PA RNAMS LA, AOm KHA KHA KH'A HI SARBBA YAKshA R'AKshA SA BH'U TA
PRE TA PI SH'A TZO NM'A D'A PA SMA RA d'A KA d'A KI N+YA DA YA AI
MAm BA LIm GRi HnA NTU SA MA YA RA KshA NTU MA MA SARBBA SIDDHI
MME PRA YA TZTSA NTU YA THE BAm YA THEE shtAm BHUNYDZA THA PI BA
THA DZI GHRA THA M'A TI KRA MA THA SARBBA KAR TA YA

SATSU KHA BI SHUDDHA YE SA HA YI K'A BHA BANTU H'Um H'Um PHAt
PHAt SV'A H'A, LAN GNYIS LA SOGS PA BRJOD PAS DU MA RNAMS LA 'DI
DAG GIS BZA' BA BDUD RTZI'I RNAM PA LJAGS KYIS GSOL BAR BSAM
PA'O, ,DE'I RJES LA GO LA LA SOGS PA PHUL NAS MCHOD PA DANG BSTOD
PA YANG BYAS LA, BRDA'I LAG

@102B BAS SE GOL GTOGS SHING DE NAS YI GE BRGYA PA BRJOD PAR
BYA'O, ,DE KHO NA NYID YANG DAG PAR GRUB PA'I RGYA CHER 'GREL PA
DE KHO NA NYID BSHAD PA ZHES BYA BA, DPAL LDAN BI KRA MA SHR'I
LA'I GTZUG LAG KHANG CHEN PO'I DGE SLONG PAndI TA CHEN PO BRTZON
'GRUS DPAL BSHES GNYEN ZHABS KYIS MDZAD PA

RDZOGS SO,, ,,BAL PO'I PAndI TA MANYDZU SHR'I DANG, DZEE TA
KARNA'I ZHAL SNGA NAS LEGS PAR MNYAN TE, LO TZ'A BA SH'AKYA'I DGE
SLONG NYI MA RGYAL MTSAN DPAL BZANG POS GTZUG LAG KHANG CHEN PO
THAR PA GLING DU BLA MA DAM PA'I BKAS LEGS PAR BSGYUR PA'O, ,SA'I
STENG DU NYI ZLA LTAR GYUR CIG, ,,

