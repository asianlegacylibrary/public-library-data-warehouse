@256B *, BRAM ZE NYI MDZAD RDO RJES MDZAD PA'I SPYIN SREG BZHUGS, #,
,RDO RJE MKHA' 'GRO LA PHYAG 'TSAL LO, ,RNAL 'BYOR PA GANG ZHIG
LAS DANG RJES SU MTHUN PA'I DNGOS GRUB BSGRUB PA NI 'BRAS BU
SBYIN SREG LA RAG LAS PA YIN PAS, DE'I PHYIR DE'I RJES SU SPYAD
PAR

BYA'O, ,DE LA RE ZHIG SBYIN SREG BYED PAR 'DOD PAS, ZHI BA 'BA'
ZHIG GI LAS KYI DKYIL 'KHOR GYI SA SBYANG PA BYAS NAS, SA GZUNG
BA DANG SPEL BA DANG LDAN PAR SA BYIN GYIS BRLAB TE, DKYIL 'KHOR
BRTZIG PA'AM BRIS PA GANG YANG RUNG BA BYAS TE, PHYI ROL KHRU
BRGYAD PA'I

MTHA' SKOR BYAS PA LA, ME THAB KYI ZABS SU KHRU PHYED RGYAR KHRU
GANG BA BYAS NAS KHA KHYER DE BZHIN DOR BA DANG, SOR BZHI GYEN DU
BRTZIG PA DANG, SOR BZHI PHYI ROL DU BSKOR BA'I RIM PA GSUM BYAS
LA, ZHI BA LA KUN NAS ZLUM PO STE PHYI ROL THA MA NI GRU BZHIR
BYAS PA LA NYES PA MED DO, ,

DE LA BRI BA NI TSON RTZI DKAR PO'O, ,NANG DU YE SHES KYI 'KHOR
LO LA PADMA 'DAB MA BRGYAD PA GRI GUG GI RA BA DANG BCAS PA'O,
,RIM PA GSUM PA LA THUGS GSUNG SKU'I 'KHOR LO GSUM BRI'O, ,PHYI
ROL GYI MTSAMS SU ZLA BA RDO RJE DANG ME 'OD KYI PHRENG BA DANG
BCAS PA BRIS LA, GRI GUG

DANG THOD PA'I PHYAG MTSAN DANG, MTSAMS SU BUM PA'I KA P'A LA
KHRAG GIS BKANG BA BRI BAR BYA'O, ,PHYOGS SU GRI GUG DANG 'KHOR
LO GSUM LA THOD PA DANG GRI GRUG NAG PO DANG, DMAR PO DANG, DKAR
PO DANG, ZHI BA'I 'KHOR LO DKAR PO, RDO RJE DANG PADMA DANG 'KHOR
LO'I PHRENG BAS

BSKOR BA, MTSAMS DANG SGO LA GRI GUG 'BAR BA'I NANG DU DGOD PAR
BYA'O, ,DE NAS RDZA SA BSAGS PA NI, MCHOD PA RNAM PA LNGA DANG
BSANG BA'I CHU BDUD RTZI BSRES PA DANG, YON CHAB DANG, ZHABS BSIL
DANG, SMAN DANG, 'BRU DANG, CHANG DANG, BDUD RTZI DANG, ME TOG

@257A *, ,DKAR PO DANG BCAS PA'O, ,TIL DANG, YUNGS KAR DANG, YAM
SHING DANG, MAR DANG, ZHO DANG, 'O MA DANG, 'BRAS CHAN DANG, KU
SHA DANG, D'UR BA DANG, NAS DANG, GRO DANG, NAS SO BA DANG, MA
SHA DANG, 'BRAS SO BA DANG, BIL BA DANG, STAR KA DANG,

DZ'A TI PHA LA DANG, 'BRAS BU GSUM DANG, AU DUMW'A RA'I SHING
DANG, NAGS KYI LCUG MA LA SOGS PA RIM PA BZHIN DU BZHAG LA, SHEL
GYI PHRENG BA DANG, GSAR DANG RIN PO CHE LNGA DANG, DAR DKAR PO
DANG, KHYAD PAR GYI RDZAS BDUD RTZI LNGA DANG DPA' BO DANG, CHANG
GI BYE BRAG RNAMS DANG,

RIG MA DANG BCAS PA'AM, YANG NA RDZAS BSREG SHING SGOM PA DANG
BCAS PA'O, ,BSREG SHING DANG KU SHA DGRA MA PA DANG, DGANG GZAR
DANG BLUGS GZAR MDUN DU BZHAG LA, SGOM PAS RGYAL BA RNAMS DMIGS
LA MCHOD PAR BYA'O, ,DE LA THOG MKHO NAR 'KHOR LO BDE MCHOG GI
SGRUB

PA POS LHOR KHA BLTAS LA STAN BDE BA LA 'DUG STE, BDUD RTZI
LNGA'I RI LU KHAR BCUG LA SNYOMS PAR 'JUG PA'I PHYAG RGYA DANG
BCAS PAS G-YAS BRKYANG PA'I GNAS PAS BYAMS PA'I SEMS DANG LDAN
PAS GOS DKAR PO GON LA, RUS PA'I PHRENG BA'I RGYAN DANG LDAN PA,
THAL BA DANG RAKTA

BSRES PA'I THIG LES GNAS GSUM DU BRGYAN PA DANG, KU SHA DANG RUS
PA'I NGAG BYED LAG PA G-YON PA'I MING MED LA BCUG LA THOG MAR
TSOGS BSAGS PA DANG BYAMS PA LA SOGS BSGOM PA DANG, GNAS SRUNG
BAS BGEGS BSAL BA DANG, BDAG SRUNG BA'I STONG PA NYID DANG BCAS

PA NI SGRUB PA'I THABS LAS 'BYUNG BA'AM, RGYUD LAS 'BYUNG BA
BZHIN DU BYAS LA LHA'I RNAL 'BYOR BSKYED DE GO CHA DANG, YI SHES
SEMS DPA' GZHUG PA DANG, DBANG BSKUR BA DANG MCHOD PA'I BAR DU
BYAS LA, SNYING GA'I ZLA BA'I DKYIL 'KHOR DU YE SHES SEMS DPA'I
SNAGS LA SOGS

PA 'KHOR LO'I TSUL DU BKOD LA SNGAGS KYIS SKUR BYAS TE RKANG PA
BRGYAD PA'I SNGAGS KYIS BSTOD LA, BZLAS BRJOD KYI MES BDAG DANG
SEMS CAN GYI SDIG PA BSREGS LA RANG NYID KYI DKYIL 'KHOR BAR
SNANG DU GNAS NAS, ,H'Um GIS MKHAS PAS STONG PAR BYAS NAS, BHEE
RAm LA SOGS

@257B PA'I RI RAB LA THUG PA BSKYED LA, RANG GI MDUN DU YI GE
BHR'Um LAS ME THAB KYI 'KHOR LO BSGOMS LA DE'I DBUS SU RAm LAS
ME'I DKYIL 'KHOR GRU GSUM, DE'I DBUS SU BAm LAS CHU'I DKYIL 'KHOR
ZLUM PO, DE'I STENG DU RAm LAS BYUNG BA'I ME GRU GSUM DBUS SU RAm
GYIS MTSAN BA BSAMS

LA ZUR GSUM LA KHAMS GSUM GYI ZHAL GYI RTAGS BUM PA AOm A'A:H'Um
BKOD DE HRI 'OD ZER DANG LDAN PA BSAM PAR BYA'O, ,DE'I NANG DU
BUD SHING RDO RJE MKHA' 'GRO MA'AM YI GE BDUN PAS BSANGS LA
BRTZIGS TE KU SHAS BKAB LA BA DAN DANG BCAS PA BSKYED PAR BYA'O,
,GONG GI YI GE

DE DAG GYUR PA LAS PADMA'I GDAN ZLA BA'I STENG NA SKU MDOG DMAR
SER PHYAG BZHI PA, G-YAS KYI DANG BO NA RDO RJE RTZE GSUM PA
GNYIS PA NA DBYIG PA, G-YON GYI DANG BO NA BGRANG PHRENG, GNYIS
PA NA GUNDHE BSNAMS PA KHRO BO'I RGYAN THAMS CAD DANG LDAN PA
BSAMS LA, YE SHES SEMS

DPA'I 'OD ZER GYIS THAB KYI DANG 'DRA BA DZA:H'Um BAm HO:BZHI PA
DANG, LAG PA G-YAS PA MI 'JIGS PA SBYIN PAR BYAS LA, MTHE BO SRIN
LAG GI RTZA BAR BTZUGS LA GA YAB STE, AOm AE HYE HI MA H'A BH'U
TI DE DE BA Ri shI DRA DZA SA TA MA GRI TA A'A:H'Um, MA H'A YA
SMIm SANNI HI TO BHA BA, AOm BHA BA KA AAGNA YE SV'A H'A

ZHES PAS SPYAN DRANGS LA MCHOD YON PHUL RKANG BRGYAD PAS BSTOD
LA, GNOD MDZES KYIS BGEGS BSKRAD DE, DAM TSIG SEMS DPA' DANG
BSRES NAS DAM TSIG GI PHYAG RGYAS BLTAS LA RE PHA LCES LA BKOD PA
DANG, PHYAG MTSAN MED PA'I LAS KYI PHYAG RGYA GAR DANG BCAS PA
DANG, CHOS

KYI PHYAG RGYA GRI GUG LCE LA BSAM PA DANG, PHYAG RGYA CHEN PO
SNGAR BZHIN BSAMS TE ME LHA'I THUGS KA NAS RANG BYUNG LA RANG GI
THUGS KA DANG NAM MKHA' LA RDO RJE MKHA' 'GRO MAS DBANG BSKUR TE,
SPYI BOR THIM PAS SPYI BOR RDO RJER GYUR PAR BSAMS LA, AOm
A'A:H'Um GSUM GYIS BYIN GYIS

BRLABS TE MCHOD PA LNGA DANG ZHABS BSIL DANG YON CHAB PHUL LA,
'THOR 'THUNG GIS BSANG GTOR BYAS LA KU SHAS BKAB PA'I ME RLUNG
YAB KYIS SNGAR BA'I NANG DU ME LHA BSAM PAR BYA'O, ,DE NAS ME LHA
MDOG DKAR PO RGYAN DANG BCAS PA LA THOG MAR ME GSO BA'I PHYIR,
AOm BADZRA

@258A *, ,AA NA L'A RKA MA H'A BH'U TA DZVA LA SA RBA BHI SMAm KU
RU SA RBA DU sht'Am H'Um PHAt CES BYA BAS MAR GYI DGANG BLUGS
GSUM MAM BDUN DBUL LO, ,DGANG GZAR BLUGS GZAR GYI KHAR YI GE GSUM
DGOD PAR BYA'O, ,DE NAS BGEGS YOD MED BRTAG PAR BYA'O, ,BGEGS YOD
NA GNOD

MDZES KYIS BSANG GTOR BYA'O, ,DE NAS MCHOD PA LNGA DANG SREG
RDZAS DPAL BAR BYA'O, ,SDIG PA SBYANG BA'I PHYIR TIL LA AOm SARBA
P'A PAm DA HA NA BADZR'A H'A ZHES DANG, AOm BADZRA YADZNY'A YA
SV'A H'A YA MA SHING GI'O, ,AOm AAGNA YE SV'A H'A MAR GYI'O, ,'O
MA DANG ZHO LA SOGS PA ZHU BA'I RDZAS LA NI

ME NYID KYI SNGAGS KYIS SO, ,AOm SARBA SAm PA DEE SV'A H'A 'BAS
CHAN GYI'O, ,AOm AA PRA TI NYA TA BADZR'A YA SV'A H'A KU SHA'I
'O, ,AOm BADZRA A'A YU shE SV'A H'A D'UR BA'I MYU GU'I'O, ,AOm
MA H'A BE GE SV'A HA' NAS KYI'O, ,AOm BADZRA GHA SMA RE SV'A H'A
GO'O 'O, ,AOm BADZRA BI DZA YE SV'A H'A NAS SO BA'I'O, ,AOm MA
H'A BA L'A YA

SV'AH'A MA SHA'I'O, ,AOm BADZRA PUshtA YI SV'A H'A 'BRAS SO BA'I
'O, ,AOm MA H'A SHO PA ME SV'A H'A BIL PA DANG STAR KA DAN DZ'A
TI PHA LA'I YANG DE DO, ,SMAN DANG RDZAS LHAG MA RNAMS LA NI RANG
GI MING DANG YI GE BDUN PA DANG YUM GYI SNYING POS DBUL BAR
BYA'O, ,DE LA DBUL BA'I GNAS NI YAM SHING

'OD LA'O, ,MAR KHU ZHAL DU'O, ,TIL DANG ZHO DANG NAS NI PHYAG
TU'O, ,KU SHA DANG D'UR BA NI DBU'I GTZUG TOR LA'O, ,NAS DANG
GRO DANG 'BRAS SO BA DANG SRAN MA MA SHA LA SOGS PA NI ZHAL DU'O,
,ZHU BA'I RDZAS THAMS CAD NI ZHAL DU'O, ,DRI NA THUGS KAR RO, ,ME
TOG DBU LA'O, ,SPOS

'OD LA'O, ,MCHOD YON DANG 'THOR 'THUNG PHYAG TU'O, ,MAR NI MDUN
DU'O, ,BDUD RTZI NI ZHAL DU'O, ,RIN PO CHE DBUL LA'O, ,PHRENG BA
PHYAG TU'O, ,SKU LA GOS SO, ,DE NAS THA MAR YANG BSANGS LA ME 'OD
LA ZHU BAR BYA'O, ,DE'I DKYIL DU RANG GI DKYIL 'KHOR A'A LI DANG
K'A LI YI GE H'Um

LAS SPRUL, YE SHES SEMS DPA' SPYAN DRANGS PA BYAS NAS MCHOD PA
DANG BSTOD PA DANG GO BSKON PA DANG, DBANG BSKUR BA DANG, SKU
GSUNG THUGS BYIN GYIS BRLAB PA'AM YANG NA RANG MKHA' 'GRO MA'I
RGYAB TU GNAS LA BSKYED PA'I LHA DRUG CU RTZA GNYIS BKOD LA
MCHOD PA BYA'O, ,

@258B SNGA MA BZHIN DU DGANG BLUGS BDUN NAM NYI SHU RTZA GCIG DANG
BRGYA RTZA BRGYAD KYIS SREG BLUGS THAMS CAD SNGA MA BZHIN DU
DBUL, THA MAR YANG MCHOD PA LNGA DANG, MCHOD YON DANG BZHABS BSIL
PHUL LA 'THOR 'THUNG DANG NYE REG BYAS LA, NGES PAR BRJOD PA'I
DKYIL 'KHOR LAS BYUNG BA'I

MCHOD PA DANG, GZHAN YANG BDUD RTZI LNGA DANG, CHANG DANG, DPA'I
BO LNGA DANG, CHANG TE'U DANG, MYANG BA DANG, BLDAG PA DANG, GZHI
BA DANG, BZA' BA DANG, BCA' BA DANG, TSOGS KYI MCHOD PA DANG
'KHYUD PA LA SOGS BYAS LA, BDAG DANG BSGRUB BYA'I SDIG PA'I

GZUGS RING PA DANG GNAG PA DANG NYAM THAG PA DANG BCAS PAS SDUG
BSNGAL BAR DMIGS TE TIL DANG BSRES LA BSREGS PAR BYA'O, ,MTHE BO
DANG MDZUB MO LA H'Um LAS RDO RJE'O 'OD ZER DANG BCAS PA BSAMS
LA, RANG NGAM GZHAN GYI SNYING GNAS SDIG PA BSKYED LA DRANGS TE,
LTE BA LA

H'Um RDO RJE MAR ME'I 'OD LTA BUS SNA'I RTZE MOR DRANGS LA, MTHE
BA MDZUB GNYIS KYIS BZUNG LA TIL BSREG PAR BYA'O, ,DKON MCHOG
GSUM LA PHYAG 'TSAL LO, ,SANGS RGYAS DANG BYANG CHUB SEMS DPA'
THAMS CAD LA PHYAG 'TSAL LO, ,DPAL RDO RJE MKHA' 'GRO LA PHYAG
'TSAL LO, ,

MGON PO THUGS RJE'I RANG BZHIN CAN, ,'KHOR DANG BCAS PA DGONGS SU
GSOL, ,SKYABS GSOL BZLAS BRJOD SBYIN SREG MA THUS, ,'GRO BA'I
DNGOS GRUB MYUR DU GSOL, ,MTHONG BA DANG NI THOS PA DANG, ,DRAN
PA DANG NI REG TZAM GYIS, ,BDAG DANG SEMS CAN THAMS CAD KYI,,

NAD RNAMS KUN NI SOS GYUR CIG ,CES BRJOD LA RANG GI SNGAGS KYIS
MTHAR AA NA LA BHA SMIm KU RU DANG BCAS PAS MCHOD YON PHUL LA,
'OD GSAL BA'I RANG BZHIN GYI MER RNAM PAR RTOG PA'I RANG BZHIN
RNAMS SNANG BA MED PAR BYAS LA YANG MI SKYE BAR 'GYUR BA'I BLOS,
,AOm SHR'I BADZRA HE HE

RU RU KAm H'Um H'Um PHAt, d'A KI N'I DZ'A LA SA MBA RA SV'A H'A,
HE GE MOS SARBA PA'A PI DA HA N'A YA SVA H'A, RKANG PA BRGYAD
PA'AM YI GE BDUN PA DPA' BO NYI SHU RTZA BZHI'I SNGAGS DANG,
MKHA' 'GRO MA SUM CU RTZA DRU GI SNGAGS KYIS MCHOD PA DANG, SDIG
PA BSREG PA'I PHYIR TIL GYI SBYIN SREG BRGYA RTZA

@259A *, ,BRGYAD DAM LNGA BCU RTZA BZHI DBUL BAR BYA'O, ,YANG NA
STONG NGAM KHRI'AM CI NUS PAR MCHOD PAR BYA'O, ,DE NAS ME LTA BAR
SNANG DU BSAMS LA RANG GI SNYING GNAS YE SHES KYI 'KHOR LO BSAMS
LA MCHOD PA LNGA DANG 'THOR 'THUNG DANG MCHOD YON PHUL LA 'OG NAS
'BYUNG

BA'I BSTOD PAS ME LHA LA BSTOD LA, SREG BLUGS CI NUS PA DBUL BAR
BYA'O, ,DGANG GZAR DANG BLUGS BZAR GYI KHA DANG DKYIL DANG MTSAMS
SU YIG 'BRU SNGA MA DANG H'Um BAm BKOD LA PUS MO'I BAR DU THAL MO
GNYIS MTHE BONG MTHE'U CHUNG SPRAD NAS BZUNG LA ME'I ZHAL DU DBUL
TE DE RNAMS

KYIS MA LUS PA TSIM PAR BSAM PA NI THUN MONG GI CHO GA'O, ,DE NAS
YAM SHING DANG MAR DANG TIL DANG 'BRAS CHAN DANG, ZHO DANG, KU
SHA DANG, D'UR BA DANG, NAS DANG, GRO DANG, 'BRAS SO BA DANG,
SRAN MA DANG, SMAN LA SOGS PA CI 'BYOR BA DBUL BAR BYA'O, ,THA
MAR YANG

DGANG BLUGS PHUL LA 'THOR 'THUNG DANG NYE REG BYAS TE, YE SHES
SEMS DPA' GSHEGS SU GSOL LO, ,AOm KHYED KYIS 'GRO BA'I DON KUN
MDZAD, ,RJES SU MTHUN PA'I DNGOS GRUB STZOL, ,SANGS RGYAS YUL DU
GSHEGS NAS KYANG, ,SLAR YANG 'BYON PAR MDZAD DU GSOL,,

BADZRA MU:BAm BAm ZHES PAS GSHEGS PAR BSAM MO, ,DAM TSIG SEMS
DPA' RANG GI LUS LA THA MA RA RANG NYID KYI SNGAGS DANG 'THOR
'THUNG DANG BSANG GTOR SNGON DU 'GRO BAS RDZAS LHAG MA BSRES LA
DE NAS YON BDAG G-YON BDAG G-YON DU BZHAG LA MI LHA'I ZHABS DRUNG
GI THAL BAS DPRAL BAR THIG

LE BYAS LA BSTOD PA BYA STE, ,'JIG RTEN DBANG PHYUG TSANGS DBANG
MCHOG GI SRAS, ,ME YI RGYAL PO tAKKIS DBANG BSKUR, ,SHES RAB
MCHOG GIS NYON MONGS THAMS CAD SREG ,'JIGS BYED ME LHA NYID LA
RNAM PAR 'DUD, ,CES BRJOD LA GSHEGS PAR BSAMS TE,

AOm AAGNA YE AE HYE HI SVA SHR'A NYTZA PA R'A RTHAm, SIDDHI TAm
GATZTSA MA HA BYA BHU GA ZHES BRJOD DO, ,DAM TSIG GI ME LHA GDAN
LA THIM PA DANG, GDAN CHU'I RGYA MTSO LA THIM PA DANG, CHU RANG
GIS SA BON LA THIM PA DANG, SA BON ME GRU GSUM LA THIM PAR BSAMS
LA, ME NYID BCOS MA'I

@259B THA MAL PAR BSAM PAR BYA'O, ,DE NAS DKYIL 'KHOR BSDUS PA'I
YE GE BRGYA PA BZLAS LA RANG GI LUS LA GO CHA BGOS TE TSAM NGAM
SNGAGS KYIS SRUNG BAS BSRUNG PA'O, ,LHA'I RGYAL GYIS LDANG BAR
BYA'O, ,RGYAS PA LA PUshtE KU RU DANG, DBANG LA PA SHAD KU RU
DANG, HA:ZHES PA DANG,

DRAG PO LA M'A RA YA PHAt CES PA, DGUG PA LA SOGS PA LA CING RIGS
PAR SHES PAR BYA'O, ,BDAG GIS RGYUD DANG CHO GA GZHAN DAG LAS,
,BTUS NAS SBYAR GYI RANG BZOR BYAS PA MIN, ,SLOB MAS GSOL BTAB BA
NGOR BYAS NGA RGYAL MIN, ,SBYIN SREG BYAS PA'I DGE RTZAS 'GRO KUN

KHRAG 'THUNG SHOG ,BRAM ZE CHEN PO NYIN MDZAD RDO RJE RIN PA JI
LTA BA BZHIN DU SBYAR BA RDZOGS SO,,