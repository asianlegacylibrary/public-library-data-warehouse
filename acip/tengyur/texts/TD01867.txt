@139B #, ,RGYA GAR SKAD DU, SA MANTA
BHA DRA S'A DHA N'Am BRiTTI, BOD SKAD DU, KUN DU BZANG

PO'I SGRUB PA'I THABS KYI 'GREL PA, BCOM LDAN 'DAS 'JAM PA'I RDO
RJE LA PHYAG 'TSAL LO, ,SPROS PA KUN LAS NGES GROL ZHING, ,SHES
RAB THABS MCHOG NGO BO NYID, ,SKU GSUNG THUGS KYI RDO RJE CAN,
,KUN BZANG ZHES BYA BA LA BTUD DE, ,DPAL LDAN 'DUS RGYUD LAS
GSUNGS PA'I, ,

'JAM DPAL SGRUB PA'I RIM PA NI, ,JI LTAR SLOB DPON GYIS BSTAN PA,
,DE LTAR 'DI NI BDAG GIS BRI, ,YON TAN MANG LA MNGON 'DOD PA, ,CI
YANG RUNG BAS BSLAB BYA BAS, ,SANGS RGYAS DON NI RAB ZAB KYANG,
,BDAG 'DRA DGAG PAR BYA MA YIN, ,BSTAN BCOS RTZOM PA THAMS

CAD LA RJOD PA DANG BRJOD PAR BYA BA DANG, DGOS PA DANG, DGOS
PA'I YANG DGOS PA RNAMS NI, RTOGS PA DANG LDAN PA DAG 'JUG PA'I
YAN LAG YIN PAS THOG MA KHO NAR BRJOD PAR BYA'O, ,DE BAS NA RE
ZHIG DE DAG NYID BRJOD PAR BYA STE, DPAL GSANG BA 'DUS PA'I RGYUD
DANG NYE BAR

'BREL PA RAB TU 'BYED PA 'DI'I MING KUN DU BZANG PO'I SGRUB PA'I
THABS ZHES BYA BA NI BRJOD PA YIN LA, BRJOD PAR BYA BA NI 'DIR
BCOM LDAN 'DAS 'JAM PA'I RDO RJE'O, ,RJOD PA DANG BRJOD PAR BYA
BA 'DI DAG SGRUB PA DANG BSGRUB PAR BYA BA'I MTSAN NYID DU GNAS
PA NI 'BREL BA'O, ,

@140A *, ,GDUL BYA'I SKYE BO RNAMS JI LTA BA BZHIN DU YID MGU
BAR BYAS PA NI DGOS PA'O, ,THOS PA DANG, BSAM PA DANG, BSGOM PA'I
RIM GYIS DPAL KUN DU BZANG PO'I GO 'PHANG THOB PA NI DGOS PA'I
YANG DGOS PA YIN TE, 'DI DAG THAMS CAD NI TSIGS

SU BCAD PA DANG POS STON PA YIN NO, ,'DI DAG NYID NI SLOB DPON
SANGS RGYAS YE SHES KYI ZHAL SNGA NAS KYIS PHYAG RGYA CHEN PO
DANG GNYIS SU MED PA'I SBYOR BA YANG DAG PAR THUGS SU CHUD ZIN
KYANG SEMS CAN MA LUS PA'I DON MDZAD PAR BZHED PAS KUN DU BZANG
PO ZHAS BYA BA SGRUB PA'I

THABS KYI RAB TU BYED PA RTZOM PA NA, RANG GI 'DOD PA'I LHA LA
PHYAG 'TSAL BA SNGON DU 'GRO BA GSUNGS PA NI, DPAL LDAN ZHES BYA
BA LA SOGS PA YIN TE, DPAL NI BSOD NAMS DANG YE SHES KYI TSOGS
KYI MTSAN NYID CAN NO, ,DE GANG LA MNGA' BA DE NI DPAL LDAN NO,
,YANG

NA DPAL NI RNAM PA GNYIS TE, LHAN CIG SKYES PA DANG, STOBS KYIS
SKYES PA'O, ,DE LA LHAN CIG SKYES PA NI GANG RANG BZHIN GYIS 'OD
GSAL BA'I SEMS SO, ,STOBS KYIS SKYES PA NI BSGOM PA'I STOBS KYIS
KUN DU BZANG PO MNGON DU BYAS PA'O, ,DE DAG DANG RNAM PAR LDANG
BA'I

GZI BRJID MNGA' BAS MDZES PA'I 'JAM DPAL GANG YIN PA DE LA MNGON
PAR PHYAG BYA STE, DE MCHOD PA'I PHYIR CHO GA ZHES BYA BA BSGOM
PA'I RIM PA BSHAD PAR BYA'O ZHES BYA BAR SBYAR RO, ,GANG GZI
BRJID GNYIS PO DE DAG NYID GSAL BAR BSHAD PA NI, MI SHES KUN
SBANGS ZHES

BYA BA YIN TE, GANG LAS MI SHES PA ZHES BYA BA MA RIG PA'I MTSAN
NYID CAN KUN TE, MA LUS PA SPANGS SHING DOR BA GANG YIN PA DE LA
DE SKAD CES BYA'O, ,'DIS NI SEMS RANG BZHIN GYIS 'OD GSAL BA LAS
BYUNG BA'I PHYIR, GZI BRJID RANG BZHIN GYIS RNAM PAR BYANG BA
NYID YIN

PAR BDE SPROD CING NYID KYI DON PHUN TSOGS PA MTSANG BA MED PAR
STON TO, ,DPAG MED RIGS KYI ZHES BYA BA LA DPAG TU MED PA YANG
YIN LA, RIGS KYI SPRUL PA YANG YIN ZHING, RIGS KYANG YIN LA SPRUL
PA YANG YIN PAS NA DPAG MED RIGS KYI SPRUL PA ZHES BYA STE, DE
RNAMS

@140B NYID KYIS RAB TU RNAM PAR BRGYAN PA GNAG YIN PA DE LA CE
DAG CES BYA'O, ,'DIS NI DON DAM PAR DKYIL 'KHOR BA'I LHA MA LUS
PA KUN TU BZANG PO GCIG PO'I RGYUD DU GTOGS SHING SDUG PA NYID
YIN PAR STON TE, GANG GI PHYIR BCOM LDAN 'DAS DE NYID DKYIL 'KHOR
BA'I LHA MA LUS PA'I

NGO BO NYID DU BZHUGS PA YIN NO, ,DE YANG 'DI LTAR ME LONG LTA BU
LA SOGS PA'I YE SHES RNAM PAR DAG PA NI RNAM PAR SNANG MDZAD LA
SOGS PA DE BZHIN GSHEGS PA'I NGO BO NYID YIN NO, ,SA LA SOGS PA'I
RNAM PAR DAG PA NI SPYAN LA SOGS PA LHA MO BZHI'I NGO BO'O, ,MIG
LA SOGS

PA SKYE MCHED DRUG GI RNAM PAR DAG PA NI SA'I SNYING PO LA SOGS
PA BYANG CHUB SEMS DPA' DRUG GI NGO BO'O, ,GZUGS LA SOGS PA SKYE
MCHED RNAM PAR DAG PA NI GZUGS RDO RJE LA SOGS PA LHA MO DRUG GI
NGO BO'O, ,DAD PA LA SOGS PA RNAM PAR DAG PA NI GSHIN RJE GSHED
PO LA

SOGS PA KHRO BO BZHI'I NGO BO NYID YIN NO, ,SHES RAB CES BYA BA
LA SOGS PA LA, SHES RAB NI CHOS THAMS CAD BDAG MED PAR RAB TU
RNAM PAR 'BYED PA'I NGO BO NYID DO, ,YAN LAG NI THABS TE SNYING
RJE CHEN PO'O, ,DE GNYIS 'DUS PA NI DE BZHIN NYID THAMS CAD MNGON
SUM DU

MDZAD PAS, RANG GI NGANG GIS 'JUG PA'I TSUL GYIS 'KHOR BA JI SRID
PAR SEMS CAN GYI DON LA ZHUGS PA'O, ,NGES 'BAR BA NI YID DU 'ONG
BAR GYUR PA STE, 'DIS NI GZHAN LA PHAN PA'I THABS MA TSANG BA MED
PAR STON TO, ,YANG NA SHES RAB NI YE SHES KYI PHYAG RGYA'O, ,YAN
LAG NI

BCOM LDAN 'DAS 'JAM PA'I DPAL LO, ,DE GNYIS 'DUS PA NI DBANG PO
GNYIS SNYOMS PAR 'JUG PAS, CHU DANG 'O MA LTAR GCIG TU GYUR PA
STE, DES 'OD GSAL BA'I DGA' BA CHEN PO'I SGRA LAS BYUNG BA'I
SANGS RGYAS KYI TSOGS DANG SEMS CAN GYI TSOGS MA LUS PA'I DGOS

PA MDZAD PA LAS 'JAM ZHING KUN DU BZANG PO'I MTSAN NYID CAN GYI
DPAL GANG MA MNGA' BA DE NI 'JAM DPAL TE, DE BZHIN GSHEGS PA
THAMS CA KYI YE SHES KYI SKU'O, ,DE MCHOD PHYIR ZHES BYA BA NI DE
BRJOD PA'I PHYIR TE, DE MNGON SUM DU BYA BA'I PHYIR ZHES BYA BA'I
BAR DU YIN GYI, 'DIR

@141A *, ,MCHOD PA'I SGRA MCHOD PA NYID BYA PAR STON PA'I TSIG NI
MA YIN NO, ,YANG NA BSGOM PA YANG MCHOD PA NYID YIN NO, ,YANG NA
JI LTAR KHYED NYID MCHOD PA'I CHO GA 'CHAD, GAL TE RANG BZOR
RTZOM NA 'DI LA MKHAS PA SU ZHIG GUS PAR BYED, 'O NA BCOM LDAN
'DAS KYI GSUNG RAB

KYI RJES SU 'GRO BA YIN NA, BCOM LDAN 'DAS 'DI NYID KYI THUGS RJE
CHEN PO'I YAN LAG GIS 'KHYUD PAR DE DANG DE DAG TU MANG DU NGES
PAR BYAS ZIN TO ZHES RTOG NA, DE'I PHYIR DPAL LDAN ZHES BYA BA LA
SOGS PA GSUNGS TE, DPAL DANG LDAN PA'I SANGS RGYAS RNAMS KYI
TSOGS PA NI 'DUS PA STE,

SEMS CAN RNAMS KYI DON GYI PHYIR GCIG TU 'DUS PAR MDZAD PAS NA
DPAL LDAN 'DUS PA'O, ,YANG NA AA'I PADMA LAS NGES PAR 'KHRUNGS
PAS NA AA LAS SKYES PA'O, ,DPAL LDAN YANG YIN LA AA LAS SKYES PA
YANG YIN BAS NA 'DUS PA'O, ,DE STON PAR BYED PA'I GZHUNG LA YANG
DE SKAD

CES BYA'O, ,DE LAS GSUNGS PA'I GZHUNG LUGS DAM TSIG NYAMS SU
BLANGS PA LA SOGS PA NI DPAL LDAN 'DUS PA'I GZHUNG LUGS TE, DES
CHO GA BSTAN CING BSHAD PAR BYA'O ZHES PA'O, ,CI KHYED LA CHO GA
'DI GZHAN GYIS GSOL BA MA BTAB PAR BSHAD DAM, 'ON TE GSOL BA

BTAB CE NA, DE'I PHYIR BSHES GNYEN DAM PA YIS NI ZHES BYA BA SMOS
TE, GANG LA RNAM PAR BYANG BA YOD PA DE NI BSHES GNYEN DAM PA
STE, DGE BA'I BSHES GNYEN DE SPUN DANG SLOB MA'O, ,SPUN ZLA NI
GSUM STE, KODKA NA'I CHOS KYI 'BYUNG GNAS DANG, RI BO HA SA RA'I
GTZUG TOR

RDO RJE'O, ,SLOB MA'I CHO GA NI BZHI STE, MAR ME MDZAD BZANG PO
DANG, RAB TU ZHI BA'I BSHES GNYEN DANG, RDO RJE BDE BA CHEN PO
DANG, SGRA GCAN 'DZIN BZANG PO'O, ,DE RNAMS KYIS BSKUL BA NI
BSNYEN BKUR SNGON DU 'GRO BAS GSOL BA BTAB PA STE, DES BDAG SPRO
BAR BYA BA GANG

YIN PA DE LA DE SKAD CES BYA'O, ,CHO GA DE JI LTA BU ZHIG CE NA,
'GRO BA MA LUS PA ZHES BYA BA LA SOGS PA SMOS TE, 'GRO BA MA LUS
SHING LUS PA MED PA'I DON PHUN SUM TSOGS PA NI DON GYI MTHAR THUG
PA KUN DU BZANG PO MNGON SUM DU BYED PA'I MTSAN NYID DU GYUR PAS
SO, ,DE'I RGYUR

@141B GYUR PA NI BYED PAR GYUR PA'O, ,'DIS NI SEMS CAN RNAM PA
THAMS CAD MGU BAR 'DZIN PA'I PHYIR, SNOD DU GYUR PA STON TO, ,DE
YANG, DNGOS PO GANG DANG GANG GIS NI, ,MI RNAMS YID NI MGU GYUR
PA, ,DE DANG DER NI RNAM STON TE, ,SNA TSOGS NOR BU JI BZHIN NO,
,ZHES JI SKAD BSHAD PA

LTA BU'O, ,DA NI BLO DMAN ZHING MI MKHAS PA RNAMS YANG DAG PAR
GZENGS BSTOD PA'I PHYIR, DAL 'BYOR 'DI NI ZHES BYA BA LA SOGS PA
SMOS TE, KYE BZHIN BZANGS RANG GI DON SEMS NI DON DAM PAR SHES
RAB DANG THABS BSGOM PAR GZHOL BA LA 'BAD PAR BYA STE, GZHOL BA
NI DE LA BRTZON

PA'O, ,CI'I PHYIR ZHE NA, DAL 'BYOR 'DI NI SHIN TU G-YO BA DANG,
ZHES BYA BA SMOS TE, MI KHOM PA BRGYAD PO GANG ZHE NA, DMYAL BA
DANG, YI DGAS DANG, DUD 'GRO DANG, YUL MTHA' KHOB PA DANG, LHA
TSE RING PO DANG, DBANG PO MTSANG BA DANG, LAS MTSANG BA DANG,
LAS

MED PAR STON PA'I LTA BA LA SLOB PA DANG, SANGS RGYAS MI 'BYUNG
BA'I 'JIG RTEN DU SKYE BA ZHES BYA'O, ,DE LTA BU'I MI KHOM PA
BRGYAD LAS THAR PA 'DI NI DAL 'BYOR TE, SKAL BA MNYAM PAR GTOGS
PA'I SDE PA'I MTSAN NYID CAN GYI MI'I SKYE BA'O, ,DE YANG G-YO BA
YIN TE, RBA BA DANG,

NA BA DANG, 'CHI BA DANG, SDUG PA DANG BRAL BA LA SOGS PA'I SDUG
BSNGAL MANG BA YIN NO, ,DAL 'BYOR PHUN SUM TSOGS PA THOB NA YANG
'JIG RTEN NA SKYE BO DAM PA DANG PHRAD PA STE, DGE BA'I BSHES
GNYEN DANG PHRAD PA NI SHIN TU RNYED PAR DKA' BA YIN NO, ,DE BAS
NA DGE BA'I BSHES

GNYEN LA BRTEN PAR GYIS SHIG PA'O, ,GZHOL BA NI KHYAD PAR CAN GYI
'DOD PAR BSGOM PA'I RNAL 'BYOR DANG LDAN PAR BYA'O, ,DA NI TSIGS
SU BCAD PA GNYIS KYI DBANG DU BYAS PA GSUNGS PA NI, DE LA SNGAGS
PA ZHES BYA BA LA SOGS PA YIN TE, DE LA ZHES BYA BA NI YON TAN
DGAR BA'O, ,

SNGAGS PA ZHES BYA BA NI GSANG SNGAGS KYI TSUL LA SPYOD PA'I SLOB
DPON TE, DE SNYING RJE DANG RAB TU LDAN ZHING BRTZE BA PHUL DU
BYUNG BAS KAm ZHES PA BDE BA, RU nE DA TI STE 'GOG PAR BYED PAS
SNYING RJE STE, SMON PA'I MTSAN NYID CAN SKYED CING BYANG CHUB
STE KUN DU BZANG PO'I GO 'PHANG THOB PAR BYA BA'I

@142A *, ,PHYIR; GANG GIS KHYAD PAR CAN GYI SEMS BSKYED PA'O, ,DE
BZHIN DU STONG PA LA SOGS PA'I YON TAN RNAMS KYIS BRGYAN CING
SPUD PAR BYA BA GANG YIN PA STE, GTONG BA NI RANG GI NOR RAB TU
STER BA'O, ,SOGS KYI SGRAS NI TSUL KHRIMS DANG, BZOD PA DANG,
BRTZON 'GRUS

LA SOGS PA BSDU'O, ,ZAB MO'I TSUL NI THEG PA CHEN PO STE, DE LA
LHAG PAR MOS PA NI THOS PA DANG BSAM PA DANG, BSGOM PA LA MNGON
PAR BRTZON ZHING 'BAD PA DANG LDAN PA STE, STONG PA LA SOGS PA'I
YON TAN GYIS BRGYAN PA NYID KYIS NA STONG PA CHEN PO LA SOGS PA
LA LHAG PAR MOS

PAR 'GYUR RO ZHES BYA BA'I DON TO, ,DE YANG, TSUL KHRIMS YANG DAG
BLANGS TE DE BZHIN 'JUG ,SBYIN PA GTONG ZHING SNYING RJE'ANG STEN
BYED LA, ,BZOD CING DGE BA DE YANG 'GRO BA 'DI, ,GROL ZHING BYANG
CHUB DAM PA THOB PAR BYED, ,BYANG CHUB SEMS DPA' RNAMS LA GUS
BYED CING, ,RGYA CHE ZAB

MO'I TSUL LA RNAM PAR MKHAS, ,ZHES BYA BA LA SOGS PAS JI SKAD
BSHAD PA LTA BU'O, ,DPAL LDAN ZHES BYA BA LA SOGS PA LA, DPAL NI
RGYUD THAMS CAD LAS PHUL DU BYUNG BA'I MTSAN NYID CAN YIN LA,
,DPAL DE DANG LDAN PA GANG YIN PA DE NI DPAL LDAN TE, RGYUD KYI
MTHAR THUG 'DUS

PA YIN, ,ZHES GSUNGS PA YIN NO, ,SNYING PO LEN PAS NA DKYIL 'KHOR
TE, MAndA NI SNYING PO LA BYA STE, MAR DANG ZHO'I SNYING PO DANG
'DRA'O, ,DER GANG DBANG BSKUR BA'I TSUL GYIS BYA BA DE DANG LDAN
ZHING BCAS PA'O, ,DE YANG, BUM PA'I DBANG BSKUR BA DANG PO STE,
,GSANG BA'I DBANG

BSKUR GNYIS PA STE, ,SHES RAB YE SHES GSUM PA YIN, ,ZHES BYA BA
LA SOGS PA JI SKAD BSHAD PA'I TSUL GYIS, SLOB DPON GYIS SLOB MA
LA DBANG BSKUR BA YANG DAG PAR RDZOGS PAR BYAS PA'O, ,CHO GA
BZHIN DU ZHES BYA BA NI SLOB DPON MNYES PAR BYAS SHING YON PHUL
BAS RJES SU GNANG

BA BYIN NAS, YANG DAG PAR BSGOMS NA 'BRAS BU THOB PAR 'GYUR RO
ZHES BYA BA'I DON TO, ,RGYUD GZHAN LAS NI DBANG BSKUR BA BRGYAD
GSUNGS TE, BUM PA'I DBANG BSKUR BA DANG, PHRENG BA'I DBANG BSKUR
BA DANG, DAR DPYANGS KYI DBANG BSKUR BA DANG, COD PAN GYI DBANG
BSKUR BA

@142B DANG; MING GI DBANG BSKUR BA DANG, RDO RJE'I DBANG BSKUR BA
DANG, DE KHO NA NYID BSTAN PA DANG, GSANG BA'I DBANG BSKUR BA
DANG, RJES SU GNANG BA'I DBANG BSKUR BA'O, ,'DI DAG NYID 'DI'I
NANG DU 'DUS PAS RGYUD 'DIR DBANG BSKUR BA RNAM PA GSUM BSTAN PA
YIN NO, ,BZHI PA

YANG NI ZHES BYA BA NI YANG RIM PA 'DI NYID KYIS SLOB DPON NYID
DU DBANG BSKUR BA'O, ,BLO DANG LDAN PA ZHES BYA BA LA BLO DANG
LDAN PA NI SHES RAB CHEN PO DANG LDAN PA'O, ,RANG SNGAGS MNYES
PAR BYA ZHES BYA BA NI, BLA MAS BSTAN PA'I BSGOM PA'I RIM PA NI
SNGAGS TE, DE MNYES PAR BYA BA NI MNGON

SUM DU BYA BA'O, ,BSGOM PA LA BSLAB PAR BYA BA'I PHYIR, LAS DANG
PO'I GNAS BSTAN PA GSUNGS PA NI, LA LAR ZHES BYA BA LA SOGS PA
GSUNGS PA YIN TE, RI BO MCHOG TU GYUR PA 'GA' ZHIG TU, ,'JAM
ZHING SNYAN PA'I GSUNG 'GRO BA MA LUS PA YID TSIM PAR BYED PA'I

DBYANGS KYI YAN LAG DRUG CU DANG LDAN PA'I DBYANGS MNGA' BA DE
BSGRUB PAR BYA'O, ,RI BO DE YANG DRI MA MED PA'I CHU PHUN SUM
TSOGS PA STE, CHU'I SBYOR BA DANG LDAN PA'O, ,SHING MCHOG NI, S'A
LA DANG, TA LA DANG, TA MA LA DANG, 'BRA GO DANG, AA MRA LA SOGS
PA SHING GI

MCHOG GI PHRENG BAS RNAM PAR BRGYAN CING MDZES PAR BYAS PA DE LTA
BU DANG, NYE BA'I RI BO'I PHYOGS GCIG GANG YIN PA DER LHA MNYES
PAR BYA BAR RIGS KYI, GZHAN DU NA GAL TE 'BREL PA MED PA'I DNGOS
PO MTHONG NA SEMS LA PHYIN CI LOG NYE BAR SKYE BAR 'GYUR RO, ,DE
LTAR RAB BSGRUB

BYA ZHES BYA BA NI 'OG NAS BSHAD PA'I RNAM PAS MNGON SUM DU BYA'O
ZHES BYA BA'I BAR DU'O, ,DA NI BSGOM PA LA 'JUG PA'I RIM PA
GSUNGS PA NI, DANG POR ZHES BYA BA LA SOGS PA YIN TE, DANG POR
MAL NAS LANGS LA NANG PAR TE, SNGA DRO'I THOG MAR SNYING GA'I

BLA BA'I DBUS TE DKYIL DU YI GE MA RNAM PAR DGOD PAR BYA STE, SNA
TSOGS PADMA LA GNAS PA'I ZLA BA'I STENG DU MAm LAS BYUNG BA'I RAL
GRI'I DBUS NA GNAS PA'I 'JAM PA'I RDO RJE'I SA BON RNAM PAR BSAM
PAR BYA'O, ,JI LTA BU ZHEN DRI MED 'OD ZER RAB TU 'PHRO BA'I ZHES
BYA BA

@143A *, ,SMOS TE, KHA DOG LNGA PA'I 'OD ZER RTZE MO LAS DE BZHIN
GSHEGS PA RNAMS NGES PAR 'BYUNG BA KUN NAS 'PHRO BA GANG YIN PA
DE NI DE NYID CES BYA BA SEMS CAN RNAMS KYI 'DOD CHAGS DANG, ZHE
SDANG DANG, GTI MUG RNAM PAR DAG PAR BYED CING, DON DAM PA'I CHOS
STON

PAR MDZAD PAR BSAMS NAS, RANG GI GDONG BKRU BA LA SOGS PA BYA'O,
,SOGS PA'I SGRAS NI DKYIL 'KHOR DANG, MCHOD RTEN GYI LAS DANG,
DKON MCHOG GSUM LA BSKOR BA BYA BA DANG, PHYI'I MCHOD PA LA SOGS
PA THAMS CAD BYA'O ZHES PA'O, ,'DI DAG THAMS CAD KYANG

SNYING RJE CHEN POS YONGS SU GDUNG BA'I BRTZE BA DANG LDAN PA'I
SEMS KYIS 'JUG PA LA RIGS KYIS GZHAN DAG LA NI MA YIN NO, ,YANG
NA DE NYID DE, PHYIN CI MA LOG PAR RTOGS PA DANG LDAN PAR GRAGS
PA DE NYID LA RIGS TE, GANG GI PHYIR 'DI NYID NI DON DAM PA'I
SHES RAB DANG

THABS TE DE BSGOM PA YIN TE, DPAL DE KHO NA NYID BSDUS PA LAS DE
BZHIN GSHEGS PA THAMS CAD RANG GI SNYING GAR ZLA BA'I DKYIL 'KHOR
GYI RNAM PAR MTHONG BA LAGS SO ZHES GSUNGS PA YIN LA, YE SHES DE
NYID 'DOD CHAGS LA SOGS PA'I DRI MA'I NAG NOG MA LUS PA DANG

BRAL BA NYID KYIS 'OD 'BAR BA'I GZUGS CAN YIN PA'I PHYIR DANG,
BSOD NAMS DANG YE SHES KYI TSOGS MA LUS PA'I BDAG NYID CAN YIN
PA'I PHYIR 'GRO BA MTHA' DAG TSIM PAR BYED PA'I RANG BZHIN CAN
YIN PA'I PHYIR DANG, DPAL LDAN 'JAM PA'I RDO RJE LA SOGS PA'I
SPRUL PA'I

'OD ZER RNAMS KYIS SEMS CAN GYI KHAMS MA LUS PA'I DGONGS PA'I DON
BSGRUB PAR NUS PA DANG LDAN PA'I PHYIR DANG, NAM MKHA'I KHAMS KYI
MTHAR THUG PA'I PHYOGS KYI 'KHOR LO KHYAB PA NYID KYIS MNGON PAR
MTHO BA DANG, NGES PAR LEGS PA'I 'BRAS BU MA LUS PA DANG LDAN PAS

YONGS SU RDZOGS PA'I PHYIR ZLA BA'I DKYIL 'KHOR GYI RNAM PA DANG
'DRA BAS ZLA BA'I DKYIL 'KHOR LTA BU ZHES BYA BA 'DIS NI, DE NYID
CES BYA BA GSUNGS PA YIN NO, ,DA NI TING NGE 'DZIN LA 'JUG PA
STON TE, TZANDAN BZANG PO ZHES BYA BA LA SOGS PA LA BZANG PO ZHES
BYA BA NI SHR'I KHAndA LA SOGS

@143B PA TZANDAN BZANG POS BYUGS PA'O, ,SOGS PA'I SGRAS NI, GUR KUM
DANG, GA BUR DANG, GLA RTZIS BYUGS PAS NYE BAR MDZES PAR BYAS PA
DANG, AA KA RU DANG, TU RU SKA LA SOGS PA'I BDUG PAS BDUGS SHING,
SAN TA NA DANG, BA LU KA DANG, TZAM PA KA DANG, DZ'A TI DANG, MA

LI KA DANG, AUTPALA LA SOGS PA ME TOG GI KHYAD PAR DRI ZHIM PA
RNAMS GCAL DU BKRAM PAS MDZES PAR BYAS PA'I MCHOG GI CHA STE,
PHYOGS DAM PA'I BSAM GTAN GYI GNAS ZHES PA TING NGE 'DZIN LA
MNYAM PAR 'JOG PA'I GNAS BDE BA'I STAN LA GNAS PAR BYA STE, BTZOS
DANG DAR

GYIS G-YOGS PA'I STAN NANG TSANGS CAN 'JAM PO LA SOGS PAR TING
NGE 'DZIN LA BSLAB PAR BYA'O, ,MTSAN NYID JI LTA BU ZHE NA, DE'I
PHYIR, DUS GSUM BZHUGS PA'I SANGS RGYAS RNAMS, ,ZHES BYA BA LA
SOGS PA SMOS TE, 'DAS PA DANG MA 'ONGS PA DANG, DA LTAR BYUNG
BA'I

SANGS RGYAS PHYOGS BCU NA BZHUGS PA'O, ,DMIGS TE ZHES BYA BA NI
NYE BAR BSAM PA'O, ,SNA TSOGS MCHOD PA'I SPRIN RNAMS NI, ,ZHES
BYA BA NI SNYING GA'I ZLA BA'I RAL GRI'I 'OD ZER GYI SGRA LAS
BYUNG BA'I MCHOD PA, ME TOG DANG, BDUG SPOS DANG, DRI DANG, MAR
ME DANG, LHA

BSHOS DANG, THOL MO DANG, GLU DANG, GAR DANG, GOS DANG, NA BZA'
LA SOGS PA RNAM PA SNA TSOGS PA'I MCHOD PA'I KHYAD PAR CAN RNAMS
NI SHIN TU MANG BA'I PHYIR SPRIN DANG 'DRA BAS NA SPRIN RNAMS SO,
,SOGS PA ZHES BYA BA'I SGRAS NI MCHOD PA SNGON DU 'GRO BA'I BSTOD
PA

DANG; SEMS CAN RJES SU GZUNG BAR BYA BA'I PHYIR SMON LAM BYA BA
DANG, GSOL BA GDAB PA DANG, BDAG DBUL BA'O, ,BLO LDAN GYIS ZHES
BYA BA NI SEMS BRTAN PA STE, RNAM PAR G-YENG BA'I RTOG PA THAMS
CAD DANG BRAL BA'O, ,DE LTAR SNGAR BSHAD PA DANG 'OG NAS BSHAD
PA'I

RNAM PAS SANGS RGYAS KYI SPYAN SNGAR SDIG PA BSHAGS PA LA SOGS PA
BYA'O, ,DGE BA RNAMS NI 'PHEL BAR BYA BA'I PHYIR, ,ZHES BYA BA
NI, DGE BA RNAMS NYE BAR BSAGS PA'I PHYIR RO, ,SOGS PA'I SGRAS NI
BSOD NAMS KYI RJES SU YI RANG BA DANG, GSUM LA SKYABS SU 'GRO BA
DANG, BYANG

@144A *, ,CHUB TU SEMS BSKYED PA DANG, LAM LA GNAS PA'O, ,MDOR
BSTAN PA 'DI'I BSHAD PA GSUNGS PA NI, GANG ZHIG CES BYA BA LA
SOGS PA YIN TE, DANG POR SDIG PA BSHAGS PA'O, ,DE LA GANG ZHIG
MED CES BYA BA NI THOG MA MED PA'I DUS NAS SDIG PA'I

RNYOG PA NYE BAR BSAGS PA GANG YIN PA DE THUGS RJES THUGS NON
PA'I SANGS RGYAS RNAMS KYI SPYAN SNGAR BSHAGS SHING RAB TU BSGRAG
PAR BYA'O, ,DE YANG 'KHOR BA THOG MA MED PA'I SRID PA'I CHU KLUNG
DBA' RLABS 'KHRUG PA'I DMYAL BA DANG, YI DGAS DANG, DUD 'GRO
DANG, MI LA

SOGS PA'I 'GRO BA RNAMS SU KUN DU RTOG PA MA LUS PAS BSAGS SHING
NYE BAR BSDUS PA'I NYON MONGS PA CAN GYI YID KYI BAG CHAGS LAS
BYUNG BA'I SDIG PA BGYIS PA DANG BGYID DU STZAL BA DANG, BGYIS PA
LA RJES SU YI RANG BA DE DAG CHO GA BZHIN DU ZHES BYA BA SLAR
YANG MI BYED PA SNGON DU

'GRO BAS THAMS CAD CES BYA'O, ,LUS DANG NGAG DANG YID LAS BYUNG
BA'I RANG BZHIN GYI KHA NA MA THO BA DANG BCAS PA'I KHA NA MA THO
BA DE DAG THAMS CAD BSHAGS PAR BGYI'O ZHES PA'O, ,BSOD NAMS KYI
RJES SU YI RANG BA GSUNGS PA NI RDZOGS SANGS RGYAS DANG ZHES BYA
BA LA SOGS PA STE,

DGE BA'I RTZA BA MA LUS PA RNAMS LA PHUL DU BYUNG BA'I BSAM PAS
KHYAD PAR MED PAR RJES SU YI RANG BAR BYA ZHING, SNYING RJES
YONGS SU BSGOM PA'I SEMS KYIS BLA NA MED PA'I BYANG CHUB TU YONGS
SU BSNGO ZHING, GZHAN GYI DON LA SPYOD PA'I MTSAN NYID CAN GYI
LAM DU YANG DAG PAR BSTAN PAR

BYA'O, ,JI LTA BU ZHE NA, DGE BA DANG MI DGE BA'I TSOGS DAG CING
GTZANG BAR BYED PAS NA BSOD NAMS LA DGE BA ZHES BYA'O, ,SU ZHIG
GIS BYAS PA ZHE NA, RDZOGS PA'I SANGS RGYAS TE YANG DAG PAR
RDZOGS PA'I SANGS RGYAS DANG, SA BCU LA BZHUGS PA'I BYANG CHUB
SEMS

DPA' 'PHAGS PA SPYAN RAS GZIGS DBANG PHYUG LA SOGS PA DANG,
'PHAGS PA STE NYAN THOS DANG RANG SANGS RGYAS RNAMS DANG, GZHAN
GYIS ZHES BYA BA MU STEGS DANG SO SO'I SKYE BOS BYAS PA YAN CHAD
DO, ,JI LTAR NA MU STEGS PAS BYAS PA'I BSOD NAMS LA RJES SU YI
RANG BAR BYA ZHE

@144B NA; BCOM LDAN 'DAS YUM SHES RAB BRGYAD STONG PA'I RJES SU
YI RANG BA'I LE'U LAS BSDUS PA DAG SNANG BAS 'GAL BA MED DO,
,DKON MCHOG GSUM LA SKYABS SU 'GRO BA NI YID KYI ROL PA ZHES BYA
BA LA SOGS PA'I TSIGS SU BCAD PA GSUM GYIS GSUNGS PA YIN TE, TING
NGE

'DZIN GYI MTHU'I KHYAD PAR LAS BYUNG BA'I 'OD ZER GYI DRA BAS
'BREL BA'I YID KYI ROL PAS 'KHRUL PA NYID NI DRI MED ZLA BA STE,
SEMS KYI ZLA BA DES BSGRUBS SHING RDZOGS PAR BYAS PA'I 'GRO BA'I
DON TSAD MED PA, SNYING RJE CHEN PO'I RANG BZHIN CAN GYI THABS
KYIS BSGRUBS PA'I DGOS PA'I

DON MNGA' BA SANGS RGYAS BCOM LDAN 'DAS GANG YIN PA DE LA SKYABS
SU MCHI'O ZHES PA'O, ,CI ZHIG STON CE NA, KUN DU BZANG PO NYID
KYIS RANG BZHIN GYIS CHOS KYI SKU'I BDAG NYID CAN YIN PA'I PHYIR
SEMS CAN MA LUS PA'I DGONGS PA MDZAD PA LA MKHAS PA'O, ,RANG GI
YID LA GNAS

PAR GYUR PA YI, ,ZHES BYA BA NI SO SO RANG GI RIG PA NGO BO NYID
YIN PA'I PHYIR, DON DAM PAR RNAL 'BYOR BA'I MNGON SUM GYIS RTOGS
PAR BYAS PA YIN GYI, PHYI ROL NI MA YIN NO, ,RTOG PA MA LUS PA
LAS NGES GROL ZHING, ,ZHES BYA BA LA SOGS PA LA, CHOS DE LA
SKYABS SU

MCHI'O ZHES PA'O, ,JI LTA BU ZHE NA, RTOG PA MA LUS PA LAS NGES
PAR GROL BA STE, MI BDEN PA'I RTOG PA'I DRI MA THAMS CAD DANG
BRAL BA'O, ,SEMS DPA' DAM PA NI CHOS KYI NGANG TSUL CAN GYI DAM
PA RNAMS SO, ,DE RNAMS KYI PHUN SUM TSOGS PA NI MNGON PAR MTHO BA
DANG, NGES

PAR LEGS PA'I MTSAN NYID CAN NO, ,DE'I GZHI NI RTEN NO, ,DNGOS PO
THAMS CAD RO GCIG NGO BO NYID, ,CES BA NI SO SOR SNANG BA TZAM
GYI RANG BZHIN CAN GYI DNGOS PO MA LUS PA'I RO GCIG PA'I NGO BO
NYID NI STONG PA NYID DE, GANG GI PHYIR CHOS KYI DBYINGS LAS MA
GTOGS PA'I CHOS

NI CI YANG MED PA'I PHYIR STONG PA NYID NI KUN DU 'GRO BA'I MTSAN
NYID CAN YIN NO, ,'CHING BA RNAMS LAS ZHES BYA BA LA SOGS PA LA,
BRTUL ZHUGS DANG LDAN PA RNAMS KYI DBANG PO YIN PAS NA BRTUL
ZHUGS DBANG PO STE, BRTUL ZHUGS CAN NI NYAN THOS DGRA BCOM PA
RNAMS SO, ,DE

@145A *, ,RNAMS KYI DBANG POR GYUR PA NI SNYING RJE CHEN PO'I
RTZA BAR GYUR PA GZHAN GYI DON LA BRTZON PAS DBANG PO STE BDAG
PO'O, ,DE RNAMS KYI TSOGS NI MANG PO STE, DE LA BDAG SKYABS SU
MCHI'O ZHES PA'O, ,JI LTA BU ZHE NA, DE'I PHYIR, 'CHING BA RNAMS
LAS YANG DAG

GROL GYUR CING, ,ZHES BYA BA LA SOGS PA SMOS TE, GANG GIS 'KHOR
BA'I SDUG BSNGAL GYI 'CHING BA 'DOD CHAGS DANG KHONG KHRO BA
DANG, NGA RGYAL DANG MA RIG PA LA SOGS PA NYON MONGS PA DANG,
SHES BYA'I SGRIB PA'I MTSAN NYID CAN GYI 'CHING BA LAS YANG DAG
CING PHYIN CI MA LOG

PAR BSTZAL ZHING GROL BAR GYUR PA, SNYING RJE'I MCHOG STE, SNYING
RJE CHEN PO'I SHUGS KYIS BSKRUN CING BSTABS PA'I DPAL SEMS CAN
THAMS CAD LA CHOS STON PA'I BDAG NYID CAN GANG GIS PHA ROL TU
PHYIN PA BCU YONGS SU RDZOGS SHING YE SHES KYI TSOGS BSAGS PAS
RAB

TU DGA' BA LA SOGS PA'I SA BCU LA BZHUGS PA'I DGE 'DUN LA BDAG
SKYABS SU MCHI'O, ,NYAN THOS RNAMS LA NI MA YIN NO, ,BYANG CHUB
TU SEMS BSKYED PA GSUNGS PA NI, BSAM DANG ZHES BYA BA LA SOGS PA
YIN TE, BSAM DANG RNAM PAR SMIN PA DAG GYUR PA, ,ZHES BYA

BA NI GZHAN GYI DON GYI MTSAN NYID CAN YANG DAG PAR RDZOGS PA'I
BYANG CHUB TU YID YANG DAG PAR BSKYED PAR BYA'O ZHES BYA STE,
THOG MA THA MA MED ZHI BA, ,DNGOS DANG DNGOS MED MI ZAD GTZO,
,STONG DANG SNYING RJE MI PHYED PA, ,BYANG CHUB SEMS ZHES BYA BAR
BSHAD, ,CES BYA'O, ,

JI LTA BU ZHE NA, LHAG PAR MOS PAS RNAM PAR BRGYAN PA YI, ,ZHES
BYA BA STE, 'DIS LHAG PAR GROL BAS NA LHAG PAR MOS PA STE, SEMS
KYI 'DOD PA'I DE NYID NI RGYAN DE DES RNAM PAR BRGYAN CING SPUD
PA GANG YIN PA'O, ,JI LTA ZHE NA, BSAM PA DANG RNAM PAR SMIN PA
DAG PAR

GYUR PA STE, BSAM PA RNAM PAR DAG PA NI SMON PA'I SEMS SO, ,RNAM
PAR SMIN PA DAG PA NI 'JUG PA'I SEMS SO, ,DE LA GZHAN GYI DON GYI
PHYIR YANG DAG PAR RDZOGS PA'I BYANG CHUB 'DOD PA NI SMON PA'I
SEMS SO, ,GANG NAS BRTZAMS TE, SDOM PA BLANG BA SNGON DU 'GRO BAS
SBYIN PA LA

@145B SOGS PA'I TSOGS BSAGS PA LA RJES SU 'JUG PA DE NI 'JUG PA'I
SEMS SO, ,DE LTA BU'I BSAM PA DANG RNAM PAR SMIN PA DAG PA RGYUR
GYUR PA, SGRIB PA KUN GYIS ZHES BYA BA 'DIS DGE BA'I CHOS THAMS
CAD LA BSGRIBS PA PA NA SGRIB PA STE, SGRIB BA NI BAR DU GCOD
PA'O, ,DE YANG KUN

TE 'DOD CHAGS DANG, KHONG KHRO BA DANG, NGA RGYAL DANG, MA RIG PA
DANG, LTA BA MCHOG TU 'DZIN PA DANG, TSUL KHRIMS DANG BRTUL ZHUGS
MCHOG TU 'DZIN PA DANG, THE TSOM DANG, GNYID DANG, RMUGS PA STE,
NYON MONGS PA DGUS SGRIB PAR BYED PAS NA, THAMS CAD KYANG SGRIB
PA

ZHES BYA'O, ,DE RNAMS KYI BAG CHAGS NI TSUL BZHIN MA YIN PA'I YID
LA BYED PA'O, ,DE SNGON DU 'GRO BA'I SEMS KYIS 'JUG PA DE YANG
DAG PAR 'BYIN CING YANG DAG PAR GCOD PAR BYED LA, YANG DAG PAR
'JOMS PA'I NGANG TSUL CAN NI YANG DAG 'BYIN PA'O, ,LAM LA GNAS
PAS

BSGOMS PA GSUNGS PA NI, BDE GSHEGS ZHES BYA BA LA SOGS PA YIN TE,
DA NI BYANG CHUB KYI CHOS LA GNAS SHING BRTEN PAR BGYI'O, ,MTSAN
NYID JI LTA BU ZHE NA, BDE BAR GSHEGS PA RNAMS KYI SRAS NI BYANG
CHUB SEMS DPA' RNAMS TE, DE RNAMS KYI LAM GCIG PU GNYIS

SU MED PAR GYUR PA'O, ,DE LTAR NA CI'I PHYIR LAM GYI DBYE BA RNAM
PAR GZHAG PAR MDZAD CE NA DE BRJOD PAR BYA STE, CHOS DBYINGS DBYE
BA MA MCHIS PAS, ,GTZO BO THEG DBYE YOD MA YIN, ,SEMS CAN RNAMS
NI 'JUG PA'I PHYIR, ,KHYED KYI THEG PA GSUM GSUNGS SO, ,ZHES SMOS

PA YIN NO, ,DE BZHIN DU SBYIN SOGS RNAM BCU DKAR PO'I YON TAN
TSUL ZHES BYA BA NI SBYIN PA DANG, TSUL KHRIMS DANG, BZOD PA
DANG, BRTZON 'GRUS DANG, BSAM GTAN DANG, SHES RAB DANG, STOBS
DANG, SMON LAM DANG, THABS DANG, YE SHES ZHES BYA BA GANG

DKAR PO'I YON TAN GYI TSUL TE, NGO BO NYID GANG YIN PA RDZOGS
SANGS RGYAS, ,ZHES BYA BA YANG DAG PAR RDZOGS PA'I SANGS RGYAS
KYI BDAG NYID CAN YIN ZHING, RDZOGS PA'I SANGS RGYAS KYI RANG
BZHIN CHOS KYI DBYINGS DE BZHIN NYID KYI NGO BO NYID DNGOS PO'I
DON MA LUS PA'I RNAM PAR DAG PA DON

@146A *, ,DAM PA'I TSUL CAN GANG YIN PA DES, ,DA NI ZHES BYA BA
SKAD CIG MAS 'DI NAS BRTZAMS TE, BYANG CHUB KYI SNYING PO'I MTHAR
THUG PA'I BAR DU GNAS PAR BGYI'O ZHES SO, ,DE LTAR DAG PA'I TSUL
LA GNAS NAS BSGOM PA'I SNOD DU GYUR TE, DE YANG, TSUL GNAS

THOS DANG BSAM PAR LDAN, ,BSGOM PA LA NI RAB TU SBYAR, ,ZHES
BSHAD PA'I PHYIR RO, ,DA NI SHES RAB DANG THABS KYI BDAG NYID CAN
GYI BSGOM PA GSUNGS PA NI, SNYING RJE ZHES BYA BA LA SOGS PA YIN
TE, SNYING RJE CHEN POS GDUNGS PA'I YID KYIS 'GRO BA'I 'JIG RTEN
'DI MA LUS PAR

LTA BA'I DRA BAS KUN NAS BCINGS SHING BSDAMS PAR DMIGS PAR BYA
STE, DE LA LTA BA NYID NI 'CHING BAR BYED PAS DRA BA STE, JI LTAR
DRA BAS BSDAMS PA'I BYA RNAMS NI SHUGS KYIS NAM MKHA' LA 'GRO
BAR NUS SU ZIN KYANG, LUS LAS SU MI RUNG ZHING BEMS PO LTA BUR
GNAS PAR 'GYUR

RO; ,DE BZHIN DU SEMS CAN 'DI DAG LTA BA GSUM GYIS BCINGS PAS MYA
NGAN LAS 'DAS PA THOB PAR MI RUNG NGO, ,LTA BA GSUM NI 'JIG TSOGS
LA LTA BA DANG, BDAG TU 'DZIN PAR LTA BA DANG, LOG PAR LTA BA'O,
,DE LTAR PHAS BU LA BYA BA BZHIN DU SEMS CAN GYI KHAMS MA LUS PA
SNYING

RJE CHEN POS GDON PA'I PHYIR DMIGS LA, YANG DAG PAR RDZOGS PA'I
BYANG CHUB KYI SEMS MNYAM PA MED PA BSGOM PAR BYA'O, ,MNYAM PA
MED PA ZHES BYA BA NI SNYING RJE CHEN PO'I NGO BO NYID DO, ,DE
LTAR BYA ZHES BYA BA NI RNAM PA 'DIS TE, KYE MA GTI MUG GI MUN PA
GANG GIS SEMS CAN 'DI

DAG MYA NGAN LAS 'DAS PA'I NGO BO NYID YIN DU ZIN KYANG BDAG NYID
KYIS RTOGS PAR MA GYUR NA, JI LTAR NI 'DI DAG KHONG DU CHUD PAR
BYA ZHES RNAM PAR BSAMS LA, DE'I BDAG NYID CAN NYID DU 'GRO BA
THAMS CAD DMIGS NA MI DMIGS PA'I TSUL GYIS SNYING RJE CHEN POR
SKYE BAR 'GYUR LA, BDAG

NYID KYANG DE LTA BU'I BDAG NYID CAN TE, DNGOS PO THAMS CAD KYI
NGO BO NYID DU BSAM PAR BYA'O, ,DE LTAR BYANG CHUB KYI SEMS RNAM
PAR BSGOMS NAS SNGAGS PAR 'GYUR ZHING YE SHES KYI NGO BO NYID DU
'GYUR TE, SHES RAB KYI PHA ROL TU PHYIN PA'I RNAL 'BYOR DANG LDAN
PAR 'GYUR RO ZHES BYA BA'I BAR

@146B DU'O, ,DRIS PA SNGAGS KYI TSUL THAMS CAD DU SHES RAB DANG
THABS BSGOM PAR BYA'O ZHES BYA BA'I TSIG DANG LDAN NA, JI LTAR NA
THABS BSGOM PAS SHES RAB BSGOM PAR BYA'O ZHES BSTAN BCOS RTZOM
PAS 'BREL PA MED PAR BYAS LA RTOG PA DAG GI LAN NI DE KHO NA NYID
LA 'JUG PAR BLTA BAR BYA'O, ,

DE YANG, DNGOS KUN RANG BZHIN BDAG MED DU, ,RNAL 'BYOR BDAG NYID
CAN GYUR PA, ,BSGOM PA'I RIGS KYIS PHYIN NAS NI, ,PHYAG RGYA CHEN
PO'I BDAG CAN 'GYUR, ,ZHES BSHAD PA YIN NO, ,THABS BSGOMS NAS
SHES RAB BSGOM PA GSUNGS PA NI, NGO BO NYID DANG ZHES BYA BA LA

SOGS PA YIN TE, 'DI LTAR CHOS RNAMS NI NGO BO NYID KYIS STONG PA
YIN TE, SPROS PA MED PA'I RANG BZHIN CAN NO, ,DE CI'I PHYIR ZHE
NA, NGO BO NYID DANG BRAL PHYIR ZHES BYA BA SMOS TE, DON DAM PAR
DNGOS PO THAMS CAD GCIG DANG DU MA'I RANG BZHIN DANG BRAL BA'I
PHYIR, DNGOS PO MED

PA'I NGO BO NYID YIN NO, ,DE YANG YUM SHES RAB KYI PHA ROL TU
PHYIN PA LAS, RAB 'BYOR CHOS THAMS CAD STONG PA NYID KYIS STONG
PAR BYAS PA MA YIN GYI, GZHAN DU NA CHOS RNAMS NYID STONG PA'O
ZHES GSUNGS PA DANG, DE BZHIN DU, JI LTAR ME LONG DAG LA GZUGS,
,GCIG DANG DU MA

RNAM BRAL BAR, ,SNANG YANG DE NA YOD MA YIN, ,DE BZHIN DNGOS PO
DNGOS NYID DO, ,ZHES GSUNGS PA YIN NO, ,DE BZHIN DU CHOS RNAMS NI
MTSAN MA NYE BAR GZUNG BA MED PAS MTSAN MA MED PA YIN PAS TE,
CI'I PHYIR ZHE NA, RGYU DANG BRAL BAS ZHES BYA BA SMOS TE, GZHAN
GYIS YONGS

SU BRTAGS PA'I DBANG PHYUG LA SOGS PA'I RGYU MED PAS DON DAM PAR
MTSAN MA DANG BRAL BA YIN GYI, KUN RDZOB TU NI MA YIN TO, RTAG TU
YOD PA'AM MED PAR NI, ,RGYU GZHAN LA NI LTOS PA YIN, ,ZHES SMOS
PA YIN NO, ,DE BAS NA, RMI LAM SGYU MA JI BZHIN DANG, ,DRI ZA'I
GRONG KHYER

JI BZHIN DU, ,DE BZHIN SKYE DANG DE BZHIN GNAS, ,DE BZHIN DU NI
'JIG PAR GSUNGS, ,ZHES BSHAD PA YIN NO, ,KUN RDZOB TU NI DNGOS PO
RNAMS RGYU RKYEN TSOGS PA LAS SKYE BA YIN NO, ,DE BAS NA, BLO YIS
RNAM PAR BRTAGS NA NI, ,NGO BO NYID NI GZUNG DU MED, ,DE BAS DE
NI BRJOD MED

@147A *, ,DANG; ,DNGOS PO MED PAR BSTAN PA YIN, ,ZHES BSHAD PA
YIN NO, ,GAL TE KUN RDZOB TU RGYU MED PAR BRTAGS NA, DE'I TSE
NYES PA 'DI YOD PAR BSTAN GYI GZHAN DU NI MA YIN NO, ,DE BZHIN DU
DNGOS PO RNAMS MA LUS PAR SMON PA LAS NGES PAR GROL ZHING, DE
DANG

BRAL BA YIN TE, NGO BO NYID KYIS STONG PA YIN PA'I PHYIR SMON LAM
DANG, SMON PAR BYA BA DANG, SMON PA PO DANG BRAL BA YIN YANG BDAG
DANG BDAG GIR RTOG PA NYON MONGS PA CAN GYI YID KYI BAG CHAGS KYI
DBANG GIS SNANG BA'I DNGOS PO RNAMS NI SGYU MA DANG, SMIG RGYU
DANG, DRI ZA'I GRONG

KHYER DANG, RMI LAM LTA BU STE YOD PA MA YIN PA NYID DO, ,DE BAS
NA GSOL BAR BYA BA DANG, GSOL BA DANG, GSOL BA PO'I NGO BO NYID
NI STONG PA YIN PAS SMON PA MED PA'O, ,DE CI'I PHYIR ZHE NA, RTOG
PA RNAMS DANG BRAL PHYIR ZHES BYA BA SMOS TE, RTOG PA DANG BRAL
BA'I PHYIR, ,RGYU BA

DANG MI RGYU BA'I BDAG NYID CAN GYI DNGOS PO CI YANG NYE BAR
DMIGS PAR MI 'GYUR RO, ,'ON KYANG THOG MA MED PA'I MA RIG PA'I
BAG CHAGS KYI DBANG GIS YOD PAR RTOG STE, DE YANG, GANG GIS SKYE
BA 'BYUNG BA NI, ,DNGOS PO GANG LA'ANG RNYED MI 'GYUR, ,DNGOS PO
MED PA'I NGO BO LA, ,BYIS PA

RNAMS NI 'BYUNG BAR 'DOD, ,CES JI SKAD BSHAD PA LTA BU'O, ,'DI NI
GNAS GYUR PA'I RNAL 'BYOR TE, NANG GI BDAG NYID STONG PAR MTHONG,
,PHYI ROL GTOGS PA'ANG STONG BAR MTHONG, ,DE LA CI YANG MI DMIGS
PA, ,BSGOM PA GANG YIN STONG PA NYID, ,CES BYA BA'I BSGOM PA

'DIS, ,PHYI ROL GYI DON LA MNGON PAR ZHEN PA MI SNANG BAR BYAS
NAS, DPAL GSANG BA 'DUS PA'I RGYUD LAS GSUNGS PA'I RIM PAS, SRID
PA BAR MA'I RNAM PAR DAG PA'I RNAL 'BYOR GSUNGS PA NI, AOm ZHES
BYA BA LA SOGS PA YIN TE, AOm ZHES BYA BA NI NGES PA'O, ,SH'U
N+YA T'A

ZHES BYA BA NI STONG PA NYID DANG, MTSAN MA MED PA DANG, SMON PA
MED PA'I NYE BAR MTSON PA STE, RNAM PAR THAR PA'I SGO GSUM PO 'DI
DAG RNAL 'BYOR BAS RIM PA JI LTA BA BZHIN DU BSGOM PAR BYA'O, ,DE
YANG SNGAGS AOm GYI GZUGS NI DKAR PO, ,A'A:'I GZUGS NI DMAR PO,

@147B H'Um GI GZUGS NI NAG PO'O, ,BADZRA ZHES CI'I PHYIR SMOS SHE
NA, RDO RJE LTAR NYON MONGS PA CAN GYI RI BO RNAM PAR 'JIG PA'I
STONG PA NYID DANG, MTSAN MA MED PA DANG, SMON PA MED PA'I RNAM
PAR THAR PA'I SGO GSUM GYI RANG BZHIN CAN GYI SKU DANG GSUNG DANG
THUGS RDO RJE'I SA BON, DZNY'A NA SVA BH'A BA

STE; BDAG NI YE SHES KYI BDAG NYID CAN GYI NGO BO NYID DU GDONG
MA NYID NAS GYUR PA YIN NO, ,'DI DAG GIS NI SEMS RANG BZHIN GYIS
'OD GSAL BA NYID DU STON TO, ,CI'I PHYIR 'DIS SKAD CIG MA NYID
KYIS RDO RJE SEMS DPA' LA SOGS PA'I RNAM PA YONGS SU BZUNG NAS,
SEMS CAN

GYI DON MI BYED PAR YI GE LNGA'I GZUGS SU GNAS PAR BYED CE NA,
,DE BRJOD PAR BYA STE, 'KHOR BA NI RTEN CING 'BREL PAR 'BYUNG
BA'I YAN LAG BCU GNYIS KYI RANG BZHIN CAN YIN LA, DE'I GNYEN POR
LHAG PAR MOS PAS SLOB DPON GYIS SGRUB PA'I THABS 'DI BSTAN PA YIN
LA, DE

YANG BCOM LDAN 'DAS KYIS SRID PA GSUM DU GSUNGS TE, 'CHI BA'I
SRID PA DANG, SRID PA BAR MA DANG, SKYE BA'I SRID PA'O, ,DE LA
'CHI BA'I SRID PA NI, GNAS YONGS SU GYUR PA'I RNAL 'BYOR RO,
,SRID PA BAR MA NI YI GE LNGA PO'I SNGAGS KYI RNAM PAR BSGOM
PA'O, ,SLAR SKYE BA'I SRID PA

NI 'DZAM PA'I RDO RJE YONGS SU GRUB PA'O, ,SRID PA BAR MA ZHES
BYA BA 'DI CI ZHIG YIN ZHE NA, 'DI NI 'CHI BA DANG, SKYE BA'I
SRID PA'I BAR DU GANG ZHIG 'BYUNG BA STE, 'CHI BA'I SRID BA DANG
SKYE BA'I SRID PA'I BAR DU BDAG NYID KYI DNGOS PO MNGON PAR BYUNG
BAR GYUR PA GANG YIN PA DE NI SRID PA BAR MA ZHES

BSHAD LA, ,DE YANG SEMS KYI NGO BO ZLA BA LTA BU'I GZUGS CAN
DBANG PO THAMS CAD KUN DU RDZOGS PA, DBANG PO LNGA RIGS MTHUN PAS
MTHONG BA STE, AOm A'A: H'Um DANG, YI GE HO: SENG BO 'OD 'PHRO BA
GNYIS KYI BAR DU CHUD PA, JI SRID DPAL RDO RJE SEMS DPA'I DKYIL
'KHOR GYI 'KHOR LO

SPROS KYI BAR DU 'DUG PA YIN LA, 'DI NI MA RIG PA RNAM PAR DAG PA
STE, MA RIG NYON MONGS SNGON GNAS SKABS, ,ZHES BSHAD PA'I PHYIR
RO, ,THAMS CAD DU NYES PA DANG BRAL BA NYID DANG, YON TAN THAMS
CAD KYI RANG BZHIN DANG, ,'DOD PA NYID NI RNAM PAR DAG PA ZHES
BSHAD

@148A *, ,DO; ,DANG PO'I SBYOR BA'I DBANG DU MDZAD NAS GSUNGS PA
NI DE 'OG CES BYA BA LA SOGS PA GSUNGS PA YIN TE, GNAS YONGS SU
GYUR PA'I RJES THOGS LA CHOS 'BYUNG BA'I PHYAG RGYA BSGOM PA'I
BYA BA NI SKYE BA'I GNAS KYI RGYU YIN ZHING, 'KHOR BA'I CHOS MA
LUS

PA SKYED PA'I NGO BO NYID YIN NO, ,GANG DU SGOM ZHE NA, H'Um GIS
RDO RJE BYAS PA'I SAR, ,ZHES BYA BA SMOS TE, YI GE H'Um RDO RJE
LTAR SHIN TU BRTAN PAR BYAS PA'I SA GANG YIN PA DER RO, ,DE GANG
LAS BYUNG ZHE NA, KUN DU BZANG PO LAS BYUNG BAR, ,ZHES BYA BA
SMOS TE, RANG GI MTSAN

MA LAS YANG DAG PAR BYUNG BA'I KUN DU BZANG PO YONGS SU GYUR PA'I
RANG BZHIN CAN NO, ,BSAM PA NI ZHES BYA BA NI SRID PA BAR MA DO'I
GNAS SKABS SU DE LA DMIGS PA'I SEMS BSGOMS PAS BRTAN PAR BYA'O
ZHES PA'I DON TO, ,KUN DU BZANG PO NI SKU MDOG DANG ZHAL DANG
PHYAG DPAL BDE BA

CHEN PO DANG 'DRA BA SNA TSOGS RDO RJE DE YANG SNA TSOGS PADMA
RGYAS PA'I STENG NA GNAS PA'I H'Um LAS BYUNG BAR BSAM MO, ,CHOS
'BYUNG BA DE JI LTA BUR BSAM ZHE NA, STON KA'I ZHES BYA BA LA
SOGS PA SMOS TE, STON KA'I YAR GYI ZLA BA LTAR RAB TU DKAR ZHES
SHIN TU DANG BA'I RANG BZHIN

CAN MTHA' YAS PA'I PHYOGS NA GNAS PA STE, NAM MKHA'I KHAMS MA LUS
PAR KHYAB PA NAG PO DANG, DKAR PO DANG, SER PO DANG, DMAR PO
DANG, LJANG GU'I MDOG CAN GYI 'OD SNA TSOGS PA DANG LDAN PA STE,
DE'I RANG BZHIN GYI MDOG NI DKAR BA NYID YIN NO, ,GZHAN YANG GRU

GSUM GYEN DU GNAS PA STE, GRU GSUM DU GNAS PA LAS, ZUR GCIG NI SA
LA ZUR GNYIS NI STENG NA GNAS PA STE, 'JIG RTEN DU JI LTAR GRAGS
PA LTA BU'O, ,GZHAN YANG NANG NA NAM MKHA'I RANG GI NGO BOR BYANG
CHUB KYI SEMS KYI RNAM PAR RDO RJE 'DZIN PA GANG LA YOD CING DBUS
NA

GNAS PA STE NANG DU CHUD PAR SNA TSOGS PADMA MDOG SER PO DANG,
SNA TSOGS RDO RJE DAG GIS MDZES PAR BYAS SHING, DE'I PHUN SUM
TSOGS PA DANG LDAN PA'O ZHES BYA BA'I BAR DU STE, SNA TSOGS
PADMA'I STENG DU BSTAN PA'I STENG NA SNA TSOGS RDO RJE GNAS PA'O,
,GZHAL YAS KHANG YONGS

@148B SU BSKYED PA GSUNGS PA NI, BHR'Um GYI ZHES BYA BA LA SOGS
PA YIN TE, BH'Um GYI 'KHOR LO LAS BYUNG ZHES BYA BA NI DER GZHAL
YAS KHANG RNAM PAR BSGOM PAR BYA'O ZHES BYA BA'I BAR DU STE, DER
ZHES BYA BA CHOS 'BYUNG GI PHYAG RGYA'I DBUS NA GNAS PA'I SNA
TSOGS PADMA DANG, SNA TSOGS RDO RJE'I LTE BA

LA KHANG PA BRTZEGS MAR BSAM PA STE, KHANG PA YANG YIN LA BRTZEGS
MA YANG YIN PAS KHANG PA BRTZEGS MA STE, DON DAM PAR SGYU MA
DANG, SMIG RGYU DANG, DRI ZA'I GRONG KHYER LTA BU'O, ,DE YANG,
ZUR BZHI PA LA SGO BZHI PA, ,RTA BABS BZHIS NI RNAM PAR MDZES,
,DRIL BU DAR DANG BA

DAN SOGS, ,SGO DANG SGO KHYUD MTSAMS RNAMS SU, ,RDO RJE RIN CHEN
RNAMS KYIS SPRAS, ,DRA BA DRA PHYED NYI ZLA DANG, ,DAR DANG ME
TOG PHRENG BAS MDZES, ,ZHES BYA BA'I GZHAL YAS KHANG YI GE BHR'Um
GYI 'KHOR LO LAS BYUNG BA RNAM PAR BSAM PAR BYA STE, BHR'Um LAS
'KHOR LO RTZIBS BRGYAD

PA'AM, ,BCU GNYIS PA SER PO, DE'I DBUS SU YI GE AOm LAS BYUNG
BA'I RNAM PAR SNANG MDZAD RIG PA DANG BCAS PA RNAM PAR BSAMS LA,
DE'I YAN LAG YONGS SU GYUR PA LAS KHAG PA BRTZEGS MAR RNAM PAR
BSAM PAR BYA'O, ,GZHAN YANG THUB PA'I DBANG PO RNAMS KYI

'OD KYI DKYIL 'KHOR TE, NYI MA DANG ZLA BA GANG YIN PA DE RNAMS
KYI 'OD ZER TE, 'OD ZER RNAMS KYIS PHYOGS KYI TSOGS MA LUS PAR
KUN DU KHYAB PA GANG YIN PA DE LA DE SKAD CES BYA'O, ,GZHAL YAS
KHANG YONGS SU BSKYED PA BSHAD NAS, DE'I RANG GI NGO BO MDZES PAR
BSTAN

PAS; RGYU DANG 'BRAS BU'I NGO BO SNGON DU 'GRO BAS RNAM PAR DAG
PA GSUNGS PA NI MI MNYAM PA DAG CES BYA BA LA SOGS PA YIN TE,
GANG GI ZUR BZHI PO STE, GRVA BZHI PO DE MNYAM PA'O, ,CI'I PHYIR
ZHE NA, RGYU NI MI MNYAM PA DAG MED PA'I PHYIR ZHES BYA BA YIN
TE, SNGON BYANG CHUB SEMS

DPA'I GNAS SKABS SU, ,SEMS CAN THAMS CAD LA BYAMS PA'I THUGS KYIS
'GRO BA KUN LA DMIGS PAR MDZAD PA DE'I RGYU MTHUN PA'I 'BRAS BU
NI ZUR BZHI PA NYID DO, ,'DIR YANG MI MNYAM PA MED PA NI RGYU YIN
LA, ZUR BZHI PA NYID NI 'BRAS BU'O, ,DRAN DANG DBANG PO MCHOG

@149A *, ,BZHI SGO RNAMS YIN, ,ZHES BYA BA NI, ,SHAR DANG LHO
DANG NUB DANG BYANG GI SGO BZHI PO DE RNAMS NI DRAN PA DANG,
DBANG PO MCHOG RNAMS KYI PHUL DU BYUNG BA YIN NO, ,DRAN PA DAN
DBANG PO DANG ZHES THOG MA DANG THA MA SMROS PAS, DRAN PO NYE BAR
GZHAG PA BZHI DANG, YANG DAG

PAR SPONG BA BZHI DANG, RDZU 'PHRUL GYI RKANG PA BZHI DANG, DBANG
PO LNGA RNAMS LA BYA STE, DRAN PA NYE BAR GZHAG PA LA SOGS PA'I
RGYU YIN LA, SGO BZHI NI 'BRAS BU YIN NO, ,DE LA 'DI NI LUS DRAN
PA NYE BAR GZHAG PA STE, RIGS KYI BU LUS LA 'DI LTAR DRAN PA NYE
BAR 'JOG STE, LUS

'DI NI BDAG PO MED PA'O, ,LUS ZHES BYA BA DANG, PHUNG PO ZHES BYA
BA NI GLO BUR BA'I THA SNYAD KYIS THA SNYAD DU BRJOD PA NAD BRGYA
STONG GI TSANG, SKRA DANG, BA SPU DANG, SEN MO DAN, SO DANG, RUS
PA DANG, PAGS PA DANG, TSIL DANG, RKANG DANG, BSHAD PA DANG, GCI BA
LA

SOGS PA MI GTZANG BA'I RDZAS SNA TSOGS PA LA 'DIR LUS GANG ZHIG
YIN, DES NA LUS 'DI NI NAM MKHA' DANG MNYAM PA'O ZHES BYA BA 'DI
NI LUS DRAN PA NYE BAR GZHAG PA ZHES BSHAD DO, ,'DI NI BYANG CHUB
SEMS DPA' RNAMS 'DI LTAR TSER BA SKYED PAR BYED DE, MI RTAG PA LA
MI RTAG PA

NYID KYI RANG BZHIN CAN DANG, SDUG BSNGAL BA LA SDUG BSNGAL BA
DANG, BDAG MED PA LA BDAG MED PA DANG, MI GTZANG BA LA MI GTZANG
BA'O ZHES TSOR BA PO NYE BAR MA MTHONG LA, DE MA MTHONG BAS TSOR
BYANG NYE BAR MA MTHONG STE, NANG NA MA YIN PHYI ROL NA MA YIN,
,GNYI GA'I BAR NA NYE BAR

MI DMIGS PA, 'DI NI TSOR BA DRAN PA NYE BAR GZHAG PA'O, ,'DI NI
RIGS KYI BU SEMS LA 'DI LTAR YANG DAG PAR RJES SU LTA STE, SEMS
ZHES BYA BA NI MING TZAM GZUGS MED BA LTAR MED, RANG BZHIN GYIS
'OD GSAL BA, GLO BUR BA'I DRI MA RNAMS KYIS MA RUNG BAR BYAS PA
DRI ZA'I

GRONG KHYER DANG, SGYU MA DANG, SMIG RGYU DANG, CHU ZLA DANG, RMI
LAM LTA BU'O ZHES SEMS LA DRAN PA NYE BAR 'JOG GO, ,'DI NI RIGS
KYI BU CHOS THAMS CAD LA CHOS KYI RJES SU LTA ZHING GNAS PA NI
PHRA RAB TZAM GYI CHOS KYANG YANG DAG PAR RJES SU MI MTHONG NGO,
,DE LA CHOS GANG ZHE NA,

@149B BDAG MED PA'I DON DANG, 'BYUNG BA MED PA'I DON DANG, SEMS
CAN MED PA'I DON DANG, SROG MED PA'I DON DANG, CHAD PA MED PA'I
DON DANG, RTAG PA MED PA'I DON DANG, CHOS THAMS CAD STONG PA'I
BAR DU MTHONG BA 'DI NI CHOS DRAN PA NYE BAR GZHAG PA'O, ,YANG
DAG PAR SPONG

BA RNAMS GANG ZHE NA, 'DI LTA STE, SDIG PA MI DGE BA'I CHOS MA
SKYES PA RNAMS MI BSKYED PA'I PHYIR 'DUN PA BSKYED CING BRTZON
'GRUS RTZOM LA, SEMS RAB TU 'DZIN PAR BYED PA DANG, SDIG PA SKYES
PA RNAMS 'JIG PA'I PHYIR DANG, DGE BA'I CHOS SKYES PA RNAMS GNAS
PAR BYA BA'I

PHYIR DANG, DGE BA'I CHOS MA SKYES PA RNAMS BSKYED PAR BYA BA'I
PHYIR DANG, 'DUN PA SKYED CING BRTZON 'GRUS RTZOM LA SEMS RAB TU
'DZIN PAR BYED PA'O, ,DE LA RDZU 'PHRUL GYI RKANG PA BZHI GANG
ZHE NA, 'DUN PA DANG, BRTZON 'GRUS DANG, SEMS DANG, DPYOD PA'I
TING NGE 'DZIN

ZHES BYA'O, ,DE LA 'DUN PA NI GANG CHOS 'DI RNAMS MNGON DU BYED
PA'O, ,BRTZON 'GRUS NI GANG CHOS 'DI RNAMS RDZOGS PAR BYED PA'O,
,SEMS NI GANG CHOS 'DI RNAMS LA SO SOR RTOG PA'O, ,DPYOD PA NI
GANG CHOS 'DI RNAMS LA MKHAS PA STE, DE RDZU 'PHRUL GYI RKANG PA
LA SOGS PA LA GNAS

PAS RDZOGS PAR BYED PAS, DES NA RDZU 'PHRUL GYI RKANG PA ZHES
BYA'O, ,DE LA DBANG PO LNGA GANG ZHE NA, LHA'I BU GANG CHOS THAMS
CAD MA SKYES PAR DAD PAR BYED PA DANG, MA SKYES PA'I PHYIR RANG
BZHIN GYIS DON 'PHO BA MED PAR SHES PA 'DI NI DAD PA'I DBANG
PO'O, ,GANG THAG RING BA DANG NYE BA'I 'DU

SHES DANG BRAL BAS CHOS THAMS CAD LA SEMS GTONG BAR MI BYED PA
'DI NI BRTZON 'GRUS KYI DBANG PO'O, ,GANG CHOS THAMS CAD YID LA
MI BYED CING DMIGS PA'I DBANG DU BYAS NAS DRAN PA NYE BAR MI 'JOG
PA 'DI NI DRAN PA'I DBANG PO'O, ,GANG CHOS THAMS CAD NYE BAR MI
SOGS SHING,

CHOS THAMS CAD NYE BAR MI DMIGS PA 'DI NI TING NGE 'DZIN GYI
DBANG PO'O, ,GANG CHOS THAMS CAD BSKYED PA DANG BRAL BA DANG,
CHOS THAMS CAD SKYE BA DANG BRAL BA DANG, CHOS THAMS CAD RANG
BZHIN GYIS STONG PAR MTHONG BA 'DI NI SHES RAB KYI DBANG PO'O,
,BSAM GTAN BZHI PO DAG GI

@150A *, ,RTA BABS DANG, ZHES BYA BA NI GANG DU BSAM GTAN BZHI PO
NYID RTA BABS BZHI RU GYUR PA STE, RTA BABS NI GZHAL YAS KHANG GI
PHYI ROL NA KA BA'I SKO YOD PA'O, ,DE LA BSAM GTAN BZHI'I 'BRAS
BU NI RTA BABS BZHI YIN TE, 'DOD PA'I NYES DMIGS MTHONG STE,

SKYE BAS 'DOD PA'I BDE BA'I 'DOD CHAGS DANG BRAL BA LA RTZE GCIG
PA'I RANG BZHIN CAN NI DANG PO'O, ,MA BRTAGS PA NYID 'DOD PA'I
'DOD CHAGS DANG BRAL BA'I YON TAN LA DMIGS PA'I SEMS RTZE GCIG PA
NYID LA DMIGS PA NI GNYIS PA'O, ,SEMS DAG PA'I 'DOD CHAGS

DANG BRAL BA NI GSUM PA'O, ,DBUGS RNGUB PA DANG, DBUGS 'BYUNG BA
DANG, LUS KYI BDE BA'I 'DOD CHAGS DANG BRAL BA NI BSAM GTAN BZHI
PA'O, ,DE YANG RTOG PA DANG DPYOD PA DANG BCAS PA'I G-YO BA'I
RLABS DANG LDAN PA NI DANG PO'O, ,DGA' BA DANG BDE BA NI GNYIS
PA'O,,

BDE BA LAS NYAMS PA'I 'JIGS PAS NYAM THAG PA NI GSUM PA'O, ,RO
GCIG PA NYID DU GYUR PA 'DI NI BZHI PA'O ZHES JI SKAD BSHAD PA
LTA BU'O, ,TING NGE 'DZIN GYI KHA KHYER GYIS NI KUN NAS BSKOR,
,ZHES BYA BA NI TING NGE 'DZIN RNAMS NYID NI KHA KHYER YIN TE, DE
RNAMS KUN NAS BSKOR

CING YONGS SU CHOD PA STE, PHYOGS BZHI KUN NAS BSKOR BA'O, ,DE LA
SEMS DANG SEMS LAS BYUNG BA 'DI LA MNYAM PAR BYAS NAS TING NGE
'DZIN TE, SEMS KYI RTZE GCIG PA'O, ,KHA KHYER NI RTZIG PA'I PHYI
ROL DU NGOS KYI STEGS BU'I TSUL LO, ,TING NGE 'DZIN DE DPA' BAR
'GRO BA

DANG; NAM MKHA' MDZOD DANG, DRI MA MED PA DANG, SENG GE RNAM PAR
ROL PA LA SOGS PA SNGAR BYANG CHUB SEMS DPA'I GNAS SKABS SU
BSGOMS PAR GYUR PA DE'I 'BRAS BU NI KHA KHYER RNAMS YIN NO ZHES
BYA BA'I DON TO, ,KHA KHYER DER LEGS BRTEN PA ZHES BYA BA LA SOGS
PA

LA; KHA KHYER DER ZHES BYA BA NI KHA KHYER BZHI PO DE RNAMS SU
LEGS PAR BRTEN ZHING GNAS PA'I MCHOD PA DAM PA 'DZIN PA'I GZUNGS
KYI TSOGS GANG YIN PA'I GZUNGS NI DON DANG, GZHUNG DANG, NGES
PA'I TSIG DANG, THAMS CAD DE KUN NAS NYON MONGS PA DANG, RNAM PAR
BYANG BA

@150B LA SOGS PA'I RANG GI NGO BO NYID 'DZIN CING MI BRJOD PA'I
LAS CAN GYI SEMS LA BZLAS PA'I KHYAD PAR RO, ,DE DAG NYID NI
MCHOD PA 'DZIN PAR DKYIL 'KHOR DU BSAM PAR BYA STE, GLU DANG, ROL
MO DANG, GAR DANG, BSTOD PA SMRA BA LA SOGS PA DANG, ME TOG DANG,
BDUG

SPOS DANG, DRI DANG, MAR ME DANG, LHA BSHOS LA SOGS PA LA LONGS
SPYOD PA'I KHYAD PAR THAMS CAD 'DZIN CING, SGEG PA SNA TSOGS DANG
LDAN PA'I RNAM PA DANG BCAS SHING, ZHAL DANG, PHYAG DANG, PHYAG
MTSAN DANG LDAN PAR BSAM PAR BYA'O, ,GZUNGS KYI SGRA SMOS

PAS; PHA ROL TU PHYIN PA BCU DANG, SA BCU DANG, DBANG BCU RNAMS
KYANG SHUGS KYIS SBYAR BAR BYA STE, DKYIL 'KHOR GYI MCHOD PA'I
CHO GA LAS, SHAR PHYOGS SU NI SA RNAMS BRI, ,DE BZHIN LTOR NI RAB
'BAR BA'I, ,PHA ROL PHYIN PA THAMS CAD BRI, ,NUB TU DBANG RNAMS

BCU PO STE, ,BYANG DU GZUNGS NI THAMS CAD BRI, ,ZHES BSHAD PA YIN
NO, ,SNA TSOGS RGYAN RNAMS ZHES BYA BA LA SOGS PA LA, SNA TSOGS
RGYAN RNAMS KUN NI MU TIG GI CHUN 'PHYANG DANG, NOR BUS SPRAS
PA'I GDU BU DANG, DPUNG RGYAN RNAMS KYIS SNA TSOGS SHING NGO
MTSAR SKYED

PAR BYED PA'O, ,DE CI'I PHYIR ZHE NA, GANG PHYIR 'GRO BA'I BSAM
KUN RDZOGS MDZAD PA, ,ZHES BYA BA SMOS TE, GANG GI PHYIR SBYIN PA
DANG, SNYAN PAR SMRA BA DANG, DON MTHUN PA DANG, DON SPYOD PA STE
BSDU BA'I DNGOS PO BZHI PO SNGON CHAD MDZAD PAR GYUR PA DE'I
'BRAS BU NI GZHAL

YAS KHANG RGYAN RNAM PA SNA TSOGS PA THAMS CAD KYIS BRGYAN PA YIN
NO, ,DE LA SBYIN PA NI RNAM PA GSUM STE, SBYIN PA DANG, SBYIN PA
CHEN PO DANG, SHIN TU SBYIN PA'O, ,DE LA ZAS DANG, SKOM DANG
BZHON PA DANG GOS LA SOGS PA GTONG BA NI SBYIN PA'O, ,CHUNG MA
DANG, BU DANG,

BU MO DANG, BRAN PHO DANG, BRAN MO DANG, KHANG KHYIM DANG, RGYAL
SRID YONGS SU GTONG BA NI SHIN TU SBYIN PA'O, ,SHA DANG, KHRAG
DANG, MGO DANG, MIG DANG, LUS DANG, LUS KYI PHYED DANG, SPYI
GTZUG LA SOGS PA GTONG BA NI SBYIN PA CHEN PO'O, ,SLONG BA RNAMS
DANG

@151A *, ,CHOS NYAN PA RNAMS LA RNAR SNYAN PA'I TSIG SMRA BA NI
TSIG SNYAN PAR SMRA BA'O, ,BDAG LA JI LTA BA BZHIN DU GZHAN RNAMS
KYI MNGON PAR RDZOGS PAR BYED PA NI DON MTHUN PA'O, ,THEG PA GANG
LA BDAG YON TAN GYI 'DU SHES SU GYUR PA DE NYID LA GZHAN DAG RAB
TU 'JOG

PAR BYED PA 'DI NI DON SPYOD PA'O, ,RLUNG GIS BSKYOD PA ZHES BYA
BA LA SOGS PA LA 'DUL BA ZHES BYA BA'I BSTAN BCOS KYIS GANG
BSKYOD CING KHYAB PAR GYUR PA'I BCOM LDAN 'DAS KYI GSUNG RAB YAN
LAG DGU DANG LDAN PAS DAM PA'I CHOS KYI BSTAN BCOS THAMS CAD LA
KHYAB PAR

BYED PA GANG YIN PA DE, 'DUL BA SMOS PAS CHOS MNGON PA YANG BSDU
STE, MDO DANG, DBYANGS KYIS BSNYAD PA DANG, LUNG BSTAN PA DANG,
TSIGS SU BCAD PA DANG, CHED DU BRJOD PA DANG, DE LTA BU BYUNG BA
DANG, SKYES PA'I RABS DANG, SHIN TU RGYAS PA DANG,

RMAD DU BYUNG BA ZHES BYA BA'I BCOM LDAN 'DAS KYI GSUNG RAB YIN
LA, DE LAS MDO TZAM DU STON PAS MDO'I SDE STE, GSUNG RAB MA LUS
PAR MDOR STON PA'O, ,YANG NA SKAL BA JI LTA BAR SKYES BU'I DON
STON PAS NA MDO'I SDE'O, ,DBYANGS KYIS BSNYAD PA NI GSUNG DBYANGS
YAN

LAG DRUG CU DANG YANG DAG PAR LDAN PA'O, ,BSTOD PA SMRA BA DANG,
CHOS STON PA LA SOGS PAR 'DIS LUNG STON PAS NA, LUNG STON PA STE,
LAS KYI KHYAD PAR GZIGS PAS MA 'ONGS PA'I CHA NYE BAR STON PAR
MDZAD PAS SO, ,TSIGS SU BCAD PA NI TSIGS SU BCAD PAR SBYAR RO, ,

CHED DU BRJOD PA NI SNGON MA BYUNG BA'I YANG DAG PA'I DON BZANG
PO THOB PAS YONGS SU MGU STE, AE MA HO SANGS RGYAS ZHES BYA BA LA
SOGS PA NYE BAR SMRA ZHING LEGS SO ZHES BYA BA STON TO, ,DE LTA
BU BYUNG BA NI SANGS RGYAS NAS 'DAS PA'I SKYE BA GZHAN DAG STON
PAR MDZAD PA'O, ,SKYES PA'I

RABS NI SANGS RGYAS KYI 'DAS PA LA SOGS PA'I SKU TSE BLANGS PA
STON PAR MDZAD PA'O, ,SHIN TU RGYAS PA NI DNGOS PO GCIG DBYE BA
TSAD MED PAS NYE BAR STON PAR MDZAD PA'O, ,RMAD DU BYUNG BA NI
LAS CHUNG DU LA YANG LAS KYI RNAM PAR SMIN PA TSAD MED PA NYE BAR
STON PAR MDZAD PA'O, ,DE LTA BU

@151B NI DAM PA RNAMS KYI CHOS YIN PAS NA DAM PA'I CHOS TE, MKHAS
PAS SHES PAR BYA BA YIN PA'I PHYIR RO, ,DAM PA'I CHOS DE NI KUN
DU 'GRO BA ZHES BYA STE, TSUL GSUM LA KHYAB PA'O, ,DE YANG GANG
GI PHYIR SEMS CAN THAMS CAD LA YAN LAG DGU DANG 'DRES PA'I DAM
PA'I CHOS KYI GSUNG

RAB STON PAR MDZAD PA YIN LA, RGYU DES NA RLUNG GIS BSKYOD PA
ZHES BYA BA RLUNG GIS BSKYOD CING G-YO BAR BYAS PA'I BA DAN GYI
MTSAN MA'I PHRENG BA DANG, DE'I DRIL BU STE G-YER KHA DE LAS
BYUNG BA'I SGRA SGROGS SHING, SGRA GRAG PA DANG LDAN PA'I GZHAL
YAS KHANG ZHES BYA BA'I BAR DU'O, ,

ME LONG ZHES BYA BA LA SOGS PA LA ME LONG NYID NI ME LONG YIN TE,
MA RIG PA KUN DU SBYONG BAR BYED CING CHOS THAMS CAD MNGON PAR
RTOGS PA NI YE SHES SO, ,RANG BZHIN GYIS 'OD GSAL BAR GYUR PAS
DRI MAS GOS PA MED PA'I PHYIR, RTAG TU DRI MA MED PA'O, ,BYANG
CHUB KYI YAN

LAG NYID ME TOG YIN TE, BYANG CHUB SEMS DPA'I GNAS SKABS SU BYANG
CHUB KYI YAN LAG BDUN BSGOM PA GANG YIN PA DE NYID SHIN TU PHUL
DU BYUNG BA'I DRI DANG LDAN PA'I ME TOG RNAMS YIN NO ZHES BYA
BA'I DON TO, ,DE LA BYANG CHUB KYI YAN LAG BDUN NI, DRAN PA GANG
GIS CHOS THAMS

CAD RNAM PAR DPYAD NAS CHOS THAMS CAD NI RANG GI MTSAN NYID KYIS
STONG PA'O ZHES BYA BA 'DI NI DRAN PA YANG DAG BYANG CHUB KYI YAN
LAG GO, ,CHOS KYI PHUNG PO BRGYAD KHRI BZHI STONG RAB TU RNAM PAR
'BYED PA'I YE SHES KYIS DE JI LTA BA BZHIN DU RNAM PAR SPYOD CING
BKRI BA'I DON DANG, NGES PA'I

DON DANG, KUN RDZOB DANG, DON DAM PA DANG, BRDA DANG, RNAM PAR
NGES PA'I DON 'DI NI CHOS RAB TU RNAM PAR 'BYED PA BYANG CHUB KYI
YAN LAG CES BYA'O, ,DRAN PA GANG LA CHOS RAB TU RNAM PAR 'BYED PA
'DI'I DGA' BA DANG, SHIN TU SBYANGS PA'I TING NGE 'DZIN DANG,
BTANG

SNYOMS KYI SHES PAS MNGON PAR ZHEN PA 'DI NI BRTZON 'GRUS YANG
DAG BYANG CHUB KYI YAN LAG CES BYA'O, ,CHOS KYI DGA' BA'I SEMS MA
ZHUM ZHING RAB TU DANG BA DANG, MNGON PAR 'DOD PA DANG, GANG GIS
NYON MONGS PA NYE BAR ZHI BAR BYED PA 'DI NI DGA' BA YANG DAG
BYANG CHUB

@152A *, ,KYI YAN LAG CES BYA'O, ,RAB TU SBYANGS PA'I SEMS GANG
GIS NYON MONGS PA 'JIG CING SGRIB PA DANG BRAL LA, ZHI GNAS LA
'JUG PA LA DMIGS PA'I SEMS SU NYE BAR 'JOG PA 'DI NI SHIN TU
SBYANGS PA YANG DAG BYANG CHUB KYI YAN LAG CES BYA'O, ,GANG MNYAM

PAR GZHAG PA'I SEMS KYIS CHOS KYI YE SHES MNGON PAR SANGS RGYAS
SHING CHOS THAMS CAD MNYAM PA NYID KYIS JI LTA BA BZHIN DU LHAG
PAR MOS PA 'DI NI TING NGE 'DZIN YANG DAG BYANG CHUB KYI YAN LAG
CES BYA'O, ,GANG 'DI YID BDE BAS CHOS GANG LA SEMS MNGON PAR MA
ZHEN CING 'JIG

RTEN GYI CHOS KYIS MI 'PHRENG BA DANG MI GNOD PA 'DI NI BTANG
SNYOMS YANG DAG BYANG CHUB KYI YAN LAG CES BYA'O, ,BYANG CHUB KYI
YAN LAG 'DI RNAMS RGYUR GYUR BA'I YON TAN GANG YIN PA DE'I 'BRAS
BU NI ME TOG PHUN SUM TSOGS PA YIN LA, DES DRA BA DANG DRA BA
PHYED PA ZHES BYA BA MU TIG

GI CHUN 'PHYANG DBUS NA NOR BUS MDZES PA LA NI DRA BA ZHES BYA
LA, DBUS NA BRGYAN PA MED PA LA NI DRA BA PHYED PA ZHES BYA'O,
,ME LONG NI ME LONG NYID DO, ,ME TOG GI PHRENG BA NI MAND'A RA BA
DANG, AUTPALA DANG, MA LI KA DANG, DZ'A TI DANG, BA KU LA LA
SOGS PA LAS RGYAN DU BYAS PA STE,

DE SGO KHYUD DANG, SGO 'GRAM GYI NGOS DANG 'BREL PAR GNAS PA'O,
,DES SNA TSOGS PA'I NGO MTSAR BSKYED PA'O, ,DE NYID KYIS NA MNYAM
PA MED PA STE, GZHAN DANG THUN MONG MA YIN PA'O, ,RNAM PAR THAR
PA BRGYAD PO ZHES BYA BA NI GZUGS CAN GZUGS RNAMS LA LTA BA 'DI
NI RNAM

PAR THAR PA DANG PO'O, ,NANG GZUGS MED PAR 'DU SHES PAS PHYI ROL
GYI GZUGS RNAMS LA LTA BA 'DI NI RNAM PAR THAR PA GNYIS PA'O,
,SDUG PA NYID DU MOS PA 'DI NI RNAM PAR THAR PA GSUM PA'O, ,DE
GZUGS NI THOGS PA DANG BCAS PA'O SNYAM NAS GZUGS KYI 'DU SHES LAS

YANG DAG PAR 'DAS TE NAM MKHA' MTHA' YAS SO SNYAM PA 'DI NI RNAM
PAR THAR PA BZHI PA'O, ,NAM MKHA' MTHA' YAS SO SNYAM PA ZHES BYA
BA'I NAM MKHA'I 'DU SHES LAS YANG DAG PAR 'DAS TE RNAM PAR SHES
PA MTHA' YAS SO SNYAM PA 'DI NI RNAM PAR THAR PA LNGA PA'O, ,RNAM
SHES MTHA'

@152B YAS SKYE MA CHED LAS YANG DAG PAR 'DAS TE CI YANG MED PA'I
SKYE MCHED BSGRUBS TE GNAS PA 'DI NI RNAM PAR THAR PA DRUG PA'O,
,CI YANG MED PA'I SKYE MCHED LAS YANG DAG PAR 'DAS TE, 'DU SHES
MED 'DU SHES MED MIN BA SGRUBS TE GNAS PA 'DI NI RNAM PAR THAR PA
BDUN PA'O, ,'DU SHES MED

'DU SHES MED MIN GYI SKYE MCHED LAS YANG DAG PAR 'DAS TE 'DU SHES
DANG TSOR BA 'GOG PA BSGRUBS TE GNAS PA 'DI NI RNAM PAR THAR PA
BRGYAD PA'O, ,'DI RNAMS NI RNAM PAR DAG PA STE, DON DAM PA'I NGO
BO NYID NI DE'I 'BRAS BU GZHAL YAS KHANG GI DBUS NA RNAM PAR
SNANG MDZAD LA

LOGS PA'I GNAS SU, KA BA BZANG PO BRGYAD KYIS NYE BAR MDZES PAR
BYAS PA YIN NO, ,RDO RJE'I TSUL ZHES BYA BA LA SOGS PA LA MI
MTHUN PA'I PHYOGS MA LUS PA RTZA BA NAS 'BYIN PAS, RDO RJE TSUL
TE, THEG PA CHEN PO'O, ,CHOS KYI 'KHOR LO NI SEMS CAN GYI BSAM
PA'I DBANG

GIS PHA ROL TU PHYIN PA DANG, SNGAGS KYI TSUL GYI DBYE BAS RNAM
PA GNYIS SU CHOS STON PAR MDZAD PA'O, ,DE RAB TU BSKOR BA MDZAD
CING YANG DAG PAR STON PAR MDZAD PAS RDO RJE THIG GIS KUN NAS
YONGS SU BSKOR BA YIN TE, RDO RJE'I PHRENG BAS KUN NAS YONGS SU
BCAD CING, RDO RJE RA BA'I

RONGS KYIS YONGS SU BSKOR BA ZHES BYA BA'I DON TO, ,GZUGS SOGS
ZHES BYA BA LA SOGS PA LA, GZUGS LA SOGS PA STE, GZUGS DANG, SGRA
DANG, DRI DANG, RO DANG, REG BYA'I RNAM PAR DAG PA GANG YIN PA
CHOS THAMS CAD SGYU MA DANG 'DRA ZHING GNYIS SU MED PAR BSGOM PA
DE RGYUR GYUR PAS BLA NA MED PA STE,

'JIG RTEN THAMS CAD LAS YANG DAG PAR 'DAS PA'I 'DOD PA'I YON TAN
LNGA PO GANG DU 'OG NAS LHA RNAMS KYI NYE BAR LONGS SPYOD BA'I
NGO BO NYID DU GYUR PA YIN NO, ,MCHOD PA LNGA YIS ZHES BYA BA LA
MCHOD PA LNGA NI ME TOG DANG, BDUG SPOS DANG, DRI DANG, MAR ME
DANG, LHA

BSHOS TE, DES RNAM PAR BRGYAN PA NI SPUD PA'O, ,DE CI'I PHYIR ZHE
NA, GANG GI PHYIR CHOS KYI DBYINGS RNAM PAR DAG PA'I RGYU MTHUN
YIN ZHES BYA BA STE, RGYU MTHUN PA NI RGYU DANG 'DRA'O ZHES BYA
BA'I GTAN TSIGS KYIS NI CHOS KYI DBYINGS KYI SGRAS STON PAS BDUD
RTZI LNGA YIN NO ZHES LA

@153A *, ,LA ZER RO, ,SNA TSOGS ZHES BYA BA LA SOGS PA LA SNA
TSOGS PADMA NI NAG PO DANG, DKAR PO DANG, SER PO DANG, DMAR PO
DANG, LJANG GU'I MDOG CAN NO, ,DE'I 'DAB MA NI PADMA'I 'DAB MA
STE, DE RNAMS LA LEGS PAR GNAS PA'I NYI MA DANG ZLA BA DES

MGON DANG BCAS SHING BYIN GYIS BRLABS LA, MNAN PA'I 'OG NAS BSHAD
PA'I LHA'I GNAS RNAMS GANG YIN PA DER RIN PO CHE NI MA LUS PA
STE, MA RGAD DANG, AINDRA N'I LA DANG, PADMA R'A GA DANG, BEE
d'URYA DANG, MU SA LA GAL BA ZHES BYA BA DE RNAMS KYIS RNAM PAR
SPRAS PA NI

DE'I RANG BZHIN CAN DU BYAS PA ZHES BYA BA'I BAR DU'O, ,'DI NI
'DU BYED RNAM PAR DAG PA'O, ,CHOS 'BYUNG BA'I PHYAG RGYA BSGOM PA
LA SOGS PA'I 'BREL PAS NI, NAM MKHA'I RNAM PAR DAG PA DANG, GZHAL
YAS KHANG BSGOM PAS NI BYA BA DANG, SPYOD PA DANG, ,YONGS SU
LONGS SPYOD

PAS; THAMS CAD RNAM PAR DAG PA YIN PAR BLTA BAR BYA'O, ,DA NI
MNGON PAR BYANG CHUB PA LNGA'I RIM GYIS BCOM LDAN 'DAS RDO RJE
SEMS DPA' BSKYED PA GSUNGS PA NI, BCU DRUG CHA ZHES BYA BA LA
SOGS PA YIN TE, BCU DRUG CHA NI AA LA SOGS PA STE, CHA BCU DRUG
PO NI

STONG PA NYID STON PAR BYED PA YIN NO, ,DE'I TSOGS NI PHUNG PO
STE, DE LAS BYUNG BA'I ZLA BA'I DKYIL 'KHOR YONGS SU RDZOGS PA
DBUS NYID CES PA DBUS MA'I GDAN DU'O, ,DE YANG 'OD ZER DPAG TU
MED PA'I TSOGS KYIS NYE BAR BRGYAN PA DBUS MA'I GDAN LA BZHENGS
PA DBUS KYI

ZLA BAR BSAM PAR BYA'O, ,CHO GA BZHIN DU ZHES PA NI SLOB DPON
GCIG NAS GCIG TU BRGYUD PA'I MAN NGAG LAS BSHAD PAR BYA STE, BCU
DRUG CHA DANG TSOGS LAS BYUNG BA NI DBYANGS KYI YI GE BCU DRUG
STE, DE NYIS 'GYUR DU BYAS PA SKYES BU CHEN PO'I MTSAN SUM CU
RTZA GNYIS YIN PAR

BSTAN TO, ,YI GE KA NAS YI GE HA'I BAR DU SUM CU RTZA GSUM DANG
YI GE YAm BAm LAm ZHES BYA BA SNA MED KYI YI GE GSUM DANG BCAS PA
DANG, GCOD KYI THIG LE GNYIS PO CAN AA ZHES BYA BA DANG, RJES SU
YI GE AAm DANG, [?] KAm ZHES BYA BA LCE RTZA CAN DANG WA ZHES BYA BA
AU PADMA STE, DE LTAR

@153B BZHI BCU PO NYIS 'GYUR DU BYAS PA NI DPE BYAD BZANG PO
BRGYAD CUR YONGS SU BRTAG PAR BYA'O, ,'DI DAG THAMS CAD NI MAR ME
MDZAD BZANG PO'I ZHAL SNGA NAS KYIS, DBYANGS YIG MTSAN DANG YANG
DAG LDAN, ,KA SOGS GSAL BYED 'OD ZER CAN, ,DBUS MA'I ZLA BA'I
GDAN LA

THUGS, ,YE SHES ZLA BA RNAM PAR BSGOM, ,ZHES BSHAD PA YIN NO,
,DBYANGS KYI YI GE BCU DRUG NI MDOG DKAR PO, ,AOm TZITTA PRA TI
BE DHAm KA RO MI, ZHES BYA BA'I SNGAGS LAS BYUNG BA, NANG NAS KUN
NAS ZLUM POR AA LA SOGS PA'I DBYANGS KYI YI GE PHRENG BAR BSGOM
PAR BYA BA

NI SHES RAB KYI NGO BO NYID YIN LA, PHYI ROL DU DE RNAMS LAS
BYUNG BA'I KA LA SOGS PA'I YI GE'I PHRENG BA NYI MA'I MDOG CAN
THABS KYI NGO BO NYID BSAM PAR BYA ZHING, KA LA SOGS PA'I GSAL
BYED KYI YI GE RE RE LA RANG NYID BSAMS LA, AOm BHO DHI TZITTA
AUTP'A DA Y'A MI, ZHES BYA BA

DANG; DBYANGS KYI YI GE DANG GSAL BYED YONGS SU GYUR PA LAS, SHES
RAB THABS KYI BDAG NYID CAN GYI ZLA BA'I DKYIL 'KHOR DE RNAM PAR
BSGOM PAR BYA'O, ,CHO GA BZHIN DU ZHES BYA BA'I SGRA SMOS PA LAS,
'DI DAG RNYED PAR GA LA 'GYUR, ,ZHES 'DIR DOGS PA'I GNAS SU MI

BYA STE, CI'I PHYIR ZHE NA, DER RGYA CHER BSHAD PA BYED PA DAG
GIS 'DI LTAR BRIS PA DANG, DE BZHIN DU DPAL SANGS RGYAS THAMS CAD
DANG MNYAM PAR SBYOR BA LAS, A'A LI K'A LI MNYAM BYAS NAS, ,KHA
YI THAD KAR MDUD PAR BYA, ,DE YI 'OG DANG RI MO RNAMS, ,YI GE
THAMS CAD DGOD

PAR BYA, ,ZHES GSUNGS PA DANG, DE BZHIN DU DPAL DE KHO NA NYID
BSDUS PA LA SOGS PA LAS KYANG 'DI KHO NA LTAR RNAM PAR BZHAG LA,
'DIR YANG BLA MA RNAMS TSAD MA NYID YIN NO, ,DPAL MCHOG DANG PO'I
ZHES BYA BA LA SOGS PA LA, DPAL MCHOG DANG PE NI BYANG CHUB RDO
RJE'O, ,DE'I

SNYING PO NI H'Um NGO, ,SNGAGS DE LAS BYUNG BA NI 'DIR BYANG CHUB
KYI SEMS KYI ZLA BA'I DBUS NA, RDO RJE BZANG PO RTZE LNGA PA RNAM
PAR BSGOM PAR BYA'O, ,NOR BU DMAR 'DRA BA ZHES BYA BA NI STENG NA
PADMA R'A GA'I MDOG CAN, YE SHES RNAM PA LNGA'I NGO BO NYID DE,
'OG TU NAG PO NYID DO, ,AOm TI shthA

@154A *, ,BADZRA ZHES BYA BA'I SNGAGS LAS BYUNG BA'O, ,DPAG MED
CES BYA BA LA SOGS PA LA 'OD ZER KUN NAS 'PHOR BA'I 'OD KYI RTZE
MO LAS BYUNG BA'I SANGS RGYAS KYI TSOGS KYIS PHYOGS KYI TSOGS MA
LUS PAR KHYAB PAR BSAM PA'O, ,DANG PO'I SNYING PO YI GE H'Um GI
DBUS SU MTSAN

MA'I MGON DANG BCAS PAR BSAM PAR BYAS LA, AOm BADZRA A'ATMA
KO&HAm, ZHES BYA BA'I SNGAGS 'DIS NGA RGYAL DANG LDAN ZHES BYA
BA DANG, MTHA' YAS PA'I SPRUL PA RNAMS KYIS 'GRO BA'I MCHOG RNAMS
KYI DON BYAS PAR GYUR PA STE, YI GE H'Um GI RDO RJE'I 'OD ZER
GYIS BSKOR BA'I 'OD KYI

RTZE MO LAS BYUNG BA'I SANGS RGYAS KYI TSOGS KYI 'OD ZER RNAMS
KYIS 'GRO BA RNAMS SANGS RGYAS KYI GZUNGS SU BSKYED PAR BYA'O,
,THUB MCHOG CES BYA BA LA SOGS PA NAS, RGYAL BA SKYED BYED NYID
KYI SKU RU BSAM, ,ZHES BYA BAR SBYAR TE, THUB PA'I MCHOG NYID
PHRA RAB NI RDO RJE LAS

BYUNG BA'I DON 'OD ZER GYI DRA BA MTHA' MA LAS NGES PAR BYUNG
BA'I SANGS RGYAS RNAMS LAS BSGRUBS SHING, BSKYED PA'I BYANG CHUB
KYI SEMS ZLA BA RDO RJE YONGS SU GYUR PA'O, ,DE NYID KYIS NA
MTSUNGS PA MED PA STE, RANG BZHIN GYIS YONGS SU DAG PA'O, ,ZLA BA
RGYAS 'DRA ZHES BYA BA LA SOGS PA

LA, BCOM LDAN 'DAS KYI SKU DANG ZHAL DBUS MA NI, ZLA BA RGYAS PA
DANG 'DRA BAR DKAR BA YIN LA, ZHAL G-YAS PA NI SNGON PO'O, ,ZHAL
G-YON PA NI DMAR PO'O, ,DE BZHIN DU SNA TSOGS PA'I RIN PO CHE'I
'OD 'BAR BA'I RGYAN GDU BU DANG, DBU RGYAN DANG LDAN PA'I PHYAG
GNYIS

KYIS SNYOMS PAR 'JUG PA'I PHYAG RGYA RIG MA DAM PA STE, M'A MA
K'I LA 'KHYUD PAR MDZAD PA DANG, DE BZHIN DU PHYAG LHAG MA BZHIS
RDO RJE DANG RAL GRI DANG, PADMA DANG, RIN PO CHE BSNAMS PAS
MDZES SHING SBYOR BAR GYUR PA STE, RANG BZHIN GYIS YE SHES LNGA'I
NGO BO NYID DU GYUR PAS RDO RJE NI

YE SHES LNGA'I RANG BZHIN NO, ,RAL GRI NI NYON MONGS PA'I NYES PA
THAMS CAD GCOD PA'O, ,PADMA NI RANG BZHIN GYIS 'DOD CHAGS LA SOGS
PA'I NYES PA'I 'DAM GYIS MA GOS PA'I PHYIR RO, ,YID BZHIN GYI NOR
BU RIN PO CHE NI BSAM PA THAMS CAD RDZOGS PA STE, 'DI NI 'DI DAG

@154B GI RNAM PAR DAG PA'O, ,PHA ROL TU PHYIN PA DRUG RNAM PAR
DAG PA NI PHYAG DRUG GO, ,KHAMS GSUM ZHES BYA BA BA SPU'I BUG MA
LUS PA'I RTZE LAS BYUNG BA'I 'OD ZER GYI TSOGS LAS SKYES PA'I
SANGS RGYAS KYI TSOGS RNAMS KYIS KHAMS GSUM MA LUS PA KHYAB PAR
MDZAD PA'O, ,RNAM PAR THAR

PA'I SGO GSUM ZHES BYA BA NI STONG PA NYID DANG MTSAN MA MED PA
DANG SMON PA MED PA'I RNAM PAR THAR PA'I SGO GSUM PO'I RNAM PAR
DAG PA GANG YIN PA NI DON DAM PA'I RANG BZHIN TE, DES KHA DOG
GSUM GYI RANG BZHIN CAN GYI ZHAL GSUM MNGA' BA YIN LA, SHES RAB
DANG THABS GNYIS

SU MED PA'I YE SHES KYI PHYAG RGYA CHEN PO DANG LDAN PAS BUD MED
DANG SKYES PA LTA BU'I BDAG NYID CAN NO, ,SNYING RJE'I MCHOG CES
BYA BA THUGS RJE CHEN POS SPRUL PA KUN RDZOB KYI NGO BO NYID DO,
,RGYAL BA NI DE BZHIN GSHEGS PA RNAMS TE, DE RNAMS KYI BSKYED PA
NI YAB TU GYUR CING, DKYIL

'KHOR GYI LHA MA LUS PA SPRUL PAR BYED PAR BDAG NYID BSAM ZHING
'DI LTAR NGA RGYAL BSKYED PAR BYA STE, AOm AA TH'A SARBA TA TH'A
GA TA STA THO&HAm, ZHES SRID PA BAR MA LA GNAS PA'I RNAL 'BYOR
PAS RANG GI SEMS NYID DE LTAR BSAM PA YIN GYI, MNGON SUM DU BYED
PA NI MA YIN LA, DPAL

RDO RJE SEMS DPA'I RNAL 'BYOR PAS NI SBYOR BA 'DI MNGON SUM DU
BYA'O, ,BSGOM PA 'DIS YAB DANG YUM RNAM PAR DAG PA BSTAN TO, ,DA
NI RAB TU DGA' BA'I BDE BA CHEN PO NYAMS SU MYONG BA'I SPYOD PAS
SEMS CAN THAMS CAD GDON PAR BYA BA'I PHYIR, BCOM LDAN 'DAS DKYIL
KHOR

GYI 'KHOR LO SPRUL PAR MDZAD PA YIN TE, MCHOG TU RJES CHAGS ZHES
BYA BA LA SOGS PA LA, MCHOG KYANG YIN LA RJES SU CHAGS PA YANG
YIN PAS NA, MCHOG TU RJES CHAGS TE, SEMS CAN RNAMS YONGS SU SMIN
PA DANG, GROL BAR BYED PA'I MTSAN NYID CAN GYI 'DOD

CHAGS CHEN PO DE NYID NI PHUN SUM TSOGS PA STE, BLA NA MED PA'I
SBYOR BA'O, ,DES 'DUS BA'I SEMS CAN GYI TSOGS MA LUS PA LA BLTAS
NAS RJES SU CHAGS SHING DBANG DU 'GYUR GYI, CHAGS PA DANG BRAL BA
NI MA YIN NO, ,DE YANG, SANGS RGYAS KUN GYI CHAGS PA YI, ,'DOD

@155A *, ,CHAGS YE SHES RNYOG PA MED, ,CHAGS PAS CHAGS BRAL BCOM
NA NI, ,DES NI BDE BA THAMS CAD STZOL, ,ZHES GSUNGS PA DANG, RNAL
'BYOR THAMS CAD BCOM LDAN 'DAS, ,RDO RJE SEMS DPA' DE BZHIN
GSHEGS, ,DE YI LONGS SPYOD KHAMS GSUM

PA; ,MA LUS PA NI THAMS CAD DO, ,ZHES GSUNGS PAS 'DOD CHAGS CHEN
POS 'DUL BA'I 'JIG RTEN PA RNAMS GDUL BAR BYA BA'I PHYIR, ,DGA'
BA'I SGYU MA'I SGRA YIS ZHES BYA BA LA ROL PAS NA DGA' BA STE,
RAB TU DGA' BA'I ROL PA'O, ,DE LAS BYUNG BA'I RDO RJE DANG PADMA
SGYU

MA LTA BU'I YANG DAG PAR SBYOR BA'I SHUGS LAS BYUNG BA'I SGRA NI
BRAG CA DANG 'DRA BA STE, DES PHYOGS BCU NA DPAL RDO RJE SEMS
DPA'I SKU RU BZHUGS PA'I SANGS RGYAS KYI TSOGS RNAMS BZHUGS
BYA'O, ,DE NI SPYAN LA SOGS PA'I ZHES BYA BA LA SOGS PA LA, DE NI
ZHES BYA BA

NI DGA' BA'I SGRAS ZHUGS PA'I RGYAL BA'I TSOGS DE RNAMS SPYAN LA
SOGS PA'I RIGS GSUM GYI GZUGS DANG DANG GZUGS RDO RJE LA SOGS PA
LHA MO DRUG TU SPRUL PAS PHYUNG NAS, RANG GI RIG MA NI M'A MA K'I
STE, DE'I NANG DU CHUD PAR BYA'O, ,DE NAS BCOM LDAN 'DAS KYI SKU
LA ZHUGS

PA'I SANGS RGYAS KYI TSOGS SPYAN LA SOGS PA LHA MO DGU'I GZUGS SU
PHYUNG NAS M'A MA K'I LUS LA ZHUGS PAR BYA'O ZHES BYA BA'I DON
TO, ,DE'I PADMA'I ZHES BYA BA NI GSANG BA'I PADMA'O, ,LTE BA NI
GSANG BA'I SNA'O, ,NANG DU DKYIL 'KHOR ZHES BYA BA NI RIG PA'I
GSANG BA'I PADMA'I LTE BA'I DBUS

NA GNAS PA'I DKYIL 'KHOR TE, DE BZHIN GSHEGS PA DANG, LHA MO
DANG, BYANG CHUB SEMS DPA' THAMS CAD KYIS YONGS SU GANG BA GTZO
BOR 'JAM PA'I RDO RJE BZHUGS PA'O, ,ZLA ZER LAS BYUNG BAR ZHES
BYA BA NI 'OD GSAL BA'I ZLA BA'I DKYIL 'KHOR LA BZHUGS PA'O, ,

BSAMS NAS BLO YIS ZHES BYA BA NI RANG GI SEMS KYIS YONGS SU GANG
BAR BSGOMS TE, MCHOD PA DANG BDUD RTZI MYANG BA BSGOM PAR BLTA
BAR BYA'O, ,YANG DKYIL 'KHOR DER RANG GI BLOS 'GRO BA'I TSOGS MA
LUS PA, NYON MONGS DANG, SHES BYA'I SGRIB PA SPANG BAR BYA BA'I
PHYIR,

@155B SLOB MA GZHUG PA'I RIM PAS DER RAB TU GZHUG PAR BYA'O,
,GANG DU GZHUG PAR BYA ZHE NA, GSANG BA'I RDO RJE DAM PA'I DBUS
SU NI, ,ZHES BYA BA SMOS TE, DAM PA ZHES BYA BA NI DON DAM PAR
'GYUR BA MED PA'I NGO BO NYID SANGS RGYAS THAMS CAD KYI BZHUGS
GNAS CHOS 'BYUNG BA ZHES BYA BA'I

DBUS SU CHUD PA TZAM GYIS 'GRO BA'I TSOGS DE RNAMS CHOS 'BYUNG
BA'I PHYAG RGYA'I 'OD KYIS REG CING, SKYED PA PO'I 'OD ZER GYIS
RNAM PAR SNANG MDZAD LA SOGS PA, DE BZHIN GSHEGS PA LNGA'I RNAM
PAR YANG DAG PA'I SNANG BAR GYUR PA DANG, DPAL RDO RJE SEMS DPA'I
GSANG BA'I RDO RJE

MTHA' LAS BYUNG BA, ZLA BZHU BA'I GZUGS SU GYUR PA'I BDUD RTZI
LNGA'I RDO RJES DBANG BSKUR BAS, SEMS KYI TSOGS DE RNAMS DBANG
BSKUR BAR BYA STE, KUN NAS DBANG BSKUR BAR BYA'O ZHES BYA BA'I
DON TO, ,DE LTAR DBANG BSKUR NAS RNAM PA THAMS CAD MKHYEN PA NYID
THOB PAR BYA

BA'I PHYIR, SA'I SNYING PO LA SOGS PAS MIG LA SOGS PA BYIN GYIS
BRLAB PAR BYA'O, ,DE NI DON DAM PAR DE'I RNAM PAR DAG PA'I NGO BO
NYID YIN PAR SHES PAR BYA STE, DE NAS SA'I SNYING PO ZHES BYA BA
LA SOGS PA SMOS TE, SA'I SNYING PO LA SOGS PA DRUG GIS MIG LA
SOGS PA BYIN GYIS

BRLAB CING DE'I NGO BO NYID DE'I RANG BZHIN DU BYA'O, ,GZUGS RDO
RJE LA SOGS PA DRUG GIS NI GZUGS DANG, SGRA DANG, DRI DANG, RO
DANG, REG BYA DANG, CHOS KYI DBYINGS BYIN GYIS BRLAB PAR BYA'O,
,SPYAN LA SOGS PA BZHIS NI SA LA SOGS PA 'BYUNG BA CHEN PO RNAMS
BYIN

GYIS BRLAB PA RDZOGS PAR BYA'O, ,GZUGS DANG ZHES BYA BA LA SOGS
PA LA GZUGS NI GZUGS KYI PHUNG PO STE, DBANG PO LNGA DANG YUL
LNGA'O, ,TSOR BA NI NYAMS SU MYONG BA STE BDE BA DANG SDUG BSNGAL
BA'O, ,BDE BA YANG MA YIN SDUG BSNGAL BA YANG MA YIN PA'O, ,'DU
SHES NI NYE

BAR 'DZIN PA STE, BUM PA LA 'DI NI BUM PA'O SNYAM PA'O, ,'DU BYED
NI SEMS DANG YANG DAG PAR LDAN PA DANG, SEMS DANG MI LDAN PA'O,
,DE LA SEMS DANG LDAN PA NI SEMS PA DANG, 'DUN PA DANG, BLO DANG,
DRAN PA DANG, YID LA BYED PA DANG, KHRO BA DANG, 'KHON DU

@156A *, ,'DZIN PA DANG, G-YO DANG, SGYU DANG, PHRAG DOG LA SOGS
PA'O, ,MI LDAN PA NI THOB PA DANG, RNYED PA DANG, 'DU SHES MED
PA'I SNYOMS PAR 'JUG PA LA SOGS PA'O, ,RNAM PAR SHES PA NI YID
DE, ,DRUG PO 'GAGS MA THAG PA YI, ,RNAM SHES

GANG YIN DE YID DO, ,ZHES BSHAD PAS SO, ,DE LTAR PHUNG PO RNAM PA
LNGA RNAM PAR DAG PA'I NGO BO NYID NI DE BZHIN GSHEGS PA LNGA PO
YIN NO, ,DE LTAR PHUNG PO DANG, SKYE MCHED DANG, KHAMS RNAMS RNAM
PAR SNANG MDZAD LA SOGS PA DE BZHIN GSHEGS PAS BYIN GYIS BRLABS

NAS SPYAN LA SOGS PA'I LHA MO BZHIS BYIN GYIS BRLABS SHING, SA'I
SNYING PO LA SOGS PA DANG, GZUGS RDO RJE LA SOGS PAS, MIG LA SOGS
PA DANG, GZUGS LA SOGS PA RNAM PAR SBYANGS NAS RNAM PA THAMS CAD
MKHYEN PA NYID THOB PA DANG, SEMS CAN

THAMS CAD KYANG RJES SU GZUNG BA'I PHYIR 'OG NAS BSHAD PA'I SA
BON 'DI RNAMS KYIS RAB TU DBYUNG BAR BYA'O, ,KshIm DZR'Im KHAm
GAm shKAm SAm ZHES BYA BA DRUG GIS SA'I SNYING PO LA SOGS PA DRUG
DBYUNG BAR BYA'O, ,DZA: H'Um BAm HO: KHAm RAm ZHES BYA BAS NI
GZUGS RDO RJE LA SOGS PA'O, ,LAm M'Am PAm

T'Am ZHES BYA BAS NI SPYAN LA SOGS PA BZHI'O, ,BHR'Um A'Am
DZRA'Im KHAm H'Um ZHES BYA BAS NI RNAM PAR SNANG MDZAD LA SOGS PA
DBYUNG BAR BYA'O, ,'DI DAG NI NYE BAR MTSON PA TZAM STE, TSUL 'DI
DAG GIS NYE BAR MTSON PA STONG PHRAG SNYED GDON PAR BYA'O, ,DA NI
SRID PA BAR MA'I GNAS SKABS

LAS BYANG CHUB SEMS DPA' MNGAL DU 'JUG PA STON PAR GSUNGS PA NI,
AOm ZHES BYA BA LA SOGS PA YIN TE, SEMS ZHES BYA BA NI SNGAR
BSGOMS PA 'OD DANG LDAN PA'I YI GE HO: GNYIS KYI NANG DU CHUD PAR
SEMS PA'O, ,CHO GA BZHIN ZHES BYA BA NI 'GRO BA DANG YUL YANG DAG
PAR

THOB PA'I TSUL GYIS TE, CHOS MNGON PA LAS, SRID PA BAR MA SPANGS
NAS NI, ,MAR ME BZHIN DU MNGAL DU 'JUG ,CES BSHAD PA YIN NO, ,DE
YANG DPAL RDO RJE SEMS DPA'I BDE BA CHEN PO NYAMS SU BSTAR BA LA
ZHUGS SHING, SEMS CAN MA LUS PA GDON PA LA RAB TU ZHUGS

@156B PAR MTHONG NAS 'GRO BA DANG YUL BZANG PO YANG DAG PAR THOB
PA'I PHYIR 'DOD PA SKYES SHING, 'DI LTA BU'I NGES PA SKYE STE,
CHOS 'BYUNG BA'I PHYAG RGYA BSGOM PA 'DIR SEMS CAN GANG NYON
MONGS PA DANG, SHES BYA'I SGRIB PA DANG LDAN PA DE YANG ZHUGS PA
TZAM GYIS 'TSANG RGYA BA NYID THOB

PA YIN LA, DE BAS NA NGAS KUN DU BZANG PO NYID THOB PAR BYA BA'I
PHYIR GNAS 'DI NYID DU ZHUGS PAR BYA'O ZHES DE LTA BU'I SEMS
BRTAN POR BYAS NAS, SRID PA BAR MA PA YI GE LNGA'I GZUGS SHES RAB
KYI GSANG BA'I PADMA'I NANG DU MAR ME LTAR ZHUGS PAR GYUR PA'O,
,MNYAM MED PA

ZHES BYA BA NI MTSUNGS PA MED PA'O, ,SHES RAB KYIS YANG DAG PAR
BSKYED PA'I 'DOD CHAGS NI SHES RAB CHAGS PA STE, SHES RAB KYI
GSANG BA'I CHU SKYES KYI NANG DU ZHUGS PA TZAM GYIS SRID PA PAR
MA PA ZLA BA ZHU BA'I GZUGS CAN RNAM PAR SHES PA TZAM GYI YANG
DAG PA'I RIG PA'I

NGO BOR GYUR LA, NUR NUR PO LA SOGS PAR BSGOM PA 'DI NI SPYIR NA
RNAM PAR SHES PA'I RNAM PAR DAG PA YIN TE, MA'I MNGAL DU NYID
MTSAMS SBYOR BA'I SKAD CIG MA'I PHUNG PO LNGA NI RNAM PAR SHES PA
YIN NO, ,DE'I ZHES BYA BA NI BYANG CHUB KYI SEMS ZHU BA'I CHU
SHEL GYI GZUGS CAN DU GYUR PA'I

'OD ZER GYI GZI BYIN GYI MTHUS YAB DANG YUM GNYIS KA 'ANG ZLA BAR
ZHU BAR BYAS SHING BYANG CHUB KYI SEMS THIG LE'I GZUGS SU BYUNG
LA, DE DAG DE LTA BUR GYUR PA MTHONG BA DANG, SANGS RGYAS BCOM
LDAN 'DAS KYIS SEMS CAN GYI DON GYI PHYIR THUGS RJE CHEN PO SKYES
LA, BCOM LDAN

'DAS LONGS SPYOD RDZOGS PA'I SKU LA BRTEN NAS SEMS CAN THAMS CAD
'KHOR BA'I SDUG BSNGAL LAS GROL BAR MDZAD PA YIN LA, DE LTAR DON
DAM PA'I BDAG NYID CAN CHOS KYI SKUR YONGS SU THIM LA, DE LTAR NI
BDAG CAG KYANG SNYING BRTZE BA DANG BRAL BAS SEMS CAN THAMS CAD

GDON PA LA RGYUS JI LTAR GNAS PAR BYA STE, DE LTAR NA DON DAM
PA'I BDAG CAG GIS RANG GI DON TZAM DU ZAD DO ZHES DE LTAR YONGS
SU BRTAGS NAS BCOM LDAN 'DAS KYIS SPYAN LA SOGS PA LHA MO BZHI'I
GZUGS SU MDZAD NAS, GZHAN GYI DON GYI PHONGS PAS GDUNGS PA 'DOD

@157A *, ,PAS NYAM THAG PA LTA BUR SNYAN CING YID DU 'ONG BA'I
GLU'I TSIG BZHIS, BCOM LDAN 'DAS LA BSKUL BAR GYUR TO, ,DE LTAR
'OG NAS BSHAD PA'I RNAM PAS LHA MO SPYAN DANG POR GLU LEN TE SEMS
NYID 'GRO BA'I RTZA BA YIN PAS THUGS KYI NGO BOR GYUR PA NYID
KYIS THUGS

LA DANG POR GSOL BA 'DEBS PA YIN NO, ,DE YANG SEMS CAN ZHES BYA
BA LA SOGS PA LA, GZHAN MA YIN PA'I RANG BZHIN CAN NYID DANG,
THAMS CAD KYI GZHIR GYUR PA NYID KYIS NA SEMS CAN KHAMS TE, 'GRO
BA'I DON DANG SANGS RGYAS KYI PHUN SUM TSOGS PA NI KHYED KYIS

BSGRUB PAR BYA BA'I 'KHOR BA DANG MYA NGAN LAS 'DAS PA DAG GI
RGYUR GYUR PAS NA GNAS KYI DBANG PHYUG GO, ,KHYOD CES BYA BA NI
BCOM LDAN 'DAS RANG NYID DE, 'TSE BA MED CING YANG DAG PA LA SO
SOR RTOG PAS NYES PAS MI PHYED PA'I PHYIR RDO RJE LTA BU'I YE
SHES KYI NGO BO NYID DU GYUR PAS

RDO RJE'I THUGS SO, ,DE BZHIN DU DGA' BA'I RGYUR GYUR PA YID DU
'ONG ZHING RNAM PAR DAG PAS DON CHE ZHING MTHU CHE BA'I 'DOD PA,
'JIG RTEN DANG 'JIG RTEN LAS 'DAS PAS 'DOD PAR BYA BA SANGS RGYAS
KYI MTHAR THUG PAS, LHA MO SPYAN BDAG LA CHOS NYID KYIS THAMS CAD

BSKYED PA'I TSUL DU BSKYAB CING GNOD PA RNAMS LA SKYABS MDZOD CIG
PA'O, ,THOG MA'I SANGS RGYAS SU GYUR PAS NA MGON PO STE GTZO
BO'O, ,GAL TE ZHES BYA BA LA SOGS PA LA, GAL TE BDAG CAG LA
BRTZON PA'I DBANG GIS BDAG CAG GNYI GA'I TSUL DU 'TSO ZHING GSON

PAR MCHIS PAR BZHED NA SEMS CAN YAB CHEN ZHES BYA BA RANG BZHIN
GYIS GNYIS SU MED PA'I RANG BZHIN YIN ZHING YON TAN THAMS CAD KYI
RGYUR GYUR PAS NA SEMS CAN THAMS CAD KYI YAB BO, ,THUGS RJE CHEN
PO'I RANG BZHIN CAN YIN PAS NA CHEN PO'O, ,GNYEN NI YAB DANG

YUM DU GYUR PAS NA GNYEN NO, ,'GRO BA KHYAB PAS NA MCHOG STE SHIN
TU PHUL DU BYUNG BA'O, ,DGYES PAR MDZAD DU GSOL ZHES PA NI BDAG
LA DGYES PA BSKYED PAR GSOL ZHES PA STE, GAL TE BDAG GSON PAR
BZHED NA BDAG CAG MNGON PAR 'DOD PA'I 'GRO BA'I DON 'DI

@157B MDZAD DU GSOL ZHES PA'I DON TO, ,SPYAN GYI RJES LA M'A MA
K'I SA RDO RJE'I SKU KHYOD CES BYA BA LA SOGS PAS GSOL BA 'DEBS
TE LUS YOD NA NGAG LA SOGS PA 'BYUNG BAS DE BAS NA DE RNAMS LAS
DANG POR SKU'I PHUN SUM TSOGS PAS GSOL PA 'DEBS PA YIN NO, ,GANG
KHYED KYI SKUR GYUR

PA NI THUGS KYI RANG BZHIN YIN PAS 'KHOR BA'I 'JIGS PA MED PA'I
PHYIR KHYED NI RDO RJE'I SKU'O, ,THOGS PA MED PA'I NUS PA MNGA'
BAS BKA'I 'KHOR LO STE BKA'I TSOGS SO, ,KUN DU BZANG PO YIN PAS
NA SEMS CAN KUN LA PHAN PA'O, ,THABS THAMS CAD PHUN SUM

TSOGS PAR MNGA' BAS NA GANG SANGS RGYAS KYI DON SGRUB PAR MDZAD
PA DANG BYANG CHUB DANG GZHAN LA PHAN PA'I DON RNAM PA DU MAR
THAMS CAD RJES SU GZIGS SHING RDZOGS PAR MDZAD PA'O, ,BDAG CES
BYA BA NI M'A MA K'I'O, ,'DOD CHAGS DAM TSIG CES BYA BA NI DGA'
BA RNAM PAR

DAG PA'I LAM MO, ,DGYES PAR MDZAD DU GSOL ZHES BYA BA NI BDE BA
PHUN SUM TSOGS PA DANG LDAN PAR MDZOD CIG CES BYA BA'I DON TO,
,M'A MA K'I'I 'OG TU GOS DKAR MOS BSKUL BA NI KHYED NI RDO RJE
GSUNG STE ZHES BYA BA LA SOGS PA YIN TE, LUS GRUB PAR GYUR PA LAS
TSIG YONGS SU

RDZOGS PAS SEMS CAN GYI DON BYED PA YIN NO, ,DE'I PHYIR GSUNG
PHUN SUM TSOGS PA'I DON DU BSKUL PA NI YANG DAG PA NYID YIN PAS
KHYOD NI RDO RJE GSUNG ZHES BYA'O, ,GZHAN LA RJES SU BRTZE BA'I
PHYIR PHAN PA'I TSUL GYIS RAB TU BZHUGS PAS NA KUN LA PHAN ZHING
THUGS BRTZE BA'O, ,RANG

GI DON LA LTOS PAR MI MDZAD PA'I PHYIR 'JIG RTEN PA'I DON GANG
YIN PA MDZAD CING DE'I DGOS PA MDZAD PA LA RTAG TU BRTZON PAR
ZHUGS PA'O, ,BDAG CES BYA BA NI GOS DKAR MO'O, ,BZANG ZHING NYES
PA MED PA'I DAG PA GANG YIN PA DE'I RANG BZHIN GYIS SPYOD PAS
DNGOS PO KUN

NAS RNAM PAR DAG PA'I SEMS DE NYID NI KUN DU BZANG PO'O, ,GZHAN
NI SNGAR BSHAD PAR ZAD DO, ,GOS DKAR MO'I 'OG TU SGROL MA'I GLU
LEN PA NI KHYED NI RDO RJE 'DOD PA ZHES BYA BA LA SOGS PA YIN TE,
RNAM PA THAMS CAD DU MA TSANG BA MED PAR BSKUL BA'I PHYIR THUGS
DANG SKU DANG

@158A *, ,GSUNG PHUN SUM TSOGS PA'I RJES LA DON THAMS CAD PHUN
SUM TSOGS PAR BYA BA'I PHYIR BSKUL BA YIN NO, ,DNGOS PO GANG LA
SEMS KYI 'DOD PAR GYUR PA'AM, DE DAG THAMS CAD SEMS RNAM PAR DAG
PA LAS 'BYUNG BAS NA DE'I PHYIR KHYOD NI RDO RJE 'DOD

PA'O, ,DAM TSIG NI LAM MO, ,MCHOG NI RNAM PAR DAG PA STE, DES NA
DE NI DAM TSIG MCHOG RNAM PA THAMS CAD DU PHAN PA MDZAD PAR GYUR
PAS NA, PHAN PA'I DON CHEN PO'O, ,YANG DAG PAR RDZOGS PA'I SANGS
RGYAS KYI GDUNG NI GANG 'KHOR BA THOG MA MED PAR GCIG NAS

GCIG TU RGYUN MI 'CHAD PAR BYUNG BA DE'I MCHOG TU GYUR PA NI
KHYED NYID KYI GNYIS SU MED PA'I THUGS LA GNAS PA DES SANGS RGYAS
RNAMS MDZES PAR GYUR CING, CHOS THAMS CAD MNYAM PA NYID DU GZIGS
PAS MNYAM PA NYID LA THUGS BRTZE BA'O, ,YON TAN RIN CHEN MANG

PO'I GTER GYUR ZHES BYA BA NI PHUN SUM TSOGS PA THAMS CAD KYI
RGYUR GYUR PA'O, ,ZHES BYA BA'I DON TO, ,ZHI BA LA SOGS PAR GYUR
PA 'DI NI MING DANG GZUGS RNAM PAR DAG PA YIN TE, NUR NUR PO LA
SOGS PA NI GZUGS JI SRID SKYE MCHED DRUG MA THOB PA'I BAR NI MING
NGAD GZUGS

SO; ,DE LTA BU'I GLU ZHES BYA BA NI GLUS BSLANGS PA'O, ,NGOR BYAS
PA NGES RANG GI SNGAGS KYI LUS SU GYUR TO ZHES BYA BAR SBYAR RO,
,JI LTA ZHE NA, CHOS KUN SGYU MA LTA BUR YANG DAG RIG ,CES BYA BA
STE, DNGOS PO MA LUS PA SGYU MA LTA BU YIN ZHING SGYU MA DANG
MTSUNGS PAR YANG

DAG PAR RIG CING RTOGS PAR GYUR PA STE, DES NA RGYUD LAS, AE MA'I
KUN DU BZANG PO YI, ,SKU GSUNG THUGS KYI RDO RJE CAN, ,SKYE BA
MED PA'I TSUL GYIS NI, ,SKYE BA 'DI NI RAB TU BSGRAGS, ,ZHES BYA
BA LA SOGS PA JI SKAD GSUNGS PA LTA BU'O, ,SNANG BA'I

ZHES BYA BA LA SOGS PA LA SNANG BA DANG BCAS PA'I 'OD ZER KHA DOG
LNGA PA'I 'OD DO, ,DKYIL 'KHOR ZHES BYA BA NI BYANG CHUB SEMS ZHU
BA'I DKYIL 'KHOR RO, ,RANG GI SNGAGS KYI LUS SU RANG NYID GYUR,
,ZHES BYA BA NI ZLA BA ZHU BA'I GZUGS DE NYID MAm LAS BYUNG BA'I
RAL GRI'I NGO

@158B POR GYUR PA'O, ,DER NI 'OD KYIS ZHES BYA BA NI RAL GRI DER
KHA DOG LNGA BA'I 'OD ZER RNAMS KYIS SANGS RGYAS DANG BYANG CHUB
SEMS DPA' MA LUS PA RAL GRI'I NANG DU YID KYIS BCUG PAR GYUR PA
LAS SKYES BU CHEN PO'I MTSAN SUM CU RTZA GNYIS DANG, DPE BYAD
BZANG PO BRGYAD CUS

BRGYAN PA GZHON NU LO BRGYAD LON PA'I RNAM PA CAN ZUR PHUD LNGA
DANG LDAN PA SHES RAB RANG BZHIN CAN ZHAL GSUM PHYAG DRUG PA SNA
TSOGS PADMA DANG ZLA BA'I DBUS NA SEMS DPA'I SKYIL MO KRUNG GIS
BZHUGS PA SGEG PA'I NYAMS SU YONGS SU GYUR PA 'JAM PA'I DBYANGS
KYI SKUR GYUR

TO ZHES BYA BA'I DON TO, ,SKU MDOG DANG ZHAL DANG PHYAG DANG
MTSON CHA'I DBYE BA BSTAN PA NI GUR KUM BZANG PO ZHES BYA BA LA
SOGS PA SMOS PA YIN TE, GUR KUM BZANG PO ZHES BYA BA NI GUR KUM
SER PO STE DE DANG 'DRA BAR MDOG DMAR BA 'BAR BA'I MDANGS GANG LA
MNGA' BA STE 'DOD

CHAGS CHEN PO'I NGO BO YIN PA'I PHYIR RO, ,'DI NI CUNG ZAD SER
PO'I MDOG CAN GYI DMAR PO YIN GYI SHIN TU DMAR PA'I MDOG CAN NI
MA YIN NO, ,ZHAL G-YAS PA NI SNGON PO G-YON PA NI DKAR PO'O, ,'DI
NI SMAN PA GSO BA NGAN PAR BYAS PA LTAR, G-YAS PA DKAR BA DANG
G-YON

PA NAG POR 'CHAD PA YOD MOD KYI, DE NI RDUL GYIS BSGOS PA LTA BU
STE, 'JAM PA'I RDO RJE ZHAL MI BSKYOD PA DANG 'DRA BAR BSGRUB PAR
BYA BA'I PHYIR DE LTAR SMRAS SU ZIN KYANG GZHUNG 'DI NI LOG PAR
BSGRUB PA YIN NO, ,PHYAG G-YON PA GNYIS KYIS RAL GRI DANG MDA'
BSNAMS PA DANG PHYAG

G-YAS BA GNYIS KYIS AUTPALA SNGON PO DANG GZHU BSNAMS PAR 'DOD
PA DE YANG MI RIGS SO, ,GANG YANG DES SHES RAB 'KHYUD PA'I PHYAG
GNYIS NA RDO RJE DANG DRIL BU BSNAMS SO SNYAM DU SEMS PA DE YANG
LEGS PA MA YIN LA, GANG GI PHYIR 'KHYUD PA LA SOGS PA'I BYA BAS
PHYAG STONG

PA MA YIN NO SNYAM PA DE YANG LEGS PA MA YIN TE, BCOM LDAN 'DAS
NI SKYES BU THA MAL PA DGA' BAL NYE BAR LONGS SPYOD PA LTAR PHYAG
GNYIS 'BREL PA MA YIN GYI, GZHAN DU NA SHES RAB DAM PA'I RGYU
MTHUN PA'I NGO BO NYID THABS DANG BCAS PAR GYUR PA'I RANG GI LUS
ZHES 'OG

@159A *, ,NAS BSHAD PAS DE'I PHYIR PHA ROL TU PHYIN PA'I DON DANG
LDAN PA'I SHES RAB DANG THABS KYI NGO BO NYID KYI RGYU MTHUN PA'I
NGO BO NYID 'DOD CHAGS LA SPYOD PA'I SEMS CAN RNAMS RJES SU GZUNG
BAR BYA BA'I PHYIR DE DAG BZHUGS PA YIN NO, ,DE BAS NA BCOM LDAN
'DAS KYI RTZA

PA'I PHYAG GNYIS KYIS RDO RJE DANG DRIL BU BSNAMS PA RIGS PA MA
YIN NO, ,'O NA TE 'DI SKAD DU RDO RJE DANG DRIL BU NI SHES RAB
KYI NGO BO NYID YIN NO ZHES ZER NA, RAL GRI YANG SHES RAB KYI NGO
BO YIN PAS DE YANG MED PAR 'GYUR LA, RDO RJE THABS KYI NGO BO
NYID YIN PAS NA, MI BSKYOD

PA LA SOGS PA LA DE YANG MED PAR 'GYUR RO, ,DE BAS NA 'DIR SGRUB
PA'I THABS MDZAD PAS JI SKAD BSHAD PA MED BZHIN DU BLTA BAR BYA
BA 'DI NYID RIGS PA YIN TE, RGYUD TSAD MA NYID YIN PA'I PHYIR RO,
,SNA TSOGS RGYAN GYIS RNAM PAR BRGYAN PA'I ZHES BYA BA NI GDU BU
DANG DPUNG

RGYAN DANG SKA RAGS DANG MU TIG GI DO SHAL DANG RKANG GDUB LA
SOGS PA DE DAG GIS SKU LA BRGYAN PA'I PHYAG GNYIS KYIS SHES RAB
DAM PA LA THABS KYIS 'KHYUD PAR MDZAD PA DANG MDANGS DANG LDAN
PA'I 'OD 'BAR BA'I RAL GRI DANG MDA' NYID KYIS PHYAG BRGYAN CING
BSNAMS PA DANG, AUTPA

LA SNGON PO DANG GZHU BSNAMS PAR MDZAD PA GANG YIN PA DE'O, ,DE
YANG SHES RAB RNAM PAR DAG PA'I NGO BO NYID NI RAL GRI STE, RDO
RJE RNON PO RAL GRI CHE, ,ZHES GSUNGS PA DANG RDO RJE SNYING PO'I
RGYAN LAS KYANG, BDE GSHEGS DRI MED SHES RAB NI, ,RDO RJE RNON
POR DE BSHAD DO, ,

ZHES GSUNGS PA'I PHYIR RO, ,THUGS RJE CHEN POS 'BIGS PA'I NGO BO
NYID NI MDA'O, ,RANG BZHIN GYIS NYES PA'I 'DAM THAMS CAD KYIS
MGOS PA NI AUTPALA SNGON PO'O, ,NYES PA THAMS CAD KYI GNYEN POR
GYUR PAS DE BZHIN GSHEGS PA'I YON TAN MA LUS PA'I GZHIR

GYUR PA NYID NI GZHU'I RNAM PAR DAG PA YIN NO, ,MTHA' YAS 'OD
LDAN ZHES BYA BA NI NYI MA LTAR SNANG BA'I GZI BRJID TSAD MED PA
DANG LDAN PA'O, ,MA LUS RIGS RNAMS 'PHRO BAS RNAM BRGYAN ZHES BYA
BA NI DE BZHIN GSHEGS PA RNAMS DANG LHA MO DANG BYANG CHUB SEMS
DPA' DANG KHRO

@159B BO'I RNAM PA'I RIGS MA LUS PA DE GANG YIN PA DE NYID DE LA
SKYES SHING DE RNAMS 'BAR BA'I 'OD DANG LDAN PAS RNAM PAR 'PHRO
BAS RNAM PAR BRGYAN CING SBUD PAR BYAS PA'I NAM MKHA' MA LUS PA'I
KHONGS SU GTOGS PA'I DKYIL 'KHOR GANG GIS MDZES PAR BYAS PA STE,
'DI DAG

GIS NI BCOM LDAN 'DAS KUN DU BZANG PO NYID YIN PAR STON TO,
,SKYOB PA ZHES BYA BA NI 'DI LA SKYOB PA MNGA' BAS NA SKYOB PA'O,
,TSAD MA RNAM 'GREL LAS, SKYOB PA NYID KYIS GZIGS LAM STON, ,ZHES
BSHAD PAS JI LTAR THUGS SU CHUD PA THAMS CAD MKHYEN PA NYID LA
SOGS

PA'I LAM STON PAR MDZAD PA LA BYA STE, 'DI NI SKYE MCHED DRUG
RNAM PAR DAG PA LA'O, ,DA NI DON DAM PA'I SHES RAB DANG THABS
BSGOMS PA BSTAN PA NI, DNGOS RNAMS ZHES BYA BA SMOS PA YIN TE,
GZUNG BA NI GZUGS LA SOGS PA'O, ,'DZIN PA NI MIG LA SOGS PA

STE 'DI DAG NI DON DAM PAR DNGOS PO MED KYI BYIS PA SKYE BOS
BRTAGS PA TZAM DU ZAD DO ZHES BSHAD PA YIN NO, ,GAL TE 'DI YANG
DAG PAR DNGOS PO MED NA MIG GIS GZUNG BAR BYA BA'I GZUGS DANG MIG
LA BRTEN TE MIG GI RNAM PAR SHES PA SKYE BAS NA DE BZHIN DU YID
DANG CHOS

LA BRTEN NAS YID KYI RNAM PAR SHES PA JI LTAR SKYE BAR 'GYUR, DE
NI MA YIN TE GANG GI PHYIR GZUGS LA SOGS PAR SNANG BA LAS MA GTOGS
PAR DE LAS GZHAN PA'I GZUNG BAR BYA BA'AM, DE 'DZIN PAR BYED PA
CUNG ZAD KYANG NYE BAR MA DMIGS TE DON DAM PAR NA STONG PA'I
GZUGS

SNANG BA'I MTSAN NYID TZAM DU YOD PAR ZAD DO, ,DE YANG SHES RAB
KYI PHA ROL TU PHYIN PA LAS NANG GI BDAG NYID CAN NI NANG GI BDAG
NYID CAN GYIS STONG NGO, PHYI NI PHYI'I NGO BO NYID KYIS STONG
NGO, ,DE CI'I PHYIR ZHE NA, MIG NI MIG GANG BA NYID KYIS STONG
STE, DE'I RANG BZHIN

DE YIN PA'I PHYIR RO, ,DE BZHIN DU GZUGS NI GZUGS KYI NGO BO NYID
KYIS STONG PAS NA, YID DANG CHOS NI YID DANG CHOS KYI NGO BO NYID
KYIS STONG NGO ZHES BYA BA'I BAR DU RGYA CHER GSUNGS PA YIN NO,
,DE LTAR NA PHYI ROL GYI DNGOS PO MED PAS GZUNG BAR BYA BA MED PA
LA DES NA 'DZIN

@160A *, ,PAR BYED PA'I MIG LA SOGS PA DANG BRAL BAS 'DZIN PA PO
YANG MED PA YIN NO, ,GZUNG BA DANG 'DZIN PA RNAM PA GNYIS PO DANG
BRAL BAS GNYIS SU MED PA'I TSUL DE BZHIN NYID KYI NGO BO NYID KYI
DE KHO NA NYID LA GNAS NAS 'DZIN PA PO'I RANG BZHIN SEMS TZAM
YANG DOR BAR

BYA'O; ,DE LTAR GNYI GA YANG MED PAS DNGOS PO MA LUS PA THAMS CAD
DON DAM PAR NGO BO NYID MED PAR SHES NAS RNAM PAR BYANG BA RNAM
PAR DAG PA NI KUN DU BZANG PO LTA BU'I SEMS NI GNYEN PO BSGOMS PA
YIN TE, DE LA MNGON PAR ZHE NA PA MED PA NI BSGOM PAR BYA BA
DANG, SGOM PA PO DANG

BSGOMS PA NYE BAR MI DMIGS PA YIN NO, ,DE LTAR NA DE MED CING ZAD
PA DANG SPANGS PAS BYIN GYIS BRLAB PAR BYA'O, ,'OG NAS BSHAD PA'I
RGYUD LAS GSUNGS PA'I SNGAGS 'DIS BYA'O, ,AOm ZHES BYA BA NI NGES
PA STE, RANG BZHIN GYIS BDAG NI CHOS KYI DBYINGS KYI NGO BO NYID
DU GYUR PA'O

ZHES BYA BA STE BSGOM PA'I STOBS KYIS SEMS KYI NGO BO NYID LA
DMIGS NAS GLO BUR BA'I DRI MA DANG BRAL BAR GYUR PA'O, ,DE YANG,
KUN NAS NYON MONGS RNAM PAR DAG ,DE NI DRI BCAS DRI MA MED, ,CHU
KHAMS GSER DANG NAM MKHA' BZHIN, ,DAG PA BZHIN DU DAG PAR 'DOD,
,CES

BSHAD PA YIN NO, ,'DIR MAN NGAG NI 'DI YIN TE, RGYAL BA SKYES
MCHOG RNAMS KYI DRI MED DNGOS BRTEN NAS, ,PHYI YI MA LUS SPOD
BYED GNYIS DANG BRAL BA YI, ,SEMS LA BRTEN TE SEMS NI SEMS TZAM
NYID DU RTOGS, ,DE YANG SNA TSOGS SNANG BA GCIG PA NYID MA YIN,
,SNA TSOGS

REG PAS DU MA'I GZUGS SU 'ANG MA YIN TE, ,DE LTAR THAMS CAD DNGOS
PO MED PA NYID DU RTOGS, ,'DI LA DNGOS RNAMS RIM GYIS DE GNYIS
BCAS 'GYUR LA, ,SLAR YANG SEMS DE NYID NI DE LTAR BSGOM PAR BYA,
,ZHES BYA BA YIN NO, ,'DI NI BSNYEN PA'I DAM TSIG GI YANG DAG
PA'I

SBYOR BA YIN TE, BSNYEN PA NI DE KHO NA NYID LA BSLAB PA'O, ,DE'I
DAM TSIG NI RIM GYIS 'BRAS BU THOB PA'O, ,RGYU MTHUN PA'I 'BRAS
BU THOB PA NI BSNYEN PA'O, ,BDAG GI BLA MA'I ZHAL SNGA NAS KYIS
KYANG, STONG NYID LA SOGS BSNYEN PA STE, AOm DANG MA YI THOG
MTHA' CAN, ,

@160B DE YI 'BRAS BU RGYU MTHUN PA, ,ZHES BSHAD PA YIN NO, ,DE NI
NYE BAR BSGRUB PA BRJOD PAR BYA STE, MIG LA SOGS PA BYIN GYIS
BRLABS PA NI NYE BAR BSGRUB PA ZHES BYA BAR BSHAD LA, RNAM PAR
SMIN PA NI DE'I 'BRAS BU YIN NO, ,DE 'OG CES BYA BA LA SOGS PA LA
DE 'OG CES BYA BA NI DAM

TSIG DANG PA SNYEN PA'I SBYOR BA'I RJES THOGS LA'O, ,RANG GI SA
BON NI SA'I SNYING PO LA SOGS PA STE, KshI DZR'Im KHAm GAm shKAm
SAm ZHES BYA BA'O, ,JI BZHIN ZHES BYA BA NI GO RIMS MA 'CHOL BA
STE, KshIm LA SOGS PA'I SA BON DRUG LAS BYUNG BA'I 'KHOR LO DANG
RDO RJE DANG RIN PO CHE DANG PADMA DANG RAL

GRI DANG, RDO RJE LA SOGS PA'I GZUGS SU BYUNG BAS MIG DANG RNA BA
DANG, SNA DANG LCE DANG LUS DANG YID LA ZHUGS TE SA BON DE'I 'OD
ZER RNAMS KYIS DE BZHIN GSHEGS PA THAMS CAD ZHUGS PAR BYAS NAS
SA'I SNYING PO LA SOGS PA LHA RNAMS BSKYED LA MIG LA SOGS PA DE'I
RANG

BZHIN DU BYA'O, ,SOGS PA'I SGRAS NI SA LA SOGS PAS DE BZHIN DU
BYIN GYIS BRLABS PA DANG, GZUGS LA SOGS PA'I PHUNG PO LNGA LA
RNAM PAR SNANG MDZAD LA SOGS PAS BYIN GYIS BRLAB PAR BYA'O, ,NYE
BAR BSGRUB PA'I CHO GA 'DIS NI REG PA RNAM PAR DAG PA BSHAD PAR
BYA STE, DE

YANG, DE YI 'BRAS BU RNAM SMIN YIN, ,SGRUB PA DAG GIS BSHAD PAR
BYA, ,ZHES BSHAD PA YIN NO, ,DRI MED CES BYA BA LA SOGS PA LA
RANG GI ZLA BA'I ZHES PA RANG GI SNYING GA'I ZLA BA LA RDO RJE'I
LTE BA ZHES PA RDO RJE'I CHANG GZUNGS KYI DBUS SU GNAS PA'I YI GE
H'Um LAS SNYING GAR THUGS KYI

RDO RJE BSAM PA DANG, DE BZHIN DU KHA DANG MGO BOR PADMA DANG
'KHOR LO DAG LA GNAS PA'I YI GE A'A: DANG AOm LAS BYUNG BA'I
GSUNG RDO RJE STE 'OD DPAG TU MED PA DANG SKU RDO RJE STE RNAM
PAR SNANG MDZAD BSAM PAR BYA'O, ,ZLA BA'I SGRA SMOS PA NYID KYIS
ME DANG DBANG CHEN DANG CHU DANG RLUG GI DKYIL 'KHOR

GYI STENG NA SNA TSOGS PADMA YOD PAR DPAG PAR BYA'O, ,TSIG LE'U
RA BYAS PA LAS DKYIL 'KHOR MA SMOS NA JI LTAR 'DI LTAR DPAG PAR
BYAS TE, DE NI LEGS PA MA YIN NO ZHES BRTAG PA NI MI BYA'O, ,CI'I
PHYIR ZHE NA, DE SKAD RGYUD LAS BSHAD PA LA, ,'DIS NI DPAL GSANG
BA 'DUS PA'I

@161A *, ,RGYUD KYI RIM PA THAMS CAD STON PA YIN NO, ,DE YANG
BDAG GI BLA MA'I ZHAL SNGA NAS KYIS, RLUNG DANG CHU DANG 'BREL PA
DANG, ,DE BZHIN YANG NI DBANG CHEN ME, ,YAm BAm LAm RAm LAS BYUNG
BA, ,MDOG NI GRANGS BZHIN SNGO BA DANG, ,DKAR DANG SER DANG DMAR
BA DANG, ,BA DAN GYIS

MTSAN BUM PAR LDAN, ,DBANG CHEN MTSAMS SU RDO RJES MTSAN, ,RLUNG
NI GZHU YI DBYIBS CAN NO, ,CHU YI DKYIL 'KHOR ZLUM PO STE, ,DBANG
CHEN ZUR BZHI PA NYID YIN, ,ME YI ZUR GSUM RNAM PA STE, ,DE YI
DBUS SU RNAM PAR BSGOM, ,ZHES BSHAD PA YIN NO, ,DE LTAR NA SNYING

GAR ME'I DKYIL 'KHOR GYI STENG DU THUGS RDO RJE DE'I GONG BRANG
DU DBANG CHEN GYI DKYIL 'KHOR GYI STENG DU YE SHES SEMS DPA',
LKOG MAR CHU'I DKYIL 'KHOR GYI STENG DU GSUNG RDO RJE, MGO BO'I
THOD PA'I NANG DU RLUNG GI DKYIL 'KHOR GYI STENG DU SKU RDO RJE
BSAM MO, ,LA LA NI THUGS RDO RJE

NYID YE SHES SEMS DPA' YIN NO ZHES 'DOD MOD KYI, DE NI BDEN PA MA
YIN TE, CI'I PHYIR ZHE NA, RGYUD LAS, SNYING GA'I DBUS NAS PHRA
BA YI, ,YE SHES SEMS DPA' RNAM PAR BSGOM, ,YI GE GNAS KYI MCHOG
GYUR PA, ,DE YI DBUS SU CHUD PAR BSAM, ,DE LTAR GNAS NI

BZHI PO RU, ,ZHES GSUNGS PAS THUGS DANG GSUNG DANG SKU RDO RJE
DANG BZHI PA NI YE SHES SEMS DPA' YIN NO, ,'O NA SANGS RGYAS YE
SHES KYI ZHAL SNGA NAS KYIS TSIG LE'UR BYAS PAR CI'I PHYIR MA
GSUNGS SHE NA, LAN DU SMRAS PA NYID YIN TE, DANG POR NANG PAR
SNYING GA'I ZLA DBUS SU, ,

DRI MED 'OD ZER RAB TU 'PHRO BA'I MAm, ,ZHES BYA BA LA SOGS PA
MANG DU SMOS PA YIN NO, ,DE BAS NA YE SHES SEMS DPA' MED PAR
DKYIL 'KHOR GYI 'KHOR LO RDZOGS PAR MI 'GYUR BAR SHES PAR BYAS
LA, SLOB DPON GYIS TSIGS SU BCAD PAR MA GSUNGS PA'I SOM NYI MI
BYA'O, ,YE

SHES SEMS DPA' NI DAM TSIG SEMS DPA' LTAR SHES RAB DANG THABS KYI
BDAG NYID DU BSAM PAR BYA'O, ,THUGS RDO RJE LA SOGS PA YANG DE
BZHIN NO, ,DE'I THUGS KA'I ZHES BYA BA LA DE'I ZHES BYA BA NI DE
RNAMS KYI THUGS KA'I YE SHES KYI GZUGS CAN GYI YI GE STE, DE LAS
BYUNG

@161B BA'I 'OD ZER GYI TSOGS RNAMS SO, ,SHES RAB DAM PA NI RANG
RANG GI RIG PA STE, DE RNAMS DANG 'DUS PA NI GCIG TU 'DRES PAR
GYUR PA YIN LA, DE'I 'OD RNAMS KYIS SNANG ZHING GSAL BA'I NGANG
TSUL CAN GYIS SO, ,DES JI SKAD STON PAR 'GYUR ZHE NA, MI BSKYOD
PA LA SOGS PA'I

SNYING PO'I SA BON LAS BYUNG BA'I 'OD ZER RNAMS KYIS DE BZHIN
GSHEGS PA'I TSOGS RNAMS MCHOD PA RNAM PA SNA TSOGS KYIS MCHOD LA,
TSIGS SU BCAD PA 'DIS BDAG NYID BYIN GYIS BRLAB PA'I PHYIR GSOL
BA GDAB PAR BYA'O, ,DPAL LDAN ZHES BYA BA NI DKYIL 'KHOR GYI BDAG

PO YIN PA'I PHYIR RO, ,RDO RJE THUGS 'CHANG BA ZHES BYA BA NI RDO
RJE LTAR MI PHYED CING G-YO BA MED PA'I THUGS GANG LA MNGA' BA DE
NI RDO RJE THUGS 'CHANG BA STE MI BSKYOD PA'O, ,SKU GSUNG THUGS
GSUM PO RDO RJE LTAR MI PHYED CING MI G-YO BA BSGOM PA GANG YIN
PA DE NI RDO RJE MI PHYED GSUM BSGOMS

PAS SO, ,'DIS NI DON DAM PAR THAMS CAD KYANG THAMS CAD KYI BDAG
NYID CAN YIN NO ZHES STON TO, ,DENG BDAG CES BYA BA LA SOGS PA LA
BDAG THUGS RDO RJE'I RNAL 'BYOR PA RANG BZHIN GYIS DBYER MI PHYED
PA'I PHYIR CHOS KYI DBYINGS SU BYIN GYIS RLOB PAR MDZAD DU GSOL
ZHES PA STE,

BDAG GI SEMS THUGS RDO RJE DANG MNYAM PAR GYUR CIG CES BYA BA'I
BAR DU'O, THUGS RDO RJE 'BA' ZHIG TU MA ZAD KYI, PHYOGS BCU NA
BZHUGS PA'I SKU DANG GSUNG DANG THUGS RDO RJE'I RNAL 'BYOR PA
RNAMS KYIS BDAG LA BYIN GYIS RLOB PAR MDZOD CIG PA'O, ,AOm ZHES
BYA BA LA

SOGS PA LA, THUGS RDO RJES BYIN GYIS BRLABS PA DANG, DE BZHIN
GSHEGS PA THAMS CAD KYIS BYIN GYIS BRLABS PAS BDAG GI SEMS THUGS
RDO RJE DANG 'DRA BAR GYUR TO ZHES AOm GYIS NGES PAR BYAS PA'O,
,YE SHES SEMS DPAS BYIN GYIS BRLABS PA YANG RIM PA 'DI NYID KYIS

BYA'O, ,GSUNG RDO RJE'I GSOL BA GDAB PA'I TSIGS SU BCAD PA GSUNGS
PA NI, CHOS KYI GSUNG LAM ZHES BYA BA LA SOGS PA GSUNGS PA YIN
TE, CHOS NI RDO RJE CHOS TE 'OD DPAG TU MED PA'O, ,GSUNG LAM NI
GSUNG GI NGO BO STE CHOS THAMS CAD STON BA LA DBANG DU GYUR PA'I
PHYIR RO, ,

@162A *, ,DE NYID KYIS NA DPAL LDAN NO, ,GSUNG NI RDO RJE CAN
BDAG LA, ,GSUNG GIS BYIN GYIS BRLABS MDZOD LA, ,BDAG GI NGAG DE
DANG 'DRA BAR GYUR CIG CES BYA BA'I DON TO, ,AOm ZHES BYA BA LA
SOGS PA NI SNGA MA BZHIN NO, ,SKU RDO RJE'I GSOL BA GDAB PA'I
TSIGS SU BCAD

PA GSUNGS PA NI DPAL LDAN RDO RJE ZHES BYA BA LA SOGS PA STE, SKU
RDO RJE NI RNAM PAR SNANG MDZAD DO, ,DE NI RANG BZHIN GYIS SHIN
TU MDZES PA'I RANG BZHIN CAN GYI SKU CHEN PO MNGA' BAS DPAL LDAN
TE DES BDAG GI LUS BYIN GYIS BRLABS PAR MDZAD DE, BDAG GI LUS RDO
RJE LTA BUR GYUR

CIG CES BYA BA'I BAR DU'O, ,AOm ZHES BYA BA NI SNGA MA DANG
'DRA'O, ,LA LA NI, KUN DU BZANG PO'I THUGS GANG YIN, ,ZHES BYA BA
LA SOGS PA TSIGS SU BCAD PA GSUM BYIN GYIS BRLAB PA'I DON DU 'DOD
MOD KYI, LE'U BCU GNYIS PA LAS TSIGS SU BCAD PA GNYIS PO NYID

STON PAS LE'U BDUN PA LAS GSUNGS PA DE NI GNAS SKABS GZHAN YIN TE
MAR ME MDZAD BZANG PO'I ZHAL SNGA NAS KYIS, RJES DRAN BCU DRUG
DAG PA RNAMS, ,BYED PA YIN ZHES DER GSUNGS PA, ,DE NI THUGS SOGS
BYIN BRLAB PA'I, ,GNAS SKABS MIN PHYIR MA BSHAD DO, ,ZHES

BSHAD PAS RJES SU DRAN PA'I SKABS SU KUN DU BZANG PO'I THUGS GANG
YIN ZHES BYA BA LA SOGS PA BSTAN PA YIN NO, ,SKU GSUM BYIN GYIS
BRLABS PA BSTAN PA 'DIS NI TSOR BA RNAM PAR DAG PA BSTAN PA YIN
NO, ,DA NI SGRUB PA CHEN PO BRJOD PAR BYA STE, SGRUB PA CHEN PO
NI DBANG

GI 'BRAS BU'O, ,DE BSHAD PA NI NAM MKHA' LTA BU'O ZHES BYA BA LA
SOGS PA YIN TE DON DAM PAR NAM MKHA' LTA BUR DNGOS PO MED PA'I
NGO BO RDO RJE GSUM PO'I MTSAN NYID DE MTSAN DANG DPE BYAD KYI
CHA SHAS DANG BRAL BAR DMIGS SHING RNAM PAR BSAMS NAS SGRUB PA
CHEN PO BRTZAM PAR BYA'O

ZHES BYA BA NI SLOB DPON GYI DGONGS PA YIN NO, ,SEMS BRTAN PAR
BYA BA'I PHYIR RNAL 'BYOR CHEN PO LA YANG DANG YANG DU BSLAB PAR
BYA STE, JI SKAD DU, THAMS CAD NAM MKHA'I RANG BZHIN TE, ,SEMS
KYANG NAM MKHA'I RANG BZHIN DU, ,RNAM PAR MI RTOG NYID BRTEN NA,
,DOGS

@162B PA MED PA NYID RAB SKYE, ,ZHES JI SKAD BSHAD PA LTA BU'O,
,PHYOGS TSOGS ZHES BYA BA LA SOGS PA LA PHYOGS BCU KHYAB PA'I
SANGS RGYAS KYI TSOGS RNAMS SNYING PO'I 'OD ZER RNAMS KYIS YANG
DAG BSKUL ZHES PA YE SHES SEMS DPA'I THUGS KA'I SA BON GYI 'OD
ZER RNAMS KYIS

BSKUL BA DANG YE SHES SEMS DPA'I SA BON GYI 'OD ZER GYI TSOGS
KYIS SAD PAR BYAS PA'I PHYOGS BCU'I DKYIL 'KHOR NA BZHUGS PA'I DE
BZHIN GSHEGS PA'I TSOGS LAS BYUNG BA'I 'OD ZER GYIS SGO LAS SKYES
PA'I SPYAN LA SOGS PA'I LHA MO'I TSOGS PHYAG GI MTHIL NA BDUD

RTZI LNGA'I CHUS YONGS SU GANG BA'I BUM PA BSNAMS PAS DBANG BSKUR
BA DANG MI BSKYOD PAS RNAM PAR BRGYAN PA'I COD PAN DU GYUR TO
ZHES BYA BA'I DON TO, ,RANG GI RIGS KYI GTZO BO NI 'JAM PA'I RDO
RJE'I RIGS KYI BDAG PO MI BSKYOD PA YIN TE, CHOS KYI DBYINGS RNAM
PAR DAG PA'I

YE SHES KYI RANG BZHIN CAN YIN PA'I PHYIR RO, ,SPYI BOR BDUD
RTZI'I DKYIL 'KHOR GYI STENG DU MI BSKYOD PA BSAM PAR BYA'O ZHES
BYA BA NI SLOB DPON RNAMS KYI MAN NGAG YIN NO, ,DBANG BSKUR BAS
NI SRED PA RNAM PAR DAG PA BSTAN PA YIN NO, ,'DI NI SGRUB PA CHEN
PO STE, 'DI'I

'BRAS BU DBANG YIN NO, ,DE LTAR THABS MNGON PAR 'DUS BYAS PA'I
YAN LAG BZHI PO BSTAN PA YIN NO ZHES BDAG GI BLA MA'I ZHAL SNGA
NAS KYIS BSHAD PA YIN NO, ,THABS KYI BYE BRAG GIS SHES RAB KHYAD
PAR CAN DU 'GYUR BAS THABS BSGOMS NAS SHES RAB BSGOM PAR BYA'O, ,

'DIR LA LA DAG YONGS SU RGOL BAR BYED DE SNGAR, PHYAG GNYIS SHES
RAB DAM PA 'KHYUD PA DANG, ,ZHES BYA BA 'DIS 'DI'I SHES RAB BSTAN
ZIN NAS, JI LTAR NA YANG SHES RAB BSGOM PAR BYA ZHE NA, DE NI
LEGS PA MA YIN TE, PHYAG GNYIS SHES RAB DAM PA 'KHYUD PA DANG,
,ZHES

BYA BA BSTAN PA 'DI'I BSHAD PA NI 'DI YIN TE, GZHAN DU NA SNGAR
YAN LAG CHA SHAS YONGS SU RDZOGS ZIN PAS 'JAM PA'I RDO RJE SKU
GSUNG THUGS BYIN GYIS BRLABS PA YANG MI 'THAD PAR 'GYUR NA, JI
LTAR BSTAN PAR BYA BA'I PHYIR SKU DANG GSUNG DANG THUGS BYIN GYIS
BRLABS

@163A *, ,PA'I BYA BA 'THAD PA DE BZHIN DU SHES RAB BSGOM PA YANG
RIGS PA NYID YIN NO, ,GZHAN DAG NI DAM TSIG GI PHYAG RGYA BYIN
GYIS BRLABS PA'I PHYIR SLOB DPON GYIS 'DI GSUNGS PA YIN NO ZHES
'DOD DO, ,RGYUD KYI DON LA MNGON PAR MI MKHAS PA LA LA'I GZHUNG
NI JI LTAR,

PHYAG GNYIS SHES RAB DAM PA 'KHYUD PA DANG, ,ZHES BYA BA'I TSIG
RNAMS 'DIS 'CHAD PAR BYED DE, JI LTAR 'BYAR BA'I NGANG TSUL NI
'BYAR BA STONG PA YIN ZHES BYA BA'I BAR DU STE DE LTAR 'JAM PA'I
RDO RJE 'BA' ZHIG NYID RNAM PAR BSAMS LA DE BZHIN ZHES BYA BA LA
SOGS PAS SHES RAB BSGOM

PAR BYA'O ZHES ZER MOD KYI 'DI NI SHIN TU YANG MI 'THAD DE CI'I
PHYIR RGYUD LAS, SNGAGS KYI SKYES BU JI SNYED PA, ,RDO RJE GSUM
GYI YE SHES RDZOGS, ,DBANG PO GNYIS KYI SBYOR BA YIS, ,DNGOS PO
THAMS CAD BRTAG PAR BYA, ,ZHES GSUNGS PA LA JI SNYED PA ZHES BYA
BA 'DIR RGYA CHER BSHAD

PAR BYED PA DAG GIS 'DI NA SNGAGS KYI SKYES BU GANG JI SNYED YOD
PA DE THAMS CAD BSKYED PA'I DUS KYI RJES THOGS NYID NAS SHES RAB
DANG THABS KYI SBYOR BAS RNAM PAR BSGOM PAR BYA'I GCIG PU NI MA
YIN NO ZHES BSHAD PA'I PHYIR RO, ,DE BZHIN ZHES BYA BA LA SOGS PA
LA DE BZHIN ZHES BYA BA

NI RANG GI LHA 'JAM PA'I RDO RJE CI 'DRA BA DE DANG 'DRA BA'I
MDANGS MDZES PA'I LHA MO GANG YIN PA RANG GI SNYING PO MAm GYIS
SPRUL ZHING BSKYED BAR BYA ZHING JI LTAR 'JAM PA'I RDO RJE LA SKU
DANG GSUNG DANG THUGS KYI BYIN GYIS BRLAB PA DANG DBANG BSKUR BAR
BYA BA DE BZHIN DU RIG MA LA YANG BYA'O, ,DE NYID

KYIS NA MIG LA SOGS PA DGANG ZHING ZHES BYA BA SMOS TE, SA'I
SNYING PO LA SOGS PAS DGANG BA DANG YI GE GSUM RNAM PAR DGOD PAS
SKU DANG GSUNG DANG THUGS BYIN GYIS BRLAB PA DES RIG MA'I LUS 'OD
DANG LDAN ZHING 'BAR BA DANG BCAS PA GANG YIN PA STE, DE LTAR
THABS DANG 'DRA BAR

THUN MONG GI MNGON PAR 'DU BYA BAS MNGON PAR 'DUS BYAS NAS, RGYUD
LA SOGS PA GSUNGS PA'I BYIN GYIS BRLAB PA'I MTSAN NYID GSUNGS PA
NI, DE NYID SHES PAS ZHES BYA BA LA SOGS PA YIN TE, MGO DANG ZHES
BYA BA SPYI BOR AOm SNYING GAR H'Um LTE BAR SV'A GSANG BA'I
PADMAR A'A: SOGS

@163B PA'I SGRAS BRLA GNYIS NAS BRTZAMS TE RKANG PA'I MTHAR THUG
PA'I BAR DER YI GE H'A BSAM PAR BYA STE, 'DI DAG GIS RNAM PAR
SNANG MDZAD DANG MI BSKYOD PA DANG RIN CHEN 'BYUNG LDAN DANG 'OD
DPAG TU MED PA DANG DON YOD GRUB PA STE, DE BZHIN GSHEGS PA LNGAS
YAN LAG BYIN GYIS BRLABS

PAR BSGOMS LA, SA GSUM PO KHYAB PA'I DE BZHIN GSHEGS PA LNGA'I
NGO BO NYID KYI 'OD ZER GYI PHRENG BA'I TSOGS DAM PA GANG LA YOD
PA'I YI GE AAS BYIN GYIS BRLABS PA'I SNA TSOGS PA'I GSANG BA'I
LTE BA GANG YIN PA YI GE H'Um LAS PADMA 'DAB MA BRGYAD PA'I GZUGS
CAN GYI GSANG BA'I PADMA

CHOS 'BYUNG BA'I KHONGS SU CHUD PA ZHES BYA BA'I BAR DU'O, ,LHA'I
RNAM PAR DAG PA GSUNGS PA NI SHES RAB PADMA ZHES BYA BA LA SOGS
PA YIN TE SPROS PA'I TSOGS THAMS CAD DANG BRAL BA'I STONG PA NYID
KYI NGO BO NYID NI SHES RAB DAM PA STE, DE'I RGYU MTHUN PA NI
RGYU DANG 'DRA BA'I 'BRAS BU KUN

RDZOB KYI BDEN BA'I SHES RAB DANG LHAN CIG TU 'OG NAS BSHAD PA'I
TSUL GYIS SNGAGS PAS DGA' BA KUN DU BRTZAM PAR BYA STE, SHES RAB
THABS KYI SPYOR BA DANG LDAN PAS DON DAM PA'I YUL LA KUN DU CHAGS
PA'O ZHES BYA BA'I BAR DU'O, ,DE LTAR RDO RJE DANG PADMA MNYAM
PAR SBYOR BA'I BDE BA

CHEN PO NYAMS SU MYONG BA'I DUS SU LHA'I NGA RGYAL KHYAD PAR CAN
BSKYED PAR BYA BA NI AOm ZHES BYA BA LA SOGS PA STE, DE BZHIN
GSHEGS PA THAMS CAD KYI DON DAM PA DANG KUN RDZOB KYI CHA GCIG TU
GYUR PA'I SBYOR BAS RANG BZHIN GYI SEMS KUN DU BZANG PO NYID DU
YONGS SU DGA' BA LA BRTZON PAR AOm

ZHES BYA BAR NGES PAR BYA BA'O, ,SHES RAB BSGOMS PAS NI LEN PA
RNAM PAR DAG PA BSTAN LA, RJES SU MNYES PA NI LAS KYI TSUL YIN
PA'I PHYIR SRID PA RNAM PAR DAG PA YIN TE 'DI DAG BSTAN PAS NI
MTHONG BA'I LAM GYI NGO BO NYID KYI YAN LAG BZHI PA NI DANG PO'I
SBYOR BA YIN NO, ,LA LA

NI DBANG BSKUR BA'I MTHAR THUG PA LA DBANG PO'I SBYOR BA YIN PAR
'DOD DO, ,DA NI SHES RAB DANG THABS RNAM PA THAMS CAD DU YONGS SU
RDZOGS PAR BYA BA'I PHYIR DKYIL 'KHOR GYI RGYAL PO'I MCHOG GI
TING NGE 'DZIN BRJOD PAR BYA STE, 'DI NI BSGOM PA'I LAM GYI NGO
BO NYID YIN LA, DE BSHAD

@164A *, ,PA NI THUGS KA'I ZHES BYA BA LA SOGS PA YIN TE, THUGS
KA'I ZLA BA ZHES BYA BA NI THUGS KA'I ZLA BA'I NANG DU CHUD PA'I
SNGAGS YI GE MAm GYI 'OD RNAMS KYIS PHYOGS BCU'I DKYIL 'KHOR NA
BZHUGS PA'I 'OG NAS BSHAD PA'I SANGS RGYAS KYI TSOGS RNAMS MA LUS
PAR

ZHUGS PA TZAM NYID KYI H'Um GIS BYIN GYIS BRLABS PA'I GSANG BA'I
RDO RJE MTHA' MA'I LAM NAS BYUNG STE, SHES RAB DAM PA'I GSANG
BA'I PADMAR BYUNG BA'I NANG NA GNAS PA'I BYANG CHUB KYI SEMS KYI
GZUGS SU BLTA BAR BYA'O, ,RANG GI SNYING PO LAS BYUNG BA ZHES BYA
BA NI RANG GI SA BON LAS BYUNG

BA'I MTSAN MA LAS SKYES PA'I MA LUS PA'I RANG GI DKYIL 'KHOR BA'I
'KHOR LO GSANG BA'I PADMA'I NANG GI DBUS SU RNAM PAR BSAMS LA
DBANG BSKUR BA DANG BDUD RTZI MYANG BA LA SOGS PA'I MTHAR THUG PA
BYAS LA SEMS BRTAN PAR DBYUNG BAR BYA'O, ,CI'I PHYIR ZHE NA, 'JIG
RTEN RNAMS

LA PHAN PHYIR ZHES BYA BA SMOS TE, SEMS CAN MA LUS PA GDON PAR
BYA BA'I PHYIR SNGA MA BZHIN DU GZHAL YAS KHANG GI NANG DU SNA
TSOGS PADMA DANG ZLA BA'I DKYIL 'KHOR LA GNAS PA SHES RAB DANG
THABS KYI BDAG NYID CAN GYI LHA MA LUS PA CHOS 'BYUNG BA'I NANG
DU RNAM PAR BSGOM PA YUN RING

DU BSAMS LA DE'I 'OG TU BLA MA'I MAN NGAG GIS DBYUNG BAR BYA'O,
,JI LTAR YANG DAG PAR DBYUNG BAR BYA ZHE NA, BADZRA DHRiK CES
BYA BA DANG THUGS RDO RJE ZHES BYA BA SMOS TE, THUGS RDO RJE
BSKUL BA 'DIR CHO GA BZHIN DU ZHES BYA BA DANG SBYAR TE BADZRA
DHRiK CES RGYUD LAS GSUNGS PA'I SNGAGS KYIS

YONGS SU BSKUL BA DANG SKYE BO DAM PA'I DON MDZAD PA STE GANG GIS
SEMS CAN MA LUS PA'I TSOGS KYI ZHE SDANG SPANG BA'I PHYIR SKU
DANG ZHAL DANG PO NOR BU SNGON PO'I 'OD 'DRA BA STE, NOR BU MTHON
KA LTA BU'O, ,ZHAL G-YAS DKAR BA G-YON PA DMAR BA'O, ,DAM PA DANG
PO NI

DPAL RDO RJE SEMS DPA'I STE, DE LTA BU'I MTSON CHA BSNAMS PA'I
PHYAG DANG LDAN PA'O, ,DE BZHIN DU, KHA DOG DPAG TU MED PA'I 'OD
TSOGS MNGA', ,ZHES BYA BA SANGS RGYAS KYI SPRUL PA'I TSOGS RNAM
PAR 'PHRO BAS PHYOGS KYI TSOGS MA LUS PAR KHYAB PA'O, ,BLO DANG

@164B LDAN PA ZHES BYA BA NI SEMS MI G-YENG BAS SO, ,LEGS BSDUS
BDAG NYID KYI ZHES BYA BA NI PADMA'I NANG NAS BYUNG STE SEMS CAN
GYI TSOGS MA LUS PA'I ZHE SDANG SPANGS PAR MDZAD NAS DPAL 'JAM
PA'I RDO RJER BDAG NYID GNAS PA LA ZHUGS SHING YONGS SU THIM PAR
BYA'O, ,DNGOS

PO THAMS CAD KYIS NI ZHES BYA BA NI SEMS CHU DANG 'O MA 'DRA BAR
TE, 'DI NI DPAL GSANG BA 'DUS PA'I RGYUD LAS 'JAM PA'I RDO RJE
DANG MI BSKYOD PA GCIG PA NYID DU BSTAN TO, ,DZI NA DZI KA CES
BYA BA LA SOGS PA LA SNGAGS 'DIS RNAM PAR SNANG MDZAD YANG DAG
PAR DBYUNG BAR BYA'O, ,

RDO RJE 'DZIN 'DRA'I ZHES BYA BA NI RDO RJE SEMS DPA' DANG 'DRA
BAR SKU MDOG DKAR ZHING ZHAL G-YAS NAG PA G-YON DMAR BA'O, ,'KHOR
LO LA SOGS ZHES BYA BA NI, PHYAG MTSAN 'KHOR LO DANG RAL GRI DANG
PADMA DANG YID BZHIN GYI NOR BU BSNAMS PA BSAM PAR BYA'O, ,DE
BZHIN

ZHES BYA BA NI SEMS CAN RNAMS KYI GTI MUG RNAM PAR DAG PAR MDZAD
NAS SHAR PHYOGS SU SNA TSOGS PADMA DANG ZLA BA'I DBUS SU BSAM PAR
BYA'O, ,RATNA DHRiK CES BYA BA LA SOGS PA LA RATNA DHRiK CES
BYA BA'I SNGAGS BRJOD LA RIN CHEN 'BYUNG LDAN DBYUNG BAR BYA'O,
,GANG DU ZHE NA LHO

PHYOGS SU'O, ,ZHAL NI ZHAL RAS TE GZHON NU 'DRA ZHES BYA BA NI
'JAM PA'I RDO RJE LTA BU'O, ,BTZO MA'I GSER 'DRA NI BSREGS PA LAS
BTON PA'I GSER TE DE DANG SKU MDOG GI MDANGS 'DRA BA LA RIN PO
CHE DANG RAL GRI DANG PADMA DANG 'KHOR LO BZANG PO BSNAMS SHING
PHYAG GNYIS KYIS RIG

MA LA 'KHYUD PA DANG BCAS NA PHYAG DRUG MNGA' BA GANG YIN PA DE
LA DE SKAD CES BYA'O, ,A'A RO Li KA CES BYA BA LA SOGS PA LA A'A
RO Li KA CES BYA BA'I SNGAGS KYIS 'OD DPAG TU MED PA DBYUNG BAR
BYA'O, ,JI LTA BU ZHE NA, PADMA R'A GA LTAR DMAR BA STE NOR BU
PADMA R'A GA'I MDOG CAN NO, ,

ZHAL GNYIS DE DANG 'DRA ZHES BYA BA NI 'JAM PA'I RDO RJE DANG
'DRA BA'O, ,'OD ZER DMAR ZHING ZHES BYA BA NI 'OD KYI DKYIL 'KHOR
DU KHA DOG DMAR BA'I DBUS NA BZHUGS PA'O, ,PHYAG NA PADMA LA SOGS
PA ZHES BYA BA NI PADMA DANG RAL GRI DANG RIN PO CHE DANG 'KHOR
LO'I MTSAN MA BSNAMS PAS PHYAG

@165A *, ,BRGYAN PAR NUB PHYOGS SU BSAM PAR BYA'O, ,PRADZNY'A
DHRiK CES BYA BA LA SOGS PA LA PRADZNY'A DHRiK CES BYA BA'I
SNGAGS KYIS DON YOD GRUB PA DBYUNG BAR BYA'O, ,RIN CHEN MARGAD
LTA BU'I MDOG LDAN ZHING, ,ZHES BYA BA NI NOR BU MARGAD KYI KHA
DOG 'DRA BA STE, RTZA 'DUR

BA SNGON PO LTAR MDOG LJANG GU MNGA' BA'O, ,SNGA MA LTA BU'I ZHAL
ZHES BYA BA NI ZHAL LA SOGS PA 'JAM PA'I RDO RJE DANG 'DRA BA'O,
,SOGS PA'I SGRAS NI 'DI'I ZHAL GYI DBYIBS CUNG ZAD DRAG PAR STON
PA'O, ,RAL GRI LA SOGS BSNAMS PA ZHES PA NI RAL GRI DANG SNA
TSOGS RDO RJE DANG

'KHOR LO DANG PADMA BSNAMS PA'O ZHES PA'I BAR DU STE, DE LTAR
BYANG PHYOGS SU BSAM PAR BYA'O, ,RAL PA ZHES PA LA SOGS PA LA RAL
PA'I TSOGS KYI STENG DU MARGAD DANG AINDRA N'I LA DANG PADMA R'A
GA LA SOGS PA'I NOR BUS SPRAS PA'I COD PAN 'JOG PAR MDZAD PA DANG
'DZAM BU'I CHU

BO'I GSER DANG MU TIG DANG NOR BUS SPRAS PA'I DO SHAL DANG GDU BU
DANG DPUNG RGYAN DANG SKE RAGS DANG ZHABS GDUB LA SOGS PA RGYAN
SNA TSOGS PAS SKU LA BRGYAN PA YIN PA RANG RIG MA NI SPYAN LA
SOGS PA STE DE RNAMS KYI MGON DANG BCAS PA NI PHAN TSUN PHYAG
GNYIS KYIS SKU LA

'KHYUD PA ZHES BYA BA'I DON TO, ,THAMS CAD CES BYA BA NI RIN CHEN
'BYUNG LDAN DANG 'OD DPAG TU MED PA DANG DON YOD GRUB PA STE, DE
RNAMS NI SNA TSOGS PADMA'I STENG DU NYI MA'I DKYIL 'KHOR LA RNAM
PAR BSAM PAR BYAS LA 'JAM PA'I RDO RJE DANG RNAM PAR SNANG MDZAD
NI ZLA BA'I DKYIL

'KHOR LA BZHUGS PA DE BZHIN GSHEGS PA RNAMS KYI COD PAN LA NI MI
BSKYOD PA BSAM PAR BYA'O, ,LHA MO RNAMS BSKYED PA GSUNGS PA NI MO
HA RA T'I ZHES BYA BA LA SOGS PA GSUNGS PA YIN TE, MO HA TA T'I
ZHES BYA BA'I SNGAGS KYIS LHA MO SPYAN DBYUNG BAR BYA STE, ZLA
BA'I DKYIL

'KHOR GYI DBUS NA MCHOG TU SGEG PA'I NYAMS DANG LDAN PA ZHAL DANG
PHYAG MTSAN GYI NGES PA SKU'I RDO RJE DANG 'DRA BA ME'I PHYOGS TE
SHAR DANG LHO'I MTSAMS SU BSAM PAR BYA'O, ,DVE shA RA T'I ZHES
BYA BA LA SOGS PA LA DVE shA T'I ZHES BYA BA'I SNGAGS KYIS LHA MO
M'A MA K'I DBYUNG BAR BYA

@165B STE; DGA' BA CHE ZHES PA BDE BA CHEN PO'I NGO BO MCHOG TU
DGA' BA CHEN PO'I DBYES PA DAM PA GANG YIN PA DE ZHAL DANG PHYAG
DANG PHYAG MTSAN GYI RNAM PAR NGES PA THUGS KYI GTZO BO MI BSKYOD
PA DANG 'DRA BA MNGA' BA BDEN BRAL ZHES PA LHO DANG NUB KYI
MTSAMS SU BSAM PAR BYA'O, ,R'A GA ZHES BYA

BA LA SOGS PA LA R'A GA RA T'I ZHES BYA BA'I SNGAGS KYIS LHA MO
GOS DKAR MO DBYUNG BAR BYA STE, SEMS CAN RNAMS LA RGYAS PA CHEN
PO STZOL BA NYID KYIS NI YON TAN RIN PO CHE MTHA' YAS PA'I NGO BO
NYID GSUNG GI DBANG PHYUG 'OD DPAG TU MED PA LTAR SKU SHIN TU
DMAR ZHING DANG LA 'BAR

BA DANG ZHAL DANG PHYAG DANG PHYAG MTSAN DE 'DRA BA GANG YIN PA
RLUNG GI PHYOGS TE NUB BYANG MTSAMS SU BSAM PAR BYA'O, ,BADZRA
ZHES PA LA SOGS PA LA BADZRA RA T'I ZHES BYA BA'I SNGAGS KYIS LHA
MO SGROL MA DBYUNG BAR BYA STE, DE YANG DRI MA MED PA RIN PO
CHE'I PHRENG BA STE RIN PO CHE'I 'OD KYI PHRENG BA GANG

YIN PA DES NAM MKHA'I KHAMS KYI PHYOGS KYI TSOGS MA LUS PAR KHEBS
SHING G-YOGS PA SKU MDOG RIN CHEN 'BYUNG LDAN LTAR SER ZHING ZHAL
DANG PHYAG DANG MTSON CHA YANG DE DANG 'DRA BA DBANG LDAN GYI
PHYOGS ZHES BYA BA BYANG SHAR MTSAMS SU BSAM PAR BYA'O, ,'KHOR LO
BZANG DANG ZHES BYA BA

LA SOGS PA LA PHYAG G-YAS PA'I GTZO BO'I PHYAG MTSAN SPYAN GYI
NI 'KHOR LO BZANG PO STE 'KHOR LO RTZIBS BCU GNYIS PA'O, ,M'A MA
K'I'I NI AUTPALA DMAR PO'O, ,GOS DKAR MO'I NI PADMA'O, ,SGROL
MA'I NI AUTPALA GSER GYI MDOG CAN DU BSAM MO, ,LHAG MA RNAMS NI
BDAG

PO JI BZHIN 'DOD, ,CES BYA BA NI RANG GI BDAG PO DANG 'DRA BA LAS
AUTPALA DANG PADMA STON TE, DES NA PADMA AUTPALA DE DAG GCIG TU
SBYAR RO, ,COD PAN LA NI RANG GI BDAG PO RNAMS BSAM MO, ,LHA MO
'DI DAG THAMS CAD SNA TSOGS PADMA'I STENG NA ZLA BA'I DKYIL 'KHOR
GYI GDAN

LA THAMS CAD KYANG SHES RAB DANG THABS KYI BDAG NYID CAN RANG GI
BDAG PO'I SKUS 'KHYUD PA BSAM STE 'DI LA SLOB DPON GYIS TSIG
LE'UR BYAS PA LAS CI'I PHYIR DE SKAD MA GSUNGS ZHES BA'I SOM NYI
MI BYA STE, RGYUD LAS, RIG PA CHEN MO SPYAN LA SOGS, ,RTAG TU
'DOD PA'I DON

@166A *, ,BRTZON PA, ,'DOD PA'I LONGS SPYOD DAG GIS NI, ,JI LTAR
'DOD PA BSTEN NA 'GRUB, ,CES GSUNGS PA'I PHYIR DANG, DE BZHIN DU
LE'U DANG PO LAS SA RDO RJE LA SOGS PA'I NGES PA GSUNGS PAS 'DI
SKAD DU BSHAD PAR BYA STE, SA RDO RJE DANG ZHES GANG GSUNGS

PA DE THAMS CAD SHES RAB DANG THABS GNYIS SU MED PA'I RNAM PAR
DAG PA GTZO BOR BYAS PA RGYUD 'DI RDZOGS PA'I BAR LA STON PAS
DE'I PHYIR RGYUD KYI DON MI SHES PAS RNAM PAR RTOG PA'I GO SKABS
MI 'BYED PA'O, ,DE NYID GSUM GYI ZHES BYA BA LA SOGS PA LA DKYIL
'KHOR GYI 'KHOR LO'I

MTSAMS SU GYUR PA ME'I PHYOGS SU SPYAN LA SOGS PA BZHI PO DANG,
DE BZHIN DU RTZA BA'I SGO'I NGOS GNYIS DANG G-YAS DANG G-YON LOGS
SU GZUGS RDO RJE LA SOGS PA LHA MO DRUG BSAM PAR BYA'O, ,DE DAG
KYANG SKU RDO RJE LA SOGS PA DE BZHIN GSHEGS PA LNGA'I NGO BO
NYID LNGA DANG

DRUG PA CHOS KYI DBYINGS KYI RDO RJE NI RDO RJE SEMS DPA' LTA BU
STE, 'DI RNAMS KYI THABS KYI NGO BO NI SA'I SNYING PO LA SOGS PA
BYANG CHUB SEMS DPA' DRUG BSAM PAR BYA'O, ,GZUGS RDO RJE NI RNAM
PAR SNANG MDZAD LTA BU LA RTZA BA'I PHYAG GNYIS KYIS SA'I SNYING
PO LA 'KHYUD PA G-YAS NA ME LONG

BSNAMS PA, SGRA RDO RJE NI MI BSKYOD PA LTAR SKU MDOG GNAG PA LA
RTZA BA'I PHYAG GNYIS KYIS RDO RJE 'DZIN PA LA 'KHYUD PA PHYAG
GNYIS KYIS PI WANG BRDUNGS PA, DRI RDO RJE NI RIN CHEN 'BYUNG
LDAN DANG 'DRA BA LA PHYAG GNYIS KYIS NAM MKHA'I SNYING PO LA
'KHYUD PA PHYAG GNYIS KYIS TZANDAN LA SOGS

PAS YONGS SU GANG BA'I DUNG PHOR BSNAMS PA, RO RDO RJE 'OD DPAG
TU MED PA DANG 'DRA BA LA PHYAG GNYIS KYIS 'JIG RTEN DBANG PHYUG
LA 'KHYUD PA PHYAG GNYIS KYIS BDUD RTZI LNGAS YONGS SU GANG BA'I
THOD PA BSNAMS PA, REG RDO RJE DON YOD GRUB PA DANG 'DRA BA LA
RTZA BA'I PHYAG GNYIS

KYIS SGRIB PA RNAM PAR SEL BA LA 'KHYUD PA GNYIS KYIS GOS BSNAMS
PA, CHOS KYI DBYINGS RDO RJE NI RDO RJE SEMS DPA' DANG 'DRA BA LA
RTZA BA'I PHYAG GNYIS KYIS KUN DU BZANG PO LA 'KHYUD PA PHYAG
LHAG MA RNAMS RANG GI BDAG PO DANG 'DRA BA LAS GZHAN DU NA
PADMA'I GNAS SU AUTPALA'O, ,

@166B BYANG CHUB SEMS DPA' LNGA PO'I ZHAL DANG PHYAG DANG PHYAG
MTSAN RNAMS DE BZHIN GSHEGS PA LNGA DANG 'DRA MOD KYI, 'OD KYANG
SA'I SNYING PO'I PHYAG G-YAS NA NI YID BZHIN GYI NOR BU'I RGYAL
MTSAN NO, ,SGRIB PA RNAM PAR SEL BA'I PHYAG G-YAS NA NI ZHI BA'I
PHYAG RGYA'O, ,KUN DU BZANG PO NI RDO RJE

SEMS DPA' DANG 'DRA'O, ,MIG LA SOGS PA DANG GZUGS LA SOGS PA THA
DAD PAR SO SOR TSIG LE'UR BYAS PA LAS MA BSHAD KYANG 'DI DAG SHAR
SGO'I NGOS NAS BRTZAMS TE BYANG SHAR GYI MTSAMS KYI BAR GYI GNAS
SU BSKOR PHYOGS SU SNA TSOGS PADMA'I STENG DU ZLA BA'I DKYIL
'KHOR LA

SEMS DPA'I SKYIL MO KRUNG GIS BZHUGS PAR BSAM PAR BYA'O, ,YA M'AN
ZHES BYA BA LA SOGS PA LA YA M'ANTA KRi TA CES BRJOD LA GSHIN RJE
GSHED DBYUNG BAR BYA STE, DE YANG MTHA' YAS 'JIGS 'OD PHYOGS KUN
KHYAB DANG LDAN, ,ZHES BYA BA NI TSAD MED CING MI BZAD PAR 'JIGS
PA'I

'OD 'BAR BA'I TSOGS GANG LA MNGA' BA'O, ,DUS MTHA' MI BZAD SPRIN
GYI DKYIL 'KHOR MDOG ,CES BYA BA NI BSKAL PA 'JIG PA'I DUS KYI
SPRIN GYI MDOG LTAR MDANGS NAG PO MNGA' BA'O, ,THUGS KYI RGYAL PO
NI MI BSKYOD PA STE, DE DANG SKU MTSUNGS PA NI SKU MDOG GNAG CING
ZHAL

LHAG MA GNYIS KYANG DE DANG 'DRA BAR DRAG CING GTUM PA'I GSHIN
RJE GSHED LTAR SNANG BA'I RIGS KYI 'OD DPAG TU MED CING TSAD MED
PAR RNAM PAR 'PHRO ZHING 'BYIN PAR SNANG LA, DE RNAMS KYIS GSHIN
RJE GSHED KYI SROG 'PHROG PAR MDZAD PA'I NGANG TSUL CAN YIN PAS
GSHIN RDZES MTHAR MDZAD

CING SHIN TU GDUG PA'I SBRUL 'JOG PO LA SOGS PAS RAL PA BCINGS PA
MGUL RGYAN DANG PHYAG GDUB DANG ZHABS LA SOGS PAR BYAS PAS SKU
LUS KYI YAN LAG BRGYAN CING GDUL DKA' BA 'DUL BAR MDZAD PA'I DPAL
DANG LDAN PA STE DE NYID KYIS NA RANG BZHIN GYIS DANG PO'I NGO BO
NYID DU GYUR PA SHAR GYI

SGOR NYI MA'I DKYIL 'KHOR LA RNAM PAR BSAM PAR BYA'O, ,PRADZNY'AN
ZHES BYA BA LA SOGS PA LA PRADZNY'A NTA KRi TA CES BYA BA LA SOGS
PA'I SNGAGS KYIS KHRO BO GZHAN GYIS MI THUB PA DBYUNG BAR BYA
STE, BLA MED 'OD CES BYA BA SHES RAB MTHAR BYED LTA BU'I 'OD ZER
'PHRO BAR GYUR PA DANG SKU'I RDO RJE

@167A *, ,ZHES BYA BA ZHAL DANG PHYAG DANG PHYAG MTSAN DANG SKU
MDOG RNAM PAR SNANG MDZAD DANG 'DRA MOD KYI 'ON KYANG 'DI'I PHYAG
G-YON DU 'KHOR LO BSAM PAR BYA'O ZHES BDAG GI BLA MA BZHED DO,
,GZHAN YANG DRAG PO NI KHYAB 'JUG 'DUL BAR MDZAD PAS SHIN TU DRAG
CING GTUM PA'O,,

PADMA ZHES BYA BA LA SOGS PA LA PADM'ANTA KRi TA CES BYA BA'I
SNGAGS KYIS RTA MGRIN DBYUNG BAR BYA STE, DE YANG PADMA MTHAR
BYED LTA BU'I 'OD ZER GYI TSOGS RNAMS KYIS PHYOGS KYI 'KHOR LO'I
TSOGS KHEBS SHING GANG GIS G-YOGS PA DANG 'OD KYIS 'JIG PA CHEN
PO'I DUS KYI ME LTAR SHIN TU 'BAR

BAR SNANG BA DANG PHYAG LA SOGS PA GSUNG GI RDO RJE DANG 'DRA
ZHES BYA BA ZHAL DANG PHYAG DANG PHYAG MTSAN 'OD DPAG TU MED PA
DANG 'DRA BA TSANGS PA DANG KUN BA GED [?] GZHON NU LA SOGS PA GDUG PA
DU MA RNAM PAR GNON PAR MDZAD PA ZHAL SHIN TU 'JIGS SU RUNG BA
DANG LDAN PA SKYE BO RNAMS 'JIGS PAR

BYED PA'I HA HA ZHES BZHAD PA'I KHRO BO'I BZHAD PA CHEN POS TI SE
LA SOGS PA'I RI BO 'DZIN PAR BYED PA DANG, DE NA GNAS PA'I THUB
PA'I DBANG PO KUN BA GED [?] GZHON NU LA SOGS PA 'JIG RTEN DU THUB
DBANG DU SGRAR GRAGS PA GANG GIS RNAM PAR 'JIG CING GSAL BAR
MDZAD PA NUB PHYOGS

KYI SGOR BSAM PAR BYA'O, ,BIGHN'AN ZHES BYA BA LA SOGS PA LA
BIGHN'A NTA KRi TA CES BYA BA'I SNGAGS KYIS BDUD RTZI 'KHYIL PA
DBYUNG BAR BYA STE, DPA' BO NI TSOGS KYI BDAG PO LA SOGS PA'I
BGEGS RNAMS 'JOMS PAR MDZAD PA'O, ,DUS MTHA'I ME NI BSKAL PA 'JIG
PA'I ME STE, DE DANG

'DRA BAR DRAG CING GTUM PA'I KHRO BO RANG DANG 'DRA BA'I TSOGS
SPRO BAR MDZAD PA DANG DE BZHIN DU 'PHAGS PA'I ZHAL LA SOGS MI
BSKYOD PA DANG MTSUNGS ZHES BYA BA NI ZHAL DANG PHYAG DANG PHYAG
MTSAN SKU MDOG THUGS RDO RJE DANG 'DRA BA BYANG GI SGOR BSAM PAR
BYA'O, ,RNAM PAR SNANG MDZAD CES BYA

BA LA SOGS PA LA GSHIN RJE GSHED KYI COD PAN LA NI RNAM PAR SNANG
MDZAD DO, ,SHES RAB MTHAR BYED KYI COD PAN LA NI MI BSKYOD PA'O,
,PADMA MTHAR BYED KYI COD PAN LA NI 'OD DPAG TU MED PA'O, ,BGEGS
MTHAR BYED KYI COD PAN LA NI MI BSKYOD PA STE DE LTAR RIM BZHIN
DU BSAM PA

@167B DANG GSHIN RJE GSHED KYI PHYAG G-YAS PAR THO BA, SHES RAB
MTHAR BYED KYI DBYUG PA, PADMA MTHAR BYED KYI PADMA, BGEGS MTHAR
BYED KYI RDO RJE YANG RIM BZHIN DU BSAM MO, ,LA LA NI RDO RJE
ZHES SMOS PAS SNA TSOGS RDO RJE YIN PAR 'DOD DO, ,YANG 'DI DAG GO
RIMS BZHIN DU RO LANGS

MA DANG GZHAN GYIS MI THUB MA DANG KHRO GNYER MA DANG RAL PA GCIG
MA STE LHA MO BZHI DANG SNYOMS PAR 'JUG PAS BZHUGS PAR BSAM PAR
BYA BA DANG THAMS CAD KYANG G-YON BRKYANG BA'I GNAS PAS SNA TSOGS
PADMA'I STENG NA NYI MA'I DKYIL 'KHOR LA BZHUGS PA, ZHAL MCHE BA
GTZIGS

PA DBU SKRA KYEN [*GYEN?] DU BRDZES PA, SMA RA SER BA LJAGS BSKYOD PA ZHAL
GDANGS PA KHRO BA DANG BCAS PA BZHAD PA DE LTAR YONGS SU RDZOGS
PA'I ZHES BYA BA LA SOGS PA LA DE LTAR SNGAR BSHAD PA'I TSUL GYIS
KUN NAS YONGS SU RDZOGS PA'I DKYIL 'KHOR GYI 'KHOR LO LA KUN DU
BZANG PO'I RNAL

'BYOR PAR RNAM PAR BLTAS NAS DNGOS PO THAMS CAD KYIS NI ZHES PA
SA'I SNYING PO LA SOGS PAS SKYE MCHED DRUG BYIN GYIS BRLABS PAS
RDZOGS PAR BYA ZHING SKU DANG GSUNG DANG THUGS BYIN GYIS BRLAB PA
YANG RDZOGS PAR BYA'O, ,SNYING PO'I SNGAGS NI YE SHES SEMS DPA'I
SA BON TE,

DE LAS BYUNG BA'I 'OD ZER RNAMS KYIS YE SHES KYI DKYIL 'KHOR GYI
RNAM PA CAN GYI DE BZHIN GSHEGS PA BKUG STE BCUG PA BCINGS NAS
DBANG DU BYA STE YI GE DZA: MDOG DMAR PO BSAMS, DE'I 'OD ZER GYIS
PHYOGS BCU NA BZHUGS PA'I DE BZHIN GSHEGS PA RNAMS

BKUG LA H'Um MDOG NAG POS DKYIL 'KHOR GYI DBUS SU BCUG STE BAm
MDOG GSER POS RE RE ZHING SKU DANG GSUNG DANG THUGS RDO RJE THUGS
KA DANG LKOG MA DANG SPYI BOR BYIN GYIS BRLAB PA BYAS LA YI GE
HO: MDOG DKAR POS DKYIL 'KHOR BA THAMS CAD KYI YE SHES SEMS DPA'
BYIN

GYIS BRLAB PAR BYA'O, ,DA NI BSRUNG BA'I CHO GA GSUNGS PA NI SHES
RAB THABS KYI ZHES BYA BA LA SOGS PA GSUNGS PA YIN TE DON DAM
PA'I BDAG NYID CAN SHES RAB DANG THABS KYI NGO BO NYID DON DAM
PAR MI 'GYUR BA'I RANG BZHIN CAN GYI TING NGE 'DZIN RDO RJE DANG
PADMA MNYAM PAR SBYOR

@168A *, ,BA DE LAS BYUNG ZHING SKYES PA SHIN TU BDE BA CHEN PO
NYAMS SU MYONG BA'I NGO BOR GCIG TU MTHAR THUG PA'I DKYIL 'KHOR
GYI 'KHOR LO BSAMS NAS DE NAS DE'I RJES LA BSRUNG BAR BYA'O,
,GANG GIS SHE NA GSHIN RJE MTHAR BYED LA SOGS PAS BSHAD PA ZHES
SMOS

TE DES JI LTAR BYA ZHE NA, GSHIN RJE GSHED LA SOGS PA'I KHRO BO
RANG GI LUS LAS BYUNG BA, GZUGS SHIN TU 'JIGS SU RUNG BA'I KHRO
BO RNAMS KYIS BGEGS DANG GDUG PA THAMS CAD RNAM PAR BSREG PAR
BSAMS LA, DE DAG NYID RDO RJE LU GU RGYUD DU YONGS SU GYUR NAS
DES

STENG DANG 'OG TU SNA TSOGS RDO RJES BYIN GYIS BRLABS PA LAS
BYUNG BA'I RDO RJE'I DRA BAR BSAM PAR BYA'O, ,DE LTAR SRUNG BA'I
'KHOR LO BSGOMS NAS DBANG BSKUR BA LA SOGS PA MCHOD PA'I CHO GA
GSUNGS PA NI, RANG GI SNYING POS ZHES BYA BA LA

SOGS PA YIN TE, RANG GI SNGAGS KYIS MCHOD YON LA BZLAS LA TZANDAN
DANG GUR KUM DANG GA BUR LA SOGS PA DANG ME TOG STE MAND'A RAB
DANG AUTPALA DANG KAR B'I RA DANG DZ'A TI DANG MA LI KA LA SOGS
PA'I ME TOG DANG BCAS PA'I MCHOD YON GYI SNOD BSHAMS LA

DKYIL 'KHOR BA'I LHA THAMS CAD LA MCHOD YON GYIS DBANG BSKUR BAR
BYA'O, ,'DIS NI DAR DPYANGS KYI DBANG BSKUR BA DANG PHRENG BA'I
DBANG BSKUR BA LA SOGS PA YANG STON PA YIN NO, ,DE NAS RANG LA
BYAS PA LTA BUR ZHES PA BDAG NYID LA BYAS PA DANG 'DRA BAR SNYING
PO'I SNGAGS

KYIS BSKUL BA'I NAM MKHA' LA BZHUGS PA'I SANGS RGYAS KYI TSOGS
KYI 'OD ZER GYI SGO LAS BYUNG BA'I LHA'I TSOGS PHYAG NA BDUD RTZI
LNGAS YONGS SU GANG BA'I BUM PA BSNAMS PAS DBANG BSKUR BAR BYA'O,
,DE LTAR CHO GA 'DIS KUN NAS MNGON PAR MCHOD PAR BYA'O, ,PADMA

ZHES BYA BA NI SHES RAB KYI GSANG BA'I PADMA'I NANG DU RANG GI SA
BON 'OD RNAMS KYI ZHES BYA BA DZA: H'Um BAm HO: KHAm RAm ZHES BYA
BA'I 'OD ZER RNAMS KYIS GZUGS RDO RJE LA SOGS PA'I LHA MO THAMS
CAD SPYAN DRANGS NAS, YANG DAG BYANG CHUB YID KYI NGO BO YIN,
,ZHES BYA BA ZLA BA'I DKYIL

@168B 'KHOR GYI RNAM PA CAN GYI BYANG CHUB KYI SEMS KYI 'OD ZER
LNGA PA'I DKYIL 'KHOR PAS SO, ,DE NAS BYANG CHUB SEMS KYI DKYIL
'KHOR DE NYID SHES RAB BA SPU RE RE LAS BYUNG BA ZHES BYA BA BA
SPU'I BU GA'I TSOGS RE RE LAS BYUNG BA'I 'OD ZER RNAM PA SNA
TSOGS TE, NAG PO DANG DKAR PO DANG SER PO DANG DMAR PO DANG

LJANG GU'I 'OD ZER 'PHROS PA'I CHOGS RGYA CHEN POS NAM MKHA'I
KHAMS KYI GTOS MA LUS PAR KUN NAS YONGS SU KHYAB PAR GYUR LA, DE
BAS NA BLO DANG LDAN ZHING RNAL 'BYOR LA MKHAS PAS RAB TU SPRO
BAR BYA'O, ,JI LTAR SPRO BAR BYA ZHE NA 'OD KYI ZHES BYA BA LA
SOGS PA STE, BA SPU'I TSOGS RE RE'I

KHUNG BU LAS NGES PAR BYUNG BA'I 'OD KYI RTZE MO LAS SKYES PA'I
GZUGS RDO RJE LA SOGS PA'I LHA MO RNAMS KYIS RGYAL BA'I DBANG PO
STE, RNAM PAR SNANG MDZAD LA SOGS PA'I DKYIL 'KHOR PA RNAMS LEGS
PAR MCHOD PAR BYA'O, ,JI LTA BUS SHE NA GANG GI SKU'I YAN LAG DRI
MA MED PA'I

'DZAM BU'I CHU BO'I GSER DANG NOR BUS SBRAS PA'I DO SHAL DANG
DPUNG RGYAN DANG 'OG PAG DANG PHYAG GDUB DANG ZHANGS GDUB LA SOGS
PA'I RGYAN RNAMS KYIS BRGYAN CING SBUD PA GANG YIN PA DE ME LONG
DANG PI WANG STE DGU BO'I RGYUD MANGS DANG DRI STE GA PUR GUR KUM
TZANDAN GLA RTZI BZHI PO CHA MNYAM GYIS

YONGS SU GANG BA'I DUNG PHOR DANG RO'I SNOD DE BDUD RTZI LNGAS
YONGS SU GANG BA'I THOD PA DANG GOS TE RGYA YUL GYI DAR MDOG
BZANGS LA SOGS PA DANG CHOS 'BYUNG BA STE, CHOS 'BYUNG BA'I PHYAG
RGYA DANG SOGS PA ZHES BYA BAS GDUGS DANG RGYAL MTSAN LA SOGS
PA'I MTSAN MA GZHAN DAG RIM

GYIS BSNAMS PA'I PHYAG RNAM PA GNYIS DANG RNAM PAR SGEG PA DANG
BCAS SHING ROL PA'I MDANGS DANG LDAN PA'I GZUGS BRNYAN BYUNG BA
ME LONG LA SNANG BA'I 'OD KYI SNANG BA STE, RANG GI LUS KYI 'OD
RNAMS KYIS SBRUL PA'I MCHOD PA ME TOG DANG BDUG SBOS DANG MAR ME
DANG DRI DANG GDUGS DANG RGYAL MTSAN

DANG BA DAN LA SOGS PA'I MCHOD PA'I SPRIN SNA TSOGS PA DE RNAMS
SGYU MA LA SOGS PA LTA BU STE SGYU MA DANG DRI ZA'I GRONG KHYER
DANG BRAG CA DANG CHU ZLA LTA BUR SO SOR SNANG BA NI DNGOS PO
RNAMS DON DAM PAR SGYU MA LA SOGS PA SO SOR YANG DAG PAR RIG CING
SHES PA STE DES 'JIG RTEN PA'I NGO BO RIG CING LTA

@169A *, ,BA LA MKHAS PA DE KHO NA NYID DU NA DNGOS PO MED PA'O,
,RTOG PA MA LUS ZHES BYA BA LA SOGS PA LA SO SO RANG GIS RIG PA'I
MCHOG TU DGA' BA'I BDE BA CHEN PO'I NGO BO RAB TU BSKYED PA'I
RGYUR GYUR PAS SO, ,GZUGS LA SOGS PA ZHES BYA BA NI GZUGS DANG
SGRA DANG DRI DANG RO DANG REG

DANG CHOS KYI DBYINGS RDO RJE ZHES BYA BA MCHOD PA'I LHA MO RNAMS
DANG DE GCIG PUR MA ZAD KYI DE BZHIN DU PHYI'I DRI MA LA SOGS PA
STE, DRI DANG ME TOG DANG BDUG SBOS DANG MAR ME DANG LHA BSHOS
DANG DA RA DANG RIN PO CHE LA SOGS PAS YANG DAG PAR MCHOD PAR
BYA'O, ,DE LTAR THA DAD RTOG PAS NGES GROL

BYA; ,ZHES BYA BA NI MCHOD PAR BYA BA DANG MCHOD PA PO DANG MCHOD
PA NYE BAR MI DMIGS PAS 'KHOR GSUM YONGS SU DAG PAS YANG DAG PAR
MCHOD LA, 'DI LTAR NGA RGYAL BSKYED PAR BYA STE, AOm ZHES BYA BA
LA SOGS PA LA NGO BO NYID KYIS DE BZHIN GSHEGS PA THAMS CAD KYI
'JIG RTEN LAS

'DAS PA'I RDO RJE'I MCHOD PA'I BDAG NYID NI BDAG GO ZHES BRJOD LA
SNYING GAR DKYIL 'KHOR GYI 'KHOR LO BSAM PAR BYA'O, ,DA NI BSTOD
PA GSUNGS PA NI SGRA'I YUL RNAMS ZHES BYA BA LA SOGS PA YIN TE,
BRAG CA'I SGRA 'DRA ZHES BYA BA NI SNYING GAR GNAS PA'I DKYIL
'KHOR LA YE SHES

SEMS DPA'I SA BON LAS BYUNG BA'I 'OD ZER GYI SGO LAS DE BZHIN
GSHEGS PA LNGA PO LTA BU'I SANGS RGYAS RNAMS BSGOMS LA PHYI DANG
NANG GI BDAG NYID CAN THAMS CAD SEMS NYID YIN PAR YONGS SU BRTAGS
LA SEMS NYID KYIS DE BZHIN GSHEGS PA LNGA LA BSTOD PAR BYA'O,
,CHOS KYI

DBYINGS RNAM PAR DAG PA'I YE SHES KYI NGO BO NYID NI MI BSKYOD PA
STE, RDO RJE DBYINGS KYI TSUL GYIS BSTOD PA NI, MI BSKYOD PA NI
ZHES BYA BA LA SOGS PA GSUNGS PA YIN TE, KYE BCOM LDAN 'DAS RDO
RJE MI BSKYOD PA RANG BZHIN GYIS 'GYUR BA MED PA THUGS KYI MTHUS
CHOS KYI DBYINGS KYI

YE SHES DANG SHES BYA MA LUS PA'I NGO BO NYID YIN NO, ,RDO RJE
DBYINGS NI MA LUS PA'I YE SHES KYI GZHIR GYUR PA'I SKU'I NGO BO
NYID DO, ,MKHAS PA CHEN PO ZHES BYA BA NI 'GRO BA THAMS CAD SO
SOR RTOGS PAR BYED PA'I GSUNG GI NGO BO NYID DO, ,RDO RJE GSUM
MCHOG NI RNAM PAR DAG PA'I

@169B SKU RDO RJE LA SOGS PA NYID KYIS DAM PAR GYUR PA'O, ,DKYIL
'KHOR GSUM NI SKU'I DKYIL 'KHOR LA SOGS PA'I TSUL GYIS 'GRO BA MA
LUS PA THAMS CAD KYI NGO BOR GYUR PA'O, ,RDO RJE DBYINGS NI THOS
PA LA SOGS PAS BSGRUB PAR BYA BA'O, ,PHYAG 'TSAL LO ZHES BYA BA
NI RNAM PA

THAMS CAD DU BDAG NYID KYI DNGOS PO DBUL BAR DANG KHYED KYI SKU
MNGON PAR 'DOD PAS KHYOD LA RAB TU 'DUD PAR BGYID DO ZHES BYA
BA'I DON TO, ,RNAM PAR SNANG MDZAD CES BYA BA LA SOGS PA LA KYE
BCOM LDAN 'DAS RNAM PAR SNANG MDZAD YE SHES KYI SNANG BA MA LUS
PA'I NGO BO NYID ME LONG

LTA BU'I YE SHES KYI DGA' BA CHE BA SGRIB PA THAMS CAD LAS NGES
PAR GROL BAS RDO RJE ZHI BA'O, ,ZAD PA DANG MI SKYE BA'I TSUL
GYIS BYA BA BYAS PAS DGA' BA CHEN PO STE, MNGON PAR 'DOD PA'I DON
GRUB PAS DGA' BA TSAD MED PA BRNYES PA'O, ,RANG BZHIN 'OD GSAL
ZHES BYA BA

NI GLO BUR BA'I DRI MA DANG BRAL BAS NA 'DUS MA BYAS PA'O, ,MCHOG
GI MCHOG CES BYA BA NI RNAM PA THAMS CAD DU CHU DANG BRAL BAS DAM
PA'I DAM PAR GYUR BA'O, ,STON PA RDO RJE NI 'GRO BA THAMS CAD KYI
RTEN DU GYUR PA STE DE LA PHYAG 'TSAL LO ZHES PA'O, ,RIN CHEN
RGYAL PO ZHES BYA BA LA

SOGS PA LA KYE BCOM LDAN 'DAS RIN CHEN RGYAL PO RAB TU DANG BA'I
'OD 'BAR BA MNYAM PA NYID KYI YE SHES CAN RAB TU ZAB PA TSAD MED
PA'I BSAM GYIS MI KHYAB PA'I YON TAN THAMS CAD KYI SPYOD PA CAN
RNAM PA THAMS CAD DU MI PHYED PAS RDO RJE NAM MKHA'O, ,RANG BZHIN
GYIS NYES BAS MA GOS

PAS NA DRI MED NAM MKHA'O, ,NYES PA THAMS CAD ZAD PAS NA RANG
BZHIN DAG PA'O, ,SLAR YANG NYES PA MI 'BYUNG BAS GOS PA MED PA'O,
,RGYA CHE BA'I NGO BO NYID DU GYUR PAS RDO RJE'I SKU STE GDUL BYA
SKAL BA JI LTA BA BZHIN DU YANG DAG PAR STON PA'I SKU MNGA' BA
KHYED LA PHYAG 'TSAL LO ZHES

PA'O, ,RDO RJE MI 'CHI ZHES BYA BA LA SOGS PA LA KYE BCOM LDAN
'DAS RDO RJE MI 'CHI BA TSAD MED PA'I YE SHES KYI NGO BO NYID KYI
SO SOR RTOG PA'I YE SHES CAN NUS PA THAMS CAD KYIS MI THUB BAS NA
RGYAL PO CHE'O, ,MI RTOG CES BA NI GDUL BYA JI LTA BA BZHIN DU
CHOS RNAMS NGES PAR STON PAR MDZAD

@170A *, ,PA'O; ,NAM MKHA' RDO RJE 'DZIN ZHES BYA BA NI TSIG DANG
TSIG CAN GYI 'DZIN PA LA SOGS PA THAMS CAD LAS NGES PAR GROL
BA'O, ,'DOD CHAGS PHA ROL PHYIN PA BRNYES, ,ZHES BYA BA NI 'GRO
BA RNAMS LA SO SOR GZIGS NAS CHOS STON PA LA SOGS PAS SEMS

CAN THAMS CAD MGU BAR MDZAD PA'O, ,RDO RJE'I GSUNG NI YON TAN
DANG 'DRA BAR MTHA' YAS SHING TSAD MED PA'I GSUNG DBYANGS NGES
PAR SGROGS PA LA PHYAG 'TSAL LO ZHES PA'O, ,DON YOD RDO RJE ZHES
BYA BA LA SOGS PA LA KYE BCOM LDAN 'DAS DON YOD RDO RJE SGRUB PA
PO'I MNGON PAR

'DOD PA JI LTAR BRTZAM PAR BYA BA GRUB PA'I YE SHES KYI RDZOGS
PA'I SANGS RGYAS TE THAMS CAD MKHYEN PA NYID BRNYES PAR MDZAD
PA'O, ,BSAM PA THAMS CAD RDZOGS MDZAD PA, ,ZHES BYA BA NI YID
BZHIN GYI NOR BU DANG, DPAG BSAM GYI SHING LA SOGS PA'I NGO BO
NYID LTA BU'O, ,RANG

BZHIN DAG PA NYID LAS BYUNG, ,ZHES BYA BA NI SNGAGS DANG PHYAG
RGYA DANG TING NGE 'DZIN DANG GZUGS DANG THABS GZHAN YANG RANG
BZHIN DAG PAR GYUR PAS 'GRO BA'I DON THOB PAR MDZAD PA'O, ,RDO
RJE SEMS DPA' ZHES BYA BA NI 'TSANG RGYA BA NYID KYIS THOGS PA
MED PA'I THUGS THAMS CAD DANG LDAN

PA LA PHYAG 'TSAL LO ZHES PA'O, ,DE NAS DON DAM PAR KUN DU BZANG
PO NYID YIN PAS THUGS THAMS CAD NI THAMS CAD KYI BDAG NYID YIN
PAS LHA RE RE ZHING BSTOD PA MA BYAS PA YIN NO, ,'DOD CHAGS DANG
ZHE SDANG DANG GTI MUG DANG NGA RGYAL DANG PHRAG DOG RNAM PAR DAG
PA'I NGO BO NYID DANG YE SHES LNGA'I RANG

BZHIN NO, ,DE BZHIN GSHEGS PA LNGA YIN TE, DE YANG, GANG GI RANG
BZHIN CHAGS SDANG RNAM BRAL YANG, ,GDUL BYA'I DBANG GIS KHRO LA
KHRO BA DANG, ,'DOD CHAGS CAN LA CHAGS PA CAN LTAR STON, ,BYANG
CHUB MCHOG GNAS DE LA PHYAG 'TSAL LO, ,ZHES JI SKAD BSHAD PA LTA

BU'O; ,DA NI 'BAR BA'I AOm GYIS ZHES BYA BA LA SOGS PAS BDUD RTZI
MYANG PA BSHAD PAR BYA STE, BDUD RTZI LNGA PO DES SNYING GA'I ZLA
BA'I DBUS SU CHUD PA'I ZLA BA'I DKYIL 'KHOR LA ZHUGS PA'I DKYIL
'KHOR BA RNAMS DES TSIM ZHING MGU BAR BYA'O, ,DE YANG YI GE AOm
'BAR ZHING 'OD

@170B DANG LDAN PA'I GZUGS CAN DES BYIN GYIS BRLABS LA RLUNG DANG
ME'I DKYIL 'KHOR LA GNAS PA THOD PA'I DBUS NA BDUD RTZI LNGA PO
GNAS PA RLUNG DANG ME'I DKYIL 'KHOR DAG GIS RAB TU SBAR BAS GONG BU
DMAR PO LTAR BUR BSAMS LA YI GE AA YIS KHRAG ZHU BA LTA BU'I RANG
BZHIN LA AOm GYIS BDUD

RTZI DKAR POR BYAS NAS AOm A'A: H'Um ZHES BYA BA'I YI GE GSUM LAS
BYUNG BA'I RDO RJE YONGS SU GYUR PA LAS SANGS RGYAS LNGAS BYIN
GYIS BRLABS PAR BSAMS LA RANG GI SA BON GYIS YE SHES LNGA'I BDUD
RTZI'I RANG BZHIN DU BYAS LA H'Um LAS BYUNG BA'I RDO RJE'I 'OD
ZER GYIS BKUG BA'I LCES SNYING

GA'I ZLA BAR CHUD PA'I DKYIL 'KHOR GYI 'KHOR LO DES TSIM PAR
BYA'O, ,DE YANG, ZLA NYI RDO RJE CHU DANG DRI MAR ME, ,THOD PA LA
GNAS ME DANG RLUNG DAG GIS, ,LEGS SBAR LCAGS SREG GONG BU LTA BUR
NI, ,H'Um GI SA BON DAG GIS RNAM PAR BSGOM, ,YI GE AA BRJOD DER
NI PHAB

PA DANG, ,CUNG ZAD BRO ZHING KHRAG 'DRAR RNAM BSAMS LA, ,AOm MA
MA RAm MA MA RANG GIS BON GYIS, ,SANGS RGYAS PHAB STE BYIN BRLABS
BYANG CHUB SEMS, ,RAB DKAR H'Um GI RDO RJE LCE YIS SNYING GAR
GNAS, ,RANG GI 'KHOR LO MA LUS DES TSIM BYA, ,ZHES BSHAD PA YIN
NO, ,

'DI NI BSGOM PA'I LAM GYI NGO BO DKYIL 'KHOR GYI MCHOG CES BYA
BA'I TING NGE 'DZIN TO, ,DE YANG DANG POR 'BYIN PA LA SOGS NAS
BDUD RTZI MYANG BA'I MTHAR THUG PA MDOR NA, TING 'DZIN 'KHOR LO'I
RGYAL PO MCHOG TU YANG DAG BSHAD, ,CES JI SKAD 'BYUNG BA LTA
BU'O, ,DA NI LAS

KYI RGYAL PO'I MCHOG THOB PA'I 'BRAS BU'I SPYOD PA'I RANG BZHIN
BSHAD PA NI SNYING PO'I 'OD ZER ZHES BYA BA LA SOGS PA YIN TE,
SNYING PO'I 'OD ZER DPAG MED KYIS, ,ZHES PA YE SHES SEMS DPA'I SA
BON LAS BYUNG BA'I 'OD ZER RNAMS KYIS SPRUL PA'I THUB PA'I MCHOG
SANGS

RGYAS DANG BYANG CHUB SEMS DPA' MI SHES PA THAMS CAD KUN DU NGES
PAR GSAL BA'I SEMS BRTAN PAR BYAS LA SANGS RGYAS DANG BYANG CHUB
SEMS DPA' DES 'GRO BA MA LUS PA RDZOGS PA'I SANGS RGYAS SU BYAS
LA RANG GI GSANG SNGAGS KYI NANG DU CHUD PAR SNANG BAR BYAS TE
RANG GI SEMS

@171A *, ,LA DBANG DU GYUR PAS DE LTAR SPRUL PA YIN PA'I PHYIR YE
SHES LA NI MI SHONG BA YOD PA MA YIN NO, ,DE LTAR YE SHES KYI
PHYAG RGYA DANG SBYOR BAS SEMS BRTAN PAR BYAS NAS, DON DAM PA'I
BDAG NYID CAN GYI PHYAG RGYA CHEN PO'I RNAL 'BYOR BSGOM PAR
GSUNGS PA

YIN TE, SHES RAB THABS NI MNYAM SBYOR BA, ,BSGOM PA'I RNAL 'BYOR
PA MCHOG GIS, ,PHYAG RGYA CHE DANG MNYAM SBYOR BA'I, ,BSGOM PA
RGYAL BAS GSUNGS PA YIN, ,ZHES BSHAD PAS, RI ZHIG RIM PA 'DIS
DANG POR SHES RAB BSGOM PAR BYA'O, ,CI GZUGS LA SOGS

PAS JI LTAR BYIS PAS YONGS SU BRTAGS SHING MTHONG BA RNAMS JI
LTAR RNAM PAR SHES PA'I RANG BZHIN YIN ZHING DON DAM PAR STONG PA
YIN NAM 'ON TE KUN RDZOB TZAM GYI RANG BZHIN CAN YIN ZHE NA, DE
GSUNGS PA NI GZUGS LA SOGS PA ZHES BYA BA LA SOGS PA YIN TE,
GZUGS SU

RUNG BAS NA GZUGS TE, KHA DOG DANG DBYIBS KYI DBYE BAS RNAM PA
GNYIS SO, ,KHA DOG NI SNGON PO LA SOGS PA'O, ,DBYIBS NI MNYAM PA
DANG MTHO BA DANG DMA' BA LA SOGS PA'O, ,SOGS PA'I SGRAS NI TSOR
BA DANG, 'DU SHES DANG, 'DU BYED DANG, RNAM PAR SHES PA BSDU

BA'O, ,GZUGS LA SOGS PA GANG YIN PA 'DI DAG NI THOG MA MED PA'I
DUS YIN GYI MA RIG PA'I BAG CHAGS KYI MIG SER GYIS NYE BAR BCOM
PA'I MIG GIS RTOG PA MANG PO'I BZOS BSGRUBS PA LAS SNANG BA YIN
PA DE'I RNAM PA ZHES PA GZUGS KYI RANG BZHIN NI NGO BO NYID STONG
PA YIN TE,

BCOM LDAN 'DAS KYIS RAB 'BYOR GZUGS NI GZUGS KYI NGO BO NYID KYIS
STONG STE, DE'I RANG BZHIN DE YIN PA'I PHYIR RO ZHES JI SKAD
GSUNGS PA DE LTA BU STE, TSOR BA LA SOGS PA YANG DE BZHIN NO,
,GZHAN YANG, GZUGS NI DBU BA RDOS PA 'DRA, ,TSOR BA CHU BUR DAG
DANG

MTSUNGS, ,'DU SHES SMIG RGYU 'DRA BA STE, ,'DU BYED RNAMS NI CHU
SHING BZHIN, ,RNAM SHES SGYU MA LTA BU'O ZHES, ,DE NYID GZIGS PAS
BKA' STZAL TO, ,ZHES JI SKAD GSUNGS PA LTA BU'O, ,MNGON SUM GYI
SHES PAS MTHONG BA YIN NO, ,NGO BO NYID KYIS STONG PA JI LTAR YIN
ZHE NA DE NI

@171B MA YIN TE, SO SOR SNANG BA GANG YIN PA DE THAMS CAD NI BDEN
PA MA YIN TE, DPER NA RAB RIB CAN GYIS ZLA BA GNYIS LA SOGS PA
MTHONG BA DANG 'DRA'O, ,'ON TE 'KHRUL PA MED PA'I SHES PA NI
MNGON SUM YIN PAR BSHAD PAS RAB RIB CAN GYIS ZLA BA GNYIS LA SOGS
PA NI MNGON SUM

LTAR SNANG BA YIN GYI, DE MNGON SUM MA YIN TE, MNGON SUM LTAR
SNANG RAB RIB BCAS, ,ZHES BSHAD PA YIN NO, ,GAL TE DE SKAD ZER NA
DE LTA NA NI DE KHO NA NYID YONGS SU SHES PA YIN PAS THAMS CAD
YANG DAG PA'I RNAL 'BYOR PAR 'GYUR TE, TSU ROL MTHONG BA CAN DU
NI MI 'GYUR

TE; ,YANG DAG PA JI LTA BA BZHIN YONGS SU SHES PA'I PHYIR RO, ,DE
YANG, GAL TE JI LTAR GRAGS PA 'DI, ,CHOS RNAMS NGO BO JI BZHIN
YIN, ,YANG DAG DON MTHONG GROL 'GYUR BAS, ,'GRO BA THAMS CAD CIS
MI GROL, ,ZHES JI SKAD BSHAD PA LTA BU'O, ,DE LA SLOB DPON GYIS

MNGON SUM NI RNAL 'BYOR PA DANG CIG SHOS KYI STE RNAM PA GNYIS SU
BSHAD PAS THA SNYAD TZAM KHO NAR RMI LAM LA SOGS PA DANG 'DRA BAR
JI LTAR SHES PA'I DON MA 'KHRUL PA TZAM GANG YIN PA DE LA 'KHRUL
PA MED PA ZHES BSHAD DO, ,DE NYID KYIS NI, GZUNG BA RNAMS KYANG
CUNG ZAD YOD MIN LA, ,

ZHES BYA STE, SEMS DE'I GZUNG BAR BYA BA GZUGS LA SOGS PA DE DAG
KYANG YOD PA MA YIN TE, DE GNYIS GZUNG BA DANG 'DZIN PA PO'I
DNGOS POR MA GRUB PA'I PHYIR RO, ,TSAD MA GNYIS NYID YIN PAS
MNGON SUM DU 'DOD PAR MI 'THAD KYANG RJES SU DPAG PAS YOD PAR
'THAD DO ZHE NA

DER YANG, GZHAN PA'I 'BREL PA'I YID KYANG MTHONG BA MED, ,CES BYA
BA SMRAS TE, SHES PA DON DANG LHAN CIG PA'I RTAGS DANG, RTAGS CAN
GYI 'DZIN PA MED PAS GZHAN PA'I RJES SU DPAG PAS KYANG MA YIN NO
ZHES BYA BA'I THA TSIG GO, ,'BREL PA NI GNYIS SU GNAS TE, DE'I

BDAG NYID DANG, DE LAS BYUNG BA'I MTSAN NYID CAN NO, ,DE LA RE
ZHIG DE'I BDAG NYID CAN NI MA YIN TE THAG RING BA DANG, NYE BA LA
SOGS PA'I DBYE BAS GSAL BA DANG MI GSAL BA'I SHES PA MI 'BYUNG
STE, SHES PA DANG YUL GCIG TU GYUR NA DE LTA BU'I RNAM PA MI SRID
DO, ,DE LAS

@172A *, ,BYUNG BA'I MTSAN NYID CAN YANG MA YIN TE, STAN KHRA BO
LA SOGS PA'I SHES PA YANG SNA TSOGS PAS, RNAM PA DANG 'DRA BA'I
SHES PA'I BYE BRAG THA DAD PAR THAL BAR 'GYUR NA PHYOGS RGYA CHE
BAS NA SNA TSOGS PAR GNAS PA'I YONGS SU 'DZIN PAS SHES PA DE LTAR

SKYE BA YOD PA MA YIN PAS GANG GIS SNA TSOGS PA NYID DU BSGRUB
PAR BYA BA'I PHYIR SHES PA DU MA SKYE BAR RTOG PA LEGS PA MA YIN
TE, GZUGS MED PA NI YUL NA GNAS PA MI SRID PA'I PHYIR RO, ,DE
YANG, GANG PHYIR DE YOD NGES SHES PA'I, ,SHES PA DON DANG LHAN
CIG NYID, ,

DE YI BDAG NYID DE LAS BYUNG, ,'BREL PA GANG YANG YOD MA YIN,
,ZHES JI SKAD BSHAD PA LTA BU'O, ,'DIR PHYI ROL GYI DON YOD PAR
SMRA BA LA SOGS PAS SMRAS PA, SHES PA NI DGA' BA DANG, YONGS SU
GDUNG BA LA SOGS PA'I RANG BZHIN CAN DBYIBS MED PAR NGA

RGYAL GYI GNAS SU GYUR PA NANG NA GNAS PA NYAMS SU MYONG BA YIN
PAS, SNGON PO LA SOGS PA NI DGA' BA DANG YONGS SU GDUNG BA LA
SOGS PA'I RANG BZHIN MA YIN ZHING DBYIBS LA SOGS PAR MA GRUB PA
YANG MA YIN PA DANG, NGA RGYAL GYI GNAS KYANG MA YIN PAS DE'I
PHYIR SHES PA LAS PHYI ROL

DU GYUR PA NYID DU NYAMS SU MYONG BA YIN PAS NYAMS SU MYONG BA'I
DBYE BA YOD PA'I DNGOS PO LA DBYE BA MED PAR SEMS DANG BCAS PAS
BYAR JI LTAR RUNG ZHE NA, DE LA YANG BDE BA ZHES BYA BA LA SOGS
PA SMRAS PA YIN TE, BDE SOGS ZHES PA, BDE BA DANG, SDUG BSNGAL LA
SOGS

PA'I RANG BZHIN CAN 'DZIN PA PO SHES PA DE, GZUGS LA SOGS PA
'DZIN PA'I BYA BA'I KHYAD PAR 'DZIN PA'I MTSAN NYID CAN 'GA' YANG
YOD PAR MA MTHONG NGO, ,CIG CAR RANG RGYUD DU SNANG BA GNYIS LA,
CUNG ZAD NI GZUNG BAR BYA BA YIN LA, CUNG ZAD NI 'DZIN PA PO YIN
NO

ZHES BYA BA'I SO SOR NGES PA'I RGYU YANG MA MTHONG NGO, ,DE BAS
NA CIG CAR DUS MTSUNGS PAR YUL DANG LHAN CIG SHES PAR GYUR CING,
YONGS SU GCOD PAR BYED PAS NA 'DZIN PA PO MA YIN PA NI, GZUGS LA
SOGS PA DANG 'DRA STE, JI LTAR GZUGS 'DZIN PA PO MA YIN PA DE

@172B BZHIN DU, SHES PA YANG 'DZIN PA PO MA YIN NO, ,DE YANG RAB
'BYOR CHOS RNAMS KYIS CHOS RNAMS MI SHES SO ZHES JI SKAD RGYA
CHER GSUNGS PA LTA BU'O, ,DE CI'I PHYIR ZHES RTOGS NA, DKAR PO
ZHES BYA BA LA SOGS PA SMOS TE, DKAR PO LA SOGS PA GANG ZHIG
SNGAR MTHONG BA NYID DUS TSOD

GZHAN DAG TU MI MTHONG STE, CI'I PHYIR ZHE NA, SKAD CIG MA YIN
PAS SDOD PA MED PA NYID YIN PA'I PHYIR, 'DAS PA DANG, MA 'ONGS PA
DANG, DA LTAR BYUNG BA'I SKAD CIG MA RNAMS NI MTSAN NYID THA DAD
PA YIN PA'I PHYIR RO, ,MTHONG BA NYAMS SU MYONG BA LAS THA DAD PA
YOD PAR

BSGRUB PA YANG DE LA YOD PA MA YIN NO, ,DE CI'I PHYIR ZHE NA,
PHAN TSUN 'GAL BAS MI MTHUN PA GCIG LA GCIG LHAN CIG GNAS PA MA
YIN PA'I PHYIR TE, JI LTAR BDE SOGS ZHES PA BDE BA DANG SDUG
BSNGAL DAG MI MTHUN PA YIN PA DE BZHIN DU, SNGON MTHONG PA DANG,
PHYIS

MTHONG BA DANG, 'DI DAG KYANG RTAG TU NGO BO NYID KYIS 'GAL BA
YIN NO, ,GZUNG BA'I RNAM PAR SNANG BA GANG YIN PA 'DI DAG KYANG
GCIG DANG DU MA NYID DU MI 'THAD PAS RANG GI NGO BOR MED PA NYID
YIN PA DE NI THOG MTHA' ZHES BYA BA LA SOGS PA SMOS PA YIN TE,
GZUNG BA'I RNAM PAR SO SOR SNANG

BA GANG YIN PA DE NI GCIG MA YIN NO, ,CI'I PHYIR ZHE NA, DNGOS PO
DE LA THOG MTHA' LA SOGS PA'I BYE BRAG SNANG BA DANG, DON BYED
PA'I NUS PA'I DBYE BA YANG MTHONG BAS GANG LA PHYOGS KYI CHA YOD
PA DE NI GCIG PA NYID MI RIGS PA ZHES BYA BA'I TSUL GYIS SO,
,RANG BZHIN GCIG DANG

BRAL BAS DU MA YANG MA YIN NO, ,DKAR PO LA SOGS PA SO SOR SNANG
BA'I CHA DANG LDAN PA RNAMS LA PHRA RAB TU BRTAGS PA'I SHES PA
YANG RIGS PA MA YIN TE, PHRA RAB RNAMS KYI RANG BZHIN GZUNG DU
MED PA'I PHYIR, MNGON SUM DU 'DZIN PAR KHAS MI LEN LA DE YANG
PHRA RAB RNAMS NI YAN

LAG MED PA CHA SHAS MED PA YIN TE, YAN LAG MED PA'I PHYIR CHA
SHAS MED PAS ,RDUL PHRA RAB GZHAN DANG 'DUS PA DANG BRAL BA YIN
NO, ,GAL TE YOD NA SHAR LA SOGS PA'I MDUN RGYAB DANG, LOGS GNYIS
DANG 'OG STE PHYOGS DRUG TU GNAS PAS PHRA RAB DRUG 'DUS PA YIN

@173A *, ,PAR 'THAD LA, 'DUS PA DES NA CHA SHAS DRUG 'GYUR TE,
,DRUG GIS CIG CAR SBYAR BAS NA, ,PHRA RAB RDUL CHA DRUG TU 'GYUR,
,ZHES BSHAD PA'I PHYIR RO, ,DE BAS NA RDUL PHRA RAB MA GRUB PAS
PHRA RAB BSAGS PA LAS GYUR PA'I SA'I DKYIL 'KHOR LA SOGS TE,
GLING

BDUN LA SOGS PA SA RNAMS BSAGS PAR BRTAGS PA YANG 'THAD PA MA YIN
TE, DE BAS NA GZUNG BAR BYA BA'I RANG GI NGO BO YOD PA MA YIN NO,
,GAL TE DE LTA YIN NA 'GRO BA 'DI DAG JI LTAR SNANG BA YIN ZHE
NA, DE'I PHYIR DE BAS 'DZIN PA ZHES BYA BA LA SOGS PA SMOS TE, DE
BAS ZHES PA DE'I

PHYIR GCIG DANG DU MA'I RANG BZHIN DU MI 'THAD PA'I PHYIR, 'DZIN
PA PO LA SOGS PA DANG BRAL BAS GZUNG BA DANG, 'DZIN PA MED PA'I
PHYIR 'GRO BA 'DI DAG NI RANG RGYUD CAN YIN GYI, DBANG PHYUG LA
SOGS PA GZHAN LAS SKYE BA NI MA YIN NO, ,RANG RGYUD RNAM PA THAMS
CAD DU NI MA YIN TE, KUN RDZOB TU

RGYU DANG RKYEN LAS BYUNG BA'I PHYIR RO, ,RGYU MED PAR GYUR NA NI
RTAG TU YOD PA'AM, MED PA LA SOGS PA NGES PAR 'GYUR BA'I PHYIR
RO, ,GZUGS SOGS NI TSOR BA DANG, 'DU SHES DANG, 'DU BYED DANG,
RNAM PAR SHES PA'I RANG BZHIN NI RTAGS PA'I NGO BO NYID YIN TE,
SKAR MA RAB RIB MAR ME DANG, ,SGYU MA ZIL PA CHU

BUR DANG, ,RMI LAM GLOG DANG SPRIN LTA BU, ,'DUS BYAS DE LTAR
BLTA BAR BYA, ,ZHES JI SKAD GSUNGS PA LTA BU'O, ,DRI ZA'I GRONG
KHYER DAG DANG MTSUNGS PA YIN, ,ZHES BYA BA NI KUN RDZOB KYI BDEN
PAR SLU ZHING SNYING PO MED PA NYID DU BLTA BAR BYA STE, KUN
RDZOB TU NI THAMS CAD YOD, ,DAM

PA'I DON DU YOD MA YIN, ,ZHES BSHAD PA LTA BU'O, ,GAL TE DE LTA
YIN NA 'KHOR BA DANG MYA NGAN LDAS 'DAS PAR JI LTAR RNAM PAR
GZHAG CE NA, DE'I PHYIR BDAG DANG BDAG GI ZHES BYA BA LA SOGS PA
SMOS TE, BDAG NI NYON MONGS PA CAN GYI YID NGA RGYAL CAN GYI RANG
BZHIN CAN BDAG MED

BA BZHIN DU BDAG DANG BDAG TU RLOM SEMS PA'O, ,BDAG NI BU DANG
CHUNG MA DANG NOR LA SOGS PA'O, ,DE GNYIS KYI RGYUN NI RGYUN DU
'JUG PA GANG YIN PA STE 'DI'I 'JUG PA NI PHAN 'DOGS PA DANG GNOD
PA'I DNGOS PO'I BAG CHAGS KYI MTSAMS SBYOR BA'I DBANG GIS 'DI NI
BDAG YIN

@173B PAS 'DI DAG DGOS SO ZHES LOG PAR RTOGS PA'I TSUL BZHIN MA
YIN PA'I YID LA BYED PAS, MTHONG BA NYID LAS NI 'KHOR BAR RNAM
PAR BZHAG LA DAG PA 'ANG PHYIN CI LOG DE MED PA'I RANG GI NGO BO
TZAM GYIS BDAG DANG BDAG GI RNAM PAR RTOG PA SPANGS PAS NI MYA
NGAN LAS 'DA' BA YIN TE,

RNAM PAR RTOG PA MA GTOGS PAR, ,'KHOR BA ZHES BYA 'GA' MA MCHIS,
,DE BAS RNAM RTOG RNAM BSAL BAS, ,KHYED NI RTAG TU MYA NGAN 'DAS,
,ZHES JI SKAD BSHAD PA LTA BU'O, ,DE BAS NA BDAG DANG BDAG GIR
LTA BA LAS LDOG PAR DOR BA DANG BLANG BAR BYA BA'I DNGOS PO DANG
BRAL

BAS 'KHOR BA'I GNYEN POR GYUR PA NI MYA NGAN LAS 'DAS PA ZHES
BYA'O, ,DE LTAR NA NI 'KHOR BA MED PAS MYA NGAN LAS 'DAS PA YIN
PAS DNGOS POR MED DO ZHES RTOGS PAS DE'I PHYIR ZHI BA DANG NI
ZHES BYA BA LA SOGS PA SMOS TE, BCOM LDAN 'DAS KYIS 'KHOR BA LA
SKYO BA BSKYED PAR BYA

BA'I PHYIR MYA NGAN LAS 'DA' PA STON PAR MDZAD PA YIN GYI, 'KHOR
BA DANG MYA NGAN LAS 'DAS PA GNYIS LA NI DBYE BA GANG YANG MED
DO, ,DE YANG CHOS NYID KYIS NI ZHES PA DON DAM PA'I NGO BO NYID
DU YIN GYI KUN RDZOB TU NI MA YIN TE, GZHAN DU NA CHAD PA NYID DU
'GYUR RO, ,DE YANG SLOB

DPON KLU SGRUB KYI ZHAL SNGA NAS KYIS, MYA NGAN 'DAS PA DNGOS MED
MIN, ,ZHES BYA BA DANG, DE BZHIN DU, GAL TE MYA NGAN 'DAS DNGOS
NA, ,MYA NGAN 'DAS PA 'DUS BYAS 'GYUR, ,DNGOS PO 'DUS BYAS MA YIN
PA, ,'GA' YANG JI LTAR YOD MA YIN, ,ZHES JI SKAD BSHAD PA LTA

BU'O, ,'DI NYID DU 'THAD PA BSGRUB PA BSTAN PA'I PHYIR GANG PHYIR
GZUNG BA ZHES BYA BA LA SOGS PA SMOS TE, GANG GI PHYIR DON DAM
PAR GZUNG BA DANG 'DZIN PA'I NGO BO NYID DANG PHRAL BA YIN PAR
'KHOR BA DANG MYA NGAN LAS 'DAS PA DAG THAMS CAD DU LUNG DANG
RIGS PA DAG GIS RTAG TU GRUB PA

DE'I TSE, THAMS CAD KYANG CI YANG YOD PA MA YIN GYI, KUN RDZOB TU
NI YANG DNGOS PO DE DAG SO SOR SNANG BA'I RANG BZHIN GYIS KUN DU
RTOG PA LAS GUD NA MED DE SO SOR SNANG BA'I DNGOS PO RNAMS MED PA
NYID DU SEMS DANG LDAN PA SU ZHIG 'GOG PAR BYED, 'ON KYANG RNAM
PAR DPYAD NA YOD

@174A *, ,BAR MI 'THAD DO, ,DE LTAR RNAM PAR 'JOG PAS RANG GI SDE
BAS BRTAGS PA'I RTZOD PA'I YANG GO SKABS MED PAR 'GYUR RO, ,DE
DAG 'DI SKAD CES ZER TE, GAL TE 'DI DAG THAMS CAD STONG PA NYID
YIN NA DE'I TSE, BAG CHAGS PA SGRO BA DANG BSGO BAR BYA BA DANG

BSOD NAMS DANG SDIG PA'I CHOS BSTAN PA DANG LAS DANG 'BRAS BU LA
STONG PA NYID DU SMRA BAS SKUR BA BTAB PAR 'GYUR RO ZHE NA, DE NI
SLOB DPON KLU SGRUB KYI ZHAL SNGA NAS KYIS THAMS CAD KYANG LAN
BTAB PA YIN TE, LAS RNAMS MED PA YANG MA YIN TE, DGE BA DANG MI
DGE BA'I 'BRAS BU RMI

LAM TZAM DU YANG YOD PAR MTHONG STE, PHUNG PO LNGAS BSDUS PA'I
SDUG BSNGAL DES NI RMI LAM YANG BSDUS PA YIN NO ZHES BYA BA LA
SOGS PA DE BZHIN DU RGYU RNAM PAR DAG PA LAS 'BRAS BU YANG RNAM
PAR DAG PA 'BYUNG STE, YANG DAG PA'I LTA BA LAS BYUNG BA'I TSUL
KHRIMS LA SOGS PA NI RNAM

PAR DAG PA YIN NO ZHES BYA BA LA SOGS PA DANG, GANG LA STONG PA
NYID RUNG BA, ,DE LA THAMS CAD RUNG BAR 'GYUR, ,ZHES BYA BA LA
SOGS PA JI SKAD BSHAD PA LTA BU'O, ,DE LTAR DON DAM PAR RNAM PAR
DPYAD NA PHYI YUL MED PAS SEMS LAS GZHAN PA 'GA' YANG YOD PA MA
YIN PAS,

RNAM PAR RTOG PA'I BAG CHAGS KYI RANG BZHIN LA MA GTOGS PA BDAG
CES BYA BA GUD NA LOGS SHIG TU CI YANG YOD PAR MI 'THAD DO, ,DE
LTAR RIM PA 'DIS PHYI'I DON MED PA'I SEMS TZAM LA GNAS NAS DE
YANG GCIG DANG DU MA'I RANG BZHIN DANG BRAL BAS 'THAD PA MA YIN
NO, ,DE

YANG; DNGOS PO GANG GANG RNAM DPYAD PA, ,DE DE GCIG TU YOD MIN
PA, ,DE LA DU MA'ANG YOD MA YIN, ,GCIG DANG DU MA MA GTOGS PA,
,RNAM PA GZHAN DAG YOD MA YIN, ,ZHES JI SKAD BSHAD PA LTA BU'O,
,'ON TE 'DI SKAD CAS SHES PA NYAMS SU MYONG BAR NI GRUB PA YIN LA
NYAMS SU MYONG BA GRUB PA NYID KYIS NA

DGAG PAR DKA' BA YIN TE DE BKAG NA THAMS CAD KYANG DGAG PAR BYAS
PAR 'GYUR NA SHES PA DE NI MA RIG PA'I BAG CHAGS KYI STOBS KYIS
SNGON PO LA SOGS PA'I GZUGS SU SNANG BA YIN LA DON DAM PAR NI
SHEL SGONG DAG PAR LTAR SNANG BA CHA SHAS MED PA YUL NA MI GNAS
PA SNGON PO LA SOGS

@174B PA'I RANG BZHIN SNA TSOGS SU SNANG BA MED PA YIN NO ZHE NA,
DE NI TSIG TZAM DU ZAD DO, ,NUS PA THAMS CAD DANG BRAL BA DE NI
NAM YANG DON DANG LHAN CIG 'BREL PAR MA MTHONG STE, DE MED NA NI
SHES DE YANG, ,RNAM PA MED PAR NYID KYIS 'GYUR, ,SHEL SGONG DAG
PA 'DRA BA YI, ,SHES

PA RAB TU TSOR BA MED, ,CES JI SKAD BSHAD PA LTA BU'O, ,'DI NYID
NI SLOB DPON CHOS KYI GRAGS PA YANG BZHED PA NYID YIN TE, TSAD MA
RNAM 'GREL LAS, JI LTA JI LTAR DON RNAMS DPYAD, ,DE LTA DE LTAR
RNAM DBEN 'GYUR, ,DE BAS GNYIS PO STONG NYID GANG, ,DE NYID 'DIR

YANG YANG DAG NYID, ,CES BYA BA LA SOGS PA JI SKAD BSHAD PA LTA
BU'O, ,KHO BO CAG SHES BYA NANG GI YIN PAR SMRA BA RNAMS LA ZHE
'GRAS NAS SMRA BA MA YIN MOD KYI, 'ON KYANG SLOB DPON SANGS RGYAS
YE SHES KYI ZHAL SNGA NAS KYIS BDAG BSGRUB PA LA 'JUG PA LAS MANG
DU TSAR BCAD

PAR MDZAD LA RTZA BA'I RGYUD LAS KYANG TSUL 'DI NYID LTAR STON
TE, KUN RDZOB TU NI BSTAN PA MTSAR, ,ZHES BYA BA DANG, SKYE BA
MED PA'I SBYOR BA YIS, ,SKYE BA 'DI NI BSTAN PA YIN, ,ZHES BYA BA
LA SOGS PA GSUNGS PA YIN NO, ,DZNY'A NA K'I RTA'I DE KHO NA NYID
LA 'JUG PA LAS PHYAG RGYA

CHEN PO BSGRUB PA LA YANG TSUL 'DI NYID YIN TE, SEMS TZAM LA NI
GNAS NAS SU, ,PHYI ROL DON LA MI RTAG GO, ,DE BZHIN NYID LA GNAS
NAS KYANG, ,SEMS TZAM LAS KYANG 'DA' BAR BYA, ,ZHES JI SKAD BSHAD
PA LTA BU'O, ,DE LTAR RIM PA 'DI DANG 'OG NAS BSHAD PAS KYANG

SHES RAB BSGOM PAR BSHAD PAR BYA'O, ,GANG ZHIG GZUGS LA ZHES BYA
BA LA SOGS PA SMOS PA YIN TE, RANG BZHIN GANG RNAL 'BYOR PAS RANG
GIS TE BDAG NYID KYIS SHES SHING KUN DU BZANG PO LA SOGS PA'I
BSGOM PAS MNGON SUM DU BYED PA GANG YIN PA DE'I DON DAM PAR

RANG BZHIN GYIS 'OD GSAL BA GCIG DANG DU MA LA SOGS PAR YONGS SU
BRTAGS PA DANG BRAL BA, YID BZHIN GYI NOR BU LTAR SEMS CAN THAMS
CAD KYI DGOS PA BYED PA LA SHIN TU BYANG PA DE NYID BSGOM PAR BYA
BA DANG SGOM PA PO RNAM PAR RTOG PA DANG BRAL BAS GCIG TU 'DRES
PAR GYUR

@175A *, ,PA'I RANG BZHIN GANG YIN PA DE NI THAMS CAD KUN DU
BZANG PO DANG 'DRA BAR BYE BRAG MED PA'I BLO YOD PA STE, CHOS KYI
DBYINGS LAS MA GTOGS PA'I, ,CHOS NI 'GA' YANG MED PA'I PHYIR,
,RNAL 'BYOR PAS DNGOS PO THAMS CAD BYE BRAG MED PAR BLTA BAR BYA

STE; DNGOS PO GCIG LA GANG MTHONG BA, ,DE NI KUN LA MTHONG BAR
'DOD, ,GCIG GI STONG NYID GANG YIN PA, ,DE NI KUN GYI STONG NYID
YIN, ,ZHES JI SKAD BSHAD PA LTA BU'O, ,DE NYID KYI PHYIR SNANG BA
GYUR PA'I ZHES BYA BA LA SOGS PA SMOS TE, SNANG ZHING SO SOR
MNGON

PA'I YUL GZUGS LA SOGS PA DA LTAR YOD PA GANG YIN PA DANG DE LAS
GZHAN PAS 'DAS PA DANG MA 'ONGS PA RTOG PA MANG PO'I BZOS BSGRUBS
PA CUNG ZAD GANG YIN PA DE DNGOS PO DE RNAMS BRTAGS PA DES RNAM
PAR DPYAD PA NA PHAN TSUN BZLOG PA YIN PA'I PHYIR DBYE BA YOD PA

YIN LA, DON DAM PAR NI DE DANG BRAL BAS BRTAG PA YANG MED PA'I
PHYIR THA DAD PAR GYUR PA CUNG THAD KYANG YOD PA MA YIN TE, DNGOS
PO RNAMS NI BRTAGS PAS DBYE BA YOD PA YIN GYI, DON DAM PAR NI
DBYE BA 'GA' YANG YOD PA MA YIN NO ZHES BYA BA NI DON GYI MDO YIN
NO, ,

DE LTAR RIM PA 'DIS SHES RAB KYI 'GRO BA RNAMS DNGOS PO MED PAR
RNAM PAR DPYAD NA PHYAG RGYA CHEN PO'I SBYOR BA DANG LDAN PAR
'GYUR RO, ,GANG 'DI SPROS PA THAMS CAD DANG, ,TSIG GI 'ANG GNAS
MA GYUR RANG BZHIN, ,DE NI THUGS KYI RDO RJE YIS, ,SHES RAB CES
NI YONGS SU BSHAD, ,

BYANG CHUB SEMS DPA' RNAMS KYI THABS, ,'GRO LA SNYING RJE CHEN PO
YIN, ,JI LTAR MNYAM PAR SBYOR ZHE NA, ,GCIG PU KHO NA DBYE MED
BCAS, ,DE YI BSGOM PA'ANG DE BZHIN TE, ,BZLOG PA YIS NI RNAM PAR
PHYE, ,ZHES BYA BA'O, ,DE LA MAN NGAG NI 'DI YIN TE, RNAL 'BYOR

PAS DANG PO KHO NAR RANG GI LHAG PA'I LHA'I RNAL 'BYOR DU SKAD
CIG GIS BSKYED LA 'GRO BA THAMS CAD DE BZHIN GSHEGS PA LNGA'I
BDAG NYID DU RNAM PAR BSGOMS LA DNGOS PO THAMS CAD KYI BDAG NYID
DU GYUR PA DANG, SNYING RJE CHEN PO MNGON DU BYAS NAS DNGOS PO
DANG DNGOS PO MED

@175B PA DANG BDAG GI NGO BO DANG GZHAN GYI NGO BO LA SOGS PA'I
YID LA BYED PA RNAM PAR BSAL BAS YID THAMS CAD LA YANG DAG PAR
BSDUS TE, CI LA YANG MI BSAM PAR BYA'O, ,DE DE LTAR CI LA YANG MI
SAMS [*BSAMS?] PA NA SNGON CHAD BLA MA YUN RING DU BSNYEN BKUR BYAS PA LAS
BLA MA'I BKA' DRIN

GYIS RTOGS PA'I BCOM LDAN 'DAS YUM SHES RAB SKYE BAR 'GYUR BAS
'JAL BAR BYED PA DANG GZHAL BAR BYA BA DANG 'BRAS BU'I RNAM PAR
DBYE BA DANG BRAL BA RANG SNANG BA'I NGO BO NYID SPROS PA MED PA
NYID KYIS NA SPROS PA'I BDAG NYID CAN GYI 'KHOR BA'I SDUG BSNGAL
GYI TSOGS KYI RANG BZHIN DANG

BRAL BA'I PHYIR, MCHOG TU DGA' BA'I NGO BO NYID ME LONG LTA BU'I
SBYOR BAS RTOGS PA DANG, DE'I MTHUS KYI MA'O GTI MUG GI NUS PA
GANG GIS SEMS CAN 'DI RNAMS MYA NGAN LAS 'DAS PA'I RANG BZHIN CAN
YIN DU ZIN KYANG BDAG NYID KYIS MI SHES NA JI LTAR NA BDAG GIS
'DI DAG

KHONG DU CHUD PAR BYA ZHES RNAM PAR BSAMS NAS SEMS CAN MA LUS PA
DE'I BDAG NYID KHO NAR BSAMS NA DMIGS SU MED PA'I RANG BZHIN CAN
GYI SNYING RJE CHAN PO GANG YIN PA SKYE STE BDAG NYID KYANG DE'I
BDAG NYID CAN YIN PAS DNGOS PO THAMS CAD KYI NGO BO NYID BSAM PAR
BYA'O, ,DE NAS

DNGOS PO THAMS CAD KYI BDAG NYID CAN GYI RNAL 'BYOR PA SNYING RJE
CHEN PO'I BDAG NYID CAN GYI BSGOM PA STOBS SU GYUR NA DNGOS PO
THAMS CAD KYI NGO BO NYID SNYING RJE CHEN PO'I BDAG NYID CAN,
RANG NYID BCOM LDAN 'DAS YUM SHES RAB MING GZHAN YANG PHYAG RGYA
CHEN PO ZHES BYA BA DE'I BDAG NYID

CAN YIN PAS THA MI DAD PA'I RANG BZHIN CHU DANG 'O MA LTAR GCIG
TU 'DRES PAR GYUR PA MTHONG BAR 'GYUR RO, ,GANG GI TSE DE LTAR
GYUR PA DE'I TSE, DE DE'I BDAG NYID CAN DU BSGOM PAR 'GYUR TE,
SHES RAB DANG THABS GNYIS SU MED PA'I YE SHES KYI RANG BZHIN CAN
YIN PA'I

PHYIR RO, ,DA NI RIM PA 'DI NYID KYIS DKYIL 'KHOR GYI DE KHO NA
NYID BSTAN PA'I PHYIR, DAD DANG ZHES BYA BA LA SOGS PA SMOS TE,
DAD PA DANG NI THEG PA CHEN PO LA MNGON PAR 'JUG PA'I MTSAN NYID
CAN NO, ,BRTZON 'GRUS NI DAD PA SKYES NAS BSOD NAMS DANG YA SHES
KYI TSOGS

@176A *, ,YONGS SU RDZOGS PAR BYED PA'O, ,DRAN PA NI DGE BA'I
PHYOGS RGYUN MI GCOD PA YONGS SU MI 'DOR BA'O, ,BSAM GTAN NI
G-YENG BA MA LUS PA NYE BAR ZHI BA'O, ,'DI DAG NI NGO BO NYID
RNAM PAR DAG PA'I NGO BO NYID NI KHRO BO GSHIN RJE GSHED DANG
GZHAN GYIS MI THUB

PA DANG RTA MGRIN DANG BDUD RTZI 'KHYIL PA ZHES BYA BA'I SGO
SRUNG RNAMS YIN NO, ,SHES RAB RNAM DAG CES BYA BA SHES RAB NI
CHOS THAMS CAD SPROS PA MED PA NYID DU KHONG DU CHUD PA'O, ,DE'I
RNAM PAR DAG PA NI MA LUS PA'I YUL DU SNANG BA STE, GZUGS DANG
SGRA DANG DRI DANG RO DANG REG DANG CHOS

KYI DBYINGS RDO RJE ZHES BYA BA'I MCHOD PA'I LHA MO DRUG STE,
DPAL RDO RJE SNYING PO'I RGYAN LAS NI, GZUGS SGRA DRI DANG RO
DANG NI, ,REG BYA CHOS MCHOG RDO RJE MA, ,SHES RAB RNAM DAG NGO
BO DE, ,MCHOD PA'I LHA MO RDZU 'PHRUL CHE, ,ZHES JI SKAD BSHAD PA
LTA BU'O, ,MTSAN

MA MED PA ZHES BYA BA NI MTSAN MA MED PA SMOS PAS, STONG PA NYID
DANG MTSAN MA MED PA DANG SMON PA MED PA DANG MNGON PAR 'DUS MA
BYAS PA RNAMS LA BYA STE DE RNAMS LA ROL ZHING DGYES PA NI DGA'
BA STE, DE'I LONGS SPYOD DANG BCAS PA NYID KYIS NA BYAMS PA DANG
SNYING RJE DANG DGA' BA DANG BTANG

SNYOMS KYI BDAG NYID CAN GYI LHA MO BZHI'O, ,DE YANG RGYUD LAS,
ZHI BA'I LAS NI RAB SGRUB PAS, ,BYAMS PA CAN ZHES BYA BAR BSHAD,
,SDUG BSNGAL KUN LAS THAR BYED PAS, ,SNYING RJE M'A MA K'I ZHES
BSHAD, ,RDO RJE PADMA'I SBYOR BA YIS, ,GOS DKAR MO NI DGA' BAR
BSHAD, ,'JIG

RTEN DGA' RAB SKYED BYED CING, ,'DOD CHAGS CHEN PO'I RANG BZHIN
GYIS, ,BTANG SNYOMS CHEN PO'I NGO BO NYID, ,LHA MO SGROL MAR RANG
NYID GNAS, ,ZHES GSUNGS PA YIN NO, ,SEMS CAN DON DANG ZHES BYA BA
LA SOGS PA LA SEMS CAN ZHES BYA BA'I SGRAS NI DBANG PO DRUG PO

MIG DANG, RNA BA DANG, SNA DANG, LCE DANG, LUS DANG YID LA BYA'O,
,DON GYI SGRAS NI YUL TE GZUGS DANG, SGRA DANG, DRI DANG, RO
DANG, REG BYA DANG CHOS RNAMS LA BYA'O, ,BDAG NI NYON MONGS PA
CAN GYI YID NGA RGYAL GYI RANG BZHIN CAN NO, ,RNAM RTOG NI SGRA

@176B DANG 'DRER RUNG BA'I RNAM PAR SHES PA'O, ,'JUG PA'I RNAM
PAR SHES PA NI MIG GI RNAM PAR SHES PA LA SOGS PA'I RNAM PAR SHES
PA'I TSOGS DRUG GO, ,'DI DAG GI RNAM PAR SHES PA'I NGO BO NYID NI
ME LONG LTA BU DANG MNYAM PA NYID DANG SO SO RTOG PA DANG BYA BA
GRUB PA'I YE SHES KYI RANG

BZHIN RNAM PAR SNANG MDZAD DANG RIN CHEN 'BYUNG LDAN DANG 'OD
DPAG TU MED PA DANG DON YOD GRUB PA SHAR LA SOGS PA'I PHYOGS SU
BZHUGS PA'I DE BZHIN GSHEGS PA BZHI DANG RIM BZHIN DU SBYAR RO,
,DE BZHIN NYID CES BYA BA NI DNGOS PO RNAMS KYI YANG DAG PA JI
LTA BA NYID YONGS

SU MKHYEN CING SPROS PA MED PA NYID THUGS SU CHUD PA'O, ,DE'I
RNAM PAR DAG PA NI RNAM PA THAMS CAD MKHYEN PA'I NGO BO KUN DU
BZANG PO'I BDAG NYID DO, ,DE'I SBYOR BA CHOS KYI DBYINGS RNAM PAR
DAG PA'I YE SHES KYI RANG BZHIN CAN NYID KYIS 'KHOR LO'I GTZO BO
DKYIL

'KHOR GYI BDAG PO'I NGO BOS RNAM PAR BZHUGS SO ZHES BYA BA'I DON
TO, ,'DI ZHES BYA BA NI YE SHES LNGA RGYUD GCIG GI NANG DU CHUD
PAS DON DAM PAR BZHUGS SO ZHES BYA BA'I DON TO, ,GZUGS LA SOGS PA
ZHES BYA BA LA SOGS PA LA, GZUGS LA SOGS PA'I 'KHRUL

PA NI JI LTAR YONGS SU MTHONG BA BZHIN MNGON PAR ZHEN PAS LONGS
SPYAD PA'O, ,DE MED PAS NA DE LTAR BRAL BA STE, GNYEN PO BSGOM
PAS RNAM PAR DAG PA NI DON DAM PA'I GZUGS DANG, TSOR BA DANG, 'DU
SHES DANG, 'DU BYED DANG, RNAM PAR SHES PA'I NGO BO NYID

RNAM PAR SNANG MDZAD DANG, RIN CHEN 'BYUNG LDAN DANG, 'OD DPAG TU
MED PA DANG, DON YOD GRUB PA DANG, MI BSKYOD PA STE DE BZHIN
GSHEGS PA LNGA'O, ,SOGS PA'I SGRAS NI PHYI ROL GYI 'BYUNG BA LAS
GYUR PA'I GZUGS RNAMS KYANG YIN PAR SHES PAR BYA'O,,

SER SNA LA SOGS PA ZHES BYA BA LA SOGS PA, SER SNA NI 'DOD CHAGS
SO, ,DE LA SOGS PA NI TSUL KHRIMS 'CHAL BA DANG, KHRO BA DANG, LE
LO DANG, RNAM PAR G-YENG BA DANG, SHES RAB 'CHAL BA DANG, STOBS
CHUNG BA NYID DANG, LOG PA'I SMON LAM DANG,

@177A *, ,YANG DAG PA MA YIN PA'I RTOG PA DANG, MI SHES PA STE
'DI DAG LAS LDOG PA'I RANG BZHIN CAN, SBYIN PA DANG, TSUL KHRIMS
DANG, BZOD PA DANG, BRTZON 'GRUS DANG, BSAM GTAN DANG, SHES RAB
DANG, STOBS DANG, SMON LAM

DANG, THABS DANG, YE SHES KYI RANG BZHIN PHA ROL TU PHYIN PA BCU
DANG DE'I RIGS SU GYUR PA'I YON TAN GYI TSOGS KYI NGO BO NYID RAB
TU DGA' BA LA SOGS PA SA BCU PO STE, CHOS DKAR PO 'DI RNAMS KYI
'BRAS BUR GYUR PA'I YON TAN RNAMS SO, ,RNAM RTOG MED PA

ZHES BYA BA NI RTOG PA THAMS CAD KYI GNAS SU MA GYUR PAS, BDAG GI
DON PHUN SUM TSOGS PAR SNANG BA NI ZAB PA STE, SHES RAB ZAB MO
LAS 'BYUNG LA GZHAN GYI DON PHUN SUM TSOGS PAR SNANG BA 'BYUNG BA
NI RGYA CHE BA STE, THUGS RJE CHEN PO'I MTSAN NYID CAN GYIS BYED
PAS

'DI GNYIS KHO NAS GO RIMS JI LTA BA BZHIN DU SEMS DON DAM PAR
SHES RAB DANG THABS KYI NGO BO NYID YIN PAS ZAB PA NI BDAG GI DON
PHUN SUM TSOGS PA YONGS SU RDZOGS PAR 'GYUR LA, RGYA CHE BAS NI
GZHAN GYI DON PHUN SUM TSOGS PAR 'GYUR RO, ,DE YANG BDAG SGRUB

PA LA 'JUG PA LAS DE NYID DU SEMS PHYIN CI LOG LAS LDOG PA'I TSUL
GYIS NI SHES RAB TU RNAM PAR BZHAG LA RANG GI BYA BA'I NUS PA MED
PA LAS LDOG PA LAS NI THABS SU RNAM PAR GDAGS PA NI DON DAM PA'O
ZHES BYA BA LA SOGS PA JI SKAD BSHAD PA LTA BU'O, ,DKYIL 'KHOR

DU LTA BCU DGU'I RNAM PA'I DBYE BAS PHYE BAR BSTAN PA GANG YIN PA
DE NI DON DAM PAR KUN DU BZANG PO'I THUGS GCIG PU NYID YIN PAS
'KHOR BA PA'I KUN NAS NYON MONGS PA'I GNYEN PO RNAM PAR BYANG
BA'I RANG BZHIN CAN GYI LHA'I TSUL DU THA MI DAD PA YIN MOD KYI,
'ON KYANG KUN

RDZOB TU NI DBYE BA YOD PA NYID YIN NO, ,DES KYANG JI SKAD STON
CE NA DON DAM PAR NI DBYE BA MED KYI KUN RDZOB TU NI JI LTAR
MTHONG BA'I DBYE BAS THA DAD PA NYID YIN NO, ,GZHAN LAS ZHES BYA
BA LA SOGS PA LA GZHAN LAS ZHES BYA BA THOG MA MED PA'I DUS CAN
GYI MA RIG PA'I BAG

@177B CHAGS 'GA' ZHIG GI STOBS KYIS GZHAN PA'I ZHES BYA BA LA
'DOD CHAGS DANG, ZHE SDANG DANG, GTI MUG DANG, PHRAG DOG DANG,
DAD PA MED PA DANG, LE LO DANG, DRAN PA NYAMS PA DANG, RNAM PAR
RTOG PA LA SOGS PA'I 'DZIN PA GANG YIN PA DE DE LAS RNAM PAR LDOG

PAR BYA BA'I PHYIR SANGS RGYAS BCOM LDAN 'DAS KYIS THABS KYI SGO
NAS SEMS CAN RNAMS LA DE BZHIN GSHEGS PA LNGA DANG LHA MO DANG
KHRO BO LA SOGS PA'I DKYIL 'KHOR STON PAR MDZAD PA YIN GYIS, RNAM
PAR SNANG MDZAD LA SOGS PA'I DBYE BA BYE BRAG RTOG PA DANG NI
BRAL BA YIN TE GANG

GI PHYIR SANGS RGYAS BCOM LDAN 'DAS KYIS SANGS RGYAS KYI ROL MO
SNA TSOGS RAB TU STON PAR MDZAD PAS 'GRO BA'I DON MDZAD PA YIN
NO, ,YANG SANGS RGYAS YE SHES KYI ZHAL SNGA NAS KYIS, DE LTAR KUN
RTOG MA LUS PA'I, ,SEMS KYI SGRO BTAGS GZHOM PA'I PHYIR, ,DE NYID

YANG DAG RTOG CI SNYED, ,DE YI GNAS KYANG DE NYID YIN, ,DE YI
RANG BZHIN LHAG ZHEN DANG, ,DE SKYED PA LA BRTEN PA YIS, ,RNAL
'BYOR PA SEMS RDZOGS BYA'I PHYIR, ,DE RNAMS BSKYED PAR 'DOD PA
YIN, ,ZHES BSHAD PA YIN NO, ,DE BAS NA, SHES RAB YAN LAG 'DUS
PA'I MCHOG TU NI,,

DGA' BA NYAMS MYONG BDE BA DAM PAR LDAN, ,DE YI THABS GYUR PA NI
NYIN MTSAN DU, ,BLO DANG LDAN PAS BDAG NYID BSGOM PAR BYA, ,ZHES
BYA BA LA SOGS PA'I TSUL YIN NO, ,DE LTAR BSGOM PA LA MNGON PAR
BRTZON PA'I RNAL 'BYOR PA, GAL TE SEMS RGOD PA'AM ZHUM PAR GYUR
NA DE'I TSE

THIG LE'I RNAL 'BYOR LA SOGS PA BSGOM PAR BYA BA YIN PAS, DE'I
PHYIR DE LTAR BRTAGS NAS ZHES BYA BA LA SOGS PA SMOS TE DBUGS
BGRANG RNGUB RJES SU DRAN PA NI THIG LE'I RNAL 'BYOR RO, ,SDUD PAS
NA RNGUB PA STE DBUGS GANG NANG DU RNGUB PA'O, ,PHYIR 'DON PAS NA
'BYIN PA STE DBUGS GANG

PHYIR 'BYIN PA'O, ,DE GNYIS 'DREN PA NI DBUGS SOR BCU GNYIS KYI
TSAD DU 'BYIN PA DANG RNGUB PA NAS MGO BTZUGS LA BGRANG BAR BYA
ZHING PHYIS 'BYIN PA BGRANG BA'I TSUL GYIS GRANGS BCU'I BAR DU
BGRANG BAR BYA'O, ,MA TSANG BAR BGRANG BA NI GCIG LA GNYIS ZHES
BYA BA GANG YIN PA'O, ,LHAG

@178A *, ,BAR BGRANG BA NI GNYIS LA GCIG CES BYA BA LTA BU'O,
,SEMS SHIN TU BSDUS PA DANG G-YENG BAR 'GYUR BA'I 'JIGS PAS SHIN
TU MANG BA DANG NYUNG BAR MA BYAS PA YIN NO, ,DE LTAR BSGOM PA
DANG RJES SU MI MTHUN PA'I SEMS ZHUM PA RNAM PAR BRTAGS NAS RANG
GI SNYING

GA'I YE SHES SEMS DPA'I RAL GRI'I DBUS NA GNAS PA'I THIG LE PHRA
MO MU TIG GI 'BRAS BU'I GZUGS CAN RNAM PAR BSGOM PAR BYA'O, ,'OD
DANG LDAN PA NI 'OD 'PHRO BA STE, 'OD ZER GYI TSOGS KYIS NYE BAR
MDZES PA'I THIG LE DE 'OD ZER GYI PHRENG BA CAN MU TIG GI RDOG MA
PHRA MO LTA BU DBUGS

RNGUB PA DANG 'BYIN PA BCU SPRO BA DANG BSDU BA'I RIM GYIS BYAS
PAS YE SHES SEMS DPA' SAD PAR BYA ZHING BRTAN PAR BYAS LA RIM PA
'DI NYID KYIS GSUNG RDO RJE DANG SKU RDO RJE'I SA BON LAS 'BYUNG
BA PADMA DANG 'KHOR LO LKOG MA DANG SPYI BOR GNAS PA BRTAN PAR
BYA'O, ,DE NAS BRTAN PAR GYUR PA SHES

PA NI 'OD ZER GYI PHRENG BA DE NYID YE SHES KYI RGYUN GYI SA BON
GZUGS CAN DU SPYI BO'I STENG YAN CHAD JI SRID 'DOD KYI BAR DU
BTANG LA RGYUN MI 'CHAD PA KHO NAR RIM PA'I RNAM PA GANG KHO NAS
SPROS PA DE BZHIN DU THUGS KYIS BON GYI BAR DU BSDU PAR BYA ZHING
RKANG PA'I MTHIL LA THUG GI BAR GYI NANG GI LUS SNANG

BAR BYAS LA, DE NAS PHYOGS KYI DKYIL 'KHOR KUN DU MTHA' YAS PAR
BA SPU RE RE LAS BYUNG BA'I 'OD ZER GYI TSOGS RNAMS KYI CHAR GYI
RGYUN 'BAB PA LTA BUR KHAMS GSUM MA LUS PA KUN DU DGANG BAR BYA
ZHING JI SRID DU ZHUM PA MED PAR GYUR PA DE SRID KYI BAR DU'O,
,GAL TE SEMS RGOD PAR

GYUR NA, DE'I TSE THIG LE TZAM NYID LA SEMS GTOD PAS BRTAN PAR
BYA ZHING SEMS DANG SEMS LAS BYUNG BA 'GOG PA'I SNYOMS PAR 'JUG
PA BSGOM PA JI SRID DU RGOD PA DE NYE BAR ZHI BAR GYUR PA DE SRID
KYI BAR DU BYA'O, ,THIG LE'I RNAL 'BYOR 'DI NI RGYUD KYI LE'U BCU
GCIG PA LAS, SROG

NI THIG LER GYUR PAS GZHAG ,CES BYA BA LA SOGS PAS STON TE, PHRA
MO'I RNAL 'BYOR BSTAN PA'I PHYIR 'OD LDAN ZHES BYA BA LA SOGS PA
SMOS TE, YANG NA ZHUM PA DANG RGOD PA ZHI BAR BYA BA'I PHYIR THIG
LE'I RNAL 'BYOR BSGOM PA RDZOGS NAS, YUNGS KAR GYI 'BRAS BU PHRA
MO TZAM

@178B LA RANG GI LHAG PA'I LHA'I RTZA BA'I MTSAN MA 'OD DANG LDAN
ZHING, KHA DOG LNGA'I 'OD ZER GYI TSOGS RNAM PAR 'PHRO BA RANG GI
SNA'I RTZE MOR GNAS PA'AM RIG PA'I SNA'I RTZE MOR BSGOMS PA
BRTZAMS LA, DE'I NANG DU DKYIL 'KHOR GYI 'KHOR LO MA LUS PA PHRA
MOR CHUD PAR BYAS LA, SNYING

BRTZE ZHING SNYING RJE CHEN PO DANG LDAN PA SNGON DU 'GRO BAS
BSGOM PAR BYA'O, ,ZIN PA NI BLANGS PA STE, SHES RAB DAM PA YE
SHES KYI PHYAG RGYA DANG LDAN PA GANG YIN PA'O, ,MTSAN MA BRTAN
PO NI PHRA MO'I RNAL 'BYOR BSGOMS PAS MTSAN MA BRTAN PA NYID
MTHONG BAR GYUR PA NI RGYUD LAS GSUNGS PA,

SMIG RGYU LTA BU DANG PO STE, ,DU BLTA BU GNYIS PA YIN, ,MKHA'
SNANG LTA BU GSUM PA STE, ,MAR ME LTAR 'BAR BZHI BA YIN, ,SPRIN
MED NAM MKHA' LTA BUR NI, ,RTAG TU SNANG BA LNGA PA YIN, ,ZHES
BYA BA YIN NO, ,DE DAG LA SOGS PA'I MTSAN MA BRTAN PO MTHONG BAR
GYUR

PA; ,'OD ZER DE'I MTHA' LAS BYUNG BA'I RAL GRI DANG RDO RJE DANG
'KHOR LO DANG PADMA LA SOGS PA'I MTSAN MA'I GZUGS SNA TSOGS PA
RNAMS YANG DANG YANG DU SPRO BAR BYA'O, ,MTSAN MA SPROS PAS DE
LAS BYUNG BA'I RNAM PAR SNANG MDZAD LA SOGS PAS NAM MKHA' KUN DU
GANG BAR BYA'O,,

BLO LDAN NI YE SHES KYI TSOGS YANG DAG PAR BRTZAM PA'O, ,LA LA NI
SNA'I RTZE ZHES BYA BA NI SGRAS SNYING GA'I PADMA'I DBUS YIN NO
ZHES ZER TE, SNYING GAR BSGOM PA NYID DU BYA BA'O, ,DE YANG RGYUD
LAS, SNA YI RTZE MOR YUNGS KAR BSAM, ,'GRO DANG MI 'GRO YUNGS KAR
LA, ,'KHOR LO

LA SOGS KHYAD PAR DU, ,BSGOM PA DE NI BRTAG PAR BYA, ,ZHES BYA BA
LA SOGS PA GSUNGS PA YIN NO, ,BZLAS BRJOD KYI MTSAN NYID BSTAN
PA'I PHYIR, YANG NA BZLAS LA ZHES BYA BA LA SOGS PA SMOS PA YIN
TE, YANG ZHES BYA BA 'DIS NI, 'DI SKAD STON TE, PHYAG RGYA CHEN
PO'I RNAL

'BYOR BSGOM PA LA BSLAB PA BOR NAS, BZLAS BRJOD BYA BA MA YIN
GYI, ,'ON KYANG BSGOM PAS DUB PA'I TSE BYA'O, ,LA LA NI SNGON DU
BSNYEN PA BYA BA'I DUS SU BZLAS BRJOD 'BUM BYAS LA, PHYAG RGYA
CHEN PO LA SOGS PA'I RNAL 'BYOR LA BSLAB PAR BYA BA YIN PAS, 'AM
ZHES BYA

@179A *, ,BA'I SGRAS PHYOGS GZHAN STON PAR BYED PA YIN NO ZHES
ZER RO, ,BZLAS PA NI SNGAGS KYI BSGOM PA'O, RTZE GCIG SEMS NYID
NI ZHES BYA BA'I RNAM PAR G-YENG BA MA LUS PA DANG BRAL BA'O,
,DNGOS KUN BDAG NYID CES BYA BA NI NGO BO NYID KYIS KUN DU BZANG
PO LA

SOGS PA LTA BUR MNGON SUM BYED PA'I GZHIR GYUR PAS SO, ,DE NYID
KYIS NA RANG GI SEMS DBANG PO ZHES BYA BA'O, ,DE YANG RANG GI
SNGAGS RNAM PA SNA TSOGS PA'I 'OD ZER DANG LDAN ZHING KHA DOG
LNGA'I 'OD ZER GYI TSOGS SNA TSOGS PA RNAM PAR 'BAR BA'O, ,RANG
GI ZHES BYA BA NI RANG GI

LHA'I RTZA BA'I SNGAGS SO, ,SROG NI DBUGS 'BYIN PA DANG RNGUB PA'I
RLUNG NGO, ,DE'I RTZOL BA NI BSDAM PA STE, DE DANG BCAS PAS SHIN
TU MA BSDAMS PA YIN LA DBANG PO MI BSDAMS PA NI SNGAR BSHAD
PA'I DBUGS BGRANG BA DANG, RNGUB PA RJES SU DRAN PA'I TSUL GYIS
SEMS BRTAN PAR BYAS LA,

GSAL BAR BYA ZHES BYA BA NI GUG SKYED DANG TSAD DANG YONGS SU MA
BRAL BA STE, RING BAR MA YIN, DAL BAR MA YIN, DBUGS RNGUB PA DANG
'BYIN PAS KYANG NON PAR MA GYUR PA DANG, DBANG PO DANG RTZOL BAS
BSKYED PA'I SGRA CHE BAS GSAL BA MA YIN PA STE, RDO RJE TSIG GIS

BZLA BYA STE, ,RDO RJE TSIG NI SGRA SPANGS PA, ,ZHES GSUNGS PA
YIN NO, ,RGYUD 'DI NYID LAS, KHRO BO'I BZLAS PA'I MTSAN NYID
GSUNGS PA YIN, ,KHRO BO'I DAM TSIG YE SHES KYIS, ,RANG GI RDO RJE
DKYIL 'KHOR GRAGS, ,SNGAGS KYI YI GE TSIG THOS PA, ,DE NI KHRO
BO'I BZLAS PAR BSHAD, ,

CES BYA BA YIN NO, ,AOm NI TSAD PHYED DANG GNYIS PA'O, ,YI GE
A'A: NI TSAD GNYIS PA'O, ,THUGS KYIS SA BON H'Um NI TSAD PHYED
DANG GSUM PA'O, ,RIM PA BZHIN DU BYA BA NI, ,SKU RDO RJE'I SA BON
NAS BRTZAMS TE, ,THUGS RDO RJE'I SNGAGS KYI BAR DU'O, ,CIG CAR
ZHES BYA BA NI, CIG CAR

DUS MTSUNGS PAR YI GE AOm DANG A'A: DANG YI GE H'Um LAS DE BZHIN
GSHEGS PA LNGA'I LTA BU'I LHA'I 'KHOR LO SPRO BAR BYA'O, ,RIM
GYIS GCIG SPROS NAS DE'I 'OG TU GZHAN SPRO BA LTA BUR MI BYA'O,
,RGYUD LAS KYANG 'DI SKAD GSUNGS PA YIN TE, SNGAGS RNAMS THAMS
CAD SPRO BA NI, ,DBYE BA

@179B RNAM PA GNYIS SU BSHAD, ,RIM GYIS SAM NI CIG CAR RO, ,ZHES
BYA BA YIN NO, ,DE BAS NA SKAD CIG NYID KYIS 'OD ZER GYI TSOGS
LTAR DE BZHIN GSHEGS PA'I TSOGS SPRO BAR BYA'O, ,NAM MKHA'I GTOS
DANG MNYAM PA'I ZHES BYA BA NI SKU RDO RJE LA SOGS PA'I DE BZHIN
GSHEGS PA LNGA'I

SKUS TIL GYI GANG BU BZHIN DU NAM MKHA'I GTOS THAMS CAD KUN DU
GANG BAR BYAS LA, SNGA MA BZHIN DU YI GE MAm LAS BYUNG BA'I 'OD
ZER GYI RTZE MO LAS 'THON PA'I ME TOG DANG, SPOS DANG, DRI DANG,
RIN PO CHE'I MAR ME DANG, NAM BZA' DANG CHOS GOS LA SOGS PA MCHOD
PA'I

TSOGS SNA TSOGS PAS YANG DAG PAR MCHOD PAR BYA'O, ,KUN DU ZHES
BYA BA NI 'OD 'BYIN PA'I RJES THOGS NYID LA MCHOD PA BYA'O,
,YONGS SU SBAS PA NI 'KHYUD PA'O, ,RIG PA MCHOG RNAMS ZHES BYA BA
NI, SPYAN LA SOGS PA STE, DE LAS BYUNG BA'I RAB TU DGA' BA'I BDE
BA GANG YIN

PA DE BABS PAS GZHAN GYI DBANG DU GYUR PA DES RGYAL BA'I TSOGS
RNAMS MCHOG TU DGA' BA'I SBYOR BA MTHAR THUG PAR MTHONG ZHING
BSAMS LA RNAM PAR SGEG CING ROL PA'I SBRUL PA SNA TSOGS PAS 'GRO
BA'I DON BYAS NAS RANG GI LUS KYI THUGS RDO RJE'I SA BON GYI NANG
DU GZHUG PAR BYA'O, ,

MTHAR ZHES BYA BA NI SNGAGS DE RE RE BZLAS PA YONGS SU RDZOGS
PA'I TSE'I RGYUD LAS KYANG, SNGAGS NI BRJOD TSE SPRO BYA ZHING,
,RDZOGS PA NA NI BSDU BAR BYA, ,ZHES BYA BA DANG, THUGS KYI SA
BON GYIS BSDU BYA, ,ZHES BYA BA LA SOGS PA GSUNGS PA YIN NO,
,BSGOM PA DANG BZLAS PAS

DUB PA NA NGAL SO BAR BYA BA'I PHYIR, RANG GI SNYING PO ZHES BYA
BA LA SOGS PA SMOS TE, RANG GI SNYING PO DE KHO NA NYID RANG GI
SNGAGS KYI DON TO, ,DE LA NGES PAR RTOG PA NI SPRO BA DANG NI
BSDU BA DANG, GNAS PA BRTAN PAR BYAS PA DE LAS BYUNG BA'I SKYO
BAS SEMS LAS SU MI RUNG BAS SEMS

ZHUM PAR GYUR PA STE, BZLAS PA DANG BSGOM PAS YONGS SU DU BA NAS,
GANG GI TSE RNAL 'BYOR PA'I SEMS ZHUM PAR GYUR PA DE'I TSE, SPYAN
LA SOGS PA'I RIG PA'I LHA MO'I TSOGS RNAMS KYIS YANG DAG PAR GLU
BLANGS PAS RAB TU BSKUL ZHING SAD PAR BYAS NAS DKYIL 'KHOR GYI
'KHOR

@180A *, ,LO SNGA MA BZHIN DU MCHOD PA RNAMS KYIS YONGS SU MCHOD
LA BSGOM PAR BYA'O, ,BSGOM PAS LUS NYAM CHUNG BAR GYUR PA LA
BRTAS PA'I SBYOR BA BYA DGOS PA'I PHYIR, SEMS BZANG ZHES BYA BA
LA SOGS PA SMOS TE, SEMS BZANG BA NI YONGS SU BSGOMS

PA'I BYANG CHUB KYI SEMS KYI CHU'I RGYUN GYI BDUD RTZI 'BAB PA
STE, DE LUS KYI SPYOD PA SKYE ZHING ZHUM PA BSAL BAR BYA'O, ,DE
YANG MTHO GANG TZAM GYI STENG DU SPAGS PAR ZLA BA'I DKYIL 'KHOR
AOm GYIS MTSAN PAR BSAMS LA, SROG DANG RTZOL BA'I 'OD KYI LCAGS
KYUS ZHES PA SNGAR

BSHAD PA'I DBUGS DBYUNG BA DANG RNGUB PA RJES SU DRAN PA'I TSUL
GYIS BDUD RTZI'I RGYUN DRANGS NAS SPYI BO'I STENG DU BABS PAR YID
LA BYAS NAS, BDUD RTZI DES RANG GI LUS KYI PHRA RAB RE RE NAS
RKANG PA'I MTHAR THUG GI BAR BRLAN PAR GYUR PAR JI SRID KYI SKYOB
GSAL BA DE SRID KYI BAR DU BSGOM BAR

BYA BA'O, ,'DI NYID KYI RGYUD LAS KYANG GSUNGS TE, MTHO GANG TZAM
GYIS SPAGS PAR NI, ,SPYI BOR DKYIL 'KHOR BRTAG PAR BYA, ,AOm NI
DBUS SU GNAS BSAMS NAS, ,BDUD RTZI LNGA BO DBAB PAR BYA, ,ZHES
BYA BA YIN NO, ,DE LTAR, THANG CIG NGAL BSO BYAS NAS NI, ,ZHES

BYA BA NI DE LTAR BSTAN PA'I CHO GA'I SBYOR BA 'DIS THANG CIG CES
PAS CHU TSOD GNYIS TZAM NGAL BSO ZHING DBUGS PHYUNG LA, SNGAR
BSHAD PA'I CHO GAS SPRO BA DANG BSDU BA LA SOGS PA BYA BA'I RIM
GYIS GSANG SNGAGS KYI DAM PA RGYUN MI 'CHAD PAR BZLAS BRJOD
BYA'O, ,SNGAGS LA'ANG KUN DU CHAGS

PA MED PAR BYA, ,ZHES BYA BA NI RTAG TU BSGOM PA NYID LA GOMS PAR
BYAS LA, DES SKYON BZLAS PAR BYA'O, ,BZLAS PAS KYANG DU BA NA
CHOS BSTAN PA LA SOGS PA'I SEMS CAN GYI DON BYA'O ZHES BYA BA'I
THA TSIG GO, ,SNGAGS KYI BZLAS PA NYE BAR BSDU BA BSTAN PA'I
PHYIR, ,BSTOD DANG

ZHES BYA BA LA SOGS PA SMOS TE, RGYUD LAS MI BSKYOD RDO RJE ZHES
BYA BA LA SOGS PA GSUNGS PA'I BSTOD PA DANG, ME TOG DANG, SPOS
DANG, DRI DANG, MAR ME LA SOGS PA'I MCHOD PA DANG, SOGS PA'I
SGRAS DBANG BSKUR BA DANG, BDUD RTZI MYANG BDAG BYAS NAS DKYIL
'KHOR GYI

@180B 'KHOR LO GSHEGS SU GSOL BAR BA'O, ,SNGAGS PAS RAB TU 'BAD
DE ZHES BYA BA NI BSGOM PA LA MKHAS PAS SO, ,GANG DU GSHEGS SU
GSOL ZHE NA, AOm LA SOGS PA ZHES BYA BA LA SOGS PA SMOS TE, AOm
LA SOGS PA'I YI GE BZHI LA DKYIL 'KHOR GYI 'KHOR LO YONGS SU THIM

PAR BYA BA STE, SKU RDO RJE DANG SKU RDO RJE'I RIG PA'I SNYING PO
DANG, GSHIN RJE GSHED LA SOGS PA NI SPYI BOR RO, ,GSUNG RDO RJE
DANG DE'I RIGS 'JIG RTEN DBANG PHYUG DANG PADMA MTHAR BYED LA
SOGS PA NI LKOG MAR RO, ,PHYAG NA RDO RJE DANG BDUD RTZI 'KHYIL
PA LA SOGS PA NI THUGS KYI SA BON DU'O, ,

SKU DANG GSUNG DANG THUGS RDO RJE DE RNAMS KYANG YE SHES SEMS
DPAR BSDU'O, ,DE LTAR RIM PA 'DIS SKU LA SOGS PA ZHES PA SKU DANG
GSUNG DANG THUGS KUN DU BZANG PO'I BDAG NYID CAN RNAM PAR MI RTOG
PAR LHAG PAR MOS PAS BSGOM PAR BYA'O, ,DE LTAR ZHES BYA BA LA
SOGS PA, DE

LTAR DON DAM PA'I DE KHO NA NYID MTHONG BAS SEMS CAN GYI KHAMS MA
LUS PA DE KHO NA NYID MTHONG BA DANG BRAL ZHING BDAG DANG BDAG
GIR 'DZIN PA'I NYON MONGS PA'I DUG GIS ZIN PA RNAMS LA SNYING RJE
CHEN PO BSKYED DE, DE GDON PAR BYA BA'I PHYIR SMON LAM RNAMS
MNGON DU BYA'O, ,DE YANG

GANG GIS LAS DANG PO PA'I GNAS SKABS SU SMON PAR MDZAD PA STE,
'KHOR BA THA MA MED PA YI, ,SNGON GYI MTHA' NI JI SRID PA, ,DE
SRID SEMS CAN PHAN DON DU, ,SPYOD PA DPAG YAS SPYOD PAR GYIS,
,PHYOGS BCU NAM MKHA'I MTHAS GTUGS PA'I, ,SEMS CAN KUN DON BSGRUB

PA'I PHYIR, ,JI LTAR 'JAM DPAL SPYOD MDZAD PA, ,BDAG GI SPYOD PA
DE 'DRAR SHOG ,CES BYA BA LA SOGS PA DANG, BZANG PO SPYOD PA LAS
GSUNGS PA'I SMON LAM DAG KYANG BYA'O, ,DA NI MNYAM PAR MA BZHAG
PA'I SBYOR BA LA GNAS PA'I SGO NAS SPYOD YUL YONGS SU DAG PA
BSTAN

PAR BYA BA'I PHYIR, LANGS NAS ZHES BYA BA LA SOGS PA SMOS TE,
MNYAM PAR BZHAG PA LAS LANGS NAS DAG PA'I SEMS ZHES BYA BA GZHAN
GYI DON LA 'JUG PA DANG, RANG LHA'I RNAM PA'I NGA RGYAL ZHES BYA
BA KUN DU BZANG PO'I NGA RGYAL DANG LDAN PA YID LA BYAS NAS, KUN
DU SNANG

@181A *, ,BAR GNAS PAR GYUR CING, SO SOR SNANG BA TZAM GYI RANG
BZHIN CAN GYI YUL RNAMS LA SNGA MA BZHIN DU ZHES BYA BA DBYE BA
MED PAR RTOG PAS SO, ,'DI NYID GSAL BAR BYA BA'I PHYIR, DPAL LDAN
RDO RJE 'DZIN PA YIS, ,ZHES BYA BA LA SOGS PA SMOS TE, DPAL

LDAN NI RDO RJE 'CHANG BA'I NGO BO NYID DO, ,KHAMS GSUM GNAS NI
THAMS CAD NA, ,BRTAN G-YO'I DNGOS PO JI SNYED PA, ,DE KUN DE NYID
SBYOR BA YIS, ,RDO RJE 'CHANG BA LTA BUR LTA, ,ZHES BYA BA DANG,
DE BZHIN DU, RNAL 'BYOR THAMS CAD BCOM LDAN 'DAS, ,RDO RJE SEMS
DPA'

DE BZHIN GSHEGS, ,DE NYID NYE BAR LONGS SPYOD NYID, ,KHAMS GSUM
PA NI MA LUS PA'O, ,ZHES BYA BA LA SOGS PA JI SKAD GSUNGS PA'I
TSUL DU BSGOM PA'O, ,RIM BZHIN ZHES BYA BA NI CHOS THAMS CAD RANG
BZHIN GYIS DAG PA'O ZHES LHAG PAR MOS PAS SKU LA SOGS PA'I

RDO RJER GYUR PA STE, GZUGS DANG, SGRA DANG, DRI DANG, RO DANG,
REG BYA RNAM PAR SNANG MDZAD DANG, MI BSKYOD PA DANG, RIN CHEN
'BYUNG LDAN DANG, 'OD DPAG TU MED PA DANG, DON YOD GRUB PA'I NGO
BO NYID YIN LA, CHOS NYID KYIS ZHES BYA BA NI DON DAM PAR DBYE BA

MED PA STE, GANG PHYIR CHOS DBYINGS MA GTOGS PA'I CHOS NI YOD PA
MA YIN NO ZHES BYA BA'I TSUL GYIS SO, ,PHYIN CI LOG GI ZHES BYA
BA LA SOGS PA RNAL 'BYOR PAS SBYIN PA BYIN PA DANG, BLA MA DANG
LHAG PA'I LHA LA MCHOD PA BYED PA DANG, CHOS STON PA LA SOGS PA
GANG

YIN PA DE THAMS CAD PHYIN CI LOG GI RTOG PA BDAG DANG BDAG GIR
MNGON PAR ZHEN PA DANG BRAL ZHING SPANGS PAS BYA BA DE THAMS CAD
YONGS SU RDZOGS PAR BYA STE, GANG GI PHYIR 'KHOR BAR 'CHING BA'I
RGYU NI PHYIN CI LOG GI RNAM PAR RTOG PA NYID YIN TE, TSAD MA
RNAM 'GREL LAS,

BDAG YOD NA NI GZHAN DU 'DU SHES 'GYUR, ,BDAG GZHAN CHA LAS YONGS
SU 'DZIN DANG SDANG, ,DE GNYIS DANG NI KUN DU 'BREL PA LAS, ,NYES
PA THAMS CAD 'BYUNG BAR 'GYUR BA YIN, ,ZHES BSHAD PA YIN NO, ,DE
LTA BU'I TSUL GYIS 'KHOR GSUM YONGS SU DAG PA

@181B DANG; BYANG CHUB SEMS DPA'I DKYIL 'KHOR GYI 'KHOR LO MA LUS
PA MCHOD PA BYA'O, ,DE YANG GANG GI PHYIR GSANG SNGAGS KYI SPYAD
PA SPYOD PA RNAMS KYIS 'DI THAMS CAD NGES PA KHO NAR BYA DGOS PA
YIN PAS 'DI NI MCHOG YIN TE, BSOD NAMS KYI TSOGS DANG YE SHES KYI
TSOGS

SU GYUR PA YIN NO, ,JI LTA BU ZHE NA, DE PHYIR ZAN ZA'I TSE NA
ZHES BYA BA LA SOGS PA SMOS TE, ZAN ZA'I TSE NA SNYING GAR ZLA
BA'I DKYIL 'KHOR LA GNAS PA'I 'KHOR LO'I GTZO BO STE, DKYIL 'KHOR
GYI BDAG PO BSAMS LA, RANG GI SA BON GYI GSANG SNGAGS AOm LA SOGS
PAS

BYIN GYIS BA RLABS PA'I BYANG CHUB KYI SEMS KYI RANG BZHIN BDUD
RTZI LNGA'I NGO BO NYID DU GRUB PA RANG BZHIN GYIS 'OD GSAL BA,
RDZAS THAMS CAD KYI MNYAM PA NYID RNAM PAR DAG PA BDUD RTZI LNGA
DANG, DPA' BO LNGA'I MTSAN NYID CAN RNAM PAR MI RTOG PA LA LHAG
PAR MOS PA LAS LONGS

SPYAD PAR BYA'I, 'DI LA SMAD PA'I GO SKABS DBYE BAR MI BYA'O, ,DE
YANG, RDZOGS PA'I SANGS RGYAS KYIS GSUNGS PA'I, ,CHOS RNAMS STONG
PA NYID RO GCIG ,DE YI RO MYANG TSUL DU 'DI, ,RANG NYID DE LTAR
GNAS PA YIN , ,ZHES JI SKAD GSUNGS PA LTA BU'O, ,RANG GI ZAS

LA ZHES BYA BA NI YUL DANG DUS DANG RJES SU MTHUN PA'O, ,DE NYID
GSUM BZLAS TE ZHES BYA BA NI, 'BAR BA'I AOm GYIS ZHES BYA BA LA
SOGS PA SNGAR BSHAD PA'I CHA DANG LDAN PA DANG, THAMS CAD MNYAM
PA NYID DU RTOGS PA DANG, BDUD RTZI LNGA PO DE YIS SKU'I RDO RJE
LA SOGS PA'I LHA RNAMS

KUN DU TSIM ZHING MNYES PA NYID DU BYA'O, ,NANG GI SBYIN SREG GI
CHO GA BSTAN PA'I PHYIR PHYI'I SBYIN SREG CES BYA BA LA SOGS PA
SMOS TE, PHYI'I DGOS PA'I DBANG GIS 'GA' ZHIG LAN 'GAR BYED NA
BSGRE ZHING DPAG PA'I TSUL GYIS NYAMS SU BLANG BAR BYA BA NI PHAL
BA YIN LA, YID KYI NI

GTZO BO YIN TE, ZAS LA SPYOD PA'I DUS SU RANG GI SNYING GAR YI GE
RAm YONGS SU GYUR PA LAS BYUNG BA'I ME'I DKYIL 'KHOR GRU GSUM
BSAMS LA, DE'I STENG DU THAB KYI DBUS SU RANG GI LHA BSGOMS LA,
LAG PA G-YAS PA BLUGS GZAR DU BSAMS LA, H'Um DANG RDO RJE YONGS

@182A *, ,SU GYUR BA LAS RANG GI LCE RDO RJE DGANG GZAR DU BSKYED
LA, BDUD RTZI LNGA'I SREG RDZAS DBUL BA NI NANG GI SBYIN SREG
RNAL 'BYOR BAS RTAG TU BYA'O, ,PHUNG PO DANG KHAMS DANG SKYE
MCHED RNAMS BUD SHING LTAR BSREGS SHING THAL BAR BYED PAS YE SHES
KYI RANG BZHIN CAN GYI

SBYIN SREG 'DI NI BLA NA MED PA YIN NO, ,DE YANG, NANG GI SBYIN
SREG RNAM RTOG DRA BA RNAMS, ,BSREG PAR BYA ZHES THUB PA'I ZLA
BAS GSUNGS, ,BGEGS DANG DNGOS GRUB RNAM PAR RTOG PA TZAM, ,GNYIS
MED DU NI RNAM PAR RTOG PA'ANG STONG, ,DE BZHIN NYID MCHOG KUN

STONG THAB KHUNG NI, ,PADMA RDO RJER LDAN BYAS 'DIS NI DNGOS KUN
YAM SHING RGYAS, ,NAM MKHA'I NGOS LTAR YANGS SHING BRTAGS PA TZAM
GYIS SA BON CAN, ,BLO NGAN SDIG PAS RAB 'BAR NYON MONGS ZHI BAS
RAB TU ZHI, ,ZHES BSHAD PA YIN NO, ,PHYI'I SPYAN SREG NI MAR ME
MDZAD BZANG

PO'I ZHAL SNGA NAS KYI SGRUB PA'I THABS LA SOGS PA LAS SHES PAR
BYA'O, ,DE LTAR, MA LUS PA YI 'DOD PA YIS, ,ZHES BYA BA NI GLU
DANG ROL MO DANG, BZA' BA DANG BTUNG BA DANG STAN DANG, MAL CHA
LA SOGS PA LAS KYI BDAG NYID RANG GI 'DOD PA'I LHA'I RANG BZHIN
DU GYUR

PA LA YANG DAG PAR MCHOD PAR BYA BA'AM, GZHAN DAG MNGON PAR 'DOD
PA'I LHA'I RNAM PAR GYUR PA NYID LA MCHOD PAR BYA STE, GANG GI
PHYIR DAM TSIG 'DI NYID NI DPAL GSANG BAR 'DUS PA LAS BSTAN PA'I
LAM YIN ZHING, SANGS RGYAS THAMS CAD KYANG MNGON PAR BZHED CING

BDE BAR GSHEGS PA RNAMS KYIS RJES SU GNANG BA YIN TE MYUR DU BLA
NA MAD PA YANG DAG PAR RDZOGS PA'I BYANG CHUB THOB PAR BYED PA
YIN PA'I PHYIR RO, ,DE YANG DPAL SANGS RGYAS THAMS CAD DANG MNYAM
PAR SBYOR BA LAS, BDAG NYID SANGS RGYAS THAMS CAD DANG, ,BYANG
CHUB SEMS

DPA' THAMS CAD DER, ,RANG GI LHAG PA'I LHAR SBYOR BAS, ,DE BAS
BDAG NYID BSGRUB PAR BYA, ,BDAG NYID YONGS SU SBYANGS NAS NI,
,DKA' THUB KYIS KYANG GDUNG MI BYA, ,CI BDE BAR NI BDE BAR GZUNG,
,'DI NI MA BYON RDZOGS SANGS RGYAS, ,ZHES GSUNGS PA DANG,

@182B BDAG NYID 'PHROG BYED RKUN PO DES, ,SDIG PA MA BYAS CI ZHIG
YOD, ,SANGS RGYAS BDAG NYID LUS LA NI, ,DNGOS GRUB BDE BAS DGANG
BAR BYA, ,ZHES JI SKAD BSHAD PAR BYA BA LTA BU'O, ,RJES SU MTHUN
ZHES BYA BA LA SOGS PA LA BDE BAR GSHEGS PA MA LUS PA'I MDZAD PA
NI

SEMS CAN THAMS CAD LA PHAN PAR BYA BA NYID YIN TA, GZHAN DON PHUN
TSOGS SANGS RGYAS KYI, ,'BRAS BU'I GTZO BO RAB MCHOG YIN, ,ZHES
JI SKAD GSUNGS PA LTA BU'O, ,DE BAS NA SEMS CAN MA LUS PA LA PHAN
PAR BYA BA'I PHYIR LUS DANG NGAG DANG YID KYI LAS RNAMS

BYA'O, ,MNYAM PAR GZHAG STE ZHES BYA BA NI SEMS CAN RNAMS KYI DON
BYA BA'I PHYIR SKYO BA MED PA'I SEMS SU BYA BA'O, ,RNAM PA DE
'DRA ZHES BYA BA LA SOGS PA LA TSUL DE LTA BUR KUN DU BZANG PO'I
RNAM PA MNGON SUM DU BYAS PA'I SEMS DANG LDAN PA GANG YIN PA DE'I
LUS KYI GZHI

LAS BYUNG BA LDANG BA DANG; 'DUG PA DANG, BRKYANG PA DANG, BSKUM
PA DANG, BSKOR BA LA SOGS PA GANG CUNG ZAD CI YOD PA DE THAMS CAD
NI PHYAG RGYA'I RNAM PA YIN LA, ,BDEN PA DANG, MI BDEN PA LA SOGS
PA SMRAS PA GANG YIN PA DE THAMS CAD NI SNGAGS KYI RNAM PA

YIN NO ZHES RDZOGS PA'I SANGS RGYAS DPAL GSANG BA 'DUS PA'I RJES
SU 'BRANG BAR MDZAD PA THAMS CAD KYIS GSUNGS SHING BKA' STZAL TE,
DPER NA, MNYAM PAR MA BZHAG SBYOR BA YIS, ,RTAG TU MNYAM PAR 'JOG
PA YIN, ,ZHES GSUNGS PA LTA BU'O, ,DON GYI DBANG

'DI NYID LA DGONGS NAS, LAG PA'I PHYAG RGYA MI BCING NGO, ,ZHES
BYA BA LA SOGS PA RGYUD LAS GSUNGS PA YIN NO, ,'DI NYID DU CHOS
NYID KYI RIG PA BSTAN PA NI, DNGOS GCIG PA YANG ZHES BYA BA LA
SOGS PA SMOS PA YIN TE, BUD MED GCIG GI LUS LA RNAM PA SNA TSOGS

PA'I KUN DU RTOG PA THAMS CAD KYIS YONGS SU BSAGS SHING KUN DU
BRTAGS PA'I RNAM PA'I NGO BO STE, DPER NA, KUN RGYU 'DOD LDAN GYI
DAG GIS, ,RO DANG 'DOD BYA BZA' BA STE, ,ZHES BYA BA'I TSUL DU'O,
,DE YANG SKYES BU 'DOD LDAN 'DOD CHAGS KYIS SEMS NYE BAR BCOM PA
DANG

@183A *, ,LDAN PA RNAMS NI DE DANG BRAL BAS SDUG BSNGAL SKYED PAR
BYED PA YIN LA, KHYIS NI LUS TSO ZHING RGYAS PA MTHONG PA NA BZA'
BA'I BLO SKYES PAS BDE BA YIN LA, RO YIN NO ZHES MI GCANG BA
BSGOMS PAS NI DKA' THUB CAN DAG 'DOD CHAGS DANG BRAL

BAR BYED PAS GROL BA SKYED PAR BYED PA YIN NO, ,DE BAS NA BRTAGS
PA LA MA GTOGS PA BDEN PA CI YANG YOD PA MA YIN TE, BUD MED GCIG
GI LUS LA NI, ,KUN RGYU 'DOD LDAN KHYI DAG GIS, ,RO DANG 'DOD
LDAN BZA' BA ZHES, ,RNAM PAR RTOG PA RNAM GSUM YIN, ,ZHES

JI SKAD BSHAD PA LTA BU'O, ,DE BAS, LUS SOGS DGE DANG MI DGE
BA'I, ,ZHES BYA BA LA SOGS PA LA, 'DI NI DGE BA STE BSOD NAMS SO,
,'DI NI MI DGE BA STE SDIG PA'O ZHES JI SKAD BSHAD PA'I LUS DANG
NGAG DANG YID KYI LAS RNAMS GANG YIN PA DE THAMS CAD NI NYON

MONGS PA CAN GYI SEMS KYI 'JUG PA YIN GYI, DE KHO NA NYID MTHONG
BA RNAMS KYI NI MA YIN NO, ,DE YANG, LAS LAS 'JIG RTEN SNA TSOGS
SKYES, ,DE NI SEMS DPA' DANG DES BYAS, ,SEMS DPA' YID KYI LAS YIN
TE, ,DES BSKYED LUS DANG NGAG GI LAS, ,MA CHAGS LA

SOGS LAS BYUNG BA'I, ,LUS NGAG LAS NI DGE BA YIN, ,GANG ZHIG
CHAGS SOGS LAS BYUNG BA'I, ,LAS DE MI DGE BAR 'DOD DO, ,ZHES JI
SKAD BSHAD PA LTA BU DANG, ,DE BAS BRTZE BA'I BDAG CAN GYIS,
,GZHAN PHAN BYAS PA GANG YIN PA'O, ,LAS DE THAMS CAD DGE

BA ZHES, ,RDZOGS SANGS RGYAS KYIS YONGS SU BSHAD, ,CES JI SKAD
BSHAD PA LTA BU'O, ,DE LTAR RNAM PAR RTOG PA'I DRA BA MA LUS PA
SPANGS SHING RNAM PAR BSAL NAS, SEMS RANG BZHIN GYIS 'OD GSAL BA
KUN DU BZANG PO'I RNAM PA DANG LDAN PA LA NAG PO'I LAS SDIG PA GA

LAS 'BYUNG BAR 'GYUR, ,DE YANG, MI MKHAS PAS NI SDIG PA CHUNG DU
BYAS KYANG 'OG TU LTUNG, ,MKHAS PAS CHEN PO BYAS KYANG GNOD PA
RAB TU SBONG BAR 'GYUR, ,LCAGS KYI GONG BU CHUNG YANG CHU'I 'OG
TU 'BYING 'GYUR LA, ,DE NYID SNOD DU BYAS NA CHE YANG STENG DU
'PHYO BAR

@183B 'GYUR, ,ZHES JI SKAD BSHAD PA LTA BU'O, ,DAM TSIG NYAMS NA
RNAM PAR DAG PAR BYA BA'I SBYOR BA BSTAN PA NI, DAM TSIG NYAMS LA
ZHES BYA BA LA SOGS PA SMOS PA YIN TE, RGYUD LAS GSUNGS PA'I
GSANG SNGAGS KYI SPYOD PA YONGS SU SKYONG PA NI DAM TSIG STE, LHA
BSGOM PA SNGON

DU 'GRO BAS BDUD RTZI LNGA LA SOGS PA LA NYE BAR LONGS SPYOD PA
DANG, NYIN DANG MTSAN DU BSOD NAMS KYI BYA BA LA BRTZON PAR BYED
PA'O, ,DE NYAMS PA NI ZAD PA'O, ,NYAMS PA DE BYUNG BAR GYUR NA,
SNYING GA'I ZLA BAR ZHES BYA BA RANG GI SNYING GA'I DBUS SU ZLA
BA'I DKYIL 'KHOR LA

GNAS PA'I SNA TSOGS RDO RJE RNAM PAR BSAMS LA DAM TSIG RDO RJE
ZHES PA DON YOD PAR GRUB PA RANG GI SNYING GAR DBANG CHEN GYI
DKYIL 'KHOR GYI STENG DU SNA TSOGS PADMA LA GNAS PA'I ZLA BA'I
DBUS SU GNAS PA'I YI GE H'Um LAS BYUNG BA'I SNA TSOGS RDO RJE'I
DBUS NA GNAS PA'I YI GE KHAm

YONGS SU GYUR PA LAS BYUNG BA'I RAL GRI LAS BSKYED PA'I DON YOD
PAR GRUB PA THABS DANG SHES RAB KYI BDAG NYID BSGOM PAR BYA'O,
,'GRO BA RANG BZHIN GYIS DAG CES BYA BA NI CHOS THAMS CAD RANG
BZHIN GYIS RNAM PAR DAG PA'O ZHES LHAG PA'O MOS PAS 'GRO BA THAMS
CAD

DAG PAR RNAM PAR BSAMS LA, SNA TSOGS PA'I 'DAB MA DANG LDAN PA'I
PADMA'I DBUS SU, ,NYI MA'I DKYIL 'KHOR LA RANG BZHIN GYIS NYES
BA'I 'DAM THAMS CAD KYIS MA GOS PAR, SNGAR GYI RIM PAS ZHES PA
SNYING PO'I SA BON DANG MTSAN MA LAS BYUNG BA'I DE BZHIN GSHEGS

PA RNAMS KYI 'OD ZER LAS BYUNG BA'I SPYAN LA SOGS PA'I LHA MO
PHYAG NA BDUD RTZIS YONGS SU GANG BA'I BUM PA BSNAMS PAS BDAG
NYID KYI PHRA RAB RNAMS BRLAN ZHING DBANG BSKUR BAR GYUR BA BSAM
PAR BYA'O, ,'DI NI DAM TSIG NYAMS PA'I GNYEN PO YIN NO, ,DBANG
BSKUR BA'I

RIM PA NI PHYI ROL GYI KHRUS BYA BA'I CHOG LA YANG BSAM PAR
BYA'O, ,LA LA NI YAB LA MNGON PAR PHYOGS PAR BYAS NAS CHOS 'BYUNG
BA'I DBUS SU YI GE KHAm GYIS GNYI GA YANG ZHU BAR BSAMS LA, GLU
YIS BSKUL BA LA SOGS PA'I RIM GYIS DE BZHIN DU DAM TSIG SEMS
DPA'I

@184A *, ,RNAM PAR DON YOD PAR GRUB PA RNAM PAR BSAMS LA, SNYING
GAR RANG GI LHAG PA'I LHA YE SHES SEMS DPA' LTA BUR BSAM PA'I 'OD
ZER LAS BYUNG BA'I SPYAN LA SOGS PAS DBANG BSKUR BAR BYA'O ZHES
ZER MOD KYI DE NI BDEN PA MA YIN TE, DPAL DAM

TSIG RDO RJE'I SBYOR BA 'DI LA YOD PAS NA DAM TSIG RDO RJE'I RNAL
'BYOR BA STE, YE SHES TZAM GYI SNYOMS 'JUG PA, ,SBYOR BA ZHES NI
BYA BA YIN, ,ZHES GSUNGS PAS YE SHES SEMS DPA' LTA BUR DAM TSIG
RDO RJE BSGOM PAR BYA'O ZHES BYA BA NI BLA MA GCIG NAS GCIG TU
BRGYUD

PA'I CHAD MAS SO, ,THUN MTSAMS SU YANG ZHES BYA BA NI, PHYI DRO'I
THUN MTSAMS DANG, DGONGS KA YANG DE BZHIN NO ZHES BYA BA SNGA MA
BZHIN DU MCHOD PA SNGON DU 'GRO BAS SNGAGS KYI BZLAS PA BYAS LA,
SNYING GA'I NANG DU DKYIL 'KHOR GYI 'KHOR LO CHUD PAR BYAS LA,
THABS

DANG SHES RAB GNYIS SU MED PA'I SBYOR BA BSGOM PA'I RIM GYIS
GNYID LOG PAR BYA'O, ,CHAGS PA SHAS CHE BA DAG GIS NI LAS KYI
PHYAG RGYA DANG LHAN CIG JI SKAD BSHAD PA'I RIGS LNGA DGOD PA'I
BSGOM PA'I SBYOR BAS GNAS PAR BYA'O, ,LDANG BA'I DUS SU ZHES BYA
BA LA SOGS PA

LA; LDANG BA'I TSE SPYAN LA SOGS PA'I DAM TSIG GI LHA MO'I GLUS
BSKUL LA MAL NAS LDANG BAR BYA'O, ,DANG POR NANG PAR SNYING GA'I
ZLA DBUS SU, ,ZHES BYA BA NAS BRTZAMS TE, GDONG BKRU BA BYAS LA
DANG PO'I SBYOR BA DANG, DKYIL 'KHOR GYI RGYAL PO'I MCHOG

DANG, LAS KYI RGYAL PO'I MCHOG CHO GA SNGA MA BZHIN DU BSGOM PAR
BYA'O, ,DPAL LDAN ZHES BYA BA NI BSOD NAMS DANG YE SHES KYI TSOGS
RDZOGS PA'I BYA BA LA BRTZON PA'O, ,THUB PA ZHES BYA BA NI BYA BA
RNAMS NYAMS SU LEN PAS NA THUB PA'O, ,DNGOS GRUB CES BYA

BA LA SOGS PA LA JI SRID 'JIG RTEN DANG 'JIG RTEN LAS 'DAS PA'I
BSGRUB PAR BYA BA'I DNGOS GRUB KYI MTSAN MA RMI LAM LA SOGS PA
THOB PAR GYUR PA DE SRID KYI BAR DU BSGOM PAR BYA'O, ,DE YANG
RGYUD LAS, RDO RJE SEMS DPA'I GZUGS CHEN DANG, ,GRAGS PA CHEN

@184B PO RDO RJE CHOS, ,GSANG BA RDO RJE GRAGS PA CHER, ,RMI LAM
DAG NA RANG GZUGS MTHONG, ,BYANG CHUB SEMS DPA' RDO RJE CAN,
,SANGS RGYAS CHEN PO PHYAG 'TSAL BA'I, ,RMI LAM 'DI 'DRA MTHONG
'GYUR PA, ,SKU GSUNG THUGS KYI DNGOS GRUB STER, ,RGYAN RNAMS
THAMS

CAD YONGS RDZOGS PA'I, ,LHA YI BU MO YID 'ONG DANG, ,KHYE'U DANG
BU MO DAG MTHONG NA, ,DE NI DNGOS GRUB 'THOB PAR 'GYUR, ,ZHES BYA
BA LA SOGS PA RGYA CHER GSUNGS PA YIN NO, ,DE LTAR DNGOS GRUB KYI
MTSAN MA THOB CING MTHONG BAS, DE NYID GSUM MCHOG PA

BYAS NAS RANG GI SEMS ZHES BYA BA RANG GI GSANG SNGAGS BZLAS
BRJOD 'BUM PA DANG, GZHAN RNAMS KYI KHRI KHRI BZLAS BRJOD BYA BA
DANG, KHRO BO RNAMS KYI PHRENG BA'I SNGAGS KYANG BZLAS LA, SNGAR
BSHAD PA'I DKYIL 'KHOR GYI 'KHOR LO'I DBUS SU GNAS NAS MNGON PAR

'DOD PA'I DNGOS GRUB RAB TU BSGRUB PAR BYA ZHING MNGON SUM DU
BYA'O, ,GAL TE RIM PA 'DIS KYANG DNGOS GRUB THOB PAR MA GYUR NA,
DE'I TSE 'PHAGS PA BDUD RTZI THAB SBYOR GYI SBYOR BAS BGEGS GZHOM
ZHING BSKRAD PAR BYA BA YIN, DE BSHAD PA NI BGEGS RNAMS BDUD

RTZI THABS SBYOR ZHES BYA BA LA SOGS PA SMOS PA YIN TE, SNGA MA
BZHIN DU YAB YUM MNGON DU BYAS LA, LHA MO GSANG BA'I CHU SKYES SU
ZHU BAR GYUR PA BSGOM PA SNGON DU 'GRO BAS YI GE H'Um LAS BDAG
NYID BDUD RTZI THAB SBYOR DU RNAM PAR BSAM PAR BYA STE, SKU MDOG
NAG PO RDO RJE

DANG, RAL GRI DANG, LCAGS KYU DANG ZHAGS PA DANG, PADMA DANG, RIN
PO CHE'I MTSON CHA BSNAMS PAS BRGYAN PA, G-YON BRKYANG PA'I GNAS
PAS BZHUGS PAR DKYIL 'KHOR GYI DBUS SU BSAM PAR BYA'O, ,DE'I
THUGS KAR YE SHES SEMS DPA' DPAL 'JAM BA'I

RDO RJE BSKYED LA, DE'I SNGAGS LAS NGES PA BYUNG BA'I BDUD RTZI
THAB SBYOR GYI SKU STONG PHRAG RNAM PAR BSAMS LA, DE RNAMS KYIS
PHYOGS BCU NA GNAS PA'I BGEGS KYI TSOGS RNAMS THAL BAR BYAS PAR
BSAM MO, ,LA LA DAG NI 'DI SKAD CES ZER TE, LAG PA G-YAS

@185A *, ,PA'I LCAGS KYUS SNYING GA'I YE SHES SEMS DPA' KUN DU
BSTAN PAR BYAS PA'I DRAG PO'I SBYOR BAS DNGOS GRUB GSOL BA GDAB
PAR BYA'O, ,DE YANG, DE YI SNYING GAR GDAB BYA STE, ,LHA RNAMS
RAB TU BSKUL BAR BYA, ,ZHES JI SKAD GSUNGS PA

LTA BU DANG; CHE GE ZHES BYA RDO RJE CAN, ,KHYED BSGRUB PA LA
GNAS BGYID CING; ,KHYED GSUNGS PA YID MA TSIG RNAMS, ,BSRUNGS LA
RTAG PAR BRTZON PAR BGYID, ,DBANG BSKUR DANG NI RJES GNANG PA,
,DE YI DNGOS GRUB STZAL BU GSOL, ,ZHES BYA BA DANG, MCHOG

STZOL BA DAG RNAM PAR GZIGS, ,YID NI 'JIGS SHING SKRAG GYUR NAS,
,YID LA MGU ZHING SKRAG GYUR PA'I, ,DNGOS GRUB RGYA CHEN STER BAR
'GYUR, ,ZHES GSUNGS PA YIN NO, ,DBANG BSKUR BYAS PA'I ZHES BYA BA
NI DBANG BSKUR DANG RJES SU GNANG BA YANG DAG

PAR THOB PAR 'GRUB PAR 'GYUR GYI GZHAN DAG GIS NI MA YIN TE, DES
NI 'BAD PA CHUD DUS KYANG 'GRUB PAR 'GYUR RO ZHES BYA BA'I THA
TSIG GO, ,'JAM PA'I RDO RJE GTZO BOR GYUR PA'I 'KHOR LO'I DBUS
SU, BDUD RTZI THAB SBYOR GZHAG PA JI LTAR RUNG SNYAM DU RTOG PA
DE'I PHYIR,

GANG ZHIG DBUS NA ZHES BYA BA SMOS TE, GANG DBUS SU BZHUGS PAR
GYUR PA YONGS SU BRTAG PA GANG YIN PA DE, 'KHOR LO YANG DE'I YIN
PAR 'GYUR TE, DON DAM PAR NI THAMS CAD KYI BDAG NYID CAN YIN MOD
KYI, DGONGS PA'I DBANG GIS NI 'GA' ZHIG DBUS SU

GNAS PAR YONGS SU BRTAGS PA YIN PAS, 'DIR RNAM PAR RTOG PA'I GO
SKABS YOD PA MA YIN NO, ,'DI DAG NI LAS KYI RGYAL PO'I MCHOG GI
TING NGE 'DZIN TO, ,DA NI TING NGE 'DZIN GSUM GYI SBYOR 'GRO BA
BSTAN PAR BYA BA'I PHYIR, THA MAL RNAM PAR RTOG CES BYA BA LA
SOGS PA SMOS TE,

THA MAL PA'I RNAM PAR RTOG PA BDAG DANG BDAG GIR RTOG PA'I
RGYUN GYI 'JUG PA LAS GZHAN ZHING DE MA RTOGS PA SRID PAS TE,
'KHOR BA'I SDUG BSNGAL GZHAN DAG CI YANG YOD PA MA YIN NO, ,DES
NA RNAM PAR 'GAGS SHING MED PAR GYUR PA LAS SEMS NI KUN DU BZANG
PO LA SOGS

@185B PA'I NGO BO NYID YIN PAR SEMS 'DI RNAL 'BYOR PAS RANG RIG
PA'I MNGON SUM GYIS, MNGON SUM DU NYAMS SU MYONG BA YIN TE, GSANG
SNGAGS SMRA RNAMS MANG DU NI, ,SPROS TE SMRAS PAS CI ZHIG BYA,
,KHYAD PAR DU NI SEMS BSGRUB STE, ,SEMS LAS RDZOGS PA'I BYANG
CHUB

'BYUNG, ,ZHES BSHAD PA YIN NO, ,JI LTA ZHE NA, DE'I PHYIR ZAB
CING ZHES BYA BA LA SOGS PA SMOS TE, ZAB CING RGYA CHE BA'I BDAG
NYID CAN GYI RNAM PAR BYANG BA DON DAM PA'I THABS DANG SHES RAB
BSGOM PA'I SEMS GANG YIN PA DE LA NI THA MAL PA'I KUN DU RTOG PA
DE SNANG ZHING

SO SOR 'BYUNG BAR MI 'GYUR RO, ,DE YANG TSAD MA RNAM 'GREL LAS,
SEMS DE RANG BZHIN 'OD GSAL TE, ,DRI MA RNAMS NI GLO BUR BA, DANG
POR NUS MED DE LA YANG, ,PHYIS NUS DE YI RANG BZHIN MIN, ,RLAN
CAN SA YI ME BZHIN DU, ,RAB TU 'PHEL BAR NUS MA YIN, ,'TSE

BA MED DANG YANG DAG DON, ,NGO BO NYID LA PHYIN LOG GIS, ,'BAD DU
ZIN KYANG GNOD MED DE, ,BLO NI YI PHYOGS SA 'DZIN PHYIR, ,ZHES
BSHAD PA YIN NO, ,DE YANG KUN DU BZANG PO LA SOGS PA'I ;BRAS BU'I
NGO BO NYID NI YANG DAG PAR RIG PA LAS THA DAD PA GZHAN DAG

YOD PA MA YIN NO ZHES SNGAR GTAN TSIGS KYIS BSGRUB PA YIN NO, ,JI
LTAR GNYEN POR GYUR PA YIN ZHE NA, DE'I PHYOGS GANG ZHIG CES BYA
BA LA SOGS PA SMOS TE, ME LA SOGS PA DANG, GRANG BA LA SOGS PA
DANG 'DRA BAR DNGOS PO GANG GANG DANG LHAN CIG TZAM YANG RANG
BZHIN

MI MTHUN PAR SNANG BA DES, DE'I BGROD PA'I THOB PA RGYAS SHING
SHAS CHER 'PHEL BAR GYUR PA NA MTHONG BA STE, TSE 'DI NYID LA KUN
DU BZANG PO LA SOGS PA'I RNAM PA CAN GYIS GNYEN PO'I PHYOGS 'PHEL
BAR GYUR PA GANG YIN DES, RANG GI MI MTHUN PA'I PHYOGS THA MA LA

PA'I RNAM PAR RTOG PA SHIN TU 'GAGS SHING MCHOG TU SEL BAR BYED
DO, ,NYAN THOS DANG PHA ROL TU PHYIN PA'I TSUL LA GNAS PA'I GANG
ZAG LA BDAG MED PAR RTOGS PA DANG, SBYIN PA'I PHA ROL TU PHYIN PA
LA SOGS PA GSUNGS PAS KYANG NYES PA THAMS CAD ZAD PAR 'GYUR

@186A *, ,BAS, SNGAGS KYI GZHUNG DPAL GSANG BA 'DUS PA'I BSGOM PA
RTOGS DKA' BA 'DIS CI ZHIG BYA ZHE NA, DE'I PHYIR THA MAL PA'I
ZHES BYA BA LA SOGS PA SMOS TE, KUN DU BZANG PO LA SOGS PA GNYEN
PO BSGOM PA MED PAR THA MAL BA'I RANG BZHIN GYI

CHOS THAMS CAD BDAG MED PA'I SHES RAB KYI MTHA' DANG LDAN PA'I
'KHOR GSUM YONGS SU DAG PA'I SBYIN PA LA SOGS PA'I BYA BA'I RANG
BZHIN GYI THABS LA BSLABS PAS DE LDOG PAR MI 'GYUR, KUN NAS NYON
MONGS PAS GNOD PAR 'GYUR BA NYID YIN NO, ,DE LTAR NA

GANG GI PHYIR BDAG MED PA BSGOM PA LA BSLAB PA DE'I YIN DU ZIN
KYANG, DON DAM PA'I SNGAGS KYI SPYOD PA MED PAR 'KHOR BA LAS MYUR
DU LDOG PA THOB PAR MI 'GYUR RO ZHES BDAG SGRUB PA LA 'JUG PA LA
SOGS PA LAS MANG DU BSHAD PA YIN NO, ,DE YANG THA MAL PA'I RANG
GI NGO

BO NI SKYE BO DPAG TU MED PA LA PHAN 'DOGS PAR BYED PA MA YIN
PAS, SNYING RJE LA SHIN TU BYANG BA DAG GIS SPANG BAR BYA STE, DE
YANG SMON LAM LA SOGS PA'I GROGS DANG LDAN PA'I SBYIN PA LA SOGS
PA'I SEMS KYI BDAG NYID NI, GNYEN PO'I PHYOGS LA 'JUG PA YIN DU

ZIN KYANG, 'JUG PA LAS MI LDOG NA DUS PHYI ZHIG NA LDOG PAR 'GYUR
RO ZHES BYA BA LA YID RTON PA GA LA YOD CES JI SKAD BSHAD PA LTA
BU STE, DON DU NA DE NI BSKAL PA GRANGS MED PA GSUM GYIS 'TSANG
RGYA BA YIN NO ZHES BYA BA'I THA TSIG GO, ,DE NYID KYI PHYIR
GSANG SNGAGS KYI

SGO NAS SPYAD PA SPYOD PA'I RNAL 'BYOR PA RNAMS NI BSGOM PA GCIG
TU MTHAR THUG PA LA BRTZON PA YIN PAS, BSGOM PA'I STOBS NYID KYIS
BSOD NAMS DANG YE SHES KYI TSOGS RDZOGS PAR BYAS NAS DUS NGES PA
MED PAS KUN DU BZANG PO NYID THOB PAR 'GYUR RO ZHES, ,DE KHO NA

NYID LA 'JUG PA LA SOGS PA LAS RGYA CHER KHONG DU CHUD PAR BYA'O,
,DA NI RDZOGS PA'I RIM PA'I RNAL 'BYOR BSGOM PA'I THABS BSTAN
PA'I PHYIR, DE LTAR RTOGS NAS ZHES BYA BA LA SOGS PA SMOS TE, DE
LTAR RGYUD CHEN PO'I TSUL GYIS DNGOS GRUB THOB PAR 'GYUR GYI
GZHAN LAS

@186B NI MA YIN NO ZHES RTOGS NAS SNYING RJE DANG LDAN ZHING
BRTZE BA DANG BCAS PA DAG ,SKAD CIG GIS MNGON PAR BYANG CHUB PA
RNAM PA LNGA'I RIM PA RNAM PAR MI RTOG PA'I MTSAN NYID CAN GYI YE
SHES KYI RAB TU BSGRUB CING MNGON SUM DU BYAS NAS, YID BZHIN GYI
NOR BU LTAR THAMS CAD DU

DNGOS GRUB SKYED PAR BYED PA BSAM GYIS MI KHYAB PA RNAL 'BYOR GYI
MNGON SUM GYIS YANG DAG PAR RDZOGS PAR BYA BA DANG DPAL KUN DU
BZANG PO'I NGO BO NYID RANG STE, BDAG NYID KYI NYES PA THAMS CAD
KYI GNYEN POR GYUR PA'I SEMS MKHAS PA SEMS DANG LDAN PA SU ZHIG
SBOM PAR MI BYED

DE BSGOM PAR BYA'O ZHES KHAS BLANG BA YIN NO ZHES DON DAM PA NYID
YIN PAR STON TO, ,MNGAL NAS SKYE BA'I RNAM PAR DAG PA'I RIM PA
NI, SKYE BO LAS DANG PO PA RNAMS KYIS SEMS DBANG DU BYA BA'I
PHYIR BSTAN PA YIN NO, ,DE BAS KUN RTOG RNAM BSAL ZHING, ,KUN DU

SNANG BA 'GRO 'GYUR BA, ,KUN DU BZANG POR BDAG NYID NI, ,BSGOMS
PA NYID KYIS BYANG CHUB THOB, ,PHYAG RGYA'I CHO GA GANG DAG GIS,
,BSKAL PA GRANGS MED BYE BAR YANG, ,SANGS RGYAS THAMS CAD MI
'THOB PA, ,TSE 'DI NYID LA THOB PAR 'GYUR, ,ZHES BSHAD PA LTA
BU'O, ,KUN DU BZANG PO ZHES BYA BA NI

YID BZHIN GYI NOR BU RIN PO CHE LTAR GDUL BYA RNAMS LA THAMS CAD
DU KUN DU BZANG PO'I RANG BZHIN STON PAR MDZAD CING, RNAM PA
THAMS CAD MKHYEN PA'I YE SHES THOB PAR MDZAD PA ZHES BYA BA'I THA
TSIG GO, ,DA NI SLOB DPON BDAG NYID BLA MA RNAMS DANG RJES SU
MTHUN PA NYID DU

BSTAN PAR BYA BA'I PHYIR, DRI MED BLO YIS ZHES BYA BA LA SOGS PA
SMOS TE, DRI MA MED CING DRI MA DANG BRAL BA'I BLO STE, YE SHES
PHUL DU BYUNG BA GANG YIN PA DE'I 'OD ZER DE SNANG BAR BYED PA'I
MTSAN NYID CAN 'OD DANG 'DRA BA YIN PAS NA 'OD ZER TE, GDUL BYA'I
SKYE BO

RNAMS KYI BLO'I MUN NAG BSAL BA'I NGANG TSUL LO, ,DE RNAMS KYI
RNAM PAR BSTAN CING YANG DAG PAR BKOD DE BSAM GTAN 'DI DPAL GSANG
BA 'DUS PA'I RGYUD LAS BTUS PA YOD LA, DE BAS NA BDAG 'DRA BA'I
BLO GROS CHUNG DU'I GO SKABS GA LA YOD DE 'JUG PA'I RGYU CI ZHIG

@187A *, ,YOD; DE LTA MOD KYI GANG BLA MA DAM PA ZHES BYA BA SLOB
DPON GYI GZHUNG BDAG GIS BZUNG ZHING BLANGS PA'I MAN NGAG GI
MTSAN NYID DE, 'DI LTA BU'I GZHUNG DU SBYAR BA'I CHO GA MED PAS,
DANG PO STE THOG MA MED PA NYID DU LAS DANG PO PA BLO GROS CHUNG
BA RNAMS

KYI 'CHING BA NI TSIG TU SBYAR BA'I RIM GYIS LEGS PAR SBYAR PA
MED PAR LHOD PAR MI 'GYUR BA'I PHYIR RO, ,DE LHOD CING DENGS PA
DANG ZAD PAR 'GYUR BA YIN PAS, RGYU DES NA 'DI LA SHIN TU 'BAD PA
YIN TE, DPAL GSANG BA 'DUS PA'I BSGOM PA'I NYE BAR SBYAR BA RTZOM

PA'I 'BAD CING NYON MONGS PA NI 'DI LA 'BAD CING BSLAB PAR BYA
BA'I PHYIR RANG DANG GZHAN GYI DON DU KHO BOS BYAS SO ZHES BYA
BA'I THA TSIG GO, ,DA NI BYANG CHUB SEMS DPA'I BRTUL ZHUGS DGE
BA'I RTZA BA YONGS SU BSNGO BA BSTAN PAR BYA BA'I PHYIR, DE LTAR
ZHES BYA BA LA SOGS

PA SMOS TE, DE LTAR DPAL GSANG BA 'DUS PA'I RGYUD KYI RJES SU
'BRANG BA 'DIS KUN DU BZANG PO'I SGRUB PA'I THABS RNAM PAR BKOD
CING BYAS PA LAS LEGS PAR BYUNG ZHING YANG DAG PAR NYE BAR BSAGS
PA'I DGE BA STE, BSOD NAMS DRI MA MED PA GANG YIN PA DES 'GRO BA

SEMS CAN THAMS CAD KYI YID DE SEMS, SANGS RGYAS KYI YE SHES KYI
MGON DANG BCAS PAR GYUR PA STE, SANGS RGYAS RNAMS KYI YE SHES KYI
DE BZHIN NYID DANG, CHOS KYI DBYINGS DANG, DON DAM PA'I NGO BO
NYID RNAM PA THAMS CAD MKHYEN PA'I YE SHES KYI MTSAN NYID CAN

RNAM PAR DAG PA'I YE SHES GANG YIN PA DE'I MGON DANG BCAS SHING
DE LA GZHOL BA STE, DE'I MTHAR THUG PAS DA LTA RTAG TU STE, DUS
THAMS CAD DU DE BSGOM PA LA MNGON PAR DGA' BAR SHOG SHIG BA'O,
,DE YANG YE SHES 'DI KUN DU BZANG PO'I SGRUB PA'I THABS SU NYE
BAR

SBYAR BA'I MTSAN NYID CAN GYIS SRID PA'I RTZE MO'I MTHAR THUG
PA'I BAR GYI 'GRO BA RNAMS BDAG DANG GZHAN GYI DON GYI PHYIR
DANG, PHAN PA DANG BDE BA'I PHYIR YANG DAG PAR RDZOGS PA'I BYANG
CHUB BLA MA'I DRIN GYIS RTOGS NAS DUS THAMS CAD DU LHAG PAR MOS
PA DANG, DE KHO NA NYID YID LA

@187B BYED PA GNYIS KYIS BSGOM PAR GYUR CIG CES BYA BA'I DON TO,
,SANGS RGYAS YE SHES ZHAL SNGA YI, ,'JAM PA'I RDO RJE BSGOM PA'I
RIM, ,RNAM PAR BKROL BAS BDAG GIS NI, ,DGE BA DRI MED GANG THOB
PA, ,DES 'DIR RTAG TU SEMS CAN KUN, ,'JAM PA'I RDO RJE'I BKA'

DRIN GYIS, ,SHES RAB THABS BDAG YID KYIS NI, ,'JAM PA'I RDO RJE
DANG MNYAM SHOG ,DPAL LDAN YON TAN 'BYUNG GNAS BZANG, ,'PHAGS
PA'I SLOB MA BTZUN PA NI, ,DPAL 'BRAS RDO RJE ZHES BYA BAS,
,'GREL PA RAB TU GSAL BA BYAS, ,KUN DU BZANG PO'I SGRUB PA'I

THABS KYI 'GREL PA BYANG PHYOGS KYI DGE SLONG YON TAN 'BYUNG GNAS
BZANG PO'I SLOB MA SHR'I PHA LA BADZRA MDZAD PA RDZOGS SO, , ,
,RGYA GAR GYI MKHAN PO B'I RYA BHA DRA DANG, BI BHA KA RA DANG,
SGRA BSGYUR BA'I LO TZ'A BA DGE SLONG RIN CHEN BZANG POS BSGYUR
CING ZHUS

PA'O; 