@178A #, ,RGYA GAR
SKAD DU, SHR'I DVA YA BHA TA RA YA KshA S'A DHA NAm, BOD SKAD DU,
GNOD SBYIN SPUN GNYIS KYI SGRUB THABS, DPAL RDO RJE 'DZIN PA LA
PHYAG 'TSAL LO, ,GANG GI BKA' SDOD 'JIGS PA'I GZUGS, ,GZHON NU

@178B KHROS PA RNGAMS PA'I TSUL, ,GNOD SBYIN RGYAL PO NOR SBYIN
DANG, ,GRAGS CHEN 'JIGS PA MKHAS PAS BSGRUBS, ,DUR KHROD LA SOGS
YA NGA BAR, ,'JIG RTEN MGON PO'I LTAS MTHONG BAS, ,DE NYID RIG PA
DRAN BYAS LA, ,TSAR GCOD RJES SU 'DZIN PA YIS, ,BYANG CHUB SEMS
GNYIS YANG DAG BSGOM,,

STONG DANG SNYING RJE DBYER MED LAS, ,RANG NYID SPYAN RAS GZIGS
KHOR BSGOM, ,ZHABS MTHIL 'KHOR LO'I H'U% GNYIS LAS, ,RI RAB BYANG
NAS GNOD SBYIN DGUG ,'DAM SKYES THOD PA DBUGS BRAL GYI, ,GDAN NI
G-YAS DANG G-YON BSAMS LA, ,DE STENG ZAR MA LI KHRI'I MDOG ,H'U%
LAS GNOD SBYIN

GNYIS GZUGS BLTA, ,BSAD GRI TZATTI G-YAS DANG G-YON, ,DE BZHIN
RNGA CHEN MGO PHYED 'DZIN, ,RUS PA RIN CHEN STAG LPAGS BRGYAN,
,KHRO ZHING ZHI LA RAB TU MDZES, ,MCHOD CING BYIN RLABS DBANG
BSKUR DANG, ,RGYAS GDAB BKA' LA GDAGS PA DANG, ,DAM TSIG BRJOD
CING BSKUL BA DANG, ,THAMS

CAD BDAG PO'I BKA' YIS BYA, ,DKAR DMAR BA DAN GYIS MTSAN PA'I,
,DKAR DMAR GTOR MA GNYIS BSHAMS LA, ,RANG SNGAGS 'BRU GSUM LDAN
PA YIS, ,BDUD RTZIR BSGYUR LA THOG MAR SBYIN, ,DE RJES 'GRO LA
PHAN YID KYIS, ,NOR 'PHEL GNOD SBYIN SROG SNYING NI, ,SNYING GAR
BKOD LA 'DOD PAS

BZLAS, ,'OD 'PHROS RIN CHEN CHAR PHAB BSAM, ,AOm A'A:H'Um KAm
BADZRA K'A LA MA H'A DHA NAm H'Um PHAt SV'A H'A, GNOD SBYIN K'A
LA'I SNYING PO'O, ,DE BZHIN PHYOGS BCUR GRAGS 'DOD PAS, ,GNYIS
PA'I SNYING GAR 'BAB PA'I SNGAGS, ,PHYOGS BCUR SNANG BYED GSAL
BYAS LA, ,GANG 'DOD 'DUN PAS RIG PA

BZLAS, ,AOm A'A:H'Um BAm BADZRA BI KA LA MA H'A K'I RTI H'Um PHAt
SV'A H'A, GNOD SBYIN PA KA LA'I SNYING PO'O, ,YIG 'BRU'I GRANGS
KYIS KHRIR BSNYEN LA, ,SBYIN SREG BRGYA RTZA BRGYAD SNGON 'GROS,
,MGON POS SROG SNYING DBANG MDZAD DE, ,LAS SGRUB SNGAGS NI DE
RJES SO, ,AOm A'A:HR'I:SHR'I K'A LA MA MA DHA NA PUshtIm KU RU

YE H'Um SV'A H'A, ,GNOD SBYIN K'A LA'I LAS SNGAGS SO, ,AOm
A'A:HR'I:SHR'I BI K'A LA MA MA PRA SIDDHAm SPHA RA YE H'Um SV'A
H'A, GNOD SBYIN BI KA LI'I LAS SNGAGS SO, ,GAL TE 'DI DAG KHRO
BYED NAS, ,BSGO BA'I LAS MYUR MI BYED NA, ,DPA' MO RAL PA GCIG
KHROS PAS, ,BDUN PHRAG BDUN DU GZIR BAR BYA, ,SGRUB

@179A *, ,PO RNAMS LA PHAN GDAGS PHYIR, ,PHYI NANG RNYED GRAGS
SGRUB BYED 'DI, ,RKUN POS RNYED PA'I NOR BZHIN DU, ,'BAD DE GSANG
BAS BSGRUB PAR BYA, ,DPAL GNOD SBYIN SPUN GNYIS KYI SGRUB THABS,
,SLOB DPON AA JI MI TRAS MDZAD PA RDZOGS SO,, ,,RNAL 'BYOR GYI
DBANG PHYUG MI

TRA A'A NAND'I PHRIN LAS KYI LHA'I RIGS GNUBS LO TZ'A BA BYAMS PA
DPAL GYIS BSGYUR BA'O,, 