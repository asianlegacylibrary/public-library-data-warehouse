@271B #, ,RGYA GAR SKAD DU,
SHR'I MA H'A K'A LA DE W'I STO TRA AAshtA N'A MA, BOD SKAD DU,
DPAL LHA MO NAG MO CHEN MOL BSTOD PA BRGYAD PA ZHES BYA BA, DPAL
PHYAG NA RDO RJE LA PHYAG 'TSAL LO, ,TIL MAR GYIS BSKUS LAN BU
GCIG PA RO NYE'I RNA

CHAS SGEG CING CHA LUGS MA LUS 'CHANG, ,RGYAN DU RKANG SGROGS
LCAGS LAS BYAS PA CIG GIS RANG GI RKANG PA MDZES PAR BYAS PA DE,
,GCER BU BONG BU ZHON ZHING 'GRO BA 'DI NA RGYU BA DE NI LHA MO
KHYOD NYID KYIS, ,BDAG NYID MDZES PAR SHES KYIS GZHAN LTAS KHYOD
KYI SPYOD PA'I MTSO CHEN

DON DAG SU YIS SHES, ,'KHOR BA 'JIG PA'I TSE NA MI LUS NGAG LAS
KHRAG DANG ZHAG 'DZAG DUD PA 'THUL BA NA, ,LHA MO MCHE BA MI
BZANG KHYOD KYIS ZHAL DU 'GRO KUN SKAD CIG TZAM GYIS ZHUGS PAR
'GYUR, ,NAG MO MI THOD THOGS PA KHYOD NI RNAL 'BYOR GRUB PA'I
RNAL 'BYOR CAN TE DUR KHROD

DGYES, ,KHYOD NI G-YO BYED MNAN CING NAD CHEN 'CHI BA'I 'JIGS PA
BSAL ZHING MI BZAD DRIL YANG SGROGS, ,KHYOD NI DPA' BO DAG GI MGO
BOS COD PAN GYIS NI LEGS SBAS G-YUL DU MTSON GYIS BCAD PA YI,
,PHRENG BA THOGS SHING GAR BYED LAG PA MNYEN BRKYANG RKUB TSOS
CHE LA KLU

@272A *, ,DBANG GSHIBS PA YI, ,SKA RAGS 'CHING ZHING LAG NA MDUNG
DANG RAL GRI THOGS LA KHRAG GI CHANG GIS MYOS PAR 'GYUR, ,MIG
RTZA DMAR POR GYUR CING MTSAN MO DUR KHROD 'GRO BA 'BYUNG PO PHAL
CHEN RNAMS KYIS MTHONG, ,KO RLON CHEN PO DRAL TE BRKYANGS PA'I
GOS KYIS

MAN PAS SHING PHYED G-YOGS PHYED NI RE LDES DKRIS, ,MI YI RGYU MA
GSAR PA'I SBUBS KYIS ZHAL GYI ZLA BA BRGYAN CING DRIL BU 'GRAM
PAR 'KHROL, ,LUS NI SNUM GYIS GSAR DU BYUGS SHING KHRAG DANG ZHAG
LA SOGS PA'I THIG LES TSOM BUR BRIS, ,MI YI SHA LA SO YIS CHEM
CHEM GCOD

BYED THOD PA CAN NI BDAG LA SKYONG GYUR CIG ,DRAG PO DRAG MO MI
BZAD MI SHA KHA NA THOGS PA SNGON CHAD MA BYUNG KHYOD MTHONG NAS,
,MA MO RNAMS KYANG SKRAG CING BRTABS LA RNGAM PA 'THON CING MIG
RTZA RIG RIG KHYOD LA 'DUD, ,NAG MO BZANG MO LUS MDOG GNAG CING
BZOD PAR DKA' BA

KHYOD LA BRGYA BYIN LA SOGS KYANG, ,NYIN GCIG BZHIN DU BSTOD PA
BYED DE GSHIN RJE NYID KYANG RTAG TU 'DAR ZHING 'DUD PAR BYED,
,MI RNAMS DANG NI 'GRO BA MA LUS PA DAG MJUG BRTUL BA NI RNA BA
YA GCIG LA, ,BRANG GIS 'GRO BA 'GO BO'I GDENGS KA STONG DANG LDAN
BA RGYAB NAS RGYAN DU BYAS

NAS GNAS, ,YA GCIG LA NI SENG GE MTSUNGS MED THOGS SHING RGYA
MTSOS BSKOR BA'I SA GZHI MA LUS GNON, ,STENG NA RGYU BA'I NYI MA
'OD ZER STONG LDAN KHYOD KYI LTE BA'I THAD KA'I PHYOGS SU GZHAG
,RGYA MTSO'I KLONG NAS ME 'BAR KHYOD, ,CHU RNAMS SKEMS PAR NUS PA
STE, ,BUD MED

THAMS CAD ZHI BYA'I PHYIR, ,LHA CHEN SKU YI PHYED DU BZHAG
,RDZONG DANG DKA' ZLOG NAG MO CHE, ,LHA DANG LHA MIN PHYAG BYAS
PA, ,MI NAD GANG YIN KHYOD KYIS SHES, ,DE NI 'JIGS PA MED PAR
MDZOD, ,GSHIN RJE'I LCAM MO BDUD KYI YUM, ,'DOD KHAMS DBANG PHYUG
MA LA BSTOD, ,

NAD DO COG GI BDAG MO DPAL LHA MO NAG MO CHEN MO LA BSTOD PA
BRGYAD PA ZHES BYA BA BRAM ZE MCHOG SRED KYIS MDZAD PA RDZOGS
SO,,