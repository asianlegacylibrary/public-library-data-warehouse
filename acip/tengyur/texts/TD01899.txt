@285B ,,BCOM LDAN 'DAS 'JAM DPAL GZHON

NUR GYUR PA LA PHYAG 'TSAL LO, ,BUM PA'I DBANG BSKUR DANG PO STE,
,GNYIS PA GSANG BA'I DBANG BSKUR BA, ,SHES RAB YE SHES GSUM PA
STE, ,BZHI PA YANG NI DE BZHIN NO, ,ZHES BYA BA LA, 'DIR BZHI PA
YANG NI DE BZHIN NO ZHES BYA BA DBANG BSKUR BZHI PO YANG

LOG PAR BSGRUB PA MANG PO YOD PAS GZHUNG RNAMS MANG POR 'DOD PA'I
GZHUNG STE, DANG POR BSTAN NAS RANG GI 'DOD GZHUNG PHYIS BSTAN
PAR BYA'O, ,LA LA NI SHES RAB DANG YE SHES KYI RJES THOGS LA,
BYANG CHUB KYI SEMS MYANG BA NI BZHI PA YIN NO ZHES ZER RO,
,GZHAN DAG NI

SHES RAB YE SHES KYI RDZAS THOGS LA YANG SHES PA MYANG BAR BYA BA
NI BZHI PA YIN PAR 'DOD DO, ,YANG GZHAN DAG NI SHES RAB DANG YE
SHES KYI RJES THOGS LA SLOB DPON GYI SLOB MA LA RDO RJE NYI MA
NUS PA DANG ZHES BYA BA LA SOGS PA'I TSIGS SU BCAD PA'I DON GO
BAR BYA BA BZHI PA YIN

NO ZHES ZER RO, ,KHA CIG NI SHES RAB DANG YE SHES KYI RJES LA NOR
BU'I BUG DANG, YANG DAG PAR REG PAS BYANG CHUB KYI SEMS BCAS PAS
NYE BAR DMIGS PA THAMS CAD LAS LDOG PA NI BZHI PA YIN NO ZER RO,
,LA LA DAG NI SHES RAB DANG YE SHES LA NOR BU'I MTHAR

BYANG CHUB KYI SEMS BABS PA NA DMIGS PA'I RTOGS PA THAMS CAD DANG
BRAL BA NI BZHI PA YIN NO ZHES ZER RO, ,LA LA NI SHES RAB DANG YE
SHES KYI RJES LA DANG PO BYANG CHUB KYI SEMS BABS PA NA NYE BAR
DMIGS PA THAMS CAD DANG BRAL BA NI BZHI PA YIN NO ZHES ZER RO,
,GZHAN DAG NI SHES

@286A *, ,RAB YE SHES KYI RJES LA NAM MKHA' DBYINGS SU BYANG CHUB
KYI SEMS MA LUS PAR BABS PA NA BTANG SNYOMS KYI SKABS NI BZHI PA
YIN PAR 'DOD DO, ,'DI DAG THAMS CAD NI DOR BAR BYA'O, ,LA LA DAG
SHES RAB DANG YE SHES KYI DBANG BSKUR BYIN PA'I RJES LA SLOB

MA TSIG GIS DE'I DON BSTAN ZHING RJES SU GNANG BA'I DBANG BSKUR
BA NI BZHI PA YIN PAR 'DOD DO, ,RJES SU GNANG BA'I DBANG BSKUR
BA'I DON DU RJES DE PHYI NAS YE SHES KYI RJES SU GNANG BA'I DBANG
BSKUR BA YIN NO, ,BSGRUB BYA SGRUB PAR YANG DAG SBYOR, ,GANG YIN
DE NI BSNYEN PAR

BSHAD, ,RDO RJE PADMA MNYAM SBYOR BA, ,NYE BAR BSGRUB PA ZHES
BSHAD DO, ,YI GE H'Um DANG PHAt LDAN PAR, ,BSKYED PA BSGRUB PA
ZHES BSHAD LA, ,NGO BO NYID ZHI BDE BA NI, ,SGRUB PA CHEN PO ZHES
BSHAD DO, ,ZHES BYA BA RDZOGS PA'I RIM PA LA TSIGS SU BCAD PA
'DIS YAN LAG

BZHI JI LTA BA BZHIN DU BYA BA NI SHES RAB DANG YE SHES KYI DBANG
BSKUR BA BZHI PA YIN NO ZHES BLA MA KHA CIG KHO NA 'CHAD DO,
,SANGS RGYAS YE SHES LA SOGS PA'I BLA MA CHAN PO DAG NI, DBANG
BSKUR BA GSUM PA NI 'DIR DE YANG DE BZHIN NO ZHES GSUNGS PA'I
DBANG BSKUR BA BZHI PA GANG MA

YIN TE, YANG BSGRUB PAR BYA BA'I 'BRAS BU'I NGO BO DE KHO NA NYID
BSHAD PA YIN PAR BZHED DO, ,SANGS RGYAS YE SHES KYI ZHAL SNGA NAS
KYI GZHUNG 'DI NYID NI GZUNG BAR BYA STE, NAM MKHA' DBYINGS SU
BYANG CHUB KYI SEMS BABS PA DANG, MCHOG TU DGA' BA'I BAR MTSAMS
SU NYE BAR

DMIGS PA THAMS CAD DANG BRAL BA GANG YIN PA DE NI DBANG BSKUR BA
BZHI PA STE, RDO RJE 'CHANG 'DUS PA'I NGO BO NYID YIN ZHING
RDZOGS PA'I RIM PA'I PHYOGS KYI SGRUB PA DANG BSGRUB PAR BYA BA'I
YANG DAG PAR SBYOR BA'I DUS SU BCAD PA'I DON BRDA SPROD PAR GYUR
PAS DBANG BSKUR BA'I BZHI PA RDO RJE

'CHANG 'DUS PA'I TSUL NYID KYIS MAN NGAG STON PA YIN PAR BLTA BAR
BYA'O, ,DBANG BSKUR BA'I RAB TU BYED PA NI DE LTAR BSTAN PA YIN
NO, ,SLOB DPON MKHAS PA CHEN PO BSOD SNYOMS PA DGE SLONG 'OD
SRUNGS GZHON NU'I ZHAL SNGA NAS MDZAD PA RDZOGS SO,, ,,RGYA GAR
GYI

@286B MKHAN PO TA TH'A GA TA RAKshI TA DANG, ZHU CHEN GYI LO TZ'A
BA BANDHVE RIN CHEN BZANG POS BSGYUR BA'O,, 