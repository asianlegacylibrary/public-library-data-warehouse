@337A *, ,RGYA GAR SKAD DU, SIDDHA GA RU dA SH'ASTRA, BOD SKAD
DU, MKHA' LDING GRUB PA'I BSTAN BCOS, DPAL RDO RJE MKHA' LDING LA
PHYAG 'TSAL LO, ,KHA SBYAR MCHU BAR SPRUL NI BSDAMS PA YIS,
,GDENGS KA'I NOR BU MKHA' LDING ME LONG STE, ,RANG BZHIN 'OD

GSAL GNYUG MA'I GZUGS MTHONG NGO, ,KHRO BA SPANGS PA DE NA RGYAL
GYUR CIG ,MKHA' LDING BSTAN BCOS SKYED MOS TSAL NAS NI, ,ME TOG
RTZI YI SBRANG RTZI DE NYID NI, ,SEMS CAN DON DU SBRANG RTZI BYED
PA YI, ,DPAL LDAN SHANG KU BDAG GIS 'DIR DE BSDU, ,GANG ZHIG
BRTAN PA'I

SEMS KYIS BLA MA YI, ,RJES 'JUG DAG PA'I LAM LA YANG DAG GNAS,
,MI DE PHRIN LAS MA LUS PA YI NI, ,DNGOS GRUB THAMS CAD KYI NI
SNOD DU 'GYUR, ,BZOD DKA'I DUG LAS BYUNG BA'I TSOR BA YIS,
,'KHRUGS PA'I 'GRO BA'I SROG NI 'DZIN BYED CING, ,CHOS

DANG NOR DANG 'DOD DANG THAR PA NI, ,BSOD NAMS BYAS PA'I 'GRO BA
DE YIS 'THOB, ,'GRO BA'I DON PHYIR MKHA' LDING BSTAN BCOS NI,
,DAM PA'I SKYE BO DE YIS BSNGAGS PAR BYED, ,'DOD PA CAN NI NOR
GYIS DGA' BA LTAR, ,SNGAGS PAS SPRUL GDUG MI BZAD PA YIS

SO; ,DE NAS GDENGS KA CAN DANG TZI TI RNAMS, ,R'A YI DKYIL 'KHOR
CAN DANG 'DREN GZUGS SOGS, ,RLUNG GI YON TAN DUS DANG DUS MIN
DANG, ,AA MA RATTA SBYOR RLUNG BUS PA'O, ,MKHA' LDING GIS BSHAD
SMAN GYI NUS PA DANG, ,JI LTAR DUG 'JOMS PA YI RIM PA DAG ,GUS
PAS DE

NI RTZE GCIG SEMS KYIS NYON, ,GZHAN DAG KYANG NI THOS PA LAS
BYUNG BA'I, ,MTSON PAS SO, ,TRI NA AINDRA N'I LA LTA BU'I LUS,
,'DAB BRGYA RGYAS 'DRA'I MTSAN PA LHAG MA CAN, ,NOR RGYAS LUS NI
KHA DOG DKAR PO LA, ,MTSAN PA PADMA RGYAS 'DRA SNGON PO YIN,
,SHAR THOGS NYI

MA'I 'OD ZER LTA BU LA, ,MGO LA G-YUNG DRUNG DUNG CHEN 'JOG PA'O,
,KARKO tA NI MUN PA LTA BU YI, ,RI MO GSUM NI MGRIN PAR YOD PA
YIN, ,PADMA'I LUS NI KHA DOG LJANG GU LA, ,SKAR TSOGS LTA BU'I
THIG LES GDENGS KA MDZES, ,PAD CHEN ZLA 'OD BSKUS PA LTA BU LA,
,MDUNG RTZE

@337B GSUM PA LTA BU GDENGS KA YIN, ,DUNG SKYONG KA NI YA RA'I ME
TOG 'DRA, ,MGRIN PAR ZLA BA'I CHA YIS MTSAN PA YIN, ,RIGS LDAN
GYI NI SPYI BO'I GDENGS KA DAG ,DU BA LTA BU'I ZLA BA PHYED PA
YIN, ,DBYIG PA YIS NI BRDEGS PA MCHOG YIN TE, ,KLU RNAMS

BZUNG NAS SKROD PA DE LTAR MIN, ,SDANG BAS GLAGS NI TSOL BAR BYED
PA NA, ,SNGAGS PA DAG NI GANG GIS THAR BAR BYED, ,SA 'OG GNAS NA
YONGS SU GNAS PA YI, ,DBANG CHEN 'OG NI KLU RNAMS SHIN TU DKON,
,GDENGS KA'I NOR BUS MDZES PAR BYAS PA YI, ,KHOL PO YANG

NI GLOG GI ZER MA 'DRA, ,LCE GNYIS GDENGS CAN PHUD CES 'JIGS PA'I
SGRA, ,RIN PO CHE NI MED PAR GYUR PA STE, ,KHOL PO YI YANG KHOL
PO'I GNAS SU NI, ,GUS PA MED PA'I LTO 'PHYE DAG YIN NO, ,AA KU BA
SAm GNYIS GNYIS BRAM ZE RGYAL, ,ME TOG DANG NI S'A LA'I DRI YIN
NO, ,

DE BZHIN STA MA KA PA RJE'U DANG DMANGS, ,MAR DANG NYA YI DRI NI
BRO BA YIN, ,DUNG 'CHANG MCHE BA'I RTZA NA LEGS GNAS PA, ,SBRANG
RTZI'I ME TOG PHRENG BA LTA BU YIN, ,DE NI 'GRO BA RNAMS KYI
RMONGS BYED KYI, ,DUG STE YONGS SU 'DZAG PAR GYUR PAS SO, ,GDENGS
KA CAN NI RANG GI NGO BO'O,,

GANDA YA NA'I YIN PAR GYUR NA NI, ,MGO MJUG LUS LA RI MO KYOG PO
YOD, ,GDENGS KAS DMAN NO 'JIG RTEN GANDA YA, ,TZI TI ZHES NI
YONGS SU GRAGS PA YIN, ,DE YIS BZUNG NA G-YO MED SKAD CIG GIS,
,DE NI 'GYUR BA MED PA'I RANG BZHIN YIN, ,DE NYID GRUB PA THOB
PAS

GAL TE NA, ,SAD PAR BYED NA DRAN PA 'BYUNG BAR 'GYUR, ,TZI TI'I
RANG BZHIN NO, ,THIG BTAB LTA BU'I RI MO RING MO CAN, ,BANDA YA
RU RNAM PAR SHES PAR BYA, ,SHING DANG LCUG 'KHYIL RTZAS GTUGS YOD
PAR NI, ,NGES PAR SHIN TU LEGS GNAS R'A YI LA LA, ,KHA SKOM

MIG DMAR ZAS DANG STAN MI 'DOD, ,TSA DANG 'KHRU BA YI NI RJES LA
BRGYAL, ,DKAR DANG DMAR DANG NAG DANG LJANG GU YI, ,RI MO MED PA
YIN NO R'A YIL LA, ,BTZO MA'I GSER 'DRA'I LUS LDAN DE YIS NI,
,'GRO BA RNAMS KYI SROG NI 'PHROG BYED YIN, ,R'A YIL GYIS NI
BZUNG NA NGES BAR NI, ,RIL GYIS

@338A *, ,KHYAB PAR SKRANGS PA KHO NAR 'GYUR, ,GSER MDOG LUS DE
RGYU BA'I TSE NA NI, ,'BAR BA'I ME LCE CHAD PAS 'OD MA BSREG ,'OD
MA'I RANG BZHIN YANG NI DES BSREG NA, ,DE YIS BZUNG NA JI LTAR
'TSO BAR 'GYUR, ,R'A YIL LA'I RANG BZHIN NO,, ,,CHU DANG RLUNG ME
SA

YI RANG BZHIN GYI, ,KO tA RNAMS KYI GANG ZHIG MTSAN PA NI, ,GO
MED SA RNAMS SU NI SHES PAR BYA, ,DUG CHEN SKRANGS 'BUR YANG DAG
SKYED PA PO, ,CHU YI DKYIL 'KHOR CAN NI DUG 'DZIN GYIS, ,ZIN PA'I
MTSAN NYID LUS NI 'DRUL BA YIN, ,TSA DANG 'DAR DANG SKAM DANG

SKRANG BA NI, ,RLUNG GI LUS CAN GYIS NI SKYED PAR BYED, ,LUS KUN
GYI NI SPU YI RTZA BA NAS, ,SE BA GNAG 'DRA'I BRAG GI THIGS PA
'BYUNG, ,ME YIS REG PAS KUN NAS SKYED PA NI, ,THOS DANG GZUGS
DANG MTHONG BAS NYAMS PA YIN, ,SA YI DKYIL 'KHOR CAN GYIS SMAS PA
NA, ,

SKRANG DANG TSA BA'I REG PAS GDUNGS PA YIN, ,GNYID DANG STAN DAG
LA NI SDANG BAR 'GYUR, ,SKYES BU SEMS LA ZUG GZER DAG GIS NYEN,
,PHUNG PO LA NI MYUR DU SNAD GYUR PA, ,RING PO YI NI RING POR
SKRANG PA STE, ,NGES PA NYID DU MANG POS MANG PO'O, ,THAL BA DANG
NI RUS PA BSHANG BA'AM,

GZHAN YANG LUS LAS GANG ZHIG BYUNG BA YIS, ,GO MED SA RNAMS KYIS
NI MYUR NYID DU, ,'GRO BA RNAMS KYI LUS NI NYAMS PAR BYED, ,GANG
ZHIG STOBS CAN YANG NI LA LA DAG ,MGO MJUG TU YANG MES MTSAN MED
PA DANG, ,YUD TZAM GYIS NI 'CHI BA DE YIS 'DZIN, ,DES NI 'GRO

BA 'CHI BAR THE TSOM MED, ,'DIR NI MANG DU SMRAS PA CI ZHIG DGOS,
,DES NA SNYING PO DANG DU BLANG BAR BGYI, ,SNGAGS DANG SMAN DANG
SBYOR BA GANG YIN PA, ,JI SRID DBUGS RGYU'I BAR DU BYA BA YIN,
,DKYIL 'KHOR CAN GYI RANG BZHIN NO,, ,,GANG ZHIG DRAN PA'I DUG
GIS PHYE BA NA, ,BRAM ZE

YIN PAR GYUR NA DE NI DKAR, ,DMAR PO RGYAL RIGS SER PO RJE'U RIGS
YIN, ,DMANGS RIGS NAG PO 'DI DE RNAMS LA'O, ,GANG ZHIG BYA ROG
RKANG 'DRA'I MDUD PA DANG, ,PHYE NA RI MO 'KHYOG PO SNANG BA LA,
,MI MNYAM THIG LES RNAM PAR SPRAS PA NI, ,NGES PAR NAG PO

@338B BRTZEGS PA DAG DANG MTSUNGS, ,GZHAN DU BCUD KYIS LEN NI
BSGRUB PA LA, ,BRAM ZE 'AM NI DE BZHIN RGYAL RIGS KYIS, ,RJE'U
RIGS KYI NI MDZE NAD GZHOM PA LA, ,GSOD PA LA NI DMANGS RIGS RUNG
BAR BYA, ,'DREN PA'I MTSAN NYID DO, ,SMAD 'TSONG SEMS KYIS DOR

THABS KYIS SEMS BZHIN, ,BDAG RGYUN MI 'CHAD RNAL 'BYOR YANG DAG
'GRUB, ,MKHAS PAS DE BZHIN RLUNG GI YON TAN GYIS, ,DUS NI NGES
PAR SHES PA KHO NA YIN, ,SROG CHAGS RNAMS NI GANG GIS 'TSO BA
DANG, ,KHYAD CAN GANG ZHIG NYAMS PAS SROG 'GRO'O, ,DON DAM

ZHING BRTZON DE LA SEMS DANG NI, ,BDAG DANG MCHOG DANG DE NYID DU
NI 'DOD, ,'JUG PA'I RANG BZHIN SROG NI KHA BA YI, ,'OD LA BRTEN
PAS GSAL POR SKYED PAR BYED, ,BDAG DANG SKYES BU'I RANG BZHIN DE
NYID NI, ,NYI MA'I ZHING LA BRTEN NA SDUD PAR BYED, ,SNYING STOBS
RDUL DANG MUN

PAR BABS PA NA, ,DUG BRGYAL DGE DANG THE TSOM MI DGE YI, ,STON
PAR BYED DE RLUNG GI DBYE BA DAG, ,'JUG DANG GNAS DANG 'BYUNG BA
NYID NA'O, ,GTZO BOR CHOS SEMS PA NA SNYING STOBS TE, ,YUL LA
CHAGS NA DE BZHIN RDUL LA SROG ,RMONGS PA LA ZHEN MUN PAS 'GOG PA
YIS, ,

GSAL POR CHA NI SHES PAR GYUR PA YIN, ,'BYUNG BAN NI 'BYUNG BA
KHO NA STE, ,'JUG PA NA NI 'JUG PA STON PAR BYED, ,RANG GI GNYUG
MA'I LUS LA DE BZHIN DU, ,KUN DU GRONG KHYER GZHAN LA'ANG DE
BZHIN NO, ,ZLA BA DANG NI NYI MA'I ZHING DU RLUNG, ,RGYU BA'I
PHYOGS SU PHO NYA GNAS NA NI, ,DUG

GIS BRGYAL BA DE NI 'TSO BAR 'GYUR, ,DE BZHIN STONG PA'I KHYIM LA
'CHI BAR 'GYUR, ,NYI MA'I ZHING LA RLUNG NI GNAS PA NA, ,GSAL POR
PHO NYAS THAD KAR BLTAS PA DANG, ,SKYES BU RGYAB NAS 'DUG STE YIN
NA NI, ,NGES PAR ZLA BA'I KHYIM LA BZANG POR GZUNG, ,DUG ZHIR
'GRO DANG BYA BA GANG LA

YANG; ,ZLA BA'I SROG GI ZAS 'KHRIG 'THAB MO LA, ,NYI MA'I SROG NI
MDZES SO BI SU LA, ,BAB NA RDUL GYIS CHAR NI GZUNG BAR BYA, ,GRUB
PA GZHAN DAG GSUNGS PA GNYIS KA YANG, ,ZHING DU SROG GI RLUNG NI
LEGS PAR GNAS, ,DBYE BA RNAM PA BZHIR NI YOD PA LA, ,DE LA SEMS
CAN NGO

@339A *, ,MTSAR YOD PA LA, ,KHYAB DANG STENG 'OG DBUS SU RLUNG
DANG NI, ,YON TAN ZHI DANG LHA YI BDAG PO NA, ,DON MED 'KHYAM
DANG 'THAB DANG 'CHI BA NI, ,DRI KHUR DE YIS DE RNAMS BYED PA
YIN, ,SKOM DANG BKRES DANG SKYO BA DAG DANG NI, ,'DOD PA'I DGOS
PA NYAMS PA RTZE GSUM GYI, ,

'GRO BA RNAMS LA RGYAL BA'I DGE BSKYED PA, ,MI 'CHI MED NA DE
BYED YIN MA YIN, ,GZHAN DON BYED NA DKA' BA MED PAR NI, ,BDER
GNAS BDE SKYED YID NI TSIM PAR BYED, ,DRI MED DRI ZHIM LA NI
MNGON 'DOD BZHIN, ,GZUGS BZANG LHA YI BDAG PO DE YIS BYED, ,YI
DAGS MI DANG RIG 'DZIN

SGO DANG NI, ,GNOD SBYIN SGO GANG LAG PA GNYIS KYIS SDOM, ,DON
DAM THIG LE GANG YIN DE DAG NI, ,ZLA CHA RTZE SPROD DBUS GNAS
MTSON PAR BYED, ,NAG DANG LI KHRI DUNG DANG GSER SBYANGS MDOG,
,DON GANG YIN PA DE NI THOB PAR 'GYUR, ,GANG DAG BRJOD PAS DRI
KHUR RAB DBYE LAS, ,MNYAN PA

DE DAG RAB TU THOB PAR BYED, ,MIG DANG KHA SBYOR JI LTA BZHIN DU
SMRA, ,DBUGS 'JUG 'BYUNG BA KUN NAS MA NYAMS NA, ,SNYING STOBS LA
NI BAB PA'I MTSAN NYID DE, ,RNAM 'GYUR MED PAS 'TSO BAR 'GYUR BA
YIN, ,MIG GI SBUBS NI CUNG ZAD PHYE BA DANG, ,RMA CAN CUNG ZAD SO
YI PHRENG BA

RNAMS; ,RMI LAM BZHIN DU DUG GI REG PA YIS, ,G-YENGS PAS 'GAGS PA
DE NI RDUL LA YIN, ,RMA CAN GYI NI KHA GDANGS MIG KYANG BGRANG,
,GSUS PA 'JIGS SU RUNG BA SPOS PA DANG, ,SEN MO SO DANG MIG RNAMS
MDOG 'GYUR BA, ,GSAR PO RA TI MI YI MDOG GI NYAL, ,GANG

DAG LA NI LAG PAS DRANGS TZAM GYIS, ,RTZA NAS BUD DO MGO LA SKYES
PA'I DGRA, ,'BYUNG PO'I PHA NI GANG YIN DE SONG LA, ,DE LA THE
TSOM YANG NI DGOS SAM CI, ,'THUNGS PA DE YI MOD LA LDOG BYED DE,
,SMAN DANG CHU NI MING DAG GANG YIN LA, ,SROG DE'I MDUN DU RGYUG
PAR BYED PA STE,,

G-YOG 'KHOR GYI NI SKYES BU JI BZHIN NO, ,SO RTZA'I BDUD RTZI
ZHIM PO MA YIN DANG, ,RNA BA'I SGRA MED MIG GI GLOG KYANG MED,
,SKYES BU GANG GI SPYI BO'I DU BA NI, ,MI MTHONG BA NI DE NAS
BSKYOD PA YIN, ,NYIN MTSAN MTSAMS KYI RTAGS NI GO BYA BA, ,TSIGS
POR BYAS NAS BOR BA DE YI NI,,

@339B DKAR NAG DANG NI GSER GYI MDOG CAN TE, ,RMAN CAN GYI NI ZLA
DANG NYI MIG GO, ,ZLA DANG NYI MA'I MIG GI SNYING POR NI, ,GO
BU'I GZUGS BRNYAN SNANG BAR MI 'GYUR ZHING, ,SO RTZA'I BDUD RTZI
DAG NI MI 'DZAG NA, ,PHUNG PO'I ZHING LAS RLUNG DE BSKYOD PA YIN,
,SNA NI RANG GI GNAS NAS

G-YOGS PA DANG, ,MIG NI MCHIMS DKRUGS DANG SHES PA G-YENGS, ,KHA
YI RLUNG NI CHU LA BAB PA DANG, ,SNA SKAD DU NI SMRA BA GANG YIN
PA'O, ,RLUNG GI YON TAN GYI RAB TU DBYE BA'O, ,LUS KYI CHA NI
GANG LA RMA MTHONG BA, ,DE 'DRA DE RU 'PHO BAR BYED PA STE, ,MI
BZAD DUS KYI DBANG

DU BYAS PA YIN, ,RNA BA'I RGYAB TU RI MO DMA' BA SNANG, ,RMAS
PA'I SA RU SBAL RGYAB LTAR MTHO YIS, ,DUG GIS ZIN PA DE NI MI
'TSO'O, ,KHRAG NI SNA TSOGS MDOG TU 'DZAG BYED CING, ,DE NI BYA
ROG RKANG 'DRA'I GZUGS SU SNANG, ,MGRIN PA 'PHONGS TSOS GSANG BA
DANG NI

GNAD; ,MIG DANG RNA BA LAG SOR RNAMS KYI RTZE, ,LTE BA BSHANG LAM
PHRAG PA RKED PAR NI, ,ZIN PA BSOD NAMS KYIS NI 'TSO BA YIN,
,RMA'I MTSAN NYID DO, ,GANG GI KHYIM GYI THA SNYAD MA HE DANG,
,BONG BU DANG NI RNGA MO ZHON PA YI, ,PHO NYA LTAS NGAN YIN ZHES
SU ZHIG SMRA, ,SU LA'ANG DE

YIS LTAS NGAN BSKYED MA YIN, ,LTAS NGAN BDEN PAR BRJOD PA 'DI DAG
STE, ,YUN RINGS SHUGS NI 'BYIN PAR BYED PA DANG, ,DE BZHIN DU NI
RDUL DAG BYUNG BA DANG, ,PHO NYA RIGS GZHAN DAG NI YIN PA DAG
,PHAL CHER BSNGAGS PA MA YIN KHO NA STE, ,YAN LAG NYAMS DANG THOD
PA CAN

GYI GZUGS, ,GOS NAG NGUR SMRIG GYON PA NYE BAR NA, ,PHO NYA'I MGO
LA MAR NAG BYUGS PA'AM, ,YIN NA RDUL GYI SKABS LA BABS PA YIN,
,RKANG PA G-YAS BRKYANG PA NA 'TSO BA STE, ,PHAL CHER BUD MED LA
NI MTSON PA'O, ,RKANG PA G-YON PA BRKYANG BAS SKYES PA DAG, ,SROG

NI 'GRO BA YIN PAR MTSON PA YIN, ,RJES KYI DBYANGS MED DE DANG
SBYAR BA'AM, ,YI GE PHAN TSUN SBYAR DANG DANG PO KA, ,DRIS TSE
NYON MONGS TSIG NI BRJOD PA NA, ,RMA CAN DE NI THE TSOM MED PAR
'CHI, ,NYI MAS RANG GI GNAS ZHIG BSREGS NAS NI, ,'OD ZER RNON POS
BSREG BZHIN PA YIS

@340A *, ,GNAS; ,DE BZHIN MDUN NA MO LA DUD PAR 'THUL, ,LTAG MA
RNAMS NI DGE BA'I RNAM PA YIN, ,DGOS PA LA NI 'GRO CHED NYAMS PA
DANG, ,NYAMS BZHIN PA DANG NYAMS PAR 'GYUR BA YI, ,PHYOGS GSUM MA
YIN PHYOGS GZHAN RNAMS SU 'GRUB, ,SBRID PA BYA ROG K'A R'A

YI DANG CE SBYANG GNYIS, ,ZANGS DUNG LA SOGS SGRA YI DUS DANG
'DZOM PA NA, ,NYON MONGS SROG NI 'GRO TSE PHYOGS NAS SGROGS, ,DRI
KHUR RJES 'BRANG RTOG MKHAS PHO NYA YI, ,GNYIS NI BZANG NGAN DGE
DANG MI DGE DAG ,DUG 'JOMS THE TSOM NYON MONGS 'GRO BA YI, ,BDEN
PA 'DI NI NGES PAR MKHYEN PA

YIN; ,PHO NYA'I MTSAN NYID DO, ,MA MO'I KHYIM MAM PADMA CAN GYI
MTSO, ,SHING 'DZEG PHUG PA GROG MKHAR DAG NAS SAM, ,KHANG RUL DUR
KHROD KYI NI LTO 'PHYE RNAMS, ,CHU'AM BZHI MDO YI NI GDUG PA CAN,
,DRAG PO'I GZA' LA LTO 'PHYE'I DUG GIS NI, ,'DZIN NA BZHI'AM BCU
BZHI

YIN NA 'JIG, ,DE BZHIN CHA NI RAB NYAMS GNAM STONG DANG, ,TSES
BRGYAD LA NI BABS PAR GYUR NA'O, ,KARTI KA DANG MARGHA AA TRA
DANG, ,B'A RA nI DANG M'U LA BI S'A KHA, ,SLE SHA 'PHUR GSUM GAL
TE TSES DANG GZA', ,RGYU SKAR LA ZIN NGES PAR BRLAG PAR 'GYUR,
,BAD MKHRIS RLUNG NI GTZO BO MI

DANG NI, ,LTO 'PHYE'I KHAMS NI 'DRA BAR GYUR PA NA, ,DE LTAR SHES
NA CHOS MI MTHUN PA DANG, ,CHOS MTHUN PA YI DKA' BA MED LA'ANG
YOD, ,GNAS DANG TSES GRANGS DANG GZA' DANG RGYU SKAR DANG CHOS
MTHUN PA DANG MI MTHUN PA'O, ,NYIN MTSAN THUN PHYED DAG LA KLU
RNAMS NI, ,GZA' YI DBANG

GYUR DAG NI LONGS SPYOD DE, ,NYIN MO GANG LA DE YI DUS NYID DE,
,MTSAN MO SGO NI RNAM PA GZHAN DU 'GYUR, ,'BYUNG PO PHYOGS DUS ME
DANG RI BO DANG, ,DUS DANG THAR PA NYIN MO'I DUS SU BSGRENG, ,RO
DUS MIG DANG THUB PA DANG NI MDA', ,ME DANG ZLA BA MTSAN MO DAG
TU SHES, ,SPEN PA'I DUS

PHYED SNGA MA BLA MA YI, ,DANG PO 'DAS PAR DGOS PA'I SA YIN TE,
,NYIN MTSAN 'PHO BA'I MTSAMS NI GANG YIN PA, ,BCU DRUG PO DE RIGS
LDAN DUS YIN NO, ,GNYUG MA'I LUS LA LTA NA NYI ZLA STE, ,LAG PA
RNA BA LA REG SA SKYES YIN, ,SNA LA LAG PAS REG NA GZA' LAG GO,
,MGRIN PA LA REG LHA'I

@340B BLA MA'O, ,DBUGS NI DRUG TU 'BYIN NA PA BA SANGS, ,DGOD BAN
YANG SBEN PA RU NI SHES, ,SA LA LTA NA SGRA GCAN NYID YIN NO,
,DUS DANG DGOS PA'I DBYE BA DANG RAGS PA DANG STONG PA STE, DUG
ZIN GYI MTSON BYED DO, ,NYI ZLA SA SRAS GZA' LAG PHUR BU DANG,
,PA BA SANGS DANG SPEN PAS BSKYED PA

NA; ,TSOGS MIG RGYA MTSO RO DANG BCU DRUG DANG, ,SUM CU GNYIS
DANG LNGA BCU THAM PA STE, ,'GRO BAS RANG DBANG CAN GYI LTO
'PHYE'O, ,THE TSOM MED PA DE YANG SHES PAR BYA, ,DGOS PA DANG NI
BCAS PA'I DUG DAG KYANG, ,STONG DANG STONG PA MA YIN DBUS SU
YANG, ,SROG RDUL SNYING GI DBUS SU DAL BA YIS

RNAM PAR GSAL BA YIS NI LEGS GNAS NA, ,GNAS NA GNAS PAS DE MA
THAG TU NI, ,YUN RING BRGYAL BA LA YANG MTSON PAR BYA, ,GNYIS
PA'I PHYOGS RTZA BSTAN PA'O, ,SPYI BO DAG NI NAG PO RLUNG YIN TE,
,MGRIN PA LTE BAR ME YI 'BAR BAS DKRIGS, ,DE NAS DBANG CHEN SOR
MO MKHA' LDING GI, ,

PUS MO NAS BRTZAMS CHU NI DKAR PO YIN, ,BRGYA BYIN GYIS NI BDUD
RTZI PHROGS NAS KYANG, ,RDO RJE'I MTSON CHAS DGRA MED DGA' BA
YIS, ,MKHA' LDING DGRA NI RENG PAR 'GYUR BA DANG, ,YID 'PHROG
THOB PA DE NI RGYAL GYUR CIG, ,GAR GYI DPAL BRJID GSHOG PAS
BSKYOD PA YI, ,RLUNG GI RIGS KYI RI RNAMS

BSKYOD BYED PA, ,MKHA' LDING DU NI YONGS SU BSGOM BYA STE, ,MA
LUS DUG RNAMS ZHI DON GNYER BAS SO, ,RLUNG DU BSTAN PAS SEMS NI
PHUR BUS 'DEBS, ,'BAR BA YIS NI SPEL BAR BYED PA YIN, ,BRGYA BYIN
GYIS NI GSAL POR RENGS PAR BYED, ,CHU ZIL 'BAB PAS DUG NI BRLAG
PAR BYED,,

MKHA' LDING BYE BRAG RE RE YIS KYANG NI, ,SEL LA NGES PAR BSGOM
PA DANG LDAN NA, ,BI MED NGA YIS BZHIN GNAS SU NA, ,MA LUS DUG NI
TSAR GCOD BYED PA YIN, ,AA STI BI shAm BRJOD NA DUG YOD DE, ,NA
AA STI BI shAm SA STENGS KUN NA MED, ,BSOD NAMS YANG DAG BSAGS LA
MCHOG GI NI, ,DE NYID

'DI DE SKYE BA KHO NAR 'GYUR, ,LTA BYED MIG GSUM 'BAR BAS BSTAN
PA YI, ,DUG MCHOG THAL BA RU NI BRLAG NAS KYANG, ,LA LA DAG LA
GAL TE 'DI SKAD DU, ,MGRIN SNGON KHYOD BRJOD BYIN PAR GYUR NA NI,
,SKYES BU DE YI LUS LA JI SRID NI, ,'TSO BA'I BAR DU DUG NI MI
'PHO STE, ,RI BONG MGO

@341A *, ,LA RVA NI SKYE BDAG, ,NAM DU YANG NI SRID PAR 'GYUR RAM
CI, ,GAL TE 'PHROG BYED KHA SNA BKAG GO MYUR BAR NI, ,DGA' BA'I
MTHAR ZHUGS SROG LUNG 'GRO BZHIN PA, ,RE ZHIG GSAL BAR 'GUL BAR
GYUR NA NI, ,RMAS PA DE NI 'TSO BAR SHES PAR BYA, ,'BYUNG

BA'I RLUNG NI NANG DU RNGUBS NAS SU, ,'PHROG BYED KYI NI KHA
DRUNG JI BZHIN LTA, ,SKYE BO'I DGRA NI DBEN PA'I GNAS SU NI,
,SBAS PA'I YUL LA YANG NI SHES PAR BYA, ,THE TSOM MAM NI DGE DANG
MI DGE BA, ,'DRI MI 'DRA LHAG DUG GIS BRGYAL BA LA, ,PHYIS NA PHO
NYA'I GOS NI PHROGS BYED NI, ,

KHRU YIS BCAL BA LA NI SNANG BAR 'GYUR, ,MKHA' LDING GSHOG TSOGS
GAR DANG LDAN PA YIS, ,KLU GZUGS DE LA RNAM PAR GNON PA NA, ,DE
LTAR GANG GSON SKAD CIG TZAM GYIS NI, ,GSAL POR SMRA BA DANG NI
BSKYOD PAR 'GYUR, ,KHA DANG SNA RLUNG RGYU BA BKAG NAS NI, ,SKAD
CIG TZAM GYIS DE NI KHYAD PAR DU, ,

GDENGS KA CAN GYIS BZUNG NAS BRGYAL BA NI, ,NGES PA NYID DU TSOR
BA DANG BCAS 'GYUR, ,DUG 'JOMS BYED PA PADMA RGYAS PAR DANG,
,SROG GI RLUNG GIS KYANG NI BYED PA STE, ,YANG DAG 'GAG PA'I 'GRO
BA'I SNYING PO NI, ,SLOB DPON GYIS NI SGOM PAR BYED PA YIN, ,DUG
GI SKYON NI MED PA KHO NAR YANG,,

GANG DAG GIS NI RGYU MTSAN 'GA' ZHIG GIS, ,BRGYAL BAR BYAS LA
MKHAS PAS SEN MTSAMS SU, ,SEN MO YIS NI SONG BAR BYED PA YIN,
,DUG ZIN GYIS NI BSOD NAMS SBYOR BA YI, ,GANG LA THIG LE DKAR PO
BYUNG GYUR NA, ,DE LA GANG DANG GANG GIS BRJOD BYAS PA, ,DE DANG
DE

NI SNGAGS SU 'GYUR PA YIN, ,LUS KYI YAN LAG DAG NI DKAR PO LA,
,GANG GI GNAS DER ME NI 'BAR BA DAG ,DRAG PO YI NI RLUNG GIS
BSKYOD PA NA, ,RMAS PA DE MA THAG TU 'GYEL BAR 'GYUR, ,LHAG MA
NOR BU'I GDENGS KA'I 'DAB MA'I RTZAR, ,SRED MED BU BZHIN RMA CAN
BDE BAR NYAL,,

'O MA'I MTSO YI BDUD RTZI DKAR PO YIS, ,BSGOS PAS DUG NI 'JOMS
PAR 'GYUR BA YIN, ,GANG GI LUS NI DKAR POR SGYUR BYED PA'I, ,THIG
LE DKAR PO DAG NI LTA BYED NA, ,STONG PA DE YI DUG NI STONG PAR
NI, ,BSGOM PAS KYANG NI ZHI BAR SHES PAR BYA, ,'PHROG BYED MIG GI
ME NI 'BAR BA DAG ,RANG GIS

@341B BSKYOD PA GANG GI SNYING LA NI, ,RAB TU 'BAR BAS RMA NI
RNYING PA LA, ,YUD TZAM GYIS NI DE LA RGYAS PAR BSKYED, ,RIGS
LDAN NOR GYIS 'BYOR DANG YON TAN CAN, ,DKA' THUB SNYING STOBS CAN
DANG RGAN PO DANG, ,BUD MED MNGAL NI RAB TU RGYAS PA DANG, ,BRAM
ZE DANG NI BYIS LA BSKYED MI BYA, ,MKHA'

LDING SER POS DUG ZIN DAG LA NI, ,THIG LE YIS NI GAL TE MNAN PA
DANG, ,BUM PA CAN GYI NYIN ZHAG MANG POR YANG, ,RI RAB KYIS NI
MNAN BZHIN G-YO BA MED, ,DUG GIS ZIN PA NOR RGYAS DKAR PO YIS,
,MJUG MAS MGUL BAR BCINGS TE MI LHUNG BA, ,DE YI MGO LAS

GAL TE BZUNG NA NI, ,SHANG SHANG NAM MKHA' LA NI 'GRO NA YANG,
,ZLA BA'I ZHING DU SON PA'I NUS PA NI, ,SNYING GA'I PADMA PHUG
NAS PAD SKUD 'DRA'I, ,'DZAG PA GANG LA ZAG MED BLTAS NAS NI, ,DE
YI LUS LA DUG NI GANG LA STE, ,GANG PHYIR GA MA'I LUS LAS NUS PA
NI, ,

'DZAGS PA YIS NI RGYANG RING GNAS PA YIS, ,MA LUS DUG KYANG PHIG
NAS NGES PAR NI, ,ZHI BAR BYED PA KHO NA YIN PA'O, ,SBYOR BA'O,,
,,'DAB MA DKAR PO RAB RGYAS RAB 'DZAG PA'I, ,KHA BA'I 'OD 'DRA
CHU SHEL NOR BU'I GZUGS, ,MI BZAD DUG KYANG DANG PO'I DBYANGS

KYIS NI, ,BSGOMS PAS YANG DANG YANG DU 'JOMS PAR BYED PA YIN,
,LAG PA G-YON DU DBANG PHYUG SPYI BO'I RGYAN, ,DBUS GNAS DRUG PA
LA NI THIG LES BRGYAN, ,DBYANGS NI DUG RNAMS SDUD PAR BYED PA
STE, ,'PHROG BYED DKAR PO'I KHU TSUR BCANGS PAS SO, ,SA 'OG SPYI
BOR ZLA BA'I DUM

BU NI; ,THIG LE DANG BCAS SKRA RIS SPYI NAG STONG, ,AU YIG GI NI
DBYANGS LA ZHON PA STE, ,'PHROG BYED DKAR PO DUG MTHAR BYED PA
YIN, ,SPONG BA DANG NI GOS DAG 'PHROG PA DANG, ,DUG BCINGS CHO LO
STON MO SA YI 'OG; ,JI LTAR NGES PAR BSGOMS PAS BYED PA NA, ,DE
LTAR DGOD PA YANG NI

SHES PAR GYIS, ,'GRO BA DUG GIS BRGYAL BA DAG LA YANG, ,SNYING
GAR YANG NI MGO MED DKAR PO STE, ,GZHAN DAG KYANG NI BRGYAL BAR
BYED PA NA, ,DRAG PO'I RLUNG GIS BSKYOD ME 'BAR BAS SO, ,SA 'OG
GOS GNAS RLUNG GIS DRANGS PA NA, ,SKAD CIG GIS NI PHYED TZAM GYIS
KYANG NI, ,MYUR DU KHROS NA

@342A *, ,'PHROG PA DE LA NI, ,GTING BZHIN 'BRANGS NAS 'DED PAR
BYED PA YIN, ,NYON MONGS SNYING GAR CHUD PA'I MI SHIGS PAS, ,BKUG
BA'I DUG GI GONG BU NAG PO NI, ,KUM PA DKAR BCAS GOS NI BCINGS PA
YIS, ,NYIN ZHAG MANG POR YANG NI G-YO BA MED, ,TSES BZHI SPRIN
NAG

LHA YI BLA MA DANG, ,ZLA NYI PA BA SANGS NI CHOL SHING STE,
,RTZIS KYI RI MO GLOG NI 'GYUR BA DANG, ,GANG POR CHO LOR SKAR
MA'I TSOGS SU STE, ,CHOS SKUR LAG PA DBANG PHYUG BZHIN PA'I MIG
,CHO LO MKHAN PO GNYIS SKYES MCHOG GI TSOGS, ,DUG ZIN DUG LAS
YONGS SU THAR NAS NI, ,CHOL RES LA NE LAG

NAS YONGS SU 'DZIN, ,DE YIS DUG GIS BZUNG BA'I SKYES BU NI, ,RNAM
PAR DAG PAS SKAD CIG KHYAD PAR 'PHAGS, ,BZA' BA ZOS PA'I LHAG
MA'I DUS SU NI, ,CHU SNOD BZUNG NAS CHU NI STER BAR BYED, ,GANG
ZHIG MTHONG DANG THOS DANG GANG ZHIG NI, ,NYAMS SU MYONG BA'ANG
YUL BYAS SPYOD

PA NI; ,DE KUN SEMS KYIS BYED DO GUS PAR GYIS, ,SRID PA'I DNGOS
PO MED PA 'BYUNG BA YIS, ,DE BZHIN DU NI NA RA YAS SMRAS PA, ,NUS
PA GANG GIS MYUR DU THAR SKYED DANG, ,DES NI DUG DANG 'BYUNG PO
'JOMS BYED DE, ,ZLA BA DANG NI NYI MAR ZHUGS PA NA'O, ,'DUS PA'I
SKYE BO

KHA YI SBUBS NAS NI, ,NUS PA BA MO LTA BU BAB PA YIS, ,DGOD PA'I
SGRA YIS DUG DAG MYUR DU NI, ,'JOMS PAR BYED DE BSGOMS PA BYAS
PAS SO, ,DUG ZIN SMRA BAS GAL TE YOD PA NA, ,RGYANG RING NA YANG
DUG NI MYUR DU SDUD, ,SNYING GAR NGANG BA DKAR PO BSGOM PA NI,
,BDUD RTZI'I

SNYING POS YONGS SU RGYAS PA'O, ,BRTAN PA'I DUG NI KHUR BU STONG
PHRAG KYANG, ,RLUNG GIS BSDUS PAS DUG MED PAR NI BYED, ,NGANG
PA'I BDUNG RTZI 'BAB PAR GYUR PA NI, ,ZLA BA'I ZHING NAS BYUNG
BAS DER 'GYUR RO, ,LTO BA SPYI BO SPYI GTZUG GO CHA NI, ,MIG DANG
LAG PA LAG SOR SGRA

LDAN PAS, ,RE RE BOR BA'I RING PO TSEG DRAG KYANG, ,DRUG PO YANG
NI BLANG BAR BYA BA YIN, ,NYI MA'I GRANGS KYI DBYANGS NI SBYAR
BYA STE, ,SA MCHOG SRID PA DMIGS PA MED PAS 'GOD, ,DE NI DRAG PO
DANG MNYAM TSIG BTZAN ZHING, ,DUG 'JOMS MI BYED PA NI MA YIN NO,
,SA MCHOG RA LA BSKYON PA GUG RINGS DANG,

@342B ZLA PHYED THIG LE YIS NI MDZES PAR BYAS, ,MAR GYI NYING
KHUS MDZES PA BSGOMS NAS NI, ,GO NAS YI DUG NI SEL BAR BYED,
,GANG ZHIG 'BUM PHRAG BDUN NI BZLAS PA YIS, ,BI nA YA YI BU BZHIN
SBRUL DUG BZOD, ,MI BZLOG SNYAN DNGAGS MKHAN GYI RGYAL POR NI,
,DBYANGS CAN GYI NI

NUS PA BSGOM PA NA'O, ,DE NYID TSEG DRAG DANG BCAS 'CHAR KA YI,
,'OD KYIS DKRIGS PA'I SKYES BU GANG ZHIG GIS, ,SGOM PAR BYED NA
DUG DANG MKHA' 'GRO MA, ,GDENGS KA CAN YANG KHRO ZHING 'KHRUGS
PAR BYED, ,SNYING LA BSGOMS PA YIS NI 'GUGS PA STE, ,DBRAL BA'I
MTHIL

DU GNAS PA DBANG DU SDUD, ,YAN LAG MCHOG LA BTZUD PAS CHANG GI
RGYUN, ,DZU BA TI LA 'BAB PA KHO NAR 'GYUR, ,KHA YI SBUBS SU 'BAR
BAS DKRIGS PA YI, ,SUM SDOM RAB TU 'BAR BAS DUG BRGYAL BA, ,'CHI
BA'AM NI 'TSO BA YANG NI RUNG, ,BDE BAR GSAL PO NYID DU DE YIS
SMRA, ,DE NYID DHA YI

NANG DU CHUNG GYUR CING, ,PADMA'I LTE BAR GNAS PA BSGOMS NA NI,
,BDUD RTZI'I ZIL BA DAL 'BAB TSEG DRAG BCAS, ,DUG 'JOMS PA YI SA
BON NYID YIN NO, ,DE NYID ME YI NANG DU BZHAG NAS NI, ,NYI MA
'CHAR KA'I 'OD 'DRAS MNGON GSAL DKRIGS, ,NGES PAR DUG SEL RIMS
DANG 'BYUNG PO DANG, ,DUG

GI KHYAD PAR YANG NI SEL BAR BYED, ,KAshA SBYAR BA DKAR PO THIG
LER BCAS, ,RI DAGS MTSAN MA'I DBUS SU CHUD PA NI, ,SNYING LA CHUD
PAR BYAS PAS DUG RNAMS NI, MYUR DU 'JOMS PAR BYED PA KHO NA YIN,
,DBYANGS YIG A'U RING YANG DAG LDAN PA YI, ,YI GE DE NYID MI YI
SENG GE'I STENG, ,'JIGS DANG SGRA

DANG SDIG DANG DUG DANG NI, ,'BYUNG PO NAD DANG DBUL PO BRLAG PAR
BYED, ,YI GE H'Um PHAt ME YI RANG BZHIN CAN, ,'BAR BA'I PHRENG
BAS DKRIGS PAS GSAL BYAS PA, ,GANG GIS MGRIN PAR BRIS PA YIN NA
NI, ,DE YIS GSAL POR DON GRUB BYED PAR 'GYUR, ,LA YIG MCHOG NI
ZLUM PO'I THIG LER BCAS, ,

GOS GNAS BDUD RTZI DKAR PO RGYUN 'DZAG PA, ,DUG GIS ZIN LA BYAB
TU BCUG NA NI, ,NGES PAR DUG NI 'JOMS PAR BYED PA YIN, ,DRI KHUR
NAG PO'I DBUS CHUD THA YIG NI, ,SNGAGS 'DIS DUG ZIN LA NI BYIN
BRLABS NA, ,BSKYOD DANG SMRA DANG GZER BA'I SGRA DANG NI, ,LANGS
NAS KUN DU LTA BAR THE TSOM, ,

@343A *, ,MED; ,GSUM PA NYE BAR BSTAN PA'O,, ,,DZHAm K'A RI nI KU
RU KULLE DANG, ,BE RUnnA DANG GSER RI SA BON DAG ,GANG DU DUG GIS
BRGYAL LA BYED PA YI, ,DBYE BA DER NI LEGS PAR MNYAN PAR GYIS,
,SADDO B'A MA GHO RA DE SKYES BU, ,LNGA PA DE RU Y'A NI DBANG
LDAN DU, ,DKAR SER DMAR LJANG

NAM MKHA' SOR MOR GNAS, ,RGAN LCUGS GUNG MO GSUM LA DZHAm K'A RI,
,YI GE RNAM PAR SPRAS PA DAG YIN NO, ,BZHI PA LHA NI nI YIG CES
BYA BA, ,MING MED LA NI GNAS PA NYID YIN NO, ,MKHAR GNAS DHA DANG
WA SBYAR THIG LER BCAS, ,DUG ZIN MING YIG DANG POR BAR DU STE,
,RGAN PO'I SNGAGS DANG SBYAR BA

DAG GIS NI, ,DBANG LDAN DE NI MNYES NA MA LUS PA'I, ,DUG NI DE YI
MOD LA ZHI BAR 'GYUR, ,DE YI SKYES BU DANG NI SBYAR BA NA,
,'BYUNG PO'I GNOD PA YOD NA MNGON GSAL 'GYUR, ,'JIGS PA'I GHO RI
DANG NI SBYAR BA NA, ,DGRA SBRUL DMAN PA YANG NI MOD LA BSKYOD,
,G-YON PA MNAN PAS

RENGS PA PHONGS PA DANG, ,DGRA DANG NGAG DANG DUG DANG DPUNG DAG
GO, ,LUG G-YON ZLA BA'I DBUS GNAS THA YIG CHUD, ,DZHAm MNYES DKAR
PO 'DZAG PAR BYAS NAS NI, ,'OD DANG CHA KUN RDZOGS PA DE YIS NI,
,DUG DANG LU BA RIMS 'BRAS MKHA' 'GRO MA, ,GDON DANG 'BYUNG PO'I
GNOD DANG TSA BA DANG,

NGES PAR ZHI BYED YONGS SU BZLAS PA'I CHUS, ,SNGAGS PAS 'GRO BA
RNAMS LA DE BYED DO, ,KHA LA DZHAm YIG LKOG MAR K'A YIN NO, ,LTE
BAR RI YIG GSANG NI RKANG GNYIS DHVAm, ,MDA' DANG NYUNGS KAR RMA
BYA'I SGRO SOGS KYIS, ,'BYUNG PO LA SOGS GNOD PA 'JOMS BYED DE,
,DUNG SOGS SGRA LA'ANG

LAN BDUN BZLAS PAS SO, ,'BUM BZLAS SBYIN SREG KHRI YIS MCHOD
GTANG DANG, ,TZAN TIS AOm KHI LA LA KU YIN TE, ,RU NI LKOG MAR KU
NI NU BRAG TU, ,LLE NI GSANG BAR RKANG GNYIS SV'A H'A'O, ,STONG
BZLAS SKUD PAR BTAB BA RNA BAR BTAGS, ,DE NI NAGS SU SBRUL GYIS
MI 'JIGS SO, ,SA GAR

SOGS BRIS KHYIM GZHAG DE MI 'ONG, ,BI RI MA H'A SE NA TZA NA RA
DANG, ,TZAN TIS 'BUM BDUN RE RES DBANG KUN 'GRUB, ,AOm SU WARnA
RE KHE KUKKU TA BI KRI HA R'U PI nI SV'A H'A, LAG MTHIL PAD DKAR
'DAB BRGYAD DBUS SU NI, ,YI GE 'DREN PA GZHAN LA GNYIS GNYIS
BRTZEGS, ,

@343B BA MO 'BAB PAS SMAN MA LA BSANGS NA, RAS BAL 'DAB MA RLUNG
GIS BSKYOD BZHIN LDANG, ,AO AE HO M'A YE, ,BHE RUndE A'A A'I A'U
BA'I DZE, ,BHA RI YA KA RAndE, TATTA MANTA A'A GHO shE, H'Um KA
RE BI shA NA SE TH'A BAR DZAm GA MA AA GA DZA KITTA MA H'A RA TA
RA H'Um PHAt SV'A H'A,, ,,AOm PAKshIm SV'A H'A,,

shI SIDDHA N'A TH'A DI B'A KA RI AADZNY'A SHR'I SHR'ISKAnthA
SHR'I N'I LA KAnthA, sh'I BI shAm KHA LA, ,RI MI DZ'I MI HAm SA,
KshI PI Kshi PI HAm SA H'Um HAm SA, DZAm HAm SA N'ATTI BI shI,
TRI BHA BA NE, SA YA LE, 'BRUM BU GNYIS DANG DUG ZIN LA SOGS PA,
,GSO DANG SNGAR GSUNGS BLA MA'I MAN NGAG BZHIN, ,

SNGAGS CHAB JI TZAM 'GRO BA'I LAM DE NA, ,DUG SEL BYED PAR YID LA
GDON MI ZA, ,PAD STENG BUM BCA' SNGAGS BDUN BZLAS KLU MCHOD, ,AOm
PAKshIm SV'A H'A, ,ZHES BYA BA DANG RIG PA'I RGYAL MO DRUG ,SGRA
RIS ZLA DKYIL LAG MTHIL BSAM PAS KYANG, ,DUG SEL BYA RGOD BSHAD

PA MTHONG BA DANG, ,SKYE BO'I SKYID SDUG BDE BA'I SGRA YIS KYANG,
,TSA GSUM PO LA'I SA BON SBRANG RTZIR SBYAR, ,SNAR BLUGS LUS
SKYES SOGS KYI NAD 'JOMS BYED, ,TSER CAN SHING SHA'I RNGA LA NI,
,KHA GNYIS PAGS PAS RNGA G-YOGS BYAS, ,SBRUL DGRA'I RKANG GIS
BRDUNGS NAS NI, ,

JI SRID SGRAS KHYAB DE DUG 'JOMS, ,PHA NI DZA DANG SU DARshA NA
LUS BTAGS KYANG, ,shE TE PU NAR NA BA'I KHU BLUD PAS, ,MA NING KA
KO TI YI TZA, ,BA MAR DANG 'THUNGS DUG GSUM SEL, ,KANTA SHIR
SHA'I RTZA SHUN 'BRAS BKRUS CHUR, ,SBYAR BA AA SHA RA YI NYA DAG
LA, ,'THUNGS NA

LO GCIG DUG NI THUB PA YIN, ,SHU DAG SHING KUN NIM PA'I KHU BA
DAG ,SNAR BLUGS DUG GIS SKRA RTZE SLEBS KYANG SEL, ,KA RANYDZA YI
TSER CAN NIMPA'I 'DAB, ,MAR SBRANG YUNGS KAR GO NAS YANG SEL,
,KHA GNYIS LUS CHE NE'U LE YI MIG, ,SBRUL DGRA'I MKHRIS PA'I CHA
MNYAM PA, ,

KHYIM DU GZHAG PAS KYANG NI SBRUL MGO 'GEGS, ,SHR'I B'A SA, BI
RANG+GA, AU SHI RA, SARDZA RA SA, L'AKshA BHA L'A L'A TA KA, KUD
THA, TRI PHA LA, AARDZU NA, KU SU MA, 'DI DAG CHA MNYAM DU BA
YIS, ,LUS SKYES TZE RI SBRANG MA SOGS, ,SBRUL YANG 'BROS ZHES KLU
SGRUB GSUNG, ,

@344A *, ,ME TOG GRONG KHYER ZHES BYA BA, ,BRGYA BYIN PHO BRANG
DANG MNYAM PAR, ,ZLA CHA ZHES BYA'I BRAM ZE ME'I, ,LO RGYUS KYANG
NI LNGA PA YIN, ,DPAL MKHA' LDING GRUB PA'I BSTAN BCOS BRAM ZE
SHANG KUS MDZAD PA RDZOGS SO, ,

GU nA S'A GA RA, 'DIR NI BLA MA DAM PA'I RJES 'BRANGS TE, ,DPAL
LDAN SHANG KU BDAG GIS MDOR BSDUS BRIS, ,DGE BA DE YIS SRID GSUM
MA LUS PA, ,DUG MED BDUD RTZI'I GO 'PHANG BSTEN PAR SHOG, ,RGYA
GAR GYI MKHAN PO DPAL BRAM ZE AA

BA DH'U T'I CHEN PO DPE MED KYI ZHAL SNGAR, ,LO TZ'A BA BANDE
PRADZNY'A K'IRTIS BSGYUR BA'O,, ,,DBANG PHYUG CHEN POS MKHA'
LDING DU SPRUL NAS, MKHA' LDING RGYA MTSO BA 'BUM PHRAG BZHI
BSHAD, DE BRAM ZE SANG KUS DBANG BSKUR GYI TSE

KLU BDUD KYI DUG YOD PA LA, 'JOG PO'I DUG KHAM PHOR DU MAR DANG
SBRANG RTZI BYIN PA MA YOG ,BDUN PO KUN GYI BU MO NU MO BKUG NAS
CHUNG MAR BYAS, ,'JOG PO'I BU MO BKUG PAS MOS PHU BYAS DUG GIS
ZIN NAS SHI LA THUG PAS, YUL MI KUN GYIS KHYED

GRONGS NA NGED KYI DUG SUS GSO BYAS PAS, MCHOD SDONG TSUGS SHIG
ZER NAS, NAM MKHA' LDING GI MCHOD SDONG RDO RINGS STENG DU
BTZUGS, STENG NAS RDO'I GDUGS PHUB PA CIG BYAS, ,KHOS 'KHYUD NAS
SNGAGS BZLAS TE, ,KUN DUG ZHI

BAR BYED DO, ,DE LTA BU'I SHANG KUS MDZAD DO,, ,,DUS DANG DUS MA
YIN PA LA LNGA STE, RMA'I MTSAN NYID DANG, PHO NYA'I MTSAN NYID
DANG, GNAS DANG, TSES GRANGS DANG, GZA' DANG, RGYU SKAR DANG,
CHOS MTHUN PA DANG, MI MTHUN

PA DANG, DUS DANG, DGOS PA'I DBYE BA DANG, RAGS PA DANG, STONG PA
STE DUG ZIN GYI MTSAN NYID DANG, DUS MA YIN PAR MI 'CHI BA BSTAN
PA'O, ,NYING DGOS LA GSUM, PHRIN LAS THAMS CAD KYI SNOD DU 'GYUR
BA'I DGOS PA DANG, SEMS

@344B KYI SROG 'DZIN PA DANG, PHYOGS THAMS CAD DU GRAGS PAS KHYAB
PA'O,, ,,MCHOD BRJOD DANG, DGOS 'BREL DANG, GZHUNG BSHAD PA GSUM
MO, ,GZHUNG LA GNYIS, LUS RNAM GZHAG DANG, YAN LAG RGYAS BSHAD

DO; ,AOm TZA KRA RA HI TZA KRA BHI DA NI GHA nA TI K'A RI HAm, SA
GZHI LCI BAS MAndAL GRU BZHI BYUG ,DUNG DANG BU CHA BKRUS LA THUB
PA DANG KHA BYANG DU BSTAN, RANG YANG KHA BYANG DU BLTAS LA, DUNG
LA GU GUL BDUG ,G-YAS G-YON GANG DU 'KHOR 'DOD PA DE NGOS

SU DUNG BSKOR, LAG PA GNYIS KYI BAR DU DUNG GZUNG, DUNG LA KHA
GTAD LA SNGAGS BZLA, ,BU TSA'I MGO LA ME TOG GTOR, ,GTZANG PA LO
TZ'A BA'I PHYAG DPE LAS BRIS SO,, 