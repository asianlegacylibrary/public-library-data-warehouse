@20A #, ,RGYA GAR SKAD DU, SHR'I MANBI MA LA PRA BH'A TANTR'A BA TA
RA nI B'A D'A TZA LA HRi DA Y'A LO KA:, BOD SKAD DU, DPAL LDAN
DRI MA DANG BRAL BA'I 'OD KYI RGYUD LA 'JUG PA'I BSHAD SBYAR MI
G-YO BA'I SNYING PO SNANG BA, DPAL LDAN DUS KYI 'KHOR LO LA
PHYAG 'TSAL LO, ,BCOM LDAN PHYIN CI MA LOG

RTOGS GANG MNGON PAR BYANG CHUB RDO RJE BZHI RNAMS DANG, ,RNAM
THAR TSANGS PA ZHES BYA SKAD CIG SKU BZANG SEMS DPA' ZHES PA
DANG BCAS DANG, ,RNAL 'BYOR DGA' BA BZHI DANG NYI MA RI BONG CAN
SO YAN LAG DANG BCAS PA, ,MTHA' DAG RNAMS KYIS 'KHOR BA RNAM DAG
STON MDZAD STON PA DE LA 'DUD

GYUR CIG ,GANG GIS MNGON DU BYED PA YANG DAG SBYOR BA 'GYUR MED
PA, ,ZLA BA THIG LE DAG PA RNAM RGYAS RIM PAS 'PHEL GYUR PA,
,SHES RAB LAS BYUNG SA RNAMS RNAM PAR ROL PAR BYED PA YIS, ,DPAL
LDAN RGYUD KYI RAB GSAL RDO RJE'I GNAS LA PHYAG 'TSAL LO,
,SNGAGS LA SOGS PA 'GYUR MED TSUL

DANG LDAN PA'I CHU GTER SHES RAB KYIS MTHAR BYED BDAG NYID,
,PHYUGS BDAG LA SOGS BLA MA'I BLA MA YI YANG BLA MA DPAL LDAN
BYANG CHUB RDO RJE STE, ,MNGA' BDAG MTHU YIS YANG DAG BYANG CHUB
RDZOGS PAR MDZAD PA'I ZHABS KYI CHU SKYES BDUD DANG NI, ,NYON
MONGS LAG LDAN DBANG BO'I BUM PA 'BYED LA GCAN

@20B GZHAN MCHOG RNAMS RTZEN LA SPYI BOS 'DUD, ,'JAM DPAL
DBYANGS KYIS LEGS PAR BZLAS RNAMS GANG NA ZHIG ,'PHAGS PA 'JIG
RTEN DBANG POS DPYAD PA'ANG GANG NA ZHIG ,LONG PA RIG PA NGAN PA
BDAG KYANG GANG NA STE, ,DE YIS BKOD PA'I CHA LA YANG DAG 'BAD
BYAS TE, ,'ON KYANG SPYAN

RAS GZIGS DBANG THUGS RJE'I ZHO SHA YIS, ,DRANGS BZHIN PA YIS DE
NAS 'JIG RTEN 'BAD PA YIS, ,DPYAD PA DE RNAMS DAG GIS DRI MA MED
'OD KYI, ,RGYUD LA 'JUG PA LA NI BSHAD SBYAR RNAM PAR BSGRUB,
,'DIR DANG POR RE ZHIG 'PHAGS PA SPYAN RAS GZIGS DBANG PHYUG GI
SPRUL PA'I

SKU SA'I BDAG PO PADMA DKAR POS BCOM LDAN 'DAS KYI NYUNG DU'I
RGYUD KYI RGYA CHER 'GREL PA DRI MA MED PA'I 'OD RTZOM BZHIN
PAS, BDUD DANG BGEGS MTHA' DAG RNAM PAR GZHIG PA'I DON DANG, RAB
TU GSAL BA'I RDO RJE'I GNAS LUGS RGYUD KYI GSANG CHEN LAS SHIN
TU GSANG CHEN RDO RJE'I RNAL

'BYOR MA LUS PA RTOGS PA'I DON DU, MCHOG TU 'DOD PA'I LHA LA
PHYAG 'TSAL BA GSUNGS PA, DPAL LDAN DUS 'KHOR LA PHYAG 'TSAL
ZHES PA RGYAS PAR RO, ,DPAL GNYIS SU MED PA'I DON DANG YE SHES
KYIS NYE BAR MTSON PA NI BCOM LDAN 'DAS DUS KYI 'KHOR LO STE,
DUS NI MCHOG TU MI 'GYUR

BA'I BDE BA CHEN PO'I SKAD CIG YIN LA, NGES PA BSKYED PA'I SGRIB
PA MED PA'I PHUNG PO DANG, KHAMS LA SOGS PA 'KHOR LO STE, ,GANG
GI SKU 'DI YIN PA NI DUS KYI 'KHOR LO'O, ,DE LA PHYAG 'TSAL BAR
GYUR CIG CES PA'O, ,STONG NYID SNYING RJE'I BDAG NYID CAN, ,ZHES
PA 'DIR 'DAS PA DANG MA 'ONGS

PA'I SHES BYA NI STONG PA YIN LA, DE MTHONG BA NI DNGOS PO STE
STONG PA NYID RNAM PA THAMS CAD MCHOG DANG LDAN PA'I SHES RAB PO
ZHES PA'O, ,'DIR PHUNG PO RNAM PAR DPYAD PA'I STONG PA NYID NI
MA YIN TE, DE GSUNGS PA, PHUNG PO RNAM DPYAD STONG PA RNAMS,
,CHU SHING JI BZHIN SNYING PO MED, ,RNAM PA

THAMS CAD MCHOG LDAN PA'I, ,STONG NYID DE LTAR 'GYUR MA YIN,
,SKYES BA MED PA 'GAG MED PA'I, ,SHES BYA GANG ZHIG 'DIR MTHONG
BA'I, ,STONG PA'I DNGOS PO'I STONG PA NYID, ,PHUNG PO RNAMS RNAM
DPYAD PA MIN, ,ZHES SO, ,KAM BDE BA 'GOG PAR BYED PAS NA SNYING
RJE STE, ,YE SHES 'GYUR BA MED

@21A *, ,PA'I THABS, ,MNGON PAR SHES PA DRUG CAN NO, ,ZHES
PA'O, ,SRID GSUM SKYE DANG 'JIG PA MED, ,SHES DANG SHES BYA GCIG
PA'I SKU, ,ZHES PA SRID PA GSUM 'DOD PA DANG GZUGS DANG GZUGS
MED PA'I KHAMS LUS DANG NGAG DANG YID KYI SKYE BA DANG 'JIG PA
SRID

PA DANG, MYA NGAN LAS 'DAS PA YIN LA, YE SHES DE LA NI MED DE
CHA BCU DRUG GCIG PA NYID KYI PHYIR CHA BCU DRUG PA CHA MED PA
NYID LAS SO, ,DE NYID KYI PHYIR GSUNGS PA, YANG YANG GTZUG TOR
DU 'CHAR BA, ,SLAR YANG RDO RJE NOR BUR RDZOGS, ,DE CHAGS BRAL
LAS CHA NYAMS PA, ,LUS

CAN YE SHES NYAMS PA MIN, ,ZHES SO, ,DE LA GANG LA DNGOS PO STE,
,YOD PA NYID MED PA DE SKAD CIG GCIG GIS MNGON PAR BYANG CHUB PA
NYID KYI PHYIR 'DOD PA'I SRID PA LA SOGS PA LA GNAS PA MA YIN,
'DOD PA'I MYA NGAN LAS 'DAS PA LA SOGS PA LA MI GNAS, ,SRID PA
DANG MYA NGAN LAS

'DAS PA DAG LA MI GNAS TE PHAN TSUN 'GAL BA'I PHYIR LA, 'DI DAG
GI PHYI ROL YANG MA YIN TE, GTZUB SHING GTZUNGS [?] PA LAS ME BZHIN
'DOD CHAGS CHEN PO'I BDAG NYID BCOM LDAN 'DAS SO, ,'DIR SHES PA
NI SGRIB PA THAMS CAD DANG BRAL BA'I MCHOG TU MI 'GYUR BA'I SKAD
CIG STE, SHES BYA

YANG KHAMS GSUM PA'I DNGOS PO MTHA' YAS PA MTHONG BA YIN LA, DE
KHO NA NYID DU RGYU DANG 'BRAS BU DBYER MED PA'I PHYIR, 'DI DAG
GCIG PA NYID GNYIS SU MED PA 'DI'I SKU STE, DE NI CHA 'GYUR BA
MED PA'I MTSAN NYID DO ZHES PA'O, ,RTZA BA'I RGYUD DU YANG, KUN
NAS PHYAG DANG ZHABS LA SOGS, ,

KUN NAS SPYAN DANG DBU DANG ZHAL, ,KUN NAS THOS LDAN 'JIG RTEN
DU, ,THAMS CAD KHYAB PAR BYAS TE GNAS, ,ZHES SO, ,TSIGS SU BCAD
PA PHYED KYIS PHYI NAS KHYAD PAR GYI BSDU BA STE, DE'I PHYIR
TSIG BZHI RNAMS KYIS SKU BZHI'I BDAG NYID BCOM LDAN 'DAS BRJOD
PAR BYA BA YIN LA, 'DI'I BRJOD PAR

BYED PA YANG PO TI DANG GZHUNG DANG, DON DANG RTOGS PA'I DBYE
BAS RNAM PA BZHI'O, ,PHYAG 'TSAL BA YANG RIM PAS SHES BYA STE,
JI SKAD DU LUS KYIS SPYI BOR SON PAS DANG, LAG PA SBYAR BAS
DANG, BUS MO'I LHA NGAS LA SON PAS DANG, NGAG GI GZHUNG KLOG PA
DANG, YID KYI DON BSGOM PA DANG,

@21B YE SHES KYI DON RTOGS PA'O ZHES RJOD PAR BYED PA'I RGYUD
KYI RGYAL PO STE, GANG GI PHYIR BCOM LDAN 'DAS BRJOD PAR BYA BA
DANG, RJOD PAR BYED PA'I NGO BO NYID KYIS GNAS PA NYID KYI PHYIR
RO ZHES PA'O, ,BRJOD PAR BYA BA NI JI SKAD DU, DKYIL 'KHOR BCU
RNAMS GCIG TU BYED, ,GCIG TU BYAS PA'I

PHYIR MI 'GRO, ,PHYIR MI 'GRO BA LAS SEMS NOR BU DANG PADMAR
'DZIN, GZUNG BA GYEN DU DRANGS PA LAS DRI MA MED PA NYID THOB
PA'O ZHES SO, ,RDO RJE'I TSIG 'DI GSAL BAR BYED PA'I NGAG KYANG
JI SKAD DU, DKYIL 'KHOR BCU PO YANG DAG SBYOR, ,MGO BOR THAL
SBYAR PHYAG 'TSAL BA'O, ,RDO RJE

THAL MO 'DI YI MING, ,GZHAN PA PHYAG RGYA'I RGYAL DBANG PO,
,ZHES SO, ,RTZA BA'I RGYUD DU YANG, SOR MO RNAMS NI PHAN TSUN
DU, ,DKYIL 'KHOR BCU PO YANG DAG SBYOR, ,SPYI BOR LAG PA'I MTHIL
SBYAR NGAG ,RTZE GCIG DE NI GRI GUG GO, ,ZHES SO, ,'O NA GANG
DUS KYI 'KHOR LOR DE KHO NA STONG

PA NYID DANG SNYING RJE'I BDAG NYID DO ZHES PA DE'I PHYIR MING
GNYIS DAG GI DNGOS PO GCIG RTOGS PAR BYED PA'I PHYIR NA, STONG
NYID SNYING RJE'I BDAG NYID CAN, ,ZHES ZLOS PA 'DI CI'I DON DU
GSUNGS SHE NA BDEN MOD, DBUGS DBYUNG BA DANG 'JUG PA'I RGYU,
MTSAN MO DANG NYIN MO LA SOGS PA'I

MTSAN NYID CAN SEMS CAN RNAMS KYI SKYE BA DANG 'JIG PA'I RGYUR
GYUR PA GZHAN YANG DUS KYI 'KHOR LO STE, ,DE YANG MU STEGS PA
RNAMS KYIS RTAG PA NYID DU YONGS SU BRTAGS PA'I PHYIR NA ZLOS PA
GSUNGS PA'O, ,'DI KHO NA CI'I PHYIR MI 'GYUR ZHE NA GANG GI
PHYIR BCOM LDAN 'DAS DUS KYI

'KHOR LO NI DBUGS DBYUNG BA DANG 'JUG PA'I RGYU, MTSAN MO DANG
NYIN MO LA SOGS PA 'GOG PA'I MTSAN NYID CAN SKYE BA DANG, 'JIG
PA MED PA'I PHYIR RNAL 'BYOR RNAMS LA THAR PA STER BA RTAG PA
NYID LA SOGS PA'I SKYON DANG BRAL BA'O, ,JI SKAD DU DUS KYI
'KHOR LO 'DIR BSHAD PA, ,RNAL

'BYOR PA LA THAR PA STE, ,'DI NYID SGRUB PAR BYED PA NI, ,BSAM
MED SNANG BA RNAMS KYIS BYA, ,ZHES RGYAS PA'O, ,DE'I PHYIR MCHOG
STER BA PO NYID DANG, ,SKYON BSAL BA YANG NGO ZHES PA'O, ,'O NA
GANG STONG PA NYID DANG, SNYING RJE'I BDAG NYID DE KHO NA SRID
PA GSUM GYI SKYE BA DANG 'JIG PA MED PA

@22A *, ,YIN PAS ZLOS PA CI'I DON DU GSUNGS SHE NA BDEN MOD,
KHYAB 'JUG DANG DBANG PHYUG DANG DBYIG GI SNYING PO LA SOGS PA
LHA GZHAN RNAMS KYANG RTAG PA NYID DU MU STEGS PA RNAMS KYIS
YONGS SU BRTAGS SHING, NYAN THOS PA'I SANGS RGYAS RNAMS KYIS
KYANG THAMS CAD

CHAD PAS SGRON MA LTA BU'I MYA NGAN LAS 'DAS PA SMRA STE, DE'I
PHYIR DE'I CHOS NYID GSAL BA'I CHED DU, SRID GSUM SKYE DANG 'JIG
PA MED, CES ZLOS PA GSUNGS SO, ,'DI KHO NA CI'I PHYIR MI 'GYUR
ZHE NA, GANG GI PHYIR KHYAB 'JUG DANG DBANG PHYUG DANG, DBYIG GI
SNYING PO LA SOGS PA LHA

RNAMS 'DOD CHAGS LA SOGS PA'I NYON MONGS PA YOD PA'I PHYIR 'KHOR
BA PA DANG, CHAGS PA DANG BRAL BA DANG LDAN PA'I PHYIR NYAN THOS
PA'I SANGS RGYAS RNAMS MYA NGAN LAS 'DAS PA MNGON DU BYED PA YIN
LA, BCOM LDAN 'DAS DPAL DUS KYI 'KHOR LO NI CHAGS PA DANG CHAGS
PA MED

PA'I MTHAR SON PA NYID KYI PHYIR SRID PA DANG MYA NGAN LAS 'DAS
PA LA MI GNAS PA'O ZHES PA'O, ,'O NA GANG DUS KYI 'KHOR LO DE
KHO NA SHES PA DANG SHES BYA GCIG PA'I SKU CAN YIN PAS, CI'I DON
DU SHES PA DANG SHES BYA GCIG PA'I SKU ZHES ZLOS PA GSUNGS SHE
NA 'DI BDEN MOD, 'ON KYANG

GZHAN SANGS RGYAS PA G-YO CAN RNAM PAR SHES PAR SMRA BA DANG,
MDO SDE BA BSAM PA SHIN TU RAGS PA RNAMS KYANG YOD LA DE RNAMS
YAN LAG DANG YAN LAG CAN RNAMS KYI DNGOS POS RDUL PHRA RAB RNAMS
DANG BRAL BAR 'DOD MOD, RNAM PAR SHES PA'I CHOS NYID LAS MA 'DAS
PAR

RNAM PAR SHES PAR SMRA BA RNAMS 'JUG CING MDO SDE PA RNAMS NI
RDUL PHRA RAB RNAMS SBYOR BAR 'DOD PAS SHES BYA DANG, SHES PA
THA DAD PAR KHAS LEN TA ZHES PA'O, ,DE'I PHYIR DE'I 'DOD PA BSAL
BA'I DON DU, SHES DANG SHES BYA GCIG PA'I SKU, ,ZHES ZLOS PA
GSUNGS SO, ,DE'I LUGS

NYID CI'I PHYIR MI 'GYUR ZHE NA, GANG GI PHYIR LDAN PA DANG BRAL
BA NI RTAG PA LA SOGS PA'I SKYON DANG BCAS PA STE, BCOM LDAN
'DAS KYIS RTZA BA'I RGYUD DU GSUNGS PA, PHRA RAB RDUL RNAMS LDAN
PA MIN, ,THAMS CAD TSE NA RTAG PAR 'GYUR, ,PHRA RAB RDUL RNAMS
BRAL BA MIN, ,THAMS

@22B CAD TSE NA MI RTAG 'GYUR, ,DNGOS PO RTAG TU MI RTAG MIN,
,PHRA RAB RDUL CHAS PHYE BA LAS, ,YAN LAG YOD DANG YAN LAG MED,
,CES PA PHYOGS YONGS 'DZIN PA LAS, ,RNAM PAR SHES DANG TSANGS
SMRA BA'I, ,G-YO CAN RNAMS KYIS 'CHAD PAR BYED, ,BDE GSHEGS
RGYAL BA'I

TSUL LA PHYOGS, ,GNYIS SPANGS DE RNAMS BSNGAGS PAR 'OS, ,RTAG
DANG MI RTAG 'DZIN SPANGS PA, ,BDEN GNYIS TSUL LA GNAS PA RNAMS,
,BDEN PA GNYIS LA BRTAN BYAS NAS, ,SANGS RGYAS RNAMS KYIS CHOS
BSTAN PA, ,SLOB DPON GANG RNAMS BYED DE RNAMS, ,

SANGS RGYAS PA GZHAN MU STEGS CAN ZHES SO, ,DE'I PHYIR STONG PA
NYID DANG SNYING RJE'I BDAG NYID RNAM PAR DAG PA'I SEMS ZHES BYA
BA DANG LDAN PA'O, ,DE GZUGS KYI MTSAN NYID CAN MA YIN TE, RDUL
PHRA RAB YOD PA MA YIN PA'I PHYIR RO, ,GZUGS MED PA'I MTSAN NYID
CAN MA YIN TE

STONG PA LA YOD PA NYID KYI PHYIR RO, ,RTAG PA DANG CHAD PA LAS
GROL BA YANG BCOM LDAN 'DAS SHES PA DANG SHES BYA GCIG PA'I SKU
CAN NO ZHES PA'O, ,DE LTAR RNAM PAR SHES PA'I SGRIB PA RNAM PAR
DAG PAS STONG PA CHEN PO YI GE LNGA'I RDO RJE'I STONG PA DANG PO
RNAM PAR SHES PA 'GOG PA'I MTSAN

NYID CAN DE RNAM PAR SHES PA'I CHOS NYID LAS 'DAS PA NYID KYI
PHYIR DANG, DE RNAM PAR SHES PA GZHAN NO ZHES GSUNGS PA'I PHYIR
RO, ,DE'I RIGS SU SKYES PA NAM MKHA' LA SOGS PA'I KHAMS DANG
DBANG PO RNAMS KYI YANG 'DAS PA NYID DO ZHES SO, ,DE'I PHYIR
THAMS CAD NYE BAR 'DUS

PA'I RNAM PAR SHES PAR BYA BA MED PA KHO NA'O, ,DE'I PHYIR YI GE
SO SO'I MING GIS SKU BZHI'I BDAG NYID CAN PHYAG GI 'OS MCHOG RAB
BLA MA GSAL BA KHO BA'O, ,GANG GSUNG BAR 'GYUR BA, K'A SOGS YI
GE RNAMS KYIS DE BZHIN GSHEGS RNAMS KYIS, ,DANG PO'I SANGS RGYAS
RIS MED

GANG GIS SPRUL PA DANG, ,LONGS SPYOD RDZOGS PA BZANG PO'I CHOS
DANG DAG PA STE, ,SKU BZHI GSUNGS PA DE LA SPYI BOS RAB BTUD
NAS, ,ZHES PA GNAS PA'O, ,DA NI 'DU BYED 'GOG PA'I MTSAN NYID
CAN GZHAN DE RNAMS 'DU BYED RNAMS SO ZHES PA'I GSUNG DANG, RLUNG
LA SOGS PA'I

@23A *, ,KHAMS DANG DBANG PO RNAMS SGRIB PA MED PA NYID LAS
STONG PA GNYIS PA'I BSTOD PA GSUNGS PA, RNAM PAR BCAS KYANG ZHES
PA LA SOGS PA'O, ,GANG MCHOG GI DANG PO'I SANGS RGYAS BCOM LDAN
'DAS MAS 'KHYUD PA DE'I SA GNYIS SU MED PA DE KHO NA LA PHYAG
'TSAL GYI

GZHAN LA MA YIN ZHES PA'O, ,SHES RAB MA NI GANG STONG PA NYID
DO, ,BCOM LDAN 'DAS MA ZHES PA BHA GA NI CHOS KYI DBYINGS TE,
THAMS CAD DU 'GRO YANG DE KHO NA NYID MA RIG PA RNAMS KYIS BLTA
BAR BYA BA MA YIN PA DANG, DBANG PHYUG LA SOGS PA'I YON TAN DANG
LDAN PA GANG LA YOD PA'O

ZHES PA'O, ,JI SKAD DU PHYAG RGYA CHEN PO'I THIG LER, ,JI LTAR
TIL SON TIL MAR DANG, ,JI LTAR SHING LA SON PA'I ME, ,DE BZHIN
CHOS RNAMS THAMS CAD LA, ,YANG DAG GNAS KYANG MI MTHONG BA,
,CHOS KYI DBYINGS NI BHA GAR BSHAD, ,BHA GA RIN CHEN ZA MA TOG
,GANG PHYIR DBANG PHYUG

SOGS YON TAN, ,LDAN PA DE PHYIR BHA GAR BSHAD, ,CES SO, ,CI'I
MTSAN NYID CAN ZHE NA, GSUNGS PA, RNAM PAR BCAS KYANG RNAM MED
DO, ,RNAM PA NI 'DZIN PA'I RNAM PA STE, 'DAS PA DANG MA 'ONGS
PA'I DON MTHONG BA'I PHYIR RGYA CHE BA DANG, 'DAS PA DANG MA
'ONGS PA'I DON MED PA'I

PHYIR ZAB PA ZHES BRJOD DO, ,RDO RJE GUR DU YANG, DNGOS DANG
DNGOS PO MED PA DANG, ,GDOD NAS GROL BA'I DE BZHIN GSHEGS,
,GZUGS MED GZUGS DANG LDAN PA'I MCHOG ,ZAB CING RGYA CHE'I GZUGS
DANG LDAN, ,ZHES SO, ,MCHOG GI DANG PO'I SANGS RGYAS NI, ,MCHOG
SKAD

CIG GCIG DANG RNAM PA LNGA DANG RNAM PA NYI SHU DANG SGYU 'PHRUL
DRA BAS MNGON PAR BYANG CHUB PA'I MTSAN NYID CAN MI 'GYUR BA'I
SKAD CIG STE, DES DANG POR SANGS RGYAS PA'O, ,DANG PO'I SGRA NI
DANG PO DANG THA MA MED PA RJOD PAR BYED PA YIN LA, DANG PO DANG
THA MA MED PA'I PHYIR, DBUS MED PAR

DON GYIS BSHAD DO, ,DES NA DANG PO YANG 'DI YIN LA SANGS RGYAS
KYANG NGO SHES PA DANG PO'I SANGS RGYAS SO, ,GAL TE YANG DANG
POR SANGS RGYAS YIN NA DE'I TSE MTHA' DANG BAR DU SANGS RGYAS
NYID MED PAR 'GYUR RO ZHE NA, DE LTAR YANG MA YIN TE GANG GI
PHYIR 'DI NI DUS GSUM DU DGE BA CAN NYID KYI

@23B PHYIR ZHES PA'O, ,SGYU 'PHRUL DRA BAR YANG, ,SANGS RGYAS
THOG MA THA MA MED, ,DANG PO'I SANGS RGYAS RIGS MED PA, ,YE SHES
MIG GCIG DRI MA MED, ,YE SHES LUS CAN DE BZHIN GSHEGS, ,ZHES SO,
,BSHAD PA 'DI YI GE LA GNAS PA MA YIN NO ZHES KYANG BSAM PAR MI
BYA STE, GANG GI PHYIR

SGRA DANG BZANG POR SMRA BA'I LUGS LA YANG AANTATPA TYA NU KUL
M'A NA YA ZHES PA LA SOGS PA RNAMS SU SGRA BRJOD PA LAS MCHOG
SBYIN PA MI GTZANG BAR 'GYUR BA DES NA BRDA PHYIN CI LOG PA STE,
JI SKAD DU, RIGS MED MTHA' DAG GZUGS LAS TE, ,THOB PA CHA YIS
CHOG PA NYID, ,CES SO, ,

RNAM PA DANG BCAS PA NYID KYI PHYIR DANG, RNAM PA MED PA NYID
KYI PHYIR SHES BYA MA LUS PA MTHONG BA LAS SANGS RGYAS SO ZHES
RIM PA KHO NAS SO, ,KYE'I RDO RJER YANG, DNGOS DANG DNGOS PO MED
PA DANG, ,DNGOS PO RTOGS PHYIR SANGS RGYAS PA, ,ZHES SO, ,MCHOG
GI DANG PO'I SANGS RGYAS ZHES PA RNAM

DBYE MED PA'I TSIG GO, ,YANG NA BCOM LDAN 'DAS ZHES PA 'DI DANG
KHYAD PAR GYI BSDU PA'O, ,DE NYID KYI PHYIR MUN PA'I GNAS SKABS
DANG BRAL BA LAS KUN MKHYEN NO, ,DE GSUNGS PA, SAD PA'I SKABS
SONG SANGS RGYAS TE, ,THAMS CAD MKHYEN PA ZHES BSGRAGS PA,
,THAMS CAD

RIG CING NGES GROL BA, ,MUN PA'I SKABS SONG MED PA'O, ,ZHES SO,
,BCOM LDAN 'DAS SHES PA KHAMS DRUG RNAM PAR DAG PA NYID KYI
PHYIR DBANG PHYUG LA SOGS PA'I YON TAN GYI MTSAN NYID CAN GYI
BHA GA 'DI LA YOD PAS NA'O, ,RTZA BA'I RGYUD DU YANG, DBANG
PHYUG DANG NI

GZUGS BZANG DANG, ,DPAL DANG GRAGS DANG YE SHES DANG, ,BRTZON
'GRUS PHUN SUM TSOGS PA STE, ,DRUG RNAMS BHA GA ZHES PAR BSHAD,
,SUM CU RTZA DRUG KHAMS DAG PA, ,SA SOGS RDO RJE BTZUN MO RNAMS,
,DE YI YON TAN DBANG PHYUG SOGS, ,DRUG PO DE RNAMS

BHA GAR BSGRAGS, ,ZHES SO, ,KYE'I RDO RJER YANG, 'JOMS BYED BHA
GA ZHES BYA STE, ,BDUD DANG NYON MONGS DGRA BCOM PHYIR, ,SHES
RAB KYIS GZHOM NYON MONGS TE, ,DE PHYIR SHES RAB BHA GAR BRJOD,
,CES SO, ,SKYE 'JIG SPANGS PA ZHES PA SKYE BA DANG, 'JIG PA DAG
NI DKAR

@24A *, ,PO DANG NAG PO'I PHYOGS DAG STE, DE DAG GIS RDO RJE LA
MI GNAS PA LHAN CIG SKYES PA'I SKU CHA BCU DRUG LA NI ZHES SO,
,GANG YE SHES KYI LE'UR GSUNG PAR 'GYUR BA, 'DIR SHES RAB NI CHA
BCO LNGA'I BDAG NYID DKAR PO'I PHYOGS SO, ,NAG PO'I PHYOGS ZLA
BA'I CHA

NYAMS PA NI THABS SO, ,DE BZHIN DU DKAR PO MTSAN MO'O, ,NAG PO
NYIN MO'O, ,DE'I PHYIR LHAN CIG SKYES PA'I SKU NI SHES RAB MA
YIN THABS KYANG MIN PA 'DI NI SANGS RGYAS RNAMS KYI LHAN CIG
SKYES PA'I SKU STE, DE LTAR YOD PA DKAR PO'I PHYOGS MA YIN NO,
,MED PA STE CHA'I DNGOS PO

MED PA NAG PO'I PHYOGS MA YIN NO, ,YOD MED MIN TE 'DI DAG PHAN
TSUN 'GAL BA'I PHYIR TSOGS PA MED DO, ,GNYIS KA'I BDAG NYID MIN
PA'ANG MIN, ,ZHES PA DKAR PO DANG NAG PO'I PHYOGS 'DI DAG MA
GTOGS PA LHAN CIG SKYES PA'I BDE BA DE MA YIN NO, ,DE LTAR MTHA'
BZHI YONGS SU DAG

PA'I CHA BCU DRUG PA STONG PA NYID KYI CHOS CAN TE, LHAN CIG
SKYES PA'I SKU RU BRJOD DE, RNAL 'BYOR PA RNAMS KYI BZHI PA ZAD
PA LAS RGYU MTHUN PA'O, ,DE LTAR NA MA NING NGO ZHES GRUB BO
ZHES SO, ,RTZA BA'I RGYUD DU YANG, SKYE DANG 'JIG PA DKAR PO
DANG, ,NAG PO'I PHYOGS DE RAB GNAS PA'O, ,DE

DAG DBUS SU GANG BA GANG, ,GANG BA DE NI MI GNAS NYID, ,CES SO,
,'GYUR MED BDE BA ZHES PA NOR BU DANG, PADMA LAS 'GYUR BA MED
PAS NA 'GYUR MED DE 'DIS BDE BA ZHES PA BYANG CHUB KYI SEMS RNAM
'GYUR MED PA GANG GI YIN PA ZHES PA'O, ,DGOD PA LA SOGS BDE BA
SPANGS, ,ZHES

PA DGOD PA KHO NA BDE BA GANG GI DANG PO YIN LA, BDE BA KHO NA
BDE BA NYID DE, SOGS PA'I SGRA LAS LTA BA DANG 'KHYUD PA DANG
LAG BCANGS DANG GNYIS SBYOR DU BRJOD PA STE DE SPANGS PA ZHES
PA'O, ,'O NA MI 'GYUR BA'I BDE BA KHO NAS CHOS PA MA YIN NAM,
DGOD PA LA SOGS BDE BA SPANGS, ,ZHES

ZLOS PA GSUNGS PA CI'I DON ZHE NA, BDEN MOD, DE KHO NA NYID MA
YIN PA LA DE KHO NA NYID DU MNGON PAR NGA RGYAL BA BSAL BA'I DON
DU STE, GZHAN DU NA LHA LA YOD PA'I BDE BA YANG DE KHO NA NYID
DU 'GYUR RO, ,RTZA BA'I RGYUD DU GSUNGS PA, DBANG PO GNYIS SKYES
BDE BA LHA, ,CHAGS CAN RNAMS KYI

@24B DE NYID BSHAD, ,'JIG RTEN GSUM SPYOD LAS GROL BA, ,'GYUR
MED BDE BA SANGS RGYAS KYI'O, ,DGOD DANG LTA LA SOGS LAS GROL,
,GNYIS SBYOR THAMS CAD RNAM PAR SPANGS, ,RGYU DANG 'BRAS LAS
NGES GROL BA, ,'JIG RTEN GSUM SNANG GNYIS SU MED, ,CES SO,
,SANGS RGYAS

RNAMS KYIS SKYED PAR MDZAD, ,CES PA, SANGS RGYAS RNAMS TE PHUNG
PO LNGA RNAMS 'DOD CHAGS CHEN PO'I MES 'KHOR LO'I BAG CHAGS KYI
DRI MA DANG BRAL BAR BYED PA'I PHYIR, SKYED BYED SKYE DGU'I BDAG
PO STE, ,GTI MUG RNAMS G-YO BA MED PA'I RO'I KHAMS LTAR RO ZHES
PA'O, ,SKU

GSUM RNAMS DANG LDAN PA ZHES PA CHOS KYI SKU LA SOGS PA RNAMS
DANG LDAN PA'O, ,'O NA YE SHES KYI SKU SANGS RGYAS BCOM LDAN
'DAS RNAM PAR SHES PA'I CHOS NYID LAS 'DAS PA NYID KYI PHYIR,
SEMS LA SOGS PA'I CHOS DANG BRAL BA RNAM PAR RTOG PA MED PA STE,
RNAM PAR SHES PA'I CHOS

NYID 'DAS, ,YE SHES GNYIS MED TSUL 'CHANG BA, ,ZHES GSUNGS PA'I
PHYIR RO, ,DE LTAR CHOS CAN MED NA CHOS RNAMS SKYE BA MI RIGS
PA'I PHYIR GZHAN GYI DON BYED PA PO NYID KYANG MED DO, ,CHOS KYI
SKU LA SOGS PA RNAMS KYIS GZHAN GYI DON BYED PA YANG MA YIN TE,
,DE RNAMS

'DZIN PA PO LA SOGS PA'I BYE BRAG GIS SO SOR SNANG BA'I PHYIR,
RNAM PAR RTOG PA DANG BCAS PA NYID DO, ,RNAM PAR RTOG PA MED PA
DANG, RNAM PAR RTOG PA DANG BCAS PA DAG LHAN CIG PA NYID CES BYA
BA YANG MA YIN ZHING, LHAN CIG PA NYID MED NA SKU GSUM DANG LDAN
ZHES JI LTAR

BRJOD CE NA BDEN PAR BRJOD MOD, BCOM LDAN 'DAS KYI YE SHES KYI
SKU DE KHO NA SNGON GYI SMON LAM GYI 'PHEN PA'I DBANG GIS DGE BA
YONGS SU SMIN PA'I SEMS CAN GYI BSAM PA'I SNANG BA LAS RNAM PA
BZHIR RIGS KYANG RNAM PAR RTOG PA MED PA'I TSUL GYIS YID BZHIN
GYI NOR BU LTAR

'GRO BA'I DON BYED PA'O ZHES PA'O, ,GANG YE SHES KYI LE'UR GSUNG
PAR 'GYUR BA, GZHAN DON PHUN SUM TSOGS PA'I CHED DU GNYID MTHUG
PO'I GNAS SKABS ZAD PA LAS CHOS KYI SKUR GYUR PA STE, DE YANG
SHES RAB THABS KYI RANG BZHIN MUN PA NGES PAR BRAL BA YE SHES
RNAM PAR SHES PA'I DBYE

@25A *, ,BA LAS ZHES PA LA 'DIR YE SHES NI RNAL 'BYOR BA'I
'DZIN PA'I SEMS SO, ,RNAM PAR SHES PA NI GZHAN GYI SEMS SHES PA
GZUNG BAR BYA BA SHES BYA'I MTSAN NYID CAN NO, ,DE LTAR 'DZIN
PA'I SEMS NI RNAL 'BYOR PA RNAMS KYI SHES RAB STE, RTOG PA DANG
BRAL BA NYID KYI

PHYIR RO, ,THABS KYI SEMS NI YONGS SU BRTAGS PA STE, SNYING
RJE'I MTSAN NYID CAN NO, ,DES NA 'DZIN PA DANG GZUNG BA'I DBYE
BAR SHES RAB DANG THABS KYI RANG BZHIN GZHAN GYI DON BYED PA PO
NI CHOS KYI SKU'O, ,DE YANG LHAN CIG SKYES PA LAS BYUNG BA'O
ZHES PA'O, ,DE LTAR LTE BAR RGYU

MTHUN PA LHAN CIG SKYES PA'O, ,SNYING GA CHOS KYI 'KHOR LOR RNAM
PAR SMIN PA'O, ,DE 'DI LTA STE CHOS KYI SKU NI LONGS SPYOD
RDZOGS PA'I SKU STE, GZHAN DON PHUN SUM TSOGS PA'I CHED DU SGRA
BRNYAN LTA BUR SEMS CAN DU MA'I DON MDZAD PA'O, ,'DIR LHA'I MIG
GIS GANG 'DAS

PA DANG MA 'ONGS PA'I GZUGS MTHONG BA NI GZUGS BRNYAN GYI RNAM
PA SHIN TU DANG BAR TE, DER SGRA GANG NGES PAR RGYU BA DE SGRA
BRNYAN NO, ,LONGS SPYOD RDZOGS PA'I SKU NI SHES RAB DANG THABS
KYI NGO BO STE, LHA'I RNA BAS LHA'I RNAM PAR SHES PA NI 'DZIN
PA'O, ,SGRA BRNYAN NI GZUNG BYA'O, ,

DES NA 'DAS PA DANG MA 'ONGS PA'I DUS DANG GRANGS MKHYEN TE,
BSKAL BA CHE GE MO LA DANG, DUS BZHI CHE GE MO DANG, LO CHE GE
MO DANG, ZLA BA CHE GE MO DANG, PHYOGS CHE GE MO DANG, NYIN ZHAG
CHE GE MO LA SOGS PA LA CHE GE MO BYUNG BAR GYUR TO, ,CHE GE MO
'BYUNG BAR 'GYUR RO ZHES

PA'O; ,NGES NA SEMS CAN RNAMS GDUL BAR BYA'O ZHES PA STE, RMI
LAM GYI GNAS SKABS ZAD PA LA MGRIN PAR SKYES BU BYED PA LONGS
SPYOD RDZOGS PA'I SKU STE STENG DU KHU BAS SO, ,SEMS CAN RNAMS
NI SMIN PA'I RGYU RU SPAR YANG LONGS SPYOD RDZOGS PA'I SKU 'DI
NI SPRUL PA'I SKU

RU 'GYUR TE, SHES RAB THABS KYI BDAG NYID DO, ,GCIG YIN YANG
SEMS CAN RNAMS LA SPRUL PA SNA TSOGS STON PAS DU MA'O, ,DE LTAR
GCIG DANG DU MA DAG SBYOR BA NI DON DAM PAR TE, SHES RAB DANG
THABS SO, ,KUN RDZOB TU NI GCIG DANG DU MAR 'GAL BA'O, ,DE YANG
SAD PA'I

@25B GNAS SKABS ZAD PA LAS DPRAL BAR DRI MA MED PAR SPRUL BA'I
SKU GZUGS MA LUS PA STON PA'O, ,NOR BU CHEN PO RIN CHEN TOG ,CES
PA'O, ,DE LTAR LHAN CIG SKYES PA GCIG PO DE KHO NA CHOS DANG
LONGS SPYOD RDZOGS PA DANG SPRUL PA'O ZHES PA RNAMS PA BZHI'O
ZHES SO, ,DUS GSUM

YANG DAG RIG CES PA DUS GSUM LA YOD PA DUS GSUM PA YIN LA, DE
YANG DAG PAR RIG PA STE, RANG GZHAN GYI SEMS KYI RNAM PAR RTOG
PA SKYE MCHED DRUG RIG PA'I PHYIR RO, ,RTZA BA'I RGYUD DU GSUNGS
PA, RANG GI SEMS DANG GZHAN SEMS KYI, ,GZHAN DAG SKYE MCHED GANG
GI PHYIR, ,

PHA ROL SEMS KYI RNAM RTOG GANG, ,SKYE MCHED DRUG GI MTSAN NYID
CAN, ,BDAG GI SEMS KYI RNAM RTOG GANG, ,SKYE MCHED DRUG GI MTSAN
NYID DO, ,KUN MKHYEN SHES PA 'DZIN BYED DE, ,BYUNG DANG 'BYUNG
'OS BSGRIBS PA'O, ,ZHES SO, ,DA NI TSOR BA 'GOG PA'I MTSAN NYID
CAN

GZHAN 'DI NI TSOR BA'O ZHES GSUNGS PA LAS ME'I KHAMS DANG DBANG
PO LA SOGS PA RNAMS SGRIB PA MED PA NYID CES PA STONG PA GSUM PA
BDEN DON RNAM PA BCU GNYIS DANG DE KHO NA NYID RNAM PA BCU DRUG
RIG PA LA BSTOD PA GSUNGS PA, SANGS RGYAS ZHES PA LA SOGS PA'O, ,

SANGS RGYAS DUS KYI 'KHOR LO LA PHYAG 'TSAL NAS 'GREL BSHAD DE
PADMA DKAR PO BDAG GIS NI BRI BAR BYA'O ZHES 'CHAD PAR 'GYUR BA
DANG SBREL LO, ,DUS NI 'DIR SROG CHEN PO STE, DE YANG LUS DANG
NGAG DANG SEMS RNAM PAR DAG PA'I RIM PAS G-YON PA DANG G-YAS
PA DANG, AA

WA DH'U TIR 'GYUR BA'I DBUGS YONGS SU RDZOGS PAR RGYU BAR BYAS
NAS GRUB PA'O, ,DES SA BCU GNYIS RNAM PAR DAG PAS 'PHO BA BCU
GNYIS KYI DBUGS 'GAGS PA 'KHOR LO ZHES PA'O, ,RTZA BA'I RGYUD DU
GSUNGS PA, ,DUS CHEN PO NI SROG CHEN PO, ,'BRAS BU'I DBUGS BGROD

ZAD PA LAS, ,STONG PHRAG NYI SHU RTZA GCIG DANG, ,BRGYA PHRAG
DRUG GI DBUGS RNAMS TE, ,SRID PA GSUM DU DBUGS 'KHOR LO, ,'DI NI
DUS KYI 'KHOR LOR BSHAD, ,CES SO, ,DE NYID KYI PHYIR SANGS RGYAS
ZHES PA SKAD CIG GCIG GIS MNGON PAR BYANG CHUB PA SKAD CIG THAMS
CAD RNAM

@26A *, ,PAR 'BYED PA STE, DBUGS KYI GRANGS KYI MTHA' ZHES JI
SRID PA'O, ,GANG DU STONG PHRAG NYI SHU RTZA GCIG DANG BRGYA
PHRAG DRUG MCHOG TU MI 'GYUR BA'I BDE BA SKAD CIG TU RDZOGS PA
NA MNGON PAR BYANG CHUB PA STE, SKAD CIG DE NAS CHOS RNAMS THAMS
CAD SKYE BA MED PA GNAS PA MED

PA 'JIG PA MED PA'O, ,DE'I PHYIR GCIG DANG DU MA'I SKAD CIG DANG
BRAL BA RIGS MED PA LHAN CIG SKYES PA'I DGA' BA LHAN CIG SKYES
PA'I SKU YIN LA DE LA ZHES PA'O, ,SENG GE'I KHRIR BZHUGS ZHES PA
SENG GE'I KHRI NAM MKHA'I KHAMS RNAM PA THAMS CAD PA'I RIN PO
CHES BRGYAN PA SHES RAB KYI GZUGS TE, DE LA

BYANG CHUB KYI SEMS MI 'GYUR BA'I TSUL GYIS BZHUGS PA'O ZHES
PA'O, ,SRID PA GSUM GYIS MCHOD CES PA DGOD PA LA SOGS PA DANG
BRAL BA'I PHYIR SRID PA GSUM STE LUS DANG DAG DANG SEMS RNAMS
KYIS MCHOD PA STE, RDO RJE NOR BU LAS GYEN DU SHES RAB KYI YE
SHES KYI STOBS KYIS

BKUG NAS SPYI GTZUG TU 'DZIN PA'O, ,DE NAS MCHOD PA'O ZHES PA'O,
,RDO RJE'I RNAL 'BYOR ZHES PA RDO RJE STE, YE SHES DANG SEMS
DANG NGAG DANG LUS KYI THIG LE DBYER MED PA RNAMS KYI DAG PA
DANG CHOS DANG LONGS SPYOD RDZOGS PA DANG, SPRUL PA'I SKU'I
PADMA RNAMS SU SBYOR BA STE,

DE YANG DAG PAR 'BYOR PA ZHES PA'O, ,GCIG STE GNYIS SU MED PA DE
KHO NA NYID RNAM PAR THAR PA BZHI DANG TSANGS PA'I GNAS BZHI
RNAMS DANG LHAN CIG TU 'DRES PAR GYUR PA GCIG DANG DU MA'I SKAD
CIG DANG BRAL BA'I YE SHES SO, ,'PHO BA'I BAG CHAGS DANG BRAL
BA'I PHYIR RNAM PAR

DAG PA'O, ,DE KHO NA NYID RE RE YANG SKU'I RAB TU DBYE BA RNAMS
KYIS RNAM PA BCU DRUG TU SNANG STE, GANG LE'U 'DI KHO NAR GSUNG
PAR 'GYUR BA, DE LAS SKU'I DGA' BA DANG GSUNG GI DGA' BA DANG
THUGS KYI DGA' BA DANG YE SHES KYI DGA' BA DANG, DE BZHIN DU
SKU'I MCHOG DGA' DANG

GSUNG GI MCHOG DGA' DANG, THUGS KYI MCHOG DGA' DANG, YE SHES KYI
MCHOG DGA' DANG, DA BZHIN DU SKU'I KHYAD PAR GYI DGA' BA DANG
GSUNG GI KHYAD PAR GYI DGA' BA DANG, THUGS KYI KHYAD PAR GYI
DGA' BA DANG, YE SHES KYI KHYAD PAR GYI DGA' BA DANG, DE BZHIN
DU SKU'I

@26B LHAN CIG SKYES PA'I DGA' BA DANG, GSUNG GI LHAN CIG SKYES
PA'I DGA' BA DANG, THUGS KYI LHAN CIG SKYES PA'I DGA' BA DANG,
YE SHES KYI LHAN CIG SKYES PA'I DGA' BA STE, DE LTAR DE NYID
RNAM PA BCU DRUG NI LHAN CIG SKYES PA'I SKU ZHES BRJOD PAR BYA
LA, DE NAS CHOS KYI SKU DE NAS

LONGS SPYOD RDZOGS PA'I SKU DANG DE NAS SPRUL PA'I SKU'O, ,DE
BZHIN DU LHAN CIG SKYES PA'I GSUNG DANG LHAN CIG SKYES PA'I
THUGS DANG, LHAN CIG SKYES PA'I YE SHES DANG, CHOS KYI GSUNG
DANG, CHOS KYI THUGS DANG, CHOS KYI YE SHES DANG, LONGS SPYOD
RDZOGS PA'I GSUNG DANG, LONGS SPYOD

RDZOGS PA'I THUGS DANG, LONGS SPYOD RDZOGS PA'I YE SHES DANG,
SPRUL PA'I GSUNG DANG, SPRUL PA'I THUGS DANG, SPRUL PA'I YE SHES
SO ZHES SO, ,DE LTAR CHA BCU DRUG GI SGRIB PA ZAD PA'I PHYIR,
RDO RJE ZLA BA DRI MED 'OD, ,CES GRUB PO, ,DE NYID KYI PHYIR RDO
RJE ZLA BA DRI MED 'OD NYID LAS SRID MED

SRID PA SONG BA STE, SRID MED MYA NGAN LAS 'DAS PA DANG SRID PA
'KHOR BA YIN LA, DE DAG 'KHOR BA SPRO BA'I RGYU CAN DAG STE, DE
DAG DANG BRAL BA DE LA'O, ,DE'I PHYIR SHES DANG SHES BYA BA GCIG
GYUR TE, SHES PA 'KHOR PA LAS RGAL BAR MI 'GYUR BA DANG, SHES
BYA BA MYA NGAN LAS 'DAS PA LAS

KYANG 'DAS PA'I GZUGS TE, DE DAG GIS GCIG TU GYUR PA NI RTAG PA
DANG CHAD PA LAS NGES PAR GROL BA NYID KYI PHYIR DBYER MED PA'I
NGO BO'O, ,DE NYID KYI PHYIR YANG DAG PA'I SBYOR BA'I TSUL LAS
RGYAL BA MCHOG GI 'DUS PA STE SGRIB PA MED PA'I PHUNG PO DANG,
KHAMS DANG DBANG PO LA

SOGS PA RNAMS KYI TSOGS PA'O ZHES PA'O, ,RNAM PA BCU GNYIS KYI
BDEN DON ZHES PA LA BDEN DON NI DE KHO NA NYID RIN PO CHE'O, ,DE
YANG RNAM PA BCU GNYIS SU DBYE STE, MA RIG PA LA SOGS PA YAN LAG
BCU GNYIS SROG LA SOGS PA RLUNG BCU GNYIS KYI NGO BO RNAMS 'GAGS
PA ZHES

PA'O; ,RTZA BA'I RGYUD DU GSUNGS PA, SROG LA SOGS PA RLUNG MA
DAG ,YAN LAG BCU GNYIS RIGS BYUNG BA, ,DE RNAMS KHYIM DU YANG
DAG BSHAD, ,DE RNAMS LA NI GZA' RNAMS 'BYUNG, ,RNAM PA BCU GNYIS
'KHOR LO 'DI, ,YAN LAG BCU GNYIS SRID PAR BSHAD, ,YAN LAG BCU

@27A *, ,GNYIS 'GAGS PA YIS, 'JIG RTEN 'DREN PA RDZOGS SANGS
RGYAS, ,ZHES TE, RDO RJE NYI MA SNANG BA CHE, ,ZHES GRUB BO,
,BYANG CHUB SEMS ZHES PA DPAL 'DUS PA LA SOGS PAR YONGS SU BSHAD
PA STE, THOG MA THA MA MED ZHI BA, ,DNGOS DANG DNGOS MED ZAD

PA'I GTZO; ,STONG NYID SNYING RJE DBYER MED PA, ,BYANG CHUB SEMS
ZHES BYA BAR BSHAD, ,CES SO, ,RGYAL BA'I RDO RJE'I GNAS ZHES BA
RGYAL BA NA DUS GSUM GYI RDZOGS PA'I SANGS RGYAS RNAMS TE, DE
RNAMS KYI RDO RJE NI DBYER MED PA'I YE SHES BDE BA CHEN PO DANG
BAR DANG THA MAR DGE BA'O, ,DE'I

GNAS NI GTZUG TOR DANG, RDO RJE NOR BU PADMAR GNAS PA'O, ,DE
LTAR BDEN DON RNAM PA BCU GNYIS PA DE KHO NA NYID RNAM PA BCU
DRUG RIG PA, BCOM LDAN 'DAS DPAL DUS KYI 'KHOR LO DE KHO NA NYID
RIN PO CHE MA RIG PA LA SOGS PA'I YAN LAG 'GAGS PA LAS KHAMS BCO
BRGYAD

KYA RNAM PAR 'GYUR BA DANG BRAL BA, 'GRO BA'I DON MDZAD PA'O
ZHES PA'O, ,'PHAGS PA RDO RJE SNYING POS, KYE'I RDO RJER GANG
GSUNGS PA, RNAL 'BYOR PA RNAMS LA PHYI ROL GYI GZUGS MED DO,
,LTA BA PO MED DO, ,MIG GI RNAM PAR SHES PA MED DO, ,DE BZHIN DU
SGRA MED DO, ,NYAN PA PO MED

DO; ,RNA BA'I RNAM PAR SHES PA MED DO, ,DE BZHIN DU DRI MED DO,
,SNOM PA PO MED DO, ,SNA'I RNAM PAR SHES PA MED DO, ,DE BZHIN DU
RO MED DO, ,MYONG BA PO MED DO, ,LCE'I RNAM PAR SHES PA MED DO,
,DE BZHIN DU REG BYA MED DO, ,REG PA PO MED DO, ,LUS KYI RNAM
PAR SHES PA MED DO, ,DE

BZHIN DU CHOS MED DO, ,SHES PA PO MED DO, ,YID KYI RNAM PAR SHES
PA MED DO ZHES PA'O, ,DE BZHIN DU MIG LA SOGS PA RNAMS KYANG YOD
PA MA YIN TE, DE LTAR KHAMS BCO BRGYAD DANG BRAL BA'I DE KHO NA
NYID RIN PO CHE RNAL 'BYOR BAS MA RIG PA LA SOGS PA 'GOG PAS

BSGOM PAR BYA'O, ,JI SKAD DU 'BUM PHRAG LNGA PA MNGON PAR BRJOD
PAR, 'GYUR BA'I MA RIG 'GAGS PA YIS, ,'DU BYED NGES PAR 'GOG PA
YIN, ,'DU BYED NGES PAR 'GAGS PA YIS, ,RNAM PAR SHES PA 'GOG PA
YIN, ,RNAM PAR SHES PA 'GAGS PA YIS, ,MING DANG GZUGS

@27B DAG 'GOG PA'O, ,MING DANG GZUGS DAG 'GAGS PA YIS, ,SKYE
MCHED DRUG PO 'GOG PA'O, ,SKYE MCHED DRUG PO 'GAGS PA YIS, ,REG
PA YANG NI 'GOG PA'O, ,REG PA'ANG NGES PAR 'GAGS PA YIS, ,TSOR
BA NGES PAR 'GOG PA'O, ,TSOR BA NGES PAR 'GAGS PA YIS, ,SRID

PA YANG NI 'GOG PA'O, ,SRED PA NGES PAR 'GAGS PA YIS, ,NYE BAR
LEN PA 'GOG PA YIN, ,NYE BAR LEN PA 'GAGS PA YIS, ,SRID PA 'ANG
NGES PAR 'GAG PA YIN, ,SRID PA'ANG NGES PAR 'GAGS PA YIS, ,SKYE
BA'ANG NGES PAR 'GAGS PA YIN, ,SKYE BA'ANG NGES PAR 'GAGS

PA YIS; ,RGA DANG 'CHI BA 'GAG PA'O, ,PHUNG PO KHAMS RNAMS NGES
'GAGS PA, ,DE NYID NYE BAR ZHI BAR BSHAD, ,DE LTAR LUS 'DI 'GAGS
PA YIS, ,SROG RLUNG YANG NI 'GAG PA'O, ,SROG RLUNG NGES PAR
'GAGS PA YIS, ,BYANG CHUB SEMS NI 'GAG PA'O, ,BYANG CHUB

SEMS NI 'GAGS PA YIS, ,'PHO BA NGES PAR 'GAG PA'O, ,'PHO BA'I
SKAD CIG 'GAGS PA YIS, ,RNAL 'BYOR BA KUN SANGS RGYAS NYID, ,DE
BZHIN NYON MONGS 'GAGS PA YIS, ,LAS RNAMS DAG KYANG NGES PAR
'GOG ,LAS RNAMS NGES PAR 'GAGS PA YIS, ,SDUG

BSNGAL YANG NI 'GAG PAR BYED, ,SDUG BSNGAL YANG NI 'GAGS PA YIS,
,DE NI NYON MONGS SKYE MI 'GYUR, ,NYON MONGS SKYE BA MED PA LAS,
,SKYE BA 'BYUNG BAR MI 'GYUR RO, ,DE YI SKYE BA 'BYUNG MED PAR,
,SDUG BSNGAL YANG NI SKYE MI 'GYUR, ,SDUG BSNGAL MED PAS RNAL
'BYOR PA, ,

BDE LDAN SEMS CAN DON RTAG BYED, ,CES SO, ,DA NI 'DU SHES 'GOG
PA'I MTSAN NYID CAN DE 'DU SHES GZHAN NO ZHES PA'I GSUNG LAS CHU
LA SOGS PA'I KHAMS RNAMS DANG DBANG PO LA SOGS PA RNAMS SGRIB PA
MED PA NYID CES PA STONG PA BZHI PA SKU BZHI'I BDAG NYID RNAM
PAR THAR

PA BZHI RNAM PAR DAG PA SHES RAB DANG, THABS GNYIS SU MED PA RDO
RJE BA ZHIS RNAM PAR MDZES PA LA BSTOD PA GSUNGS PA, KUN MKHYEN
ZHES PA STE, GANG SHES RAB DANG THABS KYI BDAG NYID GNYIS SU MED
PA RNAL 'BYOR DANG PO'I SANGS RGYAS DE LA PHYAG 'TSAL NAS ZHES
PA'O, ,

@28A *, ,DE YANG BCOM LDAN 'DAS 'DI NI STONG PA NYID KYI RNAM
PAR THAR BAS RNAM PAR DAG PA YE SHES RDO RJE SHES RAB DANG,
THABS KYI BDAG NYID LHAN CIG SKYES PA'I SKU THAMS CAD SHES PA
NYID THOB PA NI THAMS CAD MKHYEN PA STE, THAMS CAD GZIGS PA NYID
KYI PHYIR RO, ,MCHAN

MA MED PA'I RNAM PAR THAR PAS RNAM PAR DAG PA THUGS RDO RJE SHES
RAB DANG THABS KYI BDAG NYID CHOS KYI SKU RNAM PA THAMS CAD
MKHYEN PA NYID BRNYES PA NI YE SHES KYI SKU STE, MCHOG TU MI
'GYUR BA'I BDE BAS GNAS PA NYID KYI PHYIR RO, ,SMON PA MED PA'I
RNAM PAR THAR BAS RNAM PAR

DAG PA GSUNG RDO RJE SHES RAB DANG THABS KYI BDAG NYID LONGS
SPYOD RDZOGS PA'I SKU LAM MKHYEN PA NYID BRNYES PA NI NYIN MOR
BYED PA'I SKU STE, MTHA' YAS PA MTHA' YAS PA'I SEMS CAN GYI SKAD
RNAMS KYIS DUS GCIG TU 'JIG RTEN PA DANG 'JIG RTEN LAS 'DAS PA'I
CHOS STON PA

PO NYID KYI PHYIR RO, ,MNGON PAR 'DU MI BYED PA'I RNAM PAR THAR
PAS RNAM PAR DAG PA SKU RDO RJE SHES RAB DANG THABS KYI BDAG
NYID SPRUL PA'I SKU LAM GYI RNAM PA MKHYEN PA NYID BRNYES PA NI
PADMA'I 'DAB MA RGYAS PA'I SPYAN CAN TE, MTHA' YAS PA MTHA' YAS
PA'I SPRUL PA'I SKU RNAMS KYIS

DUS GCIG TU RNAM PA THAMS CAD PA'I SKU'I BKOD PA SPRO BAR BYED
PA'I PHYIR RO, ,DE LTAR RNAM PAR THAR PA SKU GSUNG THUGS CHAGS
SRID DANG 'JIG PA SONG RNAMS KYI DAG PA ZHES PA LA CHAGS PA NI
'DIR YE SHES SO, ,SRID PA DANG 'JIG PA 'DIR SPRO BA DANG SDUD PA
DAG SONG BA DAG STE SLAR MI

LDOG PA DAG GANG RNAMS LA YOD PA ZHES PA'O, ,LHA MI LHA MIN GYIS
BSTOD PA NI KHAMS GSUM PAS ZHABS KYI PADMA LA PHYAG BYAS PA ZHES
PA'I DON TO, ,'O NA GANG KUN MKHYEN DE KHO NA DANG PO'I SANGS
RGYAS BCOM LDAN 'DAS MA YIN NAM, CI'I DON DU DANG PO'I SANGS
RGYAS ZHES SLANG

GSUNGS SHE NA BDEN MOD, SENG GE DANG 'PHROG BYED LA SOGS PA'I
THAMS CAD MKHYEN PA RNAMS KYANG YOD DO ZHES PAS, DE'I 'DOD PA
BSAL BA'I CHED DU STE GANG GI PHYIR DE RNAMS LA SEMS CAN THAMS
CAD KYI SKAD KYIS CHOS THAMS CAD STON PA BO NYID MED PA'O, ,'O
NA GANG THAMS CAD MKHYEN PAR

@28B KHO NA YE SHES KYI SKU CAN MA YIN NAM, CI'I PHYIR YE SHES
KYI SKU ZHES ZLOS PA GSUNG ZHE NA, BDEN MOD GZHAN NYAN THOS DANG
RANG SANGS RGYAS RNAMS KYIS YANG DAG PAR RDZOGS PA'I SANGS RGYAS
NYID GSAL BA'I CHED DU STE GANG GI PHYIR DE RNAMS LHAG MA DANG
BCAS PA'I MYA NGAN LAS 'DAS PA LA GNAS

PA NYID KYI PHYIR RO, ,YANG DAG PAR RDZOGS PA'I SANGS RGYAS NI
LHAG MA KUN LAS NGES PAR GROL BA NYID KYI PHYIR RO, ,LHAG MA
DANG BCAS PA DANG, LHAG MA MED PA SGYU 'PHRUL DRA BAR SHIN TU
GSAL LO, ,JI SKAD DU, LHAG BCAS PHUNG PO YOD NA YANG, ,NYON
MONGS RNAMS KYI GDUNG MED NYID, ,LHAG

MED BAG CHAGS YOD MIN PAS, ,DRI MED NAM MKHA' JI BZHIN NO, ,ZHES
SO, ,'O NA GANG YE SHES KYI SKU DE KHO NA MI SHES PA'I MUN PA
'JOMS PA NYID KYI PHYIR NYIN MOR BYED PA'I SKU MA YIN NAM, CI'I
DON DU NYIN MOR BYED PA'I SKU ZHES ZLOS PA'I TSIG GSUNG ZHE NA,
BDEN MOD, GZHAN RNAM

BAR SHES PAR SMRA BA'I SANGS RGYAS PA RNAM PAR SHES PA'I CHOS
NYID LA GNAS PA NYID KYI PHYIR RO, ,YE SHES KYI SKU NYIN MOR
BYED PA'I SKU RNAM PAR SHES PA'I CHOS NYID LAS 'DAS PA YANG DAG
PAR RDZOGS PA'I SANGS RGYAS SO ZHES PA'O, ,'O NA GANG RGYUD DU
BRJOD PAR BYA BA'I YE SHES KYI SKU DE GZUGS

CAN MA YIN LA, GANG PADMA'I 'DAB MA RGYAS PA'I SPYAN CAN DE
GZUGS CAN YIN PAS 'DI 'GAL BA'O ZHES, SKYON 'DI MED DE 'DIR
PADMA'I SGRAS NGES PA'I DON DU NAM MKHA'I KHAMS BRJOD LA, PADMA
NAM MKHA'I KHAMS DER PADMA'I 'DAB MA RNAMS BZHIN DU RIGS BRGYA
RING BA'I NGO BO NYID

KYIS GNAS PA'I SEMS CAN RNAMS SO ZHES PADMA'I 'DAB MA'O, ,DE
RNAMS KYI MTHA' JI SRID PAR BCOM LDAN 'DAS GANG GIS SPYAN BRGYA
RNAMS YIN PA NI PADMA 'DAB MA RGYAS PA'I SPYAN ZHES PA'O, ,RGYAL
BA'I BDAG PO'I LHAN CIG SKYES PA ZHES PA RGYAL BA RNAMS KYI BDAG
PO NI KHYAB PAR BYED PA NYID KYI

PHYIR DRUG PA YE SHES KYI PHUNG PO'O, ,DE YANG 'DI YIN LA SHES
RAB KYI GZUGS DANG LHAN CIG SKYES PAS NA LHAN CIG SKYES PA YANG
STE, DE'I SKU ZHES PA KHYAD PAR RO, ,DUS GSUM PA'I NGO BO 'DZIN
PA'I PHYIR, CHOS TE RTAG PA DANG MI RTAG PA LA SOGS PA DANG BRAL
BA'O, ,DE'I SKU NI PHUNG PO ZHES

@29A *, ,PA'O; ,YANG DAG PAR LONGS SPYAD PAR BYA BAS NA, LONGS
SPYOD RDZOGS PA STE, SEMS CAN THAMS CAD KYI SKAD KYI BDAG NYID
DO, ,SPRUL BAR BYA BAS NA SPRUL PA STE RNAM PA THAMS CAD MCHOG
DANG LDAN PA'O ZHES PA'O, ,'O NA SKU RNAMS BSGRUB PAR BYA BA DE
RGYAL BA RNAMS SGRUB

PA POS STONG PA NYID KYI YE SHES BDE BA DAM PA SGRUB PAR BYED PA
RNAMS KYIS SHES PA THA DAD PA NYID KYIS KUN MKHYEN GYI YE SHES
KYI SKU ZHES PA LA SOGS PA BSTAN PAR RIGS NA, DE JI LTAR KUN
MKHYEN YE SHES SKU ZHES BRJOD, JI SKAD DU, GZUGS KYI TSOGS PA
MTHA' YAS PA, ,BDAG

GI SPRUL PA'I SKU MCHOG GO, ,SGRA YI PHUNG PO MTHA' YAS PA,
,BDAG GI LONGS SPYOD RDZOGS SKU MCHOG ,CHOS KYI PHUNG PO MTHA'
YAS PA, ,BDAG GI CHOS KYI SKU RAB BSGRAGS, ,BDE BA'I PHUNG PO
MTHA' YAS PA, ,BDAG GI BDE SKU 'GYUR MED MCHOG ,GONG BU'I PHUNG
PO DE BZHIN SKU, ,

YANG DAG BSAGS PAR YONGS SU BSGRAGS, ,GANG PHYIR SKU RNAMS
BSGRUB BYA SKU'I, ,SEMS CAN KUN MGU SGRUB BYED PA'I, ,STONG NYID
YE SHES BDE DAM PAS, ,SGRUB PO RGYAL BA MIN PAR 'GYUR, ,ZHES SO
ZHE NA, BDEN PA BRJOD MOD, BSGRUB PAR BYA BA RNAMS DANG, SGRUB
PA PO

RNAMS DANG SGRUB PAR BYED PA RNAMS GCIG PA NYID DANG GZHAN NYID
MA YIN NO, ,DE MED PAR 'DI DANG 'DI DE MA YIN NO ZHES PA DE LTAR
MI 'GYUR RO, ,GAL TE BSGRUB PAR BYA BA LA SOGS PA RNAMS GCIG PA
NYID NA DE'I TSE SU ZHIG CI YIS CI ZHIG SGRUB PAR BYED, 'ON TE
GZHAN NYID NA DE'I

TSE SU ZHIG GI CI ZHIG GIS 'BRAS BUR 'GYUR ZHES PA'I DON TO,
,BDE BA CHEN PO'I SKU LA SOGS PA BSGRUB PAR BYA BA YANG MA YIN
TE, SGRIB PA THAMS CAD DANG BRAL BA MED PAR SANGS RGYAS MA YIN
LA, SANGS RGYAS MED NA BDE BA CHEN PO'I SKU LA SOGS PA BSGRUB
PAR BYA'O ZHES PA'I NGES

PA MED PA'I PHYIR KUN MKHYEN YE SHES SKU ZHES PA YANG 'GYUR RO,
,SKU RNAMS KYI MTSAN NYID NI SGRUB THABS KYI LE'UR GANG GSUNGS
PAR 'GYUR BA, RNAM PA THAMS CAD MCHOG LDAN PA'I, ,SKU NI RANG
RANG BSAM PA YIS, ,MOS PA SNA TSOGS SEMS CAN GYIS, ,MTHONG BA
SBRUL PA'I

@29B MTSAN NYID DO, ,SKU GANG SEMS CAN KUN GYI SGRAS, ,SEMS CAN
BSAM PA'I DBANG RNAMS KYIS, ,BDAG GI RDZU 'PHRUL GSAL BYED 'DI,
,LONGS SPYOD RDZOGS PA'I MTSAN NYID DO, ,MI RTAG PA MIN RTAG
PA'ANG MIN, ,GCIG MIN DU MA'I MTSAN NYID MIN, ,DNGOS MIN DNGOS
PO MED

PA'ANG MIN, ,'DI NI RTEN 'BREL CHOS SKU'O, ,STONG NYID SNYING
RJE DBYER MED CING, ,CHAGS DANG CHAGS BRAL RNAM PAR SPANGS,
,SHES RAB MA YIN THABS KYANG MIN, ,'DI NI NGO BO NYID SKU GZHAN,
,ZHES SO, ,DA NI GZHAN DE NI GZUGS SO ZHES GSUNGS PA'I PHYIR,
GZUGS 'GOG PA'I

MTSAN NYID CAN SA LA SOGS PA'I KHAMS DANG DBANG PO RNAMS DANG,
DE'I RIGS CAN RNAMS KYANG SGRIB PA MED PA NYID CES PA STONG PA
LNGA PA SKU BZHI'I BDAG NYID TSANGS PA'I GNAS BZHI DANG, RNAM
PAR THAR BA BZHI GCIG TU 'DRES PAR GYUR PA, BDEN PA BZHIS RAB TU
PHYE BA, BYANG

CHUB KYI SEMS ZHES BYA BA LA TSIGS SU BCAD PA BZHIS BSTOD PA
GSUNGS PA, STONG PA NYID CES PA LA SOGS PA'O, ,GANG SHES RAB
THABS KYIS BDAG NYID RAL 'BYOR BYANG CHUB SEMS ZHES BYA BA DE LA
PHYAG 'TSAL NAS ZHES PA'O, ,RNAL 'BYOR DE RDO RJE'I RNAL 'BYOR
DANG, SHES RAB

THABS BDAG NYID CES PA SO SOR 'BREL PAR BYA'O, ,RANG BZHIN MED
LAS STONG PA'O, ,DE MTHONG BA NI STONG PA NYID DO, ,DE YIS NYE
BAR MTSON PA'I YE SHES NI STONG PA NYID KYI RNAM PAR THAR PA
ZHES PA'O, ,DE BZHIN DU SMON PA MED PA LA SOGS PA RNAMS LA YANG
NGO, ,DES YANG DAG PAR

DGA' BA BZHI PA ZAD PA'I PHYIR 'GYUR BA MED PA BDE BA CHEN PO
RANG GI DON PHUN SUM TSOGS PA SNYING RJE'I MTSAN NYID CAN TE,
DBANG PO LAS SKYES PA'I YE SHES NI MA YIN NO ZHES PA YE SHES RDO
RJE'O, ,RNAM DAG CES PA RNAM PAR DBYE BA'I TSIG GO, ,DE KHO NA
LHAN CIG SKYES PA'I SKU SHES RAB DANG

THABS KYI BDAG NYID RNAM PAR DAG PA'I RNAL 'BYOR ZHES PA'O,
,MTSAN MA NI SANGS RGYAS SO BYANG CHUB BO ZHES PA LA SOGS PA'I
RNAM PAR RTOG PA'I SEMS TE RGYU'O, ,STONG PA NYID YIN PA'I PHYIR
RGYU MED PA DE'I PHYIR GANG LA MTSAN MA MED PA DE MTSAN MA MED
PA'I YE SHES DANG MTSAN MA MED PA'I

@30A *, ,RNAM PAR THAR BA'O, ,DES YANG DAG PAR DAG PA GNYID
MTHUG PO ZAD PA LAS GNYIS MED DE RTAG PA DANG MI RTAG PA LA SOGS
PA GNYIS DANG BRAL BA BYAMS PA'I BDAG NYID 'GRO BA'I DON MDZAD
PA RNAM PAR RTOG PA MED PA GCIG TU SEMS ZHES PA THUGS RDO RJE'O,
,DE KHO NA

CHOS KYI SKU SHES RAB DANG THABS KYI BDAG NYID CHOS KYI RNAL
'BYOR ZHES BRJOD DO, ,MTSAN MA MED PA NYID KYI PHYIR RTOG PA MED
PA'I PHYIR, SMON PA STE SMON LAM BDAG SANGS RGYAS SU 'GYUR BAR
BYA'O ZHES PA LA SOGS PA GANG LA MED PA DE SMON PA MED PA'I RNAM
PAR THAR BA STE, DES

DAG PA RMI LAM ZAD PA'I PHYIR, MI ZAD PA STE GZHOM DU MED PA'I
SGRA SEMS CAN THAMS CAD KYI SKAD KYI BDAG NYID KYI BDE BA'I
SNGAGS DGA' BA'I MTSAN NYID CAN TE SEMS CAN THAMS CAD KYI SKAD
RNAMS KYIS SEMS CAN RNAMS DGA' BAR MDZAD PA'I PHYIR DANG YID
SKYO BAR GYUR PA NYID KYI

PHYIR LA THA SNYAD TZAM GYI BDAG NYID NI MA YIN TE, DE NI NYI
TSE BA NYID KYI PHYIR NANG YUL CHUNG BA NYID KYI PHYIR RO ZHES
PA STE, NGAG RNAMS KYI GSUNG RDO RJE'O, ,DE KHO NA LONGS SPYOD
RDZOGS PA'I SKU SHES RAB DANG THABS KYI BDAG NYID GSANG SNGAGS
KYI RNAL 'BYOR ZHES PA'O, ,SMON PA MED PA'I PHYIR

GANG LA DKAR PO DANG DMAR PO DANG SROG DANG THUR SEL DANG RNAM
PAR SHES PA'I MTSAN NYID CAN MNGON PAR 'DU BYED PA MED PA STE,
MNGON PAR 'DUS MA BYAS PA'I RNAM PAR THAR PA STE, DES DAG BA SAD
PA'I GNAS SKABS ZAD PA LAS RDZU 'PHRUL BGROD PA STE, RDZU 'PHRUL
TE NAM MKHAR

'GRO BA LA SOGS PA'I MTSAN NYID CAN GYIS 'GRO BAR BYED PA ZHES
PA STE, DRAG PO NYAMS DANG CHAGS PA DANG ZHI BA LA SOGS PA'I NGO
BO NYID KYIS DRI MA MED PA STE MA 'DRES PA'I BTANG SNYOMS KYI
BDAG NYID DO, ,'O NA 'DI DRI MA MED PA NYID DU MI RIGS TE, DRAG
PO DANG ZHI BA LA SOGS PA'I

GZUGS MTHONG PA'I PHYIR RO ZHEN, BDEN TE DE YANG SEMS CAN RNAMS
KYI RANG GI SEMS KYI SNANG BA LA LAS TE, GANG GSUNG BAR 'GYUR
BA, BSOD NAMS DANG YE SHES KYI SPRUL PA ZHES PA LA SOGS PA'O,
,SKU ZHES PA SKU RDO RJE'O, ,DE KHO NA SPRUL PA'I SKU ZHES RAB
DANG THABS KYI BDAG NYID DBYIBS

@30B KYI RNAL 'BYOR ZHES PA'O, ,DBYIBS ZHES PA RNAM DBYE MED
PA'I TSIG GO, ,DE YANG THOGS PA MED PA MTSAN DANG DPE BYAD 'BAR
BA'O, ,'O NA BCOM LDAN 'DAS KYI SKU MTSAN LA SOGS BAS BRGYAN PAR
'GYUR MOD, THOGS PA MED PAR NI JI LTAR TE, GANG GI PHYIR LHAS
BYIN GYIS SGYOGS 'PHANGS PA'I

RDO BAS MNGON PAR SNANG PA LAS BCOM LDAN 'DAS KYI ZHABS KYI MTHE
BONG LA TSOR BA SKYED PA NYID DO ZHE NA BDEN MOD, 'DI NI SPRUL
PA'I SKU MA YIN GYI 'ON KYANG SPRUL PA'I SPRUL PA STE, 'DI YANG
TSOR BA NI LAS KYI MTHU PHUL DU BYUNG BA BSHAD PA'I DON DU BSTAN
PA NYID DO, ,DE'I PHYIR SPRUL BA'I SKU NI THOGS PA

DANG BCAS PA MA YIN TE, GANG GI PHYIR GZUGS KYI PHUNG PO 'GAG
PA'I PHYIR 'DI MI SRID DO, ,GANG LE'UR 'DI NYID DU GSUNG BAR
'GYUR BA, DE KHO NA LHAN CIG SKYES PA'I SKU STONG PA NYID KYI
RNAM PAR THAR PAS RNAM PAR DAG PA YE SHES KYI RDO RJE KUN MKHYEN
PA SHES RAB DANG THABS KYI BDAG NYID RNAM PAR

DAG PA'I RNAL 'BYOR ZHES PA'O, ,DE KHO NA CHOS KYI SKU MTSAN MA
MED PA'I RNAM PAR THAR PAS RNAM PAR DAG PA THUGS RDO RJE YE SHES
KYI SKU SHES RAB DANG THABS KYI BDAG NYID KYI CHOS KYI BDAG NYID
KYI RNAL 'BYOR ZHES BRJOD DO, ,DE KHO NA LONGS SPYOD RDZOGS PA'I
SKU SMON PA MED PA'I RNAM PAR THAR PAS

RNAM PAR DAG PA GSUNG RDO RJE NYIN MOR BYED PA'I SKU SHES RAB
DANG THABS KYI BDAG NYID SNGAGS KYI RNAL 'BYOR ZHES BSHAD DO,
,DE KHO NA SPRUL BA'I SKU MNGON PAR 'DUS MA BYAS PA'I RNAM PAR
THAR BAS RNAM PAR DAG PA SKU RDO RJE PADMA'I 'DAB MA RGYAS PA'I
SPYAN SHES RAB DANG THABS KYI BDAG NYID

DBYIBS KYI RNAL 'BYOR ZHES BRJOD DO ZHES SO, ,'O NA 'GYUR BA MED
PA SNYING RJER 'GYUR MOD, SNYING RJE DANG YE SHES 'GYUR BA MED
PA ZHES PA'I GSUNGS LAS TE, GNYIS SU MED BA DANG MI ZAD BA DANG
DRI MA MED PA RNAMS KYI BYAMS PA DANG DGA' BA DANG BTANG SNYOMS
SHES PA 'DI LTAR ZHE NA BDEN MOD,

CHOS THAMS CAD RNAM PAR BRTAGS PA LAS DANG SGRIB PA MED PA NYID
LAS, RNAM PAR THAR BA DANG GNAS PA BZHI GCIG TU 'DRES PAR GYUR
PA GNYIS SU MED PA GSAL BAR BYAS TE, JI SKAD DU STONG PA NYID
DANG MTSAN MA MED, ,DE BZHIN SMON PA MED DANG SLAR, ,MNGON PAR
'DUS MA BYAS DE RNAMS, ,RNAM

@31A *, ,PAR THAR PA BZHI RU BSGRAGS, ,SNYING RJE DE BZHIN
BYAMS PA DANG, ,DGA' DANG DE BZHIN BTANG SNYOMS TE, ,DE RNAMS
TSANGS PA'I GNAS BZHI STE, ,CHOS KUN YONGS SU BTAGS PA LAS,
,SGRIB PA MED PA'I CHOS KYIS NI, ,DE YI GNYIS MED BRTAGS PA'O,
,ZHES SO, ,GNYIS

SU MED PA NI TSIG GSUM PO RNAMS KYIS KYANG NGO ZHES BA'O,
,BSGRUB PAR BYA BA'I SKU BZHI RNAMS KYI SGRUB PA PO YANG SEMS
DPA' RNAM PA BZHI'O, ,JI SKAD DU, RDO RJE SEMS DPA' ZHES PA STE,
RDO RJE NI MI PHYED PA STE, SKU DANG GSUNG DANG THUGS KYI BDAG
NYID CES PA'O, ,SEMS DPA' NI SRID PA

GSUM LA GCIG PA NYID CES PA STE SHES BYA'O, ,'DI DAG GCIG PA
NYID MCHOG TU MI 'GYUR BA'O, ,CHEN PO'I SGRAS 'DIR MCHOG TU MI
'GYUR BA STE, DE SA DANG SA RNAMS KYIS KYANG RDZOGS PA'I SEMS
DPA' GANG YIN PA DE SEMS DPA' CHEN PO'O, ,BYANG CHUB STONG PA
NYID DANG SNYING RJE'I

BDAG NYID LA RNAM PAR GNAS PA'I SEMS DPA' NI BYANG CHUB SEMS
DPA'O, ,DAM TSIG NI BYANG CHUB KYI SEMS TE, DE 'DZAG PA MED PA
SEMS DPA'I SGRAS BRJOD DO ZHES BYA BA DAM TSIG SEMS DPA'O, ,SEMS
DPA' BZHI PO 'DI RNAMS KYANG RTZA BA'I RGYUD DU BCOM LDAN 'DAS
KYIS GSUNGS

PA; JI SKAD DU, RDO RJE MI PHYED CES PAR BSHAD, ,'DIR NI DON
CHEN BCOM LDAN 'DAS, ,SEMS DPA' SRID PA GSUM GCIG NYID, ,MCHOG
TU MI 'GYUR BAR BRJOD BYA, ,DE BZHIN MCHOG TU MI 'GYUR RDZOGS,
,SA RNAMS KYIS NI YONGS RDZOGS PA, ,'DOD CHAGS CHEN PO SEMS DPA'
CHE, ,

SEMS CAN THAMS CAD DGA' BAR BYED, ,BYANG CHUB LA GNAS SEMS DPA'
NI, ,BYANG CHUB SEMS DPA' MI G-YO NGES, ,NYON MONGS LA SOGS ZHE
SDANG TSOGS, ,ZHE SDANG CHEN PO SGRA CHE BA, ,DAM TSIG BDUD RTZI
KHU BA STE, ,DE YI 'DZAG MED ZA BA NI, ,DAM TSIG SEMS DPA' TSUL
'DI YIS, ,

GTI MUG BLO YIS GTI MUG SEL, ,ZHES SO, ,SGRUB PA PO BZHI PO 'DI
RNAMS KYI YANG SNYING PO STONG PA NYID KYI YE SHES 'GYUR BA MED
PA ZHES BYA BA SGRUB PAR BYED PAR BSHAD DE, JI SKAD DU, DE LTAR
SEMS DPA' RNAM PA BZHI, ,SKU RNAMS KYIS NI SGRUB PO MCHOG ,BZHI
PO RNAMS KYI SNYING PO GANG, ,STONG

@31B NYID YE SHES MI 'GYUR BA'O, ,ZHES SO, ,BYANG CHUB KYI SEMS
SNGAR BRJOD PA DE KHO NA KHYAB BDAG STE KHYAB PAR BYED PA'O ZHES
DE BZHIN GSHEGS PA RNAMS KYIS GSUNGS TE, JI LTAR BYON PA DE LTAR
GSHEGS PA STE, ,JI SKAD DU, RTZA BA'I RGYUD DU 'GYUR BA'I TSUL
GYIS GTZUG TOR NAS, ,GSANG

BA'I PADMAR JI LTAR 'ONGS, ,GSANG LAS 'GYUR MED BDE BAS KYANG,
,GTZUG TOR PADMAR DE BZHIN GSHEGS, ,ZHES SO, ,DE YANG DNGOS DANG
DNGOS MED ZAD PA STE, RTAG PA DANG CHAD PA LAS NGES PAR GROL
BA'O, ,THOG MA THA MA MED CES THOG MA SKYE BA DANG THA MA 'CHI
BA STE DE DAG GANG LA

MED PA'O ZHES PA'O, ,DE NYID KYI PHYIR RNAM PAR RTOG PA THAMS
CAD DANG BRAL BA'I PHYIR ZHI BA ZHES PA'O, ,DE LTAR RDUL PHRA
RAB KYI CHOS NYID LAS 'DAS PA ME LONG LTA BU LA SOGS PA YE SHES
LNGA'I BDAG NYID RNAL 'BYOR GYIS RTOGS PAR BYA BA STONG PA CHEN
PO YI GE LNGA PA BRTEN PA BYANG CHUB KYI

SEMS 'BYUNG BA THAMS CAD PA DUS GSUM GYI 'JIG RTEN GYI SPYOD PA
LAS GROL BA MCHOG TU MI 'GYUR BA ZAB CING RGYA CHE BA'I NGO BO
RDO RJER RGYAL BA RNAMS KYIS GANG GSUNGS PA DE KHO NA RGYA CHER
'GREL PA MDZAD PA STE, DE DANG 'DI KHO NA MI PHYED CES PA LA
SOGS PA'I KHYAD PAR GYI TSIG RNAMS

KYIS PHYAG RGYA CHEN PO THIG LER MNGON PAR GSAL BAR BYAS TE, MI
PHYED RDO RJE ZHES BSHAD PA, ,YE SHES LNGA YI BDAG NYID MCHOG
,NAM MKHA' LNGA YI NANG THIM PA, ,RANG NYID NAM MKHA' LNGA LTA
BU, ,PADMA'I SNYING PO'I DBUS GNAS PA, ,THIG LER ZHES BYA BGROD
PA SPANGS, ,'JIG RTEN PA MIN

KUN DGA' BYED, ,MCHOG GI BDUD RTZI KHYAD 'PHAGS PA, ,RNAM PA KUN
LDAN RNAM MED PA, ,DE NI RDO RJER YONGS SU BSGRAGS, ,ZHES SO,
,DPAL LDAN DRI MA MED PA'I 'OD KYI RGYUD LA 'JUG PA'I BSHAD
SBYAR MI G-YO BA'I SNYING PO SNANG BAR RDO RJE LA PHYAG 'TSAL
BA'I NGES PA STE DANG PO'O,, ,,DA NI

YE SHES 'GOG PA'I MTSAN NYID CAN TE YE SHES GZHAN NO ZHES PA'I
GSUNG LAS YE SHES KYI KHAMS DBANG PO RNAMS DANG DE'I RIGS CAN
RNAMS KYANG SGRIB PA MED PA NYID CES PA THIG LE STONG PA DRUG PA
YI GE DRUG DANG RIGS DRUG RNAMS GCIG PA THIG LE'I KHAMS CHOS
THAMS CAD KYI GZHI SHES RAB DANG

@32A *, ,THABS KYI RNAL 'BYOR PA RNAM BZHI'I BDAG NYID SKU BZHI
DANG RNAM PA BCU DRUG GCIG TU 'DRES PAR GYUR PA, SAD PA LA SOGS
PA'I GNAS SKABS 'GOG PA'I CHOS CAN RDO RJE BZHI PO SGRIB PA DANG
BRAL BA KUN DU RTOG PA THAMS CAD DANG BRAL BA PHYAG RGYA CHEN PO
LAS YANG DAG PAR

SKYES PA AE WAm GI YI GE LHAN CIG SKYES PA RDO RJE 'DZIN PA LA
TSIGS SU BCAD PA DRUG GIS BSTOD PA GSUNGS PA, SPRUL PA ZHES PA
LA SOGS PA'O, ,LHAN CIG SKYES PA GCIG TU DE KHO NA SKU BZHI DANG
DGA' BA BZHI SGRIB PA MED PA'I SBYOR BA LAS RNAM PA BCU DRUG STE
JI SKAD DU, SKU'I DGA' BA 'GOG

PA LAS SPRUL PA'I SKU STE JI SRID DU YE SHES KYI LHAN CIG SKYES
PA'I YE SHES KYI BAR DU'O, ,ZHES SO, ,SBYOR BA NI STONG PA NYID
DANG SNYING RJE'I BDAG NYID DO, ,DE'I SDOM PA NI 'DUS PA SPRUL
PA LA SOGS PA'I SKU DANG GSUNG DANG THUGS DANG YE SHES RNAMS
KYI'O ZHES PA'O, ,'O NA SKU BZHI RNAMS NI RDZOGS

PA'I SANGS RGYAS KYIS BSTAN PA RANG GZHAN GYI DON PHUN SUM TSOGS
PA'I MTSAN NYID CAN SHIN TU RAB TU GRAGS PA STE, DE LTAR NA SGYU
MA LTA BU'I DBYIBS KYI BDAG NYID SPRUL PA'I SKUS MTHA' YAS PA'I
RDZU 'PHRUL GYIS SEMS CAN 'DUN PAR BYED, 'DUN PAR BYAS PA'I SEMS
CAN RNAMS LA

RANG RANG GI MOS PA LAS SNA TSOGS PA'I SKAD KYIS BDAG NYID LA
LONGS SPYOD RDZOGS PA'I SKUS CHOS STON TO, ,CHOS BSTAN PA'I SEMS
CAN RNAMS KYI PHUNG PO DRUG GI BDAG NYID KYI BYANG CHUB KYI
PHYOGS KYI CHOS SUM CU RTZA BDUN GYI MTSAN NYID CAN CHOS KYI SKU
DNGOS PO DANG DNGOS PO MED PA LA SOGS PA

DANG BRAL BAS, RNAM PAR RTOG PA'I BAG CHAGS KYI DRI MA SBYOR BAR
BYED PA RNAM PAR RTOG PA'I BAG CHAGS KYI DRI MA DAG PA RNAMS
KYANG LHAN CIG SKYES PA'I SKU MCHOG TU MI 'GYUR BA'I BDE BA NI
MTSAN NYID CAN SEMS CAN DANG THUN MONG MA YIN PA 'BRAS BU'I NGO
BO THOB PAR BYED PA NYID YANG DAG PAR RDZOGS PA'I

BYANG CHUB MNGON DU BYED PA ZHES PAS SKU BZHI LA BRTEN MOD,
,RNAM PA BCU DRUG SO SOR SNANG BA JI LTAR ZHE NA, BDEN MOD KUN
'BYUNG GI BDEN PA LA BRTEN NAS BRJOD PA STE, GANG NA GCIG YOD PA
DER BZHI RNAM SO ZHES PAS SKYON MED DO, ,YE SHES KYI LE'UR
GSUNGS PA, 'DOD PA SPRUL PA'I SKUR NI

@32B NGES PAR RAB TU 'GYUR TE, GANG BDAG NI DE YI GSUNG NYID
DO, ,'BAR BA SPRUL PA'I THUGS TE 'DI NI MCHOG GI BDE BA BYED
PA'I YE SHES DAG NI AOdd'A NYID, ,DGA' BA LONGS SPYOD RDZOGS
PA'I SKU STE MCHOG DGA' DANG BCAS KHYAD PAR DGA' BA'I RIM PA 'DI
YIS NI, ,GSUNG DANG THUGS SO LHAN CIG SKYES PA'I DGA'

BA NYID NI BDE 'BYUNG 'DI YIS YE SHES RDO RJER 'GYUR, ,'DAR BA
NYID NI SRID PA GSUM GYIS BTUD PA CHOS KYI SKU STE 'BYUNG BA DE
YI GSUNG DU 'GYUR, ,GNYID YUR NYID NI CHOS KYI THUGS TE GNYID NI
'DI NYID KHO NA'I YE SHES SRID PA'I 'JIGS 'JOMS SO, ,YI GE NYID
NI DAG PA'I SKU STE RANG BZHIN PHAN PA'I

CHA DANG THIG LE N'A DA RIM PA YIS, ,BDE 'BYUNG DAG PA'I SKU YI
GSUNG DANG THUGS DANG YE SHES RDO RJE RNAM GSUM SRID PAR GNAS
PA'O, ,ZHES SO, ,PHYAG RGYA CHEN PO THIG LER YANG, ,SKU DANG
DGA' BA 'DAR BA DANG, ,ZHU DANG KUN DGA' DE BZHIN NO, ,ZHES NI
RNAL 'BYOR DANG PO STE, ,'DOD PA'I DGA'

BA'I NGES PA'O, ,GANG BA DGA' BA DE BZHIN DU, ,BRTAN NYID 'BYUNG
BA MCHOG DE BZHIN, ,ZHES 'DI RNAL 'BYOR GNYIS PA STE, ,MCHOG TU
DGA' BA'I NGES PA'O, ,'BAR DANG DGA' BA THIG LE DANG, ,GNYID YUR
ZHES KHYAD PAR DE BZHIN, ,ZHES 'DI RNAL 'BYOR GSUM PA STE,
,KHYAD PAR DGA' BA'I

NGES PA'O; ,AOdd'A DGA' BA N'A DA DANG, ,RANG BZHIN LHAN SKYES
DE BZHIN NO, ,ZHES 'DI RNAL 'BYOR BZHI PAR BSHAD, ,LHAN SKYES
ZHES PA'I NGES PA'O, ,DGA' BA BCU DRUG BYE BRAG GIS, ,BZHI PO
GSAL BAR BYED PA NYID, ,DE PHYIR THIG LE RIM PAS 'DI'I, ,GTZO
BOR THAMS CAD SLAR YANG

NGES; ,'DOD PA DGA' BA DER RNAMS SHES, ,RO NI GANG PHYIR SHES
RAB SKYES, ,DE PHYIR RANG GI YID KYANG NI, ,'KHYUD PAR MTHONG
NAS GROL MI 'GYUR, ,GANG TSE BCOM LDAN SHES RAB MA, ,CHAGS PA
CHEN POS GANG BA NYID, ,THOB PA DE TSE RANG NYID NI, ,DBYER MED
GANG BA LAS MCHOG GO, ,DE PHYIR RTAG

BA YANG DAG PAR, ,PHYI BCAS NANG NI YUN RING BAR, ,'BAR BAR BYED
PA MCHOG DGA' STE, ,DE TSE SPYI BO NAS 'JU BA'O, ,'BAR BA THIG
LE GSAL 'GYUR BA, ,KHYAD PAR DGA' BA'I MTSAN NYID DO, ,SLAR YANG
GANG TSE LHA MO NI, ,RANG GI BDE BAS YID 'KHRUGS PAS, ,YANG DAG
PHUN TSOGS DE

@33A *, ,YI TSE; ,DE NI AOdd'AR 'GUGS PAR BYED, ,DE YIS BZHI PA
RNAMS GSAL TE, ,LHAN SKYES DGA' BA'I MTSAN NYID DO, ,DE YANG
AOdd'AR BKUG RNAMS KYIS, ,THIG LE'I GTZO BO MTHAR GNAS TE, ,THIG
LE DGA' BA SOGS DBYE BAS, ,LHAN SKYES NYID DO GZHAN PA MED, ,

GANG ZHIG SEMS KYI RANG BZHIN ZHES, ,DE PHYIR KUN DU GNAS PA'O,
,ZHES SO, ,'O NA 'DI LTA BUR GYUR PA'I LHAN CIG SKYES PA SEMS
CAN THAMS CAD LA YOD PA NYID PAS SANGS RGYAS NYID YONGS SU TSOL
BA DGOS PA MED DO ZHE NA, DE'I PHYIR GSUNGS PA SAD PA ZHES PA LA
SOGS PA'O, ,RNAM PAR

RTOG PA DU MA'I DNGOS PO'I 'DU SHES SAD PA'I SEMS KYIS DNGOS PO
MED PA'I SEMS NI SPRUL PA'I SKU PADMA'I 'DAB MA RGYAS PA'I SPYAN
CAN ZHES PA'O, ,SROG GI SKYES PA YOD PA DANG MED PA RMI LAM GYI
SEMS MED PA'I SEMS NI LONGS SPYOD RDZOGS PA'I SKU NYIN MOR BYED
PA'I SKU CAN ZHES PA'O, ,MUN

PAS ZIL GYIS MNAN PA SHIN TU GNYID LOG PA'I SEMS MED PA'I SEMS
NI CHOS KYI SKU YE SHES KYI SKU ZHES PA'O, ,BZLOG PAR DKA' BA'I
'DOD CHAGS KYI DRI MAS GOS PA DBANG PO GNYIS KYIS BDAG NYID BZHI
BA'I SEMS MED PA'I SEMS NI NGO BO NYID KYI SKU THAMS CAD MKHYEN
PA ZHES PA STE,

SKU BZHI'I SGRIB PA RAB TU SPANGS PA'O, ,YE SHES KYI GNAS 'GYUR
BA'I BDE BA'I GZHIR GNAS PA YANG MA YIN TE, AA WA DH'U T'IR
DBUGS 'BAB PA MED PA'I PHYIR RO, ,DKYIL 'KHOR LNGA 'GOG PA'I
BDAG NYID YE SHES LNGA SKYES PA'I PHYIR SEMS KYI GNAS NYID DU
GNYID LOG PA'I GZHIR

DANG 'PHO BA BCU GNYIS 'GAGS PA'I PHYIR NGAG GI GNAS RANG DANG
GZHAN GYI GZHIR DANG, CHA BCU DRUG GI SGRIB PA ZAD PA'I PHYIR
LUS KYI GNAS SAD PA'I GZHIR LHAN CIG SKYES PA GNAS PA YANG MA
YIN NO, ,'BRAS BU DANG RGYU'I 'BREL PA YANG MA YIN TE, JI SKAD
DU, LAS KYI PHYAG

RGYA YONGS 'DOR ZHING, ,YE SHES PHYAG RGYA RNAM PAR SPANGS,
,ZHES SO, ,LAS KYI PHYAG RGYA NI NU MA DANG SKRAR LDAN PA 'DOD
PA'I KHAMS KYI BDE BA'I RGYU'O, ,LAS NI 'O BYED PA DANG 'KHYUD
PA DANG, GSANG BAR REG PA DANG, RDO RJE BSKYOD PA LA SOGS PA BYA
BA'I BDAG NYID CAN NO, ,NGES NYE BAR MTSON

@33B PA'I PHYAG RGYA RTOGS PA'I RGYU'O, ,RTOGS PA NI 'DIR 'GYUR
BA'I BDE BA'I MTSAN NYID DO, ,YE SHES KYI PHYAG RGYA NI RANG GI
SEMS KYIS YONGS SU BRTAGS PA DANG, SNGON RJES SU MYONG BA ZHES
PA JI SRID PA STE, GZUGS KYI KHAMS KYI BDE BA'I RGYU'O, ,YE SHES
NI SNGON DGOD DGOD PA DANG RTZE RTZE BA LA

SOGS PA BSGOM PA'I MTSAN NYID CAN NO, ,RTOGS PA NI 'DIR G-YO
BA'I BDE BA'I MTSAN NYID CAN NO, ,'DI NYID KHO NA MI'I PHYUGS
DPE TZAM LA MNGON PAR ZHEN PAR 'GYUR BA'I BDE BA'I BAG CHAGS LA
MNGON PAR DGA' BA RNAMS KYIS LHAN CIG SKYES PA'I BDE BAS SANGS
RGYAS NYID KYI 'BRAS

BU STER BA PO BRJOD DO, ,DE'I PHYIR DE DGAG PA'I DON DU 'DI
GSUNGS SO ZHES PA'O, ,GAL TE DE LTAR NA GANG LAS 'DI SKYE BAR
'GYUR ZHE NA, GSUNGS PA, PHYAG RGYA CHE LAS YANG DAG SKYES,
,LHAN SKYES GZHAN DANG 'GROGS PA MIN, ,ZHES SO, ,CHEN PO YANG
'DI YIN LA PHYAG RGYA YANG STE,

'DI'I CHEN PO NYID NI RNAM PA THAMS CAD KYI MCHOG YIN PA NYID DE
NYID TSE BA NYID NI MA YIN NO, ,'DIS BYANG CHUB KYI SEMS RDO
RJES RGYAS 'DEBS PAR BYED PAS PHYAG RGYA STE, RTOGS PA NI 'DIR
RANG GI SEMS KYIS YONGS SU BRTAGS PA'I CHOS DANG BRAL BA DU BA
LA SOGS PA SNGON MA CAN RANG GI SEMS KYIS

SO SOR SNANG BA RNAL 'BYOR PAS RTOG PAR BYA BA PRA PHAB PA LTA
BU'O ZHES PA'O, ,'O NA RGYU DANG 'BRAS BU'I DNGOS PO 'BREL PA
NYID LHAN CIG SKYES PAR 'GYUR LA DE LA DE YANG SKYE BO THAMS CAD
KYIS BDE BA CHEN PO NYID DU YANG DAG PAR MYONG ZHING RJES SU
MYANGS PA YANG YIN NO ZHE NA MA YIN TE, DE NI BDE

BA'I 'KHOR BA BA'I BDE BA NYID KYI PHYIR DANG, HA CANG THAL BA'I
SKYON DU 'GYUR BA NYID KYI PHYIR CIS NA LHAN CIG SKYES PA'I BDE
BA NYID YIN ZHES PA'O, ,RANG GI LTA BA'I 'DOD PA MDOR BSTAN PAR
GSUNGS PA, DBANG SKYES BDE BA DE NYID DU, ,THA SHAL MI RNAMS
SMRA BAR BYED, ,BDE BA CHEN PO 'DI NYID DU,

RGYAL BA MCHOG RNAMS GSUNGS MA YIN, ,RTEN CING 'BREL 'BYUNG LAS
BYUNG BA, ,GAL TE BDE BA CHER 'GYUR NA, ,G-YAN PA PHRUG PA LAS
BYUNG DE, ,JI LTAR BDE BA CHEN PO MIN, ,LAS KYI PHYAG RGYA G-YO
CAN GDUG ,YE SHES PHYAG RGYA DE BZHIN TE, ,RNAM PAR RTOG MANG
DOR BYAS NAS, ,PHYAG RGYA CHEN

@34A *, ,PO BRTEN PAR BYOS, ,PHYAG RGYA CHE DANG RAB 'GROGS
PAS, ,SANGS RGYAS RNAMS KYI MI 'GYUR BDE, ,'JIG RTEN GSUM SPYOD
LAS GROL BA, ,JI LTAR DBANG PO LAS SKYES 'GYUR, ,ZHES SO, ,'O NA
PHYAG RGYA CHEN PO LAS SKYES PA NYID KYI PHYIR LHAN CIG SKYES PA
DANG RGYU DANG BCAS PA

NYID LA PHYAG RGYA CHEN PO YANG RGYU NYID DO, ,DE LTAN NI GNYIS
KA YANG RGYU DANG 'BRAS BU LAS MA 'DAS SO, ,DE'I PHYIR LAS KYI
PHYAG RGYA DANG YE SHES KYI PHYAG RGYAR 'GYUR MOD, ,PHYAG RGYA
CHEN PO YANG NGO ZHES PAS KHYAD PAR CI ZHE NA BDEN TE PHYAG RGYA
CHEN PO NI PRA PHAB PA'I RANG BZHIN CAN NO ZHES PA 'DI'I PHYIR

PHYAG RGYA CHEN PO RGYU LAS SKYES PA NYID MA YIN LA, PHYAG RGYA
CHEN PO LAS SKYES PA LHAN CIG SKYES PAR 'DOD CING, RGYU LAS
SKYES PA NI MA YIN TE, GANG GI PHYIR RGYU PHYAG RGYA CHEN PO MA
SKYES PA NYID KYI PHYIR 'BRAS BU LHAN CIG SKYES PA ZHES BYA BA
YANG JI LTAR 'DIR RGYU LAS SKYES PAR 'GYUR BAR 'OS

ZHES PA'O, ,DE NYID KYI PHYIR RGYU DANG 'BRAS BU'I DNGOS PO MED
PA'I PHYIR PHAN TSUN GYI PHYAG RGYA YANG SRID PA MA YIN TE, 'DIR
NI SHES RAB KYI GZUGS BRNYAN PHAN TSUN RGYAS BTAB PAR DE'I TSE
'GYUR TE GAL TE SKYE BA DANG 'JIG PA'I MTSAN NYID CAN DU 'GYUR
NA'O, ,'DI KHO NA CI'I PHYIR MI 'GYUR

ZHEN BRJOD PAR BYA STE, DNGOS PO MED PA LAS BYUNG BA'I MTSAN
NYID CAN NYID KYI PHYIR SHES RAB 'DI'I GZUGS BRNYAN JI LTAR SKYE
BA YIN, SHES BYA MA LUS PA MTHONG BA'I PHYIR JI LTAR 'JIGS PA
YIN ZHES PA'O, ,GANG YANG SHES BYA MA LUS PA MTHONG BA DE'I
PHYIR PHYI ROL GYI NGO BO LAS MA YIN LA DE'I

PHYIR; RANG NYID BDAG NYID LA BYA BA 'GAL BA'I PHYIR, CI LAS
PHAN TSUN RGYAS BTAB PAR 'GYUR ZHES PA'O, ,GAL TE DE LTAR NA
PHYAG RGYA CHEN PO MA SKYES PA NYID KYI PHYIR 'BRAS BU YANG MI
SRID PAS CHOS MA SKYES PA 'GA' ZHIG GI YANG 'BRAS BU CI YANG SUS
KYANG NYAMS SU MYONG BA MED DO ZHE NA,

BDEN MOD JI LTAR MA SKYES PA MO GSHAM GYI BU MO DANG RMI LAM GYI
DUS SU YANG DAG PAR SBYOR BA NA BDE BA NYAMS SU MYONG BAR 'GYUR
BA DE DANG 'DRA BA NAM MKHA' LAS BYUNG BA'I GZUGS BSTEN PA LAS
'BRAS BU'I NGO BO LHAN CIG SKYES PA'I BDE BA RNAL 'BYOR PA RNAMS
KYIS RANG RIG PAR 'GYUR BA

@34B NYID DO; ,SHES RAB DANG THABS KYI DBANG PO LAS MA SKYES PA
PHYAG RGYA CHEN PO LAS SKYES PA NAM MKHA' LTA BU SGRIB PA SPANGS
PA, 'BYUNG PO THAMS CAD LA GNAS PA NI DE KHO NA NYID MA RIG PA
RNAMS KYIS RIG PAR BYA BA NI MA YIN NO ZHES PA'O, ,DBANG MDOR
BSTAN PAR GSUNGS PA, ,SHES RAB RGYU LAS

MA BYUNG ZHING, ,SHES RAB RGYU LAS BYUNG BA 'BRAS, ,SHES RAB
RGYU LAS MA SKYES PHYIR, ,SHES RAB LAS SKYES RGYUS SKYES MIN,
,ZHES RGYAS PAR RO, ,GAL TE DE LTAR NA DKYIL 'KHOR GYI 'KHOR LO
LA SOGS PA 'DI'I RGYUD 'GYUR RO ZHE NA, GSUNGS PA, RNAM RTOG CES
PA'O, ,RNAM RTOG

BSGOM PA NI ZLA BA DANG, NYI MA DANG, RDO RJE YONGS SU GYUR PA
LA SOGS PA'I DKYIL 'KHOR BSGOM PA YIN LA, DE LAS 'DAS PA NI SHIN
TU RGAL BA STE, NAM MKHA' LAS BYUNG BA NYID KYI PHYIR RO, ,RGYU
DANG 'BRAS BU MED PA'I PHYIR, ,PHYAG RGYA CHEN PO MI 'GYUR BA
SHES RAB YE SHES SO, ,YUL DANG

DBANG PO DANG RNAM PAR SHES PA 'GAG PA'I PHYIR BDE BA DBANG PO
MED PA'O, ,GZUNG BA NI PHYI ROL GYI SHES BYA YIN LA DE RNAM PAR
SPANGS PA STE, RDUL PHRA RAB KYI CHOS NYID LAS 'DAS PA NYID KYI
PHYIR RO, ,PHYI ROL GYI SHES BYA MED PA'I PHYIR DE'I 'DZIN PA PO
RNAM PAR RTOG PA'I PHYIR

'DZIN PA RNAM PAR SPANGS PA'O, ,DE NYID KYI PHYIR BSGOM PAR BYA
BA DANG, SGOM PA PO'I RNAL 'BYOR MED PAS NA DBYIBS NI MTSAN DANG
DPE BYAD LA SOGS PAS BRGYAN PA'I SKU YIN LA DE LAS KYANG NGO,
,BSGOM PA DANG BRAL BA'I PHYIR RTOG PA NI BRTAGS PA STE, DE YANG
SKAD CIG GI

RNAM PAS YONGS SU RDZOGS PA'I LHA LA SOGS PA'I MTSAN NYID CAN
NO, ,NGAG 'DAS PA'I PHYIR NA BRJOD PA NI NGAG GI BYA BA YIN LA
DE RNAMS KYIS RNAM PAR SPANGS PA'O ZHES PA'O, ,'O NA DE LTAR
SGRIB PA THAMS CAD SPANGS PA LHAN CIG SKYES PA'I BDE BA NI CI'I
MTSAN NYID CAN DU 'GYUR, DPE

THAMS CAD LAS 'DAS PA MTSAN NYID MED PA NI SHES PAR NUS PA YANG
MA YIN NO ZHE NA GSUNGS PA DRI ZA'I ZHES SO, ,DRI ZA'I GRONG
KHYER NI 'PHROG BYED ZLA BA'I GRONG NYID DU RAB TU GRAGS SO, ,DE
YANG RES 'GA' 'GA' ZHIG TU RDUL DANG KHUG RNA DANG DU BAS
'KHRUGS PA'I RI'I MTHA'I PHYOGS LA

@35A *, ,SOGS PAR SO SOR SNANG BA'O, ,GANG GI RNAM PA DRI ZA'I
GRONG KHYER GYI RNAM PA DANG 'DRA BA'O ZHES PA STE SKYE BO THAMS
CAD PA'I MTSAN NYID GSUNGS SO, ,PRA PHAB PA NI KHAMS GSUM GYI
DON KUN NAS MTHONG BA'I MTSAN NYID CAN NO, ,DE'I RANG BZHIN DANG
'DRA BAR GANG GI RANG

BZHIN YIN ZHES PA STE, RNAL 'BYOR LAS BYUNG BA'I MTSAN NYID
GSUNGS SO, ,JI SKAD DU, JI LTAR PRA PHAB ME LONG LA, ,GZHON NU
MAS MTHONG GZHI MED SKYES, ,DE BZHIN 'DAS DANG MA 'ONGS CHOS,
,MKHA' LA DE NYID RNAL 'BYOR PAS, ,GAL TE YOD PA'I GZUGS MTHONG
NA, ,GANG GI

GDONG BA CIS MI MTHONG, ,GAL TE MED PA'I GZUGS MTHONG NA, ,RI
BONG RVA NI JI LTAR MIN, ,GZHAN GYI MIG GIS MI MTHONG ZHING,
,RANG GI MIG GIS MTHONG MIN PA, ,SKYE BA MED PA MTHONG BA NI,
,GZHON NU MA YI BU JI BZHIN, ,ZHES TE MTSAN NYID GNYIS SU KUN
RDZOB TU'O, ,BZLOG PAS NI

MTSAN NYID MED PA KHO NA STE, RANG RIG PAR BYA BA NI 'DI NI
BSTAN PAR BYA BA DANG STON PA PO DANG STON PA LAS 'DAS PA NYID
KYI PHYIR RO ZHES PA'O, ,PHYAG RGYA CHEN PO THIG LER YANG, ,KUN
RDZOB RNAM PA'I GZUGS KYIS NI, ,CHU THIGS BZHIN DU YANG DAG
GNAS, ,DAM PA'I DON DU BLTA BYA MIN, ,

BLTA MIN MA YIN GNYIS KA'ANG MIN, ,RANG GI RIG BYA MCHOG ZHI BA,
,DNGOS DANG DNGOS MED ZAD PAR BYED, ,DE NYID CHEN PO MCHOG 'DI
NI, ,DNGOS DANG DNGOS MED BDAG NYID ZHI, ,ZHES SO, ,'O NA DE
BZHIN GSHEGS PAS GSUNGS PA, ,PHUNG PO DANG KHAMS DANG SKYE MCHED
MED NA, DBANG PO

GNYIS SBYOR BA DANG BRAL BAR SHES RAB YE SHES RANG RIG PAR BYA
BAR MI 'GYUR TE, 'PHO BA MED PA NYID KYI PHYIR RO ZHES PA MA YIN
NAM, JI LTAR RNAL 'BYOR RANG GI SEMS KYI SNANG BA LA RANG GI
SEMS KYI RJES SU 'BREL PAR BYAS NAS RANG GI SEMS SGRIB PA MED
PAR BYED CING 'GYUR BA MED PA'I BDE

BA CHEN PO'I YE SHES NYAMS SU MYONG BAR BYED DE, RDUL PHRA RAB
TSOGS PA'I LUS MED PA'I PHYIR RO, ,'DI NYID NI PHYIN CI LOG PA
STE LHAS SBYIN BDAG NYID KYI PHRAG PA LA ZHON NAS GRONG KHYER DU
'GRO'O ZHES PA'I NGAG BZHIN ZHES 'DIR 'GA' ZHIG GI BSAM PA
'BYUNG BAR 'GYUR TE, DE'I PHYIR BRJOD

@35B PAR BYA'O, ,'DIR GANG RMONGS PA RNAMS KYI BRJOD PAR BYA BA
RDUL PHRA RAB TSOGS PA'I BDAG NYID CAN PHUNG PO DANG KHAMS DANG,
SKYE MCHED RNAMS MED PAR SEMS TZAM GYIS SHES RAB YE SHES RANG
RIG PAR BYA BAR MI 'GYUR RO ZHES PA DE MA YIN TE, GANG GI PHYIR
ZHE NA GLO BUR BA'I SEMS KYI BAG CHAGS

KYI DBANG LAS SO, ,'DIR PHUNG PO DANG KHAMS DANG, SKYE MCHED CES
PA SEMS KYI BAG CHAGS GLO BUR BA STE, DE'I DRIN GYIS SEMS LA BDE
BA DANG SDUG BSNGAL GYI SEMS KYI BAG CHAGS 'JUG GI DON DAM PAR
RNAM PAR DPYAD NA LUS 'DI LA NYE BAR 'TSE BA PHRA MOS NI MA YIN
NO ZHES PA'O, ,'DIR RDUL PHRA

RAB TSOGS PA'I BDAG NYID KYI LUS NI RMI LAM GYI GNAS SKABS NA
KUN NAS LHUNG STE GNAS LA 'DI LA NYE BAR 'TSE BA CHUNG NGU CUNG
ZAD YOD PA MA YIN NO, ,GANG GI SEMS LA SDUG BSNGAL RAB TU 'JUG
PA 'DIR 'JIG RTEN PA RNAMS LA RAB TU GRAGS PA STE, GNAS SKABS DE
NYID DU SEMS KYI BAG

CHAGS KYI BDAG NYID KYI LUS GZHAN RDUL PHRA RAB TSOGS DANG BRAL
BA YUL GZHAN DU 'GRO BAR SO SOR SNANG BA STE DE YUL GZHAN DU
SONG BA'I LUS LA CHOM RKUN LA SOGS PA RNAMS KYIS GNOD PA BYAS
PAR GYUR PA NA NYE BAR 'TSE BA DES SEMS LA SDUG BSNGAL RAB TU
'JUG GO, ,SDUG BSNGAL

DES DU'O, ,DE 'DI RMAD DU BYUNG BA CHEN PO STE LUS MED CING CHOM
RKUN LA SOGS PA RNAMS MED PAR SEMS LA RANG GIS RIG PAR BYA BA'I
SDUG BSNGAL 'JUG PA'O, ,DE BZHIN DU RMI LAM DU 'DOD PA CHEN PO
NYE BAR LONGS SPYAD PA RNAMS KYI SEMS LA BDE BA RAB TU 'JUG GO,
,DE KHO NA NGO MTSAR BA STE,

LUS MED CING 'DOD PA LONGS SPYOD PA RNAMS MED PAR YANG RANG RIG
PAR BYA BA BDE BA'I SHES PA SEMS CAN RNAMS KYI SEMS LA RAB TU
'JUG PA'O, ,NYI TSE BA'I SHES PA DE NYID KYANG MKHAS PA RNAMS
KYIS RNAM PAR DPYAD PAR MI NUS NA 'KHOR BA'I BAG CHAGS LAS 'DAS
PA MYA NGAN LAS 'DAS PA'I

BAG CHAGS LAS BYUNG BA RNAL 'BYOR PA'I RANG RIG PAR BYA BA KUN
DU BZANG PO MI 'GYUR BA'I BDE BA CHEN PO'I YE SHES RMONGS PA
RNAMS KYI RNAM PAR DPYAD PAR NUS PA LTA CI SMOS ZHES PA MCHOG TU
MI 'GYUR BA'I YE SHES GRUB PA'O, ,LHAN CIG SKYES PA 'DI NYID AE
WAm YI GE SHES RAB THABS

@36A *, ,BDAG NYID RNAL 'BYOR DU GNAS PA'O ZHES PAS RIM PAS TE
AE YIG NI SHES RAB THIG LE STONG PA YI GE DRUG PA CHOS KYI
'BYUNG GNAS DMIGS PA DANG BCAS PA'I STONG PA NYID KYI BDAG NYID
DRI ZA'I GRONG KHYER GYI RNAM PA CAN PRA PHAB PA'I RANG BZHIN
CAN RTEN YE SHES ZHES PA'O, ,

WAm YIG NI LUS DANG NGAG DANG YID KYI BDAG NYID THABS STONG PA
CHEN PO YI GE LNGA PA 'GYUR BA MED PA'I NGO BO DMIGS PA MED PA'I
SNYING RJE'I BDAG NYID BRTEN PA RNAM PAR SHES PA'O ZHES PA'O,
,DE AE PRAm GI YI GE'I BDAG NYID YE SHES DANG RNAM PAR SHES PAS
BYIN GYIS BRLABS PA 'GRO BA'I DON BYED

PA PO SANGS RGYAS BCOM LDAN 'DAS THAMS CAD MKHYEN PA SGRIB PA
THAMS CAD LAS NGES PAR GROL BA 'JIG RTEN PA DANG 'JIG RTEN LAS
'DAS PA'I CHOS STON PA PO LHA DANG LHA MA YIN DANG MI RNAMS KYI
STON PA MCHOG TU THUGS BRTZE BA CAN RGYU MED PAR MNYES GSHIN PA
CAN SRID PA GSUM

GYI BLA MA ZHES PA'O, ,DE LTAR NA, 'DI RNAMS RNAM PA DRUG TU
BRJOD, ,MI 'GYUR YE SHES TSOR BA DANG, ,RNAM SHES GZUGS DANG 'DU
BYED DANG, ,'DU SHES PHUNG PO DE RNAMS RIGS, ,YE SHES ME DANG
NAM MKHA' SA, ,RLUNG CHU RNAMS KYI RIM PA BZHIN, ,YID MIG RNA BA
LUS DANG SNA, ,

LCE RNAMS KYI YANG DE BZHIN NYID, ,SGRA RO CHOS KYI DBYINGS DANG
DRI, ,REG BYA KHA DOG RNAMS KYI YANG, ,RDO RJE KUN GYI GCIG NYID
DE, ,SHES RAB SKU 'GYUR MED DANG BCAS, ,ZHES PA RGYAL BA RNAMS
KYIS LHAN CIG SKYES PA GSUNGS SO, ,DE BZHIN DU 'BUM PHRAG LNGA
PA MNGON PAR

BRJOD PAR, SHES RAB THABS BDAG DE BZHIN DU, ,SKU YI RDO RJE
GNYIS MED RNAMS, ,DRUG TU BYAS NAS KHAMS RNAMS DANG, ,DE BZHIN
YUL DANG DBANG PO RNAMS, ,BYA DANG LAS DBANG RNAMS KYANG STE,
,GNYIS MED NYID KYIS YANG DAG GNAS, ,SANGS RGYAS RNAMS KYI SDOM
PA NI, ,AE

WAm YI GER SO SOR GNAS, ,ZHES SO, ,DA NI SHES RAB DANG THABS KYI
MTSAN NYID KYI DBYE BA SNGON MA CAN PHYAG 'TSAL BA GSAL BAR BYED
PA GSUNGS PA, PHRA RAB RDUL ZHES LA SOGS PA'O, ,YUL DANG RNAM
PAR BRAL BA NYID KYI PHYIR, ,RDUL PHRA RAB NI DBANG PO LAS 'DAS
PA'I DON TE DE YANG 'DI

@36B YIN LA CHOS KYANG STE, DE'I DNGOS PO DE LAS 'DAS PA NI
THOGS BCAS KYI GZUGS 'DAS PA'I PHYIR RO ZHES PA'I DON TO, ,PRA
PHAB PA'I RANG BZHIN NI YID LA PHYI ROL GYI SHES BYA LTAR GZHON
NU MA'I ME LONG LA SOGS PA 'ANG KHAMS GSUM PA SO SOR SNANG BA
GANG YIN PA STE, DE SEMS KYI SNANG BA

TZAM NYID KYI PHYIR GANG LA YOD PA NI PRA PHAB PA'I RANG BZHIN
CAN TE DE LA STE, THAMS CAD DU RNYOG PA MED PA LA'O, ,SGYU MA'I
RANG BZHIN NYID KYI PHYIR, ,RNAM PA THAMS CAD MCHOG LDAN PA,
,DAG PA DNGOS DANG RANG GI SEMS RO GCIG PAR GYUR BA LA'O, ,DE
LTAR YUL LAS 'DAS PA'I PHYIR DANG,

RNAM PAR RTOG PA'I SEMS DANG BRAL BA'I PHYIR PHYI DANG NANG GCIG
PA'I NGO BO SA GSUM GYI RNAM PA THAMS CAD YONGS SU GYUR PA'I
SEMS NI DRI MA DANG BRAL BA'I NOR BU BZHIN TE, GZUGS BRNYAN SO
SOR 'DZIN PA'I ME LONG LA STE, RNAL 'BYOR PA RNAMS KYI'O ZHES
PA'O, ,'DI NYID PHYAG RGYA CHEN PO ZHES

PAR BRJOD DE, RNAL 'BYOR PA'I RGYUD LA RTOGS PA'I DON GCIG YANG
DAG PAR RIG PAR BYED PA'I PHYIR RO, ,'DI'I CHEN PO NYID NI SA
BCU'I DBANG PHYUG NYID SGRUB PAR BYED PA'I PHYIR RO, ,PHYAG RGYA
CHEN PO 'DI KHO NA NI YANG DAG PAR RDZOGS PA'I SANGS RGYAS KYI
SA THOB PAR BYED PA'I PHYIR, RGYAL BA

SKYED PAR BYED PA MO DANG, SNA TSOGS YUM ZHES PA MNGON PAR BRJOD
DO, ,JI SKAD DU, SANGS RGYAS THAMS CAD BSKYED MDZAD MA, ,ZHES PA
STE, DUS GSUM DU 'JUG PA'I RDZOGS PA'I SANGS RGYAS RNAMS PHUNG
PO LNGA LA SOGS PA SGRIB BA MED PA NYID KYIS SKYED PAR BYED PA'I
PHYIR RO, ,RDUL

PHRA RAB TSOGS PA MED PA'I PHYIR DANG, RNAM PAR MI RTOG PA NYID
KYI PHYIR YANG, ,SKYE BA DANG NI 'JIG PA SPANGS, ,ZHES PA STE,
'DIS NI LAS KYI PHYAG RGYA DANG YE SHES KYI PHYAG RGYA YONGS SU
SPANGS PA GSUNGS SO, ,NAM MKHA'I GO SKABS NYID KYI PHYIR DANG
RNAL 'BYOR GYIS RTOGS PAR BYA BA GCIG

BU'I NGO BO NYID KYI PHYIR SPYOD PA STE, SGRIB PA THAMS CAD KYI
GNYEN POR GYUR PA DANG, STONG PA NYID CES PA'I BAR RO, ,KUN DU
BZANG PO'I ZHES PA STE KUN DU STE 'DOD PA DANG, GZUGS DANG GZUGS
MED PA'I KHAMS SU BZANG PO STE, 'JIG RTEN GSUM GYI SPYOD PA'I
GNYEN PO'I BDE BAS RDZOGS PA NYID

@37A *, ,KYI PHYIR THOG MA DANG BAR DANG THA MA RNAMS SU DGE BA
GSUNGS PA STE, BCOM LDAN 'DAS DE NI SPYOD PA DE DANG LDAN PA
STE, GTZUG TOR DANG, DPRAL BA DANG, MGRIN PA DANG, SNYING GA
DANG, LTE BA DANG, GSANG BA'I PADMA NAM MKHA' DANG, RLUNG DANG,
ME DANG, CHU DANG, SA DANG, YE SHES

KYI KHAMS KYI RANG BZHIN RDO RJE BTZUN MO'I BHA GA RNAMS SU DRI
MA MED PA NYID KYI RNAL 'BYOR PA SPYOD DO ZHES PA'O, ,DE NI SNA
TSOGS TE KUN NAS NYON MONGS PA DANG NYON MONGS PA MED PA RNAMS
KYI SGRIB PA DANG BCAS PA SGRIB PA MED PA NYID DU SKYED PA PO NI
SNA TSOGS YUM ZHES BRJOD PAR BYA'O, ,DE NAS DE LA PHYAG

'TSAL BA 'BA' ZHIG TU MA ZAD KYI DUS KYI 'KHOR LO DE LA YANG
ZHES PA'O, ,DUS KYI 'KHOR LO YANG 'DIR YI GE SO SO'I MING CAN
TE, K'A YIG LAS NI RGYU ZHI BA, ,LA YIG LAS NI 'DIR THIM NYID,
,TZA YIG LAS NI G-YO BA'I SEMS, ,KRA YIG LAS RIM BCING LAS SO,
,ZHES PA'O, ,A'A LI

K'A LI SNYOMS 'JUG DANG, ,H'Um PHAt YI GE SOGS SPANGS PA, ,ZHES
PA STE, A'A LI NI AA YIG LA SOGS PA DBYANGS KYI TSOGS PA HA YIG
ZLA BA YIN LA DBYANGS SO SO YANG NGO, ,K'A LI NI KA YIG SOGS PA
GSAL BYED KYI TSOGS PA KshA YIG NYI MA STE GSAL BYED SO SO YANG
ZHES PA A'A LI

DANG K'A LI ZHES PA'O, ,AA SOGS KA SOGS RI BONG CAN DANG NYIN
MOR BYED PA DE DAG GAM, HA YIG DANG KshA YIG DAG GAM AA YIG DANG
PA YIG DAG SNYOMS PAR 'JUG PA GCIG TU BYED PA NI GDAN TE RTEN NO
ZHES PA STE BA YIG GSAL BYED KYI BDAG NYID PADMA'O, ,AA YIG GI
BDAG NYID ZLA BA'I

DKYIL 'KHOR TE HA YIG GI BDAG NYID YANG NA'O, ,RE PHA'I BDAG
NYID NYI MA'I DKYIL 'KHOR TE, ,KshA YIG GI BDAG NYID YANG NA'O
ZHES PA DANG, H'Um YIG YONGS SU GYUR PA RDO RJE'I MTSAN MA YONGS
SU GYUR PA'I LHA'I SKU, KHA DOG DANG PHYAG DANG DBYIBS BRTAGS
PA'I CHOS CAN BRTEN PA'I MTSAN

NYID CAN TE DE SPANGS PA'O ZHES PA'O, ,CI'I PHYIR ZHE NA, MNGON
PAR ZHEN PA'I MTSAN NYID CAN GYI PHYIR DANG 'GYUR BA'I RANG
BZHIN GYI PHYIR RO, ,'DIR AA YIG LA SOGS PA DBYANGS RNAMS DANG
KA YIG LA SOGS GSAL BYED RNAMS TE, 'BYUNG BAR GYUR PA RTEN CING
'BREL PAR 'BYUNG BA RNAMS KYANG

@37B BSTAN BCOS RIG PA RNAMS KYIS MI 'GYUR BAR BRJOD DE, DE
SKAD CIG TU YANG SMRAS PAR MI 'GYUR ZHING MI G-YO STE, GZHAN
GYI GNAS SU MI 'GRO'O ZHES PA MI 'GYUR BA'I SGRAS DBYANGS ZHES
BRJOD DO, ,DE YIS SNGAGS PA NGAN PA 'KHRUL TE MI 'GYUR BA NYID
KYIS DBYANGS KYI TSOGS SAM GSAL

BYED KYI TSOGS 'DZIN NO, ,DON DAM PAR DBYANGS DANG GSAL BYED KYI
TSOGS NI MI 'GYUR BA MA YIN NO, ,JI LTA BUR 'DOD CE NA GSUNGS
PA, 'GYUR BA MED LAS 'KHRUNGS PA'I SKU, ,ZHES PA STE, 'DIR 'GYUR
BA MED PA NI MCHOG TU MI 'GYUR BA'I BDE BA'I YE SHES TE DE LAS
SKYES PAS NA

'KHRUL PA GANG GI PHUNG PO KHAMS DANG DBANG PO LA SOGS PA'I LUS
YIN PA ZHES PA STE, DE BZHIN DU YID SKYOB PAR GYUR PA NYID KYI
PHYIR MCHOG TU MI 'GYUR BA'I YE SHES NI SNGAGS SU YANG BRJOD DO,
,DE BZHIN DU GZHAN NANG RIG PA SHES RAB KYI PHA ROL TU PHYIN MA
RANG BZHIN GYIS 'OD

GSAL BA PHYAG RGYA CHEN MO LHAN CIG SKYES PA'I DGA' BA'I NGO BO
CAN CHOS KYI DBYINGS KYI RGYU MTHUN PA RDZOGS PA'I GNAS SKABS NI
LHAN CIG SKYES PA'I SKU ZHES RGYAL BA RNAMS KYIS GSUNGS LA, RTEN
CING 'BREL PAR 'BYUNG BA'I SPYOD YUL MA YIN PA MCHOG GI DBANG
PO'I SPYOD YUL RDO RJE

SEMS DPA' DANG SANGS RGYAS KYI YUM DE DAG NI MCHOG TU MI 'GYUR
BA'I BDE BA'I RANG BZHIN RDUL PHRA RAB KYI CHOS NYID LAS 'DAS PA
ME LONG LA PRA PHAB PA DANG RMI LAM DANG MTSUNGS PA DAG STE,
MCHOG TU MI 'GYUR BA'I RANG BZHIN GYI PHYIR RO ZHES PA'O, ,'DIR
'GYUR MED RNAMS NI GZUGS

DANG TSOR BA DANG 'DU SHES DANG 'DU BYED DANG RNAM PAR SHES PA
SGRIB PA MED PA RNAMS 'GYUR MED LNGA STE, STONG PA CHEN POR
GSUNGS SO, ,DE BZHIN DU SA DANG CHU DANG ME DANG RLUNG DANG NAM
MKHA'I KHAMS SGRIB PA MED PA RNAMS 'GYUR MED LNGAR GSUNGS SO,
,'GYUR MED DRUG NI MIG DANG RNA BA

DANG SNA DANG LCE DANG LUS DANG, YID SGRIB PA MED PA RNAMS TE
RANG RANG GI YUL 'DZIN PA SPANGS PA RNAMS SO, ,DE BZHIN DU GZUGS
DANG SGRA DANG DRI DANG RO DANG REG BYA DANG, CHOS KYI KHAMS
SGRIB PA MED PA RNAMS KYANG 'GYUR MED DRUG TU GSUNGS TE PHUNG PO
DANG KHAMS DANG SKYE MCHED 'DI

@38A *, ,RNAMS GCIG TU RO MNYAM PAR GYUR PA NI THIG LE STONG
PAR 'GYUR RO, ,THIG LE DE YANG MI 'PHO BAR GYUR PA NA MCHOG TU
MI 'GYUR BAR BRJOD LA MCHOG TU MI 'GYUR BA YANG AA YIG STE AA
YIG LAS YANG DAG PAR BYUNG BA YANG DAG PAR RDZOGS PA'I SANGS
RGYAS SHES

RAB DANG THABS KYI BDAG NYID RDO RJE SEMS DPA' MA NING GI GO
'PHANG LHAN CIG SKYES PA'I SKU ZHES BRJOD DO ZHES PA KUN RDZOB
TU MTSAN NYID KYI DBYE BA STE, BZLOG PAS NI 'DI DAG GI MTSAN
NYID KYI DBYE BA GANG LAS YIN PA'AM, RTEN DANG BRTEN PA'I 'BREL
PA GANG LAS YIN ZHES PA'O, ,DA NI

BSDUS PA'I RGYUD DU STON PA PO LA SOGS PA BSDUS PA'I 'GREL PA
BSGRUB PA'I DON RTZA BA'I RGYUD DU GSUNGS PA'I PHYAG 'TSAL BA'I
SNGON MA CAN ZLA BA BZANG POS GSOL BA BTAB PA TSIGS SU BCAD PA
GNYIS KYIS GSUNGS PA, KUN MKHYEN ZHES PA LA SOGS PA'O, ,SNGON
SHAmBHALA'I YUL

NAS RANG NYID 'ONGS TE, RGYAL PO ZLA BA BZANG PO NYI MA'I 'OD
KYI LHA MO RNAM PAR RGYAL MA'I MNGAL NAS BYUNG BA PHYAG NA RDO
RJE'I SPRUL PA'I SKU GRONG BYE BA PHRAG DGU BCU RTZA DRUG NA
GNAS PA'I RGYAL PO RNAMS KYIS RJES SU BGROD BZHIN PAS DPAL 'BRAS
PHUNG DU DPAL DUS KYI 'KHOR LO'I RGYUD BSTAN PA'I

CHED DU DANG SEMS CAN MTHA' DAG GI NYE BA'I SKAL BA DANG LDAN PA
NYID MTHONG NAS 'JIG RTEN PA DANG 'JIG RTEN LAS 'DAS PA'I DNGOS
GRUB SGRUB PA'I DON DU GSOL BA BTAB PA NI SANGS RGYAL PO ZAS
GTZANG MA'I LHA MO SGYU 'PHRUL CHEN MO'I MNGAL NAS BYUNG BA YIN
PA STE, KUN MKHYEN YE SHES SKU ZHES PA, ,

NYI MA'I SKU CAN KHYAB BDAG STE, ,PADMA'I 'DAB MA RGYAS PA'I
SPYAN, ,SANGS RGYAS DE LA GUS BTUNG NAS, ,'DIS NI STON PA PO
BSDUS SO, ,RDO RJE SENG GE'I KHRIR TE RDO RJE'I DBYINGS LA GNAS
PA STE BZHUGS PA'O ZHES PA 'DIS NI GNAS BSDUS PA'O, ,LHA DANG
LHA MIN GYIS BSTOD CES PA

NI 'KHOR YANG DAG PAR BSDUS PA'O, ,ZLA BZANG GIS GSOL PA ZHES PA
NI GSOL BA 'DEBS PA PO BSDUS PA'O, ,SKU BZHI YI NI BDAG NYID
CAN, ,DE NYID BCU DRUG DBYE BAR LDAN, ,ZHES PA CHOS BSTAN PA
YANG DAG PAR BSDUS PA STE, DGOS PA'I DGOS PA YANG DAG PAR BSDUS
PA YANG NGO

@38B ZHES PA'O, ,RTZA BA'I RGYUD DU GSUNGS PA, STON PA GOO TA MA
STON PA PO, ,GNAS NI DPAL LDAN CHOS KYI DBYINGS, ,'KHOR NI BYANG
CHUB SEMS DPA' SOGS, ,MI BDAG ZLA BZANG ZHU BA PO, ,RGYUD BSTAN
PA NI MI RNAMS KYIS, ,BSOD NAMS YE SHES DGOS PA CAN, ,ZHES PA'O,
,DA NI PHYI DANG LUS DANG

GZHAN DU SGRIB PA MED PA'I CHOS KYIS SEMS KYI RDO RJE SHES RAB
DANG THABS KYI BDAG NYID RDO RJE'I RNAL 'BYOR LA RIM GYIS TSIGS
SU BCAD PA GSUM GYIS BSTOD PA GSUNGS PA, DAG PA ZHES PA LA SOGS
PA'O, ,GANG RDO RJE SEMS DPA' DANG THUGS KYI RDO RJE DPAL DUS
KYI 'KHOR LO DANG PO'I SANGS RGYAS

BCOM LDAN 'DAS TE, SHES RAB DANG THABS KYI BDAG NYID RDO RJE'I
RNAL 'BYOR BCOM LDAN 'DAS DE LA PHYAG 'TSAL NAS ZHES PA'O, ,DE
'DI YANG MNGAL NAS SKYE BA'I BSKYED PA'I RIM PA RNAM PA BZHI
DANG CHOS MI MTHUN PA STE, JI LTAR 'GYUR BA'I MA RIG PAS BSKYED
PA NYID KYI RNAM PAR

SHES PAS BYIN GYIS BRLABS PA NI SKAD CIG GCIG PA'I BDE BA'O, ,DE
NAS DE KHO NA ZLA BA LNGA JI SRID PA NI AA WA DH'U T'IR BDE BAS
RGYAL BA'O, ,DE NAS SOR MO NYI SHU PA JI SRID PA NI CHA SHAS
YONGS SU RDZOGS PA'O, ,DE NAS LO BCU DRUG GI MTSAMS SU BU DANG
BU MO LA SOGS PA MTHA' YAS PA'I

RGYU SKYED PAR NUS PA'O ZHES PA MNGON PAR BYANG CHUB PA BZHI
RNAMS KYIS NI RDO RJE BZHI DANG SKU BZHI'I BDAG NYID BCOM LDAN
'DAS 'JIG RTEN PA'I DNGOS GRUB KHO NAS 'JIG RTEN LAS 'DAS PA'I
'BRAS BU 'BYUNG BA'I CHED DU SNGAGS PA NGAN PA RNAMS SGOM PAR
BYED DO, ,DE DANG CHOS MI MTHUN PA DE NYID

KYIS DAG DANG YE SHES GCIG SBYOR ZHES PA STE, SDEB SBYOR GYI
NGOR DAG PA'I SGRA SNGAR BSTAN TE YE SHES RDO RJE DANG DAG PA'I
SKU DAG GCIG STE GNYIS SU MED PAR SBYOR BA'O, ,DE BZHIN DU THUGS
RDO RJE DANG CHOS KYI SKU LA SOGS PA RNAMS LA'ANG SHES PAR
BYA'O, ,DAG PA YE SHES DANG RNAM PAR SHES

PA'I BDAG NYID THIG LE 'PHO BA MED PA NGO BO NYID KYI SKU NI YE
SHES RDO RJE'I RNAL 'BYOR RDO RJE SEMS DPA' RANG GI DON PHUN SUM
TSOGS PA DON THAMS CAD GZIGS PA STE, SKAD CIG GCIG GIS MNGON PAR
RDZOGS PAR BYANG CHUB PA NYID KYI PHYIR RO, ,SKAD CIG GCIG GIS
MNGON PAR RDZOGS PAR

@39A *, ,BYANG CHUB PA NI 'DIR BRGYA PHRAG DRUG LHAG PA'I STONG
PHRAG NYI SHU RTZA GCIG GI DBUGS YONGS SU RDZOGS PA'I MTSAN NYID
CAN TE, DBUGS KYI 'KHOR LO YONGS SU ZAD PA'I PHYIR RO, ,RTZA
BA'I RGYUD DU YANG, RGYAL DBANG RNAMS KYI SKYE BA'I GNAS, ,MI
'GYUR BA YI SKAD

CIG NA; ,SROG CHEN SEMS NI GNAS GYUR CING, ,SROG RLUNG ZAD PAR
SON PA DANG, ,LHA YI MIG NI SKYES GYUR CING, ,SHA YI MIG GI
TSOGS NYAMS DANG, ,GNYUG MA'I SKYE MCHED NYAMS GYUR CING, ,GZUGS
BRNYAN SKYE MCHED MTHONG BA NA, ,MI DBANG THAMS CAD BDAG GIS
MTHONG,

BDAG LAM MTHONG RTAG TU MED, ,CES SO, ,DE KHO NA CHOS KYI SKU
THUGS RDO RJE'I RNAL 'BYOR SEMS DPA' CHEN POR RANG SANGS RGYAS
LA SOGS PA RJES SU 'DZIN PA PO MCHOG TU MI 'GYUR BA'I BDE BA
STE, RNAM PA LNGA MNGON PAR RDZOGS PAR BYANG CHUB PA NYID KYI
PHYIR RO, ,RNAM PA LNGA MNGON

PAR RDZOGS PAR BYANG CHUB PA NI 'DIR ME LONG LTA BU LA SOGS PA
YE SHES LNGA'I BDAG NYID CAN TE, SA LA SOGS PA'I KHAMS DANG
GZUGS LA SOGS PA'I PHUNG PO SHES RAB DANG THABS KYI BDAG NYID
KYI DKYIL 'KHOR LNGA 'GOG PA'I RANG BZHIN NYID KYI PHYIR RO, ,DE
KHO NA LONGS SPYOD

RDZOGS PA'I SKU GSUNG THUGS RDO RJE'I RNAL 'BYOR BYANG CHUB SEMS
DPA' BDEN DON RNAM PA BCU GNYIS PA BYANG CHUB SEMS DPA' RJES SU
'DZIN PA PO SEMS CAN THAMS CAD KYI SKAD KYIS CHOS STON PA PO STE
RNAM PA NYI SHUS MNGON PAR RDZOGS PAR BYANG CHUB PA'I PHYIR RO,
,RNAM PA NYI SHUS MNGON

PAR RDZOGS PAR BYANG CHUB PA NI 'DIR DBANG PO LNGA DANG YUL LNGA
DANG, LAS KYI DBANG PO LNGA DANG LAS KYI DBANG PO'I BYA BA LNGA
RNAMS SGRIB PA MED PA'I MTSAN NYID 'PHO BA BCU GNYIS 'GOG PAR
GYUR PA'I DNGOS POR SHES PAR BYA'O, ,DE KHO NA SPRUL PA'I SKU
SKU RDO RJE'I RNAL 'BYOR DAM TSIG SEMS DPA'

DE NYID RNAM PA BCU DRUG RIG PA LHA LA SOGS PA RJES SU 'DZIN PA
PO SGYU 'PHRUL GYI DRA BA MTHA' YAS PA RNAMS KYIS SPROS PA'I SKU
CAN TE, SGYU 'PHRUL DRA BAS MNGON PAR RDZOGS PAR BYANG CHUB PA
NYID KYI PHYIR RO, ,SGYU 'PHRUL DRA BAS MNGON PAR RDZOGS PAR
BYANG CHUB PA NI 'DIR CIG CAR MTHA' YAS SHING

@39B MUR THUG PA MED PA'I SGYU MA SNA TSOGS PA SPRUL PA'I MTSAN
NYID CAN TE, LUS KYI DGA' BA LA SOGS PA'I THIG LE BCU DRUG 'GOG
PA LAS SHES PAR BYA'O ZHES PA'O, ,TSIG LHAG MA RNAMS KYI BSHAD
PA SNGAR NYID BRJOD ZIN TO, ,'O NA RDO RJE SEMS DPA' YANG GZHAN
LA DUS KYI 'KHOR LO MCHOG

GI DANG PO'I SANGS RGYAS KYANG GZHAN YIN TE, ZHAL DANG PHYAG
DANG DBYIBS LA SOGS PA THA DAD PA'I PHYIR RO, ,DE JI LTAR THA
DAD PA MED PAR BSTAN CE NA, BDEN MOD DON DAM PA'I BDEN PAS ZHAL
DANG PHYAG LA SOGS PA MED PA'I PHYIR SKYON MED DO ZHES PA'O,
,GANG LE'U 'DI NYID DU GSUNG BAR 'GYUR

BAR 'DOD PA'I DON GYI 'BRAS BU STER BA STE, 'BRAS BU NI 'GYUR BA
MED PA'I BDE BA YE SHES KYI SEMS SO, ,SEMS 'DI GNYIS GCIG PA
NYID NI SHES RAB DANG THABS NI BDAG NYID RDO RJE'I RNAL 'BYOR
DON CHEN PO MCHOG TU MI 'GYUR BA DANG PO'I SANGS RGYAS RIGS MED
PA DUS KYI 'KHOR LO BCOM

LDAN 'DAS RDO RJE SEMS DPAR RGYUD GZHAN THAMS CAD DU RAB TU
GRAGS SO, ,ZHES SO, ,'O NA PHYI ROL DU RAB TU GRAGS PAR 'GYUR DU
CHUG MED NANG GI BDAG NYID LA NYAMS SU MYONG BA MED PAR GRUB PA
JI LTAR YIN ZHE NA, GSUNGS PA, ZHABS GCIG CES PA LA SOGS PA STE,
GTZO BOR BYANG CHUB KYI SEMS

RDO RJE DPAL DUS KYI 'KHOR LO'I ZHABS ZHES PA'O, ,GNAS MED PA
YANG RDO RJE'I GNAS TE LHAN CIG SKYES PA'I BDE BA'I GZHI NYID
KYI PHYIR RO, ,BKOD PA NI BSKYED PA STE MA RIG PA 'GOG PA'I CHED
DU'O, ,RDO RJE NOR BUR TE MI GNAS PA'I MYA NGAN LAS 'DAS PA'I SA
LA'O, ,RDUL DANG NYI MA'I

DKYIL 'KHOR BZHI LA STE YE SHES KYI KHAMS LA'O, ,GCIG NI G-YAS
PA GANG YIN PA'O ZHES PA RKANG PA GCIG GIS MTHIL GNON PA'O,
,GTZUG TOR SRID PA'I BDE BA LAS SHIN TU 'DAS PAR KHU BA RI BONG
CAN LA NI RKANG MA THEB SEN MO SNGAR 'DOD PA'I CHA 'CHAR BA'I
BDAG NYID RNAM PAR

SHES PA'I KHAMS LA GNYIS PA GANG G-YON PA ZHES PA NI TSANGS
PA'I SGO NGA'I RTZE MO GNON PA'O, ,RTAG TU NI DUS GSUM DU'O,
,RDUL PHRA RAB KYI CHOS NYID LAS 'DAS PA NYID KYI PHYIR RIG PA
DANG SHES PA'I GRI GUG GIS BCAD DU MED PA'O, ,RNAM PAR SHES PA'I
CHOS NYID LAS 'DAS PA NYID KYI PHYIR

@40A *, ,GZUNG BA DANG 'DZIN PA'I GRI GUG GIS DBYER MED PA'O,
,BDE BA CHEN PO'I RGYU NYID KYI PHYIR 'DOD PA'O, ,BYA BA BYAS PA
SKAM SAR TE NOR BU LA GNAS PA'O, ,'JIG RTEN GYI SPYOD PA SPANGS
PA'I PHYIR, ,'JIG RTEN GSUM GYIS MCHOD PA STE, ,'KHOR BA'I PHA
ROL GYI MTHA'

GTZUG TOR LA GNAS PA'O ZHES BYA'O, ,'DI SKAD BRJOD PAR 'GYUR TE,
GANG STENG DANG 'OG TU RTZA DRUG GI RANG BZHIN KHAMS DRUG 'GAGS
PA YE SHES KYI SKU CAN BCOM LDAN 'DAS KHAMS GSUM PAS ZHABS KYI
PADMA LA PHYAG BYAS PA, DNGOS PO DANG DNGOS PO MED PA'I BDAG
NYID DKAR PO DANG NAG

PO'I PHYOGS SGRIB PA MED PA NYID KYIS NA STONG PA NYID DANG
SNYING RJE BCO LNGA PA GNYIS KYI BDAG NYID KYI ZHABS ZLA BA DANG
NYI MA'I RANG BZHIN 'KHOR BA DANG MYA NGAN LAS 'DAS PA'I LAM
'GOG PAR BYED PA PO DAG GIS NYA DANG GNAM STONG MNGON PAR KHYAB
PA 'GRO BA'I GTZO BO GCIG PA DE'I ZHABS LA

PHYAG 'TSAL NAS ZHES PA'O, ,SEMS CAN RNAMS NI RNAM PA GZHAN DU
STE, JI SKAD DU, SANGS RGYAS KUN GYI MDZOD SBU YI, ,PADMA ZLA BA
BDUD RTZI NYA, ,NYI RDUL GNAM STONG GSAL BAR TE, ,GTZUG TOR NOR
BU DE DAG CHA, ,ZHES PA STON PA'I RDO RJE'I GNAS, ,LUS CAN KUN
GYI PHYIN CI LOG ,

CES SO; ,GANG 'DI LTAR NANG GI BDAG NYID LA GRUB MOD, ,'DI TZAM
GYIS 'DI'I DON GSAL BA DANG LDAN PA 'THAD PA SGRON MA LTA BU MA
YIN NO ZHE NA GSUNGS PA RLUNG ZHES PA LA SOGS PA'O, ,'DIR SGRIB
PA MED PA'I CHOS LA, 'JIG RTEN GYI KHAMS KYI DKYIL 'KHOR DU
RLUNG DANG ME DANG CHU

DANG SA'I DKYIL 'KHOR TE BZHI RNAMS SGRIB PA MED PA DANG NYID
KYIS NA LNGA'I BDAG NYID BRTAN PA'I KHAMS SGRIB PA MED PA DANG
PADMA'I THA SNYAD KYIS BSTAN PAS KHAMS DRUG GI BDAG NYID CAN GYI
GANG ZAG SGRIB PA MED PA DANG, ZLA BA SGRIB PA MED PA DANG NYI
MA SGRIB PA MED PA DANG DUS ME SGRA

GCAN SGRIB PA MED PA DANG DE'I STENG DU 'DOD CHAGS DANG ZHE
SDANG DANG GTI MUG DANG NGA RGYAL GYI NGO BOS DBANG PHYUG STE
MCHOG LHA DANG, G-YAS SU PHUNG PO DANG NYON MONGS PA DANG 'CHI
BDAG DANG LHA'I BU'I BDUD DE G-YON PHYOGS LHA'O, ,'DI DAG GI
MGO STE SPYI BOR GTZO BO DPAL DUS KYI 'KHOR LO

@40B KHAMS GSUM PA'I 'KHOR LOS SGYUR BA ZHABS G-YON DANG
G-YAS PA SRID PA'I YUM SNA TSOGS YUM STE DE'I ZHABS DANG LHAN
CIG BKOD PA'O, ,PHYAG 'TSAL TE PADMA DKAR PO BDAG GIS NI RGYA
CHER 'GREL BRI BAR BYA'O ZHES 'CHANG BAR 'GYUR BA DANG SPREL LO
ZHES PA'O, ,JI SKAD BRJOD

PAR 'GYUR TE, PHYI ROL DU THUN MONG BAR SRID PA MTHA' DAG LA
MNGON PAR KHYAB PA'I RDO RJE'I RNAL 'BYOR GYI NGO BO NYID DU
GNAS PA'I BCOM LDAN 'DAS BSTOD PA KHYAD PAR DU LUS LA BCOM LDAN
'DAS DE NYID SO SO RANG GIS RIG PAR BYA BA RDO RJE'I RNAL 'BYOR
GYIS RTOGS PAR BYA BA'I DNGOS

PO CHEN PO NYID KYIS GNAS PA STE 'DUS BYAS PA NI MA YIN NO, ,JI
LTAR PHYI ROL DE BZHIN LUS, ,JI LTAR LUS LA DE BZHIN GZHAN,
,ZHES PA'I GSUNG LAS BCOM LDAN 'DAS DE NYID DKYIL 'KHOR DU SEMS
CAN GYI BSAM PAS RDO RJE'I SKU'I RANG BZHIN NYID KYIS GNAS PA'O
ZHES MNGON

PAR BSTOD PA'O, ,DA NI THAMS CAD MKHYEN PA'I YE SHES KYI SPYOD
YUL ZAB CING RGYA CHE BA 'JUG PAR DKA' BA RDO RJE'I RNAL 'BYOR
RAB TU GSAL BAR BYED PA'I RGOD PA YONGS SU SPANG BAR GSUNGS BA,
DE LTAR ZHES PA LA SOGS PA'O, ,DE LTAR DE MA THAG PAR BRJOD BA'I
RDO RJE'I

RNAL 'BYOR GANG ZHIG BSTAN PA STE, RNAM PA THAMS CAD RTOGS PA'I
PHYIR RO, ,BSTAN PAS RANG GIS RTOGS NAS DE LA MOS PA'I LHA DANG
MI RNAMS LA GSAL BAR BYAS PA'O, ,DPAG MED DE MTHA' YAS PA RNAMS
KYIS SO, ,BDE GSHEGS RNAMS KYI SHES PAS 'GYUR BA MED

PA'I TSUL GYIS MDZES PAS TE DRI MA MED PA NYID DU GSHEGS PA'I
YANG JI TZAM DU BGROD PAR BYA BAR GSHEGS PA'I PHYIR TE, RTZA
STONG PHRAG BDUN CU RTZA GNYIS GANG BA'I PHYIR LEGS PAR GSHEGS
PA'O, ,YANG NA 'GYUR BA'I MA RIG PA'I SGRIB PA SPANGS PA'I PHYIR
TE, RIM PA LTAR GZUGS

MDZES PA'I GZHON NU MA BZHIN DANG, LEGS PAR GANG BA'I BUM PA
BZHIN DANG, RIMS NAD LEGS PAR BYANG BA BZHIN DU BDE BAR GSHEGS
PA RNAMS TE DE RNAMS KYIS SO, ,RDO RJE NI STONG PA LNGA'I RTZE
MO CAN NO, ,GSANG SNGAGS KYANG 'GYUR BA MED PA'I BDE BA'I YE
SHES CAN TE THA SNYAD BYAS

@41A *, ,PA'I MTSAN NYID CAN NI MA YIN NO, ,'DI JI LTAR ZHE NA
YID SKYOB PAR 'GYUR BA NYID KYI PHYIR RO, ,JI SKAD DU RTZA BA'I
RGYUD DU GSUNGS PA, ,LUS NGAG SEMS KYI KHAMS RNAMS NI, ,GANG
PHYIR SKYOB PAR GYUR DE'I PHYIR, ,SNGAGS DON SNGAGS KYI SGRA YIS
NI, ,STONG NYID

SNYING RJE 'GYUR MED PA, ,BSOD NAMS YE SHES RANG BZHIN SNGAGS,
,STONG NYID SNYING RJE'I BDAG NYID CAN, ,ZHES PA'O, ,'O NA DUS
KYI 'KHOR LO GANG DU RDO RJE 'DZIN PA SANGS RGYAS BCOM LDAN 'DAS
SA BCU GNYIS KYI DBANG PHYUG RNAMS RDO RJE'I RNAL 'BYOR GYI STON
PA PO DANG GSANG SNGAGS

MKHYEN PA'I BYANG CHUB SEMS DPA' SA BCU PA'I DBANG PHYUG RNAMS
SDUD PAR BYED PA RNAMS YIN NAM, DE LA JI LTAR NA BCOM LDAN 'DAS
BLO GROS ZHAN PAS SMRA BAR 'DOD PA NYID KYIS BDAG NYID SKABS
DBYE BAR 'DOD CE NA, MKHA' LA ZHES PA'O, ,CI ZHES PA GANG DU JI
ZHES DRI BA STE, 'GRO BA

MIN NAM CI STE 'ON KYANG GZHAN LA 'GROS ZHAN PA YANG 'GRO BA
NYID DO ZHES PA'O, ,'DI NI DGONGS PA STE, 'DAB CHAGS CHUNG DU
DANG 'DRA BA DAG GIS BGROD PAR BYE BA NI NAM MKHA'I KHAMS DANG
'DRA BA'I RDO RJE RNAL 'BYOR 'DI'O ZHES PA'O, ,DA NI RGYUD KYI
CHE BA NYID GSAL BAR BYED PA SNGON MA CAN

BDAG NYID RGYA CHER 'GREL PAR BYA BA'I CHED DU YANG DAG PAR
RDZOGS PA'I SANGS RGYAS KYIS DBUGS 'BYIN PA GSUNGS PA, GANG DU
ZHES PA LA SOGS PA STE, GANG DU STE RGYUD KYI RGYAL POR GSUNGS
TE NYE BAR BSTAN TO, ,SRID PA MTHA' DAG STE, 'DU SHES MED 'DU
SHES MED MIN SKYE MCHED NAS

BRTZAMS NAS JI SRID DU DMYAL BA'I MTHAR THUG PA'O, ,GSAL BAR TE
SGRIB PA MED PAR JI LTAR GYUR PA'O ZHES PA BYA BA'I KHYAD PAR
LAS RGYUD KYIR GYAL PO'I RDO RJE'I TSIG RAB TU GSAL BA NYID
BSTAN TO, ,SNGAGS NI RNAM PA GNYIS TE DE BZHIN NYID KYI BRDA
DANG THA SNYAD PA'I BRDA CAN DE DANG BCAS TE

'JUG PA'O, ,RGYAL BA'I DBANG POS TE YANG DAG PAR RDZOGS PA'I
SANGS RGYAS RNAMS KYIS SO, ,A'A LI NI BYANG CHUB KYI SEMS TE
TSIGS SU BCAD PA KHA CIG TU RING PO LA THUNG NGU'O ZHES PA'I
GSUNG LAS SO, ,KYE'I RDO RJE RA NI RING PO STE GSAL BA KHO NA'O,
,JI SKAD DU, ZLA BAR GYUR BA BYANG CHUB

@41B SEMS; ,CHA BCO LNGA YI BDAG NYID CAN, ,A'A LI'I NGO BO BDE
BA CHE, ,RNAL 'BYOR MA RNAMS DE YI CHA, ,ZHES PA STE, BYANG CHUB
KYI SEMS THIG LE 'DZIN PA RNAMS KYI SHES PA'O, ,RGYAL BA'I CHED
DU STE RGAL BA'I CHED DU'O, ,'O NA BRJOD MA THAG PA'I RIM PAS
NUS PA CHUNG BRGYA MTSO CHEN PO

RGAL BAR ZHUGS PA KHYOD KYI PHA ROL TU 'GRO BAR GANG LAS SRID
PAR 'GYUR ZHE NA, 'DI NI BDEN PA KHO NA STE GAL TE DE LA RGAL
BA'I MTHU MED PAR GYUR NA MOD, RGYAL BA BCOM LDAN 'DAS DPAL
SH'AKYA SENG GE'I MTHU STE BYIN GYIS BRLABS PA YANG STE, DE LAS
SO ZHES PA'O, ,RTZA BA'I RGYUD DU

GSUNGS PA, PHRENG 'DZIN TSIGS BCAD SUM CU YANG, ,LHAG PA'I PHYAG
RGYA LE'U LNGAS, ,DPAL LDAN RGYUD DAG RDZOGS PAR NI, ,SMRA BA'I
RGYAL POS STON 'GYUR TE, ,SDUD PAR BYED PA PO YANG 'DI, ,RGYAS
'GREL BYED PA PAD DKAR 'DZIN, ,ZHES SO, ,DE NI NYUNG DU'I RGYUD
SDUD PAR

BYED PA LUNG BSTAN PA GSUNGS PA, GANG ZHES PA LA SOGS PA'O,
,GANG NYUNG DU'I RGYUD GSUNGS PAR LUNG BSTAN TE STOBS BCU PA ZAS
GTZANG GI SRAS POS SNGON TE DANG POR RO, ,GSANG BDAG LA RDO
RJE'I RNAL 'BYOR GSUNGS SHING BSTAN PA MCHOG GI DANG PO'I SANGS
RGYAS STONG PHRAG

BCU GNYIS PA LAS DPAL DUS KYI 'KHOR LO NYUNG DU'I RGYUD KYI
MTSAN CAN TE NGES PA BSTAN TO, ,DON GYI SGO NAS MTHA' DAG STE,
GZHUNG GIS NI NYUNG DU ZHES PA'O, ,'JAM DPAL GYIS TE RGYAL PO
GRAGS PAS SO, ,K'A L'A BAR TE RGYAL PO'I PHO BRANG GANG DU BYANG
CHUB SEMS DPA' RNAMS

KYIS DPAL DUS KYI 'KHOR LO'I DKYIL 'KHOR BZHENGS SHING DE'I SHAR
DU CHOS BSTAN PA'I CHED DU RIN PO CHE'I SENG GE'I KHRI YANG YOD
PA'O, ,THUB PA RNAMS LA STE TSANGS PA'I DRANG SRONG PHYED DANG
BCAS PA'I BYE BA GSUM RNAMS LA'O ZHES PA'O, ,DA NI RGYUD KYI
RGYAL PO LA RGYA CHER 'GREL BA'I

RIM PA GSUNGS PA, RGYAS 'GREL ZHES PA LA SOGS PA'O, ,GANG ZHIG
RGYAS 'GREL RAB TU RGYAS BSHAD CHEN PO'I MTSAN NYID CAN THEG PA
RNAMS KUN DON GSAL BAR BYED CING MDOR STON PA RGYAL PO ZLA BA
BZANG POS BRIS PA STONG PHRAG BCU DRUG PA STE, RTZA BA'I RGYUD
KYI ZHES DON GYIS

@42A *, ,SO; ,DE 'JIG RTEN DBANG PHYUG GI SPRUL PA'I SKU SA
BCU'I DBANG PHYUG PADMA DKAR PO BDAG GIS RDO RJE RNAL 'BYOR LA
PHYAG 'TSAL NAS BRI BAR BYA'O, ,RTZA BA'I RGYUD KYI RJES SU
'BRANG BA STE 'BREL PA LA SOGS PA'O, ,DE LTA NA YANG GZHUNG NI
STONG PHRAG BCU GNYIS

PA STE, 'DI'I TSAD STONG PHRAG BCU GNYIS PA'O, ,RDO RJE'I TSIG
DANG BCAS TE 'JUG PA'I RGYU GANG YIN PA DE 'BYED DE, RNAM PAR
DBYE BA'I NGANG TSUL 'DI'O, ,ZHES PA'O, ,RTZA BA'I RGYUD DU
GSUNGS PA, DE NAS ZLA BZANG RTZA RGYUD LAS, ,KHYOD NI SDUD PAR
BYED PA'O, ,KHYOD NYID RGYAS

'GREL BYAD PA STE, 'DIR NI SEMS CAN YONGS SMIN BYED, ,'JAM PA'I
RDO RJE'ANG NYUNG RGYUD LA'O, ,RGYAS 'GREL BYED PA'ANG PAD 'DZIN
RANG, ,ZHES PA'O, ,DPAL LDAN DRI MA MED PA'I 'OD KYI RGYUD LA
'JUG PA'I BSHAD SBYAR MI G-YO BA'I SNYING PO SNANG BA BRGYA
PHRAG BCU GSUM PAR

RDO RJE 'DZIN PA LA PHYAG 'TSAL BA'I NGES PA STE GNYIS PA'O,,
,,DA NI BYANG CHUB SEMS DPAS MDZAD PA'I RGYA CHER 'GREL MNYAN
PA'I RIM PAS BDAG NYID CHEN PO NYID BSGRAGS PA GSUNGS PA, THOS
NAS ZHES PA LA SOGS PA'O, ,RGYAS 'GREL NI BYANG CHUB SEMS DPAS

MDZAD PA STE, DE NI MNGON SHES THOB RNAMS KYIS, ,BYA YIS MKHAS
RNAMS KYIS MIN NYID, ,CES PA'I GSUNG LAS SO, ,GTZO BO'I STE
BRJOD PAR BYA BA DUS KYI 'KHOR LO YI'O, ,RNAL 'BYOR PA ZHES PA
RNAL 'BYOR LA NGANG TSUL 'DI YOD PA'O ZHES PA'O, ,KYANG GI SGRA
NI 'DIR BSDU BA

LA STE, GZHAN BYIS PA'I MKHAS PA KHYIM GNAS LA SOGS PA 'BA' ZHIG
TU MA ZAD KYI RNAL 'BYOR PAS KYANG STE YANG DAG PA'I YE SHES KYI
LAM DU BA LA SOGS PA'I LAM LA GNAS PAS SO, ,CI BYAS NAS SHE NA
RGYAL BAS GSUNGS PA'I CHO GAS TE DBANG GI LE'UR GSUNGS PA'I RIM

PAS DBANG MCHOG STE SHES RAB YE SHES BLANGS NAS SO, ,RGYUD 'DI
THOS NAS TE NYUNG DU'I RGYUD KYI RGYAL PO'O, ,DE NAS KHENGS PA
RNAM PA DU MA DANG LONGS SPYOD RNAM PAR 'JIG TU BTANG NAS SO,
,BI BHA BA NI 'DIR RNAM PAR 'JIG PA LA STE SEMS KYI KHYAD PAR LA
NI PHUN SUM TSOGS PA'O, ,

@42B SEMS NI SANGS RGYAS NYID KYI CHED DU GTAD DE BSKYED PA'O,
,BLA MA LAS ZHES PA RDO RJE SLOB DPON BRTAG PA'I CHO GAS BRTAGS
PA'I BLA MA'I SKABS LAS SO, ,RNAM PA GZHAN DU NA BRTAG PA'I
MTSAN NYID DANG BRAL BA'I BLA MA MNYES PAR BYAS PAS SLOB MA
RNAMS KYI CHOS LA BZLOG PAR 'GYUR RO, ,

CHOS LAS BZLOGS [?] LAS DMYAL BAR 'GRO'O ZHES PA'O, ,'DI SKAD BRJOD
PAR 'GYUR TE MA 'ONGS PA'I DUS SU BYIS PA'I MKHAS PA SHES PA
NGAN PAS KHENGS PA RNAMS MKHAS PAS MNGON PA'I NGA RGYAL BSKYED
PAR 'GYUR RO, ,MNGON PA'I NGA RGYAL DES DBANG MA BLANGS SHING
RGYUD MA THOS PA'O

NAS 'GREL PA MA BSAMS NAS SLOB DPON MA BSTEN PA RGYUD KYI DON
DANG DBANG GI DON MI SHES PA RNAMS BDUD KYI RIS RNAMS BZHIN DU
SEMS CAN RNAMS KYI BLA MAR GYUR NAS PHYIN CI LOG TU STON PAR
GYUR TO, ,GZHAN GYI BUD MED DANG RDZAS RNYED PAS DMYAL BAR 'GRO
BA LA SPRO BA

RNAMS SO ZHES PA STE, 'DI DGAG PA LHUR LEN PA TSIGS SU BCAD PA
'DI GSUNGS SO ZHES PA'O, ,'O NA DE LTA NA MNGON PAR SHES PA MED
PA RNAMS KYIS RGYA CHER 'GREL BYED NA 'DIR SKYON CI YOD, GANG
GIS NA 'DI BRJOD PAR BYA ZHE NA GSUNGS PA, GANG ZHES PA LA SOGS

PA'O; ,GANG MNGON PAR SHES PA MED PAR RGYA CHER 'GREL PA CHEN PO
STE, DON THAMS CAD MTSON PAR BYED PA RGYAS BSHAD CHEN PO DANG
MDOR BSTAN PA CHEN PO'I MTSAN NYID CAN BYED PA'O, ,DPAL LDAN RDO
RJE THEG PAR ZHES PA DPAL GNYIS SU MED PA'I YE SHES KYIS NYE BAR
MTSAN PA RDO

RJE THEG PAR 'GRO BA'O, ,RDZOGS PA'I SANGS RGYAS KYI THEG PA DE
LA GNAS PA STE ZHON PA'O, ,BSTAN BCOS DU MA'I RNAM RTOG CHOS KYI
SNYING ZHES PA NI BSTAN BCOS TE RTOG GE LA SOGS PA RNAMS KYIS
DBUGS PHYUNG BA'I RNAM PAR RTOG PA STE MI BDEN PA'I SHES PA YANG
NGA, ,DE KHO NA CHOS TE

RANG GI NGO BO'I DON NYE BAR STON PA'I CHU LA YUN RING POR ZHUGS
PA'I GDENGS CAN GYI RKANG PA LTA BU'I SNYING RJE SEMS GANG GI
YIN PA ZHES PA'O, ,DA NI GLANG CHEN LONG BA'I RGYUD LTAR RANG GI
RGYUD NYAMS PAR BYAD PA'O, ,DE'I RGYUD NI YAN LAG BZHI PA'I
DPUNG STOBS DANG LDAN PA'O, ,GNAS PA NI

@43A *, ,BSTAN PA STE DGRA'I RGYUD RGYAL BA'I CHED DU'O, ,GSOD
PAR BYED PAS NA BDUD DE DE'I GNYEN NI PHA DANG MA'I 'BREL PAR
GYUR PA'O, ,RTAG TU NI DUS THAMS CAD DU'O ZHES PA'O, ,DON NI 'DI
YIN TE, RGYA CHER 'GREL BYED PA PO MNGON PAR SHES PA DANG BRAL
BA NYID KYI PHYIR LONG

BA LTA BU BDEN PA MTHONG BA DANG BRAL BA BSTAN BCOS DU MA'I RNAM
RTOG CHOS KYI SNYING CAN NYID KYI PHYIR GLANG PO CHE BZHIN DU
BZLOG PA LA BZLOG PA'I LUS CAN MKHAS PA NYID KYIS DREGS PA DANG
LDAN PA NYID KYI PHYIR MYOS PA BZHIN DU NGA RGYAL CHEN POS
KHENGS PA LAS BDUD KYI PHYOGS SU GYUR PA NI,

'GYUR BA'I BDE BA LA SOGS PA BDUD KYI STOBS RGYAL BA'I CHED DU
GANG GNAS PA'I RGYUD MTHA' DRUG GI MTSAN NYID CAN DBANG BZHI LA
SOGS PA RJOD PAR BYED PA DE RTZA BA DANG BCAS PA RTZAD NAS
DBYUNG BAR 'BAD PA'I RMONGS PA CHEN PO STE, DE DGAG PA'I CHED DU
TSIGS SU BCAD PA 'DI GSUNGS SO, ,

'O NA 'DI LTA BU'I SKYON RNAM PAR SMIN PA'I 'BRAS BU RTZUB PA
CAN MTHONG NAS KYANG RGYA CHER 'GREL BYED PA LA 'JUG PA NI CI
MKHAS PA'I RANG BZHIN CAN DU 'GYUR RAM ZHES DGOS PA LA GSUNGS
PA, MKHAS PA'I ZHES PA LA SOGS PA'O, ,MNGON PA'I NGA RGYAL CAN
NI MKHAS PAR SEMS PA

YIN GYI, ,BDEN PA MTHONG BA NI MA YIN PA'O, ,RGYAL BDAG GSUNG NI
GANG ZHIG THIG LE LAS NI DKAR PO'I RGYUN 'BAB CES PA LA SOGS PA
RNAMS LA DGONGS PA GANG GIS MI SHES PA'I DANG TSUL CAN DE NI
RGYAL BDAG GSUNG NI MI SHES NGANG TSUL LO, ,'GYOD PA DANG SROG
GCOD PA LA

SOGS PA MI DGE BA'I LAM CAN ZHES PA LA NGAN PA'I BYA BA NI NGAN
BYAS TE GANG BSOD NAMS BTANG BA DANG 'JIG RTEN GYIS SMAD PA'O,
,DE'I DNGOS PO NI 'GYOD PA NYID DO, ,SROG GCOD PA NI SROG CHAGS
GSAD PA'O, ,DE DAG KHO NA MI DGE BA'I LAM GYI DANG PO YIN PA'O,
,SOGS PA'I SGRA

LAS MA BYIN PAR LEN PA LA SOGS PA'O, ,DE LA GNAS PA ZHES PA LHAG
MA'O, ,DES NA BUD MED BDE BAS SEMS DRANGS ZHES PA DBANG PO GNYIS
KYIS 'GYUR BA'I BDE BAS GANG GI SEMS DRANGS TE DBANG DU BYAS PA
ZHES PA'O, ,'O NA CHANG GIS KUN DGA' GCIG STE BHA GA NYED PA BU
NI SGRUB

@43B PA'I CHED DU'O GZHAN PA GSUNGS PA MED, ,CES PA LA SOGS PA
DE BZHIN GSHEGS PAS GSUNGS PA YIN NAM ZHE NA, BDEN MOD SGRA JI
BZHIN MA YIN TE, CHANG YANG GZHAN YIN BHA GA YANG GZHAN YIN TE,
PHYAG RGYA CHEN PO'I DNGOS GRUB KYI CHED DU GSUNGS PA'O, ,SGRA
JI BZHIN PAS

KYANG BDE BA 'PHEL BA'I DON DU STE, BDE BA NYAMS PA'I CHED DU MA
YIN NO, ,'DI DPAL LDAN SHES RAB BDE NYAMS SHES PA STE DPAL LDAN
SHES RAB NI PHYAG RGYA CHEN PO'O, ,DE'I BDE BA NI MCHOG TU MI
'GYUR BA'O, ,DE LAS NYAMS PA NI RING DU GYUR PA'O, ,DE LAS RDO
RJE'I TSIG BCOM STE,

BZHI PA LA SOGS PA RDO RJE'I TSIG BCOM PA'O, ,DE NYID KYI PHYIR
PHYI ROL GYI LONGS SPYOD KYIS ZIL GYIS MNAN PA STE DAM PA MA YIN
PA'I BZA' BA DANG BTUNG BA LA SOGS PA LA CHAGS PA'O, ,THEG MCHOG
NI RDO RJE THEG PA LA'O, ,MNGON PAR SHES PA LA SOGS PA MED PAR
RGYA CHER 'GREL

PA BYAS NAS LONG BAS BDAG NYID LHUNG NAS LONG BA GZHAN DMYAL BAR
'JUG GO, ,NI'I SGRA NI GANG GI PHYIR GYI DON TE DE'I PHYIR DE
LTAR CHOS KYI YANG DAG PA'I YE SHES KYI LAM LA GNAS PAR SPRO BA
NI JI LTAR YANG RANG GI CHOS RJES SU SGRUB PA DANG MTHUN PA'I
LAM BOR NAS 'TSO BA'I SDONG PO'I

'BRAS BU ZA BAR BYED PA DE LTAR NI SHES RAB 'CHAL BA'I RANG
BZHIN CAN NI MKHAS PA NYID DU MNGON PA'I NGA RGYAL BSKYED NAS DE
SLAR YANG DE BZHIN DU, KHYOD KYIS SROG CHAGS GSAD PAR BYA, ,ZHES
PA LA SOGS PA'I RDO RJE'I TSIG PHYIN CI LOG TU STON PAR RANG GIS
BYAS PA'I RGYA CHER 'GREL PAS

BZUNG NAS LAM 'DI NI BCOM LDAN 'DAS KYIS THAR PA'I CHED DU
GSUNGS PA'O ZHES SEMS CAN RNAMS LA RGYA CHER SGROGS PAR BYED DE
GANG LAS RANG YANG NYAMS SHING GZHAN YANG NYAMS SU 'JUG PA RANG
NYID ZAB MO'I DON MI SHES PA LA LAM NYAMS PA BZHIN DU LAM YIN PA
NYE BAR STON PA

LAM PHYIN CI LOG LAS BZLOG PAR MI NUS SO ZHES PA'O, ,GAL TE
GZHAN CHOS MTSUNGS PA MA YIN PA RNAMS KYI DMYAL BAR 'GRO BAR MI
RIGS PA MA YIN NAM ZHE NA BDAN [?] MOD GANG RNAMS DES SBYAR BA'I
'GREL BSHAD LAS RDO RJE'I TSIG GI DON PHYIN CI LOG TU THOS SHING
SHES NAS NGED NI SANGS

@44A *, ,RGYAS BCOM LDAN 'DAS KYIS GSUNGS PA'I DON KUN NAS SHES
SO ZHES PA 'DI LTAR MNGON PA'I NGA RGYAL SKYED PAR BYED PA DE
RNAMS KYANG RGYAL BA'I BDAG PO'I GSUNG MI SHES PA'I NGANG TSUL
CAN RTAG TU LONGS PAR GYUR PA RNAMS TE, SNGAR KHO NAR DMYAL BAR
'GRO BA

RNAMS SO ZHES PA 'DI LTA BU LA SOGS PA RNAMS KYANG DGAG PA'I DON
DU TSIGS SU BCAD PA 'DI GSUNGS SO ZHES PA'O, ,GAL TE DE LA MNGON
PAR SHES PA MED PA RNAMS KYIS RGYA CHER 'GREL MI BYA LA BYAS
KYANG STON PA PO RNAMS KYIS BSTAN PAR MI BYA ZHING DE RNAMS
KYANG LAM LAS PHYIN CI LOG

PA DANG BRDZUN DU SMRA BA NYID GZUNG BAR 'OS PA MA YIN PA'I TSIG
CAN RNAMS YIN NA RGYA CHER 'GREL BYED PA PO PHYIN CI MA LOG PA
BDEN PA MTHONG BA RNAMS NI SU RNAMS YIN ZHE NA GSUNGS PA, STON
PAS ZHES PA LA SOGS PA'O, ,RANG GI SGRA'I RNAM GRANGS LA NYID
KYI SGRA YANG YOD DE DE'I PHYIR NYID

DE BDAG NYID KYIS DE GZHAN DANG GZHAN GYIS MA YIN PA'O, ,STON
PAS TE YANG DAG PAR RDZOGS PA'I SANGS RGYAS KYIS SO, ,RDO RJE'I
THEG PAR TE THEG PA CHEN POR RO, ,RGYAL BDAG BDE STER TE LHAN
CIG SKYES PA'I BDE BA SBYIN PA POR RO, ,GANG RGYU CHER 'GREL BA
NYID DANG SDUD PAR BYED PA

NYID DU LUNG BSTAN PA BDAG 'DRA STE SA BCU'I DBANG PHYUG 'JIG
RTEN DBANG PHYUG LTA BU DE RNAMS THAMS CAD NI SANGS RGYAS MTHAR
THUG CES PA SANGS RGYAS BCOM LDAN 'DAS RNAMS KYIS BDAG NYID CHEN
PO SGROGS SO, ,LHA DANG LAG 'GRO MI RNAM SMIN PA'I DON DU STE
SRID PA

GSUM GYI SKYE BO RNAMS KYI SANGS RGYAS NYID KYI CHED DU STE,
TSIG 'JAM POS BSLAB PA'I GNAS SBYIN PA'I RIM GYIS SEMS SHES NAS
DPE'I TSUL GYIS 'DOD CHAGS LA SOGS PA'I SKYON RNAMS RNAM PAR SEL
BA ZHES PA NI SMIN PA'O, ,DE NYID GANG GI DON TE DGOS PA YIN
PA'O, ,PHYI NAS

DKA' THUB KYI BSLAB PA NAS JI SRID DU DON DANG MTHUN PA BSGOMS
PAS SKYON RNAMS RTZA BA NAS 'BYIN PA'O, ,JI SKAD DU NAD PA RNAMS
LA DANG POR SMAN GYI SBYOR BA PHRA MOS SMIN PAR BYED PA LA PHYI
NAS DRAG PO'I RIMS LA SOGS PA'I SKYON RNAMS NGES PAR SGROL BA'O
ZHES SO, ,GANG RNAMS

@44B MNGON SHES LNGA RNAMS KYANG MED PA DE RNAMS KYANG RNYED PA
DANG BKUR STI'I DON DU BDAG CAG RGYAL DBANG YIN ZHES BDEN PA MIN
PA SMRA'O ZHES PA DE'I PHYIR DE RNAMS KYI GANG THAR PA 'DOD PA
RNAMS KYIS MNYAN PAR MI BYA DAD PAR MI BYA YIN LA MI BYA'O ZHES
PA'O, ,GAL TE DE LTA NA 'PHAGS

PA PHYAG NA RDO RJES MDZAD PA'I RGYA CHER 'GREL PAR JI LTAR
GSUNGS TE 'DIR DANG POR BUM PA'I DBANG LA SLOB MA RDO RJE SLOB
DPON DU GYUR PA'O, ,DE BZHIN DU GSANG BA DANG SHES RAB YE SHES
DANG BZHI PA LA YANG NGO, ,SLOB DPON NYID DU GANG ZHIG TU 'GYUR
ZHE NA, RDO RJE SEMS DPA' ZHES

BYA BA'O ZHES SO, ,DE JI LTAR YIN TE DANG POR BUM PA'I DBANG
BSKUR GYIS DBANG BSKUR BA SLOB DPON NO ZHES PA'I GSUNG LAS RGYAL
BA'I DBANG PO NYID DU RIGS SO ZHE NA DE LTA MA YIN TE DBANG
BSKUR BZHI'I RIM PA RNAM PAR GZHAG PA'I DON DU'O, ,DE YANG KUN
RDZOB TU STE DAM PA'I

DON DU NI MA YIN NO, ,JI SKAD DU 'PHAGS PA RDO RJE SNYING POS
MDZAD PA'I RGYA CHER 'GREL PAR GSUNGS PA, JI LTAR BSHAD BA RNAMS
SNANG DANG, ,GCI BA KHU BA'I DAM TSIG NI, ,MI BSKYOD 'OD DPAG
MED YIN PA, ,DE BZHIN SLOB DPON RDO RJE 'DZIN, ,BSHAD GCI KHU BA
PHYAG RGYA RNAMS, ,JI

LTAR SLOB DPON SBYIN PA PO, ,DE BZHIN LUS NGAG YID RNAMS KYIS,
,GRUB PA SBYIN BYED RDO RJE 'DZIN, ,KUN RDZOB DANG NI BZLOG PAS
KYANG, ,SLOB MA RNAL 'BYOR RNAMS KYI YANG, ,DKYIL 'KHOR BYANG
CHUB RTZA BA RU, ,GANG DE SNGON LA PHYI MA MIN, ,DGONGS PA'I
SKAD NI MI SHES SHING, ,

MING TZAM GYIS NI RMONGS PA RNAMS, ,RGYAL BA'I DBANG PO RNAMS
SPANGS NAS, ,DU 'BOD DU NI 'GRO BAR 'GYUR, ,ZHES SO, ,DE LTAR
BYANG CHUB SEMS DPAS MDZAD PA'I RGYA CHER 'GREL PA LA THAR PA
'DOD PA RNAMS KYIS GDAMS NGAG RNAM PAS THOS PA DANG BSAM PA DANG
BSGOM PA

LA SOGS PA RNAMS KYIS MCHOG TU MNGON PAR DANG BAR BYA'O ZHES
PA'O, ,'O NA DE LTAR GANG GIS 'DI KHO NA LA RAB TU DANG BAR BYA
BA BYANG CHUB SEMS DPAS MDZAD PA'I RGYA CHER 'GREL DE LA RNAM
PAR BGRANGS PA'I YON TAN CI ZHIG MTHONG ZHE NA GSUNGS PA SNA
TSOGS ZHES PA LA SOGS

@45A *, ,PA'O; ,MA 'ONGS PA'I DUS KYI TSE NA 'BYUNG BAR 'GYUR
TE SANGS RGYAS PA RNAMS KYI BLO STE SHES PA SNA TSOGS TE RNAM PA
DU MA 'BYUNG BAR 'GYUR TE, RTOG GE LA SOGS PA'I BSTAN BCOS LA
GTAD PA'O, ,SOGS PA'I SGRA CHOS MNGON PA'I MDZOD DANG SHES RAB
KYI PHA

ROL TU PHYIN PA LA SOGS PA'I BSTAN BCOS RNAMS TE DE RNAMS LA SO
SOR GNAS PA'O, ,JI SKAD DU NANG GI LE'UR GSUNGS PA, GANG ZHIG DE
KHO NA NYID GANG ZAG CES BYA LUNG NAS SMRA BA DE NI RANG BZHIN
GYIS BDAG NYAMS, ,KUN RDZOB TU NI DON DU SMRA BA PO YANG DON DAM
MA RIG MED PA RU NI 'DOD

PA'O; ,SRID GSUM MTHA' DAG RNAM PAR SHES PA NYID DU SMRA BA PO
YANG RNAM PAR SHES PAR 'DOD PAR BYED, ,GANG ZHIG STONG NYID
SNYING RJE GNYIS SU MED PAR SMRA PO PHYOGS NYAMS DE NI MA NYAMS
PAR 'GYUR RO, ,ZHES SO, ,SNA TSOGS SU MA ZAD KYI LOG PA YANG
STE, LOG PA'I SHES PA NI CHAD

PA'I STONG PA NYID KYI SHES PA LA SOGS PA'O, ,GZHAN GYI RTOG GE
LA SOGS PA DANG 'GROGS PA'I DBANG LAS TE GZHAN RNAM PAR SHES PA
TSANGS PAR SMRA BA LA SOGS PA RNAMS KYI 'DOD BYA MA YIN PA'I
BSTAN BCOS DANG 'GROGS PA'I DBANG DU GYUR PA NYID KYI PHYIR RO
ZHES PA'O, ,SGRUB

THABS KYI LE'UR GSUNGS PA, SRID GSUM PHRA RAB GZUGS MIN RNAM PAR
SHES PA'O, ,ZHES PA DE BZHIN RNAM PAR SHES PA MED DE SANGS RGYAS
SHES RAB GANG DU'ANG GNAS MA YIN, ,ZHES PA'I TSIG NI SANGS RGYAS
PA RNAMS STON PAR 'GYUR, ,GANG GIS 'GYUR MED DANG BRAL MI RNAMS

KYIS NI STONG PA NYID DE GZUNG NAS STONG PAR LTA BYED PA, ,DE
NAS GTZO BOS GANG ZHIG 'PHO MED LHAN CIG SKYES PA'I LUS KYI BDE
BSNGAGS KYI THEG PAR BSTAN, ,ZHES SO, ,DE'I PHYIR BDAG GIS TE
'JIG RTEN DBANG PHYUG GE SPRUL PA'I SKU PADMA DKAR PO SANGS
RGYAS SRAS POS RGYA CHER 'GREL PA BRI BAR

BYA STE GSAL BAR BYA'O, ,BLO NGAN SKYON NI 'JOMS BYED DE, ,BLO
NGAN SKYON NI 'DIR PHYIN CI LOG PA'I CHOS STON PA YIN LA DE
'JOMS PAR BYED PA'O, ,SU RNAMS KYI ZHE NA 'DOD PA'I YUL LA STE
RDO RJE THEG PA LA LAM STON BYED PA GANG RNAMS TE LAM NI PHYAG
RGYA CHEN PO'I BDAG NYID CAN NO, ,DE RNAMS

@45B KYI'O; ,CI YIS SHE NA, DE'I DE SNA TSOGS PA'I BDAG NYID
KYI BLOS DANG, LOG PA LA SOGS PA'I BDAG NYID KYIS DANG, RTOG GE
LA GTAD PA NYID KYIS DANG, RANG DANG GZHAN GYI BSTAN BCOS RNAMS
DANG, KUN NAS 'GROGS PA NYID KYIS SO ZHES PA STE, TSIGS SU BCAD
PA 'DIS RGYA CHER 'GREL

PA'I SHES BYA'I SGRIB PA RAB TU SPONG BA GSAL BAR BYED PA NYID
GSUNGS SO, ,SHES BYA'I SGRIB PA RAB TU SPONG BA GSAL BAR BYED PA
NYID MED PA BSGOM PAR BYA BA'I LAM GSAL BAR 'GYUR BA MED LA NYON
MONGS PA'I SGRIB PA RAB TU SPANG BA RAB TU GSAL BAR BYED PA MED
PAR BSGOM PA

BSTAN PAR BYA BAR NUS PA YANG MA YIN TE, DE'I PHYIR DE DON DU
GSUNGS PA, 'DOD CHAGS ZHES PA LA SOGS PA STE RGYA CHER 'GREL PA
JI LTA BUR BRI BAR BYA ZHE NA, SKYA BA 'DZIN PA'O, ,GANG DU ZHE
NA DPAL LDAN RDO RJE'I THEG PAR RTAG TU 'KHOR BA'I RGYA MTSO
CHEN PO DANG BRAL BAR RO, ,DE NYID

GSUNGS PA, SRID PA'I CHU GTER LA NI STE, SRID PA'I PHUNG PO LA
SOGS PA'I BDAG NYID DAM KHAMS GSUM PA'O, ,DE NYID CHU GTER TE
CHU DANG GSHER BA ZHES PA RNAM GRANGS SU NANG GI LE'UR RO, ,'DOD
CHAGS MTHA' YAS CHU LA ZHES PA 'DOD CHAGS NI 'GYUR BA'I BDE BA'I
BDAG NYID KYI CHOS

SAM KUN DU SBYOR BA'I BDAG NYID DE, DE KHO NA GANG DU MTHA' YAS
PA'I CHU YIN ZHES PA'O, ,RNAM 'BYED MED DANG ZHE SDANG SBRUL
DANG CHU SRIN 'KHRIG PAR ZHES PA RNAM 'BYED NI GNAS DANG GNAS MA
YIN PA SHES PA YIN LA, DE MED PA NI BRAL BA STE RNAM 'BYED NYAMS
PA ZHES PA'I DON TO, ,ZHE

SDANG NI CHAGS PA DANG BRAL BA'I BDAG NYID KYI CHOS SAM 'BRAL
BA'I BDAG NYID DO, ,DE DAG KHO NA SBRUL DANG CHU SRIN DAG STE
KLU DANG CHU SRIN DAG YIN LA DE DAG GIS DKRIGS PA MNGON PAR
KHYAB PA'O, ,GTI MUG KLONG NI RAB MANG STE, ,GTI MUG NI RMONGS
PA'I BDAG NYID KYI CHOS SAM KUN

DU SBYOR BA DANG 'BRAL BA'I BDAG NYID DO, ,DE KHO NA KLONG YIN
LA DE RAB TU MANG BA STE, RNAM PAR RGYAS PAR RO, ,SONG DANG 'ONG
BA'I NOR GYI DPAL LA BRKAM PA'I RLABS DOGS CAN TE SONG BA'ANG DE
YIN LA 'ONG BA YANG ZHES PA STE, DE YANG DE YIN LA NOR YANG NGO
ZHES PA SKYE BA DANG MDZAD PA'I

@46A *, ,BYANG CHUB KYI SEMS SAM GOS DANG RGYAN LA SOGS PA'O,
,DE'I DPAL NI PHUN SUM TSOGS PA'O, ,BRKAM PA NI 'PHO BA LA MNGON
PAR 'DOD PA'I BDAG GI CHOS SAM RANG GI RDZAS LA CHAGS PAS GNAS
PAR GYUR PA'O, ,DE DAG KHO NA GANG GI RLABS DANG DOGS YIN PA

ZHES PA'O, ,RLABS NI RGYA MTSO'I CHU'I RNAM 'GYUR RO, ,NGOGS NI
'GRAM MO, ,'GYOD SOGS GSOD PA LA SOGS LAS KYI RTA GDONG 'KHOR LO
SGRA DRAG CES PA 'GYOD PA NYID GANG GI DANG PO YIN PA'I LAS
RNAMS TE SOGS PA'I SGRA YIS THE TSOM LA SOGS PA 'CHAD PAR 'GYUR
BA'O, ,

GSOD PA SROG GCOD PA GANG GI DANG PO YIN PA DE RNAMS TE, DE
RNAMS KYANG YIN LA LAS RNAMS KYANG NGO ZHES PA'O, ,DE RNAMS KHO
NA RTA GDONG STE RTA SGO DANG, 'KHOR MO STE CHU RNAMS 'KHOR
BA'O, ,DE DAG LAS DRAG PO STE 'JIGS PAR GYUR PA'I SGRA GANG NA
YOD PA DER ZHES PA'O, ,DE'I

PHYIR NYON MONGS PA'I SGRIB PA SPANGS PA RAB TU GSAL BAR BYED PA
LAS BDE BLAG KHO NAR YANG DAG PAR RDZOGS PA'I SANGS RGYAS NYID
KYI RIN PO CHE 'THOB PA'O ZHES GSUNGS PA, DAM PA'I BDE BA ZHES
PA LA SOGS PA'O, ,RGYA CHER 'GREL PA MNYAN PAR GYUR PA DE NI
'DREN PAR BYED

PAS NA 'DREN PA'O, ,LAM GYIS NI DU BA LA SOGS PAS SO, ,DAM PA'I
BDE BAS ZHES PA KHYAD PAR LA GSUM PA STE, 'DOD PA LNGA LA LONGS
SPYOD PA SNGON MA CAN BDE BA CHEN PO LA 'JUG PAS SHES PA'O,
,CHEN PO RNAMS KYI STE DBANG PO GNYIS KYI BDE BA MNGON PAR 'DOD
PA

MED PA RNAMS KYI'O, ,MYANG 'DAS PHA ROL DON GNYER RNAMS KYI STE,
MYA NGAN LAS 'DA' BA NI MI GNAS PA'I MYA NGAN LAS 'DAS PA YIN LA
DE'I PHA ROL NI PHUL DU BYUNG BA DRI MA MED PA NYID THOB PA STE,
DE DON DU GNYER BA GANG RNAMS KYI NGANG TSUL YIN PA ZHES PA LAS
LA DRUG PA'O, ,MYUR

DU RGAL BA'I CHED DU, ,SHES RAB RLUNG GI DAR GYIS SHES PA BYED
PA LA GSUM PA'O, ,SHES RAB CES PA GZUGS BRNYAN MTHONG BA STE, DE
NYID RLUNG GI DAR RO, ,MYUR 'GRO ZHES PA MYUR DU 'GRO BA'I NGANG
TSUL 'DI'I YIN PA ZHES PA STE, 'DI KHO NA NI 'DI NYID CES TE
'DREN PA NI YANG DAG PAR STON

@46B PAR BYED PA STE YANG DAG PAR STON PAS NA'O, ,YANG DAG YE
SHES YID BZHIN NOR BU'I ZHES PA LAS LA DRUG PA'O, ,YANG DAG PA'I
YE SHES NI PRA PHAB BA LTA BU STE DE NYID YID BZHIN GYI NOR
BU'O, ,'JIG RTEN GSUM GYI BDAG PO NYID STER BA PO'I ZHES PA 'JIG
RTEN GSUM GYI STE LUS

DANG NGAG DANG YID KYI BDAG NYID DE, BZHI PA NYID DANG SANGS
RGYAS NYID CES PA'I BAR RO, ,DE'I STER BA PO'I'O, ,BDUD DANG
NYON MONGS TSOGS 'JOMS MKHAS PA'I ZHES PA BDUD RNAMS DANG NYON
MONGS PA RNAMS KYI TSOGS TE 'DUS PA 'JOMS TE BSHIGS PA LA MKHAS
TE BYANG

BA ZHES PA'O, ,TSIGS SU BCANG PA 'DIS NI 'BRAS BU THOB PA'I RIM
PA GSUNGS SO, ,DE LTAR BYANG CHUB SEMS DPAS MDZAD PA'I RGYA CHER
'GREL PA SKYA BA 'DZIN PA LTA BU STE, DE LTAR NI SKYA BA 'DZIN
PA NA RGYA MTSO CHEN POR SNGAR LEGS PAR BSTAN PAR BYAS PA'I LAM
NGES PAS CHU

YI RAB TU DBYE BA DANG SNGUL [*SBRUL?] DANG CHU SRIN DANG KLONG DANG
RLABS DANG RDZOGS DANG RTA GDONG DANG 'KHOR MO LA SOGS PA RAB TU
BZLOG PA LA MKHAS PA BU GA MED PA LA SOGS PA'I YON TAN DANG LDAN
PA'I GZINGS ZHON PA, RLUNG RAS LA SOGS PA'I THABS RNAMS KYIS BDE
BLAG KHO NAR

LAM BZANG POS MGYOGS PA DANG BCAS PAR DRANGS NAS 'DOD PA'I RIN
THANG MED PA'I YID BZHIN GYI NOR BU RIN PO CHE LA SOGS PA GZINGS
KYI TSONG PA RNAMS LA STON PAR BYED PA, JI LTA BA DE BZHIN DU
'DI YANG NGO ZHES PA'O, ,MNGON PAR SHES PA MED PAS BYAS PA'I
RGYA CHER 'GREL PA LA NI

'DI LTA BU'I MTSAN NYID MI SRID DO, ,DE LTAR NI LAM RIN PO CHE
YONGS SU MI SHES PA'I PHYIR DANG, DE'I SGRIB PA SPONG BA RAB TU
SPANG BA STON PA LAS SHIN TU RING BA NYID KYI PHYIR DANG 'KHOR
BA'I RGYA MTSO'I RANG BZHIN GYI KHYAD PAR MA BSHAD PA'I PHYIR
DANG, 'DOD CHAGS LA SOGS PA GDUG PA'I

RANG BZHIN CAN RNAMS KYI KHYAD PAR DANG RAB TU RGYU BA DANG DBYE
BA RGYAS PAR MA BSTAN PA'I PHYIR DANG, PHYAG RGYA CHEN PO BSGOM
PA LA SOGS PA THABS RNAMS NGES PAR MA BSTAN PA'I PHYIR DANG,
SANGS RGYAS NYID KYI CHED DU DKYIL 'KHOR GYI 'KHOR LO LA SOGS
PA'I LAM NYID DU GSAL BAR

@47A *, ,BYED PA'I PHYIR DANG, 'GYUR BA'I BDE BA BLANG BAR BYA
BA NYID DU SGROGS PA'I PHYIR DANG 'GYUR BA MED PA'I BDE BA NI
RIG PAR BYA BA MA YIN PA'I BDE BA CHEN POR BRJOD PA'I PHYIR
DANG, CHAGS PA CHEN PO'I MES 'GYUR BA MED PA'I BDE BA RDO RJE'I
RNAL 'BYOR GYI BDUD DANG NYON MONGS

PA'I TSEGS THOG MA'I GDAMS NGAG TU SGRUB PAR BYED PA'I PHYIR
DANG, DE'I PHYIR RNAM PA THAMS CAD PA'I YANG DAG PA'I YE SHES
YID BZHIN NOR BU SNA TSOGS PA DANG LOG PA NYID LA SOGS PA'I SHES
PA'I DBYE BAS YANG DAG PAR MTHONG BA MED PA'I PHYIR RO ZHES
PA'O, ,DPAL LDAN DRI MA DANG

BRAL BA'I 'OD KYI RGYUD LA 'JUG PA'I BSHAD SBYAR BRGYA PHRAG BCU
GSUM PA MI G-YO BA'I SNYING PO SNANG BAR BYANG CHUB SEMS DPAS
MDZAD PA'I RGYA CHER 'GREL GYI YON TAN BSGRAGS PA'I NGES PA STE
GSUM PA'O,, ,,DA NI THAR PA 'DOD PA RNAMS KYI LAM GYI SGRIB PA
DGAG PA BRJOD PAR

BYA STE; DE LA LAM YONGS SU SPANGS PA LAM MA YIN PA LA BRTEN PA
NI SRID PAR 'KHYAM PA'I RGYU MTSAN DU TSIGS SU BCAD PA GNYIS
KYIS STON PA GSUNGS PA, DE NYID GCIG PU RDO RJE 'DZIN PA'I PHYAG
RGYA CHEN MO STE ZHES PA, PHYAG RGYA CHEN MO DE NYID GCIG PU STE
GNYIS PA MED PA NI KUN MKHYEN

BDE BA STE 'DZAG PA MED PA'I BDE BA PHUL DU BYUNG BA DRI MA MED
PA NYID KYI NGO BOS STER BAR BYED DO ZHES PA'O, ,PHUNG PO LA
SOGS SGRIB PAS RAB TU DMAN YUL CAN ZHES PA PHUNG PO NI GZUGS LA
SOGS PA RNAMS TE SOGS PA'I SGRAS KHAMS DANG DBANG PO DANG YUL
DANG LUS KYI DBANG PO

DANG BYA BA RNAMS DANG SHES BYA DANG NYON MONGS PA DANG SNYOMS
PAR 'JUG PA'I SGRIB PA RNAMS GZUNG NGO, ,PHUNG PO LA SOGS PA
RNAMS KHO NA SGRIB PA RNAMS SO, ,DE RNAMS KYIS RAB TU DMAN PA'I
YUL NI GZUGS BRNYAN MTHONG BA STE, DE GANG GI YIN PA DE LA 'DI
SKAD CES BYA'O, ,GANG

ZHIG PRA PHAB BRGYAD LTA BU, ,ZHES PA BRGYAD RNAMS KYANG DE
RNAMS YIN LA PRA PHAB PA RNAMS KYANG DE LTA BU STE 'DRA ZHING
MTSUNGS PA GANG YIN PA ZHES PA'O, ,DE GSUNGS PA, ME LONG MTHE
BONG SGRON ME ZLA, ,NYI MA CHU DANG RAL GRI MIG ,PRA 'BEBS 'JUG
PA BRGYAD RNAMS NI, ,RGYAL BA RNAMS

@47B KYIS PRA 'BEBS GSUNGS, ,ZHES SO, ,DE LTAR SEMS KYI SNANG
BA TZAM CHOS KYI DBYINGS NI PHYAG RGYA CHEN MO ZHES BRJOD DO,
,JI SKAD DU YE SHES KYI LE'UR GSUNGS PA, DE'I PHYIR G-YO MED
BDE BA'I SKAD CIG LHAN CIG SKYES PA 'DIR NI CHOS KYI DBYINGS
KYIS STER BYED DE, ,SROG GIS RO MI

'GRO BA RNAMS LA GNAS PA THAMS CAD BKUG CING NYON MONGS BDUD
RNAMS BCOM BYAS NAS, ,RDZU 'PHRUL KUN MKHYEN SA DANG SRID GSUM
BLA MA NYID NI RNAL 'BYOR RNAMS KYI SKYE BA 'DI LA STE, ,LAM DU
ZHUGS RNAMS GAL TE 'CHI BAR GYUR NA DE BZUNG BA LAS SKYE BA
GZHAN

GYIS SO; ,ZHES SO, ,SLAR YANG DE NYID DU GSUNGS PA, SEMS KYI
SNANG BA TZAM STE RANG GI YID LAS SKYES PA ME LONG GI NI GZUGS
BRNYAN LTA BU NYID, ,GANG ZHIG MTHA' DAG RGYAL BA'I SRAS DANG
SANGS RGYAS RNAMS KYIS BSTEN PA RNAL 'BYOR DBANG POS BSTEN BYA
STE, ,YANG DAG YE SHES

ME LCE RAB TU RGYAS PA BDUD TSOGS YUL DANG BCAS PA MTHA' DAG
SREG BYED CING, ,LUS LA CHAGS PA LA SOGS KYANG STE RNAL 'BYOR
RNAMS LA LO YI SBYOR BAS BDE MNYAM STER BAR BYED, ,CES SO, ,DE
STE 'DI LTAR GYUR PA'I PHYAG RGYA CHEN PO BOR NAS SANGS RGYAS
NYID KYI CHED

DU GANG LE LOS NYE BAR BCOM PA STEN PAR BYED CING 'DOD PAR BYED
DE, ,NOR LA CHAGS SHING 'KHYOG PO'I SNYING LDAN ZHES PA STE NOR
LA CHAGS PA YANG 'DI YIN LA 'KHYOG PO'I SNYING YANG STE LAS KYE
PHYAG RGYA'O, ,BRTAGS PA ZHES PA YE SHES KYI PHYAG RGYA'O, ,DE
YIS TE LAS KYI

PHYAG RGYAS SAM RNAM PAR BRTAGS PA'I BLO YE SHES KYI PHYAG RGYAS
DE NI 'PHO BA STE CHAGS PA NYAMS PA'I MTSAN NYID CAN 'THOB PAR
BYED CES PA'O, ,DE'I PHYIR 'GYUR BA'I RNAL 'BYOR LAS 'GYUR BA DE
NYID SANGS RGYAS NYID MCHOG TU MI 'GYUR BA'I BDE BA'I GO 'PHANG
NI MA YIN

NO; ,JI SKAD DU YE SHES KYI LE'UR GSUNGS PA, NIM PA'I SHING LA
DGUN 'BRUM MIN TE DUG LAS BDUD RTZI DANG NI TSANGS PA'I SHING
LAS 'DAM SKYES DANG, ,STONG PA LAS NI MYANG 'DAS BDE BA MI DGE'I
DBANG LAS DGE BA SROG CHAGS GSOD LAS GRUB PA RNAMS, ,PHYUGS
RNAMS

@48A *, ,MCHOD SBYIN LAS NI MTHO RIS MCHOG TU ZHI BA'I GO
'PHANG DBANG PO RNAMS 'GOG PA LAS MIN, ,RIG BYED LAS NI KUN
MKHYEN GSUNG DANG 'GYUR MED MCHOG GI BDE BAR 'GYUR BA MA DAG
SEMS LAS MIN, ,ZHES SO, ,'O NA SANGS RGYAS NYID DU MI 'GYUR MOD,

BSOD NAMS NI CIS BZLOG CE NA GSUNGS PA, SDIG TO ZHES PA LA SOGS
PA'O, ,CHAGS PA NYAMS LAS SDIG PA STE SNYING RJE ZAD PA'I BDAG
NYID LAS SO, ,DE NYID GANG GI PHYIR ZHE NA SHIN TU SDUG MA STE
'DOD LDAN MA MYOS MA LA ZHE SDANG STE, SDANG BAR BYED PA 'DI NI
BYAMS PA ZAD

PA'I BDAG NYID DE, SKYE BO ZHES SO SOR 'BREL LO, ,SDANG LAS GTI
MUG STE YANG DAG PAR BSTAN PA NYAMS PA DGA' BA ZAD PA'I BDAG
NYID DANG RMONGS PA NI BDE BA NYAMS PA'I MTSAN NYID CAN BTANG
SNYOMS ZAD PA'I BDAG NYID CAN NO ZHES PA TSANGS PA'I GNAS BZHI
MED

PA'I PHYIR SDIG PA NYID DE BSOD NAMS GA LA YOD CES PA'O, ,'O NA
'DOD CHAGS 'PHEL BA'I MTSAN NYID CAN SNYING RJE DANG, ZHE SDANG
NYAMS PA'I BDAG NYID CAN BYAMS PA DANG, GTI MUG ZAD PA'I BDAG
NYID CAN DGA' BA 'GYUR BA MED PA DANG, 'GYUR BA MED PA'I

BDE BA'I BDAG NYID CAN BTANG SNYOMS SHES PA 'DI YANG YOD DAM CI
ZHE NA, YOD DE SANGS RGYAS THOB PAR JI SKAD DU, ,LTE BAR LDAN PA
SNYING RJER 'GYUR, ,'KHYUD PA YI YANG BYAMS PA STE, ,DRUNG PA'I
SBYOR BDAG DGA' BA YANG, ,CHAGS PAR BYED PA'ANG DE BZHIN NO,
,GNYIS

DAG TSOGS PA'I SKAD CIG GANG, ,DE BTANG SNYOMS SU BDAG GIS
BSHAD, ,'DI LTAR GYUR PA'I RNAL 'BYOR DANG, ,LDAN PA NAD KYIS JI
LTAR 'JOMS, ,ZHES SO, ,DAM PA MIN PA'I BZA' BA NI, ,SHA LA SOGS
PA DANG DAM PA MIN PA'I BTUNG BA NI CHANG LA SOGS

PA'O; ,SOGS PAS NI GAR DANG GLU LA SOGS PA'I YUL LO, ,DE YIS
SHES PA DAM PA MA YIN PA'I BZA' BA DANG BTUNG BA LA SOGS PA'I
YUL GYIS SEMS LA CO DRIS SHING GANG LAS NYE BAR GSOS PA YANG
DANG YANG DU SHIN TU SDUG MA LAS RAB TU 'JUG STE JI SRID DU SEMS

@48B RMONGS PA'I BAR ZHES PA'O, ,DE LAS BDE BA NYAMS SHING SKYE
BA DRUG STE 'GRO BA DRUG RNAMS SU 'KHOR BAR 'GYUR TE, THUG PA
MED PA NYID DU SKYE BAR 'GYUR TE SDIG PA LAS SO ZHES PA'O, ,DA
NI LAM DON DU GNYER BA RNAMS KYI DON LA RTON PA NYID GSUNGS PA,
SGRA DANG ZHES PA

LA SOGS PA'O, ,SGRA NI LEGS PA'I SGRA SAMYA KA SAm BUDDHA LA
SOGS PA'O, ,SGRA MIN NI SGRA NYAMS PA LHA DANG KLU'I BRDA SPROD
PA LAS PHYI ROL DU GYUR PAS BYAS PA G'A BI ZHES PA LA SOGS PA'O,
,DE RNAMS RNAM PAR DPYAD PA LAS NI CHEN PO STE KHYAD PAR CAN GYI
DON DANG LDAN PA MED

PA'O; ,SNA TSOGS YUL SKAD NGAN PA NI AI TYA PI SO BHA GA B'AN
ZHES PA LA SOGS PA'O, ,CHEN PO RNAMS KYI NI PHYAG RGYA CHEN PO
DON DU GNYER BA RNAMS KYI STE DBANG PO RNON PO NYID KYI PHYIR RO
ZHES PA'O, ,THAMS CAD MKHYEN PA'I GSUNG DE NI SNA TSOGS PA'I
SKAD KYI BDAG NYID,

MCHOG STE BLA NA MED PA'I BDE BA SBYIN PA'O, ,SEMS CAN RNAMS KYI
MOS PA'I SEMS KYI DBANG LAS TE MNGON PAR YID CHES PA BSTAN PA'I
GZHAN GYI DBANG LAS SO, ,SKAD GZHAN NI BRDA SPROD PA LA LHA DANG
KLA LA SOGS PAS BKOD PA'O, ,GANG GIS SGRA RNAMS BRDA SPROD PAR
BYA

ZHING; GTAN LA DBAB PAR BYA BA DE NI BRDA SPROD PA STE SGRA SOGS
RTZOD PA DON GNYER RNAMS KYI'O, ,SOGS PA'I SGRA LAS DON DANG
'BREL BA DANG, NGAG DANG RNAM PAR DBYE BA DANG TSIG DANG YI GE
LA SOGS PA GZUNG PAR BYA'O ZHES PA LEGS PAR SBYAR BA'I SKAD NI
NYI TSE BA NYID DO ZHAS PA'O, ,

'O NA SGRA LAS DON RTOGS PA SGRA NYAMS LAS MA YIN PA MA YIN NAM
ZHEN GSUNGS PA, SGRA NYAMS PA LAS KYANG ZHES PA LA SOGS PA'O,
,KYANG GI SGRA NI RIM PA THA DAD PA LA STE SGRA NYAMS PA LAS
KYANG RNAL 'BYOR PA YIS DON NI 'DZIN PAR BYED DE YUL GYI SKAD LAS
TE, JI SKAD DU,

KAR n'A dA PA'I KAR n'A'I SGRAS, ,RDO DANG RKANG PA BRJOD PAR
BYAS, ,LA LAR 'ON PAR RAB BRJOD DE, ,DE BZHIN RGYUD RNAMS SU
BSTAN PA'O, ,TZOO RA'I SGRA NI 'JIG RTEN 'GAR, ,ZAN GYI DON RAB
RTOGS PAR BYED, ,LA LAR CHOM RKUN PA NYID BRJOD, ,DE BZHIN RGYUD
DU BSTAN PA RNAMS,

@49A *, ,ZHES SO; ,DE BZHIN DU PU RU shE GAndA ZHES PA LA SOGS
PA'O, ,LHAG MA NI GO SLA'O, ,DA NI TSIG 'BRU LA RTON PA DGAG PA
GSUNGS PA, DAM PA'I ZHES PA LA SOGS PA'O, ,DAM PA NI 'JIG RTEN
GSUM RNAMS SU MCHOG GO, ,DON NI DGONGS PA STE PHYAG RGYA CHEN

PO'I LAM MO, ,DE'I DE NYID NI MI 'GYUR BA'I YE SHES SO, ,DE'I
YUL NI RDO RJE'I GNAS TE DE LA ZHES PA'O, ,TSIG 'BRU NI 'DIR
SGRA BZANG PO LA SOGS PA'I BDAG NYID CAN NO, ,LHAG MA NI GO
BLA'O, ,DA NI RNAM PAR SHES PA LA RTON PA NYID DGAG PA GSUNGS
PA, YE SHES ZHES PA LA

SOGS PA STE, NYID KYI SGRA GNYIS KAR YANG SBREL BAR BYA'O,
,BRJOD PAR BYA BA GANG BRJOD PA STE, MNGON PAR BRJOD PAR GYUR PA
NA SGRA DANG SGRA NYAMS PAR 'GYUR RO ZHES BRJOD PAR BYA BA NYID
DU NGES PAR 'GYUR BA DE YE SHES NYID MA YIN NO ZHES PA'O, ,DE NI
THAMS CAD MKHYEN PA'I

GSUNG NYID DU MI 'GYUR TE, DE NI NYI TSE BA STE, NYI TSE LA YOD
PA LHA LA SOGS PAS BKOD PA'O ZHES PA'O, ,DA NI YE SHES LA RTON
PA NYID GSUNGS PA MCHOG TU ZHES PA LA SOGS PA'O, ,GANG ZHIG SHES
RAB YE SHES DANG, ,SHES RAB NI PHYAG RGYA CHEN MO PRA PHAB PA'I
RANG BZHIN CAN YIN

LA; DE NYID YE SHES TE DUS GSUM PA MTHONG BA'O, ,SANGS RGYAS
RNAMS KYI STE MA LUS PA'I NGO BO MTHONG BA RNAMS KYI'O, ,DE NYID
MCHOG TU MI 'GYUR BA, ,BZHI PA'O DE NI SLAR YANG DE BZHIN TE,
,RANG GI PHYAG RGYA CHEN PO RGYAL BAS GSUNGS, ,ZHES PA STE,
MCHOG NI KHAMS GSUM

PAS MCHOD PA'O, ,MI 'GYUR BA NI 'PHO BA MED PA'I BDE BA'O, ,BZHI
PA NI LHAN CIG SKYES PA'I DGA' BA'I THIG LE 'GOG PA'O ZHES PA'O,
,PHYI NAS KHYAD PAR GYI BSDU BA'O, ,DE LAS RANG GI PHYAG RGYA
CHEN PO 'DI RGYAL BAS GSUNGS TE, 'DIR RAB TU GSAL BAR MDZAD DO,
,DE

YANG DE BZHIN NO ZHES PA 'DIS GZHAN DU RNAL 'BYOR LA GDUG PA'I
SLOB DPON GYI 'JIGS PA LAS SHES PA'O, ,'O NA SHES RAB YE SHES
KYI KHYAD PAR BZHI PA'AM MCHOG TU MI 'GYUR BA ZHES PA GCIG GIS
CHOG PA MA YIN NAM, GNYIS KAS DON GCIG RTOGS PAR BYED PA'I

@49B PHYIR RO ZHE NA BDEN MOD, MI'I PHYUGS RNAMS 'BYUNG BAR
'GYUR TE, GANG RNAMS SHES RAB YE SHES NI DKYIL 'KHOR GYI 'KHOR
LO BSGOM PA'I RNAM PAR RTOG PA'I SHES RAB KYI BDE BA BZHI PAR
SEMS SHING DE RNAMS PHYAG RGYA CHEN PO'I YE SHES LAS NYAMS PA
RNAM PAR RTOG PA

YONGS SU MDOR BA LAS DAM PA MA YIN PA'I BLA MA'I GDAMS NGAG LAS
SHES RAB YE SHES MI SHES PA RNAMS 'GYUR BA'I BDE BAS SKYED PA'I
'DZAG PA'I BDE BA SHES RAB YE SHES NYID DU NYE BAR STON PAR
'GYUR RO ZHES PA DGAG PA'I DON DU MCHOG TU MI 'GYUR BA ZHES PA'I
KHYAD PAR

GSUNGS SO, ,GANG RDO RJE'I TSIG SHIN TU MI SHES PA RNAMS BZHI PA
DE YANG DE BZHIN NO ZHES PA'I GSUNG LAS LAS KYI PHYAG RGYA LAS
SKYE BAR 'GYUR BA'I BDE BA GSUM PA NI RGYU DANG 'BRAS BU DBYE BA
MED PA LAS SHES RAB YE SHES SU SEMS PAR BYED DE DBANG PO GNYIS
KYI BDE BAR MNGON PAR 'DOD

PA SLOB DPON MA BSTEN PA MCHOG MI 'GYUR BA'I BDE BA NYAMS PA
PHYUGS RNAMS LAS KYANG PHYUGS TE DE RNAMS KYIS 'GYUR BA'I BDE BA
MED PAR KUN DU BZANG PO SHES RAB YE SHES NYAMS SU MYONG BAR MI
'GYUR RO ZHES GSUNGS PA KHO NA BZHI PA NYID DU 'JIG RTEN RNAMS
'DZIN DU 'JUG GO

ZHES PA 'DI'I DON DU BZHI PA ZHES PA'I KHYAD PAR GSUNGS SO, ,GAL
TE YANG LAS KYI PHYAG RGYA DANG YE SHES KYI PHYAG RGYA ZHES PA
LAS SKYES PA'I 'GYUR ZHING 'DZAG PA'I MTSAN NYID CAN 'DI DE
BZHIN GSHEGS PA'I YE SHES SU 'GYUR NA DE'I TSE, BCOM LDAN 'DAS
KYIS SGYU 'PHRUL DRA BAR,

BCU DRUG PHYED PHYED THIG LE 'CHANG, ,ZHES DANG, DE BZHIN DU,
BSAM GTAN BZHI PA'I MTHA' 'CHANG BA, ,ZHES PA LA SOGS PA 'DI
GSUNGS PA 'DI CI ZHIG ,RGYUD KYI RGYAL POR YANG YE SHES KYI
LE'UR, DE LTAR SEMS NI RNAM BZHI SRID PA GSUM LA GNAS PA SROG
CHAGS RNAMS

KYI THIG LE'I DBUS SU STE, ,RNAL 'BYOR DBANG PO RNAMS KYIS BDE
MNYAM 'BRAS STER KHYAB PAR BYED NI THAR PA'I RGYU RU BSRUNG BAR
BYA, ,THIG LE BTANG NA RNAL 'BYOR RNAMS KYI SKYE BO'I SA BON
MCHOG GI BDE BA SONG LA THAR PA GANG, ,DE PHYIR 'KHOR BA'I BDE
BA'I SKAD CIG 'DI NI

@50A *, ,SDOM BRTZON RNAMS KYIS THAMS CAD DUS SU DOR BAR BYA,
,ZHES SO, ,DE'I PHYIR SHES RAB KYI YE SHES ZHES KYANG SMRA BAR
MI BYA STE, 'DER [*'DIR?] GAL TE SHAS RAB KYI YE SHES 'PHO BA'I MTSAN
NYID CAN SHES RAB KYI RGYU LAS SKYES PA'I 'BRAS BU THABS KYI
SHES RAB YE SHES YIN NA

DE'I TSE THABS KYI RGYU LAS SKYES PA'I 'BRAS BU NI SHES RAB KYI
PHYAG RGYA CHEN PO'I DNGOS GRUB KYI DON DU THABS YE SHES SU
'GYUR RO, ,DE LTAR NA PHAN TSUN LTOS PA NYID KYI PHYIR YE SHES
GNYIS DAG TU 'GYUR RO, ,DE LTAR GNYIS KA'I YE SHES SO SOR GYUR
NA GNYIS SU MED PA'I YE SHES

MED DO, ,GNYIS SU MED PA'I YE SHES MED PA'I PHYIR SANGS RGYAS
NYID KYANG MED PAR 'GYUR TE, RNAM PAR DAG PA MCHOG TU MI 'GYUR
BA'I YE SHES DANG BRAL BA NYID KYI PHYIR RO ZHES SO, ,CIS TE
SHES RAB YE SHES NI SHES RAB YE SHES YIN NA DE'I TSE THABS KYI
YE SHES THABS KYI YE

SHES SO ZHES PA STE SKYON SNGA MA BZHIN NO ZHES SO, ,'O NA GSUM
PA 'GYUR BA'I BDE BA'I MTSAN NYID CAN SHES RAB YE SHES SU MI
'GYUR MOD, RNAM PA GZHAN DU 'GYUR DU CHUG MOD, BCOM LDAN 'DAS
KYI DPE LA 'GYUR BA'I BDE BA 'JIG RTEN RJES SU GZUNG BA'I DON DU
GSUNGS

PA JI LTAR ZHE NA, 'DI NI BDEN MOD, KUN RDZOB TU DPE'I DON DU
GSUNGS PA STE, BZLOG PAS NI 'DI DE BZHIN GSHEGS PA'I YE SHES SU
MI 'GYUR RO ZHES PA'O, ,'DI KHO NA RJES SU 'GRO BA DANG LDOG PA
DAG GIS 'PHAGS PA'I TSIGS SU BCAD PA GNYIS KYIS DPER BYAS NAS

BSTAN PAR GSUNGS PA, ZAG CES PA LA SOGS PA'O, ,GANG GIS DKAR PO
NI BYANG CHUB KYI SEMS SO, ,MA RGYAS PA NI KHA MA BYE BA'O, ,TZU
TA'I 'BRAS BU RGYU CI YIS 'BYUNG STE GANG GIS KYANG MA YIN NO
ZHES PA'I DON TO, ,DE GSUNGS PA, GRUB PA KUN GYI GTER GYUR PA,
,BYANG CHUB

SEMS NI LHUNG 'GYUR BA, ,PHUNG PO RNAM SHES BRGYAL BA NA, ,GRUB
PA SMAD MED GA LA YIN, ,ZHES SO, ,DA LTAR BZHI PA'I GNAS SKABS
KYI SGRIB PA ZAD PA'I BDAG NYID KYI RGYU MED PAR BYIS PA'I RIGS
CAN LAS GZHAN PA NI SANGS RGYAS NYID CES PA'I 'BRAS BU RE BAM
YIN

@50B NO; ,GAL TE DE LTAR NA SKYE BO THAMS CAD NYID 'GYUR BA'I
BDE BA RE BAR BYED CE NA, GSUNGS PA, GANG GIS ZHES PA LA SOGS
PA'O, ,GANG GIS TE SROG CHAGS KYIS 'KHOR BA'I BDE BA'I BAG CHAGS
KYI SA BON GYIS SKYED PA 'DU BYED KYI SDUG BSNGAL LAS TE 'GYUR
BA'I BDE BA LA

CHAGS PA NYID KYI PHYIR RO, ,BYA THAMS CAD SKOM PA NI SA LA GNAS
PA'I CHU TSOL BAR BYED LA, TZ'A tA KA NI BTUNG BAR SEMS PA MA
YIN NO ZHES PA'O, ,'DI SKAD BRJOD PAR 'GYUR TE, GANG TZ'A tA
KA'I SPYOD PA'I RJES SU SPYOD PA DE NI MKHAS PA'I RIGS CAN SKYE
BA SNGA MA'I STONG PA NYID DANG

SNYING RJE KUN RDZOB PA'I DMIGS PA MED PA'I BAG CHAGS KYI STOBS
KYIS RDUL PHRA RAB TSOGS PA LAS 'DAS PA DKYIL 'KHOR GYI 'KHOR LO
LA SOGS PA RNAM PAR RTOG PA BSGOM PA DANG BRAL BA PHYAG RGYA
CHEN PO'I DNGOS GRUB KYI SGRUB BYED LA DMIGS PAR BYA BA MA YIN
PA MCHOG MI 'GYUR

PA'I BDE BA MNGON SUM DU BYA BA'I CHED DU 'BAD PAR BYED DE, RTAG
TU RANG DANG GZHAN GYI DON DU GNYER BA'O, ,GANG SHES RAB DMAN PA
DBANG PO GNYIS KYI BDE BA MNGON PAR 'DOD PA LAS CHAGS BRAL LAS
SKYES PA'I SDUG BSNGAL KHO NA LA MNGON PAR RGYUG GO, ,DE NI BYIS
PA'I

RIGS CAN RANG GI DON NYAMS PA RANG NYID KYANG SDUG BSNGAL BA YIN
NA DE'I GZHAN GYI DON GA LA YIN ZHES PA'O, ,'DI KHO NA DRANG BA
DANG NGES PA'I DON DAG GIS GSUNGS PA, 'KHOR BA'I ZHES PA LA SOGS
PA'O, ,'KHOR BA NI 'DOD PA DANG GZUGS DANG GZUGS MED PA'I MTSAN
NYID

CAN NO, ,DE'I BDE BA NI PHRENG BA DANG TZANDAN DANG BUD MED LA
SOGS PA NYE BAR LONGS SPYOD PA'I MTSAN NYID CAN NO, ,MI RTAG PA
NI 'JIG PA'I NGANG CAN NO, ,DE YANG THOB PA MEN TE RNYED PA MIN
YANG RMONGS CHEN TSOL BAR BYED LA, MKHAS PA 'KHOR BA'I BDE BA LA
LTOS PA MED PA NI YANG

DAG PA'I RGYAL SRID KYI BDE BA 'DOR BAR BYED DE YANG DAG PA'I
RGYAL PO NI 'KHOR LOS SGYUR BA YIN LA DE'I DNGOS PO NI DE NYID
DE, DE'I BDE BA THOB PA YANG NGO, ,THAR PA'I CHED DU STE, 'KHOR
BA'I SDUG BSNGAL LAS NGES PAR GROL BA'I CHED DU'O ZHES PA DRANG
BA'I DON TO, ,NGES PA'I DON GYIS NA

@51A *, ,'KHOR BA NI PHUNG PO DANG KHAMS LA SOGS PA'I MTSAN
NYID CAN NO, ,DE'I BDE BA NI DBANG PO GNYIS KYIS SKYES PA STE,
MI RTAG PA NI SKAD CIG BA TZAM MO, ,DE MA THOB KYANG STE YAN LAG
CAN PA'I RANG BZHIN LAS SO, ,DE LTA NA'ANG TSOL BAR BYED RE BAR
BYED DO, ,DE NYID KYI PHYIR

GTI MUG PAS NA RMONGS PA'O, ,CHEN PO STE RNAM PAR 'BYED PA DANG
BRAL BA NYID RMONGS PA CHEN PO ZHES BRJOD DO, ,MKHAS PA STE BDEN
PA MTHONG BA'I BYANG CHUB SEMS DPA' NI YANG DAG PA'I RGYAL SRID
KYI BDE BA YANG DAG PAR 'DOR BAR BYED DO, ,YANG DAG PA'I RGYAL
BO NI 'KHOR LOS SGYUR BA CHEN PO 'OG

MIN GYI KHANG PA NA BZHUGS PA BCOM LDAN 'DAS DPAL SH'AKYA SENG
GE STE, DE'I BDE BA NI MTHA' YAS PA'I YON TAN GYI 'BRAS BU RAB
TU SBYIN PA'O, ,DE YANG THOB PA STE, PHYAG RGYA CHEN PO DANG
YANG DAG PAR 'GROGS PA LAS SO, ,THAR BA'I CHED DU STE MI GNAS
PA'I MYA NGAN LAS 'DAS PA'I

CHED DU'O ZHES PA STE, NGES PA'I DON LA RTON PA NYID LA BRTEN
PAR BYA'I, DRANG BA'I DON LA RTON PA NYID LA MA YIN NO, ,DE YANG
'DIR BDE BA CHEN PO'I RTOGS PAR BYED PA STE RAB TU MNAN NAS RGYU
BAR BYED PA NYID KYI PHYIR RO ZHES PA DGONGS PA'O, ,'O NA 'GYUR
BA MED PA'I BDE BA THOB PA NI KHYOD KYI THUGS

KYIS SANGS RGYAS NYID YIN LA DE YANG YONGS SU 'DOR BA NI MKHAS
PA'I RIGS CAN ZHES PA JI LTAR YIN, CI STE 'JIG RTEN LAS 'DAS PA
NYID KYI PHYIR 'JIG RTEN GYI YANG DAG PAR 'BYUNG BA MA YIN PA
LAS 'DAS PA'O ZHES SEMS NA 'DI LTA BU LUNG DU MTHONG NGAM CI ZHE
NA, BDEN MOD GSAL BA KHO

NAR MKHA' 'GRO MA RDO RJE GUR LA SOGS PAR MTHONG STE, CHAGS PAS
'JIG RTEN BSKYED PA STE, ,CHAGS PAS 'PHANGS LAS ZAD PAR 'GYUR,
,RDO RJE'I CHAGS PA YONGS SHES LAS, ,YID NI RDO RJE SEMS DPAR
'GYUR, ,CHAGS PA'I ZHAGS PAS BCINGS PA YIS, ,'JIG RTEN CHAGS LAS
'KHRUGS

PAR 'DOD, ,CHAGS DANG BRAL BA'I MNGON BYANG CHUB, ,CHAGS PAS
BGROD PA RNAMS KYIS NYAMS, ,'JIG RTEN GDUL BA RGYUR BYAS NAS,
,'DI NI GZUGS RNAMS DU MAR BYED, ,RI BONG STAG DANG SENG GE
DANG, ,GLANG PO RNAMS KYI RIGS RNAMS SU'ANG, ,PHYAG RGYAS GRUB
PA SNYING RJE YIS, ,PHAN PA'I

@51B BLO CAN RNAMS SKYE'O, ,ZHES SO, ,JI SKAD DU DON DAM PA'I
BSNYEN PAR YANG 'JUG PA'I SEMS LA BRTEN NAS GSUNGS PA, GANG
RNAMS SEMS CAN DON GYI RGYU RU RNAMS SANGS RGYAS NYID KYI, ,BDE
BA MTHA' YAS RAB TU THOB PA YANG DAG STON MDZAD CING, ,'KHOR
BA'I DBUS SU RAB TU 'JUG

PAR MDZAD PA RNAMS, ,DE RNAMS ZHABS KYI CHU SKYES DAG LA SPYI
BOS PHYAG 'TSAL LO, ,ZHES SO, ,DE LTAR NA 'O NA 'GYUR BA MED
PA'I BDE BA DE TSANGS PAR SPYOD PA'I BDE BA DANG MTSUNGS PAR
'GYUR BA MA YIN NAM ZHE NA MA YIN TE, DE YANG 'DOD LDAN GYI BDE
BA DANG 'GROGS PAS NON PAS TE, JI

SKAD DU LO ZHES PA LA SOGS PA'O, ,RI DAGS RNAMS BZA' ZHING LDAD
PA'I NGANG TSUL 'DI'I YIN PA ZHES PA RI DAGS ZAS CAN DE SENG
GE'O, ,BRGYA LAM NA STE THAMS CAD KYI TSE MA YIN NO, ,LAN CIG NI
'KHOR GCIG GO, ,GAL TE DE LTA NA YANG GNYIS KA DAG LA NI BDE BA
MCHOG YOD PA

MA YIN NO, ,NI'I SGRA NI YANG GI DON LA'O, ,DE DANG CI 'DRA BAR
'GYUR ZHE NA, GSUNGS PA, LEN CIG RTAG TU KHU BA LTUNG PHYIR RO,
,JI LTA BAR RO ZHES PA'O, ,JI LTAR TE GANG DANG 'DRA BAR DE
BZHIN TE, DE DANG 'DRA BAR DKA' THUB PA'I RMI LAM GYI DUS DANG
'DOD LDAN GYI SAD PA'I DUS SU 'DZAG

PHYIR TE SEMS NYAMS PA'I PHYIR RO ZHES PA'O, ,RMI LAM DANG SAD
PA'I GNAS SKABS KYI SGRIB PA 'DI DAG GIS GSUNGS SO ZHES PA
DGONGS PA'O, ,'O NA TSANGS PAR SPYOD PA SHIN TU GNYID LOG PA'I
RMI LAM GYI 'DOD LDAN MA'I RNAM PA'I BAG CHAGS SKYE BA MED PA'I
PHYIR GANG DANG 'DRA BA'I BDE

BA DE DANG 'DRA BAR DER 'GYUR RO ZHE NA GSUNGS PA, GNYID LOG PA
YANG ZHES PA LA SOGS PA'O, ,JI LTAR DE GANG DANG 'DRA BAR, DE
LTAR TE DE DANG 'DRA BAR RO, ,STOBS MED PA'I SKYE GNAS KYIS ZLOS
PA STE, BUD MED KYI BHA GA'I SPRUL GYIS SO, ,DKA' THUB MI BYED
CING DKA' THUB TU BYED PA MA YIN

TE SEMS ZHEN PA'I PHYIR RO, ,DON NI 'DI YIN TE, JI LTAR 'GA'
ZHIG RMI LAM DU SOS BTAB PA SAD PAR GYUR PAS YUL GYI DE KHO NA
NYID MI SHES PA RANG GI LUS 'DZIN PA LA CHAGS PA DE LTA BUR BUD
MED KYI BHA GA'I SOS BTAB PA PHYAG RGYA CHEN PO'I DE KHO NA NYID
MI SHES PA CI ZHIG LTAR YID BZHIN GYI

@52A *, ,NOR BU BYANG CHUB KYI SEMS KYI DE KHO NA NYID MED PAS
BUD MED KYI BHA GA'I SBRUL GYIS NYAMS PAR BYAS PA'O ZHES PA'O,
,SHIN TU GNYID SAD PA'I GNAS SKABS KYI SGRIB PA GSUNGS SO ZHES
PA'O, ,'O NA DE LTAR BZHI PA LA SOGS PA'I GNAS SKABS KYI SGRIB
PA YOD

PA'I PHYIR 'GYUR BA'I BDE BA DE KHO NA NYID MA YIN NA DE CI MA
NING BZHIN DU 'GYUR BA MED PA'I BDE BA DE KHO NA NYID DU 'GYUR
RAM ZHE NA GSUNGS PA, BSREG PA ZHES PA LA SOGS PA'O, ,JI LTAR TE
GANG DANG 'DRA BAR RO, ,RDO DREG NI RDO 'GA' ZHIG GI DBUS SU
BAGS PAR 'GYUR BA

BSREGS PAR GYUR PAS DRI MA MED PAR 'GYUR RO, ,DE BZHIN TE DE
DANG 'DRA BAR RO, ,SEMS ZHES PA BYANG CHUB KYI SEMS SO, ,SHES
RAB YE SHES KYIS TE PHYAG RGYA CHEN PO CHAGS PA'I SEMS SAM, LAS
KYI PHYAG RGYA DANG CHAGS PA'I SEMS BSREGS PA'O, ,DAG PA STE
'GYUR BA MED PA

DRI MA MED PA NYID DU NYE BAR 'GRO BA'O ZHES PA'O, ,JI SKAD
BRJOD PAR 'GYUR TE, RDO DREG GIS SKUD PA'I GOS DRI MA CAN NI MAR
GYIS BYUGS PA ME CHEN PO LA THAL BAR BYAS PA DRI MA MED PA NYID
DU NYE BAR 'GRO BA JI LTA BA DE BZHIN DU SEMS DAM PA MA YIN PA'I
BAG CHAGS KYI DRI MA CAN PHYAG RGYA

CHEN PO'I MAR GYIS BYUGS, GTUM MOR CHAGS PA'I DE LA DBUGS 'BYUNG
BA DANG RNGUB PAR THAL BAR BYAS PA 'GYUR BA MED CING DRI MA MED
PA NYID DU NYE BAR 'GRO STE, SDOM BRTZON RNAMS KYI'O ZHES PA'O,
,'PHAGS PA'I TSIGS SU BCAD PA 'DIS MA NING GI SKYON ZAD PA'I
MTSAN

NYID CAN GYI 'GYUR BA'I BZHI PA LA SOGS PA'I GNAS SKABS DANG
CHOS MI MTHUN PA'I CHOS 'DZIN PAS MCHOG TU MI 'GYUR BA'I BZHI PA
DRI MA MED PA NYID DU BSHAD DO, ,DON DAM PA'I BSNYEN PAR YANG,
JI LTAR RDO DREG GOS NI ME YIS BSREGS PA NA, ,'JU BAR MI 'GYUR
THAL BA NYID

DU'ANG MIN, ,DE BZHIN CHU SKYES CHAGS PA'I BYANG SEMS MCHOG
,RANG BZHIN DAG 'DI'O SDOM BRTZON RNAMS KYI'O, ,DGE SLONG GIS NI
MTHA' YAS DON DU BSRUNG BYA GANG, ,GANG ZHIG 'DOD CAN BDE BA'I
DON DU BTZAL BYA BA, ,DE DAG DBUS SU GNYIS MED RNAL 'BYOR RIN PO
CHE, ,

@52B GANG ZHIG 'DZIN PAR BYED DE ZAD MED LA RAB ZHUGS, ,'DOD
BYA'I NA CHUNG GROGS LA CHAGS PA'I 'DOD LDAN DANG, ,DGE SLONG
TSUL KHRIMS 'CHAL BA GTZUG LAG KHANG GNAS DAG ,LAS KYI BDE BA'I
DON GYI RGYU RU BYED PA GANG, ,YANG DAG SBYOR BA DE NI RGYAL
BA'I RDO RJE'I TSIG, CES

SO; ,RDO RJE'I GNAS 'DI RTOGS PAR BYA BA'I DON KHO NAR KUN RDZOB
TU DPER BYAS PA STE, BZHI PA SHES RAB YE SHES YIN TE GSUM PA NI
MA YIN NO, ,ZHES PA GNAS PA'O, ,DA NI BZHI PA'I G-YO BA'I BDAG
NYID KYI SEMS DPA' BO NYID KYI RNAL 'BYOR GYIS BCINGS PA'I THABS
'PHAGS PA'I

TSIGS SU BCAD PA NYID KYIS GSUNGS PA, ME YIS ZHES PA LA SOGS
PA'O, ,DNGUL CHU NI DNGUL CHU YIN TE 'BROS PAR BYED DO STE, KHA
CIG TU BDAG NYID TSIGS CAN GZHAN GYI CHED DU BA'I TSIG GO, ,HI
NI GSAL LO, ,THABS MED PA'I RTAG TU THAMS CAD KYI TSE NYAMS PAR
'GYUR RO ZHES PA'I DON

TO; ,'O NA 'DI LTAR 'GAL BAR GYUR PA YOD PA NA 'DI JI LTAR
'CHING ZHE NA, GSUNGS PA SMAN ZHES BYA BA LA SOGS PA'O, ,JI LTAR
DE GANG DANG 'DRA BAR RO, ,DNGUL CHU G-YO BA YANG SMAN LA SOGS
PA'I STOBS KYIS 'CHING BAR BYED, SMAN NI 'DIR GANG ZHIG BYUGS PA
TZAM LAS ZANGS KYI 'DAB

MA MER BCUG PA'I DRI MA 'PHRAL LA 'PHROG PAR BYED PA DE SKAL
LDAN RNAMS KYIS MTHONG BA'O, ,SOGS PA'I SGRAS MA KshI KA DANG BI
MA LA SOGS PA'I RO RNAMS DANG K'A KshI DANG KA SI SA LA SOGS PA
NYE BA'I RO RNAMS DANG, DZAMBHA LA LA CHU SBYIN PA DANG 'JIG
RTEN DBANG PHYUG LA SOGS PA'I BSAM

GTAN DANG SNGAGS DANG SPYOD TSUL DANG PHYAG RGYA BCING BA LA
SOGS PA RNAMS GZUNG BAR BYA'O, ,'DI RNAMS KYI STOBS KYIS TE MTHU
YIS SO, ,ME DANG PHRAD PA RNAMS KYIS ZHES PA LNGA PA'I DON LA
GSUM PA'O, ,MANG PO'I TSIG NI ME DANG PHRAD PA MANG PO NYID DU
GSAL BAR BYED PA'O, ,GZHAN DU NA ME

CHUNG NGU DANG PHRAD PA LAS RES 'GA' GNAS LA, ME DRAG PO DANG
PHRAD PA LAS NGES PAR 'BROS SO ZHES PA BRTAG PA'I DON DU GSUNGS
PA'O, ,DE BZHIN DU DE DANG 'DRA BAR KHU BA DGA' BA LA SOGS PA'I
RGYU NI 'CHING BAR BYED DO, ,SHIN TU RNAL 'BYOR RNAMS KYI ZHES
PA LA RNAL 'BYOR NI 'DIR

@53A *, ,RAB TU SBYOR BA DU BA LA SOGS PA THAMS CAD DE, RNAM
PAR RTOG PA LAS 'DAS PA'O, ,MANG PO'I TSIG NI SO SOR SDUD PA LA
SOGS PA RNAMS GSAL BAR BYED PA'O, ,SHES RAB MA DANG 'GROGS PA
RNAMS KYIS ZHES PA 'DIR YANG LNGA PA'I DON LA GSUM PA'O, ,SHES
RAB MA

NI LAS KYI PHYAG RGYA'O, ,DE DANG 'GROGS PA NI YANG DAG PAR
SBYAR BA'O, ,MANG PO'I TSIG NI YANG DANG YANG DU SGRIB PA RTOGS
PAR BYED PA'O, ,JI SRID DU BRTAN PAR GYUR NAS LUS 'BUGS SO ZHES
PA'I BAR RO, ,SGRUB THABS KYI LE'UR GSUNGS PA, MA NI DNGUL CHU'I
DGRA NYID YIN TE ME

DANG RNAM PAR BRAL NA DNGUL CHU 'CHING BA NAM YANG MED, ,MA BCINGS
NA NI GSER BYED MED DE GSER DANG BRAL NA SMRA PO RNAMS LA
LONGS SPYOD MED PA NYID, ,DE BZHIN BUD MED SPYOR BA BRAL NA RTAG
TU RNAL 'BYOR PA RNAMS KYIS NI SEMS 'CHING MI 'BYUNG LA, ,BCINGS
PA MED NA PHUG PA'I

LUS MED MA PHUG LUS KYIS 'DIR NI LHAN CIG SKYES PA BDE BA STER
BA MIN, ,ZHES SO, ,'O NA LAS KYI PHYAG RGYA SNGAR SPANGS PA MA
YIN NAM, 'DIR NI DE DANG 'GROGS PA MNGON PAR 'DOD PA ZHES PA'I
PHYIR 'GAL LO ZHE NA, DER NI 'GYUR BA'I BDE BAS SANGS RGYAS NYID
'THOB

PA LA SPANGS KYI, MI 'GYUR BA'I BDE BA 'PHEL BA'I CHED DU MA YIN
NO ZHES PA STE, DON DAM BSNYEN PAR GSUNGS PA, BUD MED 'GROGS PAS
DMAN LA THAR BA'I BDE BA MED, ,BUD MED 'GROGS BAS DMAN LA SRID
ME'I SDUG BSNGAL MED, ,DE PHYIR RANG GI BLO YIS LEGS PAR

RNAM DPYAD NAS, ,SLOB MA RNAMS NI ZUNG SHIG RAB TU RTOGS PAR
GYIS, ,ZHES SO, ,DA NI 'PHAGS PA'I TSIGS SU BCAD PA GNYIS KYIS
DPE DANG BCAS PAR BYANG CHUB KYI SEMS MTHONG BA'I THABS NI THABS
MA YIN PA SPANGS PAS GSUNGS PA, SHING LA GNAS PA ZHES PA LA SOGS

PA'O; ,JI LTAR TE GANG 'DRA BAR, ME MI MTHONG STE SHING LA GNAS
KYANG ZHES PA'I KYANG NI YANG GI DON TO, ,BCAD DANG DBYE BA'I
THABS RNAMS DAG GIS SHES PAR BYED PA LA GSUM PA'O, ,BCAD PA NI
STA RE LA SOGS PA RNAMS KYIS SO, ,DBYE BA NI SHING GRI CHUNG NGU
LA SOGS PA RNAMS KYIS

@53B SO; ,THABS NI SGO'O, ,GTZUB PA'I SHING NI DBYUG PA'O, ,P'A
nI NI LAG PA'O, ,DE DAG GIS BSRUBS PA LAS ME STE, DE LA GNAS PA
YANG ZHES PA NI, SRUB STAN GYI SHING DE LA GNAS PAS DE LA GNAS
PA'O, ,DE BZHIN TE DE DANG 'DRA BAR SEMS KYI 'OD GSAL BA NI SEMS
KYI 'OD GSAL BA STE

KHAMS GSUM PA MTHONG BA'O, ,RTOG PA'I BSGOM PA'I THABS RNAMS
KYIS MI MTHONG STE, RNAM PAR RTOG PA YANG YANG MNGON DU BYED
PA'I SGO RNAMS KYIS SO, ,'DI'I SEMS KYI 'OD GSAL BA NI BRKYANG
MA DANG RO MA GCIG TU SBYOR BAS MTHONG BAR 'GYUR ZHES PA BYED PA
LA GSUM PA'O, ,

GCIG TU SBYOR BA NI GNYIS SU MED PA'I RNAL 'BYOR RO, ,DE NYID DU
STE RANG GI SEMS NYID LA'O ZHES PA'O, ,DON DAM BSNYEN PAR YANG
GSUNGS PA, SHING LAS ME DANG CHU YI SHEL LAS CHU DANG NI, ,ZHO
LAS MAR DANG RDO BA RNAMS LAS LCAGS KYI RIGS, ,BUD MED SKYE GNAS
'GROGS

LAS MI NYAMS BDE BA NI, ,SKAL LDAN RNAMS KYIS DE THABS SBYOR BAS
BLANG BAR GYIS, ,SEMS LA KHYED KYIS GSAL BAR BYA BA CUNG ZAD
MED, ,GZHAG BYA MED CING SGRIB DANG 'PHEL BA DAG KYANG MED, SEMS
LA RANG SEMS SO SOR SNANG BA TZAM DU NI, ,KHAMS GSUM PA STE DPER
NA

CHUR SON NYI MA BZHIN, ,ZHES SO, ,SEMS GCIG KHO NA SHES RAB
GZUGS BRNYAN RTOGS PA DU MA'O, ,ZHES PA DGONGS PA'O,, ,,DA NI
LAM SHES PA'I DE KHO NA NYID THOB PA GSUNGS PA, LAM ZHES PA LA
SOGS PA'O, ,DE BZHIN GSHEGS PAS GANG GSUNGS PA, ,BCU

DRUG BZHI YI RAB TU DBYE BA CAN, ,DE KHO NA NYID BZHI PA DPAL
LDAN BLA MA'I ZHAL TE RNAL 'BYOR PA MA YIN PAS 'THOB PA MA YIN
NO, ,SNA TSOGS RNAM RTOG LA SOGS LAM GYIS NI, ,SNA TSOGS RNAM
RTOG NI PADMA DANG NYI MA DANG, ZLA BA SGRA GCAN GYI GDAN DANG
SA BON DANG MTSAN MA YONGS

SU GYUR PA ZHAL DANG PHYAG DANG KHA DOG DANG DBYIBS CAN RANG
BYIN GYIS BRLAB PA LA SOGS PA'O, ,SOGS PA'I SGRAS CHOS THAMS CAD
CHAD PA'I STONG PA NYID DU SMRA BA LA SOGS PA'O, ,DE KHO NA NYID
RAB TU GSAL BAR DBANG GI LE'UR GSUNGS PA, 'DOD DANG DGA' BA DANG
NI 'DAR DANG

@54A *, ,'GYUR MED KYANG STE BZHI PO YIS NI SBYOR BA DE GCIG
STE, ,GANG BA DANG NI NUS DANG SKYE BA DAG DANG MCHOG GI DGA' BA
DE LTAR GNYIS PAR NGES PAR 'GYUR, ,'BAR BA DANG NI THIG LE
BRGYAL BA DAG DANG SLAR YANG KHYAD PAR DGA' BA DE LTAR GSUM
PA'O, ,AOdd'A

DANG NI N'A DA DAG DANG GNYID DANG LHAN CIG SKYES PA'I DGA' BA
DE LTAR BZHI PAR 'GYUR, ,ZHES SO, ,DE'I PHYIR RNAM PAR RTOG PA'I
LAM NI DE KHO NA NYID MA YIN LA, DE KHO NA NYID MA YIN PA ZHES
BYA BA YANG DE KHO NA NYID KYI SGRUB THABS SU 'GYUR BA MA YIN
NO, ,GAL TE DE SGRUB THABS SU MI 'GYUR NA

CI ZHIG DER 'GYUR ZHE NA GSUNGS PA, BSKYED PA'I ZHES PA LA SOGS
PA'O, ,DE KHO NA NYID BDE BA CHEN PO'I SGRUB THABS TE 'DI YIS
BSGRUB PAR BYA'O ZHES PA SGRUB THABS NI DE KHO NA'O, ,GZHAN MA
YIN TE PADMA LA SOGS PAR KUN DU RTOG PA'O, ,DE KHO NA NYID DE CI
ZHE NA, BSKYED PA'I

RIM PA LAS GROL BA STE MNGAL DU 'JUG PA'I RIM PA DANG BRAL BA'O,
,H'Um DANG NI PHAt YIG CES PA BSNGAGS SO, ,SOGS PA'I SGRAS PHYAG
RGYA LA SOGS PA'I RTOG PA'O, ,DE DANG BRAL BA DE KHO NA NYID DO,
,DE CI ZHE NA GSUNGS PA, RDZOGS PA'I RIM PA'I RNAL 'BYOR ZHES PA
LA RDZOGS

PA NI NGES PAR GRUB PA STE, NAM MKHA' BSGOM PAS RTOGS PAR BYA
BA'O, ,DE'I RIM PA NI DU BA LA SOGS PA'I LAM MO, ,DE'I RNAL
'BYOR NI SHES RAB GZUGS BRNYAN GYIS 'GYUR BA MED PA'I YE SHES
CHEN PO SKYES PA STE LDAN PA'O ZHES PA'O, ,'DI KHO NA STON PAS
GSUNGS PA, DU BA ZHES

PA LA SOGS PA'O, ,DU BA KHO NA RTAGS GANG GI DANG PO YIN PA DE
RNAMS SO, ,MTSAN MA NI YID CHES PAR BYED PA STE GANG GI MNGON
PAR 'DOD PA GSAL BAR BYED PA DE'O ZHES PA'O, ,SROG RTZOL NI BUM
PA CAN GYI STENG DANG 'OG GI RTZA GSUM 'GOG PA'I BDAG NYID DO,
,DBU MAR 'BAB PAS

TE SEMS KYI RTZAR SROG GI RLUNG 'BAB CING RJES SU 'JUG PA'O,
,RIG PA'I BRTUL ZHUGS KYIS, ,RIG MA'I GTZO BO'I RTUL ZHUGS
TSANGS PA'I SPYAD PA'O, ,RIG MA NI RANG GI RGYAL BAS DBANG BSKUR
BA LHAG PA'I YON TAN CAN GZUNG BAR BYA'O, MNGON PAR BRJOD PA BLA
MAR YANG, PUKKA

@54B S'I NI MCHOG MDZES MA, ,GZUGS DANG LANG TSOS BRGYAN BYAS
MA, ,GCIG TU RNAL 'BYOR LA SEMS MA, ,DAM TSIG SHES SHING BTUL
ZHUGS BRTAN, ,BRTAN MA CHAGS MED NGO TSA MED, ,SRED BRAL NGA
RGYAL MED THOB NAS, ,DE DANG LHAN CIG SNGAGS RIG PA, ,RANG GI
RIG MA'I

BRTUL ZHUGS SPYAD, ,CES SO, ,DE LAS RDO RJE MI LTUNG BAS NI RDO
RJE LTUNG BA MED PA STE, 'DIS GNAS PAR 'GYUR BA'O ZHES PA'O,
,STENG DU KHU BAS ZHES PA NOR BU DANG PADMA LAS LOG NAS 'GRO BA
LA LA N'AR SON PAS SO, ,LAM 'DI YIS TE DU BA LA SOGS PA YAN LAG
DRUG GI MTSAN

NYID CAN GYIS SO, ,RNAL 'BYOR PA NI RNAL 'BYOR TE RDZOGS PA'I
RIM PA'I RNAL 'BYOR 'DI LA YOL PA'O ZHES PA'O, ,SANGS RGYAS
RNAMS KYI NI, BDE BA DBANG PO MED PA STE MCHOG TU MI 'GYUR BA
MNGON PAR BSGRUB PA NI MCHOG TU MI 'GYUR BA GANG GIS KUN NAS
MNGON PAR SGRUB PAR BYED

CING RDZOGS PAR BYED PA'O ZHES PA'O, ,YANG NA PHO NYA MO KUN
GYI, ,LHAN CIG SKYES PA 'THOB PA STE, RTZA STONG PHRAG BDUN CU
RTZA GNYIS 'GAGS PA'I RANG BZHIN CAN MKHA' 'GRO MA RNAMS KYI
STONG PA LHAN CIG SKYES PAR BRJOD DE GSUM SPANGS PA GZHOM DU MED
PA'O, ,'JIG RTEN PA LA

GRAGS PA BZHI PA'I SGRIB PA'I BDAG NYID KYI LHAN CIG SKYES PA NI
MA YIN NO, ,STONG PA NI GCIG PU BRJOD DE SGRIB PA THAMS CAD DANG
BRAL BA'I PHYIR RO ZHES PA YANG NA'I SGRA'I DON TO, ,'O NA DE
LTAR RDZOGS PA'I RIM PA'I RNAL 'BYOR DE KHO NA NYID DE KHO NA
NYID KYI SGRUB THABS YIN LA GZHAN MED DE

ZHES BRJOD PA MA YIN NAM, DE'I PHYIR DE NYID 'GYUR MOD, DE LAS
GZHAN PA NYE BAR MI KHO BAS CI BYA ZHE NA, GSUNGS PA, GZUGS ZHES
PA LA SOGS PA'O, ,'JIG RTEN NI KHAMS GSUM STE DE LA YOD PA 'JIG
RTEN YANG 'DI YIN LA DNGOS GRUB KYANG NGO ZHES PA'O, ,DNGOS GRUB

NI 'OG MIN GYI SRID PA'I MTHAR THUG PA'I DBANG PHYUG SGRUB PAR
BYED PA'O, ,GZUGS LA SOGS PAR RTOG PA RNAMS KYIS ZHES PA LA
GZUGS SU RUNG BA GNOD PA BYAR RUNG BAS GZUGS TE DE KHO NA GANG
GI DANG PO YIN PA'O, ,DE'I KUN DU RTOG PA NI YID KYI LAS ZHES
PA'O, ,DE LA GZUGS

@55A *, ,BSGOM PA NI LAS KYI PHYAG RGYA'O, ,SOGS PA'I SGRAS YE
SHES TE DE'I BSGOM PA NI YE SHES KYI PHYAG RGYA'O, ,DKYIL 'KHOR
GYI 'KHOR LO LA SOGS PA BSGOM PA GOMS PA RNAMS KYI ZHES PA DKYIL
'KHOR NI RTEN GYI MTSAN NYID CAN TE 'KHOR LO LHA YI TSOGS PA
BRTEN PA'I

MTSAN NYID CAN NO, ,SOGS PA'I SGRAS SNGAGS DANG PHYAG RGYA DANG
GDAN LA SOGS PA'O, ,DE RNAMS BSGOM PA NI MNGON DU PHYOGS PAR
BYED PA'O, ,DE GOMS PA NI YANG DANG YANG DU MNGON PAR ZHEN PA
STE, DE RNAMS KYIS ZHES PA'O, ,GAL TE LAM 'DI KHO NAS DNGOS GRUB
THAMS CAD

'GRUB PA NYID NI DU BA LA SOGS PA'I LAM GYI MAN NGAG GIS CHO GO
ZHEN GSUNGS PA CI ZHIG CES SO, ,CHEN PO GANG 'DI YIN DNGOS GRUB
KYANG NGO ZHES PA DNGOS GRUB CHEN PO STE PHYAG RGYA CHEN PO'I
DNGOS GRUB BO, ,'DOD PA STE 'JIG RTEN LAS 'DAS PA'O, ,LTA CI
ZHIG STE CI ZHIG 'GRUB, DU

BA LA SOGS PA'I LAM GYI MAN NGAG MED PAR MA YIN PA DE KHO NA'O
ZHES PA'I DON TO, ,'O NA LAM GYI GDAMS NGAG 'DI CI YANG DAG PAR
RDZOGS PA'I BYANG CHUB THOB PAR BRTZON PA'I BLO CAN THAMS CAD LA
THAMS CAD NAS 'BYUNG BA DE KHO NA YIN NAM, 'ON TE DAG PA 'GRO BA
DON BYED PA LA

MKHAS PAR SPRO BA 'GA' ZHIG KHO NA LA 'GA' ZHIG KHO NAS 'BYUNG
BA YIN ZHE NA GSUNGS PA LAM ZHES PA LA SOGS PA'O, ,BLA MA DAM PA
NI DPAL LDAN BLA MA'O, ,DE'I TSE MTSAN NYID NI DON DAM PA'I
BSNYEN PAR SANGS RGYAS PAR GSUNGS TE, JI SKAD DU, BSGOM LDAN
SRID PA'I BSAM

GTAN LA NI CHAGS NYAMS PA, ,'DOD LDAN 'DOD PA CHEN PO LA NI
THUGS BCINGS PA'O, ,BRTUL ZHUGS CHEN PO'I DBANG PO GNYIS BDE'I
SBYOR BA LA, PHYAG RGYAR RAB TU 'GROGS LA'ANG 'DONG CHAGS MA
NYAMS SHING, ,ZLA NYI'I LAM NI SO SOR MNYAM PA'I RNAL 'BYOR CAN,
,SHES RAB ME

LA RNAL 'BYOR STOBS LAS RAB ZHUGS PA, ,KUN DGA'I BDE BA BDUD
RTZIR CHAGS PA DE KHO NA, ,DPAL LDAN BLA MA RDO RJE 'DZIN PA
SDIG BCOM PA'O, ,ZHES RGYA CHER RO, ,DE'I BKA' DRIN NI DE KHO NA
NYID KYI MAN NGAG GIS RJES SU 'DZIN PA'O, ,DE LAS 'BYUNG BAR
'GYUR TE SKYE BAR 'GYUR RO, ,

@55B GANG RNAMS KYI ZHE NA, SLOB MA DAG BA RNAMS LA'O, ,DAG PA
STE DBANG BSKUR BA LA SOGS PA RNAMS KYIS THA MAL BA'I NGA RGYAL
GYI DRI MA SPANGS PA ZHES PA YANG YIN LA SLOB MA RNAMS TE GZHAN
GYI DON BYED PA LA SOGS PA RNAMS KYIS RJES SU BSTAN PAR BYA BA
YANG NGO ZHES PA'O, ,PHYAG RGYA CHEN

PO THIG LER GSUNGS PA, SNGAGS LA SOGS PAS GANG SBYANGS BA'I,
,DUG NI BCUD LEN DE BZHIN DU, ,DBANG BSKUR SOGS KYIS SLOB MA NI,
,MA DAG DAG DANG LDAN PAR 'GYUR, ,ZHES SO, ,GANG RNAMS PHA ROL
GYI BYA BA LA DGE BA LA BTZON PA STE, DGE BA LA SPRO BA ZHES
PA'O, ,DPAL

LDAN DRI MA DANG BRAL BA'I 'OD KYI RGYUD LA 'JUG PA'I BSHAD
SBYAR MI G-YO BA'I SNYING PO SNANG BAR LAM GYI SGRIB PA DGAG
PA'I NGES PA STE BZHI PA'O,, ,,DA NI LAM THOB PA RAB TU DANG BA
RNAMS KYI LAM 'PHROG PA'I RGYU MTSAN GSUNGS PA GZHAN ZHES PA LA
SOGS PA'O, ,

'DI NI STE DE MA THAG TU BRJOD PA SANGS RGYAS NYID GANG GIS BDE
BLAG TU TSOL BAR BYED CING DON DU GNYER BAR BYED PA'O ZHES PA'O,
,DGA' BAR RGYAS PAR BYED PA NA RIN CHEN DE YID BZHIN GYI NOR BU
RIN PO CHE DANG 'DRA BA NI RIN PO CHE STE RNYED PAR DKA' BA NYID
KYI PHYIR DANG BSAM PA'I DON GYI

'BRAS BU RAB TU SBYIN PA NYID KYI PHYIR RO, ,LAM BZANG RIN CHEN
TE, PHYI NAS KHYAD PAR GYI BSDU BA'O, ,RAB TU MYOS PA NI BAG MED
SPYOD PA STE, RANG LA PHAN PA DANG BDE BA LA LTOS PA MED PA'O,
,'GRO BA DRUG PO RNAMS SU NYAMS PAR 'GYUR BAS NA SEMS CAN NO,
,GZHAN TE GANG SNYING BRTZE BA

LA SOGS PA'I YON TAN DANG BRAL BA GZHAN LA PHAN PA DANG BDE BA
LA MI BRTZON PA'O ZHES PA'O, ,RAB TU ZHUGS PA'I NOR DE'I KHYIM
NI BUD MED DO, ,DE KHO NA DGON PAS TE 'BROG DGON PA SEMS CAN GYI
GNAS SO, ,YUL NGAN CHOS RKUN RNAMS KYI ZHES PA 'DI RNAMS SU
DBANG PO RNAMS KHYAD PAR

DU 'CHING NGO ZHES PA YUL RNAMS TE, GZUGS LA SOGS PA'I PHYI ROL
GYI LONGS SPYOD RNAMS SO, ,DE RNAMS KYANG NGAN PA STE RO BRO BA
CHUNG BA NYID KYI PHYIR DANG, RNAM PAR SMIN PA RTZUB PA NYID KYI
PHYIR DANG, RGYAL BA'I CHOS KYIS BSTEN PA NYID KYI PHYIR RO, ,DE
RNAMS KHO NA CHOM RKUN PA STE, BYIN PA'I LAM

@56A *, ,BZANG PO'I RIN PO CHE YANG DE RNAMS KYIS 'PHROG PAR
BYED RKU BAR BYED PAS ZHES PA'O, ,'DI RNAMS 'BA' ZHIG LAM BZANG
RIN CHEN NOR KHYIM DGON PAR ZHUGS PA 'PHROG PAR MA ZAD KYI,
GNYEN 'DUN THIBS PO'I NANG DU ZHUGS PA YI, ,THE TSOM LA SOGS
PA'I RKUN PO RNAMS KYIS

KYANG NGO; ,GNYEN 'DUN NI CHUNG MA DANG BU DANG TSA BO LA SOGS
PAR GRAGS PA'O, ,THIBS PO NI NAGS SO, ,YID CHES PA GSUM RNAMS
KYIS NGES PA'I LAM BZANG RIN CHEN LA YANG SOM NYI ZA BA NI THE
TSOM STE, 'DI CI LAM BZANG PO YIN NAM 'ON TE MA YIN ZHES PA'O,
,'GYOD PA NI LAM NGAN PA BDAG

GIS BYAS TE, DE'I PHYIR BDAG GIS LAM MNGON SUM DU MI BYA'O ZHES
PA 'DI LTA BU'I RNAM PA CAN NO, ,GNYID NI NYAL BA STE LUS DANG
YID DAG LAS SU MI RUNG BAR BSGRUB PA'I MTSAN NYID CAN RMUGS
SHING GNYID PA ZHES BYA BA'I BAR RO, ,LE LO NI SPRO BA ZHEN
PA'O, ,RGOD PA NI SEMS RNAM PAR

G-YENG BA NYID DE GRONG KHYER LA SOGS PAR 'KHYAM PA ZHES PA JI
SRID PA'O, ,DE LTAR 'DI NI LAM BSGOM PA RNAMS KYI TING NGE 'DZIN
GYI DRI MA 'PHAGS PA'I TSIGS SU BCAD PA 'DIS BSHAD DO ZHES PA'O,
,TING NGE 'DZIN GYI DRI MA 'DI RNAMS 'BA' ZHIG GIS 'PHROG PAR MA
ZAD KYI, SROG

GCOD PA LA SOGS PA RNAMS KYIS KYANG STE, RIN PO CHE ZHES PA NI
LAM BZANG RIN CHEN NO, ,RTAG TU DUS GSUM DU'O, ,SROG GCOD PA NI
SEMS CAN GSOD PA'O, ,BRDZUN NI MI BDEN PAR SMRA BA'O, ,MA BYIN
PAR LEN PA NI GZHAN GYI RDZAS RKU BA'O, ,GZHAN GYI BUD MED NI
'DOD PAS LOG

PAR SPYOD PA'O, ,TSIG RTZUB BO NI PHA ROL PO'I GNAD 'GEMS PAR
BYED PA'O, ,PHRA MA SMRA BA NI NYON MONGS PA CAN GYI SEMS KYIS
PHAN TSUN 'BYED PA'O, ,NGAG 'KHYAL NI 'DOD PA LA SOGS PA DANG
LDAN PA'I HA HA HI HI ZHES PA LA SOGS PA 'DOD CHAGS YANG DAG PAR
BSKYED PA'I TSIG GO, ,BRNAB

SEMS NI PHA ROL GYI RDZAS LA LOG PAR CHAGS PA'O, ,GNOD SEMS NI
GNOD PAR BYED PA'I SEMS NYID DO, ,LTA BA NGAN PA NI MED PA'I LTA
BA'O, ,DE BZHIN DU YOD PA'I SDIG PA LNGA NI 'TSE BA LA SOGS
PA'O, ,NYE BA'I SDIG PA LNGA NI CHO LO LA SOGS PA'O, ,BA LANG LA
SOGS PA GSOD PA LNGA'O, ,GROGS

@56B PO LA SOGS PA LA 'KHU BA LNGA'O, ,MIG GI DBANG PO LNGA LA
SOGS PA KUN NAS CHAGS PA LNGA'O ZHES PA 'DI'I TSAR LNGA YIN PAS
LNGA PA RNAMS LNGA STE CHOM RKUN PA DE RNAMS KHO NAS SO ZHES
PA'O, ,'DI LTA STE, 'TSE DANG MI BDEN GZHAN GYI BUD MED SPONGS
SHIG GZHAN GYI NOR DANG CHANG GI BTUNG BA DE

BZHIN NYID, ,'KHOR BAR RDO RJE'I ZHAGS PA YIN TE RANG GI DGE BA
MTHAR BYED SDIG PA LNGA PO 'DI RNAMS SO, ,CHO LO KHA NA MA THO
BCAS PA'I ZAS DANG TSIG NGAN KLOG DANG 'BYUNG PO LHA MIN DBANG
PO'I CHOS, ,BA LANG BYIS PA BUD MED SKYES PA RNAMS DANG LHA MI'I
BLA MA GSOD PA LNGA NI MI BYA'O, ,GROGS

PO RJE BO RNAMS DANG LHA DANG MI YI BLA MA DGE 'DUN YID BRTAN
RNAMS LA 'KHU BA SPANG, ,DBANG PO RNAMS NI KUN NAS CHAGS PA'O
ZHES PA SRID PA'I BDAG PO'I BRTUL ZHUGS RNAMS NI NYI SHU LNGA
ZHES PA'O, ,SDIG PA CAN GYI LAS ZHES BYA BA BAR DU GCOD PAR BYED
PA STA, MTSAMS MED PA LNGA PO

BYED BA RNAMS KYANG NANG DU BSDUS PA'O ZHES PA'O, ,'DI RNAMS
'BA' ZHIG GIS LAM BZANG RIN CHEN 'PHROG PAR MA ZAD KYI, ,SHIN TU
BZA' DANG BTUNG BA RNAMS KYIS DANG, ,SNA TSOGS LONGS SPYOD RNAMS
KYIS KYANG NGO, ,BZA' BA NI SHIN TU SHA LA SOGS PA BZA' BA'O,
,BTUNG BA NI

CHANG 'THUNG BA LA SOGS PA'O, ,SHIN TU NI BRGYAL BA'I CHOS KYIS
SO ZHES PA'O, ,LONGS SPYOD PAR BYA BAS NA LONGS SPYOD DE PHRENG
BA DANG TZANDAN DANG BUD MED DANG MAL STAN LA SOGS PA SNA TSOGS
PA BKRA BA'O, ,BRTZON 'GRUS LDAN PA LA YANG STE LAM BSGOM PA LA
SPRO BA'I'O, ,BRJOD

MA THAG PA'I BRTZON 'GRUS BRTAN PA 'BA' ZHIG GIR MA ZAD KYI
BRTZON 'GRUS DANG LDAN PA'I YANG NGO ZHES PA YANG GI SGRA'I DON
TO, ,BAG MED PA NI SHIN TU BZA' BA DANG BTUNG BA LA SOGS PA DANG
MI DGE BA'I GROGS PO DANG 'GROGS PA'O, ,DE'I PHYIR BRGYAL BA STE
SEMS MED PA NYID

DU GYUR PA LA 'PHROG PAR BYED PA KHO NA'O, ,RNAM PA SNA TSOGS
PA'I SRID PA'I LONGS SPYOD LA MNGON PAR DGA' BA NI DGE BA BYED
PA RNAMS KYI YANG BAR DU GCOD PAR BYED PAR BRJOD CES PA'O, ,'O
NA DE LTAR LAM RIN PO CHE YONGS SU RTOG PA PO LA MNGON PAR
DGONGS NAS BAR DU GCOD

@57A *, ,PAR BYED PA'I SKYON RNAMS BRJOD PA MA YIN NAM, LAM
THOB PA RANG NYID YONGS SU RTOG PA PO MA YIN PA LA BRJOD PA CI
ZHIG CE NA GSUNGS PA RANG NYID CES PA LA SOGS PA'O, ,CI STE GANG
GI PHYIR RANG NYID YONGS SU RTOG PA PO MIN PA GANG DE'I PHYIR
GZHAN CIG SHOS G-YON

CAN KHRAM PA CHEN PO LA STON TE RANG NYID YONGS SU RTOG PA PO
MIN PAS, RIN THANG CHEN POR 'GYUR BA SHES CHED DU, ,G-YON CAN
GZHAN LA STON TE MIN ZHES PA'I, ,DE YI TSIG LA RIN CHEN 'DOR BAR
BYED, ,RIN THANG CHEN PAR 'GYUR BA STE RIN PO CHE CHEN PO YIN
NAM ZHES SHES PAR BYA BA'I CHED DU'O, ,

DES SMRAS PA, MI 'GYUR RO, ,DE NAS DE'I TSIG LAS TE G-YON CAN
GYI DAG LAS 'DOR BAR BYED PA KHO NA'O ZHES PA'O, ,DE BZHIN KHO
NAR SHES RAB 'CHAL PA'I RIGS CAN NI SDIG PA'I GROGS PO'I NGAG
LAS LAM BZANG RIN THANG MED PA'I RIN PO CHE THOB PA YANG GTONG
BAR BYED DO ZHES PA LAM

RIN PO CHE YONGS SU RTOG PA DON DU GNYER BA RNAMS KYI YANG SDIG
PA'I GROGS PO DANG NYE BAR 'GROGS PA'I SKYON BRJOD DO ZHES PA'O,
,'O NA DE LTAR LAM RIN PO CHE RNAM PAR SHES PAR BYA NA RANG NYID
YONGS SU RTOG PA PO MA YIN PAS NI GANG GI ZHE NA BDEN MOD DE NI
GAL TE GANG RNAMS KYIS SKABS

LAS RIN PO CHE CHEN PO YONGS SU RTOG PAR BYED DU GZHUG PA DE
RNAMS KYI NI RNAM DAG NGAG GIS TE MI SLU BA'I TSIG GIS CI STE
GSAL BAR RNAM BAR SHES PAR BYA STE RIN THANG MED PA RIN PO CHE
'DI'O ZHES NGES PAR BYA'O, ,DE LTA KHO NAR RIGS KYI BUS LAM RIN
PO CHE THOB PA DGE BA'I BSHES GNYEN

GYI TSIG LAS 'DI NI RIN THANG MED PA'O ZHES LEGS PAR YONGS SU
BRTAG PA SHIN TU BRTAN PAR BYAS NAS LHAG PAR RJES SU 'BREL BAR
BYA, DOR BAR MI BYA'O ZHES DGE BA'I BSHES GNYEN LA BRTEN PA NI
RTAG TU DGE LEGS KYI CHED DU LEGS PAR BSHAD DE LAM RIN BO CHE
BSGOM PA LA BRTZON PA

RNAMS KYI YANG NGO ZHES PA'O, ,DE LTAR LAM BSGOM PA LA RAB TU
ZHUGS PA'I YANG BDUD KYI LAS RNAM PAR SPANGS PA MED PAR SEMS
BRTAN PAR 'GYUR BA MA YIN NO ZHES PA DE'I PHYIR DE KHO NA STON
PA GSUNGS PA BDUD CES PA LA SOGS PA'O, ,BDUD SDIG CAN NI YANG
DAG PAR RDZOGS PA'I

@57B SANGS RGYAS RNAMS KYI GZUGS RNAMS SU SPRUL NAS LAM BSGOM
PA LA RAB TU ZHUGS PA'I BYANG CHUB SEMS DPA'I BGEGS TE BAR DU
GCOD PAR BYED DE, JI SKAD DU, 'DI NI BLA NA MED PA YANG DAG PAR
RDZOGS PA'I BYANG CHUB KYI CHED DU BA'I LAM MA YIN LA, GANG GIS
KHYOD GNAS PA'I

LAM 'DIS 'GA' ZHIG KYANG NGES PAR 'BYUNG BA DANG NGES PAR 'BYUNG
BAR 'GYUR BA DANG NGES PAR 'BYUNG BA YANG MA YIN NO ZHES PA LA
SOGS PA RIG PAR BYA STE RGYAS PAR 'PHAGS PA SHES RAB KYI PHA ROL
TU PHYIN PA'I BDUD KYI LAS KYI LE'UR GSUNGS PA LAS SHES PAR
BYA'O ZHES PAS BDUD

KYI LAS KYI SKYON NYE BAR SPANGS NAS THAMS CAD NYE BAR BSDU BA
GSUNGS PA DE'I PHYIR ZHES PA LA SOGS PA'O, ,CI STE GANG GI PHYIR
LAM 'PHROG PA'I RGYU MTSAN 'DI YOD PA DE'I PHYIR TE RGYU'I PHYIR
RO, ,CHOM RKUN RTZA LAG CES PA NYE BAR MTSON PA STE, THE TSOM LA
SOGS PA YANG YONGS SU

BTANG BYAS TE 'BAD PAS TE GUS PA CHEN PO BLA MA DAM PAS BYIN
PA'I LAM BZANG RIN CHEN KHYAD PAR DU 'PHAGS PAS LEGS PAR SPA BA
RAB TU GSAL BA MA YIN PAR SLOB MA RNAMS KYIS BYA'O ZHES PA THAR
PA 'DOD PA RNAMS KYIS SAM RIN PO CHE YONGS SU BSRUNG BA GSUNGS
SO ZHES

SO; ,'O NA THAR PA'I CHED DU LAM GZHAN YANG YOD PA MA YIN NAM
NGES NA 'DI LA GUS PAS CI ZHE NA, GSUNGS PA DPA' BO ZHES PA LA
SOGS PA'O, ,DPA' BO'I RIM PA NI PHYI ROL GYI DRAG PO'I LHA MCHOD
PA DANG DMIGS PA LA SOGS PA'I MTSAN NYID CAN NO, ,RANG BYIN GYIS
BRLAB

PA'I RIM PA NI SEMS KYIS ZHI BA'I RNAL 'BYOR GYI SGO LA DMIGS
PA'I MTSAN NYID CAN NO, ,THAR BA'I CHED DU SANGS RGYAS RNAMS
KYIS YANG DAG PAR BSTAN PA MIN ZHES PA'O, ,BSTAN PA 'DI CI ZHIG
YIN ZHE NA, GSUNGS PA, SHIN TU RNAM DAG RIM PA GCIG TU'O, ,ZHES
PA STE RDZOGS

PA'I RIM PA'I RNAL 'BYOR GNYIS SU MED PA'O, ,GAL TE 'DI LTA BU
JI LTAR SHES PAR BYA ZHE NA GSUNGS PA BDE BA NYID KYI ZHES PA LA
SOGS PA'O, ,RGYU GANG ZHIG GIS RGYAL BA'I DBANG PO RNAMS KYI
MTSAMS MED LNGA PO BYED PA RNAMS YANG DAG PAR BZUNG BA STE DBUGS
PHYUNG BAR GYUR

@58A *, ,PA'O; ,MTSAMS MED LNGA PO RNAMS NI, ,MA GSOD PA DANG,
PHA GSOD PA DANG, DGRA BCOM PA GSOD PA DANG, DGE 'DUN 'BYED PA
DANG, NGAN SEMS KYIS DE BZHIN GSHEGS PA LA KHRAG 'BYIN PA ZHES
PA'O, ,LNGA PO RNAMS KYIS GANG YANG RUNG BA'I SKYON GYIS BAR

MTSAMS MED PA KHO NAR MNAR MED PAR BSKAL PAR GNAS PAR 'GYUR TE,
DES NA MTSAMS MED PAR BRJOD DO, ,BDE BA NYID KYIS TE THABS BDE
BAS SO, ,DBANG DON GYIS TE BZHI PA'I DON GYIS SO, ,GZHAN DU NA
MTSAMS MED PA LNGA PO BYED PA RNAMS DPA' BO'I RIM PA DRAG

PO'I LAS KYIS ZIL GYIS MNAN PA RNAMS DANG, RANG BYIN GYIS BRLAB
PA'I RIM PA 'KHOR BA'I BDE BA SHIN TU 'PHEL BA'I BAG CHAGS KYI
RGYUD RNAMS KYIS THAR BA THOB PA MA YIN TE, RGYUD DES ZHES PA'O,
,'O NA GAL TE RIM PA GNYIS PO 'DI RIM PA MA YIN PAR KHYED SEMS
NA

DE'I TSE BCOM LDAN 'DAS KYIS CI'I DON DU GSUNGS SHE NA GSUNGS
PA, DPA' BO ZHES PA LA SOGS PA'O, ,HI STE GANG GI PHYIR LUS SROG
ZAD PA 'DI GSUNGS PA DE'I PHYIR DPA' BO RIM PA PHYI ROL LA MIN
NO, ,'O NA DE LTAR LUS LA RANG BYIN GYIS BRLAB PA GSAL LAM ZHE
NA GANG

GI PHYIR RANG GI SEMS BYIN GYIS BRLAB PA SO SOR SNANG BA STE, DE
YANG STONG PA LA KHAMS GSUM PA NYID MTHONG BA'O, ,MTSAN ZHES PA
RAB TU GRAGS PA'O ZHES PA'O, ,'GRO BA'I DON BYED PA RNAMS KYI
SHIN TU RNAM PAR DAG PA'I RIM PA RNAM PAR GZHAG PA YANG GSUNGS
SO ZHES

PA'O; ,'O NA RANG BYIN GYIS BRLAB PA NI KHAMS GSUM PA MTHONG BA
NYID DU GSUNGS PA DE MTHONG BA LAS DE MI LDOG PA'I PHYIR DES NA
'KHOR BA GZHAN DU GYUR PA'I MTSAN NYID CAN SANGS RGYAS NYID JI
LTA BU DANG 'DRA BAR SRID PAR 'GYUR ZHE NA, GSUNGS PA 'KHOR BA
ZHES PA LA SOGS PA

STE; 'KHOR BA KHAMS GSUM PA SNYING PO MED PA BRDZUN PA SLU BA'I
CHOS CAN LA SANGS RGYAS NYID DE DE THAMS CAD MKHYEN PA NYID
DANG, RNAM PA THAMS CAD MKHYEN PA NYID DANG LAM MKHYEN PA NYID
DANG LAM GYI RNAM PA MKHYEN PA NYID DANG, STOBS BCU DANG MI
'JIGS PA LA SOGS PA RNAM

@58B BAR YON TAN 'BYOR PA'I MTSAN NYID CAN NI 'BRAS BU STE
SNYING POR 'GYUR RO, ,DE ZAD LAS TE 'KHOR BA ZAD PA LAS SO, ,DE
'KHOR BA ZAD PA'I BAR MCHOD DU CI DANG 'DRA BAR 'BYUNG ZHE NA,
CHU SHING GI 'BRAS BU BZHIN DANG 'DRA BAR ZHES PA STE JI LTAR
SNYING PO MED PA'I CHU SHING LA SNYING PO

'BRAS BU SMIN PA CHU SHING NYAMS PAS YANG DAG 'BYUNG BA DE BZHIN
DU SANGS RGYAS NYID KYANG NGO ZHES PA'O, ,'O NA SANGS RGYAS NYID
KYIS SGRUB PAR BYED PA BYANG CHUB KYI SEMS SU 'DOD NA DE KHO NA
NYID NI DE KHO NA NYID KYIS SGRUB PAR BYED PA'O ZHES PA'I GSUNGS
LAS, DE YANG SGYU MA LAS SKYES

PA NYID KYI PHYIR SGYU MA NI MA RIG PA YIN LA DES 'JUG PA'I LO
DE JI LTAR SANGS RGYAS KYIS SGRUB PAR BYED PAR 'GYUR BAR 'OS SHE
NA GSUNGS PA, SDIG PA ZHES PA LA SOGS PA'O, ,SDIG PA NI SH'U
KA'I SRIN BU'O, ,KU L'I RA NI KARKA tA'O, ,GANG GI SKABS LAS
BYUNG ZHING 'BYUNG BAR NANG GI SGYA [?] MA DE

RNAMS KYIS NYAMS PAR BYED PA JI LTA BA DE BZHIN ZHES PA DE LTAR
RNAL 'BYOR GYI SEMS TE RNAL 'BYOR NI THABS DANG SHES RAB SNYOMS
PAR ZHUGS PA'O, ,DE LA YOD PA'I SEMS NI DBANG BZHI PA STE, GANG
SGYU MA MA RIG BA 'PHO BA'I CHOS CAN GYI SKABS LAS KUN RDZOB TU
SKYES PA YIN ZHING DE RNAM

PAR NYAMS PAR BYED PAR 'GYUR RO ZHES PA'O, ,SGYU MA DANG BRAL BA
NA 'KHOR BA SLAR LDOG PA MED PAR BRJOD DE DE KHO NA NYID KYI
RNAL 'BYOR PA RNAMS DBUGS DBANG BA'I DON DU'O, ,'O NA BYANG CHUB
KYI SEMS NI BEMS PO'I KHAMS SU 'DIR BRJOD LA DE YANG BEMS BO MA
YIN PA MCHOG TU MI

'GYUR BA'I YE SHES SANGS RGYAS NYID KYIS SGRUB PAR BYED PA JI
LTAR BRJOD CE NA KHU BAR 'GYUR BA MED PA'I RANG BZHIN GYIS MCHOG
TU MI 'GYUR BA SGRUB PAR BYED CES PA'I GSUNG GI PHYIR RO, ,DE
NYID KYI PHYIR DE KHO NA NYID RNAL 'BYOR GYI SEMS 'DI'I MCHOG TU
MI 'GYUR BA'I NGO BOS BCU DRUG BZHI'I

RAB TU DBYE BA GSAL BAR BYED PA GSUNGS PA GNYIS MED CES PA LA
SOGS PA'O, ,GNYIS ZHES BYA BA 'KHOR BA DANG MYA NGAN LAS 'DAS
PA'I SEMS TE DE GANG LA YOD PA MA YIN PA'O ZHES PA'O, ,NOR BU
DANG PADMA LAS G-YO BA MED PA'O ZHES PA G-YO BA MED DO, ,RJES
SU 'GRO BA STE SHES RAB

@59A *, ,DANG THABS KYI BDAG NYID 'DI LA YOD PA MA YIN NO ZHES
PA RJES 'GRO MED DO, ,BLA NA MED PA'I BDE BA RAB TU SBYIN PA
NYID KYI PHYIR 'DOD PA'O ZHES RNAL 'BYOR BZHI PA'O, ,BRGYA PHRAG
DRUG LHAG PA'I STONG PHRAG NYI SHU RTZA GCIG GIS DBUGS 'GOG PA'I
PHYIR MCHOG TU MI

'GYUR BA'O, ,CHAGS PA DANG CHAGS PA DANG BRAL BA'I PHYOGS DKAR
PO DANG NAG PO ZHES PA DAG GIS GNAS DANG BGROD PA MED PA'I PHYIR
'DOD CHAGS CHEN PO'O, ,RNAM PA DANG BCAS PA DANG RNAM PA MED PA
LAS NGES PAR GROL BA NYID KYI PHYIR DNGOS PO DANG DNGOS PO MED
PA MED PA'O, ,SHES

BYA MA LUS PA MTHONG BA'I PHYIR YE SHES SO ZHES PA RNAL 'BYOR
GSUM PA'O, ,'GRO BA DGA' BAR BYED PA SNGON MA NYID KYI PHYIR RAM
CHAGS PA MED PA NYID KYI PHYIR SEMS DPA'O, ,DANG PO DANG BAR
DANG THA MAR DGE BA BYED PA NYID KYI PHYIR KUN DU BZANG PO'O,
,BDUD DANG NYON MONGS PA DANG RNAM

PAR RTOG PA DANG BRAL BA'I PHYIR SGRA STE GRAGS PA PHYI DANG
NANG GI BRJOD PA'AM YANG NA RAB TU SGROGS SHING RNAM PAR LHOD
PA'I SENG GE'I SGRA CAN GYI G-YUL 'DI LA YOD PA MA YIN PA'O
ZHES PA SGRA 'THAB PA MED PA'O, ,GZHOM DU MED PA'I SGRA'I NGO BO
NYID KYI PHYIR 'DI'I SGRA STE GRAGS PA CHEN

PO'O ZHES PAS SGRA CHE BA'O ZHES PA RNAL 'BYOR GNYIS PA'O, ,'JIG
RTEN GYI SPYOD PA RNAM PAR SPANGS PA NYID KYI PHYIR, LHAN SKYES
SO, ,SKU BZHI'I SGRIB PA ZAD BA'I PHYIR DPAL BYANG CHUB SEMS KYI
THIG LE 'DZIN PA'O, ,STONG PA NYID DANG SNYING RJE DAG DBYER MED
PA NYID KYI PHYIR DPAL DUS KYI

'KHOR LO RDO RJE'O, ,TSUL KHRIMS KYI TSOGS YANG DAG PAR RDZOGS
PA NYID KYI PHYIR SHES RAB THABS KYI BDAG NYID RNAL 'BYOR RO
ZHES PA RNAL 'BYOR DANG PO'O, ,SHES RAB DANG THABS KYI BDAG NYID
RNAL 'BYOR DE 'DI KHO NA RGYUD THAMS CAD RGYU DANG 'BRAS BU'I
BDAG NYID KYIS 'BRAS

BU DON DU GNYER BA RNAMS LA NGES PAR BSTAN TO, ,DPAL LDAN DRI MA
DANG BRAL BA'I 'OD KYI RGYUD LA 'JUG PA'I BSHAD SBYAR BRGYA
PHRAG BCU GSUM PA MI G-YO BA'I SNYING PO SNANG BAR LAM 'PHROG
PA'I RGYU MTSAN BSHAD PA'I NGES PA STE LNGA PA'O,, ,,DA NI GNYIS
MED LA SOGS PA

@59B BCU DRUG BZHI'I RAB TU DBYE BA CAN RDO RJE'I RNAL 'BYOR
DPAL DUS KYI 'KHOR LO 'DI NYID KYI GO 'PHANG THOB PA'I CHED DU
RIM PA JI LTA BAR RNAL 'BYOR MA'I ZHABS DRAN PAS THIG LE BCU
DRUG GI SGRIB PA 'JIGS PA CHEN PO'I NYE BAR 'TSE BA ZHI BAR BYED
PA GSUNGS PA, SNYING RJE ZHES PA LA SOGS PA'O, ,SNYING

RJE DANG STONG PA NYID DAG MA PHYED PAS NYE BAR MTSON PA'I SKU
'DI'I YIN PA ZHES PA'O, ,SNYING RJE NI DMIGS PA MED PA'I DUS
SHES PA STE, 'GYUR BA MED PA'I BDE BA DANG YE SHES DANG THABS
DANG SNYING RJE'I BDAG NYID CES PA KUN RDZOB GZUGS CAN MA'O,
,DMIGS PA DANG BCAS PA'I STONG PA NYID RDUL PHRA

RAB MED PA'I NGO BO 'KHOR LO ZHES PA STE, SHES BYA'I RNAM PA'I
'GRO 'KHOR LO, ,DPAL LDAN SHES RAB STONG NYID BDAG ,CES 'CHAD
PAR 'GYUR RO, ,DE'I PHYIR, DUS KYI 'KHOR LO GNYIS MED 'DOD, ,CES
SO, ,GNYIS SU MED PA SHES RAB DANG THABS KYI BDAG NYID DPAL DUS
KYI 'KHOR

LO 'DI'I DPAL 'JIG RTEN PA DANG 'JIG RTEN LAS 'DAS PA'I PHUN SUM
TSOGS PA RANG DANG GZHAN GYI DON GYI MTSAN NYID CAN NO, ,DE THOB
PA'I CHED DU RNAL 'BYOR MA RNAMS TE RDO RJE'I DBYINGS KYI DBANG
PHYUG MA LA SOGS PA RNAMS DANG AA WA DH'U T'I LA SOGS PA RNAMS
KYANG NGO, ,DE RNAMS

KYI ZHABS BSGOM PAR BYA ZHES PA KHA CIG TU GZHAN GYI CHED KYI
TSIG CAN LA BDAG GI CHED KYI TSIG GO, ,BGEGS NYAMS PA NI DGRA
DANG SENG GE LA SOGS PA'I NYE BAR 'TSE BA ZHI BA'O ZHES PA'O,
,BGEGS ZHI BA DE NYID MDOR BSTAN PA GSUNGS PA DGRA DANG ZHES PA
LA SOGS PA'O, ,'DIR RIGS

KYI BU'AM RIGS KYI BU MO GANG LA LA ZHIG MTSAN DANG NYIN DU RNAL
'BYOR MA 'CHAD PAR 'GYUR BA RNAMS KYI'O, ,KYANG GI SGRA NI RIM
PA THA DAD PA LA STE ZHABS KYANG DRAN PAR BYED PA DE'I GSAL BAR
TE NGES PAR DGRA DANG SENG GE LA SOGS PA RNAMS NYAMS PA STE
MTHONG BA MED PAR 'GYUR

RO ZHES PA'O,, ,,DA NI 'JIGS PA CHEN PO BCU DRUG ZHI BAR BYED
PA'I TSIGS BCAD BCU DRUG RNAMS KYIS RGYAS PAR BSHAD PA GSUNGS PA
GLANG CHEN ZHES PA LA SOGS PA'O, ,GLANG CHEN NI GLANG PO CHE'O,
,SHING RTA NI SHING RTA RNAMS SO, ,RTA NI RLUNG LTAR MGYOGS PA'I
RTA'O, ,MI NI

@60A *, ,DPUNG BU CHUNG RNAMS SO, ,GLANG CHEN LA SOGS PA DE
RNAMS THAMS CAD KYANG YIN LA GO BGOS PA'I LUS CAN YANG NGO ZHES
PA'O, ,PHAL CHER GLANG PO CHE ZHON PA RNAMS 'DIR RANG GI LAG GIS
MDUNG DANG SHING RTA LA GNAS PAS 'KHOR LO ZHES PA MDA'I 'KHOR LO
DANG RTA LA ZHON

PA RNAMS KYI RAL GRI DANG RKANG THANG RNAMS KYI MDA' GZHU'O ZHES
PA MTSON CHA'O, ,DE RNAMS RANG GI MTSON RNAMS KYIS BCOM STE,
RGYAL BA'I GRAGS PA THOB PAR 'GYUR ZHES PA BDAG GI CHED CAN GYI
TSIG CAN LA GZHAN CHED KYI TSIG GO ZHES PA'O, ,DON NI 'DI YIN TE
PHYI ROL GYI JI LTA BA LA GNYIS

KYI STOBS RNAM PAR GNON PAR BYA BA'I CHED DU, LHAN CIG BGROD PAR
BYED DO ZHES PA G-YUL TE DER GNAS PA'I DGRA BO SHIN TU GDUG PA
DPUNG YAN LAG BZHI RNAMS DANG LDAN PA GSHIN RJE LTA BU 'CHI BA'I
GNAS SDE BO CHE LTA BUR THOGS PA MED PA'I NUS PA CAN 'BYUNG BA'I
BDAG PO LTA BUR DRAG PO'I GZUGS

CAN GZHOM PAR MI NUS PA GANG DE YANG DKA' BA MED PAS RNAL 'BYOR
MA'I ZHABS DRAN PA'I STOBS KYIS BYIN RLABS LAS RANG GI MTSON
RNAMS KYI SA BCOM NAS RGYAL BA'I GRAGS PA'I DPAL LA RTEN PAR
BYED DO, ,DE BZHIN DU LUS LA YANG GNYIS KYI DPUNG STE SRID PA
DANG MYA NGAN LAS 'DAS PA ZHES

BYA BAR DKAR PO DANG NAG PO'I PHYOGS 'GROGS SO ZHES PA G-YUL TE
'DIR NOR BU DANG PADMA'I LTE BAR BRJOD PAR BYA'O, ,DER GNAS PA'I
YE SHES KYI LHAN CIG SKYES PA'I DGA' BA'I THIG LE THOG MA MED
PA'I SRID PAR NGES PAR 'BYUNG BA DNGOS POR MNGON PAR ZHEN PA'I
BAG CHAGS KYIS LHAG PAR

BSGOS PA SROG CHAGS MA LUS PA RNAMS KYIS MTHAR BYED GZHAN PA LTA
BUR SHIN TU 'KHRUGS PA PHUNG PO DANG KHAMS DANG YUL DANG DBANG
PO'I TSOGS RNAMS DANG LHAN CIG PA PHYED DANG BCAS PA'I BRGYA
PHRAG BCU GSUM GYI SROG MA 'GAGS PA'I BDAG NYID 'JIG RTEN GSUM
GYI BDAG PO NYID LA

SOGS PA RNAM PAR NYAMS PA KUN NAS SKYED PAR BYED PA GANG YIN PA
DE SKAD CIG GCIG KHO NA MNYAM PAR BGROD PA'I ZHABS BSGOM PA'I
STOBS BSKYED PA LAS YAN LAG DRUG GI MTSON RNAMS KYIS NGES PAR
BKAG STE 'JIG RTEN PA DANG 'JIG RTEN LAS 'DAS PA'I DPAL BSGRUBS
NAS 'GRO

@60B BA'I DON MTHA' DAG BYED PAR NUS PAR 'GYUR RO ZHES PA'O,
,DA NI SENG GE GSUNGS PA KUN NAS SGROGS, ,ZHES PA LA SOGS PA'O,
,PHYI ROL DU NI SHIN TU GRAGS PA'O, ,NANG DU SENG GE NI SEMS KYI
LHAN CIG SKYES PA'I DGA' BA THIG LE BSKYED PA'O, ,SENG GE'I SGRA
NI 'GYUR BA'I DBUGS SO, ,

SHIN TU RNAM PAR 'GYUR BA'I GDONG NI SHIN TU SKYO BAS RNAM PAR
KHYAB PHA'I GDONG BA'O, ,MCHE BA RNON PO GTZIGS PA NI SO'I LAS
KYI SBYOR BAS SHIN TU GDUG PA'O, ,SNGA MA NI 'DIR RDO RJE'O,
,GSOR BA ZHES PA'I DON LA G-YO BA BZHIN PA'O, ,SDER MO GUG LA
BRTAN PAS GLANG CHEN MYOS PA'I KLAD PA

MCHOG TU 'GEMS, ,'KHYOG CING RNO BA'I RTZE MO CAN RNAMS BRTAN
ZHING RING BA'ANG SEN MO DE RNAMS TE, ,DE RNAMS KYIS MYOS PA'I
DAmshtRA DANG SA NI'I BUM PA DAG STE NU MA ZUNG DAG GANG GIS
MCHOG TU 'BYED PA'O ZHES PA'O, ,RAB KHROS NI KHAMS 'KHRUG PAR
GYUR PA'O, ,NYI MA SHAR BA'I MIG CAN NI

CHAGS PA BDO BA SKYES PA LAS NYI MA SHAR MA THAG PA'I MIG DANG
LDAN PA'O, ,RO 'DZIN RAL GRI G-YO BA NI PHYAG RGYA'I KHA RNAMS
KYIS LCE BTZIR BA LAS LCE'I RAL GRI BSKYOD PA'O, ,RAL PA CAN NI
NOR BU DANG PADMA'I GE SAR DANG LDAN PA'I PHYIR RO, ,GSOD 'DOD
NI THIG LE LHUNG BA DANG LDAN

PA'I PHYIR 'CHI BAR BYED 'DOD PA'O, ,RING DU 'GRO BAR 'GYUR BA
NI DRI MA MED PA NYID DU GYUR PAS 'GRO'O ZHES PA'O, ,GLANG PO'I
BDAG PO NI 'DIR NGAG GIS LHAN CIG SKYES PA'I DGA' BA'I THIG
LE'O, ,MDOG SNGO ZHES PA DUNG CAN MA'I RTZA STE CHUNG DU LAS
GZHAN RGYAS PAR BYAD PA'I

PHYIR KHA DOG NAG POR 'GYUR RO, ,'CHI LTAS 'BYUNG BA'I PHYIR MIG
SER SKYA STE 'DREN BYED DRI MA CAN NO, ,MYOS BYED NI LAG LDAN
GYI D'A NA LA ZHU BA GZUNG BAR BYA'O, ,DE NAS 'GRAM PA GNYIS PO
MYOS BYED CHU NI RAB TU MANG BAS GANG, 'GRAM PA GNYIS PO'I BAR
JI SRID PA STE KHA CIG TU RING

PO LA THUNG NGU'O, ,RAB TU MANG BA'I SGRA LAS GNYIS PA'I MA DA
THEB STE BDAG NYID KYI SBYOR BA LAS SHES PA BA BCOL DU RJES SU
'BREL PA DANG BCAS PA'I MTSAN NYID KYANG BYED DO, ,SHES RAB KYI
SGRA RTZAD NAS 'BYIN PAR BYED CING GRUGS PAR BYED DE BRLA GNYIS
LA SOGS PA GNON ZHING KUN NA

@61A *, ,LEN LA SPRIN BZHIN SGRA SGROGS BYED CES PA'I DON LA
SGROGS BZHIN PA STE DBUGS 'BYUNG BAR BYED BZHIN PA'O, ,BCING
BA NI AU RA'I ZHAGS PA STE SPRUL GYI ZHAGS PA LA SOGS PA'O,
,RTZE MO NI THOR TO'I CHA'O, ,SO'I RTZE MOS 'BYED PAR BYED DE
NOR BUS RAB TU STOBS LA SOGS

PA BYED PA'O ZHES PA'O, ,DE YANG SO SOR LDOG PAS KHAMS MTHA'
DAG G-YO BA BYUNG BA 'DIS KYANG DE'I LUS GTONG BAR BYED DO
ZHES PA'O, ,ME NI 'DIR LUS KYI LHAN CIG SKYES PA'I DGA' BA'I
THIG LE'O, ,ME LCE NI LUS KYI DROD DE 'DI'I 'BAR BA STE KHYAB
PAR GYUR PA'O ZHES PA'O, ,KUN NAS TE

THAMS CAD NAS SO, ,PHYOGS DANG MTSAMS SU STE RIM PAS G-YON
PA'I YAN LAG DANG G-YAS PA'I YAN LAG GI LAG PA DANG RKANG PA
LA SOGS PA RNAMS SU'O, ,KUN DU DU BA'I MUN PA CHEN PO STE KUN
DU STE RNA BA DANG SNA LA SOGS PA DANG GDONG LA SOGS PA RNAMS
SU RAB TU DGA' BA SHIN TU BRTEN

PA LAS DU BA STE GYEN DU G-YO BA YIN ZHING DES MUN PA STE
DBANG PO RNAMS YUL RNAMS LA 'KHRUL BA'O, ,CHEN PO STE RAB TU
GYUR PA'I MYUR THUG PAR SKYES PA'I KUN DU DU BA'I MUN PA GANG
GIS YIN PA ZHES PA'O, ,ME STAG STE THIG LE'I TSOGS RNAMS SO,
,GANG LAS SHE NA, GRONG DANG DGON PA

GCIG TU BSREGS PA LAS TE GRONG NI GTZUG TOR GYI 'KHOR LO DANG,
DGON PA NI GSANG BA'I PAD MA STE, DE DAG GCIG STE BAR MA CHAD
PA YANG 'DI YIN LA BSREGS PA YANG 'DI'O ZHES PA DE DANG 'DI
YANG GTUM MO 'BAR BA'I RNAL 'BYOR LAS SO ZHES PA'O, ,DUS KUN
DU SHIN TU DGA'

BA'I DUS TSOD JI LTAR 'GYUR BAR RO ZHES BA BYA BA'I KHYAD PAR
RO, ,'CHI BA NI BYANG CHUB KYI SEMS DANG BRAL BA'I MTSAN NYID
CAN NO, ,PHYOGS KUN GSANG BA'I 'KHOR LO'I MTHA'I MTSAN NYID
CAN NO, ,RAB TU THOB PA STE MNGON PAR KHYAB PA'ANG 'DI YIN LA,
'KHOR LO DRUG BDE BA DANG BRAL

BA'I MTSAN NYID CAN ME STE LUS KYI LHAN SKYES DGA' BA'I THIG
LE YANG NGO ZHES BA LAS 'DZIN PA'O, ,BSIL BA NYID NI GRANG BA
NYID DE MI SHES PA DANG MA RIG PAS NYAMS PA'I CHOS CAN ZHES
PA'I BAR RO, ,'GRO BA STE PHA ROL DU BYED DO ZHES PA'I DON TO,
,GDANGS CAN DBANG PO NI YE SHES

@61B KYI KHYAD PAR DGA' BA'I THIG LE'O, ,KHAMS 'KHRUG PA NYID
KYI PHYIR KHROS PA'O, ,MUN BA MANG BA NYID KYI PHYIR MIG SMAN
SNGON PO'I MDOG CAN NO, ,DUG CES PA NI GDENGS CAN JI LTA BA
BZHIN ZHES PA'I TSIG LAS SO, ,'KHYOG POR BGROD PA'I LUS CAN NI
'KHYOG PO STE GYA GYUR BGROD PA

GANG GI YIN PA DE 'DRA BA'I LUS TE GZUGS 'DI'I'O ZHES PA'O,
,DRAG PO'I PHUD SGRA LDAN PA NI 'JIGS PAR BYED BA'I 'GYUR BA'I
DBUGS DANG LDAN PA'O, ,MCHE BA 'KHYOG PO ZHES PA NI MCHE BA
G-YON PA DANG G-YAS PAR 'BAB PA YIN LA DE DAG GIS 'KHYOG PO
MI MNYAM PA DANG MNYAM

PA BGROD PAR 'BAB PA MED PA'I PHYIR RO, ,LCE GNYIS LDAN PA NI
PHYUGS KYI STENG DU BRJOD PA LAS LE LO'I YID DO, ,'CHI BA'I
'JIGS BYED NI BRGYAL BA'I SDUG BSNGAL STER BA'O, ,RLUNG GI
SHUGS CAN ZHES PA SROG DANG THUR SEL DAG 'KHOR BAR BYED PA'I
PHYIR RLUNG GI SHUGS DANG 'DRA BA

'DI'I SHUGS SO ZHES PA'O, ,RAB TU GTUM PA NI RAB TU GYUR PAS
GTUM PA STE GTUM MO GANG LAS YIN PA'O, ,YANG DAG PHRAD PA NI
GSANG BA'I PADMA'I LTE BAR MNGON PAR SON PA'O, ,BDE BAS BRGYAL
BAS GYEN DU LTA BAR BYED PA NYID KYI PHYIR DRAG PO'I MIG CAN
NO, ,GDENGS KA GSAL BAR BYAS

PA NI RNAM PA SNA TSOGS LA DGA' BA NYID KYI PHYIR LONGS SPYOD
DANG RNAM PAR MA BRAL BA'O, ,ZA BAR BYED CES PA'I DON LA ZA
BZHIN PA'O, ,BRGYAL BA NI DUG SKYUGS PA'I NGANG TSUL LO,
,NYAMS PA STE MI MTHONG BAR RAB TU 'GYUR TE RAB TU GYUR PAR
BGOD PAS SO ZHES PA'O, ,CHOM RKUN PA NI SEMS

KYI KHYAD PAR DGA' BA'I THIG LE RNAMS SO, ,MANG PO'I TSIG NI
PHYI ROL LA LTOS PAS SO, ,DGON PAR TE GSANG BA'I PADMA DANG
LTE BA'I 'KHOR LO'I BAR DU'O, ,SDANG BA'I SEMS LDAN NI RNAM PA
SNA TSOGS PA'I SHIN TU DGA' BA LA NYE BAR LONGS SPYOD PA'I
PHYIR BLA NA MED PA'I BDE BA NGES PAR

'PHROG PA'I BSAM PA'O, ,LAG MTHIL GYI GZHU YIS ZHES PA BYED PA
LA GSUM PA'O, ,RNA BA NAS RNA BA'I BAR DER MDA' RNAMS BKANG BA
NI RNA BA'I BAR DU MDA' BKANG BA STE GANG GIS ZHES PA'O,
,RKANG PA'I MTHIL LA SAG LA SOGS PA'I STABS BYAS PA RNAMS SHES
PAR YANG BLTA BAR

@62A *, ,BYA STE GZHAN DU NA RKANG PA BRTAN PA MA YIN PA
RNAMS MKHA' YI BYA BA JI LTAR 'GRUB CES PA'O, ,DAM PA'I LAM
GYIS NI DRI MA MED PA NYID KYI GRONG KHYER RAB TU 'JUG PA'I
PHYOGS SO, ,MDUNG DANG NI 'KHOR LO RAL GRI LAG THOGS ZHES PA
MDUNG GI SGRAS DBYUG PA'I RNAM PA AA WA DH'U T'I LA

BRTEN PA'I RLUNG NGO, ,DE YANG MI BSKYOD PA BYANG CHUB KYI
SEMS SU BRJOD PAR BYA'O, ,'KHOR LO NI RNAM PAR SNANG MDZAD DE
BSHANG BA'O, ,RAL GRI NI DON YOD GRUB PA STE GCI BA'O, ,GYEN
DU RTZA GSUM DU 'PHANGS PA LA BSHANG BA LA SOGS PA GANG RNAMS
'OG TU BGROD PA DE RNAMS KHO NA MTSON CHA NYID

KYIS LAG PA LA BRTEN PA RNAMS TE DE'I BYA BA RAB TU 'JUG PA'I
PHYIR RO, ,PHRAD PA NI RANG GI YUL DU THOB PA'I MTSAN NYID DO,
,CHAGS PA CHE BA NYID KYI PHYIR DRAG PO'I MIG CAN NO, ,LAM
MGRON SKYE BO RGYU BA NI DBYUGS PHYIN PA'I BYANG CHUB KYI SEMS
SO, ,'JOMS BYED PA NI SO SOR 'JOMS PAR BYED

PA'O; ,RING DU 'GYUR BA NI GNAS GANG NAS 'ONGS PA DE NYID DU
SONG NAS GNAS SO ZHES PA'O, ,BCINGS PA NI NGAG GI KHYAD PAR
DGA' BA'I THIG LE'O, ,DPUNG PA DAG NI ZHAGS PAS BCINGS SHING
RKANG PA'I PADMA ZUNG DAG LCAGS SGROG RNAMS KYIS BSDAMS ZHES
PA YAN LAG BCU GNYIS KYIS 'KHOR

LO 'GAGS PA'I RLUNG RAB TU RGYU BA'I PHYIR RO, ,DGE BA'I CHU NI
LHA YI BDUD RTZI STE YE SHES ZHES PA'I DON TO, ,DE DANG BRAL BA
LAS TE BTANG BA LAS SO, ,LCE DANG MGRIN PA MCHU SKAMS ZHES PA
'DIR BDUN PA'I TSIG SDUD PA'O, ,YANG NA SGRA BZANG PO SMRA PA'I
'DOD PA 'KHRUL PA'I DON DU PHYI MA'I

TSIG LA GNAS PA'I NIshn'A DANG 'BRU MANG PO'O, ,KHU BAS BSKYED
PA LCE'I ZHES MANG DU GSUNGS PA'I PHYIR LCE NI SEMS SO, ,RIN
CHEN DBANG PHYUG BDAG PO NYID KYI PHYIR MGRIN PA NI DAG GO,
,CHU YI KHAMS SKYED PAR BYED PA NYID KYI PHYIR MCHU NI LUS SU
BRJOD PAR BYA'O, ,DES NA LUS DANG NGAG DANG

SEMS TSOGS PA DANG MI LDAN PA NI SKAM PA STE YONGS SU NYAMS PA
NI GANG GI LUS CHU SRIN LA SOGS PA KHYIM BCU GNYIS KYI 'KHOR
LO'I BDAG NYID YIN PA ZHES PA'O, ,BKRES PA NI 'GYUR BA'I BDE
BA ZHES BYA BA YIN LA DES GZIR BA STE SKYE BAR 'DOD DO, ,SRUNG
MA RNAMS KYI NI 'DOD CHAGS DANG ZHE

@62B SDANG DANG GTI MUG DANG NGA RGYAL BA LA SOGS PA RNAMS
KYIS SO, ,RJE BO KHROS PA'I BKA' YIS TE, RJE BO NI HAm YIG GO,
,DE YI KHROS PA'I BKA' YIS TE GTUM MO 'BAR BA'I MTSAN NYID CAN
GYIS BSRUNG BZHIN PA NI NGED DE RNAMS LAS 'DA' BAR MI RUNG GI
DBANG PO MED PA'I BDE BA NYID DU SONG SHIG CES

PA'O; ,NYIN MTSAN DUS SU STE DBYU GU DRUG CU'I BDAG NYID
PADMA'I 'DAB MA BCU GNYIS SU'O, ,'DI LAS TE RLUNG GI ZHAGS PA
DANG LCAGS SGROG GIS BCINGS PA LAS GROL BAR TE DBANG PO MED
PA'I BDE BA NYID DU 'GRO STE SON PAR BYED DO, ,ZHES PA'O,
,CHU'I GTER NI LUS KYI KHYAD PAR DGA' BA'I

THIG LE'O, ,ZHEN PA NI MOS PA'O, ,CHU GTER BZHON PA LA STE RDO
RJE THEG PA LA'O, ,TSOGS PA DANG MI LDAN PA SNA TSOGS PA'I
RLABS 'KHRUGS PA YANG 'DI YIN LA CHU GTAR TE ZLA BA'I DBUGS
KYANG NGO ZHES PA'O, ,CI RNAMS KYIS SHE NA DRAG PO'I RLUNG
RNAMS KYIS TE AA WA DH'U T'I'I 'GYUR BA'I

DBUGS RNAMS KYIS SO, ,KUN DU 'KHOR BYED PA NI 'OG TU BGROD PAR
RO, ,CHU SRIN ZHES PA NI BYANG DU BGROD PA'I 'PHO BA'O, ,NYA
ZHES PA NYA'I MNYAM PA'I 'PHO BA'O, ,RIGS KYI SGRA YIS BGROD
PA'I MNYAM PA DANG 'BREL BA LHAG MA'I 'PHO BA BCU RNAMS GZUNG
BAR BYA'O, ,CHU GTER CHOM

RKUN RNAMS KYIS NI SRID PA'I BAG CHAGS KYI KHYAD PAR RNAMS
KYIS SO, ,BKAG GYUR PA NI GYEN GYI SROL DU BGROD PA 'GOG PA
A'ATA BOR BA'O, ,GDUG PA RNAMS KYIS TE CHAGS BRAL LAS SKYES
PA'I SDUG BSNGAL STER BA PO RNAMS KYIS SO, ,ME YIS TIL MAR
GROL BA RNAMS KYIS NI, ,MES

TIL MAR GROL BA KHAMS 'KHRUG PA'I SKAD CIG GANG RNAMS KYIS YIN
PA ZHES PA'O, ,ME YIS CHAR CHEN KUN NAS RGYUN DU 'BAB PA LA
STE LTE BA'I PADMA'I ZE 'BRUR RGYUN MI 'CHAD PAR DRAG PO'I
GTUM MO 'BAR BA'I CHAR PA 'BAB PA BYANG CHUB KYI THEG PA GANG
DU YIN PA ZHES PA'O, ,CHU

GTER 'KHRUG PA DE LAS PHA ROL NI RAB KYI MTHAR THUG PA STE,
DRI MA MED PA NYID JI SRID PAR RO ZHES PA'O, ,RO LANGS RNAMS
NI YE SHES KYI MCHOG DGA' BA'I THIG LE RNAMS SO, ,MANG PO'I
TSIG NI RTZA RNAMS MANG BA NYID KYI PHYIR RAM YANG NA PHYI ROL
LA LTOS PAS SO, ,'JIGS BYED PA STE 'JIGS

@63A *, ,PA SGRUB PAR BYED BZHIN PA'O, ,CI RNAMS KYIS SHE NA,
PHAt YIG RNAMS KYIS TE LUS KYI RTZAR DBUGS 'BAB PA RNAMS KYIS
SO, ,'JIGS RUNG SGRA RNAMS KYIS TE, G-YAS PA'I RTZAR DBUGS
'BAB PA RNAMS KYIS SO, ,KHA NAS ME 'BAR BA RNAMS KYIS TE GTUM
MO

SPYOD PA'I DBU MA'I RTZA'I ME STE 'GYUR BA'I DBUGS RNAMS KYIS
SO, ,GRI GUG NI SEMS GCOD PA'I BDAG NYID CAN NGUNG [*DUNG?] CAN MA'I
RTZA'O, ,THOD PA NI NOR BU DANG PADMA'O, ,DE DAG GIS NYE BAR
MTSAN PA'I LAG PA RNAMS KYIS TE G-YON PA DANG G-YAS PA DKYIL
'KHOR LNGA 'BAB PA'I BDAG

NYID RNAMS KYIS SO, ,PHYOGS BCU'I DKYIL 'KHOR DU STE, RTZA
BCU'I BDAG NYID SNYING GI PADMA'O, ,DKYIL 'KHOR DANG 'DRA BA
NI DKYIL 'KHOR TE 'KHOR YUG GO, ,DE LA YANG DAG PAR GNAS PA'O,
,GDUG PA'I SEMS LDAN NI BDE BA CHEN PO LA ZHE SDANG BA CAN NO,
,SHA ZA BA NI SEMS

NYAMS PA NYID KYI PHYIR MIG LA SOGS PA RNAMS 'JIGS PAR BYED
PA'O, ,BKRES PA NI MA RIG PA STE DES MCHOG TU MNAR BA NYID KYI
PHYIR GZIR BA'O, ,MI KHRAG LA DGA' BA NI ZLA BA ZAD PA LAS
RDUL STENG DU SON PA YANG DAG PAR CHAGS PA'O, ,DE NYID KYI
PHYIR GSANG BA LA SOGS PA'I

'KHOR LO YONGS SU NYAMS PA NYID KYI PHYIR LUS SKAMS PA'O,
,SROG DANG THUR SEL GYI RTZA RNAMS KYIS KUN NAS BKAB PA MED PA
NYID KYI PHYIR GOS DANG BRAL BA'O, ,'OG TU LTUNG BA LAS STENG
DU BGROD PA'I CHED DU BSRUNG BA STE BDE LEGS SU BGROD PA ZHES
PA'O, ,NANG NI SEMS KYI MCHOG TU DGA'

BA'I THIG LE'O, ,SOR MO'I RTZE MO'I ZLUM PO NYAMS, ,ZHES PA LA
LAG LDAN GYI LAG PA DANG ZLA BA PHYED PA DANG LCAGS KYU LA
SOGS PA'I RNAM PAS PADMA RNAM PAR ZHU BA'I PHYIR GANG GI SOR
MO'I RTZE MO ZLUM PO NYAMS TE ZHIG PAR NYE BAR SON PA'O ZHES
PA'O, ,NYIN BZHIN 'KHUN PA NI 'DOD CHAGS

KYI SHUGS KYIS BRANG PHUG PA LA SOGS PAS YONGS SU BRGYAN PA'I
YAN LAG CAN NO, ,SNA DANG MCHU DANG RNA BA NYAMS PA NI SEMS
NGAL BA LAS DBANG PO'I TSOGS MA TSOGS PA'O, ,RNAG NI RANG GI
GNAS NAS G-YOS PA'I BYANG CHUB KYI SEMS SO, ,DE YANG MANG PO
STE RNAM PA MANG POR SPOM PA

@63B DANG SDOM BCAS DANG PRA TI SY'A YA DANG RAB DUG LA SOGS
PA'I RNAM PAS 'BAB PA'O, ,RMA RLON RNAMS LAS TE SBOM PO DANG
PHRA MO'I RTZA'I TSOGS RNAMS LAS SO, ,GANG DU ZHE NA, KHA DANG
MGRIN PA LAG PA RKANG PAR TE GANG LAS SNYING GA'I PADMA'I LTE
BA LA BRTEN NAS THAMS CAD SPRO BAR BYED PA'I PHYIR RO, ,YONGS

SU BTANG BA NI YONGS SU BOR BA'O, ,GNYEN GYI TSOGS NI RNAM PAR
'GYUR BA'I PHUNG PO DANG KHAMS LA SOGS PA'I TSEGS PA RNAMS
KYIS SO, ,RUL PA'I DRI'I MTHU LAS TE, RAB TU NYAMS PA'I SEMS
KYI BYIN RLABS LAS SO, ,SHI BA'I LUS BZHIN ZHES PA BRGYAL BAS
BSKYED PA'I PHUNG PO DANG

KHAMS LA SOGS PA'I TSOGS PA'O, ,NAD RNAMS KYIS TE 'GYUR BA'I
'DOD CHAGS RNAMS KYIS GROL BA DANG, 'DOD PA STE RDO RJE YAN
LAG MED PAR DE 'GYUR RO ZHES PA'O, ,DBANG PO'I PHO NYA NI DAG
GI MCHOG DGA'I THIG LE RNAMS SO, ,MANG PO'I TSIG NI BYA BA
MANG PO RAB TU 'JUG PA'I PHYIR RO, ,

GANG RNAMS KYIS BSDIGS PAR BYED PA NI KUN NAS KHRO BAR BYED
PA'O, ,CI RNAMS KYIS SHE NA, GDENGS CAN 'PHROG BYED SHAR BHA
DANG STAG DANG GLANG CHEN GDONG RNAMS KYIS SO, ,'PHROG BYED NI
SENG GE'O, ,SHA RA BHA NI RI BRAGS SO, ,'DI RNAMS KYIS TE
DKYIL 'KHOR LNGA 'BAB PA'I BDAG NYID

RNAMS KYIS SO, ,'BAR BCAS TE GTUM MO'I ME'I 'OD DANG LDAN PA
RNAMS KYIS SO, ,RNON PO STE RTZUB POR MCHE BA STE ZUNG DU 'JUG
PA'I BDAG NYID CAN DU LDAN PA GANG YIN PA RNAMS KYIS SO,
,'KHOR LO RAL GRI MDA' DANG RTZE GSUM LCAGS KYU RDO RJE'I LAG
PA RNAMS KYIS ZHES PA DRI

DANG REG BYA DANG RO DANG SGRA DANG GZUGS DANG CHOS KYI
DBYINGS KYI YUL LA KUN NAS CHAGS PA'I SNA DANG LUS DANG LCE
DANG RNA BA DANG MIG DANG YID KYI DBANG PO'I BDAG NYID RNAMS
KYIS SO, ,'O NA LCAGS KYU ME'I KHAMS KYI BDAG NYID YIN PA NYID
KYI PHYIR JI LTAR YUL GZUGS NYID DU

BRJOD CE NA, BDEN PA BRJOD MOD DNGOS PO KHYAD PAR YONGS SU
'GYUR BA'I GZHI LAS SO, ,ZHES PA'O, ,PHYOGS KUN DU STE MGRIN
PA'I PADMA'I 'DAB MA RNAMS LA'O, ,BYANG CHUB LA STE 'GYUR BA
MED PA BSGOM PA LA'O, ,BSAM GTAN NI SO SOR SDUD PA BSGOM PA'I
DNGOS PO LA MNGON PAR PHYOGS

@64A *, ,PA'O; ,DE LA GCIG TU STE THA DAD MED PAR GZHOL BA
STE, NGAL BA 'DI'I YIN PA ZHES PA'O, ,MCHOG BDE BA LA GNAS NI
BDE BA CHEN PO DANG KUN NAS 'BREL BA NI RANG GI YID LA STE BDE
BA CHEN PO'I RGYU CAN LA 'JUG GO ZHES PA LHAG MA'O, ,ZHABS NI
'CHAD PAR 'GYUR BA'O ZHES PA'O, ,

DBUL PO NI LUS KYI MCHOG DGA'I THIG LE'O, ,DBYAR TE ZLA BA'I
GZUGS ZHU BA'I DUS SU'O, ,KHUR BA NI 'GYUR BA'I BDE BA KHYER
BA STE 'DREN PAR BYED PA'O, ,GRONG GI BAR DU STE NOR BU DANG
PADMA JI SRID PAR RO, ,NAGS NAS TE MGRIN PA'I PADMA'I LTE BA
NAS SO, ,'DAM RDZAB KYI GANG LAM DU STE RNAM PAR

RTOG PA'I BDE BA LA LHAG PAR GNAS PA DBU MA'I LAM DU'O, ,DGUN
TE BDE BAS BRGYAL BA'I DUS SO, ,KHA BA'I LAM NI 'GYUR BA'I LAM
MO, ,SROG DANG THUR SEL GYI RTZA RNAMS KYIS KUN NAS BKAB PA
MED PA NYID KYI PHYIR GOS DANG BRAL BA'O, ,SOG NI KHAMS MTHA'
DAG 'KHRUG PA'I DUS SU'O, ,

NYI MA'I 'OD ZER GYIS GDUNGS PA NI GTUM MO'I ME 'BAR BAS
GDUNGS PA'O, ,'JIGS BCAS MYA NGAN LAM DU STE 'JIGS PA STE 'CHI
BA'I SDUG BSNGAL GYI MTSAN NYID CAN DANG BCAS PAS 'JUG PA'I
MYA NGAN LAM STE DGA' BRAL BZHI'I LAM DU'O, ,CHU MED PA NI
LHA'I BDUD RTZI'I RO

MYANG BA DANG BRAL BA'O, ,YUL GZHAN DU ZHES PA NI YUL GYIS TE
GTZUG TOR GYI 'KHOR LO LA SOGS PA NOR BU DANG PADMA'I MTHAR
THUG PA'I MTSAN NYID CAN GYIS GZHAN TE BRAL BA'I YUL NI CHAGS
PA DANG BRAL BA'I MTSAN NYID CAN TE DER RO, ,DER GSUNGS PA,
SRID LAS MYA NGAN 'DAS

PAR 'GRO, DE LAS SLAR YANG 'KHOR BAR 'GRO, ZHES PA'O, ,DBUL BA
NI ZHI BA'I BDE BA'I NOR DANG BRAL BA'O, ,ZHABS BZANG DAG
BSGOM PA RNAMS KYIS TE, SKYES BU RNAMS KYI NANG NA GANG SGOM
PAR BYED PA RNAMS KYI'O, ,DE RNAMS KYIS TE DE MA THAG PAR
BRJOD PA'I SDUG BSNGAL

RNAMS KYIS GROL BA ZHES PA RNAM DBYE MED PA'I TSIG GO, ,'DOD
DANG LDAN PA STE YID KYI SHING RTA KUN NAS RDZOGS PAR 'GYUR RO
ZHES PA'O, ,BUD MED DANG BRAL BA NI YE SHES KYI DGA' BA'I THIG
LE'O, ,GANG RNAMS SU, MCHAN KHUNG MIG DANG, RNA BA SNA DANG
KHA DANG LUS DANG BRJOD PA LAS, ,ZHES

@64B PA LA MCHAN KHUNG NI G-YON PA DANG G-YAS PAR DBUGS
'BAB PA'I MTSAN NYID CAN TE DE'I GZUGS DANG SGRA DANG DRI DANG
RO DANG REG BYA RNAMS SU MIG LA SOGS PA RNAM PAR SHES PA LNGA
RAB TU 'JUG PA'I PHYIR RO, ,KHA'I SGRAS LCE'O, ,LUS NI LUS KHO
NA'O, ,BRJOD PA NI SGRA LA SOGS PA'I

YUL GSAL BAR BYA BA'I DON DU GSUNGS PA'O, ,DRAG POR TE BRGYAL
BA'I CHOS CAN DU JI LTAR 'GYUR BA LTAR RO, ,DRI NI DRI'I BZHON
PA STE DGA' BA'I RLUNG NGO, ,SKAL NGAN NYID CES PA 'DI'I SKAL
PA STE YE SHES NGAN PA'O ZHES PA YIN LA, DE'I DNGOS PO DE NYID
DE MA RIG PA ZHES PA'I DON TO, ,DUS KUN DU

STE MTSAN MO DANG NYIN MOR G-YON PA DANG G-YAS PAR 'BAB PA'I
MTSAN NYID CAN NO, ,BZANG PO'I DGA' BA 'BRAL BA STE DGA' BA
BZANG PO NI BDE BA CHEN PO'O, ,DE DANG BRAL BA NI SPANGS PA'O,
,GANG LAS SHE NA MI MO KUN LA BRAL PHYIR TE, KUN YANG 'DI YIN
LA N'A R'I RNAMS TE RTZA STONG PHRAG BDUN CU

RTZA GNYIS RNAMS KYANG NGO, ,DE RNAMS LA DGA' BA'I RLUNG GIS
GANG BA MED PA DE LAS SHES PA'O, ,MI DGE BA'I 'BRAS BU'I DBANG
LAS TE MA RIG PA LA SOGS PA'I RKYEN YOD PAR GYUR PA LAS SO,
,BUD MED RNAMS KYIS TE AA WA DH'U T'I LA SOGS PA RNAMS KYIS
SDANG BAR GYUR TE 'CHI BA'I BDAG

NYID CAN NO, ,BDE BA MCHOG SBYIN ZHABS NI SGOM PAR BYED PA DE
RNAMS KYIS, BDE BA MCHOG STE BDE BA CHEN BO STER BAR BYED DO
ZHES PA DE YANG DE YIN LA ZHABS KYANG NGO ZHES PA'O, ,SKAL
BZANGS NYID NI BDE BA CHEN PO'O, ,DE LAS KHA DOG STE SNA TSOGS
PA'I KHA DOG KYANG YIN LA GZUGS TE ZAB CING

RGYA CHE BA'I MTSAN NYID CAN YANG NGO ZHES PA KHA DOG GZUGS
CAN 'GYUR ZHES PA'O, ,MI'I DBANG PO NI SEMS KYI DGA' BA'I THIG
LE'O, ,'KHRUGS PA NI RAB TU 'KHRUGS PA'O, ,'KHUS PHYIR TE MA
RIG PA'I BAG CHAGS DANG KUN DU CHAGS PA'I PHYIR RO, ,MTHA'
GCIG TU GSOD PA LA ZHEN ZHES

PA NI SHIN TU GSOD PA LA STE BRGYAL BA'I CHOS CAN LA BRTZON
PA'O, ,'JIGS PA'I GSHIN RJE LTA BUR ZHES PA 'JIGS PA STE 'CHI
BA'I DUS SU GSHIN RJE STE NAR MA'I BYANG CHUB KYI SEMS KYI
BDAG NYID CAN NO, ,'KHRUGS PAR GYUR PA NI GSOD PA'I CHED DU
SGRUB PAR BYED PA DE BZHIN DU 'DI YANG

@65A *, ,KHYAD PAR DU SKUL BAR BYED PA'O, ,SDE NI YAN LAG
BZHI PA'I DPUNG STE, 'DOD CHAGS DANG, ZHE SDANG DANG, GTI MUG
DANG, NGA RGYAL BA'I MTSAN NYID CAN NO, ,DE YANG 'CHI BA'I
'JIGS BYED DE SEMS RNAM PAR NYAMS PAR BYED PA'O, ,MYUR DU STE
MA 'GRO

PAR RO, ,G-YOG 'KHOR GANG RNAMS LA ZHES PA SEMS KYI RGYUN
GYIS BKOL BAR BYA BA G-YOG RNAMS TE DE RNAMS LA ZHES PA'O,
,SGOM PAR BYED PA DE RNAMS KYI RANG YID LA STE DPRAL BA'I
PADMA'I LTE BAR RO, ,ZHABS NI 'JIG RTEN GSUM PO KUN GYI MGON
PO STE SRID PA GSUM PO'I SA LA MA LUS

PA'I MNGA' BDAG GO, ,DE YANG STE MI BDAG 'KHRUGS PA YANG NGO,
,'BA' ZHIG TU MA ZAD KYI SDE YANG RAB TU ZHI BAR 'GYUR RO ZHES
PA YANG GI SGRA'I DON TO, ,NI STE GANG GI PHYIR 'KHRUGS PA ZHI
BA DE'I RGYU'I PHYIR RO, ,YANG DAG BSAM KUN SBYIN PAS ZHES PA
RTAG TU CHAGS PA CHEN PO MNGON PAR DANG BAR

BYED PA ZHES BYA BA NI YANG DAG PAR BSAM PA'O, ,SBYIN PA NI
SNGAGS MI 'GYUR BA STE 'PHO BA GTONG BA SBYIN PA'O ZHES PA LA
SOGS PA GSUNGS PA'I PHYIR RO, ,DE RNAMS KYI MCHOG SBYIN PA
'PHO BA MED PA'I THIG LE'I PHRENG BA'I SKAD CIG GIS BDE BAS
RAB TU DBYE BAR 'GYUR RO ZHES PA'O, ,RDO RJE LTUNG BA NI

NGAG GI DGA' BA'I THIG LE'O, ,GANG RNAMS KYI ZHES PA NANG GI
RDO RJE LA LTOS PAS 'BREL PA LA DRUG PA'O, ,RNAM PA GZHAN DU
GANG RNAMS LA ZHES PA THOB PO, ,DE YANG 'CHI BAR BYED DO,
,'GA' ZHIG TU'ANG ZHES PA LUS LA STE GAL TE GYUR NA'O, ,BRGYAL
BAR BYED DE SO SOR NYE BA'I YUL DUS

LA'O; ,GANG LAS SHE NA, MKHA' LAS TE SKABS LAS SHES PA PHYI
ROL LA LTOS PAS SO, ,'O NA TSIGS SU BCAD PA SNGA MA BCU BZHI
PA RNAMS SU PHYI ROL LA LTOS PAS RNAM PAR BKRAL BA MA YIN NAM
ZHE NA MA YIN TE, DE RNAMS KYIS PHYI ROL DU 'DRIR GSAL BA NYID
KYI PHYIR RO, ,DE LAS SLAR YANG BUD

MED 'GROGS LAS ZHES PA'I TSIG NI THAMS CAD DU BLTA BAR BYA'O,
,GLO BUR BA YIN PA'I ZLA BA THIG LE ZAD PAS MKHA' LAS TE GTZUG
TOR GYI 'KHOR LO LAS SO, ,'GA' ZHIG TU STE 'CHI LTAS SHAR BA
LA SOGS PA'I DUS SU 'CHI BAR BYED DO, ,GLO BUR PA'I SEMS 'PHOS
PAS 'GA' ZHIG TU ZHES

@65B PA PADMA'I SNYING POR BUD MED 'GROGS PA LAS TE YANG DAG
PAR SBYAR BA LAS RTAG TU STE DUS THAMS CAD DU BRGYAL BAR BYED
DO, ,CHAGS BRAL NYID DU NI GNYIS KAR YANG BYED DO, ,SKYE BA
SKYE BA GZHAN RNAMS LAS ZHES PA BDUN PA'I DON LA LNGA PA'O,
,SKYE BA STE SKYE BA 'DI DAG SKYE BAS GZHAN PA BAR MA

CHOD PA SKYE BAS GZHAN DER DE PHA ROL GYI 'JIG RTEN DU'O,
,SLAR YANG ZHES PA MA RIG PA'I BAG CHAGS KYI SA BON SKYED PA
SAD PA LAS SO, ,DPAL LDAN LAS DANG YE SHES MCHOG GI CHU SKYES
LA SON RDO RJE'I ZHABS NI SGOM BYED PA, ,DE RNAMS KYIS ZHES PA
LA, LAS ZHES PA LAS KYI PHYAG RGYA'O, ,

MCHOG CES PA PHYAG RGYA CHEN MO'O, ,'DI RNAMS KYI CHU SKYES
PADMA LA SON PA'O ZHES PA'O, ,DE YANG DE YIN LA RDO RJE'I
ZHABS DPAL 'JIG RTEN PA DANG 'JIG RTEN LAS 'DAS PA'I PHUN SUM
TSOGS PAS NYE BAR MTSON PA YANG NGO, ,DE YANG RDO RJE LTUNG
BA'O, ,RAB TU ZHI BA STE NANG DU RENGS PA NYID

THOB PA'O, ,DE NYID KYI PHYIR RDO RJE RENGS PA DANG KHU BA
STENG DU SON PAS, SLAR YANG SKYE BA STE PHYIR YANG 'KHOR BA'I
BAG CHAGS DANG BRAL BA'I PHYIR MTHA' NYID 'CHI BA DANG BRGYAL
BA DANG CHAGS BRAL DU YANG 'GRO BA MIN ZHES PA'O, ,DON THAMS
CAD NYAMS PA NI LUS KYI DGA' BA'I THIG LE'O, ,

GANG RNAMS KYIS TE BAG MED PAR SPYOD PA RNAMS KYI NOR KUN
NYAMS PA NI NOR DANG 'BRU MA LUS PA ZAD PA'O ZHES PA'I PHYI
ROL LA LTOS PAS SO, ,BUD MED 'GROGS LA CHAGS PA BRAL LAS TE
CHAGS PA'I BDE BA NYAMS PA LAS SLAR YANG STE PHYIR ZHING SKYE
BA GZHAN RNAMS KYI ZHES PA BDUN

PA'I DON LA GSUM PA STE, SKYE BA GZHAN RNAMS SU'O, ,DE STE NOR
NYAMS PA TSE 'PHO BA'I MTSAN NYID CAN DANG GSER GYI RGYAN LA
SOGS PA RNAMS SO, ,MANG PO STE RNAM PA MANG POR RAB TU GYUR PAS
'BYUNG BAS TE BAG CHAGS BSGOMS PA'I SEMS LAS TE SKYE BA SNGA MA
'GYUR BA'I BDE BA'I RDZAS

NYAMS PA LA ZHEN PA DANG LDAN PA'I YID LAS SO, ,GANG DE DAG
GIS RTAG TU 'BREL PAR SGOM PAR BYED PA DE RNAMS KYI'O, ,MI
MNYAM MNYAM PA'I ZHABS TE 'JIG RTEN LAS 'DAS PA NYID KYI PHYIR
DANG BCU PA 'JIG RTEN GSUM DANG THUN MONG MA YIN PAS SEMS KYI
ZLA BA DE BZHIN GSHEGS PA

@66A *, ,JI LTAR RTOGS PA DE LTAR RTOGS PA ZHES PA'I BYE BRAG
TU BSHAD PA NYE BAR BLANGS NAS MNYAM PA STE MTSUNGS PA DANG LDAN
PA YIN LA ZHABS KYANG STE GSANG BA'I 'KHOR LOR GNAS PA RDUL GYI
CHOS CAN BGROD BYA RTEN ZHES PA'O, ,YANG NA GANG MNYAM PA DAG
GIS TE ZLA BA DANG

NYI MA DAG GI ZHABS TE GNAS NOR BU DANG PADMA'O ZHES GSAL LO,
,SNA TSOGS GZUGS CAN NI MTHA' YAS PA DANG MTHUN PA'I RANG GI NGO
BO'O, ,CI RNAMS KYI ZHEN, SHAS RAB RNAMS KYI STE AA WA DH'U T'I
LA SOGS PA RNAL 'BYOR MA RNAMS KYI'O, ,GANG MCHOD PA STE YE SHES
KYI SKU THOB PA LAS GTZUG TOR

GYI PADMA'I LTE BAR BZUNG BA'O, ,BSTOD PA STE 'GYUR BA MED PA'I
BDE BA LAS DRI MA MED PA NYID DU DRANGS PA'O, ,SU RNAMS KYIS SHE
NA, RGYAL BA MCHOG RNAMS KYIS TE SGRIB PA MED PA'I PHUNG PO
RNAMS KYIS SO, ,ZHABS TE SGOM PA RNAMS KYI NOR KUN DE NI MI
NYAMS PA'O ZHES PA STE 'KHOR BA'I BAG CHAGS

DANG BRAL BA LAS SO, ,KUN TE THIG LE'I DBYE BA THA DAD PA YANG
'DI YIN LA DON DU GNYER BAR BYA ZHING 'DOD PAR BYA BA'O ZHES PAS
NA NOR 'ONG BA DANG 'ONG BA MA YIN PAS YANG NGO, ,MCHOG TU MI
'GYUR BA'I NGO BOS BRTAN PAR 'GYUR RO ZHES PA'O, ,'ON RIM PA
GANG GIS LUS KYI DGA' BA LA SOGS PA'I

THIG LE RNAMS BCU DRUG BZHI'I RAB TU DBYE BAS 'CHAR BA DE KHO
NA'I RIM PAS 'GOG PA YANG RIG PAR BYA BA MA YIN NAM, DES NA
SPRUL PA'I SKU LA SOGS PA RNAMS SNGON DU BSTAN PAR RIGS TE, GANG
YE SHES KYI LE'UR GSUNG PAR 'GYUR BA, LUS KYI DGA' BA 'GAG PA
RNAMS LAS SANGS

RGYAS KYI SPRUL PA'I SKU'O ZHES PA LA SOGS PA'O ZHE NA BDEN MOD,
YE SHES KYI LHAN CIG SKYES PA'I DGA' BA'I THIG LE ZHU BA NOR BU
DANG PADMA'I LTE BA LA 'GOG PA LAS SKU GSUM GYI THIG LE RNAMS
'GOG STE, GSANG BA LAS RDO RJE NOR BU JI SRID PAR LHAN CIG SKYES
PA'I DGA' BA MA 'PHOS PA'O ZHES

PA'I GSUNG LAS SO, ,GNAS BZUNG DAG GI RIM PA'I DON DU SNGAR LHAN
CIG SKYES PA'I SKU NYID KYIS RGYAS PAR BSTAN PA'O ZHES PA'O, ,DE
NYID KYI PHYIR CHOS DANG LONGS SPYOD RDZOGS PA DANG, SPRUL PA
'DI RNAMS NI DAG PA'I SKU LAS SPRO BAR BYA'O ZHES PA'O, ,'O NA
RNAL 'BYOR MA RNAMS KYIS RANG GI

@66B NGO BO RGYAS PAR MA BSTAN PA'I PHYIR DANG, DE'I ZHABS KYI
MTSAN NYING MA BSHAD PA'I PHYIR RNAL 'BYOR MA DE RNAMS CI YIN PA
DANG, ZHABS GANG DRAN PA 'JIGS PA 'PHROG PA'I ZHABS DE CI YIN MI
SHES SO ZHE NA GSUNGS PA, RNAL 'BYOR MA RNAMS ZHES PA LA SOGS
PA'O, ,RNAL 'BYOR MA RNAMS NI

DMAR SER DANG AI dA DANG AA WA DH'U T'I RNAMS SHES PA 'DIR RNAL
'BYOR TE, SHES RAB DANG THABS KYI BDAG NYID LAS SROG DANG THUR
SEL BSNGAMS PA LAS NGANG TSUL TE MI 'GYUR BA'I SROG RTZOL YOD DO
ZHES PA RNAL 'BYOR MA RNAMS SO, ,DMAR SER NI RO MA'O, ,AI dA NI
BRKYANG MA'O, ,AA WA DH'U T'I NI YID

BZANG MA'O, ,'DI RNAMS DANG DE RNAMS NI NYI MA DANG ZLA BA DANG
SGRA GCAN GYI LAM RNAM PA GSUM RNAMS ZHES PA'O, ,NYI MA NI ME'I
KHAMS KYI RANG BZHIN GYI PHYIR MGRIN PA'I 'KHOR LO SHES RAB KYI
GSUNG RDO RJE'O, ,DE'I LAM NI PHYED DANG BCAS PA'I DRUG CU RTZA
GNYIS DANG BRGYA PHRAG BZHI LHAG PA'I KHRI PHRAG

GI DBUGS 'BAB PA'O, ,ZLA BA NI CHU'I KHAMS KYI RANG BZHIN GYI
PHYIR DPRAL BA'I 'KHOR LO THABS KYI SKU RDO RJE'O, ,DE'I LAM
RNAMS NI PHYED DANG BCAS PA'I DRUG CU RTZA GNYIS DANG BRGYA
PHRAG BZHI LHAG PA'I KHRI PHRAG GI DBUGS 'BAB PA'O, ,SGRA GCAN
NI STONG PA'I KHAMS KYI RANG BZHIN GYI PHYIR GTZUG

TOR GYI 'KHOR LO THABS KYI THUGS RDO RJE'O, ,DE'I LAM NI BDUN CU
RTZA LNGA LHAG PA'I BRGYA PHRAG DRUG GI DBUGS 'BAB PA'O, ,RIM
PAS G-YAS PA DANG G-YON PA DANG DBU MA'I RTZA DE RNAMS SONG BA
STE STENG DU 'GAG PAR GYUR PA RNAMS RNAL 'BYOR RNAMS SO ZHES
PA'O, ,'O NA RTZA GZHAN PA RNAMS KYANG

LUS DANG NGAG SEMS NYID KYI GTZO BO RNAMS YOD DE DE RNAMS KYANG
BSHAD PAR RIGS PA MA YIN NAM DE LTAR NI SA'I KHAMS KYI RANG
BZHIN LAS LTE PA'I 'KHOR LO SHES RAB KYI SKU RDO RJE BSHAD PA'I
RTZA ZHES BRJOD PAR BYA'O, ,RLUNG GI KHAMS KYI RANG BZHIN GYI
PHYIR SNYING GA'I 'KHOR LO THABS KYI GSUNG RDO

RJE GCI PA'I RTZA ZHES BRJOD PAR BYA'O, ,YE SHES KYI KHAMS KYI
RANG BZHIN LAS GSANG BA'I 'KHOR LO SHES RAB KYI THUGS RDO RJE
KHU PA'I RTZA ZHES BRJOD PAR BYA'O ZHE NA BDEN MOD, 'DI RNAMS
LAM GCIG LA MNGON PAR SBYOR BA'I PHYIR SHES RAB DANG THABS GCIG
GI NGO BO NYID KYIS LUS DANG

@67A *, ,NGAG DANG SEMS LA MI 'KHRUL PA'I PHYIR DANG, SKYE BA
DANG 'GOG PA RNAMS SU GCIG GI SBYOR BAS 'BAB PA NYID KYI PHYIR
MA BSHAD DO ZHES PA DGONGS PA'O, ,DE GSUNGS PA, ZLA BA'I LAM GYI
BSHAD PA'I RTZA, ,NYI MAS GCI BA 'BAB PA STE, ,SKYE 'CHI MNYAM
PA CHAGS PA LA, ,SGRA

GCAN GYIS NI KHU BA 'BAB, ,CES PA'O, ,DE BZHIN DU, GANG ZHIG ZLA
NYI MUN CAN DANG, ,BSHAD GCI KHU BA 'BAB PA RNAMS, ,SROG DANG
THUR SEL RIM PA YIS, ,DE RNAMS LUS NGAG SEMS KYI RTZA, ,ZHES SO,
,DE BZHIN DU, ZLA BA NYI MA'I RTZA 'GAGS NA, ,BSHANG DANG GCI
BA'I RTZA 'GAG GO, ,SGRA

GCAN RTZA NI 'GAGS PA NA, ,'OG TU KHU PA 'BAB 'GAG 'GYUR, ,SKYED
DANG SDUD PA'I BYED PA CAN, ,'DI RNAMS GROL BAS GROL BAR 'GYUR,
,SROG DANG THUR SEL LAM GSUM LAS, ,'DI NI RTZA YI KUN SPYOD DO,
,ZHES SO, ,RNAL 'BYOR MA 'DI RNAMS KYI GANG SNGAR BSHAD PA MNYAM
PAR

BGROD PA'I ZHABS TE G-YON PA DANG G-YAS PAR 'BAB PA DAG DBU
MAR RAB TU ZHUGS PA LAS RLUNG DAG MNYAM PA STE MTSUNGS PAR BGROD
PA'O ZHES PHYOGS GNYIS KA RDZOGS PAR BSHAD DO, ,DNGOS DANG DNGOS
MED RAB NYAMS DE DAG CES PA, DNGOS PO NI SPRO BA'I RIM PAS RNAM
PAR SHES PA LA

SOGS PA DKYIL 'KHOR LNGA 'BAB PA'I BDAG NYID G-YON PAR RO,
,DNGOS PO MED PA NI SDUD PA'I RIM PAS SA LA SOGS PA DKYIL 'KHOR
LNGA 'BAB PA G-YAS PAR RO, ,DE DAG GI RAB NYAMS TE RAB TU ZHIG
PA'AM DE DAG RAB TU NYAMS PA DAG GANG DAG GI YIN PA ZHES PA YANG
NA'O, ,RGYA CHER 'GREL DU

KHA CIG TU ZHES GSUNGS PA LAS DANG, SANGS RGYAS MANG PO LA NYE
BAR BRTEN PA RNAMS ZHES PA LA SOGS PA SBYOR BA MTHONG BA'I PHYIR
SKYON MED DO, ,DE DAG GI STE MNYAM PAR BGROD PA'I ZHABS DAG GI
'GYUR MED DE G-YO BA MED PA'O, ,ZHABS DE 'DI GCIG NI YE SHES
KYIS KU GTZUG TOR GYI 'KHOR LO'O, ,

GNYIS PA NI BDE PA'I GZHI RTEN GNAS RDO RJE NOR BU DANG PADMA'O,
,ZHABS DE DAG DRAN PAR BYED PA STE, YAN LAG DRUG GI RNAL 'BYOR
GYIS BRTAN PAR BYED PA'I RNAL 'BYOR PA DE'I 'GYUR BA MED PA'I YE
SHES BSGOM PA KHAMS KYI RNAM PAR 'GYUR BA SPANGS PA NI RGYUD KYI
RGYAL POR 'JIGS PA MTHA' DAG

@67B 'PHROG PAR GSUNGS SO, ,'JIGS PA NI DE MA THAG PAR BRJOD
PA'O, ,SKYE BA 'DI LA NI MI'I SKYE BA LA YIN GYI LHA DANG LHA
MIN LA SOGS PA LA MA YIN NO, ,DE LTAR MTHONG BA SNGON MA CAN
GANG ZHIG DRAN PA MNGON DU PHYOGS PA ZHES BYA BA DE NYID KYI
BSNGAGS PA GSUNGS PA GNAS ZHES PA LA SOGS PA

GSUNGS PA'O, ,'DIR RNAL 'BYOR MA RNAMS KYI STE AA WA DH'U T'I LA
SOGS PA RNAMS KYI GNAS TE BZHI NI RDO RJE NOR BU'I KHANG PA'O,
,DER 'JUG CHED DU RGYAL BAS GSUNGS PA'I LAM DU BA LA SOGS PA'I
MTSAN NYID CAN BRJOD DE GSAL BAR BYAS SO, ,BDAG GIS TE SA BCU'I
DBANG PHYUG 'JIG

RTEN DBANG PHYUG GI SPRUL PA'I SKU PADMA DKAR POS SO, ,'DIR ZHES
PA NI RGYUD LA 'JUG PAR RO, ,DE 'DI YANG BSTOD PA SNGON MA CAN
TE, BSTOD PA NI DPAL LDAN DUS KYI 'KHOR LO LA PHYAG 'TSAL ZHES
PA LA SOGS PA YIN LA DE SNGON MA CAN TE GANG GI THOG MA YIN PA
ZHES PA'O, ,NYON MONGS PA MED

CES PA GONG DU SNGAR BSHAD PA BZHI PO RNAMS DANG BRAL BA STE MI
MNYAM PA'I BGROD PA RAB TU 'JIGS PA GSAL BAR BYED PA'I PHYIR RO,
,BDUD NYAMS ZHES PA GONG DU SNGAR BSHAD PA'I BDUD BZHI RNAMS
NYAMS PA STE MNYAM PA'I BGROD PA RAB TU ZHI BA STON PA'I MAN
NGAG YIN PA'I PHYIR RO, ,GZHAN

YANG SKYES BU GANG RNAMS BDUD KYI GROGS KYIS TE 'DOD PA'I CHUNG
MA LA SOGS PA DANG KUN NAS 'GROGS PAS SONG BA STE, RNAM PAR
G-YOS PA RNAMS KYI LAM NYAM PAR GYUR BA DE RNAMS LAM THOB PAR
'GYUR BA 'DI YIS TE BDAG GIS BRJOD PAS SO, ,RDO RJE NOR BU KHYIM
DANG STE RDO RJE NI BDUD DANG

NYON MONGS PA RNAMS KYIS MI PHYED PA STE, RLUNG RGYU BA DANG MI
LDAN PA'I PHYIR RO, ,DE'I NOR BU NI RIN PO CHE STE BLA NA MED
PA'I DGA' BA RGYAS PAR BYED DO ZHES PAS SO, ,DE KHO NA KHYIM STE
SANGS RGYAS THAMS CAD KYI ZA MA TOG CES PA'O, ,DE RNAMS ZHES PA
NI BYANG CHUB SEMS DPAS MDZAD PA'I RGYA CHER 'GREL PA

LA LHAG MAR MOS PA BLA MA DAM PA'I ZHABS KYI PADMA YANG DAG PAR
BRTEN PA RNAMS SO, ,RING MIN TE NYE BAR 'ONG GYUR CIG CES PA'O,
,'O NA DE MA THAG TU BSHAD PA'I LAM GYI RDO RJE NOR BU'I KHANG
BAR 'JUG PAR GYUR PA LA'ANG LAM SGOM PA PO LA 'BRAS BU DE 'GYUR
RAM CI ZHE NA, GSUNGS PA, SUM CU RTZA

@68A *, ,GNYIS ZHES PA LA SOGS PA'O, ,'DIR NAM MKHA' KUN NAS
'GROGS PA'I SEMS DANG LDAN BA GANG YIN PA'I RNAL 'BYOR BA DE NI
DU BA LA SOGS LAM GYI LHAN SKYES BDE PA'I GO 'PHANG BSGOMS NAS
DUS KYI 'KHOR LOR 'GYUR ZHES PA STE, SOGS PA'I SGRAS SMIG RGYU
LA SOGS PA MTSAN

MA DGU PO RNAMS DANG SO SOR SDUD PA LA SOGS PA YAN LAG DRUG
RNAMS SO ZHES PA STE CHA BCU DRUG RNAM PAR DAG PA LAS SO, ,MTSAN
MO'I RNAL 'BYOR GYI NANG DU 'DUS BA LAS DANG, 'DI RNAMS KHO NA
NYI MA'I YAN LAG BCU GNYIS RNAM PAR DAG PA LAS SO, ,'DIR ZHES PA
PHYI ROL DU STE RDO RJE'I NOR BU'I KHYIM DU

YANG NGO, ,RIM GYIS BCOM LDAN 'DAS 'DI NI SUM CU RTZA GNYIS
MTSAN GYI YAN LAG CAN ZHES PA NYE BAR MTSON PA STE DPE BYAD
BRGYAD CUS BRGYAN PA'I SKU CAN YANG NGO ZHES PA'O, ,DE LA MTSAN
RNAMS NI ZHABS SHIN TU GNAS PA LA SOGS PA RNAMS TE YE SHES KYI
LE'UR MCHOG TU MI 'GYUR BA'I YE SHES

GRUB PAR BSHAD PAR BYA'O, ,DPE BYAD RNAMS NI SEN MO ZANGS LTAR
DMAR BA NYID LA SOGS PA RNAMS TE BSONG NAMS DANG TSUL KHRIMS
DANG YE SHES KYI TSOGS LAS BYUNG BA RNAMS SO ZHES PA PHYI ROL
DU'O, ,NANG DU BCOM LDAN 'DAS DPAL DUS KYI 'KHOR LO NI YE SHES
KYI SKU STE SPYI GTZUG

TU SHAR BA'I DBYANGS SUM CU RTZA GNYIS KYI BDAG NYID ZLA BA'I
GZUGS KYIS BRGYAN PAR BYAS PA'I GTZUG TOR GYI 'KHOR LO DANG 'OG
TU DRANGS PA'I GSAL BYED BRGYAD CU'I BDAG NYID NYI MA'I DPE BYAD
LAS RDO RJE NOR BU'I PADMA STE RIM PAS SO, ,'GRO BA'I STE 'DOD
PA DANG GZUGS DANG

GZUGS MED PA ZHES PA DANG LUS DANG NGAG DANG YID KYI MTSAN NYID
CAN GYI BLA MA STE STON PA PO DANG MCHOG TU MI 'GYUR PA'I YE
SHES RDO RJE'O, ,CHOS KYI 'KHOR LOR ZHES PA LA CHOS KYI PHYI ROL
DU GSUNGS RAB YAN LAG BCU GNYIS TE JI SKAD DU, MDO SDE DBYANGS
BSNYAD LUNG BSTAN DANG, ,TSIGS

BCAD CHED BRJOD RTOGS PAR BRJOD, ,DE LTA BYUNG DANG GLENG GZHI
DANG, ,SHIN TU RGYAS PA SKYES RABS BCAS, ,GTAN LA PHAB DANG RMAD
BYUNG CHOS, ,ZHES TE PHYI ROL DU SOR BCU GNYIS PA'I RDO RJE'O,
,NANG DU NI 'GYUR BA'I MA RIG PA LA SOGS PA 'GAGS PA LAS BDEN
DON BCU GNYIS KYI BDAG NYID LA

@68B YANG DAG PAR GNAS PAR GYUR PA'O ZHES PA'O, ,LHA RNAMS KYI
STE KHYAB 'JUG DANG GSHIN RJE LA SOGS PA RNAMS KYI MGO BO'I GCUG [*GTZUG?]
GI NOR BU'I 'OD KYI TSOGS KYIS ZHES PA LA PHYI ROL DU NI 'DI
SHIN TU GRAGS PAR ZAD DE, 'ONG NI 'DIR 'OD ZER RO, ,LUS LA NI
LHA RNAMS NI TSIGS BCU GNYIS RNAMS

SO; ,DE RNAMS KYI MGO BO'I GTZUG GI NOR BU NI RLUNG BSDAM PA'O,
,DE'I 'OD ZER GYI TSOGS NI RTZA STONG PHRAG BDUN CU RTZA GNYIS
RLUNG RNAMS KYIS YONGS SU GANG BA NYE BAR BLANGS NAS TE, DE
RNAMS KYIS GCIG TU 'DUS PAR GYUR PA NYID KYI PHYIR GTUGS PA'I
ZHABS KYI PADMA ZHES PA STE, ZHABS DAG GI ZLA BA

DANG NYI MA'I MTSAN NYID CAN DAG GI PADMA DAG STE GTZUG TOR
DANG NOR BU'I PADMA DAG GTUGS TE SBYAR LA GANG GI YIN PA ZHES
TSIG SDUD BYAS NAS YI GE BSNAN PAR BYA'O, ,YANG DAG LAM ZHES BA
LA LAM NI PHYI ROL DU SROG GCOD PA LAS LDOG PA DANG, SBYIN PA LA
SOGS PA LA RAB TU 'JUG PA'I MTSAN

NYID CAN NO, ,LUS LA NI RNAM PA GZHAN DU STE SROG GCOD PA LA
SOGS PA LA RAB TU 'JUG PA DANG SBYIN PA LA SOGS PA LDOG PA'I
MTSAN NYID CAN DE RNAL 'BYOR SROG GCOD PA NI ZHES PA LA SOGS PA
DANG, NOR NI GTONG PA SBYIN PA ZHES PA LA SOGS PA GSUNGS PA'I
PHYIR RO ZHES PA'O, ,YANG DAG

PA'I SGRA NYE BAR BLANGS PA NI LAM MA YIN PA LAM GYI BLO GSAL
BA'I DON DU'O, ,YANG DAG PA'I LAM MA YIN PA 'TSE BA LA SOGS PA'I
BDAG NYID CAN DANG DKYIL 'KHOR GYI 'KHOR LO BSGOM PA LA SOGS
PA'I MTSAN NYID CAN GYIS NI RIM PA BZHIN DU 'JIG RTEN PA DANG
'JIG RTEN LAS 'DAS

PA'I 'BRAS BU RAB TU SGRUB PAR BYED PA MA YIN TE, LAM RAB MCHOG
NI DAM PA RNAMS KYI 'BYUNG BAR BYA'O ZHES PA'O, ,STON BYED CES
PA 'DIR YANG YAm YIG YI GE NAMS PAR RIG PAR BYA'O, ,NYIN MOR
BYED PA NI NYI MA STE NOR BU'I PADMAR RDO RJE KHO NA'O, ,MUN PA
THAMS CAD BCOM PA NI GANG GIS

MA RIG PA LA SOGS NAG PO'I TSES GCIG 'ONG BA'I MTSAN NYID CAN
BCOM PA'O ZHES PA'O, ,RDZOGS PA'I RIM PA LAM GCIG PU 'DI NI
RGYUD KYI SNYING POR SHIN TU GSAL BA KHO NAR BSHAD DE, JI SKAD
DU, SO SOR SDUD SOGS DRUG PO RNAMS KYIS STONG NYID BSGOM PA
STOBS BCU'I STOBS DANG

@69A *, ,LDAN PAS GSUNGS, ,MTSAN MO DU BA LA SOGS RNAL 'BYOR
SLAR YANG NYIN PAR NAM MKHAR SGRON MA LA SOGS KYANG, ,SO SOR
SDUD PAS RNAL 'BYOR BA YIS NAM MKHA'I MTHIL DU SON PA'I DUS GSUM
GZUGS RNAMS MTHONG, ,DE LA BSAM GTAN GYIS NI PHYI ROL DNGOS

RNAMS SPANGS NAS DRI MED SEMS BRTAN PAR YANG BYED, ,SROG RTZOL
RNAMS KYIS SROG RLUNG RI BONG CAN DANG NYI MA DANG BRAL MUN CAN
MAR 'BAB BYED, ,SLAR YANG 'DZIN PA'I YAN LAG GIS NI THIG LER
DBUGS DBYUNG DBUGS RNGUB DAG GIS DMAN PAR BYED, ,MKHA' LA RJES SU
DRAN PAS RANG GI

GZUGS LAS RI BONG CAN LAS BZHIN DU 'OD CHEN SPRO, ,'KHOR LO NAS
NI 'KHOR LOR TING NGE 'DZIN GYIS 'GRO STE SPYI BO BDE BAS RDZOGS
PAR RO, ,NAM MKHA' LTA BAS GTI MUG MTHA' RU 'GYUR TE STONG PA
NYID NI MTHONG BAS SO, ,BDAG NYID LTA BAS 'DOD CHAGS MTHA' RU
'GYUR TE SROG

GI RLUNG NI 'GAGS PA NA'O, ,YAN LAG MED PA'I LTA BAS ZHE SDANG
MTHAR 'GYUR 'KHOR LOR DRI MED RNAL 'BYOR LAS, ,SROG GI LTA BAS
NGA RGYAL MTHA' RU 'GYUR TE GZHOM MED TSANGS PA'I RNAL 'BYOR
LAS, ,SROG DANG THUR SEL NGES PAR 'GAGS NA SANGS RGYAS GZUGS LA
DRI

MED DAM PA'I DKYIL 'KHOR 'GYUR, ,GSANG GNAS LTE BA SNYING GI CHU
SKYES MGRIN PA MGO BO SPYI BOR SA BZUNG RIM PAS SO, ,KHU BA STENG
DANG RDUL YANG 'OG TU SON PAS GZHOM DU MED PA'I TSANGS PA'I
DBYANGS LAS NI, ,SKU DANG GSUNGS DANG THUGS KYI RDO RJE DRI MA
GSUM SPANGS SANGS RGYAS DAG

GIS SNGON BYED PA'O, ZHES PA'O, ,'O NA DU BA LA SOGS PA'I LAM
BSGOMS NAS BCOM LDAN 'DAS DUS KYI 'KHOR LO'I TING NGE 'DZIN LA
SNYOMS PAR ZHUGS PA YANG DAG PAR RDZOGS PA'I SANGS RGYAS LHA LA
SOGS PA RNAMS KYI STON PA POR YANG DAG PAR GYUR PA, GANG GIS
BKA'

YIS KHYOD RGYA CHER 'GEL BYED PA'I PHYIR DU 'BAD PA 'DI SU ZHIG
YIN ZHE NA, GSUNGS PA, GANG ZHIG CES PA LA SOGS TE, GANG BCOM
LDAN 'DAS DPAL SH'AKYA SENG GE ZHES PA LA SH'AKYA'I RIGS SU 'BYUNG
BAS NA SH'AKYA STE, DE YANG 'DI YIN LA SENG GE DANG 'DRA BAS NA
SENG GE STE MI 'JIGS PA NYID RGYAS

@69B PA'I PHYIR DANG GZHOM DU MED PA'I NUS PA CAN YANG NGO ZHES
PA STE, JI SKAD DU GSUNGS PA, 'DIR BCOM LDAN 'DAS DE BZHIN
GSHEGS PA DGRA BCOM PA YANG DAG PAR RDZOGS PA'I SANGS RGYAS SO
ZHES BDAG NYID KYIS DAM BCA' BA MDZAD PA LA 'DIR 'DI LA CHOS 'DI
RNAMS KHYOD KYIS MNGON PAR

RDZOGS PAR BYANG CHUB BO ZHES LHA DANG BCAS PA BDUD DANG BCAS PA
TSANGS PA DANG BCAS PA DGE SBYONG DANG BRAM ZER BCAS PA'I LHA
DANG MI DANG LHA MA YIN GYI SKYE DGU RU SU ZHIG GIS CHOS DANG
MTHUN PAR RGOL BAR BSKYED PA'I RGYU MTSAN YANG DAG PAR RJES SU
MA MTHONG STE, RGYU MTSAN YANG DAG PAR RJES

SU MA MTHONG PAS, DE BZHIN GSHEGS PAS BDE BA THOB CING MI 'JIGS
PA THOB PAR GNAS TE, KHYU MCHOG RLABS PO CHE'I GNAS SU DAM
'CHA'O, ,'KHOR GYI NANG DU SENG GI'I SGRA SGROGS SO, ,CHOS KYI
'KHOR LO DGE SBYONG NGAM BRAM ZE'AM GZHAN SUS KYANG 'JIG RTEN DU
CHOS DANG

MTHUN PAR MA BSKOR BA RAB TU BSKOR RO ZHES RGYAS PAR RO, ,DE
NYID LAS SENG GE NYID KYI PHYIR BDUD DANG NYON MONGS RI DAGS
GSOD BYED RAB GTUM ZHES PA, BDUD DANG NYON MONGS KYANG DE RNAMS
YIN LA RI DAGS DANG 'DRA BAS NA RI DAGS RNAMS KYANG NGO ZHES
PA'O, ,DE RNAMS GSOD PA PO YANG 'DI YIN LA

RAB GTUM STE GZHOM DU MED PA'I NUS PA CAN YANG NGO ZHES PA'O,
,RTAG TU DUS THAMS CAD DU'O, ,LHA DANG LHA MA YIN DANG MI'I
DBANG POS YONGS SU BSKOR NAS DPAL LDAN 'BRAS PHUNG GI MCHOD RTEN
GYI NANG 'OG DANG STENG DU RGYANG GRAGS LHAG PA'I DPAG TSAD DRUG
LA GNAS PA'I DPAL DUS KYI 'KHOR LO'I

DKYIL 'KHOR GYI SHAR SGO'I MTHAR RIN PO CHE'I SENG GE'I KHRI LA
BZHUGS PA'I BCOM LDAN 'DAS KYIS, MA 'ONGS PA'I DUS SU SEMS CAN
MANG PO RNAMS YONGS SU SMIN PAR GZIGS NAS NYUNG NGU'I RGYUD KYI
RGYA CHER 'GREL BYA BA'I CHED DU BDAG LA GNANG BA MDZAD DO,
,DE'I PHYIR DE'I SNYING RJES RGYA CHER

'GREL BRI'O ZHES PA BCOM LDAN 'DAS DE'I 'GRO BA STE SEMS CAN
THAMS CAD LA BRTZE BA GANG YIN PA DES ZHES PA 'DIS NI RGYA CHER
'GREL BYED PA LA KHYAD PAR GYI RGYU BSHAD DO, ,'O NA BCOM LDAN
'DAS SA BCU'I DBANG PHYUG NYID KYI PHYIR SHES RAB CHUNG BA YIN
PAS BCOM LDAN 'DAS SA BCU GNYIS KYI DBANG

@70A *, ,PHYUG GI DGONGS PA MA SHES PA KHO NAR DE'I BRTZE BA
TZAM GYI DBANG GIS RGYA CHER 'GREL BYED PA LA ZHUGS PA YIN NA
RGYA CHER 'GREL BYAS KYANG JI LTAR 'GRO BA'I DON BYED PAR 'GYUR
TE DE LTAR NI DPER NA SHES RAB YONGS SU DMAN PA 'GA' ZHIG GIS
SMAN PA DAM PA'I GDAMS NGAG MA

SHES PAR RIMS LA 'O MA'I BTUNG BA RAB TU BSNGAGS SO ZHES PA THOS
NAS BRTZE BA DANG LDAN PAS RIMS BZHIN GZHON NUS MNAR PA'I RANG
GI BU LA 'O MAS RIMS GSO BAR BYA BAR BRTZON PA LTA BU STE 'O MA
DE YANG RIMS RGAN PA PAD KAN ZAD PA LA BDUD RTZI LTA BUR BSHAD
LA RIMS GZHON NU LA DUG

DANG 'DRA BA'O, ,DE'I PHYIR SNYING BRTZE BA TZAM GYIS PHAN PA
DANG BDE BA'I CHED DU PHUN SUM TSOGS PA MA YIN NO ZHEN GSUNGS
PA, DE'I SHES RAB KYIS BSKUL ZHES PA LA, DE'I SHES RAB NI ZAB PA
DANG RGYA CHE BA'I MTSAN NYID CAN, DE DES BSKUL BA'O, ,'GRO BA
MTHA' DAG GI DON DNGOS SU STON PA'I

PHYIR NA SPRO BA'I BLO GROS SO, ,JI LTAR KHO BO YANG DAG PAR
RDZOGS PA'I SANGS RGYAS KYI STONG PA DANG SNYING RJE DAG DANG
BRAL BAS RGYA CHER 'GREL MA BYAS PAR GNAS PAR SPRO BA YIN, JI
LTAR MA 'ONGS PA'I DUS SU SEMS CAN THAMS CAD KYI SNANG BA BYAS
PAR 'GYUR BA YIN ZHES PA'O, ,DPAL LDAN

DRI MA DANG BRAL BA'I 'OD KYI RGYUD LA 'JUG PA'I BSHAD SBYAR
BRGYA PHRAG BCU GSUM PA MI G-YO BA'I SNYING PO SNANG BAR 'JIGS
PA CHEN PO BCU DRUG GIS NYE BAR 'TSE BZHI BAR BYED PA'I NGES PA
STE DRUG PA'O,, ,,DA NI BCOM LDAN RANGS DPAL DUS KYI 'KHOR LO'I
MTSAN GYI DON YI GE RE RES GSUNGS PA,

K'A YIG LAS NI ZHES PA LA SOGS PA'O, ,RGYU NI BYANG CHUB KYI
SEMS TE LUS ZHES BSHAD PA'O, ,ZHI BA NI SAD PA'I GNAS SKABS ZAD
PAS RNAM PAR RTOG PA DANG BRAL BA STE DPRAL BAR LUS KYI THIG LE
'GOG PA LAS SPRUL PA'I SKU'O, ,DE LTAR GYUR PA NA RMI LAM GYI
GNAS SKABS ZAD PA'I BDAG

NYID NI SROG THIM PA STE NGAG GI THIG LE 'GOG PA LAS MGRIN PAR
LONGS SPYOD RDZOGS PA'I SKU'O, ,SAD PA DANG RMI LAM GYI GNAS
SKABS SU SGRA LA SOGS PA'I YUL RNAMS RNAM PAR SPYOD PA NI G-YO
BA STE 'PHO BA'I CHOS CAN MUN PAS ZIL GYIS GNON PA'I SEMS KHAMS
BCO BRGYAD KYI RNAM

@70B PAR 'GYUR BA DANG LDAN PA'O, ,DE BCINGS PA NI MUN PA DANG
BRAL BA SHIN TU GNYID LOG PA SAD PA STE SEMS KYI THIG LE 'GOG PA
LAS SNYING GAR CHOS KYI SKU'O, ,'DI CI LAS SHE NA GSUNGS PA, KRA
YIG LAS ZHES PA STE RIM PA NI LUS LA SOGS PA'I THIG LE RNAMS
'PHO BA YIN LA DE BCINGS PA NI

LHAN CIG SKYES PA'I BDE BAS TE BZHI PA'I GNAS SKABS ZAD PA G-YO
BA'I BGROD PA CAN YE SHES KYI THIG LE 'GOG PA STE LTE BAR LHAN
CIG SKYES PA'I SKU'O ZHES SKU BZHI'I BDAG NYID DO, ,BCOM LDAN
'DAS DUS KYI 'KHOR LO SHES RAB DANG THABS KYI BDAG NYID DE KHO
NA SHES PA DANG SHES BYA'I

'BRAL PAS BRJOD DE, JI SKAD DU 'GYUR MED BDE BA YE SHES SGRIB PA
THAMS CAD ZAD PA'I RGYUR GYUR PA NI DUS ZHES BRJOD DE, THABS
DANG SNYING RJE'I BDAG NYID MNGON PAR SHES PA DRUG GI BDAG NYID
DO, ,SHAS BYA'I RNAM PAR 'GRO BA 'KHOR LO, ,SHES BYA KHAMS GSUM
PA MTHA' YAS PA'I MTSAN

NYID NI 'KHOR LO STE, DE NYID SHES RAB STONG NYID RNAM PA THAMS
CAD PA'I BDAG NYID DO, ,'DI DAG GCIG PA NYID NI DUS KYI 'KHOR LO
ZHES BSHAD DO, ,RGYUD KYI RGYAL POR YANG, MTHA' YAS SANGS RGYAS
ZHING RNAMS DANG NI DPAG MED YON TAN RNAMS DANG NAM MKHA' LA
SOGS KHAMS RNAMS

DANG; ,GNAS DANG SKYE DANG NYAMS DANG RNAM GSUM ZHES PA'I SRID
PA DANG NI 'GRO BA DRUG TU SEMS CAN KUN, ,SANGS RGYAS KHRO BO
LHA TSOGS RNAMS DANG SNYING RJE'I THUGS LDAN BYANG CHUB SEMS
DPA' BTZUN MOR BCAS RNAMS TE, ,'DI RNAMS SRID PA GSUM PO RNAMS
KYIS PHYAG BYAS RGYAL

BA BDE 'BYUNG GCIG PO'I 'KHOR LO GCIG YIN NO, ,ZHES SO, ,SNYING
PO'I DON 'DI RJOD PAR BYED PA DANG BRJOD PAR BYA BA'I 'BREL BA
MED PAR GSAL BAR 'GYUR BAM YIN NO ZHES GSUNGS PA 'DI ZHES PA LA
SOGS PA'O, ,'DI'I ZHES PA YI GE SO SOS BSHAD PA'I DUS KYI 'KHOR
LO 'DI DANG

SLAR YANG 'DI'I ZHES PA BSHAD MA THAG PA'I RDO RJE'I RNAL 'BYOR
GYI'O, ,BDEN PA GNYIS LA GNAS PA'I ZHES PA, KUN RDZOB KYI BDEN
PA LA GTZUG TOR LA SOGS PA'I 'KHOR LO DRUG PO KHAMS DRUG GI RDO
RJE BTZUN MA'I BHA GA'I NGO BO RNAMS SU BDE BA CHEN PO'I NGO BO
NYED KYIS GNAS PA

@71A *, ,NYID KYI PHYIR RO, ,DON DAM PA'I BDEN PA LA NI SLAR
YANG GNYIS SU MED PA'I CHOS KYI KHAMS KYI RNAM PAR 'GYUR BA DANG
BRAL BAS SO, ,THAMS CAD DU ZHES PA THAMS CAD DU BCOM LDAN 'DAS
GNAS PA NYID KYI PHYIR RO, ,JI SKAD DU, YE SHES KYI LE'UR GSUNGS
PA, DUS DANG SNA TSOGS

LA SOGS RDO RJE SKYES BU DPE ZLA MED PA THAMS CAD DU 'GRO SPROS
PA MED, ,GZUGS GCIG TU GNAS RNA BA DANG NI SNA DANG KHA DANG MIG
STE THAMS CAD NAS NI PHYAG DANG ZHABS, ,'BYUNG BA'I MTHA' STE
'BYUNG PO'I MGON PO SRID PA GSUM PO MCHOG 'DZIN RGYUD RNAMS KYI
NI RGYUR GYUR PA, ,RIG

PA LA SOGS RNAL 'BYOR GYIS NI RTOGS BYA MCHOG BDE'I GO 'PHANG
DUS KYI 'KHOR LO LA PHYAG 'TSAL, ,ZHES SO, ,KYE'I RDO RJER YANG,
,NGA LAS 'GRO BA THAMS CAD 'BYUNG, ,NGA LAS SRID PA GSUM YANG
'BYUNG, ,PA YIS 'DI DAG THAMS CAD KHYAB, ,'GRO BA'I RANG BZHIN
NGES MA MTHONG, ,

ZHES SO; ,BDE MCHOG LA SOGS PAR YANG, KUN NAS PHYAG DANG ZHABS
KYI MTHA', ,KUN NAS MIG DANG DBU DANG ZHAL, ,KUN NAS THOS LDAN
'JIG RTEN DU, ,THAMS CAD KHYAB PAR BYAS TE GNAS, ,ZHES SO, ,RNAM
PA DE LTA BU'I BRJOD PAR BYA BA TSIG GIS RTOGS PAR BYA BA'I
MNGON PAR

RJOD PAR BYED PA NYUNG DU'I RGYUD KYI RGYAL POR NI RJOD BYED DU
'GYUR RO ZHES PA MNGON PAR RJOD PAR BYED PA DANG MNGON PAR BRJOD
PAR BYA BA NGAG GI BRJOD BYA DANG RJOD BYED KYI MTSAN NYID KYI
'BREL PA BSHAD PAR 'GYUR RO ZHES PA'O, ,BRJOD BYA DANG RJOD BYED
KYI 'BREL PA 'DI KHO NA BDE BLAG TU

RTOGS PA'I CHED DU RGYA CHER 'GREL GYI DGONGS PA SANGS RGYAS
KYIS LUNG BSTAN PA SNGON MA CAN GSUNGS PA, 'DIR ZHES PA LA SOGS
PA'O, ,'DIR TE DUS KYI 'KHOR LO MNGON PAR BRJOD PAR RO, ,RGYUD
CES PA KUN RDZOB DANG DON DAM PA'I BDEN PA LA BRTEN PA'I BCOM
LDAN 'DAS

DUS KYI 'KHOR LO 'DIS RGYUD DU BYA ZHING BYE BRAG TU RTOGS PAR
BYED PAS NI RGYUD DE GZHUNG BSGRIGS PAR BRJOD PAR BYA'O, ,DE
BZHIN GSHEGS PAS LUNG BSTAN PA, ,'JIG RTEN MGON PO BDAG GIS NI,
,ZHES PA, RGYAS 'GREL BYED PA PAD DKAR 'DZIN, ,ZHES PA'I GSUNG
LAS SANGS

@71B RGYAS KYI BKA' STE NGES SO, ,WE [?] GSAL BAR RO, ,'JAM DPAL
GYIS BSKUL BA NYID KYIS TE 'JAM DPAL GYIS SPRUL PA'I SKU MI'I
DBANG PO GRAGS PAS SO, ,JI SKAD DU GSUNGS PA, SANGS RGYAS KYI NI
GSUNG LAS DUS KYI 'KHOR LO BDAG GIS KYANG NI PHRENG 'DZIN SDEB
SBYOR BCINGS PAS BRJOD, ,

PADMA DKAR PO RDO RJE 'DZIN PA KHYOD KYIS 'DI NI SNGAGS PA RNAMS
LA BSTAN PA NYID DU MDZOD, ,CES PA 'DI'I PHYIR BDAG GIS RGYAS
'GREL BRI BAR BYA, ,GSANG BA GSAL BYED PA GSANG BA SPA BAR BYA
BA'I DON RAB TU GSAL BAR BYED DO ZHES PA'O, ,GANG DU ZHE NA
RGYUD DU STE, NYUNG DU'I DUS KYI 'KHOR LOR

RO; ,'O NA RGYUD KYI RGYAL POR 'DI NI RDO RJE'I GNAS RAB TU GSAL
BA MA YIN NAM, JI LTAR SBAS PA SRID CE NA, BDEN MOD YUL MANG PO
NYID KYI PHYIR RGYUD KYI RGYAL PO 'DI GSAL BOR BRJOD PA YIN
YANG, 'JIG RTEN LAS 'DAS PA'I DON NI BYIS PA'I MKHAS PA BDEN PA
MA MTHONG BA RNAMS DANG,

RMONGS PA BSTAN BCOS LA GOMS PA MED PA RNAMS KYIS RTOGS PAR NUS
PA MA YIN NO ZHES GSUNGS PA, BYIS PA'I MKHAS DANG RMONGS RNAMS
LA, ,ZHES SO, ,'KHOR BA'I BDE BA LA KUN NAS CHAGS PA'I PHYIR
BYIS PA'ANG DE RNAMS YIN LA, PHYI ROL GYI BSTAN BCOS TZAM YONGS
SU SHES

PA'I PHYIR, MKHAS PA RNAMS KYANG NGO ZHES PA'O, ,BDEN PA MTHONG
BA'I BYANG CHUB SEMS DPA' RNAMS KHO NA MKHAS PA'O ZHES PA'O, ,MA
YIS BU LA PHAN PA BZHIN, ,ZHES PA, DPER NA MA YIS PHAN PA STE,
GSANG ZHING SBAS PA'I NOR GDUG PA'I BU'I 'JIGS PA LAS PHAS SBAS
NAS

BSRUNGS PA, ,DUS LA MA BAB PAR YANG BU RNAMS BDE BA'I DON DU RAB
TU GSAL BAR BYAS NAS STON PAR BYED PA DE BZHIN DU GDUG PA'I SLOB
DPON GYI 'JIGS PA LAS BCOM LDAN 'DAS KYIS DGONGS PA DANG DGONGS
PA MA YIN PA DANG SGRA DANG SGRA MIN DANG DRANG BA DANG NGES
PA'I DON RNAMS KYIS

SBAS PA'I DON GANG YIN PA GSANG BA DE YANG, DBANG PO LA RAB TU
GSAL BAR BYED PAS BYIS PA'I MKHAS PA DANG RMONGS PA RNAMS LA
KHYAD PAR MED PAR PHAN PA STE, 'GRO BA'I DON BYED PA'I BDE BA
CHEN PO'I DON DU RAB TU GSAL BAR BYED DO ZHES PA'O, ,DE LTA BU'I
RGYA CHER 'GREL GYI DON DANG MTHUN

@72A *, ,PA'I MTSAN NGES PAR BSTAN PA, RGYUD LA 'JUG PAR NYE
BAR BSDU BA SNGON DU 'GRO BAS GSUNGS PA, YANG DAG LAM ZHES PA LA
SOGS PA'O, ,GANG GI PHYIR RDO RJE SEMS DPA'I ZHES PA BCOM LDAN
'DAS DUS KYI 'KHOR LO'I YANG DAG LAM, RGYA CHER 'GREL PA GANG
GIS RNAL 'BYOR PA

RNAMS KYIS THOB BYED DE RAB TU THOB PAR BYED PA DE'I PHYIR RO,
,'DIR ZHES PA RGYUD LA 'JUG PAR RO, ,RGYUD LA 'JUG PA'I NGAG NYE
BAR BSDUS NAS DRI MA MED PA'I 'OD CES BYA BA'I RGYA CHER 'GREL
'DI NI MYUR DU STE MA 'GOR BAR JI LTAR 'GYUR BA DE LTAR YANG DAG
PAR BRI BAR BYA'O ZHES SBREL LO, ,LOG PA'I SHES

PA LA SOGS PA MUN PA'I TSOGS RAB TU 'JOMS PAR BYED PA'I PHYIR
NA, DRI MA BLO NGAN PA'I SKYON RNAMS GANG GI 'OD LAS BRAL BA'O
ZHES PA STE, RGYA CHER 'GREL GANG LAS BZHI PA'I DON GANG LA SOGS
PA'I GNAS RAB TU GSAL BAR BYED PA'I PHYIR RAB TU GYUR PA YANG
'DI YIN LA, 'ON TE 'OD ZER ZLA

PA'I CHA BCU DRUG GI SGRIB PA DANG BRAL BA LAS GSAL BAR BYED PA
YANG NGO ZHES PAS RGYA CHER 'GREL GANG GIS 'OD DRI MA DANG BRAL
BA YIN PA DE NI DE SKAD CES BRJOD DO, ,RGYA CHER 'GREL GYI DON
DANG MTHUN PA BRJOD PAR BYA BA LA ZLA BA'I CHA BCU DRUG GI SGRIB
PA DANG, CHOS MI MTHUN PA NYID GSAL BAR BYED

PA'I SNGAGS PA SBYOR BA DE RGYU CI'I PHYIR ZHE NA BDEN TE, GANG
'DI PHYAG NA RDO RJE'I SPRUL PA'I SKU RGYAL PO ZLA BA BZANG POS
RTZA BA'I RGYUD KYI RGYA CHER 'GREL STONG PHRAG DRUG CU BA DRI
MA DANG BRAL BA'I 'OD CES BYA BA MDZAD PA DE NYID, SPYAN RAS
GZIGS KYI DBANG PHYUG GI SPRUL PA'I SKU RGYAL PO PADMA DKAR POS
MTSAN

DE KHO NAS STONG PHRAG BCU GNYIS RNAMS KYIS YANG DAG PAR BSDUS
SO ZHES PA DE'I PHYIR ZLA BA'I SBYOR BA RIGS TE, PHYI DANG NANG
GI BAG CHAGS KYI SGRIB PA SPONGS PA NYID KYI PHYIR RO ZHES PA'O,
,GANG GSUNG BAR 'GYUR BA BZANG PO YANG 'DI YIN LA ZLA BA YANG
'DI YIN PAS ZLA BA BZANG PO STE, DE BZHIN GSHEGS

PA THAMS CAD KYI NYAN PA POR GYUR PA RDO RJE ZLA BA DRI BRAL
'DOD DO ZHES PA'I PHYIR RGYA CHER 'GREL YANG DRI MA DANG BRAL
BA'I 'OD CES BYA BA'O ZHES GNAS SO ZHES RTZA BA'I RGYUD KYI RJES
SU 'JUG PA STONG PHRAG BCU GNYIS PA NYUNG DU'I RGYUD KYI RGYAL
PO DUS KYI 'KHOR LO'I RGYA CHER 'GREL DRI MA DANG BRAL BA'I 'OD
DU BDUD

@72B DANG BGEGS MTHA' DAG NYAMS PAR BYED PA MCHOG TU 'DOD PA'I
LHA DANG DAM PA'I LAM NGES PA'I MDOR BSDUS CHEN PO DANG PO'O
ZHES PA'I SGRA NI NGAG RDZOGS PA LA BLTA BAR BYA'O, ,RTZA BA'I
RGYUD KYI RJES SU 'JUG PA 'DIS SNYING PO'I DON LA MI 'KHRUL PA'I
NGES PA BSHAD DO, ,BDUD DANG BGEGS

THAMS CAD NYAMS PAR BYED PA MCHOG GI 'DOD PA'I LHA DANG DAM PA'I
LAM ZHES PAS BRJOD BYA DANG DGOS PA'I NGES PA GSUNGS SO, ,STONG
PHRAG BCU GNYIS PA ZHES PA 'DIS TSAD KYI NGES PA GSUNGS SO, ,DUS
KYI 'KHOR LO'I RGYUD NYUNG NGU'I RGYA CHER 'GREL DU ZHES PA 'DIS
NI 'GREL PA BSHAD PA'I NGES

PA MNGON PAR GSUNGS SO, ,DRI MA DANG BRAL BA'I 'OD CES PA 'DIS
NI MTSAN GYI NGES PA BSTAN TO, ,NGES PA ZHES PA 'DIS NI RNAM PA
GZHAN DU BYA BA MA YIN PA BSTAN TO, ,MDOR BSDUS CHEN PO'O ZHES
PA 'DIS NI NYUNG DU'I RGYUD KYI RGYAL PO'I RGYA CHER 'GREL DU
MING NGES PA GSUNGS SO ZHES PA'O,, ,,

DPAL LDAN DRI MA DANG BRAL BA'I 'OD KYI RGYUD LA 'JUG PA'I BSHAD
SBYAR BRGYA PHRAG BCU GSUM PA MI G-YO BA'I SNYING PO SNANG BAR
PHYI DUS KYI 'KHOR LOR NGES PA STE BDUN PA RDZOGS SO,, ,,'DI NI
CHOS KYI RJE SHONG LO TZ'A BA RDO RJE RGYAL MTSAN GYI BKA' DRIN
LA BRTEN NAS LEGS PAR SBYAR BA BRDA SPROD

PA'I TSUL LA BLO'I SNANG BA CUNG ZAD SKYES PA DPANG LO TZ'A BA
DGE SLONG DPAL LDAN BLO GROS BRTAN PAS BSGYUR CING ZHUS TE GTAN
LA PHAB PA'O,, 