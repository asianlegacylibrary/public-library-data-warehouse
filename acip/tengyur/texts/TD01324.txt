@265B #, ,RGYA GAR SKAD DU, BADZRA

T'A RA S'A DHA NAm, BOD SKAD DU, RDO RJE SGROL MA'I SGRUB THABS,
BCOM LDAN 'DAS RIN CHEN 'BYUNG LDAN LA PHYAG 'TSAL LO, ,PHUN SUM
TSOGS PA KUN SPEL MA, ,SGROL MA LA NI GUS PHYAG 'TSAL, ,DE YI
SGRUB THABS MAN NGAG BZHIN, ,MDOR BSDUS NAS NI BRI BAR BYA,
,DANG POR RE ZHIG

RNAL 'BYOR PAS ME TOG DRI ZHIM PA LA SOGS PAS NYAMS DGA' BA'I
BSAM GTAN GYI KHANG PA LA SOGS PAR ZHUGS TE, STAN BDE BA LA
SKYIL MO KRUNG BCAS NAS RANG GI SNYING GAR AAm YIG YONGS SU GYUR
PA LAS ZLA BA'I DKYIL 'KHOR RO, ,DE'I STENG DU T'Am YIG SER PO
LAS BYUNG BA'I

RDO RJE'O, ,RDO RJE LA T'Am YIG GI SA BON GNAS PA'O, ,DE'I 'OD
ZER GYIS BKUG PA'I BCOM LDAN 'DAS MA'I 'KHOR LO NAM MKHA'I
PHYOGS SU MNGON PAR BLTAS TE, RANG GI SNYING GA'I SA BON LAS
'THON PA'I ME TOG MA LA SOGS PA'I LHA MO RNAMS SPROS LA, ME TOG
LA SOGS

@266A *, ,PA RNAMS KYIS MCHOD PAR BYA'O, ,DE NAS BCOM LDAN 'DAS
MA'I 'KHOR LO DE NYID KYI MDUN DU SDIG PA BSHAGS PA LA SOGS PA
BYA STE, BDAG GI SDIG PA THAMS CAD NI SO SOR BSHAGS PAR BGYI'O,
,SANGS RGYAS DANG BYANG CHUB SEMS DPA' DANG, 'PHAGS PA DANG SO
SO SKYE

PO THAMS CAD KYI DGE BA THAMS CAD LA RJES SU YI RANG NGO, ,BDAG
GI DGE BA THAMS CAD KYANG BLA NA MED PA YANG DAG PAR RDZOGS PA'I
BYANG CHUB TU YONGS SU BSNGO BAR BGYI'O, ,'DI NAS BDAG BYANG
CHUB MA THOB KYI BAR DU RKANG GNYIS RNAMS KYI MCHOG SANGS RGYAS
LA SKYABS SU MCHI'O, ,ZHI BA'I

MCHOG THEG PA CHEN PO'I CHOS LA SKYABS SU MCHI'O, ,PHYIR MI LDOG
PA'I TSOGS BYANG CHUB SEMS DPA'I DGE 'DUN LA SKYABS SU MCHI'O,
,AE MA'O SEMS CAN THAMS CAD KYI DON DANG, PHAN PA DANG, BDE BA
DANG, JI SRID MTHAR THUG PA'I MYA NGAN LAS 'DAS PA'I DBYINGS SU
SANGS RGYAS KYI

BYANG CHUB LA RAB TU GZHAG PA'I PHYIR, BDAG BLA NA MED PA YANG
DAG PAR RDZOGS PA'I BYANG CHUB TU MNGON PAR 'TSANG RGYA BAR
BGYI'O, ,DE NAS BDAG GI BLA NA MED PA YANG DAG PAR RDZOGS PA'I
SANGS RGYAS KYI LAM LA BRTEN PAR BGYI'O, ,DE NAS GSUM LA SKYABS
SU 'GRO BA'I TSIGS SU BCAD PA

BKLAG PAR BYA'O, ,DE NAS SEMS CAN THAMS CAD LA BDE BA NYE BAR
SDUD PA'I RNAM PA NI BYAMS PA'O, ,SDUG BSNGAL THAMS CAD SEL BA'I
RNAM PA NI SNYING RJE'O, ,LHA'I BDE BA DANG MI 'BRAL BA'I RNAM
PA NI DGA' BA'O, ,NYON MONGS PA'I GNYEN PO LA NYE BAR SDUD PA'I
RNAM PA BTANG SNYOMS

BSGOM PAR BYA'O, ,DE NAS CHOS THAMS CAD YID LA DMIGS NAS RNAM
PAR DPYAD PAR BYA STE, 'DI DAG NI SEMS NYID DE, DES NA DE'I RNAM
PA NI 'KHRUL SNANG NGO, ,RMI LAM JI BZHIN TE, SEMS LAS PHYI ROL
NA MED DO, ,SEMS LAS PHYI ROL GYI GZUNG BA'I DNGOS POR MED CING
SEMS

'DZIN PAR MI 'GYUR RO, ,DE'I PHYIR CHOS THAMS CAD KYI LUS NI
SEMS SO, ,GZUNG BA DANG 'DZIN PA DE RNAMS DON DAM PAR NI STONG
PA NYID DO, ,DE LTAR GCIG TU NGES PAR CHOS THAMS CAD KYI RNAM PA
NI 'KHRUL PAS BSKYED PA 'KHRUL PA'I MTSAN MA'O, ,DE RNAMS KYI
RANG BZHIN NYID NI GNYIS

@266B SU MED PA'I RNAM PAR RIG BYED KYI NGO BO 'BA' ZHIG PA
RNAMS SO, ,DAG PA'I SHEL LTA BU DANG, STON KA'I NYI MA GUNG GI
DRI MA MED PA'I NAM MKHA' LTA BU MTHA' YAS PAR BLTA BAR BYA'O,
,'DI BRJOD DE 'JIG RTEN LAS 'DAS PA STONG PA NYID KYI YE SHES
SPROS MED RNAM RTOG MED PA'O, ,DE NAS DE'I SNGAGS

KYIS BYIN GYIS BRLAB PAR BYA'O, ,AOm SH'U N+YA T'A DZNY'A NA
BADZRA SVA BH'A WA A'ATMA KO&HAm, DE NYID NI BCOM LDAN 'DAS MA
SHES RAB KYI PHA ROL TU PHYIN MA'O, ,DE NYID NI MCHOG GI BSRUNG
BA'O, ,DE NAS DE'I RGYU MTHUN DU GYUR PA'I RNAM PA DANG LDAN
PA'I BSRUNG BA DAG PA 'JIG RTEN PA'I YE SHES KYI RANG BZHIN

BSGOM PAR BYA STE, DE LA RAm LAS NYI MA, NYI MA DE'I STENG DU
H'Um LAS BYUNG BA'I SNA TSOGS RDO RJE'O, ,RDO RJE DE NYID LAS
RDO RJE'I RA BA DANG, GUR BCINGS PAR BSGOM MO, ,YANG SNA TSOGS
RDO RJE'I 'OD ZER 'JIG PA'I DUS KYI ME LTA BU BZOD PAR DKA' BA
PHYOGS THAMS CAD DU TSAN CHER SPROS PAS, THAD

KAR NI RDO RJE RA BA GRU BZHI 'BAR BAS GTAMS, STENG DU NI RDO
RJE'I GUR, 'OG TU NI RDO RJE'I RANG BZHIN GYIS GZHI DANG, 'OG
THAMS CAD GTAMS PAR BLTA'O, ,DE NAS NYI MA DANG SNA TSOGS RDO
RJE'I 'OD KYIS YANG PHYOGS MTSAMS SU THUG PAR SPROS PAS, YANG
PHYI'I SGO'I MTSAMS BCING

BAR BYA'O ZHES PA NI TSIGS BCAD KYI DON TO, ,DE'I DBUS SU 'BYUNG
BA CHEN PO NAM MKHA'I RANG BZHIN CHOS KYI 'BYUNG GNAS ZHES PA,
RDO RJE 'CHANG CHEN PO'I RANG BZHIN STON KA'I RI BONG 'DZIN LTAR
DKAR BA, 'OG PHRA BA, STENG YANGS PA, ZUR GSUM PA, NANG NAM
MKHA'I RANG BZHIN NO, ,DE'I DBUS

SU SNA TSOGS PADMA'I 'DAB MA'I LTE BA LA GNAS PA'I SNA TSOGS RDO
RJE YANGS PA'O, ,DE'I GZHI MA LA 'BYUNG BA CHEN PO BZHI'I DKYIL
'KHOR GYI RNAM PA BZHI PO LHA MO BZHI'I RANG BZHIN RNAMS STENG
NAS STENG DU BLTA'O, ,DE LA DANG PO YAm GI YI GE LAS RLUNG GI
DKYIL 'KHOR GZHU'I DBYIBS CAN NAG

PO DU BA'I MDOG CAN, RTZE ZUR GNYIS SU G-YO BA'I BA DAN GYIS
MTSAN PA'O, ,DE'I STENG DU RAm YIG LAS ME'I DKYIL 'KHOR GRU GSUM
PA DMAR PO ZUR DUR GYIS MTSAN PA'O, ,DE'I STENG DU BAm YIG LAS
CHU'I DKYIL 'KHOR ZLUM PO DKAR PO BUM PAS MTSAN PA'O, ,DE'I
STENG DU LAm YIG

@267A *, ,LAS DBANG CHEN GYI DKYIL 'KHOR GRU BZHI SER PO ZUR
RNAMS SU RDO RJE RTZE GSUM PAS MTSAN PA'O, ,DE'I STENG DU BH'Um
YIG LAS SKYES PA'I 'KHOR LO'O, ,DA NI SGOM PA PO DE NYID 'JIG
RTEN LAS 'DAS PA'I YE SHES KHYAB PA PO NYID DU GNAS TE, DE NAS
SNA TSOGS RDO RJE'I GZHI'I

DBUS KYI 'BYUNG BA CHEN PO BZHI YONGS SU GYUR PA LAS SKYES PA'I
SANGS RGYAS KYI ZHING YONGS SU DAG PA BSDUS PA'I GZUGS THAR PA
CHEN PO'I GRONG RNAM PAR SNANG MDZAD KYI RANG BZHIN RIN PO CHE
SNA TSOGS PA'I RANG BZHIN GYI KHANG PA BRTZEGS PA, GRU BZHI PA
LA SGO BZHI PA, ,KA BA BRGYAD KYIS NYE BAR

MDZES, ,STEGS BU BZHI YIS YONGS SU BSKOR, ,RTA BABS BZHI YIS
BRGYAN PA STE, ,DRA BA DRA PHYED ME LONG DANG, ,DAR DANG ME TOG
BLA BRES DANG, ,RNGA YAB RDO RJE'I SRAD BUS MDZES, ,SANGS RGYAS
'OD TSOGS 'PHRO BA STE, ,BA DAN SNA TSOGS G-YO BA'I RTZER,
,DRIL BU'I SGRA NI

PHYOGS SU SGROGS, ,MCHOG TU GYUR PA'I 'DOD PA LNGA, ,NYE BAR
SPYOD PAS DGYES PA'O, ,RIM GNYIS GCIG LA PADMA BSGOM, ,GNYIS PA
GRU GSUM DAG TU SHES, ,DE'I DBUS SU A'A LI NYIS 'GYUR YONGS SU
GYUR PA LAS ZLA BA'I DKYIL 'KHOR RO, ,DE'I STENG DU T'Am YIG

YONGS SU GYUR PA LAS RDO RJE, DE'I LTE BA LA T'Am YIG GO, ,DE
NAS YANG dA dHA DA DHA NYIS 'GYUR DANG LDAN PA'I K'A LI NYIS
'GYUR YONGS SU GYUR PA LAS NYI MA'O, ,GNYIS KA 'DUS PA BDE BA
CHEN PO MCHOG TU DGA' BA DANG LDAN PA ZLA BA'O, ,ZLA BA ME LONG
YE SHES LDAN, ,RTA BDUN PA NI

MNYAM NYID LDAN, ,RANG LHA'I SA BON MTSAN MA DAG GO, ,SO SOR
RTOG PAR BRJOD PA'O, ,THAMS CAD GCIG GYUR BYA NAN TAN, ,RDZOGS
PA CHOS NYID DAG PA'O, ,'DI NI MNGON PAR BYANG CHUB PA RNAM PA
LNGA'O, ,DE NAS SA BON GYI 'OD ZER GYIS SEMS CAN RNAMS RANG GI
YI

DAM LHA'I 'KHOR LO'I RNAM PAR BKUG STE DE NYID LA ZHUGS PA DANG,
MTSAN MA DANG SA BON YONGS SU GYUR PA LAS RNAL 'BYOR PAS LHA MO
SGROL MA BSGOM PAR BYA STE, PHYAG BRGYAD MA LA ZHAL BZHI MA,
,RGYAN RNAMS KUN GYIS RNAM PAR BRGYAN, ,GZHON NU MA YI MTSAN
GYIS 'BAR, ,

@267B KHA DOG GSER DANG MTSUNGS PAR BSGOM, ,DBANG BSKUR RDO RJE
NYI MA 'KHRUNGS, ,SANGS RGYAS BZHI YI DBU RGYAN CHE, ,LANG TSO
GZHON LA BAB PA'I DUS, ,GSER GYI RNA CHA G-YO BAG CAN, ,SNA
TSOGS PADMA'I GDAN LA BZHUGS, ,'OD ZER DMAR POS RNAM PAR BRGYAN,
,RDO RJE DE BZHIN

ZHAGS PA DANG, ,DUNG DANG MDA' NI G-YAS NA 'DZIN, ,RDO RJE
LCAGS KYU AUTPALA, ,GZHU DANG SDIGS MDZUB G-YON NA 'DZIN,
,RDO RJE SGROL MA'I RNAL 'BYOR DAG ,SEMS CAN DON KUN PHA ROL
PHYIN, ,RDO RJE SKYIL KRUNG SBYOR BA YIS, ,SA GSUM PO NI BSGRUB
PAR BYA, ,PADMA'I

PHYOGS BZHI'I 'DAB MA LA, ,SHAR DU ME TOG SGROL MA STE, ,KHA DOG
DKAR PO YID 'ONG MA, ,AOm YIG YE SHES LAS RDZOGS MA, ,PHYAG NA
ME TOG PHRENG BA 'DZIN, ,ZHAL GCIG PHYAG NI GNYIS MA STE, ,RGYAN
RNAMS KUN GYIS RNAM PAR BRGYAN, ,LHOR NI SPOS KYI SGROL MA STE,
,MDOG

NAG MO LA GZUGS MDZES MA, ,BDUG SPOS SNOD KYIS PHYAG BREL MA,
,RGYAN RNAMS KUN GYIS RNAM PAR BRGYAN, ,NUB TU MAR ME'I SGROL MA
STE, ,PHYAG NA MAR ME'I KONG BU 'DZIN, ,KHA DOG SER ZHING CHER
BRGYAN MA, ,GSER GYI RNA CHA G-YO BAG CAN, ,BYANG DU DRI YI
SGROL MA STE, ,DRI

YI DUNG PHOR PHYAG NA BSNAMS, ,LHA MO KHA DOG 'OD DMAR MTSUNGS,
,SNYING PO'I DKYIL 'KHOR DU BSGOM BYA, ,DE NAS SGO SKYONG MA
RNAMS BSAM, ,LCAGS KYU SOGS KYIS RAB PHYE BA'O, ,G-YAS PA'I
PHYAG NA LCAGS KYU STE, ,G-YON PAS SDANG LA SDIGS MDZUB MDZAD, ,

NYI MA'I DKYIL 'KHOR DBUS SU BZHUGS, ,KHA DOG DKAR MO YID 'ONG
MA, ,LCAGS KYU MA'O, ,G-YAS KYI PHYAG NA ZHAGS PA STE, ,G-YON
GYIS SDANG LA SDIGS MDZUB MDZAD, ,DKYIL 'KHOR DMAR PO'I DBUS SU
BZHUGS, ,GZUGS NI DKAR SKYA YID 'ONG MA, ,ZHAGS

PA MA'O, ,G-YAS KYI PHYAG NA LCAGS SGROG STE, ,G-YON GYIS
SDANG LA SDIGS MDZUB MDZAD, ,RDO RJE DKYIL 'KHOR DBUS SU BZHUGS,
,KHA DOG DMAR POR BSGOM PAR BYA, ,RDO RJE LCAGS SGROG GO, ,RDO
RJE DRIL BUS PHYAG BREL ZHING, ,G-YON GYIS SDANG LA SDIGS MDZUB
MDZAD, ,

@268A *, ,'OD KYI DKYIL 'KHOR DBUS SU BZHUGS, ,MA RGAD DANG NI
AUTPALA MTSUNGS, ,RDO RJE DRIL BU MA'O, ,CHO GA'I SBYOR BAS
MTSAMS RNAMS KYI, ,CHAR NI MTSAN MA BZHI RNAMS TE, ,BYANG SEMS
SNOD DANG RI RAB DANG, ,ME THAB DANG NI RGYAL MTSAN CHE, ,STENG
DU GTZUG

TOR RNAM RGYAL TE, ,KHA DOG DKAR LA GZUGS MDZES MA, ,G-YAS KYI
PHYAG NA 'KHOR LO STE, ,G-YON GYIS SDANG LA SDIGS MDZUB MDZAD,
,'OG TU GNOD MDZES RNAM BSGOM BYA, ,G-YAS KYI PHYAG NA SBRUL
ZHAGS TE, ,G-YON GYIS GDUG LA SDIGS MDZUB MDZAD, ,MDOG NAG DRAG

SHUL CHE BA'O, ,DE LTAR BSAMS TE SNGAGS SPRO ZHING BZLAS PAR
BYA'O, ,AOm T'A RE TUTT'A RE TU RE SV'A H'A, ,PHA ROL PHYIN PA
BCU YI GNAS, ,YI GE BCUS NI LHA MO BCUR, ,'BAD PA YIS NI BSGOMS
GYUR NA, ,LAS KUN RAB TU SGRUB PAR BYED, ,MIG LA GTI MUG RDO RJE
DGOD, ,RNA BAR

ZHE SDANG RDO RJE STE, ,DE BZHIN PHRAG DOG RDO RJE SNAR, ,KHA LA
'DOD CHAGS RDO RJE'O, ,REG LA SER SNA RDO RJE STE, ,SNYING GAR
BDAG MED RNAL 'BYOR MA'O, ,SKYE MCHED RNAMS SU SHES BYA STE,
,NYON MONGS MUN PA KUN SEL BA'O, ,'DI NI MIG SOGS BYIN BRLABS
TE, ,ZHAL GCIG

PHYAG NI GNYIS PAR SHES, ,SNA TSOGS GZUGS LDAN BTZUN MO NI, ,GRI
GUG THOD PAS PHYAG RNAMS BREL, ,SROG SONG STENG NA YANG DAG
BZHUGS, ,DE NAS LUS NGAG YID BYIN BRLAB, ,AOm YIG SKU YI RDO RJE
STE, ,RGYAL PO CHEN POS RNAM PAR BRGYAN, ,H'Um YIG THUGS KYI RDO
RJE

STE, ,RGYAL CHEN RDO RJE SEMS DPA' BZHUGS, ,A'A: YIG DE NYID DAM
PA STE, ,NGAG LAM GSAL BAR BYED PAR 'DOD, ,MA MO 'DI KUN NYID
KYI NI, ,SNYING GAR YE SHES RANG BZHIN DGOD, ,YE SHES SEMS DPA'I
SBYOR BA YIS, ,SANGS RGYAS BYANG CHUB THOB PAR 'GYUR, ,RANG

SNGAGS YI GE LAS BYUNG BA'I, ,PHYAG RGYA MTSAN MA YONGS SU BRTAG
,SPRO DANG BSDU BA BYAS PA YIS, ,DKYIL 'KHOR BA YI RNAM PAR
BYUNG, ,NAM MKHA'I DBYINGS KYI DBUS BZHUGS PA, ,YE SHES DKYIL
'KHOR BSGOM PAR BYA, ,KUN NAS SNA TSOGS GZUGS SU NI, ,YE SHES
LNGA

@268B YI YON TAN BKOD, ,MCHOD PA CHEN POS MCHOD BYA ZHING,
,BSNYEN BKUR CHEN POS BKUR STI BYA, ,SGO SKYONG MA YI SBYOR BA
YIS, ,YE SHES RGYA MTSO BSGRUB BYA STE, ,YE SHES 'KHOR LO LA
MNYAM GZHUG ,RNAL 'BYOR SANGS RGYAS KUN MNYAM PAR, ,SKAD CIG GIS
NI GNYIS MED 'GYUR, ,

AOm BADZRA AAm KU SH'I A'A KARshA YA DZA: AOm BADZRA P'A SH'I
PRA BE SHA YA H'Um, AOm BADZRA SPHO tA BANDHA YA BAm, AOm BADZRA
A'A BE SHA PA SHI KU RU HO: RANG GI SNYING GA'I SA BON LAS 'THON
PA'I 'OD ZER LCAGS KYU LTA BU RNAMS KYIS KHAMS GSUM NA BZHUGS
PA'I SANGS RGYAS RNAMS SPYAN DRANGS TE MA MO BRGYAD RNAMS

KYIS YANG DAG PAR MCHOD LA, BYANG CHUB RDO RJE SANGS RGYAS LA,
,MCHOD CHEN JI LTAR SBYIN PA LTAR, ,BDAG KYANG BSKYAB PA'I DON
GYI PHYIR, ,NAM MKHA' RDO RJE DENG BDAG STZOL, ,DE BZHIN GSHEGS
PA THAMS CAD KYIS BDAG LA DBANG BSKUR DU GSOL ZHES DBANG BSKUR
ZHU BAS, DBANG

BSKUR BA NI RDO RJE CHE, ,KHAMS GSUM PA YIS PHYAG BYAS PA,
,SANGS RGYAS KUN GYI GSANG GSUM GYI, ,GNAS LAS BYUNG BA SBYIN
PAR BYA, ,ZHES 'DON CI SANGS RGYAS HE RU KA'I GZUGS CAN RNAMS
KYIS DE BZHIN GSHEGS PA LNGA'I BDAG NYID BDUD RTZI LNGA 'DZIN
PA'I BUM PA LNGAS DBANG

BSKUR RO, ,DBANG BSKUR BA NA ME TOG GI CHAR 'BAB PAR 'GYUR RO,
,RNGA BO CHE'I SGRA SGROGS SO, ,GUR GUM GYI CHAR 'BEBS SO,
,GZUGS RDO RJE MA LA SOGS PAS MCHOD PAR BYED DO, ,SPYAN MA LA
SOGS PAS RDO RJE'I GLUS STOD PAR BYED DO, ,DBANG BSKUR BAS SPYI
BOR RDO RJE NYI MA

BSKYED DO, ,DBU RGYAN GYI PHYOGS BZHIR DE BZHIN GSHEGS PA RNAM
PAR SNANG MDZAD DANG, MI BSKYOD PA DANG, 'OD DPAG MED DANG, DON
YOD GRUB PA RNAMS SO, ,RIM PA DBUS MA'I LHA MO BZHI DANG, SGO
SKYONG MA RNAMS KYI DBU RGYAN LA YANG RIM PA BZHIN NO, ,GTZUG
TOR LA NI RIN CHEN

DBANG PHYUG GO, ,GNOD MDZES KYI DBU RGYAN LA NI MI BSKYOD PA'O,
,ZHE SDANG RDO RJE PHYAG 'TSAL 'DUD, ,GTI MUG RDO RJE PHYAG
'TSAL BSTOD, ,SER SNA RDO RJES BDAG LA SKYOBS, ,'DOD CHAGS RDO
RJE BDAG LA STZOL, ,NGA RGYAL CHE DANG PHRAG DOG CHE, ,MGON PO
DAM TSIG RDO RJE KUN, ,

@269A *, ,LAS KUN RAB TU SGRUB PA PO, ,RDO RJE CAN KUN BDAG
DGYES MDZOD, ,BSTOD PA'O, ,GTZANG ZHING GTZANG MA LAS BYUNG
BA'I, ,LHA RDZAS DGE BA'I ME TOG 'DI, ,BDAG NI GUS PAS 'BUL LAGS
KYIS, ,BZHES NAS BDAG LA DGYES PAR MDZOD, ,ME TOG GO, ,NAGS TSAL

BCUD 'DI YID 'ONG BA, ,GANG ZHIG DRI BZANG BDUG SPOS MCHOG ,BDAG
NI GUS PAS 'BUL LAGS KYIS, ,BZHES NAS BDAG LA DGYES PAR MDZOD,
,BDUG SPOS SO, ,SRIN PO 'JOMS SHING DAG BYED LA, ,DGE ZHING MUN
PA RNAM SEL BA, ,BDAG NI GUS PAS 'BUL LAGS

KYIS, ,BZHES NAS BDAG LA DGYES PAR MDZOD, ,MAR ME'O, ,GTZANG
ZHING SKYE GNAS GTZANG LAS BYUNG, ,LHA RDZAS DGE BA'I DRI BZANG
'DI, ,BDAG NI GUS PAS 'BUL LAGS KYIS, ,BZHES NAS BDAG LA DGYES
PAR MDZOD, ,DRI BZANG NGO, ,DE'I RJES SU YAm YIG SNGON PO

YONGS SU GYUR PA LAS RLUNG GI DKYIL 'KHOR GZHU LTA BU BA DAN
GYIS MTSAN PA'O, ,SA BON RAm DMAR PO LAS BYUNG BA'I ME'I DKYIL
'KHOR GRU GSUM PA'O, ,STENG DU AA: YIG DMAR PO LAS BYUNG BA'I
PADMA'I SNOD DO, ,SA BON BH'Um A'Am DZR'Im KHAm H'Um RNAMS YONGS
SU GYUR PA LAS, DRI DANG NYI

MA DANG ZLA BA DANG SMAN DANG CHU'I MTSAN NYID CAN SA BON DE
RNAMS KYIS BYIN GYIS BRLABS PA GRANGS JI BZHIN DU DE BZHIN
GSHEGS PA LNGA'I RANG BZHIN BDUD RTZI LNGA'O, ,SA BON GO KU DA
HA NA ZHES PA LNGA YANG BSAM MO, ,DE'I STENG MTHO GANG TZAM
'PHAGS PAR ZLA BA LA GNAS PA'I H'Um YIG LAS

BYUNG BA'I RDO RJE RTZE LNGA PA CHEN PO DKAR BA BSAM, DE'I 'OG
MA AOm YIG RNAM PAR BSAM MO, ,RLUNG GIS BSKUL BAS ME'I DKYIL
'KHOR GYI ME'I STENG GI RDO RJE'I MES DE DAG THAMS CAD BSKOL BAR
BSAMS TE, DE'I RLANGS PAS AOm DANG RDO RJE ZHU BAS DE NYID DU
BDUD RTZI MAR KHU LTA BUR RO MNYAM

PAR GYUR PAR BSAMS NAS, DE'I STENG DU AOm YIG DKAR PO BSAMS PA'I
'OD KYIS 'JIG RTEN GSUM GYI KHONGS NA GNAS PA'I BDUD RTZI THAMS
CAD BKUG STE DE'I NANG DU CHUD PAR BSGOM, CHOS KYI DBYINGS DANG
MNYAM PA'I DE BZHIN GSHEGS PA THAMS CAD KYI THUGS KA NA

@269B GNAS PA'I YE SHES KYI BDUD RTZI BKUG STE, DE NYID DANG
LHAN CIG TU BYAS NAS, DE'I STENG DE NYID GSUM BSAM ZHING DE NYID
KYIS MNGON PAR BSNGAGS TE, DKYIL 'KHOR PA THAMS CAD KYI THUGS
KAR DKYIL 'KHOR GYI 'KHOR LO BSAMS NAS, DE DAG GI LJAGS LA SHIN
TU DKAR BA'I H'Um

LAS SKYES PA'I RDO RJE DKAR PO NAS 'BRU'I TSAD TZAM PA BSAMS TE,
BDUD RTZI LNGA PO DES DKYIL 'KHOR PA RNAMS DANG BDAG NYID MCHOD
PAR BYA'O, ,DES DKYIL 'KHOR RDZOGS PA'O, ,THUN MTSAMS GSUM DU
BSGOM ZHING LDANG BAR BYA STE, RTAG TU LHA'I SKUR GNAS PAR
BYA'O, ,DE LA

'DI NI BZLAS PA'I SNGAGS SO, ,AOm T'A RE TUTT'A RE TU RE SV'A
H'A, SNGAGS 'DI MCHOG DANG GTZO BO STE, ,SANGS RGYAS KUN GYIS
PHYAG MDZAD PA, ,BKLAGS PAS 'GRUB BYED DRAG PO STE, ,RDO RJE GUR
GYIS GSUNGS PA'O, ,DE NAS GZHAN YANG GZUNGS SNGAGS NI, ,NA MA:
A'ARY'A BA LO KI

TE SHVA R'A YA, BO DHI SATV'A YA, MA H'A SARV'A YA, MA H'A K'A
RU nI K'A YA, TADYA TH'A, AOm T'A RE TUTT'A RE TU RE SARBA DU
shtA PRA DUshtA, NA MA KRI TE DZAm BHA YA, STAm BHA YA, MO HA
YA, BANDHA YA, H'Um H'Um H'Um PHAt PHAt PHAt SARBA DUshtA STAm
BHA NI T'A RE SV'A H'A, SNGAGS 'DIS BLA GOS KYI GRA ZUR LA LAN
BDUN MNGON PAR

BSNGAGS TE MDUD PA BCINGS NAS 'BROG DGON PAR SONG YANG GANG GIS
KYANG BAG TSA BAR MI 'GYUR TE, ,STAG DANG CHOM RKUN DANG, CHU
RIN DANG SPRUL DANG, GLANG PO CHE DANG, MA HE DANG, DOM DANG, BA
MEN LA SOGS PA RNAMS MTSAN DRAN PA TZAM GYIS RLAG PA DANG ZHUM
PAR BYED

DO, ,SNGAGS 'DIS AUTPALA'I SBYIN SREG JI SRID LAN BRGYA
RTZA BRGYAD DU BYA'O, ,AOm T'A RE TUTT'A RE TTU RE AA MU KAm ME
BA SHA M'A MA YA SV'A H'A, YANG SNGAGS DE NYID KYIS KHRA'I SGRO
LA LAN SUM CU RTZA GNYIS SU BZLAS TE, DGRA'I KHYIM DU SBAS NA
NYI MA BDUN GYIS SKROD PAR BYED DO, ,AOm T'A RA TUTT'A RE

TU RE TZA LA PRA TZA LA S'I GHRA G'A MI NI DE BA TANGTA AUTZTS'A
tA YA H'Um PHAt, DE NAS GZHAN YANG SBYOR BA 'BYUNG STE, AOm T'A
RE TUTT'A RE TU RE AA MU K'A BHI DH'A NAm KU M'A RE MA H'A MUD
BA B'I HE NA SYA: PRA TI PRA YATZTSA TU SV'A H'A, MYOS BYED GTUM
PO'I SA BON DANG, ,SMYO BAR BYED PA NYID DANG NI, ,AA SHO KA YI
LO MA

@270A *, ,DANG, ,ME TOG STONG PHRAG LNGAR BSREG PA'AM, ,SPRANG
RTZI BU RAM MAR BCAS PA'I, ,SBYIN SREG BU MO 'GRUB PAR BSNGAGS,
,ZHAG BDUN TSE NA RNAL 'BYOR PAS, ,RANG 'DOD PA YI BU MO THOB,
,DE NAS GZHAN YANG SBYOR BA 'BYUNG STE, AOm T'A RE TUTT'A RE TU
RE AA MU K'A BHI DH'A NAm

SVA SV'A NA D'A KARshA YA M'A NA KE DZA: SNGAGS 'DIS RGYA SHUG
GI TSER MA RANG BYUNG GI ME TOG TU SPAGS TE STONG PHRAG LNGA
SBYIN SREG BYAS NA, MI'I BDAG PO'I BU MO YANG 'GUGS PAR 'GYUR
RO, ,DE NAS GZHAN YANG SBYOR BA 'BYUNG STE, ZLA MTSAN GYIS GOS
PA'I RAS LA, BCOM LDAN 'DAS MA ZHAL

GCIG PHYAG GNYIS LA LCAGS KYU DANG AUTPALA DANG ZHAGS PA PHYAG
NA BSNAMS PA'I RNAM PAR BRIS TE, DE'I MDUN DU, LHA RDZAS DGE
BA'I ME TOG 'DI, ZHES PA LA SOGS PAS MCHOD PAR BYA'O, ,PHYI NAS
BSGOM PA DANG LDAN PAR SNGAGS BZLAS PAR BYA STE, AOm T'A RE
TUTT'A RE TU RE AAMU K'Am KA NYAm MA ME

PI SI HAm SVA PA N'Am KA THA YA H'Um PHAt, STONG PHRAG LNGAS
'ONG BAR 'GYUR RO, ,ZHAGS PA YIS NI MGUL BCINGS TE, ,LCAGS KYU
YIS NI RNAM DRANGS NAS, ,BSGRUB BYA RKANG 'OG TU BSAMS NAS,
,BRAN MO'I TSUL DU SPYOD PAR BYED, ,DE NAS GZHAN YANG RAB TU
SBYOR BA 'BYUNG STE, SGROL

MA'I GZUNGS KYIS LAN BDUN MNGON PAR BSNGAGS PA BYAS NAS, BDAG GI
MEG [*MIG] GNYIS LA MIG SMAN BZHIN DU BYUGS TE, RGYAL PO'I KHYIM DU
ZHUGS NA RGYAL PO DES SLOB MA BZHIN DU BSNYEN BKUR BYED PAR
'GYUR RO, ,'GAL BA MI SMRA ZHING BKA' DRIN STZOL BAR 'GYUR RO,
,SNYAN

PAR SMRA BAR BYED CING BRAN BZHIN DU NYE BAR 'GRO STE, KHROS PA
YANG DBANG DU 'GYUR RO, ,'DI NI MNGON SUM DU MTHONG BA NGO MTSAR
DANG BCAS PA'O, ,DE NAS GZHAN YANG RAB TU SBYOR BA 'BYUNG STE,
SGROL MA'I GZUNGS LAN BRGYAR BRJOD NAS, SPRUL KHA GNYIS PA'I SO
DUG THAL BAR BYA STE,

BA DMAR MO'I MAR KHUR AARKA'I SHING BAL GYI SDONG BU BYAS NAS
RAB TU SPAR ZHING MIG SMAN DBAB PAR BYA'O, ,MIG SMAN RDO RJE
NYID MA DANG, RDO RJE CHOS DAG DANG MNYES LA RTA MCHOG GI SHA
CHEN GYIS BDUG PAR BYA'O, ,THAL BA DANG LHAN CIG MIG LA BSKUS
TE, RDO RJE'I MIG GIS

@270B GANG LA BLTAS PA DE, GAL TE PADMA GAR GYI DBANG PHYUG MI
'BAB NA DE'I TSE BDAG SGROL MA MA YIN ZHING, BDAG GIS SANGS
RGYAS BCOM LDAN 'DAS RNAMS BKRONGS PAR 'GYUR BA LAGS SO, ,DE NAS
GZHAN YANG RAB TU SBYOR BA 'BYUNG STE, BYIS PA SO MA SKYES PA'I
LCE BLANGS LA, SGROL MA'I

GZUNGS LAN BDUN MNGON PAR BSNGAGS PA BYAS NAS, SHING BHRiNGGA RA
DZA'I RTZA BA GI WANG DANG LHAN CIG TU BYAS NAS, DPRAL BAR THIG
LE YONGS SU BYAS NA, GANG DANG GANG LA BLTAS PA DE DANG DE DBANG
DU BYED DO, ,DE NAS GZHAN YANG RAB TU SBYOR BA 'BYUNG STE, LTO
BA'I SRIN BU LA

GZUNGS LAN BDUN MNGON PAR BSNGAGS PA BYAS NAS, RDO RJE CHOS DANG
LHAN CIG GO LA LDAN PAR BU MO GANG LA BYIN NA SBYIN PA MCHOG 'DI
ZOS PA TZAM GYIS MI SPONG BA DANG, GZHAN LA MI DGA' BA DANG,
GZHAN DU MI 'GRO BA DANG, SKYES PA GZHAN MI 'DOD PA DANG, RANG
GI BDAG

PO YANG SPONG NGO, ,DE NAS GZHAN YANG SBYOR BA 'BYUNG STE, MAR
KHU CHEN POS BDAG NYID LA BYUGS TE, 'OD DPAG MED BSGOMS NAS
SGROL MA'I GZUNGS BZLAS PAR BYA'O, ,BZLAS PA'I MTHAR 'BRAS S'A
LU BTAGS PAS BSKUS TE, DRIL PHYIS BYAS PA'I DRI MA LA SNUM KHUR

BYAS NAS GANG LA BYIN PA DE 'TSO CHAS LNGA DANG BRAL YANG MI
SPONG NGO, ,DE NAS GZHAN YANG SBYOR BAR 'GYUR TE, ZLA BA GZAS
GZUNG BA'I DUS SU SGROL MA'I GZUNGS BZLAS PA BYED CING BSNYEN
PAR BYAS TE, DE LAS BYUNG BA'I 'JIG RTEN DBANG PHYUG BLANGS LA,
DUNG GI PHYE MA DANG BSNOL

TE RAB TU MYOS MA GANG ZHIG LA BYIN NA, JI SRID LNGA DANG BRAL
YANG DE RJES 'BRANG NGO, ,DE NAS GZHAN YANG SBYOR BA 'BYUNG STE,
SGROL MA'I GZUNGS SNGAGS KYIS MA DA NA'I 'BRAS BU LA LAN BRGYA
RTZA BRGYAD YONGS SU BZLAS LA, MYOS BYED KYI 'BRAS BU DE DANG
RTA MGRIN LHAN CIG BYAS TE

GANG LA BSKUS PA DE DBANG DU 'GYUR RO, ,DE NAS GZHAN YANG RAB TU
SBYOR BA 'BYUNG STE, AOm T'A RE TUTT'A RE TU RE AA MU KA SBYA
BANDHA NA MUG TIm KU RU MU: SV'A H'A ZHES BYA BA'I SNGAGS 'DIS,
SHING AARKA'I LO MA LA BSGRUB BYA'I MING NAD DU CHUD PAR BRIS
LA, NYA KHYI BA'I KHYIM DU SBAS NA DE

@271A *, ,BCINGS PA LAS NGES PAR GROL BAR 'GYUR RO, ,RDO RJE
SGROL MA'I SGRUB THABS 'DI, ,BRIS PAS BSOD NAMS GANG BSAGS PA,
,DE YIS 'JIG RTEN 'DI RNAMS NI, ,BDE GSHEGS NYID DU 'GRO BAR
SHOG ,'DI NI DPAL RIN CHEN 'BYUNG GNAS ZHI BA'I ZHABS KYIS

MDZAD PA'O, ,PAndI TA CHEN PO BUDDHA SHR'I DZNY'A NA DANG, PAndI
TA CHEN PO SH'AKYA SHR'I BHA DRA LA ZHUS SHING MNYAN NAS, YUL
DBUS KYI SGRA BSGYUR BA CHAG LO TZ'A BA DGE SLONG DGRA BCOM GYIS
BSGYUR BA'O,,