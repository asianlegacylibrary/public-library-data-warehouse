@207A #,
,RGYA GAR SKAD DU, shA dANGGA YO GA t'I K'A, BOD SKAD DU,
SBYOR BA YAN LAG DRUG PA'I 'GREL PA, DPAL DUS KYI 'KHOR LO LA
PHYAG 'TSAL LO, ,DUS KYI 'KHOR

LO'I DBANG PHYUG DANG, ,YON TAN CHE BA'I BLA MA LA, ,BTUD DE
SBYOR BA DRUG PA YI, ,YON TAN RDZOGS BYED 'GREL PA BRTZAM,
,'DIR PHYI NANG GI RIM PA LA SBYANGS PA'I THUGS DANG LDAN PA'I
SLOB DPON DPE MED 'TSO DMIGS PA'I DE KHO NA NYID BSGOM ZHING,
DPAL KHAR SA PA nI'I DRUNG DU LO BCU GNYIS BZHUGS

KYANG RTOGS PA'I KHYAD PAR MA THOB PAS YI CHAD NAS GNYID DU
SONG BA LA RDO RJE RNAL 'BYOR MAS GSUNG BYUNG STE, BU BI KRAMA
P'U RAR SONG SHIG ,DER KHYOD LA RTOGS PA'I KHYAD PAR 'BYUNG
BAR 'GYUR ZHES SO, ,DES DE'I BKA' SPYI BOR BZHAG NAS, SLOB
MA TSOD DPON GYI BU PAndI TA CHEN PO DPAL 'DZIN DANG BI KRA MA

P'U RAR GSHEGS SO, ,DER DUS BZANG POR DGE SBYOR LA BZHUGS PA
LA NAM PHYED LA AA BA DH'U T'I'I TSUL GYI RDO RJE 'CHANG GIS
DNGOS SU GDAMS, DE'I GDAMS PA THOB PA TZAM GYIS TING NGE 'DZIN
LA SNYOMS PAR ZHUGS SO, ,DE NAS BCOM LDAN 'DAS DE NYID DU MI
SNANG BAR GYUR, NAM LANGS PA DANG DE 'ANG TING NGE 'DZIN

LAS LANGS NAS BDAG NYID CHEN BO BLA MA DE'I GROGS MDZAD PA'I
DPAL 'DZIN PA LA GDAMS PA GNANG NGO, ,DES KYANG THUGS RJE DANG
SKAL PAR LDAN PAR PAndI TA CHEN PO 'OD BYED LHA LA GNANG, DES
KYANG PAndI TA CHEN PO'I BLA MA SNYIGS MA'I DUS KYI THAMS CAD
MKHYEN PA CHOS KYI 'BYUNG GNAS ZHI BA LA BSHAD, DES KYANG
BRJOD DU

@207B MED PA'I YON TAN GYI 'BYUNG GNAS KYI BLA MA MNYES PAR
BYED PA LA BRTZON PA NYI MA DPAL BDAG GIS DE KHO NA NYID THOB
BO, ,'DI NI BLA MA'I BRGYUD PA'O, ,DE LTAR SLOB MAS GSOL BA
BTAB PA'I DBANG GIS SLOB DPON DPE MED 'TSO DES RDO RJE 'DZIN
PA'I SA GO 'PHANG THOB PA'I RGYU SBYOR BA YAN LAG DRUG PA BYED
PAR 'DOD PAS

RANG GI YI DAM LA BSTOD PA BYED PA'I SGO NAS YAN LAG DRUG PA
BRJOD DE, SGRIB PA LA SOGS PA'O, ,DE KHO NA NYID LA BSGRIBS
PAS SGRIB PA NYID KHO NA SPRIN GYI TSOGS TE DE DANG BRAL BAS
GRANGS MA LUS PA RTOGS PA DANG, DBUGS RLUNG 'GAGS PAS MTHAR
THUG PA'I BAR SNANG LA 'CHAR BA SPYAN RAS GZIGS NI SANGS

RGYAS TE, DE KHO NA GANG BA'I ZLA BA YIN PAS SKYE BO RNAMS
DGA' BAR BYED PAS MDZES PA'O, ,NGES DON GYI GZUNG 'DZIN GYI
SGRO BTAGS PA DANG BRAL BA STE, 'DIS SO SOR RTOG PA DANG BSAM
GTAN GYI YAN LAG BSHAD DO, ,GRANGS MA LUS PA'I RTOG PA NI
CHAGS PA DANG BCAS PA'I SEMS KYI SKAD CIG STONG PHRAG BRGYAD
CU

RTZA BZHI'I MTSAN NYID CAN DANG, 'BYUNG BA DANG, RNGUB PA'I
RLUNG 'GAGS PA'I BAR SNANG DU RNAM PA THAMS CAD DU MTHONG BA'I
SNA TSOGS GZUGS 'DIS SROG RTZOL DANG, 'DZIN PA DANG, RJES SU
DRAN PA BSHAD DE, 'CHAR BA'I GTUM MO LA REG PAS BDE BA CHEN
PO'I 'KHOR LO LAS SO, ,SANGS RGYAS THAMS

CAD KYI SPYI GTZUG DANG RDO RJE'I RTZE MOS 'DZIN PAS 'JIG RTEN
DBANG PHYUG ,DGA' BA BCU DRUG GIS GANG BA'I ZLA BA DE LTA BUR
MDZES PA'O, ,'DIS TING NGE 'DZIN GYI YAN LAG BSHAD DO, ,DA NI
YAN LAG DRUG PA'I BYA BA 'GAL TSABS CAN DU BSHAD DO, ,SRID ZHI
LA SOGS PA'O, ,SRID PA NI SKYE BA DANG, 'CHI BA'I

RGYUN KUN RDZOB DANG, ZHI BA NI DON DAM PA'I BDEN PA STE, DE
GNYIS KYI DMIGS PA DANG BRAL YANG DE GNYIS LAS THA MI DAD PAS
ZUNG DU 'JUG PA'O, ,KHAMS GSUM LA KHYAB PAS KHYAB BYED, STONG
PA, SHIN TU STONG PA, STONG NYID CHEN PO, THAMS CAD STONG PAS
STONG PA'O, ,ME LONG GI GZUGS BRNYAN LTA BU'I

RNAM PA THAMS CAD DANG LDAN PA'O, ,RTOG PA MED PA'I YE SHES
MTHAR THUG GI GNAS SKABS PA STE, DE'I DBANG PHYUG BCU GNYIS
PA'O, ,RAB TU MI GNAS NI DMIGS PA LA MI CHAGS PAS SO, ,G-YO
MED NI MA NYAMS PAS SO, ,GNYIS DANG BRAL BAS RTOG MED, MKHAS PA
NI RTOG MED KYI YE SHES

@208A *, ,RTOGS PA LA 'DOD PA'I YON TAN LNGA'I BDE BA MA NYAMS
PA STON PA'O, ,SEMS MIN NI RTOG PA 'GAG PA'I SEMS SO, ,DE LAS
'CHAR BAS 'GRO BAS BSTEN BAR BYA BAS MGON TE, DES 'GRO BA DAG
GI SEMS BYIN GYIS RLOB PAR SMON PA'O, ,YOD PA'I YON TAN BRJOD
PA SNGON DU 'GRO

BAS BLA MA LA PHYAG 'TSAL BA BSHAD DE YOD RTOG LA SOGS PA'O,
,CUNG ZAD KYANG YOD PAR RTOG NA RTAG PA'I MTHAR 'GYUR TE, DE
YANG MA BRTAGS PAR DOR NA CHAD PA'I MTHA' STE BSKAL PA DU MAR
MNAR MED DU SDUG BSNGAL MYONG BA'I RGYU'O, ,DE LTAR DAM PA'I
LAM SUBS PAR GYUR PA LAS DPAL LDAN BLA MA GANG

GIS SEMS LAS 'DAS PA SEMS MA YIN PA'I SEMS KYI RANG BZHIN
STONG PAR SDUG BSNGAL LA SOGS PA'I RNAM PA THAMS CAD DANG LDAN
PA, NAM MKHA'I GZUGS BRNYAN NI SNA TSOGS PA'I GZUGS SLOB MA
DAM PA LA STON BAR BYED PA'I BLA MA DE LA RAB TU DGA' BAR BYED
PAS LUS NGAG YID KYI SGO NAS PHYAG 'TSAL LO, ,

'O NA BLA MA'I DRIN KHO NAS LAM DAM PA THOB NA DE RANG LA
BSNGAGS PAS MCHOG GI YAN LAG DRUG PA BRJOD PAS CI BYA ZHE NA,
SMRAS PA, DE LTA LA SOGS PA'O, ,JI LTA BA'I LAM STON PA PO'I
BLA MA'I YON TAN BRJOD PA NI RANG GI RTOG PA BRJOD PA KHO NA
STE, GANG GI PHYIR 'BAR BA'I ME MED NA DU BA 'BYUNG BA GSAL
BAR

MTHONG BA MI SRID PA BZHIN NO, ,'ON NGA RGYAL ZHI BA'I RGYU DE
KHO NA NYID KYI LAM RTOGS PA NYID LA BDAG DE KHO NA NYID RIG
PA'O ZHES NGA RGYAL MI RIGS SHE NA, SMRAS PA, RTOGS BRJOD LA
SOGS PA'O, ,BDAG GI RTOG PA'I NGA RGYAL 'DI SKYON DU MI 'GYUR
TE, GANG GI PHYI THAR PA 'DOD PA RNAMS 'JUG PAR BYED PAS

GZHAN DON GYI RGYU, RNYED PA LA SOGS PA'I PHYIR NI MA YIN NO,
,GANG GI PHYIR STON PA POS MA NGES PA'I DNGOS PO LA 'DOD PA'I
DON BSGRUB PA'I PHYIR SKYE BO RNAMS MI 'JUG PA'O, ,DA NI RGYUD
KYI BYUNG TSUL BSHAD DE, SO SO SKYE BOS BYAS PA'I 'GREL PAS
RGYUD KUN GYI DRANG DON RTOGS PAS KHENGS PA'I SNGAGS PA RNAMS

KUN RDZOB DANG DON DAM PA'I DBYE BAS MI SHES PAS LAM LA 'KHRUL
PA, GZUGS KYI PHUNG PO NI RNAM PAR SNANG MDZAD YIN ZHES BA LA
SOGS PAS 'JUG PA RNAM PAR SNANG MDZAD KYI TSIG GIS GZUGS KYI
PHUNG BO STONG PAR BSTAN PAS GZUGS BKAG PAR MI RTOG PA DE KHO
NA NYID RTOGS PAR BYA BA'I PHYIR DPAL RDO RJE 'CHANG

@208B GI BKAS BYANG CHUB SEMS DPA' SEMS DPA' CHEN PO 'JAM DPAL
GYI SBRUL BA SHAMBHALA'I RGYAL POS BKA' BSDUS PA'I SGO NAS
DUS KYI 'KHOR LO'I RGYUD PHYI MA GSUNGS, 'DIS STON PA BO DANG,
BKA' SDUD PA BO DANG, DON GYI ZHU BA PO PHYAG NA RDO RJE'I
SPRUL PA RGYAL PO ZLA BZANGS YIN PAS, RGYUD KYI CHE BA BRJOD
DO, ,RGYUD

GANG LA 'JIG RTEN DBANG PHYUG GI SPRUL PA PADMA DKAR POS DON
THAMS CAD GSAL BAR BYED PA'I DRI MA MED PA'I 'OD CES BYA BA'I
'GREL PA MDZAD, DES GSAL BAR BYAS PA SANGS RGYAS RIN PO CHE'I
THUGS DAM PA'I LAM GYI DAM PA BSOD NAMS BSAGS PA RNAMS KYIS
BLA MA LAS THOB NAS DES DON BDUD RTZI STON PAS DGA'

BA BZHI'I BDUD RTZIS SRID PA'I DU GSAL ZHING, MA NYAMS PA'I
BDE BAS ROL PA 'DIS BSHAD PA PO'I CHE BA BRJOD DO, ,SLAR YANG
RGYUD KYI RGYAL PO'I BSNGAGS PA BRJOD DE, GANG DU LA SOGS
PA'O, ,SHES BYA'I TSOGS THAMS CAD PHYI NANG GI RIG PA'I GNAS
KYI RTEN LA, DANG PO'I SANGS RGYAS LAS MA GSUNGS

PA GANG YIN PA DE NI MED DO ZHES GSUNGS PA'I PHYIR RO, ,RGYUD
KYI RGYAL PO GANG LA SANGS RGYAS BCOM LDAN 'DAS LA THAMS CAD
MKHYEN PA ZHES MTSAN DON DANG LDAN PAR BSTAN, ,YANG DE KHO NA
NYID RIN PO CHE'I 'BYUNG GNAS GANG LA DBANG PHYUG LA SOGS PA'I
TSIG SNYING PO MED PAS RTZVA DANG 'DRA'O, ,SHES RAB KYI PHA
ROL TU

PHYIN PA CHOS STONG PA RTOGS PAS NAM MKHA' LAS BYUNG BA NI SNA
TSOGS GZUGS LAS BYUNG BA'I SANGS RGYAS KYI YUM GYIS SKYE BAR
'GYUR BA NI RTOGS PA'I TSOGS MA LUS PA SLAR MI 'BYUNG BA'I
TSUL DU 'JOMS PAR MDZAD DO, ,DA NI DU BA LA SOGS PA'I MTSAN MA
STE BA'I RGYU YIN LA GDUG PA'I RTEN BLA MA'I GDAMS PA

BSHAD DE, ,GANG DU LA SOGS PA'O, ,RGYUD GANG LA DRI MA STE
SPRIN LA SOGS PA MED PA'I NAM MKHA'I BAR SNANG LA, DMIGS PAS
MIG PHYED BRTAN PAR GTAD PA NA SNYING RJES BRLAN PA RTOG PA
DANG BRAL BA'I SEMS LAS MU BZHI DANG BRAL BA DU BA LA SOGS
PA'I RTAGS 'BYUNG NGO, ,MUN PA GNAG PA LA CI

YANG BSAM PAR MI BYA'O ZHES PA NI GDAMS PA'O, ,GZHAN DU YANG,
YID KYI RTZA BA PHYUNG BYAS TE, ,STONG PA NYID LA GOMS BYAS
NA, ,MA RIG RAB RIB KYIS LDONGS PA'I, ,MIG SMAN 'DI LAS GZHAN
CI YOD, ,CES SO, ,SA RA HA BAS KYANG, CHOS KUN MKHA' DANG
MNYAM BYAS SHING, ,NAM MKHA'

@209A *, ,MNYAM PAR SEMS BZUNG NAS, ,SEMS DE SEMS MA YIN BYAS
NA, ,DES NI BLA MED BYANG CHUB 'THOB, ,CES GSUNGS SO, ,DA NI
RDZOGS PA'I RIM PA GSAL BAR BYED PA NI KUN RDZOB DANG DON DAM
RO GCIG PAR SON PA'O, ,DUS KYI 'KHOR LO'I YE SHES KYI LE'U
TSIGS SU BCAD PA BRGYA

DANG NYI SHU RTZA DRUG GI RJES LA NYAMS MED LA SOGS PA'O,
,NYAMS PA MED PA'I LHAN CIG SKYES PA'I SKU'I A'A LI DANG K'A
LI PADMA DANG ZLA BA NYI MA'I GDAN H'Um YIG YONGS SU GYUR PA
LAS PHYAG MTSAN LAS BYUNG BA'I GZUGS DANG DBYIBS DANG PHYAG
DANG DBYIBS SU RTOG PA'I CHOS 'GOG PAS BCOM LDAN 'DAS MA NYAMS

BA'I YE SHES KYI BSGRUB PA BRJOD DE, A'A LI NI A'A LA SOGS TE
DBYANGS KYI TSOGS ZLA BA'O, ,K'A LI NI KA LA SOGS PA GSAL BYED
KYI TSOGS NYI MA'O, ,DE GNYIS GCIG TU GYUR PA'I GDAN DANG, PAm
LAS PADMA DANG, AA LAS ZLA BA, RAm LAS NYI MA, MA NYAMS PA'I YE
SHES DANG LDAN PA'I RDO RJE 'CHANG GI GDAN MA

YIN NO, ,H'Um LAS BYUNG BA'I RDO RJE YONGS SU GYUR PA LAS
LHA'I SKU RTEN PA MI 'DOD DO, ,MNGON PAR ZHEN PA'I MTSAN NYID
CAN YIN PAS NYAMS PA'I PHYIR RO, ,MA NYAMS PA'I BDE BA SKYED
CING NYAMS PA 'JOMS PAS THA MAL PAS BRTAGS PA'I AA LA SOGS
PA'I YI GER DANG BRAL BA LHA'I DBANG PO DANG LDAN PA'O, ,DE

BSAN [*BAS NA?] LA SOGS PA GO SLA'O, ,CHOS KYI DBYINGS NI MKHA' LA SNA
TSOGS GZUGS RNAM PA THAMS CAD DANG LDAN PA'I STONG PA'I ME
LONG LA PHRA PHAB PA NI SGRUB PA POS BSDAMS PA BZHIN NO, ,DER
MED PA'I CHOM RKUN LA SOGS PA GZHON NU MAS MTHONG BZHIN DU
RTOG PA MED PAR MA SKYES PA'I CHOS MTHONG BA'O, ,

BYIS PAS BRTAGS PAS PHYI ROL GYI DNGOS PO MED PAS MIG YOD NA
RMI LAM LTA BUR SNANG BAS SO, ,BEMS PO MED PAS RDUL PHRA RAB
MED PA'O, ,RGYANG PAN PA'I LUGS LA MA ZHUGS PAS CHAD PA'I
STONG NYID RING DU BYAS PA'O, ,NANG GI BDE BA RANG NYID KYI
RIG PA LA CHAGS PAS SO, ,LAS KYI PHYAG RGYA

MI BSTEN PAS PHYI'I LA SOGS PAS SO, ,MAN NGAG NI 'CHAD PAR
'GYUR BAS SO, ,RGYAL BA LA SOGS PA NI LAM MA THOB PAS BSDU NA
BZHI, PHYE NA BCU DRUG 'CHAD PAR 'GYUR BA NI RTOG PA'I LAM
GYIS MI 'THOB BO, ,H'Um PHAt LA SOGS PA NI SOGS PA'I SGRAS
PHYAG RGYA LA SGOS PA DANG BRAL BA BSKYED

@209B PA'I RIM PA LAM DU ZHUGS PA STE, DE DE LAS 'DAS PA
RDZOGS PA'I RIM PA NI NAM MKHA' LA BSGOMS PAS RTOGS PAR BYA BA
DE'I RIM PA NI DU BA LA SOGS PA'I SBYOR BA DE KHO NA NYID RGYU
YIN GYI PADMA LA SOGS PA'I RTOGS PA GZHAN MA YIN NO, ,BYANG
CHUB KYI SEMS MTHONG BA'I THABS BSHAD DE, ME NI LA SOGS

PA'O, ,RTEN MED PA LTA ZHOG GI SHING LA GNAS PA YANG STA RE LA
SOGS PAS GCOD PA DANG SOG LEGS GSHAGS KYANG MI MTHONG LA GTZUB
SHING LA SOGS PA'I SBYOR BAS MTHONG BA LTAR DE BZHIN DU RNAM
RTOG YANG DANG YANG DU GOMS PAS SEMS KYI SNANG TSUL MI MTHONG
GI 'ON KYANG RO MA DANG RKYANG MA DBU MA GNYIS

SU MED PA'I SBYOR BAS RANG SEMS DE NYID DU SNANG BAR 'GYUR,
DON DAM PA BSNYEN PA LAS DE BSHAD PA, SHING LAS ME BYUNG CHU
NI CHU SHEL LAS, ,ZHO LAS MAR DANG RDO LAS GSER SOGS LTAR,
,BUD MED BSTAN PAS MA NYAMS BDE BA NI, ,DE THABS SBYOR BAS
SKAL LDAN GYIS GZUNG BYA, ,KHYOD KYI SEMS

LA CUNG ZAD BSAGS PA MIN, ,GZHAG BYA MED LA 'PHEL ZHING 'GRIB
PA MED, ,RANG GI SEMS LA SEMS NYID SNANG BA TZAM, ,DPER NA
KHAMS GSUM CHU LA NYI MA BZHIN, ,ZHES SO, ,SEMS GCIG PU NYID
SHES RAB KYI GZUGS BRNYAN LAS DU MAR 'GYUR ZHES DGONGS PA'O,
,DE NYID BSHAD

DE, DU BA LA SOGS PA'O, ,DU BA NYID THOG MAR GANG GI YIN PA DE NI
SMIG RGYU LA SOGS PA'O, ,RTAGS NI YID CHES PA'O, ,SROG RTZOL
NI BUM PA CAN DE GONG DANG 'OG TU RTZA GSUM 'GOG PA'I BANG
GNYID CAN NO, ,DBU MAR RGYU BA NI SEMS KYI RTZA LA SROG RLUNG
ZHUGS NAS RGYU BA'O, ,RIG MA'I BRTUL

ZHUGS NI RIG MA GTZO BOR BYAS PA TSANGS PAR SPYOD PA'O, ,MA
NYAMS PA NI 'GRENG BA'O, ,GYEN DU RGYU BA NI NOR BU DANG PADMA
LA SOGS TE LAM 'DIS NI DU BA LA SOGS PA LA YAN LAG DRUG PA'I
MTSAN NYID CAN GYIS SO, ,SANGS RGYAS THAMS CAD KYI DBANG PO
DANG BRAL BA'I BDE BA NI MA NYAMS PA'I

MCHOG YIN NO, ,PHO NYA KUN NI RTZA STONG PHRAG BDUN CU RTZA
GNYIS 'GOG PA'I RANG BZHIN MKHA' 'GRO MA RNAMS KYI LHAN SKYES
SO, ,GZUGS LA SOGS PA NI GZUGS LA SOGS PA LA GZUGS BSGOMS PA
NI LAS KYI PHYAG RGYA'O, ,SOGS PA'I SGRAS YID KYI PHYAG
RGYA'O, ,DKYIL 'KHOR NI RTEN YIN LA,

@210A *, ,'KHOR LO NI BRTEN PA LHA'I TSOGS SO, ,SOGS PA'I
SGRAS SNGAGS DANG PHYAG RGYA'O, ,DE DAG BSGOMS PAS 'JIG RTEN
NI KHAMS GSUM STE DE'I GRUB PA NI 'OG MIN GYI BAR GYI DBANG
PHYUG GRUB KYI PHYAG RGYA CHEN PO GRUB PA 'JIG RTEN LAS 'DAS
PA GANG LA GRUB, 'O NA

LAM GYI GDAMS PA 'DI THAMS CAD LAS 'BYUNG NGAM MA YIN TE 'ON
KYANG SEMS CAN LA SOGS PA'O, ,LAM 'DI BLA MA DAM PA'I DRIN
GYIS DBANG LA SOGS PAS THA MAL PA'I NGA RGYAL GYI DRI MA DAG
PAS RNAM PAR DAG PA'I SLOB MA LA SKYE'O, ,PHYAG RGYA CHEN PO'I
THIG LE LAS GSUNGS

PA; JI LTAR DUG NI SNGAGS SOGS KYIS, ,SBYANGS PA YIS NI BCUD LEN
'GYUR, ,DE LTAR DBANG LA SOGS PA YIS, ,MA DAG SLOB MA DAG PAR
'GYUR, ,ZHES SO, ,GANG GI SEMS CAN SNYING RJE GZHAN DON DANG RTAG
TU DGE BA LA BRTZON PA'O, ,DA NI LAM THOB NA'ANG BAG MED PAS

ME DANG 'BRAL BA'I RGYU BSHAD DE, LAM MCHOG LA SOGS PA'O,
,SANGS RGYAS NYID DKA' TSEGS MED PAR GANG GIS THOB PA DE NI
LAM STE, DE NYID DGA' BA 'PHEL BAR BYED PAS RIN PO CHE, RNYED
PAR DKA' BA DANG 'DOD PA'I DON PHUN SUM TSOGS PA STER BAS YID
BZHIN

NOR BU LTA BU'O, ,BAG MED NI PHAN PA DANG BDE BA LA LTOS PA
MED PA, 'KHOR BAR RIGS DRUG TU 'KHYAMS PA, SNYING RJE LA SOGS
PA'I YON TAN DANG BRAL BA, GZHAN LA PHAN PA DANG BDE BA LA MI
BRTZON PA LA BYIN NA RANG GI KHYIM NI CHUNG MA STE DE NYID
NAGS YIN TE, MA RUNGS PA'I

SEMS CAN GYI RTEN YIN PAS SO, ,DER 'DI LA DBANG PO RNAMS CHAGS
PAS YUL TE, GZUGS LA SOGS PA PHYI'I YUL LONGS SPYOD DE NI DMAN
PA STE, LAM GYI MI MTHUN PHYOGS YIN PA DE RMONGS PAS BSTEN
PA'O, ,DE NYID CHO MA RKUN TE DE DAG GIS PHROGS PAR 'GYUR, 'DI

DAG 'BA' ZHIG GIS MA YIN GYI 'ON KYANG BLA MA DANG LUNG DANG
RANG NYID YID CHES PA'I LAM RIN PO CHE LA THE TSOM DANG LE LO
NI DGE BA LA MA SPRO BA'O, ,GNYID NI LUS DANG YID LAS SU MI
RUNG BA'O, ,'GYOD PA NI LAS DMAN PA BDAG GIS BYAS PAS LAM
MNGON SUM BDAG GIS BYA BAR MI

@210B NUS SO ZHES BYA BA'I RNAM PA CAN NO, ,CHOM RKUN 'DI DAG
GI NYE DU NI BU DANG CHUNG MA LA SOGS PA DE NYID NAGS TE DER
ZHUGS PA'I GROL LAM MCHOG NI 'PHROG PAR 'GYUR RO, ,TING NGE
'DZIN GYI SGRIB PA 'DI DAG 'BA' ZHIG PA MA YIN GYI, 'ON KYANG
SROG GCOD PA DANG, MA BYIN PAR

LEN PA DANG, BRDZUN DU SMRA BA DANG, PHRA MA DANG, TSIG RTZUB
PO DANG, 'DOD PAS LOG PAR G-YEM PA DANG, NGAG 'KHYAL PA DANG,
BRNAB SEMS DANG, GNOD SEMS DANG, LOG LTA STE 'DI DAG GIS KYANG
LAM RIN PO CHE 'PHROG PAR 'GYUR RO, ,DE DAG 'BA' ZHIG GIS MA

YIN GYI 'ON KYANG BZA' BTUNG SHIN TU TSAD MED PAS KYANG 'PHROG
STE DE LA BZA' BA NI SHA LA SOGS PA'O, ,BTUNG BA NI CHANG LA
SOGS PA'O, ,SHIN TU NI RGYAL BA'I CHOS KYIS SO, ,LONGS SPYOD
NI PHRENG BA TZANDAN NA BUD MED LA SOGS PA SNA TSOGS PA'O,
,DES BRTZON 'GRUS DANG LDAN PA'I

YANG 'PHROG NA BRTZON 'GRUS MED PA'I LTA CI ZHIG DOGS, BAG MED
NI GROGS NGANG PA DANG 'GROGS PA LA SOGS TE, DES BRGYAL BA
BZHIN NO, ,LAM RIN CHEN BRTAG PA BSHAD DE, RIN CHEN LA SOGS
PA'O, ,RANG GIS RIN CHEN YIN MIN MI SHES PAS GZHAN SDIG CAN MI

MKHAS PA LA RIN CHEN YIN NAM MA YIN ZHES STON NA, DES MA YIN
ZHES SMRAS, DES TSIG GIS SKAL BA MED PAS DE 'DOR BAR BYED DO,
,DES SDIG PA'I GROGS DANG 'GROGS PA'I SKYON BSHAD DO, ,'O NA
RANG GIS BRTAG PAS MI SHES PA LAM RIN CHEN JI LTAR SHES SHE NA
SMRAS PA,

RIN CHEN LA SOGS PA'O, ,RIN CHEN BRTAG DPYAD MKHAS PA KHO NA
LA BRTEN PAR BYA STE DE'I MI SLU BA'I TSIG GIS RIN THANG MED
PAR SHES BAR BYA, DES DGE BA'I BSHES GNYEN BSTEN PA BSHAD DO,
,LAM LA ZHUGS PA LA BDUD BYUNG NA SPANG BAR BSHAD DO, ,PHA LA
SOGS PA'O, ,GANG

GI PHYIR LAM 'PHROG PA YOD PA DE BAS BDUD SDIG CAN SANGS RGYAS
LA SOGS PA'I GZUGS KYIS BAR CHAD BYED DE 'DIS 'TSANG RGYA BA'I
LAM YIN ZHES BYA BA LA SOGS PA BDUD KYI LE'U LAS BSHAD PA BZHIN
NO, ,NYE BAR BSDUS SHING BSHAD DE CHOM RKUN LA SOGS PA'O, ,GANG

@211A *, ,GI PHYIR LAM 'PHROG PA YOD PA DE BAS NYE DU DANG THE
TSOM LA SOGS PA SPANGS NAS 'BAD DE BLA MAS GNANG BA'I LAM RIN
PO CHE SHIN TU GSAL BAR BYA, THAR PA THOB PA'I LAM GZHAN YANG
YONG CE NA, SMRAS PA, BDAG LA SOGS PA'O, ,BDAG BYIN GYIS BRLAB
PA'I

RIM PA NI ZHI BA'I LHA LA DMIGS PA'O, ,DPA' BO'I RIM PA NI
DRAG PO'I LHA LA DMIGS PA'O, ,DE NI THAR PA'I SLAD DU SANGS
RGYAS KYIS BSTAN PA MA YIN GYIS 'ON KYANG SHIN TU RNAM PAR DAG
PA'I RIM PA NYID RDZOGS PA'I RIM PA 'BA' ZHIG PA'O, ,DE CIS
SHES SHE NA, SMRAS PA, GANG

GIS MA LA SOGS PA'O, ,RGYU MTSAN GANG GIS PA DANG, MA DANG,
DGRA BCOM PA BSAD PA DANG, DGE 'DUN GYI DBYEN DANG, DE BZHIN
GSHEGS PA LA NGAN SEMS KYIS KHRAG 'BYIN PA STE MTSAMS MED PA
LNGA BYAS PA RNAMS KYANG BDE BAS 'BAD RTZOL MED PAR RNAM DAG
GI RIM PA

DBANG GI DON GYIS BSDUS PAR BYAS PA LAS GZHAN DU NA MTSAMS MED
PA BYAS PA RNAMS DPA' BO'I RIM PAS DRAG PO'I LAS LAS LDOG PAR
MI 'GYUR RO, ,BDAG BYIN GYIS BRLABS PAS KYANG 'KHOR BA'I BDE
BA LAS THAR PA MI THOB BO, ,'O NA RIM PA GNYIS PO 'DI LAM MA
YIN NA

BCOM LDAN 'DAS KYIS CI STE GSUNGS SHE NA, SMRAS PA, DPA' BO
ZHES BYA BA LA SOGS PA'O, ,DPA' BO'I RIM PA NI PHYI ROL DU MA
YIN GYI GANG GI PHYIR LUS LA SROG RLUNG ZAD PAR BYED PA 'DI
YIN NO, ,BDAG BYIN GYIS BRLAB PA NI RANG SEMS KYI SNANG BA
STE, DE YANG NAM MKHA'

LA KHAMS GSUM GYI SNANG BA'O, ,BDAG BYIN GYIS BRLAB PA NI RANG
GI SEMS KYI SNANG BA STE, KHAMS GSUM GYI SNANG BA YIN PAS
BYUNG NAS DE MI LDOG PAS 'KHOR BA MI LDOG PAR 'GYUR RO, ,JI
LTAR SANGS RGYAS SHE NA, SMRAS PA, 'KHOR BA LA SOGS PA'O,
,KHAMS GSUM

SNYING PO MED PA BRDZUN PA ZAD PA'I RJES SU SANGS RGYAS THAMS
CAD MKHYEN PA LA SOGS PA'I YON TAN CAN 'BRAS BU 'BYUNG NGO,
,DPER NA CHU SHING SNYING PO MED PA LA 'BRAS BU SMIN PA NI DE
ZAD NAS 'BYUNG BA BZHIN NO, ,'O NA SGYU MA LTAR SNANG BA 'DI
MA RIG PA YIN PAS DE LAS BYUNG BA'I BYANG

@211B CHUB KYI SEMS JI LTAR 'TSANG RGYA BA'I RGYU YIN ZHA NA,
SMRAS PA, RTA BLA MO LA SOGS PA'O, ,RTA BLA MO DANG SDIG SRIN
LA SOGS PA RNAMS NI MA GANG LAS SKYES PA DE GSOD PAR BYED, DE
LTAR THABS DANG SHES RAB RNAL 'BYOR GYI SEMS DE 'ANG BZHI BA
KUN RDZOB KYIS GANG LAS BYUNG BA DES

SGYU MA DE GSOD PAR BYED, RNAL 'BYOR GYI SEMS 'DI'I MA NYAMS
TSUL GYIS DBYE BA BZHI DANG BCU DRUG BSHAD DE, GNYIS MED LA
SOGS PA'O, ,GNYIS MED NI 'KHOR BA DANG MYA NGAN LAS 'DAS PA DE
GANG LA MED PA'O, ,NOR BU DANG PADMA LAS MI G-YO BAS MI G-YO
BA'O, ,THABS

SAM SHES RAB KYI RGYU MED PAS RGYU MED DO, ,BLA NA MED PA'I
BDE BA STIR BAS YI DAM STE RNAL 'BYOR BZHI PA'O, ,DBUGS NYI
KHRI TSIG STONG DRUG BRGYA 'GOG PAS MA NYAMS SO, ,CHAGS PA
DANG CHAGS PA DANG BRAL BA'I BAR DU GNAS PAS CHAGS PA CHEN
PO'O, ,RNAM PA DANG BCAS PA DANG RNAM PA

MED PA'I BAR LAS GROL BAS DNGOS PO DANG DNGOS MIN MA YIN PA'O,
,SHES BYA MA LUS PA MTHONG BAS YE SHES DE RNAL 'BYOR GSUM
PA'O, ,'GRO BA DGA' BAR BYED PA SNGON DU 'GRO BA SEMS CAN GYI
DON LA ZHE NA BAS SEMS DPA'O, ,THOG MTHA' BAR DU DGE BAS KUN
DU BZANG PO'O, ,

BDUD DANG NYON MONGS PA LA RTOG PA SPANGS PAS PHYI NANG DU
BRJOD PA'I SGRA MED PAS SGRA MED DO, ,RANG SGRA'I RANG BZHIN
MED PAS SGRA CHEN DE RNAL 'BYOR GNYIS PA'O, ,MNGAL LAS SKYE BA
SPANGS PAS LHAN SKYES SO, ,SKU BZHI'I SGRIB PA ZAD PAS BYANG
CHUB SEMS KYI THIG LE 'DZIN NO, ,STONG NYID

DANG SNYING RJE THA MI DAD PAS DPAL DUS KYI 'KHOR LO'I RDO
RJE, TSUL KHRIMS KYI TSOGS RDZOGS PAS THABS DANG SHES RAB DANG
LDAN PA'I RNAL 'BYOR TE RNAL 'BYOR DANG PO'O, ,BSTAN PA'I
PHYIR BLA MA'I MTSAN NYID BSHAD DE, DE LTAR LA SOGS PA'O, ,RDO
RJE'I THEG PA LA 'JUG PA MA NYAMS PA'I

YE SHES BSGOMS PAS DE KHO NA NYID BSGOM LA, BYANG SEMS BSRUNG
BAS DAM TSIG DANG LDAN PA, 'DOD CHAGS LA SOGS MED PAS RNYOG MA
MED PA, BU DANG CHUNG MA DANG RANG LUS LA SOGS PA LTOS PA MED
PAS 'DOD PA MED PA, BZOD PA DANG LDAN PA'I SANGS RGYAS PA'I
LAM LA

@212A *, ,GNAS PA'I BLA MA MNYES PAR BYAS PA, DMYAL BA'I 'JIGS
PA LAS SKYO PA BA'I LAM STON PA, MA NYAMS PA'I BDE BA THOB
PAS DE NYID DU TSANGS PAR SPYOD PA, BDUD BZHI 'JOMS PAR BYED
PA'I BLA MA DE NI RDO RJE 'DZIN PAS BYIN GYIS BRLABS PAS DE'I
SPRAL PA YIN

PAS RDO RJE SEMS DPA' YIN NO, ,DA NI 'JIG RTEN DANG 'JIG RTEN
LAS 'DAS PA BSGRUB PA'I PHYAR LHA'I DMIGS PA BSHAD DE, LHA'I
LA SOGS PA'O, ,DE NYID KYI SBYOR BA NI SNA TSOGS GZUGS SGOM
PA'I SBYOR BAS SO, ,SKAR MA'I 'KHOR LO BZHIN NI NOR BU SNGON
PO ZLA BA'I DKYIL 'KHOR

GYI RNAM PA CAN THIG LE'I NANG DU MTHA' YAS PA'I SANGS RGYAS
KYI LONGS SPYOD RDZOGS PA'I SKU MTHONG BA SNGON DU 'GRO BA
DPAG TSAD BRGYAR RING BA'I DNGOS PO MTHONG BA'I SHA'I MIG GIS
KHAMS GSUM GYI BUM PA LA SOGS PA MTHONG BA DANG, SANGS RGYAS
KYI SPYAN DANG, GZHAN SEMS

RIG PA DANG, CHOS THAMS CAD MI RTOG PA'I MTSAN NYID CAN SHES
RAB KYI SPYAN DANG YE SHES KYI SPYAN GYIS DNGOS PO THAMS CAD
RNAM PA THAMS CAD DU MTHONG BA'O, ,THA MAL PA GZHAN GYI SA
LA SOGS PA LA BYAS PA DANG, RA GAN LA SOGS PA BLUGS PA, SPRO
BA LA SOGS PA MED PAS SHI

BA'I RO LTAR MTHONG NGO, ,BDUD RTZI LNGA NI BSHAD BA DANG, GCI
BA DANG, RKANG MAR DANG, KHRAG DANG, SA BON NO, ,SOGS PA'I
SGRAS SGRON MA LNGA STE BA LANG DANG, KHYI DANG, GLANG PO CHE
DANG, RTA DANG, MI'I SHA'O, ,NANG GI BDUD RTZI LNGA NI PHUNG
STE, SGRON MA LNGA NI DBANG PO LNGA'O, DE LA

LTOS PA MED PA'O, ,ZAS NI MNGON PAR PHYOGS PA STE, THA MAL
PA'I GZUGS LA SOGS PA MNGON DU PHYOGS PA LAS LOG PA NI SO SOR
RTOG PA'O, ,GZUGS LA SOGS GZHAN NI RDUL PHRAN MA YIN PAS 'JIG
RTEN LAS 'DAS PA'I GZUGS LA SOGS PA'O, ,RDO RJE'I PADMA NI

SPYI GTZUG GI PADMA STE DER 'CHAR BA STE, BDUD RTZIS NI MA
NYAMS PA'I BYANG CHUB KYI SEMS SO, ,ZLA BA BDUN GYIS NI NYE
BAR MTSON PAS ZLA BA DGU'O, ,PHUNG PO DRUG GIS NI GZUGS DANG,
TSOR BA DANG, 'DU SHES DANG, 'DU BYED DANG RNAM PAR SHES PA
DANG, YE SHES KYI PHUNG POS SO, ,CHUNG NGU

@212B LA SOGS PA'I DBYE BAS SA THOB PA NI CHUNG DU LA SOGS PA
BZHI PA GSUM LA SBYAR BAS SO, ,RAB TU DGA' BA NAS YE SHES
SPYAN GYI BAR SA BCU GNYIS SO, ,BDEN PA RNAM PA BCU GNYIS KYI
DON NI LUG DANG GLANG LA SOGS PA'I KHYIM BCU GNYIS KYI DAG PA
SNA BUG TU 'PHO BA BCU GNYIS 'GOG PA'O, ,

DE NYID RNAM PA BCU DRUG RIG NI 'KHOR BA'I CHA BCU DRUG ZLA
BA'I CHA ZAD PAS MA NYAMS PA'O, ,RNAM PA NYI SHUS BYANG CHUB
PA NI SBYOR DRUG BSGOMS PAS DAG PA'I DBU MAS SBYANGS PA PHUNG
PO LNGA DANG, KHAMS LNGA DANG, DBANG PO LNGA DANG, SKYE MCHED
LNGA DAG PA'I RNAM PAR RTOG PAS SO, RNAM

PAR SANGS RGYAS NI MA RIG PA 'GOG PAS SO, ,KUN RIG NI DNGOS PO
THAMS CAD SANGS RGYAS KYI RANG BZHIN DU RTOGS PAS SO, ,DE NYID
KYI PHYIR MCHOG YIN NO, ,ZHAG 'GA' ZHIG GIS NI LOG SUM DANG,
ZLA BA PHYED DANG GNYIS DUS KYI 'KHOR LO'I ZHAG GIS PHYAG RGYA
CHEN PO'I GRUB PA THOB

PAR 'GYUR RO, ,DA NI TSIGS BCAD RDO RJE SEMS LA SOGS PAS SBYOR
BA DRUG BSHAD DO, SO SOR RTOG NI DU BA LA SOGS PA MTSAN MA'I
DBYE BAS RNAM PA BCU'O, ,BSAM GTAN NI SNA TSOGS GZUGS LA YUL
DANG YUL CAN BCU GCIG TU 'GYUR PAS SO, ,SROG RTZOL NI G-YON
DANG

G-YAS KYI DKYIL 'KHOR BCU GCIG TU GYUR PAS SO, ,'DZIN PA NI
LTE BA SNYING GA MGUL BA DPRAL BA SPYI GTZUG TU SROG RLUNG
'GRO BA DANG 'ONG BA MED PAS RNAM PA BCU'O, ,RJES SU DRAN PA
LA 'DOD PA'I GNAS SKABS BCU'I DBYE BAS NI, SEMS PA 'DOD DANG
LUS TSAD 'BYUNG, ,KHA

SKAMS PA DANG ZA MI 'DOD, ,'DAR DANG MYOS PA LUS 'KHOR DANG,
,SEMS 'KHRUL BA DANG SHIN TU BRGYAL, ,SEMS CAN LUS LA GNAS
SKABS 'DI, ,RDO RJE 'CHANG GI GNAS SKABS YIN, ,TING 'DZIN
RLUNG BCU 'GOG PA NI, ,SROG DANG THUR SEL MNYAM PA NYID, ,GYEN

DU RGYU DANG KHYAB BYED DANG, ,KLU DANG RUS SBAL KRI KA RA,
,LHA SBYIN NOR LAS RGYAL BA'O, ,CHAGS PA DANG CHAGS PA DANG
BRAL BAS RAB TU MI GNAS PA'I MYA NGAN LAS 'DAS SO, ,MIG LA
SOGS PA LNGA GZHAN GYIS NI SHA'I MIG LA SOGS PA SNA TSOGS
GZUGS MTHONG BA'O, ,NGES

@213A *, ,PA NI STONG PA NYID DU NGES PA'O, ,SNA TSOGS GZUGS
LA ZHEN PA NI YUL LA SOGS PA'I YID TZAM GYIS BLA NA MED PA
SHES RAB DANG THABS RO GCIG TU GYUR PA'I DE KHO NA NYID LA
'JUG PAS YID BDE BA GANG YIN PA DE NI DGA' BA'O, ,BDE BA MI
G-YO BA NI LUS SBYANGS PA LA

SOGS PA'I BDE BAS SO, ,LAM GNYIS DBU MAR 'JUG PA NI SNA BUG
G-YON PAR NAM MKHA' LA SOGS LNGA DANG, G-YAS SU SA LA SOGS
PA LNGA MI RGYU BAS ROM RKYANG MA 'GAGS NAS DBU MA'I LAM KHO
NA LA 'JUG PA DANG GNAS PA DANG 'BYUNG BA'I MTSAN NYID CAN
PHRA BA NI SROG RTZOL YIN

NO; ,RGYU BA GNYIS BRAL NI LTE BA SNYING DANG MGUL BA SPYI
GTZUG LA 'GRO BA DANG 'ONG BA MED PAS SO, ,RNAM PA BCUR SNGAR
BSHAD PA NI SEMS 'DZIN PA LA GNAS PAS NA RANG GI DANG GIS DU
BA LA SOGS PA'I MTSAN MA RNAM PA BCU'I SNANG BA SNGON DU 'GRO
BAS RDZOGS PA'I DKYIL 'KHOR GYI LHA'I SNANG

BA GZUGS BRNYAN LTA BU RTOG PA MED PA, DE NAS 'OD DUM 'PHRO
BA, DE NAS KHAMS GSUM DU LHA'I DKYIL 'KHOR SPRO BA LA SOGS PA
SNGON DU 'GRO BA SEMS PA LA SOGS PA 'DOD PA'I GNAS SKABS BCU'I
MTSAN NYID CAN RJES SU DRAN PA'O, ,SROG RLUNG LA SOGS PA RGYU
BA MED PAS NI

GTUM MO 'BAR BAS RDO RJE'I NOR BU'I RTZE MOR GNAS PA MA NYAMS
PA'I BYANG SEMS YIN PAS RIM GYIS 'KHOR LO DRUG LA NYI KHRI
CHIG STONG DRUG BRGYA'I DBUGS RLUNG 'GOG PAS RTOG MED MA NYAMS
PA'I BDE BA'I RANG BZHIN ZUR DU 'JUG PA'I YE SHES KYI RDO RJE
'CHANG GI RANG BZHIN TING NGE 'DZIN YIN NO, ,

BYANG CHUB SEMS DPAR 'GYUR RO ZHES PA NI MYA NGAN LAS 'DAS PA'I
SEMS SKYE BA DANG BYANG CHUB PA DANG CHOS KYI 'KHOR LO BSKOR BA
LA SOGS PA MI MDZAD PA STE, DE MDZAD PA NA SANGS RGYAS KYI ZHING
KHAMS SU RDZOGS PA'I SANGS RGYAS KHO NAR GRAGS PAR 'GYUR RO ZHES
DGONGS PA'O, ,DBANG BCU NI

TSE DANG, LAS DANG, MOS PA DANG, YO BYAD DANG, SMON LAM DANG,
RDZU 'PHRUL DANG, CHOS DANG, SEMS DANG, SKYE BA DANG, YE SHES
LA DBANG BA LA SOGS PA'O, ,N'A DA LA GOMS PAS NI LHAN CIG
SKYES PA'I YE SHES KYI DGA' BA LA GOMS PAS SO, ,JI LTAR BSHAD
PA'I GZHON NU

@213B MA'I PADMAR RDO RJE BCUG CING G-YO BA MED PAR NGAL SOL
DE'I PADMAR RDO RJE'I NOR BUS MNAN LA DGA' BA DANG MCHOG TU
DGA' BAS YUD TZAM MI G-YO ZHING GNYIS KA LA NYAMS PA'I DGA'
BA 'CHAR BA NA H'Um ZHES BRJOD PA SNGON DU 'GRO BAS BLA MA DAM
PA'I DRIN LA MNGON DU PHYOGS SHING, LHAN CIG SKYES PA'I DGA'

BA BZHI PA MYONG BAS BYANG CHUB KYI SEMS BKAG STE MA NYAMS
PA'I SKAD CIG THOB PA'O, ,DMIGS PA MED PA'I GNAS SU 'GRO, ,BCU
GNYIS KYI MTHAR NI SNA BUG G-YON PA NA NAM MKHA' NAS SA'I
DKYIL 'KHOR GYI BAR DU SOR BCU DRUG NAS BCU GNYIS KYI MTHAR
RO, ,BCU DRUG MTHAR NI SNA BUG

G-YAS PA NAS SA'I DKYIL 'KHOR NAS NAM MKHA'I BAR DU SOR BCU
GNYIS NAS BCU DRUG GI MTHAR RO, ,H'Um GI SGRAS BRJOD PAS SROG
DANG THUR SEL GNYIS SBYAR BAS LTE BAR THIM PAR BYAS NAS DBU
MAR BCUG STE GLOG GI ME DANG MTSUNGS PA GYEN DU BSKUL BAS KHA
BA LTA BU'O, ,GRONG 'JUG

MI NUS NA 'PHO BA BYAS TE RDO RJE LANGS PA NI BDE BA'I YE SHES
KYI MCHOG BSKYED NAS SO, ,MKHA' LA SPYOD PA NI 'OG MIN GYI BAR
DU DBANG BYED PA'O, ,MNGON SHES LNGA NI RDZU 'PHRUL DANG, LHA'I
MIG DANG, LHA'I RNA BA DANG, GZHAN GYI SEMS SHES PA DANG,
SNGON GYI GNAS RJES SU

DRAN PA STE MNGON SHES LNGA'I RANG BZHIN DU SNA TSOGS YUM GYUR
TE PHYAG RGYA CHEN PO LA CHAGS PAS RTOG MED GTUM MO 'BAR BAS
SO, ,MA NYAMS GSUM NI SEMS KYI THIG LE NI GSANG GNAS SU 'GOG
PA DANG, ,NGANG GI THIG LE LTE BAR 'GOG PA DANG, LUS KYI THIG
LE SNYING GAR 'GOG

PA'O; ,MA NYAMS PA'I BDE BAS NI RDO RJE'I RTZE MOR THIG LE'I
TSOGS MA NYAMS PAS YE SHES KYI THIG LE 'GOG PA'O, ,RLUNG GNYIS
'GOG PA ZHES BYA BA'I BAR GYIS MKHA' SPYOD KYI BSGRUB PA DANG,
SNA TSOGS YUM ZHES BYA BA'I BAR GYIS PHYAG RGYA CHEN PO'I
SGRUB PA BSTAN TO, ,PHYAG RGYA

CHEN PO SGYU MA LTA BU NI ME LONG DANGS PA'I GZUGS BRNYAN LTA
BU'O, ,NAM MKHAR SEMS SU MED PA NI SEMS MA YIN PA'I SEMS LA'O,
,SHES RAB DANG YE SHES KYI GO RIMS BZHIN DU NI CHOS THAMS CAD
STONG BAR RTOGS PA NI SHES RAB BO, ,YE SHES NI 'DZIN PA'I SEMS
SO, ,

@214A *, ,DU BA LA SOGS PA'I SNANG BA NI DE'I GZUNG BYA YIN
NO, ,JI LTAR ME LONG GI GZUGS BRNYAN MIG RANG GI MIG GIS
MTHONG BA DE BZHIN DU STONG BA NYID KYI RANG BZHIN RANG SEMS
KYIS STONG BA NYID KYI RANG BZHIN RNAM PA THAMS CAD DANG LDAN
PA'I RANG SEMS MTHONG NGO, ,GZUD BYA'I

SEMS DU BA DANG LDAN PA'I MTSAN NYID 'DI LA RNAL 'BYOR PAS DBU
MA LA SROG RLUNG GZHUG DGOS, DES MTSAN MA MTHONG BA'O, ,'DI NI
BLA MA'I ZHAL DANG BO SKU'I RDO RJE'O, ,DE BAS NYI MA DANG ZLA
BAR 'GRO BA'I SROG RLUNG BSDAMS PAS GNYIS PA SROG RTZOL GSUNG
GI RDO RJE'O, ,BYANG SEMS

NI BYANG SEMS SNA TSOGS GZUGS BRNYAN LA CHAGS PA GSUM PA THUGS
KYI RDO RJE'O, ,BDE BA'I MCHOG GIS RDO RJE BSLANG, ,SNA TSOGS
GZUGS KYI SGO NAS DGA' BA MA SKYES NA DE'I TSE BUL BAR RDO
RJE'I SGRA BYA'O, GAL TE SHES RAB MA MA RNYED NA DE'I TSE RANG
GI LAG GIS RDO RJE GSOR BA BDE BA

'PHEL BA'I PHYIR TE LTUNG BA'I PHYIR MA YIN NO, ,DE LTAR BYANG
SEMS MI 'DOR ZHING BDE BA DANG LDAN PA 'CHI BA'I 'JIGS PA LAS
SKYOB PA BZHI PA YE SHES RDO RJE 'DI'O, ,'DI NI RNAL 'BYOR PAS
BSGOM PA'I DES PA'O, ,DANG PO SANGS RGYAS NI DBANG MDOR BSDUS
PA'I SKABS SU STE, 'DI KHO

NAL SOGS PA'O, ,NYON MONGS PA DANG SHES BYA'I SGRIB PA'I BUD
SHING CAN, THAMS CAD MKHYEN PA'I YE SHES KYI ME DU BA LA SOGS
PAS 'DI KHO NA RNAL 'BYOR BAS BSGRUB PAR BYA STE, JI LTA BUS
SHE NA, RTZA BA'I RGYUD DANG, RGYUD PHYI MA DANG, SHES RAB KYI
PHA ROL TU PHYIN PA LA

SOGS PA NGES DON GYI MDO LAS GRAGS PA, STONG PA NYID LA SNANG
BA RTOG PA THAMS CAD DANG BRAL BAS BSAM DU MED PA DE KHO NA NYID
KYI 'BRAS BU MNGON DU 'BYUNG BAS MTSAN MA SOGS GZUNG 'DZIN
DANG BRAL BAS RANG BZHIN GYIS STONG BA'I SHES RAB KYI GZUGS
BRNYAN, PHYI NANG GI SGRIB

BAS MA G-YOGS PAS NAM MKHA' DANG MNYAM PA, YOD MED LA SOGS
PA'I RTOG PA MED PAS, YOD MED LAS 'DAS PA, RANG RIG YIN PAS
RANG SEMS KYIS MYONG BA'I DON MA BYAS PAS NGO MTSAR BA, RANG
BZHIN MED PAS RDUL PHRA RAB KYI TSOGS PAS STONG PA, MO GSHAM
GYI BU

@214B MO DANG PHRAD PAS BDE BA RMI LAM DU 'BYUNG BA LTAR, NAM
MKHA' LAS BYUNG GZUGS BRNYAN LA, ,BRTEN BAS RANG LA DE BZHIN
NO, ,SA YI RNAM PA LA SOGS PA NI GZUGS BRNYAN GYI MTSAN NYID
DO, ,'DIR STONG PA NYID KYI SNANG BA DNGOS PO MA YIN PA LA
SOGS PAR SNANG BA SRA BA MIN, KHU BA'I

RNAM PA CAN SMIG RGYU'I CHU BZHIN DU CHU MA YIN TE, DNGOS PO
MA YIN PAS SO, ,ME'I RNAM PA CAN ME MA YIN TE, MI SREG PAS SO,
,G-YO BA RLUNG LTAR SNANG, RLUNG MIN DNGOS PO MIN PAS SO,
,NAM MKHA' LTA BU DE MI MTHONG BA'I PHYIR RO, ,SGYU MA'I GRONG
KHYER LTAR DKAR PO LA SOGS

PA'I KHA DOG DANG LDAN KYANG DNGOS PO MA YIN PAS MDOG MA YIN
NO, ,RNAM PA THAMS CAD DANG LDAN YANG BYIS PA RNAMS KYIS
MTHONG BYA MA YIN TE, NYON MONGS PA DANG BDUD KYI MTHU STE,
G-YON DANG G-YAS SU SROG RLUNG RGYU BAS SO, ,DA NI DKYIL
'KHOR LNGA THIM TSUL BSHAD DE, SA

RLUNG LA SOGS PA'O, ,GANG GI TSE RNAL 'BYOR BA MIG BRTAN CING
KHRO BO'I STANGS KYIS STONG PA LA SEMS GTAD PA DE'I TSE SNA
BUG G-YON NAM G-YAS LA NAM MKHA' LA SOGS PA'AM, SA LA SOGS
PA RGYU BAS SA'I RLUNG CHU RLUNG LA THIM, DE LTAR G-YON NAS
NAM MKHA' LA SOGS

PA RNAM SHES KYI DKYIL 'KHOR GYI BAR RO, ,DE LTAR STONG PA
NYID DU BA LA SOGS PA RTAGS BCUR 'GYUR, RTAGS KYANG RNAM PA
THAMS CAD DANG LDAN PA'I GZUGS BRNYAN DU 'GRO, GZUGS BRNYAN DE
MA NYAMS PA'I BDE BAR 'GRO, DE NYID SHES RAB KYI PHA ROL TU
PHYIN PA'I YE SHES YIN,

YE SHES LAS NAM MKHA' LA 'GRO BA LA SOGS PA'I RDZU 'PHRUL DANG
KHAMS GSUM GYI DBANG PHYUG GI SGRUB PA SKYE BA 'DI NYID DUG
GRUB PAR 'GYUR RO, ,RNAL 'BYOR NYI BAR BSDUS SHING BSHAD DE
DBU MA LA SOGS PA'O, ,'DIR DANG PO 'DZIN PA'I SEMS STONG BAR
THIM PA NI RO GCIG TU GYUR

BA'O; ,BYIS PA DANG DAR LA BAB PA DANG 'DZAG PA NI THABS KYI
NYAMS PA'I BDE BA GNYIS 'GYUR BA DANG BUL BA'O, ,SHES RAB MI
'DZAG PA STE MYUR DU MA NYAMS PAS SO, ,DE DAG GI MCHOG 'JIG
RTEN LAS 'DAS PA GANG GI MI 'DZAG PA DE BZHIN PA PHYAG RGYA
CHEN PO LAS BYUNG

@215A *, ,BA'O; ,DA NI RANG GI SEMS SNANG BA ME LONG GI GZUGS
BRNYAN LTA BU LA 'JUG PAR BSHAD DE, NAM MKHA' LA SOGS PA'O,
,MTSAN MO NI MUN PA NYE BAR MTSON PA'O, ,CHAGS PA NI NAM MKHA'
LA SEMS THIM PA'O, ,GZUGS KYI SNANG BA NI ME LONG GI GZUGS
BRNYAN

LTA BU DE RNYOG PA DANG BRAL BA THOGS PA MED PAR SNANG BAS SO,
,SGRA'I SNANG BA NI MGUL PA DANG RKAN LA SOGS PA'I RTZOL BA
LAS BYUNG BA MA YIN, BDE BA CHEN PO'I STOBS KYIS RANG SGRA
TZAM MYONG BAS SO, ,TSIGS BCAD 'DIS SKU GNYIS BSHAD DO, ,GZHAN
GYI SEMS SHES PA MED PA NI RANG GI

SEMS LAS THA DAD PA GZHAN GYI SEMS SHES PAR BYAR MED PAS SO,
,GSUNGS PA, MA SKYES PA DANG MA 'GAGS PA, ,'DIR NI SHES BYA
GANG MTHONG BA, ,DE NI RANG SEMS GZHAN MA YIN, ,PHYI YI SHES
BYA LAS GZHAN PHYIR, ,DE BAS RANG GIS RANG NYID LA, ,RGYAS
'DEBS PA NI GAR

YANG MED, ,RAL GRI CHEN POS RANG NYID KYI, ,RANG SOGS GCOD PAR
MI NUS BZHIN, ,TSIGS BCAD 'DIS CHOS KYI SKU SGRUB PAR BSHAD
DO, ,PHYI NANG KHYAB PA'I DU BA'I RNAM PA SPRIN GYI SNANG BA'I
RJES SU 'BYUNG NGO, ,DE GSUNGS PA, DANG PO NYID DU SPRIN BZHIN
SNANG, ,DU BAR SNANG BA GNYIS

BA'O; ,ZHES SO, ,SMIG RGYU NI G-YO B'A CHU BZHIN NO, ,SRIN BU
ME KHYER DANG MAR ME'I RNAM PA GRAGS BA BZHIN NO, ,MTSAN MA BZHI
PO 'DI DAG NI BUG MED PA'I KHYIM DU MUN PA LAS 'BYUNG BAS,
MTSAN MO'I SBYOR BA DANG NAM MKHA'I SBYOR BA'O, ,GSANG BA 'DUS
PA LAS DANG PO

DANG GNYIS PA BZLOG PAR GSUNGS PA, SEMS 'GOG RDO RJER GYUR PA
NA, ,MTSAN MA DAG NI 'BYUNG BAR 'GYUR, ,MTSAN MA DE YANG RNAM
PA LNGA, ,BYANG CHUB RDO RJES GSUNGS PA YIN, ,THOG MAR SMIG
RGYU'I RNAM PA CAN, ,DU BA LTA BU GNYIS PA'O, ,SRIN BU ME
KHYER GSUM PA

STE; ,MAR ME LTA BU BZHI PA YIN, ,SPRIN MED NAM MKHA' LTA BU
NI, ,RTAG TU SNANG BA LNGA PA'O, ,ZHES SO, ,SPRIN MED NAM
MKHA' SNANG BA SNGON DU 'GRO BA ME'I RNAM PA CAN 'BAR BA DANG
ZLA BA DANG NYI MA'I SNANG BA GRAGS PA BZHIN, SGRA GCAN NI RIN
CHEN NAG PO LTAR SNANG, GLOG

@215B DANG THIG LE CHEN PO NI BRTAN PA DANG G-YO BA GSAL BAR
BYED PA MDOG SNGON PO ZLA BA'I DKYIL 'KHOR GYI RNAM PA LTAR
SNANG, MTSAN MA DRUG PO 'DI DAG NI SPRIN MED PA'I NAM MKHA'I
SNANG BA LAS BYUNG BA NYIN MO'I RNA 'BYOR DANG BLAGS BA MED
PA'I RNAL 'BYOR RO, ,DE NAS DE'I DBUS SU LONGS

SPYOD RDZOGS PA'I SKU'I BDAG NYID SANGS RGYAS KYI GZUGS BRNYAN
MTHONG BA SNGON DU 'GRO BA SKAD CIG GCIG LA LAG MTHIL NA YOD
PA'I CHU BZHIN DU DANG BA RNAM PA THAMS CAD DANG LDAN PA'I BUM
PA DANG RAS LA SOGS PA'I SNA TSOGS GZUGS 'OD GSAL BA MTHONG
BA'O, ,BTZUMS PA LA

SOGS PA NI BAR SNANG LA PHYED PHYE BA'I MIG GNYIS KYIS STONG
BA NI GZUNG 'DZIN DANG BRAL BA LAS TE, MA BRTAGS PA'I RNAL
'BYOR GYI MNGON SUM DU GZUGS BRNYAN DU BA LA SOGS PA RTAG TU
BSGOM PAR BYA'O, ,RNAL 'BYOR GNYI GA NAM MKHA' LA CHAGS PA LA
SOGS PAS DUS KYI

'KHOR LOR GSUNGS SO, ,SHES RAB KYI PHA ROL TU PHYIN PA LAS
KYANG GSUNGS PA, RIN PO CHE SNANG BA ZHES BYA BA'I TING NGE
'DZIN DANG, RIN PO CHE SGRON MA ZHES BYA BA DANG, ZLA BA'I
SNANG BA ZHES BYA BA DANG, ,NYI MA'I SGRON MA ZHES BYA BA
DANG, RNAM PA THAMS CAD MTHONG BA ZHES BYA BA LA SOGS

PA'O; ,DE BAS THE TSOM MED PAR DU BA LA SOGS PA'I LAM 'TSANG
RGYA BAR 'DOD PAS BSGOM PAR BYA'O, ,'O NA RTOG PA DANG BRAL BA
PHYAG RGYA CHEN PO YIN LA, SGOM PA NI SGRO BTAGS PA STE JI
LTAR BSGOM PAR BYA ZHES BSHAD CE NA, SMRAS PA, SGOM PA LA SOGS
PA'O, ,GDAMS

PA JI LTA BA BZHIN DU PHYI NANG MED PA LA SGOM PA'I GZUGS
BRNYAN DE NYID LA, RNAL 'BYOR BA'I BSGOM PA GANG YIN PA DE
DNGOS PO MA YIN PA'I PHYIR BSGOM PA MA YIN NO, ,'O NA DNGOS
PO'I YIN RUNG DNGOS PO MA YIN PA'I YIN RUNG RTOG PA LA KHYAD
MED PAS JI LTAR DNGOS MIN SGOM

ZHE NA SMRAS PA, SEMS LA SOGS PA'O, ,GANG GI PHYIR STONG NYID
KYI GZUGS BRNYAN LA RNAL 'BYOR PA'I DNGOS DANG DNGOS MIN GYI
RTOG PA MED DE, STONG NYID KYI GZUGS BRNYAN MA BRTAGS PA'I DU
BA LA SOGS PA LA MNGON SUM DU MTHONG BA'I PHYIR RO, ,DGONGS PA
'DI LTA

@216A *, ,STE GAL TE BRTAG PA YIN NA DNGOS POR 'GYUR TE LUGS
MA LA SOGS PA BZHIN NO, ,MTHONG BA MED NA DNGOS PO MA YIN PAR
'GYUR TE MO GSHAM GYI BU LA SOGS PA BZHIN NO, ,'DIR NI MA
BRTAGS PAR MNGON SUM DU MTHONG BAS THAMS CAD LEGS PAR GNAS SO,
,MTHONG

BA'I DPE BSHAD DE PRA PHAB PA LA SOGS PA'O, ,PRA PHAB PA NI
SGRUB PA POS BYED PA STE, ME LONG DANG RAL GRI DANG MTHE BONG
DANG MAR ME DANG ZLA BA DANG NYI MA DANG CHU LA MIG GI SPYOD
YUL DNGOS PO LAS MA BYUNG BA, CHOM RKUN LA SOGS PA BEMS PO'I
CHOS LAS MA BYUNG BA, MA BRTAGS

PAR MTHONG BA 'DI LA DNGOS PO DANG DNGOS MIN MED DO, ,DNGOS PO
MED PAR DON BYED NUS PA TZAM DMIGS PAS SO, ,'JIG RTEN KHO NA
LA DNGOS PO MED PAR DNGOS POR MTHONG STE, DPER NA SGYU MA DANG
RMI LAM LA SOGS PA'O, ,CHOS CAN LA SOGS PA NI RTOG PA MED PA'I
YE SHES

'BYUNG BA DE NI RNAM PA THAMS CAD DU 'GRO BA'I DON SGRUB PAR
BYED PAS YID BZHIN NOR BU LTA BU'O, ,DPE BSHAD DE SNGAR LA
SOGS PA'O, ,SNGAR MA MTHONG BA'I CHOM RKUN LA SOGS PA SNGAGS
KYIS BYIN GYIS BRLABS PA'I MIG GIS GZHON NU MAS PRA PHAB NA
MTHONG, ,SGRUB PA POS NI

GZHON NU MAS BSHAD PA DER SONG LA NYI TSE BA'I MIG GIS MTHONG
NGO, ,BSAM PA 'DI LTA STE SGRUB PA'I MAN NGAG SNGAGS KYIS BYIN
GYIS BRLABS PA'I BLO'I SPYAN GYIS RNAL 'BYOR PA GZHON NU MA
BZHIN BYANG SEMS MA NYAMS PAS MA BSTAN PA, THA MAL PA'I BGROD
BYA MA YIN PA NAM MKHA'

LA 'JIG RTEN LAS 'DAS PA'I DE KHO NA NYID MTHONG NGO, ,DE'ANG
SPROS PA MTHA' DAG DANG BRAL BAR BSHAD DE GZHAN GYIS LA SOGS
PA'O, ,GZHAN GYI MIG GIS MI MTHONG STE DU BA GZHAN DU MI
MTHONG BA'I PHYIR RO, ,RANG GI MIG GIS MI MTHONG STE MIG RAS
KYIS BKAB PA'I PHYIR RO, ,PRA

PHAB PA'I DPE 'DIS RNAL 'BYOR GYI MNGON SUM RANG BZHIN KUN MED
PAS MA SKYES TE, RMI LAM DU GZHON NU MAS BU DMIGS PA BZHIN
THAMS CAD MKHYEN PA'I YE SHES GRUB BO, ,SBYOR BA YAN LAG DRUG
GI NI, ,BDAG GIS BSHAD PA'I DGE BA GANG, ,DES NI 'JIG RTEN MA
LUS

@216B PA; MA NYAMS BDE BA THOB PAR SHOG ,SBYOR BA YAN LAG DRUG
PA'I 'GREL PA PAndI TA CHEN PO NYI MA DPAL YE SHES KYIS MDZAD
PA RDZOGS SO,, ,,RGYA GAR SHAR PHYOGS KYI PAndI TA CHEN PO
SHR'I BI BH'U TI TZANDRAS RU LAG GI SNYING PO 'BRING MTSAMS
KYI SA'I CA DPAL RGYA RTAGS KYI GTZUG

LAG KHANG DU BSGYUR CING ZHUS TE GTAN LA PHAB PA'O, ,