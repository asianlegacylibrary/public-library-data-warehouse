@279A #, ,RGYA GAR SKAD DU, HO MA BI DHI:, BOD SKAD DU, SBYIN
SREG GI CHO GA ,'JAM DPAL GZHON NUR GYUR PA LA PHYAG 'TSAL LO,
,MGON PO SANGS RGYAS KUN GYI DNGOS, ,ZHE SDANG RDO RJE RGYAL GTZO
LA, ,PHYAG 'TSAL NAS NI GSANG 'DUS PA'I, ,

SBYIN SREG CHO GA GSAL BAR BYA, ,SDIG PA THAMS CAD BSREG PHYIR
DANG, ,SNGAGS RNAMS GZI BYIN BSKYED PA DANG, ,LHA RNAMS TSIM PAR
BYA BA LA, ,RDZOGS SANGS RGYAS KYIS SBYIN SREG BSNGAGS, ,GANG
PHYIR LHA RNAMS TSIM 'GYUR BAS, ,BZLAS BRJOD PAS KYANG SBYIN SREG
SHIS, ,BZLAS

PA'I LAS NI THAMS CAD LA, ,SBYIN SREG BYAS PA MCHOG TU 'GYUR,
,BZLAS DANG BSGOM PA BYAS NAS NI, ,DE 'OG SBYIN SREG GNAS SONG
STE, ,SHES RAB THABS SU LDAN PA YI, ,LHA YI RNAL 'BYOR BYA BA
YIN, ,SNYING GAR YE SHES SEMS DPA' BSGOM, ,COD PAN LA NI RANG
BDAG DGOD, ,

DE NAS BDAG NYID BSRUNG BYAS TE, ,SA YI CHA NI RNAM PAR SBYANG,
,GNAS BSRUNG BA NI BYAS NAS KYANG, ,DE 'OG SBYIN SREG BRTZAM PAR
BYA, ,AOm LAS SKYES PA'I SEMS DPA' NI, ,RAB TU 'BAR BA'I PHRENG
BA CAN, ,PHRAG PA DAG NAS RKANG PA'I BAR, ,BSRUNG BA'I PHYIR NI
'DI BSAM MO, ,H'Um

LAS BYUNG BA'I CHO GA NI, ,KHRO BO BCU YI BDAG NYID CAN, ,RAB
'BAR 'JIGS PA'I 'OD LDAN PA, ,BSRUNG PA'I PHYIR NI SNGAGS BAS
BSAM, ,BSRUNG BA 'DI NYID BYAS NAS NI, ,RDO RJE SEMS DPA' MCHOG
BZHIN DU, ,LAS RNAMS GANG DAG BYAS PA DAG ,DE NI BGEGS KYIS ZIL
MI NON, ,

@279B BSRUNG BA'I CHO GA'O, ,DER NI DUS MTHA'I ME 'DRA YIS, ,YI
GE MCHOG GYUR H'Um BSAMS TE, ,DE YIS SA YI CHA BSREGS PA, ,NYES
BRAL BGEGS NI RNAM PAR SPANGS, ,SA SBYANG BA'O, ,BDUD RTZI RGYAL
POR RANG BZHIN GYI, ,PHUR BU BGEGS RNAMS 'JOMS PA YI, ,PHYOGS
SKYONG

PHUR BUS BTAB NAS NI, ,MKHAS PAS GNOD MDZES BKA' LUNG BSGO, ,ZHE
SDANG RDO RJE'I TING 'DZIN GNAS, ,SBYIN SREG KHANG PA BSRUNG BAR
BYA, ,GNAS BSRUNG BA'O, ,DKYIL 'KHOR DAG TU MA ZHUGS DANG, ,GANG
YANG DAM TSIG MI SHES LA, ,RDO RJE SLOB DPON SKYOB PA YIS, ,

SBYIN SREG CHO GA BSHAD MI BYA, ,DBANG BSKUR GNANG BA THOB PA
DANG, ,BZLAS DANG BSGOMS LA DGA' BA DANG, ,SBYIN SREG LAS KYI CHO
GA SHES, ,DE NI KUN DU SBYIN SREG BYA, ,DE YIS LAS RNAMS THAMS
CAD NI, ,'GRUB PAR 'GYUR PAR THE TSOM MED, ,GZHAN DU CHO GA NYAMS

BA YIS, ,SBYIN SREG 'BRAS BU THOB MI 'GYUR, ,ZHI DANG RGYAS DANG
DBANG DANG NI, ,GSANG DANG BSKRAD PA'I LAS RNAMS LA, ,SHES RAB
THABS KYI CHO GA YIS, ,DNGOS GRUB MYUR BAR THOB BAR 'GYUR,
,SNGAGS LAS DON KUN GRUB PA LA, ,NAM MKHA' KHAMS KYI DBUS GNAS
PAR, ,H'Um

LAS BYUNG BA'I MCHOD RTEN GNAS, ,DE YI DBUS SU THAB KHUNG DGOD,
,THAB KHUNG KHRU GANG TSAD TZAM LA, ,ZABS SU KHRU NI PHYED PA
STE, ,SOR BZHI DOR BA'I PHYI ROL DU, ,MKHAS PAS KHA KHYER BYA BA
NI, ,DPANGS SU SOR NI BZHI PA LA, ,RGYAR YANG SOR BZHIR MDZES BYA
BA, ,SHIN TU

MNYAM ZHING TSAD NYID LDAN, ,KUN NAS YONGS SU ZLUM POR BYA, ,ZHI
BA ZLUM POR SHES PAR BYA, ,RGYAS PA LA NI GRU BZHI PA'O, ,DBANG
NI GZHU YI DBYIBS CAN TE, ,MNGON SPYOD ZUR GSUM DAG TU BYA, ,ZHI
BA'I LAS NI DKAR POS BYUG ,KHA DOG SER PO RGYAS PA LA, ,DBANG LA
DMAR POR

BSHAD PA STE, ,GSOD LAS GZHI NAG PO YIN, ,MDOG LDAN THAB KUN BYAS
PA LA, ,BDUD RTZI RNAM PA LNGAS BSRE'O, ,DRI DANG ME TOG RNAM PA
BZHIS, ,CI 'DOD PAR NI LAS RNAMS BYA, ,MAN NGAG JI LTA'I RIM GYIS
NI, ,GSAL BA'I SGO NAS BSHAD PAR BYA, ,'KHOR LO RIN CHEN

@280A *, ,LCAGS KYU DANG, ,DE BZHIN KHRO BO RDO RJE STE, ,RE
RE'ANG SOR BRGYAD TSAD TZAM LA, ,DPANGS SU SOR NI BZHI PAR BYA,
,DKAR DANG SER DANG DMAR BA DANG, ,NAG PO DAG NI DKYIL BZHAG STE,
,SBYIN SREG LAS KYI RJES MTHUN PAR, ,BDAG NYID CHEN POS BSAM BAR
BYA, ,

ZHI LA 'KHOR LO'I PHRENG BA STE, ,RIN CHEN PHRENG BA RGYAS PA LA,
,LCAGS KYU'I PHRENG BA DBANG LA STE, ,KHRO BO'I RDO RJE MNGON
SPYOD LA, ,DPANGS SU SOR NI GCIG YOD PA, ,SBYIN SREG CHO GA SHES
PAS DGOD, ,GZHAN DU CHO GA NYAMS PA YIS, ,LAS RNAMS 'GRUB PAR MI
'GYUR RO, ,LAS

KUN BYED PA'I THAB KHUNG NI, ,PADMA 'DRA BAR SHES BYA STE, YANG
NA LAS KUN BYED PA NI, ,ZUR BZHI PAR NI BYA BAR BSHAD, ,DE YI KHA
KHYER PHYOGS SU NI, ,RAB MDZES RDO RJE BRGYAD BKOD CING, ,DE YI
DBUS SU PADMA NI, ,ZLA BA'I DKYIL 'KHOR GYIS BRGYAN BKOD, ,DE YI
DBUS SU RDO RJE NI, ,

MTSAN NYID THAMS CAD LDAN PAR GZHAG ,THAB KHUNG KUN GYI PHYI ROL
NI, ,ZUR BZHI DPANGS NI SOR BZHI PA, ,PHYAG RGYA BZHI PO DANG
LDAN LA, ,ZLA PHYED RIN CHEN RDO RJES BRGYAN, ,ME THAB KYI NI
MTSAN NYID DO, ,GSANG SNGAGS DAG GI TSUL LA NI, ,RGYAL BAS DGANG
GZAR BZHI GSUNGS

TE; ,RDO RJE RTZE GSUM LTA BU DANG, ,DE BZHIN KHVA YI SGRO GSHOG
'DRA, ,AA SHVA DTHA YI LO 'DRA DANG, ,GZHAN YANG PADMA'I 'DAB
'DRA'O, ,DE DAG NANG NA RTZE GSUM PA'I, ,MTSAN NYID RAB TU BSHAD
BYA STE, ,MCHU RU SOR NI BZHI PA LA, ,RGYAR YANG DE DANG MNYAM PA
STE, ,SOR GNYIS TSAD DU

BRKO BAR BYA, ,DBUS SU SNA TSOGS RDO RJES MTSAN, ,RDO RJE RTZE
GSUM SOR BRGYAD PA, ,DKYIL DU SOR TSAD BU GA CAN, ,SNA TSOGS RDO
RJE'I 'OG LOGS NAS, ,CHU RU SOR NI BCU GNYIS PA'O, YU BA GLANG
MJUG CHANG PA'I TSAD, ,CHANG PA LNGA YI TSUL DU BYA, ,DE YI NGOS
SU BYA BA NI, ,NAS

GANG TZAM GYI TSAD BYA BA, SH'AKYA SENG GE SKYOB BA YIS, ,DGANG
GZAR MTSAN NYID YIN PAR GSUNGS, ,DGANG GZAR LHAG MA'I MTSAN NYID
KYANG, ,MKHAS PAS DE BZHIN SHES PAR BYA, ,BLUGS GZAR RNAM PA BZHI
DAG TU, ,SANGS RGYAS KYIS NI RGYUD LAS GSUNGS, ,DPAL BE'U

@280B RNAM PA 'DRA BA DANG, ,GLANG PO CHE YI MCHU DANG 'DRA, ,DE
BZHIN PADMA 'DAB MA'I DBYIBS, ,RIN CHEN 'DRA BA DAG TU GSUNGS,
,DE LAS PADMA'I 'DAB 'DRA BA, ,MTSAN NYID RAB TU BSHAD BYA STE,
,BLUGS GZAR PADMA'I 'DAB 'DRA LA, ,KHA YI RGYAR NI SOR GNYIS PA,
,'OG TU SOR NI GCIG

BRKOS LA, ,SNA TSOGS RDO RJES BRGYAN PA'O, ,YU BA'I TSAD KYI
MTSAN NYID NI, ,MTHE'U CHUNG PHYIN PA'I KHRU GANG STE, ,MCHOD
SBYIN GYI NI SHING RNAMS LA, ,BLUGS GZAR DGANG GZAR 'BAD DE BYA,
,BLUGS GZAR GZHAN DAG GANG YIN PA, ,MTSAN NYID DE BZHIN BSHAD PAR
BYA, ,DGANG GZAR DANG

BLUGS GZAR GYI MTSAN NYID DO, ,JI LTAR SBYIN SREG BYAS PA YIS,
,LAS RNAMS BLA MED 'GRUB 'GYUR BA, ,DE LTAR SNGAGS DANG PHYAG
RGYA YIS, ,LAS RNAMS BYED PAR MI 'GYUR RO, ,ZHI BA DANG NI RGYAS
PA LA, ,BLAG SHA N+YA GRO PA LA SHA ,AA SHVA DTHA DANG SHA MI DRI
BZANG RNAMS, ,'O MA SBRANG

RTZIR LDAN PAS BUD SHING BYA, ,DRAG PO'I LAS NI THAMS CAD LA,
,TSER MA CAN DANG KHA BA DANG, ,DRI NGAN SHING LAS BUD SHING BYA,
,DUR KHROD LAS BYUNG GANG CI'ANG RUNG, ,DGUG PA LA NI TSER MAR
BCAS, ,DBANG LA ME TOG LDAN PA STE, ,RJES SU CHAGS PAR BYA BA LA,
,DMAR PO DAG NI BYA BAR

BSHAD, ,BUD SHING DAG GI MTSAN NYID DO, ,MCHOD SBYIN GYI NI SHING
RNAMS LA, ,RLON ZHING 'DAB BCAS RTZE LAS BYUNG, ,MDZUB GANG TZAM
GYI TSAD TZAM LA, ,SBRANG RTZI'O MA MAR LA BTAGS, ,TZANDAN DKAR
PO'I CHU LA SBANGS, ,RTZE GCIG ZHI BA'I LAS LA DBUL, ,ZHO DANG
'BRAS CHAN 'BRU KUN DANG,,

MCHOD SBYIN GYI NI YAM SHING DANG, ,RDZAS NI RNAM PA SNA TSOGS
DBUL, ,RGYAS PA LA YANG DE LA SOGS, ,YAM SHING SBAMS NI CHAG PA
GANG, ,SRID DU KHRU GANG TSAD TZAM DU, ,YAL GA DBUS KYI CHA LAS
BYUNG, ,ZHO DANG 'O MA MAR LA BTAGS, ,SER PO'I DRI LA SBANGS NAS
NI, ,RGYAS PA'I CHO GA

DAG LA DBUL, ,SOR LNGA PA YI TSAD TZAM LA, ,'DAB BCAS DBANG GI
LAS LA'O, ,SDANG LA YUNGS MAR LA BTAGS PA, ,SOR DRUG 'DAB MA MED
PA'O, ,YAM SHING 'DAB MA DANG BSRES PA, ,RTZA BA LAS BYAS SOR
BZHI'I TSAD, ,TSER MA CAN GYI SHING LAS BYUNG, ,GSOD PA'I PHYIR
NI RAB TU

@281A *, ,BSNGAGS, ,MI RUS DUR KHROD THAL BA DANG, ,LAN TSVA KHA
TSA TSA BA DAG ,'DI YIS YAM SHING BSGOS PA NI, ,THAMS CAD DU NI
MNGON SPYOD LA'O, ,PA LA SHA DANG AU DUM DANG, ,BLAG SHA DANG NI
NYA GRO DANG, ,AA RGA DANG NI SENG LDENG DANG, ,AA MRA BRID DANG
KANG KA DANG, ,KAR MA RI DANG SHA MI DANG, ,

AA BA MARGA LAS BYUNG BA, ,AA SHVA DTHA DANG BCAS PA NI, ,YAM
SHING BCU GNYIS DAG TU BSHAD, ,SAR BA LAS NI MDZUB GANG TZAM,
,LAS RNAMS KUN LA DBUL BAR BYA, ,THOR TO GNYIS LAS RAB BSKUS NAS,
,RTZE GCIG LAS RNAMS KUN LA DBUL, ,BZANG ZHING DRANG LA SAR PA
STE, ,DRI ZHIM CHU YIS

BRAN PA'O, ,RNAM PAR RNYINGS DANG LO MA MED, ,THUNG DANG YO DANG
GAS DANG PHRA, ,SBOM DANG RING DANG YAM SHING NI, ,SNGAGS KYI
DNGOS GRUB RAB 'JIG PA, ,RNYINGS PAS TSE NI ZAD PAR BYED, ,'DAB
MA MED PAS NAD SKYED LA, ,RIG PA'I DBUS DANG THOG MTHA' RU,
,THUNG PAS MNGON DU ZLOG PAR BYED, ,YON

PO YIS NI SGAL NGAN BYED, ,RTZE MO GAS PAS GNAS NAS NYAMS, ,PHRA
BAS THAMS CAD RNAM 'JIG LA, ,RING POS DPAL NI NYAMS PAR BYED,
,SNGAGS PAS LAS RNAMS THAMS CAD LA, ,SBOM POS BGEGS NI SKYED PAR
BYED, ,DE LTAR SNGAGS PAS YAM SHING GI ,MTSAN NYID BZANG POR SHES
PAR

BYED; ,ZHI BA'I SREG RDZAS GANG YIN DANG, ,RGYAS PA'I SREG RDZAS
GANG YIN DANG, ,GANG YANG RGYAS PA'I KHA ZAS RNAMS, ,LAS RNAMS
KUN LA DBUL BA DANG, ,YAL GA'I RTZE MO LAS SKYES PA'I, ,YAM SHING
ZHI BA'I LAS LA 'DOD, ,YAL GA'I DBUS LAS BYUNG BA NI, ,'BYOR PA'I
DON DU SBYAR BAR

BYA, ,YAL GA'I RTZA BA'I CHA LAS BYUNG, ,MNGON SPYOD LA NI DNGOS
GRUB STER, ,'BYOR BA'I DON DU SOR BRGYAD DO, ,GCOD LA SOR BZHI
DAG TU 'DOD, ,YAM SHING GI MTSAN NYID NGES PA'O, ,ZHI DANG RGYAS
DANG DBANG LA NI, ,MNYAM POR GCAD PAR GSUNGS PA YI, ,KU SHA
DRUNGS PHYUNG SNGO BA DANG, ,RLON

ZHING BCUD BCAS KHU BA YIS, ,KHYAB PAR SNGAGS PAS ME THAB G-YOGS,
,ME TOG KYANG NI DE BZHIN NO, ,DE YI RIM PA 'DI YIN TE, ,SHAR DU
RTZE BSTAN DANG PO DGRAM, ,GNYIS PAR LHO RU KHA BLTAS PA, ,GSUM
PAR RTZE MO NUB TU STE, ,BZHI PAR RTZE MO BYANG DU'O, ,AOm AA AA
MRi TA KUndA LI SARBA BIGHN'NAm

@281B SHA YA H'Um PHAt, CES BYA BA'I SNGAGS 'DIS KU SHA BLANGS PA
DANG, KU SHA DGRA MA PA DANG, BSANG GTOR GYI MTSAN NYID LA LAN
BDUN BTAB NA BGEGS MED PAR 'GYUR TE, LAS GANG CI YANG RUNG BA NI
LAS THAMS CAD PA'I SNGAGS TE, BDUD RTZI THAB SBYOR GYI SNGAGS
KYIS BYA'O, ,DE NAS MCHOD YON GYI

SNOD JI SKAD BSHAD PA BZHIN DU BLANG BAR BYA STE, ZHI BA LA NI
DNGUL LAS BYAS PA'O, ,RGYAS PA LA NI GSER LAS BYAS PA'O, ,DBANG
LA NI ZANGS LAS BYAS PA'O, ,MNGON SPYOD LA NI LCAGS LAS BYAS
PA'O, ,DE MA RNYED NAS LAS BYAS PAS KYANG BYA'O, ,DE NAS SNGAGS
PAS BUD SHING DANG YAM SHING LA SOGS

PA SBYIN SREG GI CHOG LAS BSHAD PA'I RDZAS THAMS CAD NI G-YAS SU
DGOD PAR BYA'O, ,CHU'I SNOD NI G-YON DU'O, ,DGANG GZAR DANG BLUGS
GZAR DANG, MAR BZHUS PA NI MDUN DU BZHAG LA, SHING 'O MA CAN LAS
GTZUBS PA LAS BYUNG BA'I ME BLANG BA'AM, LAS KYI DBYE BAS BLANGS
LA BYA'O, ,

ZHI BA LA THAB KHUD TZANDAN DKAR POS BYUGS LA BYA'O, ,RGYAS PA LA
NI TZANDAN GUR GUM GYIS SO, ,DBANG LA NI TZANDAN DMAR BOS SO,
,MNGON SPYOD LA DUR KHROD KYI THAL BAS BYUGS LA, LAS KYI RJES SU
MTHUN PA'I MTSAN NYID KYIS NYE BAR MDZES PAR BYAS NAS, THAB KHUNG
GI KHUNG BU'I TSAD TZAM GYI

SHING BCUG LA, RLUNG YAB LAS BYUNG BA'I RLUNG GIS RNAM PAR 'PHRO
BA MED CING DU BA MED PAR RGYA CHER 'BAR BA'I RTZE MO'I PHRENG
BAS 'KHYUD PA'I MTHAR THUG GI BAR DU G-YABS LA ME SPAR BAR BYA'O,
,DE NAS SNGAGS PAS YI GE H'Um LAS DUS MTHA'I ME DANG 'DRA BA'I
'BYUNG BA'I ME 'CHAD BZHIN PAR RNAM

PAR BSAM MO, ,DE NAS YE SHES KYI ME BSAM STE, DE'I RIM PA NI
'DI'O, ,YI GE RA LAS ME 'BYUNG ZHING, ,SA BON GSUM GYIS BYIN GYIS
BRLAB, ,ZHAL GSUM PA LA KHA DOG DKAR, ,MI BSKYOD PA NI COD PAN
'DZIN, ,DKAR ZHING NYES BRAL ZHI BA LA, ,PHYAG DRUG GIS NI RNAM
PAR MDZES,,

MCHOG SPYIN PHRENG BA 'KHOR LO G-YAS, ,DBYIG PA DRIL BU GUNHE
G-YON, ,MCHOD PHYIR THOGS NI DKAR THOGS PA'I, ,PA PA KA YI ME
BSAM MO, ,AOm A'A: H'Um P'A PA KA AAGNA YE MA MA SH'INTAm KU RU
SV'A H'A, KHA DOG SER PO RA LAS BYUNG, ,SA BON GSUM GYIS BYIN
BRLABS PA, ,RAL PA THOR TSUGS PHRENG BA DANG,,

@282A *, ,ZHAL GSUM PA LA SER BO STE, ,LUS LAS 'OD ZER SER PO
'BAR, ,GOS SER DAG NI G-YON PA STE, ,MCHOD PHYIR THOGS NI SER PO
THOGS, ,PHYAG DRUG DAG GIS BRGYAN PA LA, ,RIN CHEN PHRENG BA
MCHOD SBYIN G-YAS, ,GUNDHE DBYIG PA DRIL BU G-YON, ,DBANG CHEN
DKYIL 'KHOR LA GNAS PA'I, ,DBANG CHEN GYI NI ME

BSAM MO, ,AOm A'A: H'Um MA HENDRA AAGNA YE MA MA PU shtIm KU RU
SV'A H'A, RA LAS BYUNG ZHING KHA DOG DMAR, ,DKYIL 'KHOR DMAR PO'I
DBUS NA GNAS, ,SA BON GSUM DANG NYER LDAN PA'I, ,'DOD PA'I ME NI
MKHAS PAS BSAM, ,GOS DMAR DAG NI G-YON PA DANG, ,MCHOD PHYIR
THOGS NI DMAR PO THOGS, ,THOR TSUGS

COD PAN MI BSKYOD 'CHANG, ,MDOG DMAR ZHAL NI GSUM DANG LDAN,
,ZHAGS PA LCAGS KYU RDO RJE G-YAS, ,GUNDHE DBYIG PA DRIL BU
G-YON, ,RGYA SKYEGS SHING GI ME TOG 'DRA, ,DBANG GI LAS LA RNAM
PAR BSAM, ,AOm A'A: H'Um KA MA AA GNA YE MA MA AA MU KAm PA SHAm
KU RU HR'I SVA H'A, ,RLUNG GI DKYIL 'KHOR

DBUS GNAS SHING, ,YI GE H'Um NI RNON POR 'BAR, ,SA BON GSUM DANG
NYER LDAN PA'O, ,KHRO BO'I ME NI LEGS PAR BSAM, ,MIG GSUM SKRA NI
GYE NA DU BRDZES, ,MIG G-YO PHYAG NI DRUG DANG LDAN, ,RDO RJE RAL
GRI PHRENG BA G-YAS, ,DRIL BU DBYUG PA GUNDHE G-YON, ,MDOG NAG
ZHAL NI GSUM DANG

LDAN, ,HA HA ZHES BZHAD MCHE BA BZHI, ,MI BSKYOD PAS NI COD PAN
BYAS, ,GOS NI NAG PO G-YON PA DANG, ,'OD ZER NAG PO RAB 'PHRO
ZHING, ,MCHOD PHYIR THOGS NI NAG PO THOGS, ,NYI DKYIL LA GNAS
KHRO GNYER CAN, ,MIG DMAR BAR NI BSAM PAR BYA, ,AOm A'A: H'Um KRO
DHA AAGNA YE MA MA SARBA SHA TR'UN

M'A RA YA H'Um PHAt, RGYAL BAS BYA BA'I RGYUD KUN DU, ,ME NI KUN
DAG GSUNGS PA RNAMS, ,ME DE GSANG BA 'DUS PA 'DIR, ,MI GZUNG BDUD
RTZI LNGAR LDAN PA'O, ,SLOB DPON BYA DANG SPYOD PA'I ME, ,GSAL
BA'I SBYOR BA BRIS PA NI, ,DE 'DIR GSANG 'DUS SBYIN SREG TU, ,RDO
RJE CAN GYIS MA GSUNGS SO, ,DE BAS

GSANG 'DUS RJES 'BRANG BA'I, ,SBYIN SREG CHO GA SHES PA YI, ,RNAL
'BYOR NYID KYI GNAS 'DOD PAS, ,BYA BA RGYUD BSHAD DE SPANG NGO,
,DE NAS LAS THAMS CAD PA'I SNOD KYI CHU BDUD RTZI LNGA DANG LDAN
PA'I CHU G-YAS SU BZHAG LA, DES SBYIN SREG GI YO BYAD KYI RDZAS
THAMS CAD BSANG GTOR BYA'O, ,DE

@282B NAS ME LHA MNGON SUM BZHIN DU BSAMS LA, LAS KYI RJES SU
MTHUN PA'I MCHOD YON DANG, ZHAL BSIL LA SOGS PA PHUL NAS, PHYAG
RGYA BZHIS PHYAG RGYAS GDAB PAR BYA'O, ,DE NAS MAR LA SOGS PA KHU
BA'I RDZAS BDUD RTZI LNGA DANG BSRES TE MDUN DU GZHAG GO, ,DE NAS
DGANG GZAR BLANGS LA BLUGS GZAR

GYIS YONGS SU BKANG STE, PHYIS DGANG BLUGS GSUM DBUL BA NI, THOG
MA DANG THA MA THAMS CAD DU BYAS LA PHYIS BLUGS GZAR GYIS SREG
BLUGS GSUM MAM, BDUN SO SOR DBUL LO, ,DE NAS YAM SHING DANG TIL,
DE NAS 'BRAS CHAN TE, CHO GA 'DI NI MDOR BSDUS PA'O, ,DE NAS
SNGAGS BAS BSANG GTOR

LAN GSUM LEGS PAR BYA ZHING, MCHOD YON PHUL LA GSOL BA GDAB STE,
ME LHA DE 'BAR BA'I GZUGS SU GYUR PAR YONGS SU BLTA'O, ,DE NAS
BDUD RTZI THAB SBYOR GYI JI SKAD BSTAN PA BZHIN THAB KHUNG DU
RNAM PAR BKOD LA, DE'I GSANG SNGAGS KYIS BGEGS GZHOM PA'I PHYIR
MAR GYI SBYIN SREG BRGYA

DBUL LO, ,PHYI NAS MNGON PAR 'DOD PA'I DON THAMS CAD BYA'O, ,DE
NAS YANG 'DI LTAR, DZI NA DZI KA SNGAGS LAS BYUNG BA, ,GTZO BO
RNAM PAR SNANG MDZAD BSKYED, ,RAL PA'I THOR TSUGS MI BSKYOD PA,
,DUNG DANG KUNDA LTA BU'O, ,SHIN TU DKAR BA'I ZHAL GSUM MNGA',
,NA BZA' DAG NI DKAR PO GSOL, ,'OD ZER

DKAR PO RAB 'PHRO BA, ,PHYAG DRUG PAR NI RNAM PAR BSGOM, ,'KHOR
LO RDO RJE PADMA DKAR, ,PHYAG G-YAS SU NI RNAM PAR BSAM, ,DRIL BU
YID BZHIN NOR BU DANG, ,RAL GRI G-YON DU BSAM PAR BYA, ,ZLA BA'I
DBUS SU BZHUGS PAR NI, ,MGON PO 'DI LTAR BSAMS NAS KYANG, ,SNGAGS
PAS SHAR DU KHA BLTAS TE, ,MKHAS

PAS ZHI BA'I LAS BYA'O, ,AOm A'A: H'Um DZIN DZI KA MA MA SH'INTAm
KU RU SV'A H'A, SA BON RATNA DHRi KA LAS BYUNG, ,RIN CHEN TOG NI
MKHAS PAS BSKYED, ,RAL PA COD PAN MI BSKYOD PA, ,ZHAL RAS GSUM PO
SER BA DANG, ,NAM BZA' SER PO BSNAMS PA DANG, ,'OD ZER SER PO
'BAR BAS 'KHRUG ,ZLA BA SER PO LA BZHUGS PA, ,SKU SER PHYAG

DRUG LDAN PA LA, ,RIN CHEN RDO RJE 'KHOR LO NI, ,PHYAG G-YAS SU
NI RNAM PAR BSAM, ,DRIL BU RAL GRI PADMA SER, ,PHYAG G-YON DU NI
BSAM BYAS LA, ,NUB TU MNGON PAR PHYOGS NAS NI, ,DGA' ZHING DE LA
YID GZHOL BAS, ,GSANG SNGAGS DAG NI 'DI NYID DANG, ,MNYAM PAR
BZHAG NAS RGYAS LAS BYA, ,AOm A'A: H'Um RATNA DHRiKA MA

@283A *, ,MA BUshtIm KU RU SV'A H'A, YANG NA 'DOD CHAGS RDO RJE
NI, ,PADMA SER PO KHA 'BYED PA, ,PHYAG DRUG SKU MDOG SER PO CAN,
,RIN CHEN TOG 'DRA BZHUGS PA LAS, ,ZHAL GSUM SKU MDOG DMAR BA
DANG, ,THOR TSUGS CO DANG NGAN GYIS BRGYAN ZHING, ,BANDU KA YI
MDOG 'DRA BA, ,NA BZA' DMAR BA BSNAMS PA DANG, ,'OD ZER DMAR PO
RAB 'PHRO

ZHING; ,PHYAG DRUG PA NI RNAM BSAMS TE, ,RDO RJE 'KHOR LO PADMA
DMAR, ,PHYAG G-YAS SU NI RNAM PAR BSAM, ,DRIL BU YID BZHIN NOR BU
DANG, ,RAL GRI G-YON DU BSAM PAR BYA, ,SA BON GSUM GYIS BSKYED PA
DANG, ,ZLA BA DMAR PO LA BZHUGS PA, ,BYANG DU MNGON PAR PHYOGS
NAS NI, ,SNGAGS 'DIS DBANG GI LAS BYA'O, ,AOm A'A: H'Um

MA H'A BEE RO TZA NA BADZRA AA MO KAm MA MA PA SHA MAN YE HR'I:
SV'A H'A, SA BON BADZRA DHRiKA LAS BYUNG, ,ZHE SDANG RDO RJE RNAM
PAR BSAM, ,KHRO ZHING RAL PA COD PAN 'CHANG, ,MI BSKYOD PAS NI DBU
BRGYAN ZHING, ,ZHAL GSUM SNGO LA DRAG PA DANG, ,RDO RJE HA HA'I
GAD RGYANGS SGROGS, ,DBYAR KA'I CHAR SPRIN 'DRA BA DANG, ,PHYAG
DRUG PAR NI RNAM BSAMS

TE; ,RDO RJE CHEN PO RTZE DGU DANG, ,RIN CHEN PAD SNGON G-YAS NA
BSNAMS, ,DRIL BU RIN CHEN RAL GRI YIS, ,PHYAG G-YON BRGYAN PAR
RNAM PAR BSAM, ,GOS SNGON 'CHANG ZHING 'JIGS PA DANG, ,NYI MA BYE
BA BRGYA YI 'OD, ,YI GE H'Um STE H'Um MDZAD PAR, ,NYI MA'I DKYIL
'KHOR GNAS BSGOMS LA, ,LHO PHYOGS SU NI MNGON

BLTAS NAS, ,GSANG SNGAGS 'DI YIS SBYIN SREG BYA, ,AOm A'A: H'Um
BADZRA DHRiKA MA MA SHA TR'U NA M'A RA YA PHAt, BDAG PO'I SBYOR
BA LA GNAS NAS, ,SNGAGS PAS RTAG TU SBYIN SREG BYA, ,DE NAS LHA'I
SKU THAB KHUNG DU BKOD DE, LAS KYI RJES SU MTHUN PAR DE'I LJAGS
LA YI GE H'Um, LTE BA'I NANG DU CHUD PA'I RDO RJE BSAMS

LA; MCHOD YON DANG ZHABS BSIL LA SOGS PA PHUL TE, PHYAG RGYA
BZHIS RGYAS GDAB PA BYAS LA, ,DE'I ZHAL CUNG ZAD GDANGS PAR BSAMS
TE, BDUD RTZI LNGA DANG LDAN PA'I MAR LA SOGS PAS YONGS SU BKANG
BA'I DGANG GZAR BLANGS LA, RANG GI SNGAGS KYIS LAG PA PHUS MO
GNYIS KYI NANG DU BCUG STE,

DGANG BLUGS DBUL LO, ,PHYI NAS NI BLUGS GZAR GYIS DGANG BLUGS
DBUL LO, ,MNGON SPYOD KYI LAS LA NI KHRO ZHING ZHAL NI SHIN TU
GDANGS PAR BSAMS LA, YUNGS KAR GYI MAR GYI DGANG BLUGS DBUL BAR
BYA'O, ,DGANG BLUGS BLUGS GZAR GYIS BLANGS PA'I ZHU BA'I RDZAS
KYI BYE BRAG ZHO DANG, 'BRAS THUG DANG,

@283B 'O THUG DANG LAG PAN LA SOGS PA NI BLUGS GZAR GYI ZHAL DU
DBUL BAR BYA'O, ,'BRAS DANG, TIL DANG NAS LA SOGS PA NI BLUGS
GZAR RAM, LAG PAS PHYAG TU DBUL BAR BYA'O, ,YAM SHING NI 'OD KYI
DKYIL 'KHOR DU'O, ,BDUG SPOS NI GSANG BA'I GNAS SU'O, ,ME TOG NI
DBUL 'O, ,

BYUG PA NI THUGS KAR RO, ,ZHABS BSIL NI ZHABS LA'O, ,'THOR 'THUD
NI PHYAG LA'O, ,DE NAS SNGAGS PAS SHIN TU 'BAR BA'I ME LA, 'BAR
BA'I MTSAN NYID LAS BGEGS DANG BCAS PA DANG, BGEGS MED PA'I DNGOS
GRUB KYI LTAS SU BYA BA DAG BRTAG PAR BYA STE, JI SKAD DU, 'JAL

DANG 'DRA ZHING MDOG SDUG DANG, ,BYI RU BCAG PA LTA BU DANG,
,G-YAS SU 'KHYIL ZHING SHIN TU SNAM, ,AINDRA KU PA'I MDOG 'DRA
DANG, ,SGRA NI RDA DANG 'BRUG SGRA DANG, ,ZAB CING DRI BZANG YID
DU 'ONG, ,GTZANG MA'I GSER LTAR GDANG DUD MED, ,DRI MED NYI MA
LTAR 'BAR DANG, ,DE BZHIN G-YAS SU 'BAR

BA DANG, ,BYI RU BCAG PA LTA BU DANG, ,G-YAS SU 'KHYIL ZHING 'BAR
BA NI, ,BDE BA MANG PO THOB BYED PA'O, ,ZHI LA KHA DOG DKAR BA
DANG, ,RGYAS LA GSER GYI MDOG 'DRA DANG, ,RJES SU CHAGS PA DMAR
BA DANG, ,MNGON SPYOD LA NI SNGO NAG GSUNGS, ,SGRUB PA POS NI
MDOR BSDUS NA, ,RTZE GCIG 'BAR BA DAM

PA STE, ,RTZE GNYIS PA NI 'BRING DU BSHAD, ,RTZE GSUM PA NI THA
CHAD DO, ,DU BA MED CING GSER GYI MDOG LTAR DANG, ,RAB TU CHE LA
ME LCE G-YAS SU 'KHYIL, ,KHA DOG 'JA' 'DRA YANG NA DKAR YANG
RUNG, ,YANG NA BYI RU BCAG PA'I KHA DOG 'DRA, ,SHIN TU SNAM LA ME
LCE THUR DU 'PHRO, ,ROB TU 'BAR BA NYI MA'I 'OD DANG

'DRA; ,DBYIBS NI BUM PA RGYAL MTSAN GDUGS KYANG 'DRA, ,DPAL BE'U
DUNG DANG PADMA BLUGS GZAR 'DRA, ,ME LCE DRIL SHUL RDO RJE RAL
GRI 'DRA, ,YANG NA SHING RTA MCHOG DANG RNGA YAB 'DRA, ,KHA DOG
DBYIBS RNAMS DANG NI MTSAN MA DAG ,RAB TU BKRA SHIS MTSAN MA YIN
PAR BSTAN, ,DA NI KHA DOG MI SHIS PA'I MTSAN

NYID BSTAN PAR BYA STE, DU BA MED CING ME STAG RGOD PA DANG,
,'BAR BAR DKA' ZHING CUNG ZAD 'BAR BA DANG, ,ME LCE RNAM BAR CHAD
CING GZI MDANGS MED, ,RTZUB NAG SRIN DANG PA LA SHA YI MDOG ,GSAL
SHING 'DRA ZHING ZHIB MA'I GZUGS KYANG 'DRA, ,PHYUGS KYI MGO 'DRA
SNA YANG RAB TU RTZUB, ,ME STAG 'PHROS

@284A *, ,PAS SBYIN SREG BYED PA TSIG ,MI RO'I DRI RNAMS DNGOS
GRUB MED PAR STON, ,DE LTAR KHA DOG DANG SGRA DANG MTSAN MA LAS
MI SHIS PAR SHES NA, BDUD RTZI THAB SBYOR GYIS BGEGS RNAMS NYE
BAR ZHI BAR BYA BA'I PHYIR SNGAGS 'DIS SBYIN SREG BYA STE, SA BON
BIGHN'ANTA KRi TA LAS, BSKYED PA'I BDUD RTZI THAB SBYOR SPRUL, ,ME
TOG ZAR MA'I

MDOG 'DRA LA, ,'OD ZER 'PHRO BA MANG PO 'KHRUG ,SKRA YANG RAB TU
'BAR BA DANG, ,ZHAL GSUM KHRO GNYER BSDUS PA DANG, ,MCHE BA
GTZIGS PAS HA HAR BZHAD, ,MTSON DU SNA TSOGS RDO RJE DANG, ,RAL
GRI GTUN SHING DRIL BU DANG, ,DGRA STA ZHAGS PA PHYAG BSNAMS PA,
,G-YON BRKYANG BA YIS GNAS PA LAS, ,NYI MA'I DKYIL 'KHOR

LA BZHUGS SHING, ,RGYAN RNAMS KUN GYIS RAB TU BRGYAN, ,BGEGS KUN
CHAD PAS GCOD MDZAD PA'I, ,MGON PO 'DI 'DRA BSAM PAR BYA, ,BGEGS
RNAMS ZHI PHYIR MAR GYI NI, ,SBYIN SREG BRGYA RTZA BRGYAD KYANG
BYA, ,BGEGS RNAMS THAMS CAD 'JIG 'GYUR TE, ,SNGAGS 'DI YIS NI
SBYIN SREG BYA, ,AOm A'A: BIGHN'A NTA KRi TA

MA MA SARBA BIGHN'ANA SHA YA H'Um PHAt, CES BYA BA'I SNGAGS 'DIS
BGEGS RNAMS NYE BAR ZHI BAR BYA BA'I PHYIR MAR GYI SBYIN SREG
BRGYA RTZA BRGYAD PHUL NA BGEGS THAMS CAD 'JIG PAR 'GYUR RO,
,YANG NA PHRENG BA'I SNGAGS KYIS BGEGS THAMS CAD RNAM PAR GZHIG
BA'I PHYIR RAB TU SBYAR RO, ,DE NAS SBYIN SREG GI MTHAR SREG

BLUGS BRGYA RTZA BRGYAD DBUL BA ZHI BA'I PHYIR, AOm RU RU SPHU RU
DZVA LA TIshthA SIDDHA LO TZA NE SARBA AARTHA S'A DHA NI, MA M'A
SH'INTAm KU RU SV'A H'A, ZHES BYA BA STONG RTZA BRGYAD NGES PAR
BZLAS PAR BYA'O, ,DE NAS LHA DANG ME SNYING GAR BSDU BAR BYA'O,
,SLOB MA RNAMS LA RJES BRTZE DANG, ,GZHAN RNAMS LA YANG PHAN PA'I
PHYIR, ,BDE SKYED LEGS ZHES BYA BA

YIS, ,SBYIN SREG CHO GA 'DI BYAS SO, ,DAD PA MED CING KHENGS PA
DANG, ,KHRO DANG SLOB BU MA YIN DANG, ,GUS BRAL DAM TSIG MED PA
LAS, ,CHO GA'I THABS NI SBYIN MI BYA, ,DPAL LDAN RAB 'JIGS RDO
RJE YIS, ,BSOD NAMS LEGS PAR GANG BSGRUBS PA, ,BSOD NAMS DES NI
SLOB DPON RNAMS, ,BDE BA CAN DU ROL BAR

SHOG ,SBYIN SREG GI CHO GA RDZOGS SO,, ,,RGYA GAR GYI MKHAN PO
SHRADDH'A KA RA WA RMA DANG, DHARMA SHR'I BHA DRA DANG, LO TZ'A
BA DGE SLONG RIN CHEN BZANG POS BSGYUR CING ZHUS TE GTAN LA PHAB
PA, ,BA 'DI LA SHLOO KA BRGYA BRGYAD CU RTZA GSUM YOD,, ,,