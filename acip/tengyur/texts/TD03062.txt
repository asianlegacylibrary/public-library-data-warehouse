@117B #, ,RGYA GAR SKAD DU, TZAndA MA H'A RO
shA nA S'A DHA NAm, ,BOD SKAD DU, KHRO CHEN GTUM PO'I SGRUB
THABS, ,KHRO CHEN GTUM PO LA PHYAG 'TSAL LO, ,YI DANG RJES SU
MTHUN PA'I GNAS GANG YANG RUNG BAR BDE BA'I STAN LA 'DUG CING,
RANG GI SNYING

@118A *, ,GAR PADMA 'DAB MA BRGYAD KYI STENG DU NYI MA'I DKYIL
'KHOR LA H'U% NAG PO RNAM PAR BSAMS TE, DE'I 'OD ZER GYIS NAM
MKHA'I PHYOGS SU BLA MA DANG SANGS RGYAS DANG, BYANG CHUB SEMS
DPA' RNAMS DANG 'CHAD PAR 'GYUR BA'I KHRO CHEN GTUM PO 'GUGS
SHING YANG DAG BAR MCHOD

CING; SDIG PA BSHAGS PA DANG, PHYIS MI BYED PAR SDOM PA DANG,
GSUM LA SKYABS SU 'GRO BA DANG, BSOD NAMS LA RJES SU YI RANG BA
DANG, BDAG DBUL BA DANG, BYANG CHUB TU SEMS BSKYED PA LA SOGS PA
DANG, BYAMS PA DANG, SNYING RJE DANG, DGA' BA DANG, BTANG SNYOMS
DANG,

TSANGS PA'I GNAS BZHI BSGOMS LA, 'GRO BA DNGOS MED KYI RANG BZHIN
GZUNG BA DANG, 'DZIN PA RNAM PAR GROL BA, SGYU MA DANG, RMI LAM
LTA BUR RTOGS SHING STONG PA NYID BSGOM PAR BYA'O, ,AOm SH'U N+YA
T'A DZNY'A NA BADZRA SVA BH'A BA A'ATMA KO&HAm ZHES SO, ,DE'I
RJES LA NAM MKHA' DRI MA MED PA'I

PHYOGS SU PADMA 'DAB MA BRGYAD KYI STENG DU NYI MA'I DKYIL 'KHOR
LA H'U% NAG PO LAS SKYES SHING, ,YU BA LA H'U% GIS MTSAN PA'I RAL
GRI DE'I 'OD ZER RNAMS KYIS DE BZHIN GSHEGS PA'I TSOGS MA LUS PA
BKUG CING RAB TU ZHUGS SO, ,DE NAS H'% LAS BYUNG BA BSKAL PA DPAG
TU MED PA'I ME 'BAR

BA'I PHRENG BA CAN, ,BDUD GDUL BAR DKA' BA RNAM PAR 'DUL BAR BYED
PA SPRIN SNGON PO CHEN PO LTA BU'I LUS CAN RIN PO CHE SNA TSOGS
KYI RGYAN GYIS BRGYAN PA, RIN PO CHES SPRAS PA'I COD PAN GYI
GTZUG PHUD LNGAS GSAL BAR BYAS LA, GZHON NU MA BSDIGS PA ROL PAR
GYUR PA'I ME TOG KUN DA

LTA BU'I YA SOS MA MCHU MNAN PAS GDUG PA LA BSDIGS PA DANG, 'JIGS
SU RUNG BA'I GZUGS KYI DPAL DANG LDAN PA, KHRO GNYER DANG SO CHE
BAR MTHONG BA LTA BU, SPYAN GNYIS KYIS CIG CAR SA BLA DANG, SA
'OG 'JIGS PAR BYED PA'I SA'I DKYIL 'KHOR LA G-YAS PA'I PUS MOS
MNAN PA,

SNA TSOGS PADMA LA GNAS PA'I NYI MA'I GDAN LA 'DUG PA'I ZHABS
G-YON PAS BZHENGS PAR 'DOD PA, PHYAG G-YAS PA'I DKYIL DU H'U% GIS
MTSAN PA'I RAL GRI SNGON PO 'BAR BA BSNAMS PA, G-YON PAS SDIGS
MDZUB KYIS BSDIGS PAR BYAS PA'I KHYAB 'JUG DANG, 'PHROG BYED
DANG,

@118B GSER GYI SNYING PO LA SOGS PA DANG, NYON MONGS KYI TSOGS
KYI DGRA DPAG TU MED PA 'KHRUGS PA BCINGS PA LA RDO RJES MTSAN
PA'I GSER GYI ZHAGS PA BSNAMS PA, 'GRO BA'I 'DOD PA MTHA' YAS PA
PHUN SUM TSOGS PA SBYIN PA LA RO GCIG PA DPAL LDAN KHRO CHEN GTUM
PO BSGOM PAR BYA'O, ,

BCOM LDAN 'DAS KHRO CHEN RGYAL PO MI G-YO BA'I SNYING GAR PADMA
DANG NYI MA LA GNAS PA'I H'U% LAS BYUNG ZHING DKYIL DU H'U% GIS
MTSAN PA'I RAL GRI YONGS SU GYUR PAS KHRO CHEN GTUM PO GNYIS PA
SNYING GI NANG NA GNAS PA BSAM PAR BYA'O, ,YANG DE'I SNYING GAR
PADMA DANG NYI MA LA GNAS SHING H'U% LAS

SKYES PA'I RAL GRI NAG PO DKRONGS PA DKYIL DU H'U% GIS MTSAN PA
BSGOM MO, ,DE'I 'OD KYIS YE SHES SEMS DPA' BKUG CING DAM TSIG
SEMS DPA' BZHIN DU BLTAS LA, DZA:YIG GIS DGUG CING, ZHAL BSIL BA
DANG, BSANG GTOR LA SOGS PA PHUL NAS, H'U% YIG GIS DE KHO

NAR RAB TU BZHUGS TE, BAm YIG GIS BCINGS LA, HO:YIG GIS DGYES PAR
BYA'O, ,CHU LA CHU BZHIN DU GCIG TU GYUR PA'I 'DREN PA PO BSGOM
PAR BYA'O, ,BCOM LDAN 'DAS KYI SPYAN GNYIS DANG, SNYAN GNYIS
DANG, SHANGS GNYIS DANG, ZHAL DANG, DBU DANG, THUGS RNAMS

LA GO RIMS JI LTA BAR RNAM PAR SNANG MDZAD DANG, MI BSKYOD PA
DANG, RIN CHEN 'BYUNG LDAN DANG, SNANG BA MTHA' YAS DANG, DON YOD
GRUB PA DANG, BDAG MED MA RNAMS YAN LAG DRUG LA BSKYED PAR BYA'O,
,SNYING LA GNAS PA'I H'U% LAS SPROS PA'I 'OD ZER GYIS DE BZHIN
GSHEGS PA

DANG LHA MO'I TSOGS BKUG CING, BDUD RTZI LNGAS GANG BA'I BUM PA
RNAMS KYIS KHRUS BYA STE, SPYI BOR MI BSKYOD PA BSGOMS LA, LHA MO
RNAMS KYIS GAR DANG ROL MO LA SOGS PA RNAM PA SNA TSOGS DANG,
MCHOD PA LA SOGS PA SNA TSOGS KYIS DGYES PAR BYA'O, ,DE NAS BCOM
LDAN 'DAS

GZHAN DON LA BRTZON PA PO SEMS CAN THAMS CAD CHAGS SDANG DANG,
GTI MUG LA SOGS PA DANG, KHYAB 'JUG DANG, 'PHROG BYED DANG, GSER
GYI SNYING PO DANG, 'DOD LHA LA SOGS PA DANG, GTI MUG CHEN PO
DANG, CHAGS PA'I DRA BAS KYANG MA RIG PA'I MUN PAS SRID PA'I
'KHOR

@119A *, ,LO LA 'KHOR DU 'JUG PA DE DAG BLTA BAR BYA'O, ,DE NAS
SNYING LA GNAS PA'I SNGAGS LAS SPROS PA'I KHRO CHEN RGYAL PO
RNAMS KYIS BDUD KYI TSOGS DPAG TU MED PA 'KHOR DANG BCAS PA, GCER
BU SKRA GROL BA, DU BAR GYUR PA, SKYABS MED PA, RDO RJE'I ZHAGS
PAS

BCINGS SHING BKUG STE BSDUS NAS PHYE MAR BYAS LA, RAL GRI RNON
POS DUM BUR BCAS LA, BYAMS PA'I SEMS KYIS YANG SPRUL NAS CHOS LA
DGOD PA'I CHED DU RANG GI RKANG PA'I PHYOGS SU BZHAG LA, BSGO BA
LAS NGAL BAR GYUR NA SMIN MTSAMS KYI BAR DU SEMS BZHAG LA SNGAGS
BZLAS PAR

BYA'O; ,SNA TSOGS GCIG TU GYUR PA'I SKU CAN KHRO CHEN GTUM PO
SNGON PO'I SNGAGS BZLAS PA TZAM GYIS, GDUL DKA' 'DUL BA DANG,
'GRO BA DBANG DU 'GYUR BA DANG, ZHI BA DANG, BSRUNG BA DANG,
'PHEL BA DANG, DGYES PA DANG, RGYAS PA DANG, DE BZHIN DU BSKRAD
PA DANG, 'GUGS PA

DANG; GSOD PA DANG, BSDIGS PA'I LAS THAMS CAD BYED PAR 'GYUR RO,
,KHRO CHEN GTUM PO'I SGRUB THABS, SLOB DPON PRA BH'A KA RA K'I
RTIS MDZAD PA RDZOGS SO,, ,,THUGS RJE CHEN PO'I RGYUD GSUM PA,
,MKHAS RTOGS 'DZOM ZHING YI DAM MTHONG, ,SPOBS PA RTZOD PA SNYAN
DANG GAS

MKHAS; ,SBYIN PA TSUL KHRIMS KYI RANG 'GYUR,, 