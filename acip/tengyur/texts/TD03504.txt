@154A #, ,RGYA GAR SKAD DU, MRi TYU BANYTZA NO PA DE SHA
T'A R'A S'A DHA NAm, BOD SKAD DU, 'CHI BA SLU BA'I MAN NGAG GI
SGROL MA'I SGRUB THABS, ,

'PHAGS MA SGROL MA LA PHYAG 'TSAL LO, ,YID DU 'ONG BA'I SA PHYOGS
SU, ,LANGS NAS SNGA DRO'I THUN LA'O, ,BDE BA'I STAN LA RAB 'DUG
STE, ,RANG GI SNYING GAR ZLA BA LA, ,LNGA PA YI NI DANG PO LA,
,DBYANGS YIG GNYIS PA RAB TU SBYAR, ,ZLA PHYED THIG LE YANG DAG
LDAN, ,'OD ZER

DKAR POS RNAM PAR BRGYAN, ,DE YI 'OD ZER DKAR PO YIS, ,MKHA' LA
SGROL MA GDAN DRANGS TE, ,PHYAG GNYIS SKU MDOG DKAR MO LA, ,MCHOG
SBYIN DANG NI AUTPAL BSNAMS, ,NYER SPYOD LNGA YI MCHOD PA YI,
,GUS PA YIS NI MCHOD BYAS NAS, ,SDIG PA BSHAGS SHING

PHYI NAS NI, ,DE NAS BSOD NAMS RJES YI RANG, ,DE NI YONGS SU
BSNGO BA DANG, ,DE BZHIN GSUM LA SKYABS SU 'GRO, ,AOm SH'U N+YA
T'A DZNY'A NA BADZRA SVA BH'A BA A'ATMA KO&HAm, ZHES PA'I SNGAGS
KYIS STONG PAR BSGOM, ,RNAL 'BYOR PA YI CHO GA YIS, ,CHU SKYES
DKAR

PO'I DBUS GNAS PA'I, ,ZLA BA'I DKYIL 'KHOR STENG DU NI, ,SNGON
GSUNGS SA BON LAS SKYES PA'I, ,LHA MO SGROL MA YID 'ONG MA, ,RDO
RJE SKYIL MO KRUNG BCAS NAS, ,MCHOG SBYIN MA NI AUTPAL BSNAMS,
,STON KA'I ZLA BA LTA BU NI, ,ZLA BA'I STENG DU YANG DAG BZHUGS,
,RGYAN RNAMS THAMS

@154B CAD YONGS SU RDZOGS, ,BCU DRUG LO YI GZUGS CAN MA, ,SANGS
RGYAS THAMS CAD DE YI SRAS, ,YUM GYUR 'DOD PA'I GZUGS 'DZIN MA,
,'PHAGS MA SGROL MA SNYING GAR BSGOM, ,DE YI 'KHOR LO 'OD DKAR
LDAN, ,RE'U MIG BRGYAD PO RNAMS LA NI, ,YI GE BRGYAD KYIS

YONGS SU BSKOR, ,AOm H'A GSAL BYED DBUS GNAS PA, ,BSGRUB BYA'I
MING SOGS LTE BA LA, ,MKHAS PAS RTZE GCIG YID KYIS NI, ,NGES PA
BRTAN PAS ZLA DRUG BSGOM, ,YI GE BCU YI GSANG SNGAGS 'DI, ,MKHAS
BAS MI SKYO'I YID KYIS BZLAS, ,AOm YIG DANG PO SBYIN PAR BYA, ,

PHYI NAS T'A RE RAB TU SBYAR, ,TUTT'A RE YI TU RE PHYIS, ,SV'A
H'A'I MTHA' CAN LAS KUN BYED, ,TSANGS DBANG KHYAB 'JUG NYI ZLA
DANG, ,DRAG PO PHYOGS SKYONG 'DOD LHAS KYANG, ,BA SPU'I RTZE
MO'ANG GCOD MI NUS, ,'CHI BDAG LAS RGYAL GROL BA BZHIN, ,SKRA
DKAR GNYER MA SKAL LDAN DANG, ,NANG

DANG DBUL SOGS MDOR BSDUS NA, ,SENG GE LA SOGS 'JIGS CHEN BRGYAD,
,SDUG BSNGAL TSOGS RNAMS RAB TU 'JOMS, ,BSKUL PA MED PAR ZAS LA
SOGS, ,KHANG BZANGS GOS LA SOGS PA THOB, ,RAL GRI MIG SMAN RKANG
MGYOGS DANG, ,BUM PA BZANG PO LA SOGS

'GRUB; ,SNYAN NGAG DANG NI SMRA BA MKHAS, ,BLO RNO SHES RAB DRI
MA MED, ,GZHAN YANG 'DOD PA'I DNGOS GRUB RNAMS, ,'KHOR LO 'DI LAS
RAB TU 'BYUNG, ,ZHES PA NI, 'CHI BA SLU BA'I MAN NGAG GIS SGROL
MA'I SGRUB THABS RDZOGS SO,, 