@37B *, ,BLA MA'I MAndALA BZHUGS SO,, #,
,DPAL MKHA' 'GRO RGYA MTSO LA PHYAG 'TSAL LO, ,BLA MA YONGS SU
MNYES PA LA, ,DNGOS GRUB MA LUS 'BYUNG BA'I PHYIR, ,RGYA MTSO
NYID NAS GSUNGS PA YI, ,BLA MA'I MAndALA BSHAD BAR BYA, ,DE LA

THOG MAR BLA MA'I MDUN DU'AM GZHAN DU YANG RUNG STE CHU DANG ME
TOG LA SOGS PA TSOGS PAR BYAS LA RKANG PA BKRUS TE, AOm HR'I:
SV'A H'A, ZHES BYA BAS LAG PAR BKRU BA DANG, KHA BSHAL BAR BYA'O,
,AOm H'Um ZHES BYA BAS BDAG DANG GNAS DANG RNAL 'BYOR BSRUNG BAR
BYA'O, ,DE NYID KYIS

STAN BYIN GYIS BRLAB PA YANG BYA'O, ,AOm BADZRA BHU MI H'Um ZHES
BYA BAS SA GZUNG BAR BYA'O, ,AOm SARBA BIGHNAN AUT SA RA YA H'Um
SV'A H'A, ZHES BYA BAS CHU DANG LCI BA SROG CHAGS MED PAS BYUG
PAR BYA'O, ,AOm A'A: BADZRA RE KHE H'Um ZHES BYA BAS LAG PA G-YAS
PAS ME TOG G-YON PA'I RGYAB TU BZHAG

LA MAndALA DU DOR RO, ,AOm SU RE KHE SARBA TA TH'A GA TA AA DHI
TIshthA NTU SV'A H'A, ZHES BYA BAS LAG PA BKRU BAR BYA'O, ,AOm MA
nI DHA RI BADZRA nI MA H'A PRA TI S'A RI RAKshA RAKshA MAm H'Um
H'Um PHAt PHAt SV'A H'A, ZHES BYA BAS RANG GI MGO BO LA ME TOG
BZHAG PAS BDAG NYID BSRUNG BAR BYA'O, ,DE NAS MAndALA DE NYIN MO

DANG MTSAN MO'I DBYE BAS NYI MA DANG ZLA BAR BSAMS TE, AOm
TZANDR'A RA KA BI MA LE SV'A H'A, ZHES BYA BAS BYIN GYIS BRLAB
PAR BYA'O, ,DE NAS SNGAR GYI ME TOG DE BSAL TE, AOm BADZRA GU RU:
SV'A H'A, ZHES BYA BAS DBUS SU ME TOG GCIG BZHAG GO, ,DE BZHIN DU
SHAR DANG BYANG DANG NUB DANG LHO

RNAMS SU AOm SABRA SUNDA RI SV'A H'A, AOm PRI YA TA AUTTA MAm
SV'A H'A, AOm DA YA K'A T'A R'A SV'A H'A, AOm BI L'A SA BADZRA
SV'A H'A, ZHES BYA BAS SO, ,ME DANG BDEN BRAL DANG RLUNG DANG
DBANG LDAN RNAMS SU, AOm BUDDHA LO TZ'A NI SV'A H'A, AOm M'A MA
K'I SV'A H'A, AOm PAndA R'A B'A S'I SV'A H'A, AOm T'A RE SV'A
H'A, ZHES BYA BAS ME TOG DGOD DO, ,DE NAS

@38A *, ,SKAD CIG GI SBYOR BAS DBUS KYI ME TOG GI STENG DU RDO
RJE SEMS DPA'I ROL PAS BZHUGS PA'I BLA MA BSGOM PAR BYA'O, ,DE
NAS PHYOGS BZHIR RIM PA BZHIN DU SNGO BA DANG LJANG BA DANG DMAR
BA DANG, SER BA'I KHA DOG CAN, THAMS CAD MDZES MA, DGA' BA'I
MCHOG

MA DANG, SHIN TU BRTZE MA DANG, ROL PA'I RDO RJE MA STE THAMS CAD
ZHAL GCIG PHYAG GNYIS MA SNA TSOGS PA'I GOS DANG RGYAN DANG LDAN
PA LANG TSO LA BABS PA KIMBA KA'I 'BRAS BU PHYED MAR BKAS PA LTA
BU'I NU MA CAN CHAGS PA'I SEMS KYIS ZUR MIG TU LTA BA LAG NA RIN
PO CHE DANG SNA

TSOGS PA'I MCHOD PA'I SNYIM PAS GTZO BO LA STOBS PAR BYED PA
DANG, ME LA SOGS PA'I MTSAMS RNAMS SU DKAR BA DANG SNGO BA DAD
DMAR PA DANG LJANG BA'I KHA DOG CAN GYI, SANGS RGYAS SPYAN MA
DANG, M'A MA K'I DANG, GOS DKAR MO DANG, SGROL MA RNAMS ZHAL GCIG
PHYAG GNYIS MA,

PHYAG G-YAS PA RNAMS NI RIM PA BZHIN DU 'KHOR LO DANG, RDO RJE
DANG, PADMA DANG, AUTPALA THOGS PA, G-YON PA RNAMS KYIS MCHOD PA
SNA TSOGS 'DZIN PAS GTZO BO LA STER BA STE RGYAN LA SOGS PA THAMS
CAD SNGAR DANG 'DRA BA, THAMS CAD KYANG SGEG CING ROL BA'I 'DUG
STANGS CAN

GSAL BAR BSAMS LA, AOm BADZRA SATVA GU RU P'A TE BHYA: SARBA SATVA
PA KA RA n'A YA SV'A H'A, ZHES BYA BAS PHYAG BYAS TE DBUL BAR
BYA'O, ,DE NAS LHA MO RNAMS SLOB DPON LA THIM PAS THUGS DGYES PAR
BSAMS TE, AOm A'A: H'Um MU: ZHES BRJOD PAS GSHEGS SU GSOL BAR
BYA'O, ,DE NAS ME

TOG BSDUS TE RANG GI MGO BOR BZHAG LA JI LTAR BDE PAR GNAS PAR
BYA'O, ,DPAL LDAN MKHA' 'GRO RGYA MTSO YI, ,RGYUD RGYAL MAN NGAG
GIS BSRUNGS NAS, ,MAndALA RIN CHEN PHUL GANG DES, ,'GRO KUN CHOS
RGYAL 'KHOR SGYUR SHOG ,RIN PO CHE MARGAD MKHAS PA DZA YA SE NA'I

GSUNG, DPAL YE SHES RDO RJES BSGYUR BA RDZOGS SO,, 