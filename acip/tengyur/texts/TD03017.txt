@67A *, ,DPAL RDO RJE RNAM PAR 'JOMS PA LA
PHYAG 'TSAL LO, ,SEMS CAN TSE 'DAS PA'I SDIG PA KUN LAS THAR BAR
'DOD PAS, SGRUB PA PO DAM TSIG DANG LDAN PAS SA'I CHO GA

LA SOGS PA RDZOGS PAR BYAS LA, BCOM LDAN 'DAS RDO RJE RNAM PAR
'JOMS PA'I DKYIL 'KHOR SNGA MA LTAR BZHENGS LA, BUM PA MTSAN NYID
DANG LDAN PA LHA'I GRANGS DANG MNYAM PA KHA DOG TSON GYIS BSGYUR
LA, LHA SO SO'I PHYAG MTSAN BTAB LA LHA RNAMS KYI NANG DU GZHAG
GO, ,LHA

BSHAS DANG MCHOD PA LNGA LHA'I GRANGS DANG MNYAM PAR BSHAM, GTOR
MA YANG DE DANG 'DRA'O, ,PHYOGS SKYONG RNAMS DANG BGEGS RNAMS KYI
GTOR MA YANG BSHAM MO, ,DE NAS RO DE KHRUS NAS BTON LA RGYAN CHA
LNGAS BRGYAN LA KHRO BO 'CHOL PA'I GAR BYA'O, ,DE NAS YAM SHING
DBUS SU BCUG

STE; G-YAS BRKYANG PA DANG, G-YON BRKYANG MNYAM PA'I GAR GSUM
H'Um SGRA DANG BCAS PAS BSKOR RO, ,SBYIN SREG NAS BYUNG BA LTAR
ME LHA SPYAN DRANG BA DANG, DGUG GZHUG BYAS LA CHO GA'I LAS RIM
PA LTAR SPYAN DRANG BA DANG, BSTOD PA LA SOGS PA SNGAGS DANG
PHYAG RGYA DANG, TSIGS BCAD

@67B RNAMS KYIS RGYAS PAR BYA'O, ,DE NAS DKYIL 'KHOR GYI SHAR ZER
TE LHO PHYOGS SU NGAN SONG RNAM PAR DAG PAR BYED PA'I MAndAL LE'U
TSE DRUG PA LEGS PAR BKOD LA, RIGS DRUG NAS DRANG BA'I CHO GA NI
DRI MA LE TSE NAG POR BZHAG STE, H'Um MNAR MED LAS KYIS MNAR BA'I
SEMS CAN

KHYOD; ,SNGON NAS SBYANGS PA BRAL BAS MNAR MED 'KHOR, ,SDUG
BSNGAL CHEN PO BZOD PAR DKA' BAS NA, ,SDUG BSNGAL BZOD MED TSA
GRANG BOR GYIS LA, ,BZOD CHEN YE SHES CHU RGYUN 'DI LONG LA, ,YID
LDAN SGO LNGA LONGS SPYOD GNAS 'DIR SPYON, ,BUM CHUS DBANG BSKUR
RO, ,AOm NA RA

KA SA MANTA H'Um, DE NAS YANG, H'Um 'DOD PA RANG RGYUD GCAD PA'I
SEMS CAN KHYOD, ,RKU 'PHROG LAS KYIS BSAGS PA'I 'BRAS BU LAS,
,YID 'DOD NGOMS MED 'BRAS BU SDUG BSNGAL LAS, ,YID 'GYUR 'DOD
CHEN SPYOD PA'I LAS BOR LA, ,YID BZHIN GTER DANG LDAN PA 'DI LONG
LA,,

RMUGS SPYOD DRAN RIG 'CHOL BA'I GNAS 'DIR SPYON, ,AOm PRE TA PRE
TZA PA TI H'Um, DE NAS DUD 'GRO'I GNAS SU DRANG BA NI, H'Um SHES
RAB MA RIG PAS MNAR SEMS CAN KHYOD, ,THOS BSAM BRAL BAS SEMS LA
LOG PAR MTHONG, ,RMUGS PA MA MTHONG BAG CHAGS MA YAL BAS, ,MUN PA

RANG RIG BRAL BA'I GNAS BOR LA, ,SHES RAB DAG PA'I DRI MED 'DI
LONG LA, ,BDE SDUG BSAGS PA 'KHOR BA'I GNAS 'DIR SPYON, ,AOm
TIR++YA KA MA H'A BI LE H'Um, DE NAS MI'I GNAS SU DRANG BA NI,
H'Um BDE SDUG 'CHOL BAR SBYANGS PA DOR BA KHYOD, ,RANG SEMS MA
RTOGS 'KHOR BA 'KHOR

BAR 'KHYAMS, ,DUS GSUM LAM RTEN THAR PA'I SKAS DANG BRAL, ,SEMS
RGYUD ZHEN PA GCOD PA'I GNAS BOR LA, ,DRI MA MED PA'I 'DOD BRAL
KHRIMS LONG LA, ,RTZUB 'GYUR 'JIGS SU RUNG BA'I GNAS 'DIR SPYON,
,AOm PA LAm DHA RA DHA RA H'Um, DE NAS LHA MIN GNAS SU DRANG BA
NI, H'Um

RTZUB 'GYUR LAS KYIS BSKAL PA'I SEMS CAN KHYOD, ,'JIGS SPYOD GO
MTSON ZHE SDANG LAM LA GNAS, ,'DOD PA'I RGYUN LON RAGS PA'I DUG
BOR NAS, ,BSAM GTAN MI MCHOG CHU BO 'DI LONG LA, ,LONGS SPYOD
DGA' BDE LDAN PA'I GNAS 'DIR SPYON, ,AOm PRA BHE SA MA YA LI

@68A *, ,NA MA:SA MANTA H'Um, DE NAS LHA'I GNAS NAS SPYAN DRANG
BA NI, H'Um DGA' BDE LAS KYIS BCINGS PA'I SEMS CAN KHYOD, ,BDE
'DOD SEMS KYI LE LOS G-YENGS PA STE, ,RANG RGYUD CHAGS PAS BCINGS
PA'I GNAS BOR LA, ,MI 'JIGS DPUNG DANG LDAN PA'I

BRTZON 'GRUS CHU LONG LA, ,'DZIN MED SKYE SHI MED PA'I SHAR SGOR
SPYON, ,AOm DE B'A PA TZA SARBA A'ATMA YA H'Um, DE NAS SKABS 'DIR
ZAS GTANG PA'I CHO GA BYA, ,DE NAS DKYIL 'KHOR GYI LHA RNAMS KYI
GNAS DANG, MTSAN NAS BTON LA DER SONG SHIG CES LAM BSTAN NO, ,DE
NAS MGAL ME'I

'KHOR LO BSKOR TE, PHUNG PO'I GNAS LNGAR RAm LAS YE SHES KYI ME
'BAR BAR DMIGS LA, MA SPAR TE DGANG GZAR DANG BLUGS GZAR THOGS
LA, SBYIN SREG GI CHO GA BYA'O, ,H'Um YE SHES KLONG YANGS 'KHYIL
PA'I HO MA KHUNG NAS, ,RNAM DAG YE SHES LNGA RDZOGS YAM SHING
LAS, ,

BCOM LDAN RDO RJE CAN GYI ME BYUNG BAS, ,TSE 'DAS BDAG TU LTA
BA'I BTANG SNYOMS DZVA LA RAm, ,SRID PA RGYUN GCOD 'KHOR LO'I HOM
KHUNG NAS, ,RNAM DAG PHUNG LNGA SBYANG BA'I YAM SHING LAS, ,KHRO
BRGYAD PHYOGS NA GNAS PA'I ME BYUNG BAS, ,TSE 'DAS RNAM SHES
BRGYAD LA DZVA LA RAm, ,BAR

KHYAMS RIN CHEN MNYAM PA'I HOM KHUNG NAS, ,MI MTHUN RKYEN RNAMS
DAG PA'I YAM SHING LAS, ,BKRA SHIS LHA MO BRGYAD KYI ME BYUNG
BAS, ,TSE 'DAS RNAM SHES BRGYAD LA DZVA LA RAm, ,GRU CHAD RANG
BZHIN DAG PA'I HOM KHUNG NAS, ,GNYIS MED YE SHES BZHI YI YAM
SHING LAS, ,RGYAL

CHEN STOBS LDAN BZHI YI ME BYUNG BAS, ,TSE 'DAS 'BYUNG BA BZHI PO
DZVA LA RAm, ,SNA TSOGS 'OD LDAN 'DOD PA'I HOM KHUNG NAS, ,KHAMS
GSUM 'DOD PAS GROL BA'I YAM SHING LAS, ,PHYOGS SKYONG SHUGS LDAN
BCU YI ME BYUNG BAS, ,TSE 'DAS PHYIN CI LOG BZHI DZVA LA RAm,
,SGO BZHI

RANG GDANGS DGYES PA'I HOM KHUNG NAS, ,LOG LTA 'JOMS BYED TSOGS
RDZOGS YAM SHING LAS, ,SGO SKYONG SGO MA BZHI YI ME BYUNG BAS,
,TSE 'DAS PHYIN CI LOG BZHI DZVA LA RAm, ,ZHES NYON MONGS PA DANG
BAG CHAGS KYI SA BON RNAMS BSREGS TE, SA BON GYI CHA TZAM YANG MA
LUS PAR

@68B BYAS SO, ,TSIG DE DAG BRJOD LA LHA SO SO'I SNGAGS NAS BRJOD
CING DGANG GZAR DANG BLUGS GZAR GYIS BKANG ZHING DBUL LO, ,RDZAS
NI ZHI RGYAS GANG LA MOS PA LA SBYIN SREG GI CHO GA LTAR BYA'O,
,SHI BA'I SEMS CAN SDIG PA LAS THAR BAR BYED PA'I RO SREG PA'I
CHO GA DUG SBYANGS

GSAL BA'I ME LONG ZHES BYA BA, SLOB DPON CHEN PO MAR ME MDZAD
KYIS MDZAD PA RDZOGS SO,,