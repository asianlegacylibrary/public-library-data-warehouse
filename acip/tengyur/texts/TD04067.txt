@1B [DD] #, ,RGYA GAR SKAD DU, PANYTZA SKANDHA BI BA RA nA, BOD
SKAD DU, PHUNG PO LNGA'I RNAM PAR 'GREL PA, BAM PO DANG PO, 'JAM
DPAL GZHON NUR GYUR PA LA PHYAG 'TSAL LO, ,PHUNG PO LNGA ZHES [DD]

BYA BA 'DI NI CHOS MNGON PA'I BSTAN BCOS SO, ,BSTAN BCOS 'DI LA
THOG MAR 'BREL PA DANG, DGOS PA DANG, RANG GI STON PA LA MCHOD
PAR BRJOD PA DANG GSUM BSNYAD PAR BYA'O, ,MCHOD PAR BRJOD

PA NI MDZOD KYI BSTAN BCOS LA SOGS PA LAS SMOS PA DE NYID 'DIR
BLTA BAR BYA STE, BSAM PA DES NA SLOB DPON GYIS 'DIR MCHOD PAR
BRJOD PA MA BYAS SO, ,'DI'I 'BREL PA NI BCOM LDAN 'DAS KYIS CHOS

MNGON PA STONG PHRAG BRGYA PA LA SOGS PA GSUNGS PA DE SROG CHAGS
RNAMS KYIS RTOGS PAR MI NUS PAS DE'I PHYIR JI LTAR BSTAN BCOS
NYUNG DUS SROG CHAGS RNAMS KYIS CHOS MNGON PA KHONG DU CHUD PAR
'GYUR SNYAM PA

'DI NI 'BREL BA'O, ,'DI'I DGOS PA NI CHOS RAB TU RNAM PAR 'BYED
PA'I PHYIR TE, CHOS NI 'DIR ZAG PA DANG BCAS PA DANG, ZAG PA MED
PA'I PHUNG PO LNGA DAG GO, ,DE DAG RANG GI MTSAN NYID DANG,
SPYI'I MTSAN

@2A #, ,NYID DU BYE BRAG TU 'BYED PA NI, RAB TU RNAM PAR 'BYED PA
STE, 'PHAGS PA'I LAM DANG SBYAR RO, ,DE CI'I PHYIR ZHE NA, CHOS
RNAMS RAB TU RNAM 'BYED MED PAR NYON MONGS RNAMS, ,GANG PHYIR NYE
BAR ZHI BAR BYA

BA'I THABS MED LA, ,ZHES BYA BA DANG, BCOM LDAN 'DAS KYIS KYANG
CHOS GCIG MNGON PAR MA SHES SHING YONGS SU MA SHES NA YANG YANG
DAG PAR SDUG BSNGAL ZAD PAR 'GYUR BAR NGA MI SMRA'O ZHES GSUNGS
PA LTA BU STE, MNGON PAR MA

SHES PA NI MTHONG BA'I LAM GYIS MNGON PAR MA SHES PA'O, ,YONGS SU
MA SHES PA NI BSGOM PA'I LAM GYIS YONGS SU MA SHES PA STE, DE
LTAR DGOS PAR 'THAD DO, ,DE LA CHOS MNGON PA NI MDOR BSDU NA RNAM
PA GNYIS SU BLTA STE,

THA SNYAD PA DANG, DON DAM PA'O, ,DE LA DON DAM PA NI ZAG PA MED
PA'I PHUNG PO LNGA STE, TSUL KHRIMS KYI PHUNG PO DANG, TING NGE
'DZIN GYI PHUNG PO DANG, SHES RAB KYI PHUNG PO DANG, RNAM PAR
GROL BA'I PHUNG PO DANG, RNAM PAR GROL BA'I YE SHES

MTHONG PA'I PHUNG PO'O, ,THA SNYAD PA NI SHES RAB MTSUNGS PAR
LDAN PA DANG BCAS PA STE, THOS PA LAS BYUNG BA DANG, BSAMS PA LAS
BYUNG BA DANG, BSGOMS PA LAS BYUNG BA DANG, SKYE BAS THOB PA
DANG, BSTAN BCOS TE, DE LTAR 'DI NI

@2B RGYAS PAR BYA NA RNAM PA DRUG GI BDAG NYID LA CHOS MNGON PA
ZHES BSTAN PA YIN NO, ,NGES PA'I TSIG TU BYA NA MYA NGAN LAS 'DAS
PA LA MNGON DU PHYOGS PA'I CHOS DANG, RANG DANG SPYI'I MTSAN NYID
LA MNGON DU PHYOGS PA'I CHOS LA CHOS MNGON PA ZHES BRJOD DO,
,'DIR BSTAN BCOS SU 'DOD PA GANG

ZHE NA; DE'I DON GYI YI GE'I RNAM PA DANG, SGRA'I SPYI STE MI
LDAN PA'I 'DU BYED DANG SBYAR RO, ,NGES PA'I TSIG GI TSUL DU NA
NYON MONGS PA'I DGRA 'CHOS PA DANG, NGAN 'GRO DANG, SRID PA'I
'JIG PA LAS SKYOB PA'I PHYIR BSTAN BCOS TE, DE LTA YIN BAS MNGON
PAR MTHO BA DANG, NGES PAR LEGS

PA RAB TU BSTAN PAR 'GYUR RO ZHES BRJOD PAR 'GYUR RO, ,NGAN 'GRO
LAS SKYOB PAS NI, MNGON PAR MTHO BA RAB TU BSTAN PAR 'GYUR RO,
,NYON MONGS PA'I DGRA 'CHOS PA DANG, SRID PA LAS SKYOB PAS NI
NGES PAR LEGS PA RAB TU BSTAN PAR 'GYUR TE, SLOB DPON 'PHAGS PA
LHAS KYANG, NYON

MONGS DGRA RNAMS MA LUS 'CHOS PA DANG, ,NGAN 'GRO SRID LAS SKYOB
PA GANG YIN TE, ,'CHOS SKYOB YON TAN PHYIR YANG BSTAN BCOS TE,
,GNYIS PO 'DI DAG GZHAN GYI LUGS LA MED, ,CES BRJOD PA LTA BU'O,
,DE LA PHUNG PO LNGA NI GZUGS KYI PHUNG PO DANG, TSOR BA'I PHUNG
PO DANG, 'DU SHES

KYI PHUNG PO DANG, 'DU BYED KYI PHUNG PO DANG, RNAM PAR SHES PA'I
PHUNG PO'O, ,CI'I PHYIR PHUNG PO'I GO RIMS 'DI LTAR MDZAD, SMRAS
PA, GZUGS NI THOGS PA DANG BCAS PA DANG, RNAM PAR SHES PA'I TSOGS
LNGA'I GNAS YIN PA DANG, RNAM PAR SHES PA'I TSOGS DRUG GI DMIGS
PA YIN

PA'I PHYIR; GZUGS NI THAMS CAD PAS CHES RAGS PA STE, DE'I PHYIR
DE THOG MAR SMOS KYI TSOR BA LA SOGS PA NI MA YIN NO, ,TSOR BA NI
RGYU BA RAGS PA'I PHYIR GSUM PAS CHES RAGS TE, 'DI LTAR 'JIG RTEN
NA NGA GLAD PA NA'O, ,NGA GLAD PA PHYED NA'O ZHES THA SNYAD DU
BYA'O, ,'DU SHES NI

MTSAN MAR 'DZIN PA STE, RNAM PAR SHES PAR SLA BA'I PHYIR GNYIS
PAS CHES RAGS PA STE, 'JUG PA SHIN TU RTOGS PAR SLA BA'I PHYIR RO
ZHES BYA BA'I THA TSIG GO, ,'DU BYED RNAMS NI MNGON PAR 'DU BYED
PA'I MTSAN NYID YIN PAS 'DOD CHAGS LA SOGS PA KUN TU 'BYUNG BA
GSAL

@3A *, ,BAR RTOGS PA'I PHYIR RNAM PAR SHES PA BAS CHES RAGS SO,
,RNAM PAR SHES PA NI SHIN TU PHRA BA'I PHYIR THA MAR BSTAN TO,
,YANG NA SNOD LA SOGS PAS PHUNG PO'I GO RIMS BSTAN TE, GZUGS KYI
PHUNG PO NI SNOD LTA BU'O, ,TSOR BA'I PHUNG PO NI ZAS LTA BU STE,
TSOR BA NI

SEMS CAN GYI LUS LA PHAN PA DANG, GNOD PAR BYED PA'I PHYIR ZAS
DANG 'DRA STE, DE NI MYANG PAR BYA BA'O, ,'DU SHES KYI PHUNG PO
NI TSOD MA LTA BU STE, DGRA DANG MDZA' BSHES DANG THA MAL PA LA
BDE BA LA SOGS PAR MTSAN MAR 'DZIN PA DANG 'DRA BA'I PHYIR RO,
,'DU BYED RNAMS NI BYAN PO LTA BU STE, DE'I

DBANG GIS 'DOD PA DANG MI 'DOD PA'I RNAM PAR SMIN PA MNGON PAR
'GRUB PA'I PHYIR RO, ,RNAM PAR SHES PA NI ZA BA LTA BU STE, DE
DAG LA BDAG TU 'DZIN PA'I PHYIR RO, ,SDUG BSNGAL DANG BDE BA RNAM
PAR SHES PA STE, RNAM PAR SHES PA'I PHYIR RNAM PAR SHES PA ZHES
BYA'O, ,YANG NA KUN NAS NYON MONGS PA'I

DBANG DU BYAS NAS RIM PAR GZHAG STE, 'DI LTAR THOG MA MED PA CAN
GYI 'KHOR BA NA SKYES PA DANG, BUD MED RNAMS PHAN TSUN MNGON PAR
DGA' STE, KHA DOG DANG DBYIBS LA MNGON PAR DGA' ZHES BYA BA'I THA
TSIG GO, ,DE'I PHYIR GZUGS KYI PHUNG PO LAS THOG MAR KUN NAS NYON
MONGS PA 'BYUNG BAS

GZUGS KYI PHUNG PO THOG MAR SMOS SO, ,DE'I SGO NAS TSOR BA LA
CHAGS TE, DE LA CHAGS PA NI TSOR BA'I RO MYANG BA'I PHYIR TE,
MNGON PAR DGA' BA'I PHYIR RO ZHES BYA BA'I THA TSIG GO, ,DE LA
CHAGS PA NI BDE BA'I TSOR BA LA MNGON PAR CHAGS PA STE, DE LA
MNGON PAR DGA' PA YIN PAS DE'I

'OG TU TSOR BA'I PHUNG PO SMOS SO, ,TSOR BA'I SGO NAS 'DU SHES
PHYIN CI LOG BYUNG STE JI LTA ZHE NA, BDE BA LA SOGS PAR MTSAN
MAR 'DZIN PA'I PHYIR ZHES BYA BA'I THA TSIG STE, DE'I PHYIR DE'I
'OG TU 'DU SHES KYI PHUNG PO'O, ,PHYIN CI LOG DE NYID NYON MONGS
PA DANG SBYAR TE, 'DU BYED KYI PHUNG PO LA

GNAS PA DE'I 'OG TU 'DU BYED KYI PHUNG PO BSTAN TO, ,NYON MONGS
RNAMS KYI 'GRO BA GZHAN LA SOGS PAR RNAM PAR SHES PA KUN NAS NYON
MONGS PAR 'GYUR BA'I PHYIR TE PHYIS BSTAN TO, ,GO RIMS BSHAD ZIN
TO, ,CI'I PHYIR PHUNG PO LNGA KHO NA STE, MI MANG MI NYUNG BA 'DI
BRJOD DGOS SO, ,

@3B SMRAS PA; 'DI LTAR PHUNG PO LNGA PO DAG NYID KYIS BDAG GI
BA'I DNGOS PO DANG BDAG GI DNGOS PO BRJOD DE, DE LA BDAG GI BA'I
DNGOS PO NI PHUNG PO BZHIS BRJOD DE, GZUGS DANG, TSOR BA DANG,
'DU SHES DANG, 'DU BYED CES BYA BA RNAMS KYIS SO, ,JI LTA ZHE NA,
GZUGS KYI PHUNG POS NI YONGS SU

'DZIN PA DANG BCAS PA LUS KYI BDAG NYID KYI DNGOS PO BRJOD DO,
,TSOR BA'I PHUNG POS NI LONGS SPYOD KYI BDAG NYID KYI DNGOS PO
BRJOD DO, ,'DU SHES KYI PHUNG POS NI THA SNYAD KYI BDAG NYID KYI
DNGOS PO BRJOD DO, ,'DU BYED KYI PHUNG POS NI CHOS DANG, CHOS MA
YIN PA'I MNGON PAR 'DU BYED PA'I BDAG NYID

KYI DNGOS PO BRJOD DO, ,RNAM PAR SHES PA'I PHUNG POS NI DE DAG GI
GNAS KYI BDAG NYID KYI DNGOS PO BRJOD DO, ,'DI LTAR 'JIG RTEN NA
PHAL CHER RNAM PAR SHES PA LA NI BDAG TU 'DZIN, LHAG MA RNAMS LA
NI BDAG GIR 'DZIN TE, DE'I PHYIR PHUNG PO LNGA NYID DU 'THAD DO,
,DE LTAR 'DI LTA BU'I RANG BZHIN

CAN GANG YIN PA'I BDAG DE KHAS LEN NA GRANGS CAN DAG RTAG PA
DANG, YAN LAG MED PA DANG, BYED PA PO MA YIN GYI ZAB PO LA SOGS
PAR SMRA BA DANG, BYE BRAG PA DAG BYED PA PO DANG ZA BA PO LA
SOGS PAR SMRA BA DANG, GCER BU PA DAG BUM PA'I MAR ME BZHIN DU
ZHUM PA DANG RGYAS PAR SMRA BA JI LTAR

'THAD DE, DE SKAD SMRA BA DAG GI LTAR NA DGE BA DANG MI DGE BA'I
LAS KYI 'BRAS BU MED PAR 'GYUR RO, ,CI'I PHYIR ZHE NA, BDAG RTAG
PA'I PHYIR TE, DGE BA DANG MI DGE BA'I LAS DE DAG GIS BDAG LA
PHAN PA DANG GNOD PA ZHIG BYA GRANG NA PHAN PA DANG GNOD PA GNYI
GA YANG BDAG LA MI 'BYUNG STE, NAM MKHA'

LTAR RTAG PA'I PHYIR RO, ,JI LTAR NAM MKHA' LA RTAG PAR 'GYUR BA
MED PA LA PHAN PA DANG GNOD PA MED PA DE BZHIN DU BDAG LA YANG
DGE BA DANG MI DGE BA'I LAS KYI 'BRAS BU DON MED PAR 'DIR 'THAD
DO, ,YANG SMRAS PA, MKHA' LA 'CHAR NYIS CI ZHIG BYA, ,DE GNYIS
'BRAS BU PAG SA LA YOD, ,GAL

TE PAGS 'DRA DE MI RTAG ,GAL TE MKHA' 'DRA 'BRAS BU MED, ,YANG NA
BYA ROG GI SO BRTAG PA LTA BU 'DIS CI ZHIG BYA, DKYUS MA LA 'JUG
PAR BYA'O, ,DE LA PHUNG PO LNGA NI CHOS MNGON PA'I BSTAN BCOS SO
ZHES SMRAS PA DE LA THOG MAR GZUGS KYI PHUNG PO BSTAN PAS DE'I
MTSAN NYID BSTAN PA 'BA'

@4A *, ,ZHIG LA BRTZAM MO, ,DE LA SMRAS PA, GZUGS GANG ZHE NA,
GZUGS GANG YIN PA CI YANG RUNG STE, DE DAG THAMS CAD 'BYUNG BA
CHEN PO BZHI DANG 'BYUNG BA CHEN PO BZHI DAG RGYUR BYAS PA'O,
,'DI NI GZUGS KYI PHUNG PO MDOR BSDUS PA'O, ,'BYUNG BA CHEN PO
BZHI ZHES BYA BA'I DON GANG YIN, CI ZHIG

THE TSOM ZA ZHE NA, 'BYUNG BA'I SGRA NI DON DU MAR 'JUG PA'I
PHYIR TE, 'DI LTA STE, 'BYUNG BA'I SGRA NI SKYE BA LA YANG YOD
DE, ZAS BZHIN SEMS CAN 'BYUNG PO RNAMS GNAS PAR BYA BA'I PHYIR RO
ZHES 'BYUNG BA'I PHYIR TE SKYE BA ZHES BYA BAR MNGON NO, ,BDEN PA
LA YANG YOD DE, YANG DAG PAR SMRA BA ZHES BYA BA'I,

PHYIR RO; ,YOD PA LA YANG YOD DE, BDAG JI LTAR GYUR PA BZHIN DU
BRJOD PA'O, ,SEMS CAN LA YANG YOD DE, 'BYUNG PO RNAMS LA DBYIG PA
SPANGS NAS ZHES BYA BA'O, ,'DAS PA RNAMS LA YANG YOD DE, SNGON
BYUNG BA ZHES BYA BA'O, ,MI MA YIN PA LA YANG YOD DE, 'DIR NI
'BYUNG PO GANG

DAG 'ONGS GYUR NA, ,ZHES BYA BA DANG DE BZHIN DU 'BYUNG POS ZIN
TO, ,'BYUNG PO YI CHAD DO ZHES BYA BA'O, ,CUNG ZAD MA RDZOGS PA
LA YANG YOD DE, PHA DANG 'DRA ZHES BYA BA'O, ,'DIR 'BYUNG BA'I
SGRA GANG LA BYA ZHE NA, SA LA SOGS PA LA BLTA STE, 'BYUNG BA
CHEN PO BZHI DAG GO, ,BZHI GANG ZHE NA, SA'I

KHAMS DANG, CHU'I KHAMS DANG, ME'I KHAMS DANG, RLUNG GI KHAMS SO
ZHES BYA BA'I PHYIR RO, ,SKYE DANG BDEN DANG DE BZHIN YOD, ,SEMS
CAN 'DAS DANG MI MA YIN, ,CUNG ZAD LUS DANG SA LA SOGS, ,'BYUNG
BA'I SGRAR NI MKHAS PAS RTOGS, DE DAG NI 'BYUNG BA YANG YIN LA
CHEN PO YANG YIN

BAS 'BYUNG BA CHEN PO DAG GO, ,DE DAG GI CHE BA NI DE LAS GZHAN
PA RGYUR BYAS PA'I GZUGS KYI GNAS YIN PA'I PHYIR RO, ,YANG NA SA
DANG, CHU DANG, ME DANG, RLUNG GI PHUNG PO DE DAG GI SHAS CHE BA
LA BRTEN PA DANG, SDUD PA DANG, SMIN PAR BYED PA DANG, G-YO BA'I
SKABS KYI LAS KYI SA CHEN

POR GNAS PAR 'GYUR BA'I PHYIR RO, ,YANG NA SA CHEN POR GNAS PAR
SNANG BA NYID DO, ,CHU DANG, ME DANG, RLUNG NI 'JIG PA GSUM GYI
TSE CHEN POR GNAS PA NYID DU GSAL TE, 'DI LTAR MES 'JIG PA NA
BSAM GTAN DANG BO'I BAR DU TSIG GO, ,CHUS 'JIG PA NA BSAM GTAN
GNYIS PA'I

@4B BAR DU G-YENGS SO, ,RLUNG GIS 'JIG PA NA BSAM GTAN GSUM PA'I
BAR DU 'JIG GO, ,'BYUNG BA ZHES BYA BA'I DON GANG YIN, 'BYUNG BA
SNA TSOGS 'GRUB PA LA DE DANG DE DAG GI RNAM PAR 'BYUNG BA'I
PHYIR 'BYUNG BA DAG GO, ,YANG NA 'BYUNG BA'I PHYIR 'BYUNG BA STE,
'BYUNG BA YOD PAR BYED PA'I PHYIR

'BYUNG BA DAG PA STE, 'BYUNG BA'I YOD PA RGYA CHER BYED, ,CES BYA
BA'I THA TSIG GO, ,KHAMS ZHES BYA BA'I DON GANG ZHE NA, RANG GI
MTSAN NYID DANG RGYUR BYAS PA'I GZUGS 'DZIN PA'I PHYIR KHAMS SO,
,DE LA SA'I KHAMS GANG ZHE NA, SRA BA NYID DO ZHES BYA BA NI GANG
LUS LA SRA BA YOD PA

GANG YIN PA DE SA'I KHAMS SO, ,CHU'I KHAMS GANG ZHE NA, GSHER BA
NYID DO ZHES BYA BA NI GANG LUS LA GSHER BAR BYED PA'O, ,ME'I
KHAMS GANG ZHE NA, TSA BA NYID DO ZHES BYA BA NI GANG LUS LA DRO
BA NYID YOD PA'O, ,PHYI ROL GYI 'BYUNG BA CHEN PO RNAMS LA YANG
MTSAN NYID DE LTAR BLTA BAR

BYA'O; ,RLUNG GI KHAMS GANG ZHE NA, YANG ZHING G-YO BA NYID DO
ZHES BYA BA LA YANG BA NYID KYIS CHOG GI ,G-YO BA SMOS CI DGOS,
SMRAS PA, RGYUR BYAS PA'I GZUGS KYANG YANG BA ZHES BYA BA'I PHYIR
RO, ,DE LTAR NA G-YO BA NYID CES BYA BAS CHOG MOD, DE LTAR NA
YANG SEMS PA LA YANG

THAL DU 'ONG STE, SEMS PA YANG G-YO BA'I BDAG NYID YIN PA'I PHYIR
RO, ,DE LTA BAS NA GNYI GA GSAL BA'I PHYIR CHOS GANG YANG BA NYID
DU GYUR CING G-YO BA'I BDAG NYID YIN PA NI RLUNG GI KHAMS ZHES
BYA'O, ,G-YO BA NI BSKYOD PA STE, GANG YUL GZHAN DU PHYIN PAR
BYED CES BYA BA'I THA TSIG

GO; ,'O NA LNGA PA NAM MKHA' JI LTAR 'BYUNG PA CHEN PO MA YIN ZHE
NA, 'BYUNG BA'I MTSAN NYID DU MI 'THAD PA'I PHYIR TE, 'BYUNG BA
DAG NI SEMS CAN RNAMS LA PHAN PA DANG, GNOD PA BYED PA YIN NA NAM
MKHA' NI DE LTA BU MA YIN TE, SNOD DANG ZHIG PA LA BYE BRAG MED
PA'I PHYIR RO, ,GZHAN YANG

'BYUNG BA CHEN PO DAG NI SA BON LA SOGS PA'I GNAS SKABS LAS 'GYUR
BA NI MYU GU'I GNAS SKABS KYI RKYEN GYIS DNGOS POR 'GYUR NA, NAM
MKHA' NI RTAG PA'I PHYIR DE LTAR 'GYUR BA MA YIN TE, DNGOS PO
GZHAN SKYED PA MA YIN NO, DE'I PHYIR 'BYUNG BA CHEN PO MA YIN TE,
DE LTA BAS NA

@5A *, ,LUS NI 'BYUNG BA CHEN PO BZHI PO NYID DU 'THAD DO,
,'BYUNG BA CHEN PO DAG BSHAD ZIN TO, ,DE DAG NI PHAN TSUN MED NA
MI 'BYUNG BA NYID DU BLTA STE, JI LTA ZHE NA SHING DANG, RDO LA
SOGS PA LA SDUD PA DANG, ME 'BYUNG BA DANG, 'PHEL BA DANG, LTUNG
BA YOD PAS CHU

DANG ME DANG RLUNG DANG LDAN PAR MNGON NO, ,CHU LA YANG GRU 'DZIN
PA DANG, DRO BA DANG, G-YO BA DMIGS PAS SA DANG ME DANG RLUNG
DANG LDAN PAR MNGON NO, ,ME LCE LA YANG 'DEGS PA DANG, SDUD PA
DANG G-YO BA DMIGS PAS SA DANG CHU DANG, RLUNG DANG LDAN PAR
MNGON NO, ,RLUNG LA YANG

'DEGS PA DANG, GRANG BA DANG TSA BA'I REG PA DMIGS PAS SA DANG
CHU DANG ME DANG LDAN PAR MNGON NO, ,'DIR DPE NI PHYE DANG LAN
TSVA DANG, PHYE MA DANG, SKOM SBYAR BA LTA BUR BLTA BAR BYA'O,
,DA NI RGYUR BYAS PA'I GZUGS BRJOD PAR BYA STE, DE'I PHYIR SMRAS
PA, RGYUR BYAS PA'I GZUGS GANG

ZHE NA ZHES BYA BA STE, DE YANG RNAM PA BCU GCIG NYID DO, ,JI
LTAR ZHE NA, DBANG PO LNGA DANG, YUL LNGA DANG, RNAM PAR RIG BYED
MA YIN PA ZHES BYA BA'O, ,DE LA 'BYUNG BA CHEN PO BZHI NI GZUGS
SKYE BA NA RNAM PA LNGAS RGYUR 'GYUR TE, SKYED PA DANG, GNAS PA
DANG, BRTEN PA DANG, RTON PA

DANG; 'PHEL BAR BYED PA ZHES BYA BA'O, ,DE LA SKYED PA'I RGYU NI
SKYE BA'I RGYU NYID DO, ,DE DAG MED NA MI 'BYUNG BA'I PHYIR RO,
,GNAS KYI RGYU NI RTEN GYI RGYU NYID DE, 'BYUNG BA DAG BOR NA
RGYUR BYAS PA'I GZUGS LOGS SHIG TU YUL NA GNAS PA'I MTHU MED PA'I
PHYIR RO, ,RTEN GYI RGYU NI RJES SU 'JUG

PA'I RGYU NYID DE 'BYUNG BDAG GYUR NA DE LA BRTEN PA RGYUR BYAS
PA'I GZUGS KYANG 'GYUR PA'I PHYIR RO, ,RTON PA'I RGYU NI GNAS
PA'I RGYU STE, 'DRA BAR 'BYUNG BA'I DUS NA 'BYUNG BA RNAMS KYIS
RGYUR BYAS PA'I GZUGS KYI RGYUN MI CHAD PA'I TSUL NI 'DZIN PA'I
PHYIR RO, ,'PHEL BAR BYED PA'I RGYU NI 'PHEL

BA'I DUS NA 'BYUNG BA RNAMS KYIS RGYUR BYAS PA'I GZUGS BRTAS PAR
BYED PA'I PHYIR RO, ,DE LTAR NA 'BYUNG BA CHEN PO BZHI PO DE DAG
NI RNAM PA LNGAS RGYUR BYAS PA'I GZUGS RNAM PA BCU GCIG GI RGYU
YIN NO, ,DE LA MIG GI DBANG PO GANG ZHE NA, YUL KHA DOG GZUGS
DANG BA'O, ,BLTA BAS

@5B NA MIG STE, DBANG BYED PA'I DON NI DBANG PO'I DON TO, ,DE DAG
GANG ZHIG GANG LA DBANG BYED CE NA MIG GI DBANG PO NI MIG GI RNAM
PAR SHES BA MTSUNGS PAR LDAN PA DANG BCAS PA 'BYUNG BA NA DBANG
BYED DO, ,RNA BA'I DBANG PO NI RNA BA'I RNAM PAR SHES PA MTSUNGS
PAR LDAN PA DANG BCAS PA

'BYUNG BA NA DBANG BYED DO, ,DE BZHIN DU SNA DANG LCE DANG LUS
KYI DBANG PO RNAMS KYANG SNA DANG LCE DANG LUS KYI RNAM PAR SHES
PA MTSUNGS PAR LDAN PA DANG BCAS PA 'BYUNG BA NA DBANG BYED DO,
,YUL KHA DOG GZUGS DANG BA ZHES BYA BA NI YUL GZUGS KYI YUL CAN
MIG GI DBANG PO STON TO, ,DBANG

PO DE NI DANG BA'I BDAG NYID DE, GZUGS DANG BA ZHES BYA BA NI MIG
GI 'BRAS BU PHYOGS GSAL BA STE, ZHO GA CHU LTA BU'O, ,GANG YOD NA
MIG GI RNAM PAR SHES PA 'BYUNG GI MED NA MI 'BYUNG BA DE NI MIG
GI DBANG PO GZUGS DANG BA'I BDAG NYID DU RIG PAR BYA'O, ,RNA BA'I
DBANG PO GANG ZHE NA,

YUL SGRA GZUGS DANG BA'O ZHES BYA BA NI, YUL SGRAS YUL CAN RNA
BA'I DBANG PO STON TO, ,DBANG PO DE NI DANG BA'I BDAG NYID DE,
GZUGS DANG BA ZHES BYA BA NI RNA BA'I 'BRUG GI PHYOGS GSAL BA DE
ZHOG CHU DANG BA LTA BU'O, ,GANG YOD NA RNA BA'I RNAM PAR SHES PA
'BYUNG GI MED NA MI 'BYUNG

BA DE NI RNA BA'I DBANG PO'I GZUGS DANG BA'I BDAG NYID DU RIG PAR
BYA'O, ,DE BZHIN DU SNA'I DBANG PO NI SNA'I TSIGS KYI NANG ROL
NA'O, ,LCE'I DBANG PO NI LCE'I DBUS NA SKRA'I RTZE MO TZAM MA
GTOGS SO, ,GZHAN DAG NA RE ZLA BA KHAM PA LTA BU'O ZHE'O, ,LUS
KYI DBANG PO NI THAMS CAD DU

KHYAB PO; ,GAL TE DE LTAN GANG LA LCE'I DBANG PO YOD PA DE LA LUS
KYI DBANG PO YANG YOD DO ZHE NA, GANG GI YUL DRAG PA'O, ,MNYAM
PAR GYUR NA, LCE'I DBANG PO YUL SNGAR 'DZIN TE, ZA 'DOD PAS PHUNG
PO'I RGYUN ZA 'DOD PAR CHUMS PA'I PHYIR RO, ,DBANG PO RNAMS BSHAD
ZIN TO, ,YUL

LNGA BRJOD PAR BYA STE, SMRAS PA, GZUGS GANG ZHE NA, MIG GI YUL
TE, KHA DOG DANG DBYIBS DANG RNAM PAR RIG BYED DO ZHES BYA BA NI
'DIR YUL CAN DBANG POS YUL STON TE, MIG GI DBANG PO'I SPYOD YUL
GYI DON GANG YIN PA DE GZUGS ZHES BYA BA'I THA TSIG GO, ,DE LA
KHA DOG NI RNAM PA

@6A *, ,BZHI STE, SNGON PO DANG, SER PO DANG, DMAR PO DANG, DKAR
PO'O, ,DE'I DBYE BA NI 'DI LTA STE, GRIB MA DANG, NYI MA DANG,
SNANG BA DANG, MUN PA DANG, SPRIN DANG, DU BA DANG, RDUL DANG,
KHUG RNA DANG, NAM MKHA'O, ,DBYIBS NI RNAM PA BRGYAD DE, LHAM PA

DANG; ZLUM PO DANG, MTHO BA DANG, DMA' BA DANG, PHYA LE BA DANG,
PHYA LE BA MA YIN PA DANG, RING PO DANG, THUNG DU'O, ,LHAM PA NI
GRU BZHI PA'O, ,KUN TU DKYIL 'KHOR NI ZLUM PA'O, ,RI LA SOGS PA
NI MTHO BA'O, ,KHRON PA LA SOGS PA NI DMA' BA'O, ,DBYIBS MNYAM PA
NI

PHYA LE BA'O, ,DBYIBS MI MNYAM PA NI PHYA LE BA MA YIN PA'O,
,RING PO DANG THUNG DU NI LTOS PA'O, ,GAL TE LTOS PAS THA DAD
PA'I PHYIR YONGS SU MI 'GRUB PO ZHE NA, LTOS PAS THA DAD PAR MI
RUNG BA MED DE, PHA DANG BU BZHIN NO, ,DPER NA PHA LA LTOS NAS
NAM DU YANG BU PHAR MI 'GYUR,

BU LA LTOS NAS NAM DU YANG PHA BUR MI 'GYUR BA DE BZHIN DU GANG
LA LTOS NAS GANG RING BA DE DE LA LTOS NAS NAM DU YANG THUNG NGUR
MI 'GYUR RO, ,GANG LA LTOS NAS THUNG BA DE DE LA LTOS NAS NAM
YANG RING POR MI 'GYUR TE, RING PO DANG THUNG NGUR 'THAD DO,
,GZUGS BSHAD ZIN TO, ,DA NI SGRA

BRJOD PAR BYA STE, DE SMRAS PA, SGRA GANG ZHE NA, RNA BA'I YUL
STE ZIN PA DANG, MA ZIN PA DANG, GNYIS KA'I STE, 'BYUNG BA CHEN
PO'I RGYU LAS BYUNG BA'O, ,ZIN PA ZHES BYA BA DON GANG ZHE NA,
SEMS DANG SEMS LAS BYUNG BA RNAMS KYIS RTEN GYI DNGOS POR GZUNG
BA STE PHAN PA DANG GNOD PA GNYIS

KYI PHAN TSUN RJES SU 'JUG PA'I PHYIR 'JIG RTEN NA GANG SEMS YOD
PA DE ZIN PA ZHES BRJOD DO, ,DE LTAR ZIN PA'I 'BYUNG BA CHEN PO
RNAMS KYIS BSKYED PA'I SGRA DE ZIN PA'I 'BYUNG BA'I RGYU LAS
BYUNG BA ZHES BYA BA STE, LAG PA DANG NGAG GI SGRA'O, ,MA ZIN
PA'I 'BYUNG BA CHEN PO'I RGYU LAS BYUNG BA NI RLUNG

DANG NAGS TSAL LA SOGS PA'I SGRA'O, ,GNYI GA'I SGRA 'BYUNG BA
CHEN PO'I RGYU LAS BYUNG BA NI LAG PA DANG RNGA LA SOGS PA'I
SGRA'O, ,DE YANG BSHAD PA'I BYE BRAG GIS RNAM PA BZHIR 'GYUR TE,
'JIG RTEN GYI GRAGS PA DANG, YONGS SU BRTAGS PA DANG, GRUB PAS
BSTAN PA DANG, THA SNYAD

@6B BTAGS PA'O, ,'JIG RTEN GYI GRAGS PA NI 'JIG RTEN PA'I BRJOD
PA STE, 'DI LTA STE, BUM PA DANG SNOM BU DANG SHING RTA ZHES BYA
BA LA SOGS PA'O, ,YONGS SU BRTAGS PA NI MU STEGS CAN RNAMS KYIS
BRJOD PA STE, 'DI LTA STE, GTZO BO NI BYED PA ZHES BYA BA LA SOGS
PA'O, ,GRUB

PAS BSTAN PA NI 'PHAGS PAS BSTAN PA STE, 'DU BYED THAMS CAD NI MI
RTAG PA'O ZHES BYA BA LA SOGS PA'O, ,THA SNYAD PA NI 'PHAGS PA
DANG 'PHAGS PA MA YIN PA'I STE, MTHONG BA DANG MA MTHONG BA LA
SOGS PA'I THA SNYAD KYI DBANG DU BYAS PAR RIG PAR BYA'O, ,GRUB
PA'I MTHA' LAS NI,

RNA BA'I YUL 'BYUNG BA CHEN PO BZHI LAS GRUB PA'I GZUGS ZHES
'BYUNG NGO, ,SGRA BSHAD ZIN TO, ,DRI GANG ZHE NA, SNA'I YUL TE
DRI ZHI MA PA DANG, DRI NGA BA DANG, DE LAS GZHAN PA'O, ,DRI ZHIM
PA NI GANG MAN MA NA PHUNG PO'I RGYUN RGYAS PAR 'GYUR BA'O, ,DRI
NGA BA NI GANG BSNAMS NA PHUNG PO'I

RGYUN NYAMS PAR 'GYUR RO, ,DRI MNYAM PA NI GANG DE GNYI GAR MI
'GYUR BA'O, ,DE YANG LHAN CIG SKYES PA DANG SBYAR BA DANG GYUR
BA'O, ,DRI BSHAD ZIN TO, ,RO GANG ZHE NA, LCE'I YUL TE, MNGAR BA
DANG, SKYUR BA DANG, LAN TSVA DANG, TSA BA DANG, KHA BA DANG,
BSKA BA ZHES BYA'O, ,MYANG

BAR BYA BA'I PHYIR RO ZHES BYA BA STE, RO MYANG BA ZHES BYA BA'I
THA TSIG GO, ,DE LA MNGAR BA NI BU RAM DANG, SHA KHA RA LA SOGS
PA'O, ,SKYUR BA NI TSA DANG SKYUR RTZI LA SOGS PA'O, ,LAN TSVA NI
LAN TSVA LNGA'O, ,TSA BA NI TSA BA GSUM MO, ,KHA BA NI PA TO LA'I
LO MA LA SOGS PA'O, ,BSKA BA NI SHING 'DZAM BU'I SHUN PA

LA SOGS PA'O, ,DE YANG YID DU 'ONG BA DANG, YID DU MI 'ONG BA
DANG, GNYI GA MA YIN PA DANG, LHAN CIG SKYES PA DANG, SBYAR BA
DANG GYUR PA'O, ,RO BSHAD ZIN TO, ,REG BYA'I PHYOGS GCIG GANG ZHE
NA, LUS KYI YUL TE, 'BYUNG BA CHEN PO BZHI BZHAG STE, 'JAM PA
DANG,

RTZUB PA DANG, LCI BA DANG, YANG BA DANG, GRANG BA DANG, BKRES PA
DANG, SKOM PA'O ZHES BYA BA LA 'JAM PA NI GNYEN ZHING MNAN PAR
'OS PA STE, PAGS PAS BSHUD NAS DE RTOG PA'I PHYIR RO, ,RTZUB PA
NI RUNG RUD PO STE, REG BYA TZAM DU ZAD CING BZUNG BAS REG PA'I
PHYIR RO, ,

@7A *, ,LCIB DANG YANG BA NI SRANG GIS BCAL BAS DE RTOGS PA'I
PHYIR RO, ,GRANG BA NI RLUNG GI 'DUS TE REG PA'I PHYIR TE, DE NI
DRO BA 'DOD PAR BYED PA'O, ,BKRES PA NI ZA 'DOD PA'O, ,SKOM PA NI
'THUNG 'DOD PA'O, ,GAL TE DE LTA NA BKRES PA DANG, SKOM PA NI
SEMS LAS

BYUNG BA YIN PA'I PHYIR RGYUR BYAS PA'I GZUGS SU MI 'GRUB PO,
,SMRAS PA, RGYU LA 'BRAS BU GDAGS PHYIR TE, ,DPER NA, SANGS RGYAS
RNAMS NI 'BYUNG BA BDE, ,CHOS BSTAN PA YANG BDE BA'O, ,DGE 'DUN
MTHUN PA BDE BA YIN, ,MTHUN PA RNAMS KYI DKA' THUB BDE, ,ZHES BYA
BA LTA BU STE,

'DI LA ME DANG RLUNG GI SHAS CHE STE, ZAS DANG SKOM PA BZHU BA'I
SKABS NAS LUS NYAMS DMA' STE, ME DANG RLUNG ZHES BYA BA'I REG BYA
DE LA BRTEN NAS 'BRAS BUR GYUR PA, GNYEN PO 'DOD PAS BKRES PA
DANG, SKOM PA 'BYUNG STE, RGYU REG BYA DE LA BKRES PA DANG SGOM
PA GDAGS SO, ,DE

LTAR REG BYA RNAM PA BDUN PO 'DI DANG, GONG DU SMOS PA 'BYUNG BA
CHEN PO BZHI DANG 'DI DAG NI BCU GCIG GI BDAG NYID YIN NO, DA NI
RNAM PAR RIG BYED MA YIN PA BRJOD PAR BYA STE, DE SMRAS PA, RNAM
PAR RIG BYED MA YIN PA GANG ZHE NA, RNAM PAR RIG BYED DANG, TING
NGE 'DZIN LAS BYUNG BA'I

GZUGS TE, BSTAN DU MED LA THOGS PA MED PA'O, ,GZUGS DANG BYA BA'I
RANG BZHIN YIN DU ZIN KYANG, RNAM PAR RIG BYED BZHIN DU GZHAN LA
RNAM PAR RIG PAR MI BYED PAS NA, RNAM PAR RIG BYED MA YIN PA'O,
,RNAM PAR RIG BYED LAS BYUNG BA ZHES BYA BA NI RNAM PAR RIG BYED

GNYIS TE, LUS KYI RNAM PAR RIG BYED DANG, NGAG GI RNAM PAR RIG
BYED DO, ,DE YANG DGE BA DANG MI DGE BA STE, DGE PA NI SROG GCOD
PA DANG, MA BYIN PAR LEN PA DANG, 'DOD PAS LOG PAR G-YEM PA DANG,
BRDZUN DU SMRA BA DANG, PHRA MA DANG TSIG 'KHYAL PA DANG, DAG
RTZUB MO

SPANGS PA'I SEMS ZHES BYA'O, ,SEMS NYID LAS YIN TE, BCOM LDAN
'DAS KYIS BKA' STZAL PA, DGE SLONG DAG SEMS PA NI LAS SU NGA
SMRA'O ZHES GSUNGS PA LTA BU'O, ,DES BSKYED PA'I RNAM PAR RIG
BYED MA YIN PA NI DGE BA DAG GO, ,MI DGE BA'I RNAM PAR RIG BYED
NI

@7B SROG GCOD PA NAS TSIG 'KHYAL PA ZHES BYA BA'I BAR GYI SEMS PA
STE, DES BSKYED PA'I RNAM PAR RIG BYED MA YIN PA NI, MI DGE BA
DAG GO, ,TING NGE 'DZIN LAS BYUNG BA'I RNAM PAR RIG BYED MA YIN
PA NI BSAM GTAN BZHIS BSKYED PA'I RNAM PAR RIG BYED MA YIN PA
GANG YIN PA DE NI TING NGE

'DZIN LAS BYUNG BA'O, ,DE LTAR RNAM PAR RIG BYED MA YIN PA 'DI NI
SDOM PA DANG SDOM PA MA YIN PA ZHES BYA BA RGYUR BYAS PA'I GZUGS
YIN TE, LAS KYI BAG CHAGS ZHES BYA BA'I THA TSIG GO, ,RNAM PA DU
MA DE DAG KYANG GZUGS RNAM PA GSUM DU GYUR TE, BSTAN DU YOD LA
THOGS PA

DANG BCAS PA DANG, BSTAN DU MED LA THOGS PA DANG BCAS PA DANG,
BSTAN DU MED LA THOGS PA YANG MED PA'O, ,DE LA BSTAN DU YOD LA
THOGS PA DANG BCAS PA NI KHA DOG DANG DBYIBS DANG, RNAM PAR RIG
BYED DO, ,YUL BSTAN PAS 'DI NI 'DI NA'O, ,PHA BI NI PHA BI NA'O
ZHES

BSTAN DU RUNG BA'I PHYIR RO, ,BSTAN DU MED LA THOGS PA DANG BCAS
PA NI MIG DANG, RNA BA DANG, SNA DANG, LCE DANG, LUS KYI DBANG PO
DANG, SGRA DANG, DRI DANG, RO DANG, REG BYA'O ZHES BYA BA'O,
,BSTAN DU MED LA THOGS PA MED PA NI RNAM PAR RIG BYED MA YIN PA'I
GZUGS SO, ,CI'I PHYIR

RNAM PAR RIG BYED MA YIN PA'I BAR 'DI LA GZUGS KYI PHUNG PO ZHES
BYA ZHE NA GZUGS SU YOD PA'I PHYIR GZUGS TE, BCOM LDAN 'DAS KYIS
BKA' STZAL PA, DGE SLONG DAG GZUGS SU RUNG BA GZUGS SU RUNG BAS
DE'I PHYIR GZUGS NYE BAR LEN PA'I PHUNG PO ZHES BYA'O, ,CIS

GZUGS SU RUNG ZHE NA, GZUGS RNAM PA GNYIS KYIS GZUGS TE REG PAS
GZUGS SU RUNG BA DANG YUL BRTAGS PAS GZUGS SU RUNG BA STE REG PAS
GZUGS SU RUNG BA GANG ZHE NA, LAG PA'I 'DUS TE REG PAS REG PA
DANG, DBYIGS PA'I 'DUS TE REG PA DANG, GRANG BA DANG, TSA BA
DANG,

BKRES PA DANG, SKOM PA DANG, SBRANG BU DANG, SHA SBRANG DANG,
RLUNG DANG, NYI MA DANG, SDIG SPRUL RNAMS KYIS REG NA GNOD PAR
'GYUR BA'O, ,YUL BRTAGS PAS GZUGS SU RUNG BA NI GZUGS 'DI DANG
'DI ZHES BYA BA DANG, GZUGS 'DI LTA BU DANG 'DI LTA BU ZHES BYA
BA STE,

@8A *, ,MNYAM PAR GZHAG PA'I YID DAM, MNYAM BAR MA BZHAG PA'I YID
RTOG PA DANG MTSUNGS PAR LDAN PAS MNGON RTAGS SU 'DZIN PA'O, ,YUL
ZHES BYA BA MNGON SUM DU GYUR PA'I PHYOGS LA 'DI DANG 'DI ZHES
BYA BA DANG, KENG RUS LA SOGS PA SHES BYA'I DNGOS

PO DANG 'DRA BA'I GZUGS BRNYAN LA 'DI LTA BU DANG 'DI LTA BU ZHES
KHA DOG DANG, DBYIBS KYI BYE BRAG GO, ,MNGON RTAGS SU 'DZIN ZHES
BYA BA NI DE BZHIN DU SHES PA'O, ,DE SKAD DU DON GYI SDE TSAN LAS
KYANG GSUNGS TE, GAL TE 'DOD PA TSOL BYED CING, ,'DOD PA SKYES
PA'I LUS CAN DE, ,

'DOD PA DE DAG MA 'BYOR NA, ,ZUG RDU ZUG BZHIN GNOD PAR GYUR,
,ZHES GSUNGS TE, SEMS DANG LDAN PA LA NI GNOD PAR RUNG NA SEMS
MED PA LA NI JI LTAR GNOD PAR RUNG, SMRAS PA, GYUR PA 'BYUNG BA
DAG NA GZHAN DANG GZHAN DU GYUR ZHES BYA BA'I THA TSIG GO, ,GZUGS
KYI

PHUNG PO BSHAD ZIN TO, ,TSOR BA BRJOD PAR BYA STE, DE SMRAS PA,
TSOR BA GANG ZHE NA, MYONG BA RNAM PA GSUM STE, BDE BA DANG, SDUG
BSNGAL BA DANG, SDUG BSNGAL BA YANG MA YIN, BDE BA YANG MA YIN PA
STE ZHES BYA BA NI TSOR BA'I PHUNG PO ZHES BYA BA'I THA TSIG GO,
,RNAM

PA GSUM ZHES BYA BA NI MDOR BSDU NA RNAM PA GSUM ZHES BYA BA'I
THA TSIG GO, ,MYONG BA ZHES BYA BA NI NYAMS SU MYONG BAS NA MYONG
BA'O, ,YANG NA MYONG BAR BYED PAS NA MYONG BA'O, ,BDE BA NI GANG
'GAG NA PHRAD PAR 'DOD PA'O ZHES BYA BA LA BDE BA MYONG BA 'GAG
PA NI MED PAR 'GYUR BA'O, ,

PHRAD PAR 'DOD PA NI MYONG BA 'DOD PA'O, ,SDUG BSNGAL NI GANG
BYUNG NA BRAL BAR 'DOD PA'O ZHES BYA BA LA BRAL BA NI SO SOR GYES
PA'O, ,'DOD PA NI MNGON PAR 'DOD PA'O, ,SDUG BSNGAL BA YANG MA
YIN BDE BA YANG MA YIN PA NI DE GANG BYUNG NA GNYI GAR 'DOD PAR
MI 'GYUR BA'O ZHES BYA

BA NI PHRAD PAR YANG MI 'DOD 'BRAL BAR YANG MI 'DOD CES BYA BA'I
THA TSIG GO, ,TSOR BA NI GNAS DANG RANG BZHIN DANG, GNAS BSDU BA
DANG, KUN NAS NYON MONGS PA DANG, RNAM PAR BYANG BAS RNAM PAR
GZHAG STE, DE LA GNAS NI MIG GI 'DUS TE REG PA LAS BYUNG BA NAS,
YID KYI

@8B 'DUS TE REG PA LAS BYUNG BA'I TSOR BA'I BAR DU'O, ,RANG BZHIN
NI BDE BA DANG, SDUG BSNGAL DANG, SDUG BSNGAL BA YANG MA YIN BDE
BA YANG MA YIN PA'O, ,GNAS BSDU BA NI GZUGS CAN DANG, GZUGS MED
PAR GNAS BSDU BA STE, GZUGS CAN DU GNAS BSDU BA NI RNAM PAR

SHES PA LNGA DANG, MTSUNGS PAR LDAN PA LUS KYI TSOR BA'O, ,GZUGS
MED PAR GNAS BSDU BA NI SEMS KYI TSOR BA STE, YID KYI RNAM PAR
SHES PA DANG MTSUNGS PAR LDAN PA'O, ,KUN NAS NYON MONGS PA NI
ZANG ZING DANG BCAS PA'I TSOR BA DANG, ZHEN PA LA GNAS PA'O,
,ZANG ZING

DANG BCAS PA NI LUS LA SRED PA DANG LDAN PA'O, ,ZHEN PA LA GNAS
PA NI 'DOD PA'I YON TAN LNGA LA SRED PA DANG LDAN PA'O, ,'DOD
PA'I YON TAN LNGA NI GZUGS DANG, SGRA DANG DRI DANG RO DANG REG
BYA ZHES BYA BA'O, ,'DOD PAR BYED PAS 'DOD PAS TE, DON DU GNYER
ZHES BYA BA'I THA TSIG

GO; ,RNAM PAR BYANG BA NI ZANG ZING MED PA DANG, MNGON PAR 'BYUNG
BA LA BRTEN PA STE, ZANG ZING MED PA NI BDAG LA SRED PA DANG BRAL
BA ZHES BYA BA'I THA TSIG GO, ,MNGON PAR 'BYUNG BA LA BRTEN PA
ZHES BYA BA LA MNGON PAR BYUNG BA NI ZAG PA ZAD PA'I LAM MO, ,DE
LA BRTEN PA'I TSOR BA NI

MNGON PAR BYUNG BA LA BRTEN PA'I TSOR BA'O, ,DE YANG MTSAN NYID
CI ZHE NA, MYONG BA'I MTSAN NYID DE, MYONG BA RNAM PA JI LTA BUS
DGE BA DANG, MI DGE BA'I LAS RNAMS KYI 'BRAS BU RNAM PAR SMIN PAR
SO SOR MYONG BA'O, ,JI LTAR SO SOR MYONG ZHE NA, LAS DGE BA RNAMS
KYI 'BRAS BU RNAM

PAR SMIN PA NI BDE BA MYONG BA'O, ,MI DGE BA RNAMS KYI SDUG
BSNGAL MYONG BA'O, ,GNYI GA RNAMS KYI NI 'BRAS BU RNAM PAR SMIN
PA SDUG BSNGAL BA YANG MA YIN BDE BA YANG MA YIN PA STE, DGE BA
DANG MI DGE BA'I LAS RNAMS KYI KUN GZHI RNAM PAR SHES PA JI LTA
BA BZHIN NO, ,TSOR BA'I

PHUNG PO BSHAD ZIN TO, ,TSOR BA'I 'OG TU 'DU SHES BRJOD PAR BYA
STE, DE SMRAS PAR 'DU SHES GANG ZHE NA YUL LA MTSAN MAR 'DZIN
PA'O ZHES BYA BA STE, DMIGS PA LA MTSAN MAR 'DZIN ZHES BYA BA'I
THA TSIG GO, ,DE LA KHA CIG GOL TE, GAL TE 'DU SHES RGOL SA CHAD
DMIGS

@9A *, ,PA LA MTSAN MAR 'DZIN PA YIN NA, MTSAN MA MED PA'I 'DU
SHES DANG, MTSAN MA DANG BCAS PA'I 'DU SHES DANG, CHUNG DU'I 'DU
SHES DANG, RGYA CHEN POR GYUR PA'I 'DU SHES DANG, TSAD MED PA'I
'DU SHES DANG, CI YANG MED PA'I SKYE MCHED KYI 'DU SHES

ZHES BYA BA'I MDO DANG 'GAL LO ZHES ZER RO, ,MTSAN MA MED PA'I
'DU SHES NI THA SNYAD LA MI MKHAS PA DANG, MTSAN MA MED PA'I
DBYINGS LA SNYOMS PAR ZHUGS PA DANG, 'DU SHES MED 'DU SHES MED
MIN LA SNYOMS PAR ZHUGS PA'I 'DU SHES GANG YIN PA'O, ,THA SNYAD
LA MI

MKHAS PA NI MING MA BSLABS PAS GZUGS KYI 'DU SHES NI YOD KYI,
GZUGS SO ZHES BYA BAR NI MI SHES BA STE, DE'I PHYIR MTSAN MA MED
PA'I 'DU SHES ZHES BYA'O, ,MTSAN MA MED PA'I DBYINGS LA SNYOMS
PAR ZHUGS PA NI, GZUGS DANG SGRA DANG DRI DANG RO DANG REG BYA
DANG, MIG LA

SOGS PA DBANG PO LNGA PO THAMS CAD KYI MTSAN MA DANG BRAL BA'O,
,MTSAN MA MED PA MYA NGAN LAS 'DAS PA LA 'DU SHES PA NI MTSAN MA
MED PA'I 'DU SHES SO, ,SRID PA'I RTZE MO LA SNYOMS PAR ZHUGS PA
NI DMIGS PA LA MTSAN MAR MANG DU MI BYED PAS MTSAN MA MED PA'I
'DU SHES

SO; ,MTSAN MA MED PA'I 'DU SHES BSHAD ZIN TO, ,MTSAN MA DANG BCAS
PA'I 'DU SHES NI GANG THA SNYAD LA MKHAS PA'O, ,CHUNG DU'I 'DU
SHES GANG ZHE NA, CHUNG DU'I NI 'DOD PA'I KHAMS TE NGAN PA'I
PHYIR RO, ,DE LA 'DU SHES PA NI CHUNG DU'I 'DU SHES TE, GANG GIS
'DOD

PA'I KHAMS SHES PA'O, ,RGYA CHEN POR GYUR PA'I 'DU SHES GANG ZHE
NA, GANG GI GZUGS KYI KHAMS SHES PA'O, ,'DI LTAR GZUGS KYI KHAMS
NI RGYA CHEN POR GYUR PA STE, DE NI MCHOG YIN PA'I PHYIR RO,
,TSAD MED PA'I 'DU SHES GANG ZHE NA, GANG GIS NAM MKHA' MTHA' YAS
SKYE

MCHED DANG, RNAM SHES MTHA' YAS SKYE MCHED SHES PA STE, DE NYID
MTHA' YAS PA'I PHYIR RO, ,CI YANG MED PA'I 'DU SHES GANG ZHE NA,
GANG GIS CI YANG MED PA'I SKYE MCHED SHES PA'O, ,DE LTA BAS NA
'GAL BA MED DE, CHOS MNGON PA LAS DMIGS PA DANG RNAM PA'I BYE
BRAG 'DZIN

@9B PA'I 'DU SHES ZHES 'BYUNG BA'I PHYIR RO, ,GAL TE DE LTAR 'DU
SHES KYANG YONGS SU GCOD PA'I BDAG NYID YIN NA RNAM PAR SHES PA
DANG 'DI GNYIS BYE BRAG CI YOD, SMRAS PA, BYE BRAG PHYE STE RNAM
PAR SHES PA NI GZUGS LA SOGS PA'I DON TZAM 'DZIN TO, ,'DU SHES NI
YUL DE NYID YONGS SU

BCAD NAS NGES PAR 'DZIN PA STE, 'DI NI BYE BRAG GO, ,'DI'I MTSAN
NYID NI 'DUS TE SHES PAR BYED PA'I MTSAN NYID DE, MTSAN MAR 'DZIN
PA DANG, MNGON RTAGS SU 'DZIN PA CI 'DRA BA BAS JI LTAR MTHONG BA
DANG, THOS PA DANG BYE BRAG PHYED PA DANG, RNAM PAR SHES PA'I DON
THA SNYAD 'DOGS

PA'O; ,MTHONG BA GANG MIG GIS MYONG BA'O, ,THOS PA NI GANG RNA
BAS MYONG BA'O, ,BYE BRAG PHYED PA NI GANG BDAG GIS 'DI LTA BU
DANG 'DI LTA BU ZHES DPYOD PA'O, ,RNAM PAR SHES PA NI BDAG NYID
KYIS MYONG BA'O, ,THA SNYAD 'DOGS PA ZHES BYA BA NI BRJOD PA DAG
GIS GO BAR BYED CES BYA

BA'I THA TSIG GO, ,'DU SHES KYI PHUNG PO BSHAD ZIN TO, ,'DU SHES
KYI PHUNG PO'I 'OG TU 'DU BYED KYI PHUNG PO BRJOD PAR BYE STE,
'DIR SMRAS PA, 'DU BYED RNAMS GANG ZHE NA ZHES BYA BA STE, 'DU
BYED KYI PHUNG PO ZHES BYA BA'I THA TSIG GO, ,TSOR BA DANG 'DU
SHES LAS GZHAN PA SEMS

LAS BYUNG BA'I CHOS RNAMS DANG, SEMS DANG LDAN PA MA YIN PA RNAMS
SO ZHES BYA BA NI TSOR BA YANG SEMS LAS BYUNG BA'I CHOS YIN LA
'DU SHES KYANG SEMS LAS BYUNG BA'I CHOS YIN PAS DE GNYIS BTON TE,
SEMS LAS BYUNG BA'I CHOS GZHAN GANG DAG REG PA DANG, YID LA BYED
PA LA

SOGS PA DANG, THOGS PA LA SOGS PA LDAN PA MA YIN PA JI SNYED PA
DE DAG THAMS CAD 'DU BYED KYI PHUNG PO ZHES BYA BA'I THA TSIG GO,
,GAL TE DE LTAR NA TSOR BA DANG 'DU SHES GNYIS SEMS LAS BYUNG BAR
'DRA BA LAS CI'I PHYIR PHUNG PO RE RES BYAS LA, REG PA DANG YID
LA BYED PA LA

SOGS PA PHUNG PO RE RER MA BYAS, SMRAS PA, TSOR BA DANG 'DU SHES
GNYIS PHUNG PO RE RER SO SOR BYA DGOS TE, CI'I PHYIR ZHE NA,
RTZOD PA'I RTZA BA DANG, 'KHOR BA'I RGYUR 'GYUR BA'I PHYIR RO,
,RTZOD PA'I RTZA BA GNYIS TE, 'DOD PA LA LHAG PAR ZHEN PA DANG,
LTA BA LA LHAG PAR ZHEN PA'O,,

@10A *, ,JI SKAD DU 'DOD PA LA 'DOD CHAGS PA DANG, LHAG PAR ZHEN
PA DANG, RNAM PAR BCING BA DANG, YONGS SU ZHEN PA DANG, KUN TU
'DOD CHAGS PA'I RGYUS KHYIM PA RNAMS DANG KHANG KHYIM PA RNAMS
RTZOD DO, ,LTA BA LA 'DOD CHAGS PA DANG LHAG PAR ZHEN PA DANG,
RNAM PAR

ZHEN PA DANG, RNAM PAR BCING BA DANG, YONGS SU ZHEN PA DANG, KUN
TU 'DOD CHAGS PA'I RGYUS RAB TU BYUNG BA RNAMS DANG, RAB TU BYUNG
BA RNAMS RTZOD DO ZHES GSUNGS PA LTA BU'O, ,DE LA SNGA MA NI TSOR
BAS BSKYED PA'O, ,CIG SHOS NI 'DU SHES KYIS BSKYED PA'O, ,TSOR BA
LA RO MYONG BA'I

DBANG GIS 'DOD PA RNAMS LA MNGON PAR CHAGS SO, ,'DU SHES PHYIN CI
LOG GI GI DBANG GIS BDAG TU LTA BA STE, CHOS SU 'DU SHES PA DANG,
BDAG MED PA LA SOGS PA LA BDAG TU 'DU SHES PA NI LTA BA DE DANG
DE DAG LAS MNGON PAR CHAGS SO, ,TSOR BA LA ZHEN PA DANG, 'DU

SHES PHYIN CI LOG GI DBANG GIS 'KHOR RO ZHES BYA BA NI SRID PA LA
SPYOD PA'I TSOR BA LA ZHEN PA NI TSOR BA'I DBANG GIS 'KHOR RO,
,LTA BA LA SPYOD PA NI 'DU SHES PHYIN CI LOG GI DBANG GIS 'KHOR
RO, ,DE LTAR NA SRED PA LA SBYOR BA'I TSOR BA DANG, LTA BA LA
SPYOD PA'I 'DU SHES NI 'KHOR BA'I RGYUS ZHES BYA BA'O, ,

YANG NA TSOR BA LA ZHEN PA DANG, 'DU SHES PHYIN CI LOG CES BYA BA
NI PHYIN CI LOG RNAM PA BZHI'I 'DU SHES KYIS 'KHOR RO ZHES BYA
BA'I THA TSIG GO, ,DE LTA BAS NA 'DI GNYIS SO SOR PHUNG POR BYA
BAR 'THAD DE, TSOR BA DANG, 'DU SHES LAS GZHAN PA, REG PA DANG
YID LA BYED PA LA SOGS PA

'DU BYED KYI PHUNG PO ZHES BYA NA, GAL TE DE LTA NA NI MDO DANG
'GAL TE BCOM LDAN 'DAS KYIS NI SEMS PA'I TSOGS DRUG LA 'DU BYED
RNAMS TE, MIG GI 'DUS TE REG PA LAS BYUNG BA SEMS PA NAS YID KYI
'DUS TE REG PA LAS BYUNG BA'I SEMS PA'I BAR DU'O ZHES GSUNGS SO,
,DER NI BCOM

LDAN 'DAS KYIS GTZO BOR SEMS PA LA 'DU BYED DU GSUNGS TE, DE NI
SEMS MNGON PAR 'DU BYED PA'I PHYIR GTZO BO ZHES BYA'O, ,JI SKAD
DU DGE BA LA YANG SEMS GTONG NGO ZHES BYA BA LA SOGS PA GSUNGS PA
LTA BU STE, DE BAS NA REG PA LA SOGS PA YANG 'DU BYED KYI PHUNG
PO'I NANG DU 'DUS

@10B PAR 'THAD DO, ,'JIG RTEN NA YANG GTZO BO BSTAN PAR MTHONG
STE, DPER NA RGYAL PO GSHEGS SO ZHES BYA BA LA RGYAL PO 'BA' ZHIG
'ONG BA MA YIN GYIS DE DANG MA BRAL BA'I GLANG PO CHE DANG, RTA
DANG SHING RTA LA SOGS PA YANG 'ONG STE, NYES PA MED DO, ,DE LA
SEMS LAS BYUNG BA'I CHOS RNAMS

KYANG GANG ZHE NA, CHOS GANG DAG SEMS DANG MTSUNGS PAR LDAN PA
RNAMS SO, ,CI'I PHYIR MTSUNGS PAR LDAN ZHE NA, MTSUNGS PA RNAM PA
LDAS MTSUNGS PAR LDAN PA RNAMS TE, GNAS DANG DMIGS PA DANG, RNAM
PA DANG, DUS DANG RDZAS MTSUNGS PA RNAMS KYIS SO, ,DBANG PO LA
GNAS PA'I PHYIR

RO; ,DMIGS PA LA 'DZIN PA'I PHYIR RO, ,DMIGS PA DE NYID KYI RNAM
PA LA 'DZIN PA'I PHYIR TE, SNGON PO LA SOGS PA'I RNAM PAR ZHES
BYA BA'I THA TSIG GO, ,MTSUNGS PAR LHAN CIG DUS GCIG TU 'BYUNG
BA'I PHYIR RO, ,RDZAS MTSUNGS PAR NI THAMS CAD KYANG RDZAS RE
RE'I PHYIR TE, RGYU DE DAG

GIS MTSUNGS PAR LDAN PA YIN NO, ,SEMS NI SEMS GZHAN DANG MTSUNGS
PAR LDAN BA MA YIN TE, MI 'PHRAD PA'I PHYIR RO, ,DE DAG NI REG PA
NAS DPYOD PA'I BAR DU'O, ,DE RNAMS LAS LNGA NI KUN TU 'GRO BA'O,
,LNGA NI YUL SO SOR NGES PA'O, ,BCU GCIG NI DGE BA'O, ,DRUG NI
NYON MONGS

PA'O; ,LHAG MA NI NYE BA'I NYON MONGS PA'O, ,BZHI NI GZHAN DU
YANG 'GYUR BA'O ZHES BYA BA DE LA, LNGA KUN TU 'GRO BA NI TSOR BA
DANG, 'DU SHES DANG, SEMS PA DANG, REG PA DANG, YID LA BYED PA
STE, DE DAG NI SEMS THAMS CAD DANG, DGE BA DANG MI DGE BA DANG,
LUNG DU MA BSTAN PA LA YANG

'BYUNG NGO; ,DE LA SEMS DGE BA NI DAD PA LA SOGS PA DANG MTSUNGS
PAR LDAN PA'O, ,MI DGE BA NI 'DOD CHAGS LA SOGS PA DANG MTSUNGS
PAR LDAN PA'O, ,DE GNYI GA MA YIN PA NI LUNG DU MA BSTAN PA'O,
,YUL SO SOR NGES PA LNGA NI 'DUN PA DANG, MOS PA DANG, DRAN PA
DANG, TING NGE 'DZIN DANG,

SHES RAB STE, MOS PA GANG DU 'BYUNG BA DER GDON MI ZA BAR 'DUN PA
DANG, DRAN PA DANG, TING NGE 'DZIN DANG, SHES RAB KYANG 'BYUNG
BAR 'GYUR TE, DE DAG NI PHAN TSUN MED NA MI 'BYUNG BA'I PHYIR YUL
SO SOR NGES PA ZHES BYA BA'O, ,BCU GCIG DGE BA NI DAD PA NAS RNAM
PAR MI 'TSE BA'I BAR DU'O, ,

@11A *, ,NYON MONGS PA DRUG NI 'DOD CHAGS DANG, KHONG KHRO BA
DANG, NGA RGYAL DANG, MA RIG PA DANG, LTA BA DANG, THE TSOM GYI
MTSAN NYID DO, ,NYE BA'I NYON MONGS PA DAG NI KHRO BA NAS SHES
BZHIN MA YIN PA'I BAR DU'O, ,BZHI NI GZHAN DU YANG 'GYUR RO ZHES
BYA BA NI 'GYOD PA NAS DPYOD PA'I

BAR DU'O, ,GZHAN DU ZHES BYA BA NI DON GANG, SMRAS PA, BZHI PO
'DI DAG NI NYE BA'I NYON MONGS PA 'BA' ZHIG MA YIN TE CI ZHE NA,
DGE BA DANG MI DGE BA DANG, LUNG DU MA BSTAN PA LA YANG 'BYUNG
NGO, ,'DI NI SEMS LAS BYUNG BA RNAMS BSDUS PA STE, MDOR BSDU NA
LNGA BCU RTZA GCIG YOD DO, ,DE LA

REG PA LA SOGS PA NI MTSAN NYID DANG, LAS KYIS BSTAN PAR LTA'O,
,MTSAN NYID NI REG PA GANG ZHE NA, GSUM 'DUS NAS YONGS SU GCAD
PA'O, ,GSUM ZHES BYA BA NI MIG DANG GZUGS DANG RNAM PAR SHES PA
RNAMS SO, ,DA DAG 'DUS NAS SEMS LAS BYUNG BA'I CHOS GANG 'BYUNG
BA DE REG PA LA

SOGS PA STE, DBANG PO'I 'GYUR BA YONGS SU GCOD PA'O, ,TSOR BA'I
RTEN BYED PA'I LAS CAN NO, RNAM PAR SHES PA 'BYUNG NAS BDE BA LA
SOGS PA'I TSOR BA DANG, MTHUN PA DBANG PO'I 'GYUR BA GANG YIN PA
DE REG PA YIN PAR RIG PAR BYA'O, ,YID LA BYED PA GANG ZHE NA,
GANG SEMS KYI 'JUG

PA'O; ,RTZOL BAR BYED PAS 'JUG PA STE, SEMS DANG SEMS LAS BYUNG
BA GTOD CING MA LUS PAR SEMS PA NI YID LA BYED PA'O, ,DMIGS PA LA
SEMS 'DZIN PA'I LAS CAN NO, ,SEMS PA GANG ZHE NA YON TAN DANG,
NYES PA DANG GNYI GA MA YIN PA LA SEMS MNGON PAR 'DU BYED PA NI
YID

KYI LAS SO, ,GANG YOD NA DMIGS PA LA SEMS RNAM PAR SHES PAS GZHOL
BA YIN TE, KHAB LONG GI DBANG GIS LCAGS G-YO BA BZHIN NO, ,GANG
DGE BA DANG MI DGE BA DANG, LUNG DU MA BSTAN PA LA YANG SEMS
GTONG BA NI LAS BSTAN PA'I STE, 'DI LTAR JI LTAR MNGON PAR 'DU
BYED PA BZHIN DU DGE

BA LA SOGS PA'I CHOS RNAMS LA SEMS 'JUG PAR 'GYUR RO, ,KUN TU
'GRO BA LNGA BSHAD ZIN TO, ,'DUN PA GANG ZHE NA, BSAM PA'I DNGOS
PO LA 'DOD PA'O, ,BSAM PA'I DNGOS PO ZHES BYA BA NI GANG 'DOD
PA'I DNGOS PO DE LA LTA BA DANG, NYAN PA LA SOGS PA BYED 'DOD
PA'O, ,BRTZON 'GRUS BRTZON

@11B PA'I RTEN BYED PA'I LAS CAN NO, ,MOS PA GANG ZHE NA, NGES
PA'I DNGOS PO LA DE BZHIN DU 'DZIN PA'O, ,NGES PA'I DNGOS PO ZHES
BYA BA NI PHUNG PO LNGA'I TSOGS TE, JI SKAD DU, GZUGS NI DBU
BRDOS PA 'DRA, ,TSOR BA CHU YI CHU BUR 'DRA, ,'DU SHES SMIG RGYU
LTA BU STE, ,'DU BYED RNAMS NI CHU SHING 'DRA, ,RNAM SHES SGYU

MA LTA BU ZHES, ,NYI MA'I GNYEN GYIS BKA' STZAL TO, ,ZHES GSUNGS
PA LTA BU'O, ,DE LTAR NA MOS PA NI PHUNG PO RNAMS LA MOS PA'O,
,YANG NA DNGOS PO JI LTAR GNAS PA DE BZHIN DU, DE DAG LA MOS PA
NI MOS PA STE, NGES PAR 'DZIN ZHES BYA BA'I THA TSI GA GO, ,MI
'PHROGS PA NYID KYI LAS CAN TE, DE LTAR

NA DE GCES SU BYED PA NI GZHAN GYIS 'PHROGS PAR MI NUS SO, ,DRAN
PA GANG ZHE NA, 'DRIS PA'I DNGOS PO NYID MA BRJED PA STE, SEMS
KYI MNGON PAR BRJOD PA NYID DO, ,'DRIS PA'I DNGOS PO NI SNGON
MYONG BA YIN PAR RIG PAR BYA'O, ,RNAM PAR MI G-YENG BA NYID DU
DRAN PAR DMIGS PA GSAL BAR GYUR NA SEMS

RNAM PAR MI G-YENG BA'I LAS CAN NO, ,TING NGE 'DZIN GANG ZHE NA,
BRTAGS PA'I DNGOS PO LA SEMS RTZE GCIG PA NYID DO, ,BRTAGS PA'I
DNGOS PO ZHES BYA BA NI PHUNG PO NI PHUNG PO LNGA'I TSOGS TE, MI
RTAG PA NYID DANG, SDUG BSNGAL BA NYID DANG, STONG PA NYID DANG,
BDAG MED PA NYID DO, ,DE LA GANG SEMS

RTZE GCIG PA NI RNAM PAR MI G-YENG BA ZHES BYA BA'I THA TSIG GO,
,SHES PA'I RTEN BYED PA'I LAS CAN NO, ,RTEN BYED PA NI MNYAM PAR
GZHAG PA NI YANG DAG PA JI LTA BA BZHIN DU SHES PA'I PHYIR RO,
,SHES RAB GANG ZHE NA, DE DAG NYID LA RAB TU RNAM PAR 'BYED PA
STE, RIGS PA DANG RIGS PA MA YIN PA SKYED PA

DANG GZHAN PA'O, ,BRTAG PA'I DNGOS PO ZHES BYA BA'I PHUNG PO
LNGA'I TSOGS DNGOS PO DE NYID LA CHOS RNAMS RANG GI MTSAN NYID
DANG SPYI'I MTSAN NYID KYIS RAB TU RNAM PAR 'BYED PA'O, ,SOM NYI
ZLOG PA'I LAS CAN TE, SHES RAB KYIS CHOS RAB TU RNAM PAR PHYE NA,
NGES PA RNYED PAS SOM NYI ZLOG GO, ,

RIGS PAS BSKYED PA NI CHOS 'DI PA RNAMS KYI'O, ,RIGS PA MA YIN
PAS BSKYED PA NI GRANGS CAN DANG BYE BRAG PA RNAMS KYI'O, ,GZHAN
PA NI SKYE BAS THOB PA DANG, 'JIG RTEN GYI THA SNYAD SHES PA'O,
,YUL SO SOR NGES PA BSHAD ZIN TO, ,DGE BA BCU GCIG BRJOD PAR BYA
STE, DE DAG SMRAS PA,

@12A *, ,DAD PA GANG ZHE NA, LAS DANG, 'BRAS BU DANG, BDEN PA
DANG, DKON MCHOG LA MNGON PAR YID CHES PA DANG, SEMS DANG PA'O
ZHES BYA BA'O, ,LAS NI RNAM PA GSUM STE, BSOD NAMS DANG BSOD NAMS
MA YIN PA DANG, MI G-YO BA'I MTSAN NYID DO, ,BSOD NAMS NI DGE BA

BCU'I LAS KYI LAM MO, ,BSOD NAMS MA YIN PA NI MI DGE BA BCU'I LAS
KYI LAM STE SBYOR BA DANG, DNGOS GZHI DANG MJUG BSDU BA DANG BCAS
PA'O, ,GZHAN YANG GANG 'DI DAG GIS MA BSDUS PA, GSOD PA DANG,
'CHING BA DANG, GO RAR 'JUG PA DANG, RDEG PA LA SOGS PA'O, ,MI
G-YO BA'I

LAS NI GANG BSAM GTAN BZHI DANG, GZUGS MED PA'I SNYOMS PAR 'JUG
PA BZHI STE LAS 'DI NI RNAM PAR SMIN PA MI G-YO BA'I PHYIR MI
G-YO BA'O, ,'BRAS BU NI RNAM PA BZHI GSUNGS TE, RGYUN TU ZHUGS
PA'I 'BRAS BU DANG, LAN CIG PHYIR 'ONG BA'I 'BRAS BU DANG, PHYIR
MI 'ONG BA'I 'BRAS BU DANG,

DGRA BCOM PA NYID KYI 'BRAS BU'O, ,'DIR 'BRAS BU NI NYON MONGS PA
DANG BRAL BA'O, ,YANG NA LAS DGE BA'I 'BRAS BU NI 'DOD PA'O, ,MI
DGE BA'I 'BRAS BU NI MI 'DOD PA'O, ,'PHAGS PA'I BDEN PA NI BZHI
STE, SDUG BSNGAL BA DANG, KUN 'BYUNG BA DANG, 'GOG PA DANG LAM
MO, ,DE LA SDUG

BSNGAL GYI BDEN PA NI 'BRAS BUR GYUR PA STE, NYE BAR LEN PA'I
PHUNG PO LNGA'O, ,KUN 'BYUNG BA'I BDEN PA NI RGYU STE, SRED PA'I
NYE BAR LEN PA SNGON DU 'GRO BA'I LUS DANG NGAG DANG YID YONGS SU
G-YO BA'O, ,MDOR BSDU NA YANG 'BYUNG BA'I LAS DANG LDAN PA'I NYON
MONGS PA RNAMS SO, ,'KHOR BA'I

PHYOGS KYI DBANG DU BYAS PA'O, ,'GOG PA'I BDEN PA NI 'BRAS BU
STE, 'GOG PA NI NYON MONGS PA DANG BRAL BA'O, ,LAM GYI BDEN PA NI
RGYU STE, BRAL BA DE NYID THOB PAR BYED PA'I THABS ZHES BYA BA'I
THA TSIG GO, ,RNAM PAR BYANG BA'I PHYOGS KYI DBANG DU BYAS PA'O,
,'PHAGS PA'I BDEN PA ZHES BYA

BA'I DON GANG ZHE NA, 'DI DAG 'PHAGS PA RNAMS LA BDEN PA STE, DE
LTA BAS NA 'PHAGS PA'I BDEN BA ZHES MDO NYID LAS GSUNGS SO, ,CI
GZHAN RNAMS LA 'DI DAG BRDZUN NAM 'DI DAG NI THAMS CAD LA YANG
BDEN PA STE, PHYIN CI MA LOG PA'I PHYIR RO, ,'PHAGS PA RNAMS KYIS
NI DE DAG JI LTA BA BZHIN

@12B GZIGS SO, ,GZHAN DAG GIS NI DE LTA MA YIN NO DE LTA BAS NA
DE DAG NI 'PHAGS PA RNAMS LA BDEN PA ZHAS BYA'O, ,'PHAGS PA MA
YIN BA RNAMS LA NI MA YIN TE, PHYIN CI LOG TU MTHONG BA'I PHYIR
RO, ,'PHAGS PAS BDE BAR GANG GSUNGS PA, ,DE NI GZHAN GYI SDUG
BSNGAL RTOGS, ,GZHAN GYIS

BDE BAR GANG SMRAS PA, ,DE NI 'PHAGS PAS SDUG BSNGAL RTOGS, ,ZHES
TSIGS SU BCAD PA'O, ,DE LA PHUNG PO LNGA NI SDUG BSNGAL GSUM GYI
SDUG BSNGAL BA STE, SDUG BSNGAL GYI SDUG BSNGAL NYID DANG, 'GYUR
BA'I SDUG BSNGAL NYID DANG, 'DU BYED KYI SDUG BSNGAL NYID KYIS
SO, ,SEMS CAN DMYAL BA

DANG; DUD 'GRO RNAMS KYI SDUG BSNGAL GYI SDUG BSNGAL NYID DO,
,GZUGS CAN GYI LHA RNAMS DANG MI RNAMS LA NI 'GYUR BA'I SDUG
BSNGAL NYID DO, ,GZUGS MED PA RNAMS LA NI 'DU BYED KYI SDUG
BSNGAL NYID DO, ,'PHAGS PA RNAMS KYIS NI 'DU BYED THAMS CAD 'DU
BYED KYI SDUG BSNGAL NYID KYIS

SDUG BSNGAL BAR GZIGS TE, 'DIR SMRAS PA, LAG MTHIL SPU NYAG GCIG
GZHAG PA, ,MI RNAMS KYIS NI MI RTOGS LA, ,MIG TU SONG NA DE NYID
KYIS, ,MI DGA' BA DANG GNOD BSKYED BZHIN, ,BYIS PA DAG NI LAG
MTHIL 'DRA, ,'DU BYED SDUG BSNGAL SPU MI RTOGS, ,'PHAGS PA

RNAMS NI MIG PAR 'DRA, ,DE YIS SHIN TU YID KYANG 'BYUNG, ,JI LTAR
'PHAGS PA RNAMS NI SRED PA RTZE MO LA YANG SDUG BSNGAL GYI BLO
'JUG PA STE DE LTAR BYIS PA RNAMS NI MTSAMS MED PA'I PHUNG PO
RNAMS LA YANG SDUG BSNGAL GYI BLO YIS MI 'JUG GO, ,DKON MCHOG NI
GSUM STE, SANGS RGYAS DKON

MCHOG DANG, CHOS DKON MCHOG DANG, DGE 'DUN DKON MCHOG GO, ,DE LA
SANGS RGYAS DKON MCHOG NI BAG CHAGS DANG, SGRIB PA THAMS CAD LAS
RNAM PAR GROL BA RNAM PA THAMS CAD DU THAMS CAD THUGS SU CHUD
PA'I BDAG NYID 'BYOR PA THAMS CAD KYI GNAS, RNAM PAR MI RTOG PA'I
YE SHES

KHYAD PAR 'PHAGS PA CHOS KYI SKUR GYUR PA'O, ,DE YANG YON TAN JI
SNYED CIG DANG LDAN PAR RIG PAR BYA ZHE NA, SHIN TU YONGS SU DAG
PA'I TSAD MED PA BZHI DANG, SHIN TU YONGS SU DAG PA'I RNAM PAR
THAR PA BRGYAD DANG, DE BZHIN DU ZIL GYIS GNON PA'I SKYE MCHED
BRGYAD DANG, ZAD PAR GYI SKYE MCHED BCU DANG,

@13A *, ,NYON MONGS PA MED PA DANG, SMON NAS SHES PA DANG, SO SO
YANG DAG PAR RIG PA BZHI DANG, MNGON PAR SHES PA DRUG DANG, SKYES
BU CHEN PO'I MTSAN SUM CU RTZA GNYIS DANG, DPE BYAD BZANG PO
BRGYAD CU DANG, RNAM PA THAMS CAD YONGS SU DAG PA BZHI DANG,
STOBS BCU DANG, MI

'JIGS PA BZHI DANG, BSRUNG BA MED PA BZHI DANG, DRAN PA NYE BAR
GZHAG PA GSUM DANG, BAG CHAGS YANG DAG PAR BCOM PA DANG, BSNYEL
BA MI MNGA' BA'I CHOS CAN DANG, THUGS RJE CHEN PO DANG, SANGS
RGYAS KYI CHOS MA 'DRES PA BCO BRGYAD DANG, RNAM PA THAMS CAD KYI
MCHOG GI YE SHES DANG LDAN

BA STE; YON TAN GYI TSOGS 'DI NI SANGS RGYAS BCOM LDAN 'DAS SO,
,MDOR BSDU NA ZAG PA MED PA'I PHUNG PO LNGA STE, TSUL KHRIMS KYI
PHUNG PO DPAG TU MED PA DANG, DE BZHIN DU TING NGE 'DZIN GYI
PHUNG PO DANG, SHES RAB KYI PHUNG PO DANG, RNAM PAR GROL BA'I
PHUNG PO DANG, RNAM PAR GROL BA'I YE SHES MTHONG BA'I

PHUNG PO DPAG TU MED PA STE, 'DI DAG KYANG GNAS GYUR PA'I MTSAN
NYID DU BLTA BAR BYA'O, ,CHOS NI RNAM PA GSUM STE, BSTAN PA'I
CHOS DANG, LAM GYI CHOS DANG, DON DAM PA'I CHOS SO, ,DE LA BSTAN
PA'I CHOS NI MDO'I SDE DANG, DBYANGS KYIS BSNYAD PA'I SDE LA SOGS
PA'O, ,LAM GYI CHOS NI 'PHAGS

PA'I LAM YAN LAG BRGYAD PA STE, YANG DAG PA'I LTA BA DANG, YANG
DAG PA'I RTOG PA DANG, YANG DAG PA'I NGAG DANG, YANG DAG PA'I LAS
KYI MTHA' DANG, YANG DAG PA'I 'TSO BA DANG, YANG DAG PA'I RTZOL
BA DANG, YANG DAG PA'I DRAN PA DANG, YANG DAG PA'I TING NGE 'DZIN
TO, ,DON DAM PA'I

CHOS NI MYA NGAN LAS 'DAS PA STE, SO SOR BRTAGS PA'I 'GOG PA,
NYON MONGS PA DANG BRAL BA ZHES BYA BA PHUNG PO'I LHAG MA DANG
BCAS PA DANG PHUNG PO'I LHAG MA MED PA LAS DANG NYON MONGS PA
DANG, SKYE BA DANG BRAL BA'I RANG BZHIN NO, ,DGE 'DUN NI 'PHAGS
PA'I SKYES BU GANG ZAG YA BRGYAD DO, RGYUN

DU ZHUGS PA MNGON SUM DU BYA BA'I PHYIR ZHUGS PA DANG, RGYUN DU
ZHUGS PA DANG, LAN CIG PHYIR 'OD BA MNGON SUM DU BYA BA'I PHYIR
ZHUGS PA DANG, LAN CIG PHYIR 'ONG BA DANG, PHYIR MI 'ONG BA MNGON
SUM DU BYA BA'I PHYIR ZHUGS PA DANG, PHYIR MI 'ONG BA DANG DGRA
BCOM PA NYID MNGON SUM DU BYA BA'I PHYIR

@13B ZHUGS PA DANG, DGRA BCOM PA'O, ,DE LA RGYUN DU ZHUGS PA'I
'BRAS BU LA ZHUGS PA NI, MTHONG BA'I LAM LA GNAS PA STE, MTHONG
BA'I LAM NI SKAD CIG MA BCO LNGA LA BYA'O, ,BCU DRUG PA LA NI
'BRAS BU GNAS PA STE, RGYUN DU ZHUGS PA ZHES BYA BA'I THA TSIG
GO, ,RGYUN DU ZHUGS PA ZHES BYA BA'I

DON GANG ZHE NA, LAM NI MYA NGAN LAS 'DAS PA'I RGYUN TE, DE DE
NAS 'GRO BA'I PHYIR RO, ,DE DER ZHUGS SHING PHYIN LA THOB PA'I
PHYIR RGYUN DU ZHUGS PA'O, ,DE NI RNAM PA GNYIS TE, RE LTAR THOGS
NA SRID PA LAN BDUN PA DANG, RIGS NAS RIGS SU SKYE BA'O, ,KUN TU
SBYOR BA BDUN LUS TE, THA MA'I CHA DANG

MTHUN PA NYID DANG, GONG MA'I CHA DANG MTHUN PA LNGA LUS PA'I
PHYIR RO, ,RIGS NAS RIGS SU SKYE BA RNAM PA GNYIS TE, LHA'I RIGS
NAS RIGS SU SKYE BA NI LHA'I NANG DU RIGS LAN GNYIS SAM GSUM
BLANGS NAS YONGS SU MYA NGAN LAS 'DAS PA'O, ,MI'I RIGS NAS RIGS
SU SKYE BA NI GANG MI'I NANG DER

RAM; GLING GZHAN DU YONGS SU MYA NGAN LAS 'DA' BA'O, ,DE NYID
'BRAS BU LA GNAS PA ZHES BYA'O, ,RNAM PA LNGA'I BAR BCOM PA LA
LAN CIG PHYIR 'ONG BA LA ZHUGS PA ZHES BYA'O, ,RNAM PA DAG ZAD PA
NI LAN CIG PHYIR 'ONG BA NYID YIN TE, LAN CIG PHYIR 'ONG BA'I
'BRAS BU LA GNAS PA ZHES BYA BA'I

THA TSIG GO, ,LHA'I NANG DU SONG STE MI'I 'JIG RTEN DU LAN CIG
PHYIR 'ONG BA DANG LAN CIG PHYIR MI 'ONG PHAN CHAD SKYE BA MED
PA'I PHYIR TE, DE NYID 'BRAS BU LA GNAS PA'O, ,NYES CHA BDUN DANG
BRGYAD ZAD PA PHYIR MI 'ONG BA'I 'BRAS BU LA ZHUGS PA ZHES BYA'O,
,DE NYID BAR CHAD GCIG CES BYA STE, TSE GCIG

LAS PA'I PHYIR RO, ,GSUM PA'I 'BRAS BU LA ZHUGS PA ZHES BYA BA'I
THA TSIG GO, ,DE DGU PA ZAD PAS PHYIR MI 'ONG BA RNAM PA DGU ZAD
PAS PHYIR MI 'ONG BAR BA LTA'O, ,'DOD PA'I KHAMS SU PHYIR MI 'ONG
BA'I PHYIR PHYIR MI 'ONG BA ZHES BRJOD DO, ,SRID RTZE'I BAR CHA
BRGYAD ZAD PA DGRA BCOM PA NYID

LA ZHUGS PA STE, PHYIR MI 'ONG BA DE NYID BSAM GTAN DANG PO'I
RNAM PA GCIG LA 'DOD CHAGS DANG BRAL BAR GYUR BA NAS SRID PA'I
RTZE MO'I BAR GYI BRGYAD SPANGS PA NI DGRA BCOM PA NYID LA ZHUGS
PA YIN NO, ,DGU PA'I BAR CHAD MED PA'I LAM LA YANG DGRA BCOM PA
NYID LA ZHUGS PA NYID LA BLTA'O, ,BAR

@14A *, ,CHAD MED PA'I LAM DE NI RDO RJE LTA BU'I TING NGE 'DZIN
ZHES BYA STE, BAG LA NYAL BA THAMS CAD SHIGS PA'I PHYIR RO, ,RDO
RJE LTA BU'I TING NGE 'DZIN GYI 'OG TU PHYI MA RNAM PAR GROL BA'I
LAM STE, DE NYID ZAD PA SHES PA'O, ,ZAG PA THAMS CAD ZAD PA THOB
PA DANG, LHAN CIG SKYES PA'I PHYIR

DE ZAD PA'I SHES PA STE, THOG MAR MI SLOB PA YIN NO, ,DGRA BCOM
PA DANG DGRA BCOM PA NYID KYI 'BRAS BU THOB PA YANG YIN NO,
,'BRAS BU GZHAN THOB PAR BYA BA'I PHYIR BSLAB PA MED PAS MI SLOB
PA'O, ,BDAG DANG GZHAN GYI DON BYED PAR 'OS PA DANG, 'DOD CHAGS
DANG BCAS PA THAMS CAD KYIS

MCHOD PAR 'OS PA'I PHYIR DGRA BCOM PA ZHES BYA'O, ,DE LTAR MDOR
BSDU NA SKYES BU GANG ZAG BRGYAD PO DE DAG NI DGE 'DUN NO, ,LAS
DAD 'BRAS BU DANG, BDEN PA DANG, DKON MCHOG DE DAG LA MNGON PAR
YID CHES PA NI DAD PA STE, DAD PA DANG 'DOD PA'O, ,'DUN PA'I RTEN
BYED PA'I LAS CAN NO, ,

DAD PA BSHAD ZIN TO, ,NGO TSA SHES PA GANG ZHE NA, BDAG GAM CHOS
KYI DBANG DU BYAS TE, KHA NA MA THO BAS 'DZEM PA'O, ,BDAG NYID
GYI DBANG DU BYAS PA NI, BDAG RIGS KYI BU YIN NA JI LTAR SDIG PA
BYA SNYAM PA'O, ,CHOS KYI DBANG DU BYED PA NI NGAN 'GROS 'JIGS
PA'I RGYUS BDAG NYID KHA NA MA THO BAS

'DZEM PA'O, ,KHA NA MA THO BA ZHES BYA BA NI DAM PA RNAMS KYIS
SMAD PA'I PHYIR SDIG PA'O, ,'DZEM PA NI SDIG PA MI BYED PA'O,
,NYES PAR SPYOD PA LEGS PAR SDOM PA'I RTEN BYED PA'I LAS CAN NO,
,KHREL YOD PA GANG ZHE NA, 'JIG RTEN PA'I DBANG DU BYAS TE, KHA
NA MA THO BAS 'DZEM PA'O, ,MED PA

DANG PHA ROL GYIS BYAS PAS 'JIGS PA'I PHYIR PHA ROL LA SDIG PAS
'DZEM PA'O, ,DE NYID KYI LAS CAN NO, ,MA CHAGS PA GANG ZHE NA,
CHAGS PA'I GNYEN PO STE, ,YID BYUNG ZHING MI LEN PA'O, ,CHAGS PA
ZHES BYA BA NI SRID PA DANG SRID PA'I YO BYAD RNAMS LA KUN TU
CHAGS PA GANG YIN PA'O, ,DE'I

GNYEN PO NI MA CHAGS PA STE, SRID PA DANG SRID PA'I YO BYAD RNAMS
LA KUN TU CHAGS PA MED CES BYA BA'I THA TSIG GO, ,YID BYUNG BA NI
'KHOR BA'I NYES DMIGS YONGS SU SHES PA'O, ,NYES PAR SPYOD PA LA
MI 'JUG PA'I RTEN DU BYED PA'I LAS CAN NO, ,ZHE SDANG MED PA GANG
ZHE NA, ZHE SDANG GI GNYEN

@14B PO STE BYAMS PA'O, ,SEMS CAN RNAMS LA RNAM BA KUN NAS MNAR
SEMS MED CES BYA BA'I THA TSIG GO, ,NYES PAR SPYOD PA LA MI 'JUG
PA'I RTEN BYED PA'I LAS CAN NO, ,GTI MUG MED PA GANG ZHE NA, GTI
MUG GI GNYEN PO STE, YANG DAG PA LA YANG DAG PAR RTOGS PA'O, ,GTI
MUG NI MI SHES

PA'O, ,YANG DAG PA NI MDOR BSDU NA 'PHAGS PA'I BDEN PA BZHI'O,
,RGYAS PAR BYA NA RTEN CING 'BREL BAR 'BYUNG BA YAN LAG BCU GNYIS
PA'O, ,DE RTOGS PA NI SHES PA'O, ,RNAM PAR SMIN PA'I RTOGS PA NI
SKYE BAS THOB PA'I SHES PA'O, ,THOS PA LAS BYUNG BA DANG BSAMS PA
LAS BYUNG BA NI

LUNG LAS SO, ,BSGOMS PA LAS BYUNG BA NI THOB PA LAS SO, ,SO SOR
BRTAGS PA ZHES BYA STE, SHES RAB DANG BRTZON 'GRUS DANG LDAN PAR
YANG BLTA'O, ,NYES PAR SPYOD PA LA MI 'JUG PA'I RTEN BYED PA'I
LAS CAN NO, ,BRTZON 'GRUS GANG ZHE NA, LE LO'I GNYEN PO STE, DGE
BA LA SEMS

MNGON PAR SPRO PA'O, ,GO CHA DANG, SBYOR BA DANG, MA ZHUM PA NYID
DANG, MI LDOG PA DANG, CHOG PAR MI 'DZIN PA'O, ,DGE BA'I PHYOGS
YONGS SU RDZOGS PAR BYED PA DANG, YONGS SU GRUB PA'I LAS CAN NO,
,SHIN TU SBYANGS PA GANG ZHE NA, GNAS NGAN LEN GYI GNYEN PO STE,
LUS DANG SEMS LAS SU

RUNG BA NYID DO, ,GNAS DAN LEN NI MI DGE BA BCU'I LAS KYI LAM
STE, DE DAG SHIN TU SBYANGS PA'O, ,SGRIB PA THAMS CAD SEL BA'I
LAS CAN NO, ,SGRIB PA THAMS CAD SEL BA NI DE'I DBANG GIS GNAS
GYUR BAR BLTA BA'O, ,BAG YOD PA GANG ZHE NA, BAG MED PA'I GNYEN
PO STE, MA CHAGS PA

NAS BRTZON 'GRUS KYI BAR DE DAG LA GNAS NAS MI DGE BA'I CHOS
SPONG ZHING DGE BA'I CHOS RNAMS KYANG BSGOMS PA'O, ,BAG MED PA NI
CHAGS PA DANG, ZHE SDANG DANG, GTI MUG DANG, LE LO ZHES BYA BA'O,
,DE'I GNYEN PO NI BAG YOD PA STE, MA CHAGS PA DANG, ZHE SDANG MED
PA DANG, GTI MUG

MED PA DANG, BRTZON 'GRUS DANG CHOS BZHI PO DE DAG LA GNAS TE, MI
DGE BA'I CHOS RNAMS SPONG BA'O, ,DE DAG NI ZAG PA DANG BCAS PA'I
CHOS RNAMS TE, 'DIR NI ZAG PA RNAMS DANG, ZAG PA'I GNAS YUL RNAMS
YIN PAR RIG PAR BYA'O, ,DE'I GNYEN PO DGE BA'I CHOS RNAMS KYANG

@15A *, ,BSGOMS PA NI MA CHAGS PA DANG, ZHE SDANG MED PA DANG,
GTI MUG MED PA DANG, BRTZON 'GRUS KYI MTSAN NYID CES BYA BA'I THA
TSIG STE, DE DAG LA BAG YOD PA GDAGS SO, ,'JIG RTEN PA DANG 'JIG
RTEN LAS 'DAS PA'I PHUN SUM TSOGS PA THAMS CAD YONGS SU RDZOGS
PA'I LAS

CAN NO, ,BTANG SNYOMS GANG ZHE NA, MA CHAGS PA NAS BRTZON 'GRUS
KYI BAR DE DAG NYID LA GNAS SHING, SEMS MNYAM PA NYID DANG, SEMS
RNAL DU 'DUG PA NYID DANG, SEMS LHUN GYIS GRUB PA YANG THOB PA
STE, GANG GIS NYON MONGS PA CAN GYI CHOS RNAMS BSAL NAS NYON
MONGS PA CAN MED PAR

GNAS PA YIN NO, ,MA CHAGS PA DANG, ZHE SDANG MED PA DANG, GTI MUG
MED PA DANG, BRTZON 'GRUS KYI MTSAN NYID KYI CHOS DE DAG NYID KYI
GNAS SKABS GZHAN LA BTANG SNYOMS ZHES BYA STE, 'DI LTAR BTANG
SNYOMS DANG LDAN PA'I SEMS LA BYID BA LA SOGS PA'I MI MNYAM PA
MED PAS 'DIR SEMS MNYAM

PA NYID DO, ,DE'I 'OG TU MNGON PAR 'DU BYED PA MED PAR 'JUG PAS
RNAL DU 'JUG PA'O, ,DE'I 'OG TU KUN NAS NYON MONGS PA'I DOGS PA
MED PAS LHUN GYIS GRUB PAR GNAS PA ZHES BYA'O, ,DE NI NYON MONGS
PA DANG NYE BA'I NYON MONGS PA THAMS CAD KYI SKABS MI PHYED PA'I
RTEN BYED PA'I LAS CAN NO, ,RNAM PAR

MI 'TSE BA GANG ZHEN, RNAM PAR 'TSE BA'I GNYEN PO STE, SNYING RJE
BA'O, ,RNAM PAR 'TSE BA NI SEMS CAN LA RNAM PAR THO 'TSAMS PA
STE, DE'I GNYEN POR GYUR PA ZHE SDANG MED PA'I CHA CAN SNYING RJE
BA'I SEMS NYID DO, ,RNAM PAR THO MI 'TSAMS PA'I LAS CAN NO, RNAM
PAR MI 'TSE BA YANG ZHE SDANG MED PA LAS

GUD NA MED PAS BTAGS PA'I YOD PAR RIG PAR BYA'O, ,DGE BA RNAMS
BSHAD ZIN TO, ,NYON MONGS PA DRUG BRJOD PAR BYA STE, DE DAG SMRAS
PA, 'DOD CHAGS GANG ZHEN, NYE BAR LEN PA'I PHYUNG PO LNGA LA ZHEN
PA DANG, LHAG PAR CHAGS PA'O, ,NYE BAR LEN PA LAS BYUNG BA'I
PHYIR NYE BAR LEN PA'I PHUNG PO RNAMS

TE; RTZVA DANG SOG MA'I ME BZHIN NO, ,DE DAG LAS NYE BAR LEN PA
RNAMS 'BYUNG BAS NYE BAR LEN PA'I PHUNG PO RNAMS TE, ME TOG DANG
'BRAS BU'I SHING BA ZHIN NO, ,NYE BAR LEN PA LA RAG LAS PAS RGYAL
PO'I MI BZHIN NO, ,DE'I PHYIR NYE BAR LEN PA'I PHUNG PO GANG YIN
PA DE DAG NI PHUNG PO RNAMS KYANG

@15B YIN LA; PHUNG PO GANG YIN PA DE DAG NI GDON MI ZA BAR NYE
BAR LEN PA'I PHUNG PO MA YIN PAR 'GRUB PA STE, DGRA BCOM PA'I
PHUNG PO RNAMS NI ZAG PA MED PA'O, ,DE LTA BU'I RANG BZHIN CAN DE
DAG LA CHAGS PA NI KHAMS GSUM PA'I RJES SU CHAGS PA ZHES BYA BA'I
THA TSIG GO, ,SDUG BSNGAL KUN

BSKYED PA'I LAS CAN NO, ,SRID PA'I DBANG GIS NYE BAR LEN PA'I
PHUNG PO 'GRUB PA'I PHYIR RO, ,KHONG KHRO BA GANG ZHEN, SEMS CAN
RNAMS LA KUN NAS MNAR SEMS PA'O, ,THOGS PA DANG 'DRA BAS KHONG
KHRO BA'O, ,PHUNG PO LNGA'I TSOGS KYI RGYUN LA SEMS CAN ZHES
BTAGS TE, SEMS CAN DE DAG

LA KUN NAS MNAR SEMS PA'O, ,JI SKAD DU BDAG LA GNOD PA BYAS SO
BYED DO, ,BYED PAR 'GYUR RO ZHES KUN NAS MNAR SEMS 'BYUNG STE,
RAB TU 'KHRUG GO, ,GANG BDAG GI MDZA' BO DE LA GNOD PAR BYAS SO,
,BYED DO BYED PAR 'GYUR RO ZHES KUN NAS MNAR SEMS 'BYUNG STE, RAB
TU 'KHRUG

GO; ,GANG BDAG GI MI MDZA' BA DE'I DON BYAS SO, ,DON BYED DO,
,DON BYED PAR 'GYUR RO ZHES KUN NAS MNAR SEMS 'BYUNG STE, RAB TU
'KHRUG GO ZHES GSUNGS PA LTA BU'O, ,BDE BA LA REG BAR MI GNAS PA
DANG NYE BAR SPYOD PA'I RTEN BYED PA'I LAS CAN NO, ,REG PAR MI
GNAS PA NI

KUN NAS MNAR SEMS KYI SEMS DANG LDAN PA DANG SDUG BSNGAL BAR GNAS
PA'I PHYIR RO, ,NGA RGYAL GANG ZHE NA, NGA RGYAL RNAM PA BDUN TE,
NGA RGYAL DANG, CHE BA'I NGA RGYAL DANG, NGA RGYAL LAS KYANG NGA
RGYAL DANG, NGA'O SNYAM PA'I NGA RGYAL DANG, MNGON PA'I NGA RGYAL
DANG, CUNG ZAD SNYAM PA'I NGA RGYAL DANG,

LOG PA'I NGA RGYAL LO, ,NGA RGYAL THAMS CAD KYI MTSAN NYID NI
'JIG TSOGS LA LTA BA LA BRTEN NAS SEMS KHENGS PAR NGA RGYAL THAMS
CAD KYI MTSAN NYID BYE BRAG MED DO, ,MI GUS PA 'BYUNG BA'I RTEN
BYED PA'I LAS CAN NO, ,MI GUS PA NI BLA MA RNAMS DANG YON TAN CAN
RNAMS LA 'GYING BA'O, ,BYE BRAG

GI MCHAN NYID KYI DBANG DU BYAS TE SMRAS PA, NGA RGYAL GANG ZHE
NA, CHUNG BA BAS KYANG BDAG CHE BA'AM, MTSUNGS PA DANG MTSUNGS SO
SNYAM DU SEMS KHENGS PA GANG YIN BA'O ZHES BYA'O, ,BDAG CHE SNYAM
PA'AM, MTSUNGS PA LA MTSUNGS SO SNYAM PA GNYI GAR SEMS KHENGS PA
YANG NGA RGYAL LO, ,CHE BA'I

@16A *, ,NGA RGYAL GANG ZHE NA, MTSUNGS PA BAS BDAG CHA BA'AM,
CHE BA DANG MTSUNGS SO SNYAM DU SEMS KHENGS PA GANG YIN PA'O,
,'DIR YANG MTSUNGS PA BAS BDAG KHYAD PAR DU 'PHAGS PA'AM, MTSUNGS
SO SNYAM PA GNYI GAR SEMS KHENGS PA YANG CHE BA'I NGA RGYAL LO,
,NGA

RGYAL LAS KYANG NGA RGYAL GANG ZHE NA, CHE BABS KYANG BDAG CHE'O
SNYAM PA'I SEMS KHENGS PA GANG YIN BA'O, ,DGE BSNYEN PAS NI DGE
TSUL CHE NA, DGE BSNYEN DE 'DI SNYAM DU DGE TSUL BAS KYANG BDAG
KHYAD PAR DU 'PHAGS SO SNYAM DU SEMS KHENGS BAR BYED PA 'DI NI
NGA RGYAL LAS KYANG NGA RGYAL

ZHES BYA'O, ,NGA'O SNYAM PA'I NGA RGYAL GANG ZHE NA, NYE BAR LEN
PA'I PHUNG PO LNGA PO RNAMS LA BDAG GAM BDAG GIR YANG DAG PAR
RJES SU LTA BA'I SEMS KHENGS PA GANG YIN PA'O, ,GZUGS LA SOGS PA
LA 'DUN PA DANG, 'DOD CHAGS NI NYE BAR LEN PA STE, DE LA 'DUN PAS
NI MA 'ONGS PA'I LUS

'DOD PA'I SGO NAS LEN TE, DES MA 'ONGS PA'I PHUNG PO 'GRUB PO,
,'DOD CHAGS KYIS NI DA LTAR GYI LUS LA LHAG PAR ZHEN PA'I SGO NAS
LEN TE, DES DA LTAR GYI PHUNG PO MI 'DOR RO, ,DE LTA BAS NA 'DI
GNYIS NI NYE BAR LEN PA ZHES BYA'O, ,DE DAG DANG LDAN PA NI PHUNG
PO RNAMS TE, DE LTAR BDAG MED

PA'I PHUNG PO DE DAG LA BDAG YOD DO SNYAM DU RLOM SEMS PA'AM,
BDAG GI PHUNG PO'O SNYAM DU SEMS PA DE NI NGA'O SNYAM PA'I NGA
RGYAL LO, ,MNGON PA'I NGA RGYAL GANG ZHE NA, GONG MA'I KHYAD PAR
THOB PAR BYA BA MA THOB PAR BDAG GIS THOB BO SNYAM DU SEMS KHENGS
PA GANG YIN PA'O, ,GONG MA'I KHYAD PAR THOB

BAR BYA BA NI 'BRAS BU DANG, BSAM GTAN DANG, SNYOMS PAR 'JUG PA
ZHES BYA BA LA SOGS PA'O, ,DE MA THOB PAR BDAG GIS BRTZAL 'BAD DE
THOB BO SNYAM DU SEMS KHENGS PA GANG YIN PA'O, ,JI SKAD DU BCOM
LDAN 'DAS KYIS MI'I CHOS BLA MA NI LTUNG BAR 'GYUR TE, MNGON BA'I
NGA RGYAL NI MA GTOGS SO

ZHES GSUNGS PA LTA BU'O, ,CUNG ZAD SNYAM PA'I NGA RGYAL GANG ZHE
NA, KHYAD CHES 'PHAGS PA BAS BDAG CUNG ZAD CIG GIS CHUNG NGO
SNYAM DU SEMS KHENGS PA GANG YIN PA'O, ,MTSUNGS PA'AM, LHAG SNYAM
PA'I NGA RGYAL DU RUNG NA GANG BDAG CHUNG SNYAM PA DE JI LTAR NGA
RGYAL DU 'GYUR, SMRAS PA, 'JIG

@16B RTEN NA DNGOS PO NGAN PA LA YANG KHENGS PA MTHONG STE, NGA
NI RGYAL BO'I MI YIN GYI NGA MI PHAL BA NI MA YIN NO SNYAM PA'O,
,LOG PA'I NGA RGYAL GANG ZHE NA, YON TAN MA YIN PA DANG LDAN PA
LA BDAG YON TAN DANG LDAN NO SNYAM DU SEMS KHENGS PA GANG YIN
PA'O, ,LOG PA'I NGA RGYAL ZHES BYA BA NI BRDZUN PA'I NGA RGYAL
LO, ,

YON TAN MA YIN PA DANG LDAN PA ZHES BYA BA NI YON TAN DANG LDAN
PA MA YIN PA STE, YON TAN DANG LDAN PA MA YIN BA DE LA MI DGAG
PA'O, ,YON TAN NI SBYIN PA DANG, TSUL KHRIMS LA SOGS PA STE, DE
DAG BDAG LA MED BZHIN DU BDAG TSUL KHRIMS DANG LDAN NO, ,YON TAN
DANG LDAN NO SNYAM DU GANG SEMS KHENGS

PA NI LOG PA'I NGA RGYAL LO, ,MA RIG PA GANG ZHE NA, LAS DANG
'BRAS BU DANG BDEN PA DANG, DKON MCHOG RNAMS MI SHES PA STE,
KHENG DU MI CHUD PA DANG, MNGON PAR MI RTOGS PA DANG, MUN PA
DANG, KUN TU GTI MUG PA DANG, MUN NAG CES BYA BA 'DI DAG NI MA
RIG PA'I RNAM GRANGS SU GTOGS PA'O, ,

LAS NI RNAM PA GSUM STE BSOD NAMS DANG BSOD NAMS MA YIN PA DANG,
MI G-YO BA'I MTSAN NYID DO, ,'BRAS BU NI RNAM PA BZHI STE, RGYUN
DU ZHUGS PA LA SOGS PA'O, ,BDEN PA NI BZHI STE SDUG BSNGAL LA
SOGS PA'O, ,DKON MCHOG NI GSUM STE, DE DAG MI SHES PA NI MA RIG
PA'O, ,LHAN

CIG SKYES PA NI MA 'DRES PA'O, ,KUN TU BRTAGS PA NI 'DOD CHAGS LA
SOGS PA DANG MTSUNGS PAR LDAN PA'O, ,YANG NA KUN TU BRTAGS PA NA
BYE BRAG PA LA SOGS PA RNAMS KYI'O, ,LOG PAR NGES PA DANG, THE
TSOM DANG, KUN NAS NYON MONGS PA 'BYUNG BA'I BRTEN BYED PA'I LAS
CAN NO, ,LOG PAR NGES PA NI PHYIN

CI LOG TU SHES PA'O, ,THE TSOM NI NEM NUR RO, ,NYON MONGS PA
'BYUNG BA NI, 'DOD CHAGS LA SOGS PA LA KUN TU SPYOD PA'O, ,DE'I
RTEN BYED PA NI NYON MONGS PA THAMS CAD 'BYUNG BAR RIG PAR BYA'O,
'DOD PA NA SPYOD PA'I 'DOD CHAGS DANG, KHONG KHRO BA DANG, 'DOD
PA NA SPYOD PA'I MA RIG PA DE DAG NI MI

DGE BA'I RTZA BA GSUM STE, CHAGS PA DANG, ZHE SDANG DANG, GTI MUG
MI DGE BA'I RTZA BA'O, ,LTA BA GANG ZHE NA, LTA BA LNGA STE, 'JIG
TSOGS LA LTA BA DANG, MTHAR 'DZIN PAR LTA BA DANG, LOG PAR LTA BA
DANG, LTA BA MCHOG TU 'DZIN PA DANG, TSUL KHRIMS DANG BRTUL ZHUGS
MCHOG TU 'DZIN PA'O, ,

@17A *, ,'JIG TSOGS LA LTA BA GANG ZHE NA, NYE BAR LEN PA'I PHUNG
PO RNAMS LA BDAG GAM BDAG GIR YANG DAG PAR RJES SU LTA BA'I SHES
RAB NYON MONGS PA CAN GANG YIN PA'O ZHES BYA BA NI 'JIG PAR 'GYUR
BAS 'JIG PA'O, ,BSAGS PAS TSOGS TE, 'JIG TSOGS NI MANG PA'O, ,DE
LA

LTA BA NI BDAG PHUNG PO LAS GUD NA YOD PA DANG, PHUNG PO RNAMS NI
BDAG GI YIN PAR LTA BA'O, ,CI'I PHYIR DE SKAD BSHAD, SMRAS PA,
'JIG CES BYA BA NI RTAG PA'I 'DU SHES SPANG BAR BYA BA'I PHYIR
RO, ,TSOGS ZHES BYA BA NI GCIG PA'I 'DU SHES SPANG PA'I PHYIR TE,
'DIR NI MI RTAG PA 'DUS PA

YIN PAS 'DI LA BDAG MED DO ZHES BSTAN PA'O, ,LTA BAR GYUR PA
THAMS CAD KYI RTEN BYED PA'I LAS CAN NO, ,MTHAR 'DZIN PAR LTA BA
GANG ZHE NA, DE NYID KYI DBANG DU BYAS NAS RTAG PA'AM CHAD PAR
YANG DAG PAR RJES SU LTA BA'I SHES RAB NYON MONGS PA CAN GANG YIN
PA'O, ,'JIG TSOGS LA LTA

BA'I DBANG DU BYAS ZHES BYA BA NI BDAG POR BYAS PA'O, ,RTAG PA
ZHES BYA BA NI MTHA' STE, BDAG THAMS CAD DU SONG BA DANG, RTAG PA
DANG, GTZO BO ZHES BYA BA LA SOGS PA'O, ,LUS RNAMS NI RTZVA DANG
'JIM PA LTA BU STE, 'DI NI RTAG PA'I MTHA' CAN GYI MTHAR 'DZIN
PAR LTA BA'O, ,CHAD PA'I BDAG NYID NI NANG

NA BYED PA'I SKYES BU YOD PA DE SHI PHAN CHAD MED DE, DPER NA BUM
PA CHAG NAS YANG MI 'BYUNG BA BZHIN NO, ,DBU MA'I LAM GYIS NGES
PAR BYUNG BA'I BAR DU GCOD PA'I LAS CAN NO, ,LOG PAR LTA BA GANG
ZHE NA, RGYU'AM 'BRAS BU'AM BYED PA LA SKUR BA 'DEBS PA DANG, YOD
PA'I DNGOS PO 'JIG PA'I

SHES RAB NYON MONGS PA CAN GANG YIN PA'O, ,RGYU NI LAS DANG NYON
MONGS PA'O, ,DE DAG KYANG YAN LAG LNGAR 'GYUR TE, NYON MONGS PA
NI MA RIG PA DANG, SRID PA DANG LEN PA'O, ,LAS NI 'DU BYED DANG
SRID PA'O, ,YANG NA 'DIR KUN GZHI RNAM PAR SHES PA LA GNAS PA'I
BAG CHAGS TE, JI SKAD

DU BCOM LDAN 'DAS KYIS KUN DGA' BO LAS KYI RNAM PAR SMIN PA GANG
MA 'ONGS PA NA 'BRAS BU 'BYIN NUS PA DE YANG SRID PA ZHES BYA'O
ZHES GSUNGS PA LTA BU'O, ,'DI LA SKUR PA 'DEBS PA NI RGYU LA SKUR
PA 'DEBS PA'O, ,'BRAS BU LA YAN LAG BDUN TE, RNAM PAR SHES PA
DANG, MING DANG

@17B GZUGS DANG, SKYE MCHED DRUG DANG, REG PA DANG, TSOR BA DANG,
SKYE BA DANG, RGA SHI ZHES BYA BA RNAMS SO, ,'DI LA SKUR BA 'DEBS
PA NI 'BRAS BU LA SKUR PA 'DEBS PA'O, ,YANG NA MDOR BSDU NA LEGS
PAR SPYAD PA YANG MED NYES PAR SPYAD PA YANG MED DO ZHES BYA BA
'DI NI RGYU LA SKUR

PA 'DEBS PA'O, ,LEGS PAR SPYAD PA DANG NYES PAR SPYAD PA'I LAS
RNAMS KYI 'BRAS BU RNAM PAR SMIN PA MED DO ZHES BYA BA NI 'BRAS
BU LA SKUR BA 'DEBS PA'O, ,'JIG RTEN 'DI NI MED DO, ,'JIG RTEN
PHA ROL MED DO, ,PHA MED DO, ,MA MED DO, ,SEMS CAN 'BYUNG BA MED
DO ZHES BYA BA NI BYED

PA LA SKUR BA 'DEBS PA'O, ,'JIG RTEN GZHAN DU 'GRO BA DANG, 'ONG
BA'I BYED PA DANG, SA BON 'DEBS PA'I BYED PA DANG, NYING MTSAMS
SBYOR BA'I BYED PA LA SKUR BA 'DEBS PA'I PHYIR RO, ,'JIG RTEN NA
DGRA BCOM PA MED DO ZHES BYA BA LA SOGS PA NI YOD PA'I DNGOS PO
'JIG PA'O, ,

DGE BA'I RTZA BA RGYUN GCOD PA'I LAS CAN DANG, MI DGE BA'I RTZA
BA DAM DU 'DZIN PA'I LAS CAN DANG, MI DGE BA LA 'JUG PA'I LAS CAN
DANG, DGE BA LA MI 'JUG PA'I LAS CAN NO, ,LTA BA MCHOG TU 'DZIN
PA GANG ZHE NA, LTA BA RNAM PA GSUM PO DE DAG NYID DANG, DE'I
GNAS PHUNG PO RNAMS

LA MCHOG DANG, GTZO BO DANG, KHYAD PAR DU 'PHAGS PA DANG, DAM PAR
YANG DAG PAR RJES SU LTA BA'I SHES RAB NYON MONGS PA CAN GANG YIN
PA'O ZHES BYA BA LA, LTA BA RNAM PA GSUM BZHES BYA BA NI 'JIG
TSOGS LA LTA BA DANG, LOG PAR LTA BA DANG MTHAR 'DZIN PAR LTA
BA'O, ,DE'I GNAS PHUNG PO

ZHES BYA BA NI LTA BA'I GNAS ZHES BYA BA'I THA TSIG GO, ,MCHOG
DANG, GTZO BO DANG, KHYAD PAR DU 'PHAGS PA DANG, DAM PAR SHES RAB
KYIS YANG DAG PAR RJES SU MTHONG ZHES BYA BA'I THA TSIG GO, ,SHES
RAB NYON MONGS PA CAN ZHES BYA BA NI NYON MONGS PA DANG LDAN ZHES
BYA BA'I THA TSIG GO, ,LTA BA NGAN

PA LA MNGON PAR ZHE NA PA'I RTEN BYED PA'I LAS CAN NO, ,TSUL
KHRIMS DANG BRTUL ZHUGS MCHOG TU 'DZIN PA GANG ZHE NA, TSUL
KHRIMS DANG BRTUL ZHUGS DANG, DE'I GNAS PHUNG PO RNAMS LA 'DAG PA
DANG, GROL BA DANG, NGES PAR 'BYIN PA YANG DAG PAR RJES SU LTA
BA'I SHES RAB NYON

@18A *, ,MONGS BA CAN GANG YIN PA'O ZHES BYA BA NI TSUL KHRIMS
DANG BRTUL ZHUGS NI LTA BA NGAN BA SNGON DU SONG BAR RIG PAR
BYA'O, ,TSUL KHRIMS NI BDUN SPANGS PA'O, ,BRTUL ZHUGS NI KHYI
DANG BA LANG GI BRTUL ZHUGS DANG, DBYU GU RTZE GSUM PA DANG MGO
'BREG PA LA SOGS

BA DANG; GRANGS CAN GYI RNAL 'BYOR SHES PA LA SOGS PA NI, THAR
PA'I LAM GYI RGYU MA YIN, DBANG PHYUG CHEN PO DANG, SKYE DGU'I
BDAG PO DANG, ME DANG CHUR 'JUG PA LA SOGS PA NI MTHO RIS KYI
RGYU MA YIN NA DE DAG LA RGYUR LTA BA'O, ,DE'I GNAS PHUNG PO
RNAMS ZHES BYA BA NI TSUL KHRIMS

LA SOGS PA'I GNAS ZHES BYA BA'I THA TSIG GO, ,'DAG PA ZHES BYA BA
NI GONG DU SMOS PA DES 'DAG BAR 'GYUR ZHES BYA BA'I THA TSIG GO,
,GROL BA ZHES BYA BA NI THABS 'DIS NYON MONGS PA RNAMS LAS GROL
BAR 'GYUR BA'O, ,NGES PAR 'BYIN PA ZHES BYA BA NI 'KHOR BA LAS
BYUNG BA ZHES BYA BA'I THA TSIG

GO; ,NGAL BA 'BRAS BU MED PA'I RTEN BYED PA'I LAS CAN TE, NGAL BA
'BRAS BU MED PA NI NGES NGES PAR MI 'BYUNG BA'I PHYIR RO, ,THE
TSOM GANG ZHE NA, BDEN PA LA SOGS PA LA YANG YID GNYIS ZA BA'O
ZHES BYA BA LA SOGS PA SMOS PA NI LAS DANG 'BRAS BU DANG, BDEN PA
DANG, DKON MCHOG

RNAMS LA SBYAR RO, ,DE DAG LA YOD DAM MED CES YID GNYIS SU 'GYUR
ZHES BYA BA'I THA TSIG GO, ,DGE BA'I PHYOGS LA MI 'JUG PA'I RTEN
BYED PA'I LAS CAN NO, ,DES DGE BA'I PHYOGS LA MI 'JUG PA STE,
NGES PA MA RNYED PAS BAR SKABS NAS MI RTZOM PA'I PHYIR RO, ,NYON
MONGS PA DE DAG LAS LHAN

CIG SKYES PA NI DU, KUN TU BRTAGS PA NI DU ZHE NA, SMRAS PA, LTA
BA 'OG MA GSUM DANG, THE TSOM NI KUN TU BRTAGS PA'O ZHES BYA BA
NI LOG PAR LTA BA DANG, LTA BA MCHOG TU 'DZIN PA DANG, TSUL
KHRIMS DANG BRTUL ZHUGS MCHOG TU 'DZIN PA DANG, THE TSOM STE, DE
DAG NI KUN TU BRTAGS

PA NYID DO, ,LHAG MA NI LHAN CIG SKYES PA DANG KUN TU BRTAGS PA'O
ZHES BYA BA NI 'DOD CHAGS DANG, KHONG KHRO BA DANG, NGA RGYAL
DANG MA RIG PA DANG, 'JIG TSOGS LA LTA BA DANG MTHAR 'DZIN PAR
LTA BA DANG SBYAR RO, 'DI DAG GI RNAM GRANGS NI BAG LA NYAL BA
DANG, KUN NAS DKRIS PA DANG,

@18B NYON MONGS PA DANG, ZAG PA DANG BCAS PA DANG, RNYOG PA DANG,
CHU BO DANG, SBYOR BA DANG, YON PO DANG, BSKUS BA ZHES BYA BA LA
SOGS PA'O, ,NYON MONGS PA RNAMS BSHAD ZIN TO, ,NYE BA'I NYON
MONGS PA RNAMS BRJOD PAR BYA STE, DE DAG SMRAS PA, KHRO BA GANG
ZHE NA, ,

'PHRAL DU GNOD PAR BYED PA LA GNAS TE, GANG SEMS KYIS KUN NAS
MNAR SEMS PA'O ZHES BYA BA LA, 'PHRAL DU ZHES BYA BA NI DA LTAR
BYUNG BA STE, DE LA GNOD BAR BYED PA'I RGYU DE LA KHONG KHRO BA'I
CHAR GTOGS PA'I SEMS KYIS KUN NAS MNAR SEMS PA'O, ,DBYIG PA DANG,
RDEG PA DANG,

MTSON GYIS 'DEBS PA LA SOGS PA NYES PA RTZOM PA'I RTEN BYED PA'I
LAS CAN NO, ,KHRO BA LA SOGS PA YANG KHONG KHRO BA LA SOGS PA LAS
GUD NA MED PA'I PHYIR BRTAGS PA'O, ,KHON DU 'DZIN PA GANG ZHE NA,
MDUD PAR 'DZIN PA'O, KHROS PA'I 'OG TU KHONG KHRO BA'I CHAR GTOGS
PA NYID MDUD

PAR 'DZIN PA MI GTONG BA'O, ,MI BZOD PA'I RTEN BYED PA'I LAS CAN
TE, MI BZOD PA NI DANG DU MI LEN PA'O, ,'CHAB PA GANG ZHE NA,
BDAG GI KHA NA MA THO BA MA KHYUD PA'O, ,YANG DAG BAR BSKUL BA NA
GTI MUG GI CHAR GTOGS PAS KHA NA MA THO BA MKHYUD PA'O, ,'GYOD
PAS REG PAR MI

GNAS BA'I RTEN BYED PA'I LAS CAN NO, ,'DI NI CHOS NYID DE KHA NA
MA THOB 'CHAB NA 'GYOD PAR 'GYUR TE, DES NA REG PAR MI GNAS SO,
,'TSIG PA GANG ZHE NA, TSIG BRLANG POS ZHER 'DEBS PA NYID DO ZHES
BYA BA NI KHRO BA DANG KHON DU 'DZIN PA SNGON DU 'GRO BA'O, ,SEMS
KYIS KUN NAS MNAR

SEMS PA STE, TSIG BRLANG BO NI GTUM TSIG GO, ,NGAG RTZUB MO'I
RTEN BYED PA'I LAS BYED PA'I LAS CAN DANG, BSOD NAMS MA YIN PA
SKYES PA 'BYIN PA'I LAS CAN DANG, REG BAR MI GNAS PA 'BYIN BA'I
LAS CAN NO, ,GTUM TSIG DANG, DAG RTZUB MO DE NI PHAN TSUN MTSANG
LA

'DEBS PA'I TSUL GYIS MNGON SUM DU SMRA BA STE, 'DI NYID 'TSIGS
PA'O, ,PHRAG DOG GANG ZHE NA, GZHAN GYI PHUN SUM TSOGS PA LA SEMS
KHONG NAS 'KHRUGS PA'O, ,GZHAN DAG GI PHUN SUM TSOGS PA NI GZHAN
GYI PHUN SUM TSOGS PA STE, GZHAN GYI PHUN SUM TSOGS PA DE LA
RNYED PA

@19A *, ,NYID DANG, BKUR STI LA LHAG PAR CHAGS PAS MI BZOD PAR
BYAS PA'I SEMS KYIS KHONG NAS 'KHRUGS PA'O, ,YID MI BDE BAS REG
PAR MI GNAS PA'I LAS CAN NO, ,SER SNA GANG ZHE NA, SBYIN PA DANG,
MI MTHUN PA'I SEMS KYIS KUN TU 'DZIN PA'O, ,GANG GIS RGYUD LAS MA
'GRO ZHIG,

CES BYA BA NI SER SNA STE, RNYED PA DANG BKUR STI LA LHAG PAR
CHAGS PA NYID KYIS 'DOD CHAGS KYI CHAR GTOGS PA'I SEMS KYI YO
BYAD RNAMS KUN TU 'DZIN PA'O, ,DE NYID SBYIN PA DANG MI MTHUN
PA'O, ,YO BYAD BSNYUNGS PA MA YIN PA'I RTEN BYED PA'I LAS CAN TE,
YO BYAD BSNYUNGS PA MA YIN PA NI SER SNAS

MI KHOM PA'I YO BYAD RNAMS SOGS PAR RIG PAR BYA'O, ,SGYU GANG ZHE
NA, GZHAN LA SLU BA'I YANG DAG PA MA YIN PA'I DON STON PA'O,
,RNYED PA DANG BKUR STI LA CHAGS PA NYID KYIS 'DOD CHAGS DANG GTI
MUG GI CHAR GTOGS PAS YANG DAG PA MA YIN PA'I DON STON PA STE,
LOG PAR 'TSO BA'I

RTEN BYED PA'I LAS CAN NO, ,G-YO GANG ZHE NA, BDAG GI NYES PA
BCAB PA'I LAS THABS BZUNG STE, SEMS GYA GYU'O ZHES BYA BA LA RANG
GI NYES PA RNAMS NI RANG GI SKYON TE, RNYED BA DANG BKUR STI LA
CHAGS BAS DE DAG BCAB PAR 'DOD NAS 'DOD CHAGS DANG, ZHE SDANG
DANG, GTI MUG GI CHAR

GTOGS PAS NYES PA BYUNG BA DE NGOS MI ZIN PAR GZHAN NAS GZHAN DU
BRGYUD PAR RIG BAR BYA'O, ,YANG DAG PA'I GDAMS GANG THOB PA'I BAR
DU GCOD PA'I LAS BYAS TE, BDAG YANG DAG PA JI LTA BA BZHIN MA
SMRAS PAS GDAMS DAG GI 'OS MA YIN PA'I PHYIR RO, ,RGYAGS PA GANG
ZHE NA,

BDAG GI PHUN SUM TSOGS PA LA CHAGS BA'I RAB TU DGA' BA STE, SEMS
YONGS SU 'DZIN PA'O, ,DE NI RNAM PA DU MA STE, RIGS DANG, STOBS
DANG, GZUGS DANG, YID GZHUNGS PA DANG, BLO DANG, LONGS SPYOD
DANG, DBANG PHYUG LA SOGS PAR RIG PAR BYA'O, ,BDAG GI PHUN SUM

TSOGS PA ZHES BYA BA NI ZAG PA DANG BCAS PA'I PHUN SUM TSOGS PA
GANG YANG RUNG BA'O, ,CHAGS PA'I RAB TU DGA' BA ZHES BYA BA NI
DGA' BA'I YID BDE BA STE, NYON MONGS PA CAN GYA DGA' BA'I BYE
BRAG 'DOD CHAGS KYI CHAR GTOGS PA'O, ,YONGS SU 'DZIN PA ZHES BYA
BA NI DGE PA'I RTZA BA THAMS CAD SEL

@19B BA'O; ,NYON MONGS PA DANG NYE BA'I NYON MONGS PA THAMS CAD
KYI RTEN BYED PA'I LAS CAN NO, ,RNAM PAR 'TSE BA GANG ZHE NA,
SEMS CAN RNAMS LA THO 'TSAMS PA'O ZHES BYA BA NI KHONG KHRO BA'I
CHAR GTOGS PA, SNYING BRTZE BA MED PA SNYING RJE BA MED PA'O,
,SEMS CAN RNAMS LA RNAM PAR THO 'TSAMS PA NI THAL

LCAG DANG KHUR TSUR GYIS BRDEG PA LA SOGS PA BYED PA STE, 'DI NI
DE'I LAS CAN NO, ,NGO TSA BA MED PA GANG ZHE NA, KHA NA MA THO
BAS BDAG LA MI 'DZEM PA'O, ,NGO TSA BA MI SHES BA NI NGO TSA MED
PA STE, NGO TSA SHES PA DANG MI MTHUN PA'I CHOS SO, ,NGO TSA SHES
PA NI 'DOD CHAGS DANG ZHE SDANG DANG GTI MUG GI CHAR

GTOGS PA'O, ,KHA NA MA THO BAS BDAG LA MI 'DZEMS PA'O ZHES BYA BA
LA BDAG LA ZHES BYA BA NI RANG LA'O, ,KHA NA MA THO BA NI SDIG
PA'O, ,DES MI 'DZOM PA NI SDIG LA BYED CES BYA BA'I THA TSIG GO,
,NYON MONGS PA DANG NYE BA'I NYON MONGS BA THAMS CAD KYI GROGS
BYED PA'I LAS CAN NO, ,KHREL

MED PA GANG ZHE NA, KHA NA MA THO BAS GZHAN LA MI 'DZEM PA'O,
,KHREL MED PAS NI KHREL YOD PA MA YIN TE, KHREL YOD PA DANG, MI
MTHUN PA'I CHOS NI KHREL MED BA'O, ,KHA NA MA THO BAS GZHAN LA MI
'DZEM PA ZHES BYA BA NI GZHAN NAM GZHAN RNAMS LA MI 'DZEM PAR
SDIG PA BYED PA'O, ,

NYON MONGS PA DANG NYE BA'I NYON MONGS PA THAMS CAD KYI GROGS
BYED PA'I LAS CAN NO, ,RMUGS PA GANG ZHE NA, SEMS LAS SU MI RUNG
BA STE BLONG BA NYID DO ZHES BYA BA LA, GTI MUG GI CHAR GTOGS PAS
SEMS LAS SU MI RUNG BA'O, ,RMUGS PA NI NYON MONGS PA DANG NYE
BA'I NYON

MONGS PA THAMS CAD KYI GROGS BYED PA'I LAS CAN NO, ,RGOD PA GANG
ZHE NA, SEMS RNAM PAR MA ZHI BA'O ZHES BYA BA NI SDUG PA'I MTSAN
MA'I RJES SU 'BRANG BA STE, 'DOD CHAGS KYI CHAR GTOGS PAS SEMS
RNAM PAR MA ZHI BA'O, ,SDUG PA'I MTSAN MA'I RJES SU 'BRANG BA NI
'DOD CHAGS DANG MTHUN

BA STE; SNGON DGOD PA DANG, RTZE RTZE BRJES SU DRAN PA'I PHYIR
SEMS RNAM PAR MA ZHI BAR RIG PAR BYA STE, ZHI GNAS KYI BAR DU
GCOD PA'I LAS CAN NO, ,MA DAD PA GANG ZHE NA, LAS DANG 'BRAS BU
DANG, BDEN PA DANG, DKON MCHOG RNAMS LA YID MI CHES PA DANG, SEMS
MA DANG BA STE, DAD PA'I

@20A *, ,MI MTHUN PA'I PHYOGS SO, ,GONG DU SMOS PA'I LAS DANG
'BRAS BU DANG BDEN PA DANG, DKON MCHOG LA SOGS PA LA YID MI CHES
PA STE, DE NI SEMS MA DANG BA'O, ,YID MI CHES PA NI MI 'DOD PA
STE, DAD BA'I MI MTHUN PA'I PHYOGS SO, ,LE LO'I RTEN BYED PA'I
LAS CAN NO, ,DANG

PA MED NA SBYOR BAR 'DUN PA MED BA'I PHYIR RO, ,LE LO GANG ZHE
NA, DGE BA LA SEMS MNGON PAR SPRO BA MED PA STE, BRTZON 'GRUS KYI
MI MTHUN PA'I PHYOGS SO ZHES BYA BA LA, DGE BA LA SEMS DAD PA LA
SOGS PA DANG MTSUNGS PAR LDAN PA DE LA SEMS MI SPRO BA STE, NYAL
BA DANG, SNYES PA DANG, 'PHRES

PA'I BSOD NYAMS LA BRTEN NAS, GTI MUG GI CHAR GTOGS PA BRTZON
'GRUS KYI MI MTHUN PA'I PHYOGS SO, ,DGE BA'I PHYOGS LA SBYOR BA'I
BAR DU GCOD PA'I LAS CAN NO, ,BAG MED PA GANG ZHE NA, CHAGS PA
DANG ZHE SDANG DANG, GTI MUG DANG LE LO GANG YIN PA DE DAG GIS
NYON MONGS PA LAS

SEMS MI BSRUNG BA DANG, DGE BA MI BSGOM PA'O, ,BAG MED PA NI 'DIR
CHOS BZHI STE, CHAGS PA DANG, ZHE SDANG DANG, GTI MUG DANG, LE LO
ZHES BYA BA'O, ,DE DAG GIS ZIL GYIS NON NA NYON MONGS PA RNAMS
LAS SEMS 'DOD CHAGS DANG BRAL BAR MI BYED PA'O, ,DE DAG LA GNAS

PA NI MA CHAGS PA LA SOGS PA'I DGE BA'I RTZA BA SGOM PAR MI BYED
PA'O, ,MI DGE BA 'PHEL BA DANG, DGE BA YONGS SU 'GRIB PA'I RTEN
BYED BA'I LAS CAN NO, ,BRJED NGAS BA GANG ZHE NA, DRAN PA NYON
MONGS PA CAN TE, DGE BA MI GSAL BA'O, ,DRAN PA NYON MONGS PA CAN
ZHES BYA BA

NI NYON MONGS PA DANG MTSUNGS BAR LDAN PA'O, ,DGE BA MI GSAL BA
ZHES BYA BA NI YANG DAG PA'I GDAMS NGAG BRJED CES BYA BA'I THA
TSIG GO, ,RNAM PAR G-YENG BA'I RTEN BYED PA'I LAS CAN NO, ,RNAM
PAR G-YENG BA GANG ZHE NA, 'DOD CHAGS DANG, ZHE SDANG DANG, GTI
MUG GI SHAS KYIS 'DOD

PA'I YON TAN LNGA PO DAG LA GANG SEMS RNAM PAR 'PHRO BA'O, ,DE
YANG RANG BZHIN GYIS SEMS RNAM PAR G-YENG BA DANG, PHYI ROL DU
RNAM PAR G-YENG BA DANG, NANG GI RNAM PAR G-YENG BA DANG, MTSAN
MA'I RNAM PAR G-YENG BA DANG, GNAS NGAN LEN GYIS RNAM PAR G-YENG
BA DANG, YID LA BYED PA'I RNAM

@20B PAR G-YENG BA'O; ,RANG BZHIN GYIS RNAM PAR G-YENG BA NI RNAM
PAR SHES PA'I TSOGS LNGA STE, DE DAG NI RANG BZHIN GYIS NANG DU
MNYAM PAR GZHOG MI NUS PA'I PHYIR RO, ,PHYI ROL DU RNAM PAR
G-YENG BA NI DGE BA LA ZHUGS PA NA 'DOD PA'I YON TAN LNGA LA SEMS
RNAM PAR 'PHRO BA STE, THOS PA LA

SOGS PA DGE BA LA SBYOR BA NA, DMIGS PA DE LAS PHYI ROL DU 'DOD
PA'I YON TAN LNGA LA SEMS 'GRO BAR RIG BAR BYA'O, ,NANG GI RNAM
PAR G-YENG BA NI DGE BA LA ZHUGS PA'I TSE BYING BA DANG, RGOD PA
DANG, RO MYONG BAR BYED PA STE, TING NGE 'DZIN LA ZHUGS PA'I TSE
BYING BA DANG, RGOD PA DANG,

RO MYONG BAR BYED PA'O, ,TING NGE 'DZIN DU LTUNG BA'I PHYIR NYES
PA'O, ,MTSAN MA'I RNAM PAR G-YENG BA GANG ZHE NA, PHA ROL YID
CHES PAR BYA BA SNGON DU BTANG NAS DGE BA LA SBYOR BA STE, GZHAN
GYIS BDAG LA YON TAN DANG LDAN PAR YID CHES PAR 'GYUR RO SNYAM
PA'O, ,DE'I MTSAN MA NI DE'I RGYU

STE; DGE BA LA ZHUGS PA DGE BA LAS YONGS SU NYAMS PAR RIG PAR
BYA'O, ,GNAS NGAN LEN GYIS RNAM PAR G-YENG BA GANG ZHE NA, NGAR
'DZIN PA DANG, NGA YIR 'DZIN PA DANG, NGA'O SNYAM PA'I NGA RGYAL
GYI PHYOGS KYI GNAS NGAN LEN LA BRTEN NAS, DGE BA LA ZHUGS PA'I
TSOR BA

'BYUNG ZHING, BYUNG BA RNAMS LA NGA ZHES BYA BA DANG, NGA YIR
ZHES BYA BAR 'DZIN TE, 'DREN MAR 'BYUNG ZHING MTSAN MAR BYED
PA'O, ,YID LA BYED PA'I RNAM PAR G-YENG BA GANG ZHE NA, TING NGE
'DZIN GZHAN NAM, THEG PA GZHAN LA SNYOMS PAR 'JUG PA'AM, GNAS PAR
BYED PA NA RNAM PAR 'PHRO BAR

BYED PA GANG YIN PA'O, ,'DOD CHAGS DANG BRAL BA'I BAR DU GCOD
PA'I LAS CAN NO, ,SHES BZHIN MA YIN PA GANG ZHE NA, NYON MONGS PA
DANG MTSUNGS PAR LDAN PA'I SHES RAB STE, DES LUS DANG, NGAG DANG,
YID KYI SPYOD PA LA MI SHES BZHIN DU 'JUG PA'O ZHES BYA BA LA LUS
DANG,

DAG DANG, YID KYI SPYOD PA LA MI SHES PA NI 'GRO BA DANG LDOG PA
LA SOGS PA LA LEGS PAR SO SOR MA BRTAGS PAR 'JUG PAR RIG PAR
BYA'O, ,LTUNG BA'I RTEN BYED PA'I LAS CAN NO, DE LTAR BYA BA
DANG, MI BYA BA MI SHES PAS NYES PA 'BYUNG NGO, ,NYE BA'I NYON
MONGS PA RNAMS BSHAD ZIN TO, ,

@21A *, ,BZHI GZHAN DU YANG 'GYUR RO ZHES SMOS PA LA, 'GYOD PA
GANG ZHE NA, YID LA GCAGS PA'O ZHES BYA BA NI SMAD PAR BYAS PA
STE, NGAN PA BYAS PA'I DNGOS PO ZHES BYA BA'I THA TSIG GO, ,NGAN
PA GANG BYAS PA'I DE 'DIR SBYAR TE, YID LA GCAGS PA NI MA YIN NO,
,'DIR NI

YID LA GCAGS PA LA 'GYOD PA ZHES BYA STE, DE LA DMIGS PA'I PHYIR
RO, ,DPER NA STONG PA NYID LA DMIGS PA'I SEMS RNAM PAR DAG PA LA
RNAM PAR THAR PA ZHES BYA BA LTA BU'O, ,YANG NA 'BRAS BU LA RGYU
GDAGS PA STE, 'DI LA 'GYOD PA'I 'BRAS BU NI YID LA GCAGS PA'O,
,DE GNYI GA

YANG GNYI GA'I RTEN TE, DGE BA DANG MI DGE BA SO SO'I, GANG DGE
BA MA BYAS PAS 'GYOD PA DE NI DGE BA'I RTEN NO, ,GANG MI DGE BA
BYAS PAS 'GYOD PA DE YANG DGE BA'I RTEN NO, ,DE BZHIN DU MI DGE
BA GNYI GA'I RTEN DE BZLOG PA'O, ,GANG MI DGE BA MA BYAS PAS
'GYOD PA DE NI MI DGE BA'I RTEN TO, ,

DGE BA BYAS PAS 'GYOD PA DE YANG MI DGE BA'I RTEN TO, SEMS GNAS
PA'I BAR DU GCOD PA'I LAS CAN NO, ,GNYID GANG ZHE NA, 'JUG PA
RANG DBANG MED PAR SEMS SDUD PA'O, ,GNYID KYI RGYU LA BRTEN NAS
GTI MUG GI CHAR GTOGS PA SEMS LAS BYUNG BA'I CHOS KYI SEMS RANG
DBANG

MED PA SKYED DO, ,RANG DBANG MED PA DE NI SEMS MNGON PAR SDUD PA
STE, DGE BA DANG MI DGE BA DANG, LUNG DU MA BSTAN PA DANG, DUS
DANG DUM MA YIN PAR YANG RUNG STE, SEMS MNGON PAR SDUD PA'O, ,BYA
BA SHOR BA'I RTEN BYED PA'I LAS CAN NO, ,RTOG PA GANG ZHE NA, KUN
TU

CHOL BA'I RTEN GYI BRJOD PA STE, SEMS PA DANG, SHES RAB KYI BYE
BRAG GANG SEMS RTZING BA'O, ,KUN TU TSOL BA ZHES BYA BA NI TSOR
BAR BYED PA'O, ,YID KYI BRJOD PA ZHES BYA BA NI YID KYI RNAM PAR
SHES PA'O, ,DE NI SEMS BA'AM, SHES RAB LA BRTEN NAS GANG SEMS
RTZING

BA STE; RAGS PA BUM PA DANG SNAM BU DANG SHING RTA LA SOGS PA LA
'DZIN PA'O, ,SPYOD PA GANG ZHE NA, SO SOR RTOGS PA'I YID KYI
BRJOD PA STE, DE BZHIN DU GANG SEMS ZHIB PA'O, ,GZHAN NI SNGAR
SMOS PA DANG SBYAR RO, ,SEMS ZHIB PA ZHES BYA BA NI BUM PA LA
SOGS PA DE NYID LA TSES

@21B SAM MA TSOS ZHES BYA BA LA SOGS PAR 'DZIN PA'O, ,GNYI GA
YANG REG PA DANG, REG PA MA YIN PAR GNAS PA'I RTEN BYED PA'I LAS
CAN NO, ,YANG NA DGE BA'I CHOS RNAMS KYI LAS NI RANG GI MI MTHUN
PA'I PHYOGS SPONG BA'I LAS CAN DANG, NYON MONGS PA DANG NYE BA'I
NYON MONGS PA THAMS CAD

KYI RANG GI GNYEN PO'I BAR DU GCOD PA'I LAS CAN NO SEMS LAS BYUNG
BA RNAMS BSHAD ZIN TO, ,SEMS DANG MI LDAN PA RNAMS BRJOD PAR BYA
STE, DE DAG SMRAS PA, SEMS DANG MI LDAN PA MA YIN PA'I 'DU BYED
RNAMS GANG ZHE NA ZHES BYA BA'O, ,'DI NI 'DRI BA STE, 'DI'I LAN
BTAB PA

NI; GANG ZAG GZUGS DANG SEMS DANG SEMS LAS BYUNG BA'I GNAS SKABS
LA GDAGS PA STE ZHES BYA BA STE, GZUGS KYI GNAS SKABS DANG, SEMS
KYI GNAS SKABS DANG, SEMS LAS BYUNG BA'I GNAS SKABS LA GDAGS KYI,
RDZAS SU YOD PA NI MA YIN NO, ,SEMS NI MA

BSHAD NA 'DI JI LTAR SEMS KYI GNAS SKABS LA GDAGS, SMRAS PA, MA
'ONGS PA LA LTOS PA STE, DE LA RIG PA'I PHYIR NYES PA MED DO, ,DE
DAG KYANG CI'I GZUGS DANG SEMS DANG SEMS LAS BYUNG BA'I GANG DAG
YIN PA DE DAG NYID MI LDAN PA RNAMS YIN NAM, 'ON TE GZHAN LA'AM

BRJOD PAR BYA BA MA YIN PA ZHIG GAM ZHE NA, DE NI DE LTA MA YIN
TE, JI LTAR ZHE NA, DE'I PHYIR, DE NYID DANG GZHAN DU MI GDAGS SO
ZHES BYA BA SMRAS TE, KHU TSUR BZHIN NO, ,DPER NA KHU TSUR NI SOR
MO LAS GZHAN YANG MA YIN NO, ,GZHAN MA YIN PA YANG MA YIN NO,
,BRJOD PAR BYA BA

MA YIN PA LA YANG MA YIN NO, ,GAL TE SOR MO RNAMS LAS GZHAN YIN
PAR 'GYUR NA NI LOGS SHIG TU BZUNG BAR 'GYUR TE, CI STE GZHAN MA
YIN NA NI SOR MO BRKYANG BA RNAMS LA YANG BZUNG BAR 'GYUR RO,
,BRJOD PAR BYA BA MA YIN PA LA YANG MI BYA STE, 'DI LTAR KHU TSUR
ZHES BRJOD PA'I

PHYIR RO; ,DE LTA BAS NA DE NYID DANG GZHAN DANG BRJOD PAR BYA BA
MA YIN PA LA MI GDAGS BAR 'THAD DO, ,DE DAG KYANG GANG ZHE NA,
THOB PA DANG, 'DU SHES MED PA'I SNYOMS PAR 'JUG PA DANG, 'GOG
PA'I SNYOMS PAR 'JUG PA DANG, 'DU SHES MED PA DANG, SROG GI DBANG
BO DANG,

@22A *, ,RIS MTHUN PA DANG, SKYE BA DANG, RGA BA DANG, GNAS PA
DANG, MI RTAG PA NYID DANG, MING GI TSOGS DANG, TSIG GI TSOGS
DANG, YI GE'I TSOGS DANG, SO SO'I SKYE BO NYID DANG, DE LTA BU'I
CHA DANG MTHUN PA DAG GO ZHES BYA BA LA, DE LTA BU'I CHA DANG
MTHUN PA DAG CES SMOS PA NI 'JUG PA DANG, SO SOR

NGES PA DANG, 'BYOR 'BREL PA DANG, MGYOGS PA DANG, GO RIMS DANG,
DUS DANG, YUL DANG, GRANGS DANG, GRANGS MED PA DANG, TSOGS PA
STE, DE DAG BSDU BA'I PHYIR RO, ,CHOS DE DAG NI SEMS DANG 'BREL
PA MA YIN PA'I BYED PA CAN YIN PAS SEMS DANG MI LDAN PA ZHES
BYA'O, ,GZUGS

KYI RANG BZHIN YANG MA YIN NO, ,SEMS LAS BYUNG BA BZHIN DU SEMS
DANG LHAN CIG TU DMIGS PA LA MI 'JUG CES BYA BA'I THA TSIG GO,
,DE LA THOB PA GANG ZHE NA, RNYED PA DANG LDAN PA'O, ,GANG SNGON
MA THOB PA THOB PA DE LA RNYED PA ZHES BYA STE, BYE BRAG BSTAN
TO, ,THOB PA RNAMS SKAD CIG PHYI

MA LA SOGS PA YANG MI 'BRAL BA NI LDAN PA ZHES BYA STE, KHYAD PAR
BSTAN TO, ,DE YANG SA BON DANG, DBANG DANG, MNGON DU GYUR PA
DANG, CI RIGS SU SBYAR RO ZHES BYA BA NI GRANGS BZHIN DU MA YIN
NO, ,SA BON ZHES BYA BA NI THOB PA'O, ,DBANG DANG SNGON DU GYUR
PA NI LDAN PA'O, ,'DU SHES

MED PA'I SNYOMS PAR 'JUG PA GANG ZHE NA, DGE RGYAS KYI 'DOD CHAGS
DANG BRAL BA LA GONG MA'I MA YIN BA 'BYUNG BA'I 'DU SHES SNGON DU
BTANG BA'I YID LA BYED PAS SEMS DANG SEMS LAS BYUNG BA'I CHOS
BSTAN PA MA YIN PA RNAMS 'GOG PA GANG YIN PA'O, ,'DU SHES MED PA
RNAMS

KYI SNYOMS PAR 'JUG PA NI 'DU SHES PA'I SNYOMS PAR 'JUG PA STE,
'DU SHES MED PA'I LHA RNAMS KYI ZHES BYA BA MNGON NO, ,YANG NA
BDAG NYID 'DU SHES MED PA STE, KUN TU MI 'BYUNG BA'I PHYIR RO,
,SNYOMS PAR 'JUG PA NI RGYU ZHES BYA BA'I THA TSIG GO, ,DGE RGYAS
KYI 'DOD CHAGS DANG

BRAL ZHES BYA BA NI 'DOD PA'I KHAMS GNAS NYI SHU LA 'DZAM BU'I
GLING GI 'OG NA SEMS CAN DMYAL BA CHEN PO BRGYAD DE, MNAR MED PA
DANG, RAB TU TSA BA DANG, TSA BA DANG, NGU 'BOD CHEN PO DANG NGU
'BOD DANG, BSDUS 'JOMS DANG, THIG NAG DANG, YANG SOS ZHES BYA BA
STE, GO

@22B RIMS BZHIN DU GONG NAS GONG DU GNAS PAR RIG PAR BYA'O,
,GZHAN YANG GRANG BA'I SEMS CAN DMYAL BA BRGYAD DE, CHU BUR CAN
DANG, CHU BUR RDOL BA DANG, SO THAMS THAMS PA DANG, KYI HUD ZER
BA DANG, AA CHU ZER BA DANG, AUTPALA LTAR GAS PA DANG, PADMA LTA
RAGS PA

DANG; PADMA LTAR GAS PA CHEN PO STE, SEMS CAN DE DAG NI GRANG BA
DRAG POS NYEN NAS LUS DANG SGRA'I 'GYUR BA'I TSUL LA MING 'DI DAG
BTAGS SO, ,DE DAG KYANG SEMS CAN THAMS CAD KYI LAS KYI DBANG GIS
'DZAM BU GLING GI 'OG TU GRUB BO, ,NYI TSE'I SEMS CAN DMYAL BA
RNAMS NI

RANG RANG GI LAS KYIS GRUB PA DAG STE, MANG PO'AM GNYIS SAM GCIG
GI LAS KYIS GRUB BA YIN PAS GNAS MA NGES TE, CHU DANG RI DANG MYA
NGAN GYI PHYOGS LA SOGS PA'O, ,DUD 'GRO NI, THANG DANG CHU DANG,
NAM MKHA'I SPYOD YUL BA DE DAG GI GNAS NI RGYA MTSO STE DE NAS SO
SOR GYES SO, ,

YI DAGS RNAMS KYI RGYAL PO NI GSHIN RJE STE, 'DZAM BU'I GLING
'DI'I 'OG NAS DPAG TSAD LNGA BA RGYAS CHOD PA'I 'OG NA RGYAL PO'I
PHO BRANG YOD DE, DE DAG GI RTZA BA'I GNAS TE, DE NAS SO SOR GYES
SO, ,GLING BZHIN NI 'DZAM BU'I GLING DANG, NUB KYI BA LANG SPYOD
DANG, BYANG GI SGRA MI SNYAN

DANG; SHAR GYI LUS 'PHAGS ZHES BYA BA'O, ,'DOD PA'I KHAMS SU
SKYES PA'I LHA DRUG LA RGYAL CHEN BZHI'I RIS RNAMS DANG, SUM CU
RTZA GSUM PA RNAMS DANG, 'THAB BRAL RNAMS DANG, DGA' LDAN RNAMS
DANG, 'PHRUL DGA' RNAMS DANG, GZHAN 'PHRUL DBANG BYED RNAMS TE,

DE DAG 'DOD PA LA SPYOD PA NI GNYIS SPROD PA DANG, 'KHYUD PA
DANG, LAG CHANG DANG, 'DZUM PA DANG, LTA BA LAS 'GYUR TE, 'DI NI
'DOD KHAMS SO, ,GZUGS KYI KHAMS TSANGS RIS DANG, TSANGS PA'I MDUN
NA 'DON DANG, TSANGS CHEN NI BSAM GTAN DANG PO'O, ,'OD

CHUD DANG, TSAD MED 'OD DANG, 'OD GSAL NI BSAM GTAN GNYIS PA'O,
,DGE CHUNG DANG, TSAD MED DGE DANG, DGE RGYAS NI BSAM GTAN GSUM
PA'O, ,SPRIN MED DANG BSOD NAMS SKYES DANG, 'BRAS BU CHE DANG,
GNAS DE RNAMS NI SO SO'I SKYE BO'I GNAS SO, ,GNAS

@23A *, ,GTZANG MA LNGA PO MI CHE BA DANG, MI GDUNG BA DANG, GYA
NOM SNANG BA DANG, SHIN TU MTHONG DANG, 'OG MIN ZHES BYA BA RNAMS
NI BSAM GTAN BZHI PA STE, 'DI DAG NI GZUGS KYI KHAMS SO, ,NAM
MKHA' MTHA' YAS SKYE MCHED DU NYE BAR 'GRO BA DANG, RNAM SHES

MTHA' YAS SKYE MCHED DU NYE BAR 'GRO BA DANG, CI YANG MED PA'I
SKYE MCHED DU NYE BAR 'GRO BA DANG, 'DU SHES MED 'DU SHES MED MIN
SKYE MCHED DU NYE BAR 'GRO BA 'DI NI GZUGS MED PA'I KHAMS TE, 'DI
DAG NI KHAMS GSUM DU BLTA'O, ,DE LA 'DI NI DGE RGYAS KYI LHA'I
RIS KYI

'DOD CHAGS DANG BRAL LA, GONG MA'I 'DOD CHAGS DAD MA BRAL BA'O,
,YID LA BYED PA GANG GIS SNYOMS PAR 'JUG PA 'DI LA SNYOMS PAR
'JUG CE NA, SMRAS PA, 'BYUNG BA'I 'DU SHES SNGON DU GTANG BA'I
YID LA BYED BA'O ZHES SMOS PA'O, ,SNYOMS PAR 'JUG PA DE NI SEMS

DANG SEMS LAS BYUNG BA'I CHOS BSTAN PA MA YIN PA RNAMS 'GOG PA'O,
,DE DAG NI 'JUG PA'I RNAM PAR SHES PA MTSUNGS PAR LDAN PA DANG
BCAS PA DRUG STE, MIG GI RNAM PAR SHES PA DANG, RNA BA'I RNAM PAR
SHES PA DANG, SNA'I RNAM PAR SHES PA DANG, LCE'I RNAM PAR SHES

PA DANG; LUS KYI RNAM PAR SHES PA DANG, YID KYI RNAM PAR SHES
PA'O, ,BSTAN PA NI KUN GZHI RNAM PAR SHES PA DANG, NYON MONGS PA
CAN GYI YID DO, ,'GOG PA'I SNYOMS PAR 'JUG PA GANG ZHE NA, CI
YANG MED PA'I SKYE MCHED KYI 'DOD CHAGS DANG BRAL BA, SRID PA'I

RTZE MO LAS GYEN DU BSKYOD PA'I GNAS PA'I 'DU SHES SNGON DU BTANG
BA'I YID LA BYED PAS SEMS DANG SEMS LAS BYUNG BA'I CHOS BSTAN PA
MA YIN PA RNAMS DANG, BSTAN PA RNAMS LAS KYANG KHA CIG 'GOG PA
GANG YIN PA'O, ,'DI LA 'DI NI BYE BRAG YIN TE, GNAS PA'I 'DU

SHES SNGON DU BTANG BA'I YID LA BYED PAS 'DI LA SNYOMS PAR 'JUG
PA'O, ,BSTAN PA RNAMS LAS KYANG KHA CIG 'GOG PA ZHES BYA BA NI
NYON MONGS PA CAN GYI YID MTSUNGS PAR LDAN PA DANG BCAS PA 'GOG
PA'O, ,SNGA MA NI 'JIG RTEN PA RNAMS KYI SNYOMS PAR 'JUG PA'O,
,'GOG

@23B PA'I SNYOMS PAR 'JUG PA NI CHOS 'DI PA RNAMS KYI STE, PHYIR
MI 'ONG BA DANG, DGRA BCOM PA SNYOMS PAR 'JUG PA'O, ,DE DAG LA
SOGS PA NI DE DAG GI KHYAD PAR RGYAS PA'O, ,'DU SHES MED PA GANG
ZHE NA, 'DU SHES MED PA'I SNYOMS PAR 'JUG PA'I 'BRAS BU STE, 'DU
SHES

MED PA'I SEMS CAN GYI KHROD LHA RNAMS KYI NANG DU SKYES PA'I SEMS
DANG SEMS LAS BYUNG BA'I CHOS BSTAN PA MA YIN PA RNAMS 'GOG PA'O,
,BSTAN PA MA YIN PA ZHES BYA BA NI 'JUG PA'I RNAM PAR SHES PA
DRUG DGA' 'GOG PA GANG YIN PA'O, ,'DU SHES MED PA 'DI NI 'DU SHES
MED

PA'I SNYOMS PAR 'JUG PA'I 'BRAS BU'O, ,'BRAS BU CHE BA'I PHYOGS
GCIG GI KHROD NA 'DU SHES MED PA'I LHA RNAMS 'KHOD DE, BSAM GTAN
KHYAD PAR CAN DANG MTSUNGS SO, ,SROG GI DBANG PO GANG ZHE NA, RIS
MTHUN PA RNAMS SU SNGON GYI LAS KYIS 'PHANGS PAS GANG 'DU

BYED RNAMS KYI GNAS PA'I DUS NGES PA'O, ,SNGON GYI LAS KYI BAG
CHAGS KYIS 'PHANGS PA'I RNAM PAR SMIN PA'I RGYUN GZHAN GYI MTHU
LA SROG GI DBANG PO ZHES BYA'O, ,DE'I DBANG GIS JI SRID LAS YOD
KYI BAR DU RIS 'DRA BA'I RGYUN 'CHAD PA ZHES BYA BA'I 'CHI BAR MI
'GYUR RO, ,

RIS MTHUN PA GANG ZHE NA, GANG SEMS CAN RNAMS KYI LUS 'DRA BA'O,
,SEMS CAN GYI RIS DE DANG DE DAG NA SEMS CAN DE DANG DE DAG GI
LUS DANG DBANG PO DANG DBYIBS DANG G-YO BA DANG KHA ZAS LA SOGS
PA MTHUN PAR BYED PA DANG, PHAN TSUN DU MNGON PAR DGA' BA'I 'BREL
PA'I RGYU'O, ,

DE LA 'GRO BA 'DRA BA NI 'DRA BA STE, LUS MTSUNGS PA NYID KYIS
'DRA BA NI 'DRA BA'O, ,SKYE BA GANG ZHE NA, RIS MTHUN PAR GANG
'DU BYED RNAMS MA BYUNG BA LAS BYUNG BA GANG YIN PA'O, ,RIS 'DRA
BA NI MTHUN PA'O, ,DER 'DU BYED GZUGS LA SOGS PA MA BYUNG BA LAS
NUR NUR PO LA SOGS

PA'I DBANG PO LA SKYE BA ZHES GDAGS SO, ,RGA BA GANG ZHE NA, DE
LTAR DE DAG GI RGYUN GZHAN DU GYUR PA'O, ,'DU BYED BYUNG BA DE
DAG GI NUR NUR PO LA SOGS PA'I GNAS SKABS RNAMS LA RGA BA GDAGS
SO, ,GNAS PA GANG ZHEN, DE LTAR DE DAG RGYUN RGYUD CHAGS PA'O,
,'DU BYED

@24A *, ,'BYUNG BA DE DAG GI SKAD CIG GCIG NAS GCIG TU BRGYUD PA
MA SHI'I BAR DU NGES PAR GNAS PA LA GNAS PA GDAGS SO, ,MI RTAG PA
NYID GANG ZHE NA, DE LTAR DE DAG GI RGYUN 'CHAD PA'O, ,'DU BYED
RNAMS KYI SKAD CIG GCIG NAS GCIG TU BRGYUD PA NGES PAR 'BYUNG

BAR GANG SHIN TU RGYUD CHAD PA DE LA MI RTAG PA NYID CES BYA'O,
,DE'I PHYIR 'CHI BA RNAM PA GNYIS SU 'GRUB PAR 'GYUR TE, RGA BA
DANG GNAS PA'I DUS NA SKAD CIG MA 'CHI BA DANG, PHUNG PO ZHIG STE
RGYUN 'CHAD PA'I 'CHI BA'O, ,BZHI PO DE DAG NI 'DUS BYAS KYI
MTSAN NYID RNAMS SO, ,MING GI TSOGS

GANG ZHE NA, CHOS RNAMS KYI NGO BO NYID KYI TSIG BLA DAGS SO,
,'DI LTA STE MIG GI CES BYA BA LA SOGS PA'O, ,TSIG GI TSOGS GANG
ZHE NA, CHOS RNAMS KYI KHYAD PAR GYI TSIG BLA DAGS SO, ,'DI LTA
STE KYE MA 'DU BYED MI RTAG STE ZHES BYA BA LA SOGS PA'O, ,JI
TZAM GYIS BRJOD

PAR 'DOD PA'I DON YONGS SU RDZOGS PA STE, GANG GIS PHYED PA DANG
YON TAN DANG, DUS KYI 'BREL PA'I KHYAD PAR RNAMS RTOGS PAR BYED
CES BYA'I THA TSIG GO, ,'DI LTA STE BUM PA BYAS ZHES BYA BA'I DAG
'DIS NI BYED PA'I 'BREL PA'I KHYAD PAR RTOGS PAR BYED DO, ,LHA
SBYIN NAG PO

DKAR PO SDO BA SANGS ZHES BYA BA NI YON TAN GYI 'BREL PA'I KHYAD
PAR RO, ,LHA SBYIN 'TSED DO 'TSED BAR 'GYUR RO, ,BTZOS SO ZHES
BYA BA 'DIS NI DUS KYI 'BREL BA'I KHYAD PAR RTOGS PAR BYED DO,
,DE LTAR RANG GI MTSAN NYID MNGON PAR BRJOD PA ZHES BYA STE, BYED
PA DANG YON TAN DANG DUS KYI

'BREL BA'I KHYAD PAR BRJOD PA'I TSIG CES BYA'O, ,YI GE'I TSOGS
GANG ZHE NA, YI GE RNAMS TE DE GNYI GA GSAL BAR BYED PA'I PHYIR
RO ZHES BYA BA LA, GNYI GA NI CHOS RNAMS KYI NGO BO NYID DANG
KHYAD PAR RO, ,GSAL BAR BYED CES BYA BA NI MNGON PAR BYED CES BYA
BA'I THA TSIG GO, ,BRJOD PA

YANG DE DAG YIN TE, MING DANG TSIG LA BRTEN NAS DON BRJOD PA'I
PHYIR RO ZHES BYA BA LA, MING NI MIG CES BYA BA LA SOGS PA'O,
,TSIG NI MIG MI RTAG CES BYA BA LA SOGS PA'O, ,DE GNYI GA LA
BRTEN NAS DON GYI RANG BZHIN DANG, BYE BRAG CES BYA BA BRJOD PA'I
PHYIR BRJOD PA'O, ,

@24B YI GE YANG RNAM GRANGS GZHAN DU MI 'GYUR BAR BYED PA'I PHYIR
RO ZHES BYA BA NI AA ZHES BYA BA 'DI RNAM GRANGS GZHAN GYIS BRJOD
PAR MI NUS PA'I PHYIR RO, ,AA ZHES BYA BA LA SOGS PA YANG RIG PAR
BYA'O, ,SO SO SKYE BO NYID GANG ZHE NA, 'PHAGS PA'I CHOS RNAMS MA
THOB PA'O ZHES

BYA BA NI GANG DAG SDIG PA MI DGE BA'I CHOS RNAMS LA THAG RING DU
LOG PA DE DAG 'PHAGS PA RNAMS TE, DE DAG GI CHOS RNAMS MA THOB
PA'O, ,'PHAGS PA NI SANGS RGYAS DANG, RANG SANGS RGYAS DANG,
'PHAGS PA NYAN THOS RNAMS YIN NA, DE DAG GANG GIS MA THOB, SMRAS
PA,

BYE BRAG TU MA PHYE BAS THAMS CAD KYIS MA THOB CES BSTAN PAR
'GYUR RO, ,MA THOB PA NI 'DIR THOB PA MED PAR BLTA'O, ,'DU BYED
KYI PHUNG PO NI BSHAD ZIN TO, ,'DU BYED KYI PHUNG PO'I 'OG TU
RNAM PAR SHES PA'I PHUNG PO BRJOD PAR BYA STE, DE SMRAS PA, RNAM
PAR SHES PA GANG ZHE NA ZHES BYA

BA STE; RNAM PAR SHES PA'I PHUNG PO ZHES BYA BA'I THA TSIG GO,
,DMIGS PA RNAM PAR RIG PA'O ZHES BYA BA LA, DMIGS PA NI RNAM PA
DRUG STE, GZUGS DANG SGRA DANG DRI DANG RO DANG, REG BYA DANG,
CHOS RNAMS SO, ,DE DAG KHONG DU CHUD PA NI RNAM PAR RIG PA STE
RNAM PAR SHES PA'O, ,

DE DAG KYANG 'JUG PA'I RNAM PAR SHES PA DRUG GO, ,DE LA MIG GI
RNAM PAR SHES PA GANG ZHE NA, MIG NI RTEN, GZUGS NI DMIGS PA STE,
SO SOR RNAM PAR RIG PA'O, ,RNA BA'I RNAM PAR SHES PA GANG ZHE NA,
RNA BA NI RTEN, SGRA NI DMIGS PA STE, SO SOR RNAM PAR RIG PA'O, ,

SNA'I RNAM PAR SHES PA GANG ZHE NA, SNA NI RTEN, DRI NI DMIGS PA
STE, SO SOR RNAM PAR RIG PA'O, ,LCE'I RNAM PAR SHES PA GANG ZHE
NA, LCE NI RTEN, RO NI DMIGS PA STE, SO SOR RNAM PAR RIG PA'O,
,LUS KYI RNAM PAR SHES PA GANG ZHE NA, LUS NI RTEN, REG BYA NI
DMIGS PA STE,

SO SOR RNAM PAR RIG PA'O, ,YID KYI RNAM PAR SHES PA GANG ZHE NA,
YID NI RTEN, CHOS NI DMIGS PA STE, SO SOR RNAM PAR RIG PA'O,
,RNAM GRANGS BSTAN PA'I PHYIR 'DI SKAD BRJOD DO, ,SEMS DANG YID
KYANG DE YIN TE, ,ZHES BYA'O, ,RNAM GRANGS KYI DON NO, ,SNA TSOGS
PA DANG YID

@25A *, ,RTEN BYED PA'I PHYIR RO ZHES BYA'O, ,DE LA SNA TSOGS
PA'I PHYIR ZHES BYA BA NI SEMS TE, SNA TSOGS PA NI MIG GI RNAM
PAR SHES PA LA SOGS PA GZUGS LA SOGS PA RNAM PA DU MA'I BYE BRAG
GIS THA DAD PA RNAMS LA JI SNYED PA DE SNYED DE, GZUGS LA SOGS
PA'I

RNAM PA NYID CES BYA BA'I THA TSIG GO, ,DE'I PHYIR DE'I DBANG PO
LAS BYUNG NAS YUL RNAM PAR SHES PA ZHES BYA STE, DBANG PO LA NI
MA YIN NO, ,YID RTEN BYED CES BYA BA NI 'JUG PA'I RNAM PAR SHES
PA DRUG YIN LA GNAS PA STE, JI SKAD DU, DRUG PO 'GAG MA THAG PA
YI, ,RNAM

SHES GANG YIN DE YID DO, ,ZHES BSHAD PA STE, GANG DANG GANG 'GAGS
MA THAG PA DE LA YID CES BYA'O, ,DPER NA BU DE NYID GZHAN GYI PHA
ZHES BYA BA DANG, 'BRAS BU DE NYID GZHAN GYI SA BON ZHES BYA BA
DE BZHIN DU 'JUG PA'I RNAM PAR SHES PA'I 'BRAS BU DRUG PO DE DAG
NYID

'GAGS PA NA GANG GI TSE RNAM PAR SHES PA GZHAN BYUNG BA'I RTEN DU
GYUR PA DE'I TSE RTEN BYED CES BYA'O, ,DE LTAR 'JUG PA'I RNAM PAR
SHES PA DRUG LA SEMS ZHES BSTAN TO, ,DNGOS SU NA, SEMS NI KUN
GZHI RNAM PAR SHES PA STE, ,ZHES BYA BAR BLTA'O, ,DNGOS SUN SEMS

NI KUN GZHI RNAM PAR SHES PA NYID YIN GYI, 'JUG PA'I RNAM PAR
SHES PA DRUG MA YIN PAR CI MNGON ZHE NA, DE'I PHYIR 'DI LTAR 'DI
NI 'DU BYED THAMS CAD KYI SA BON BSAGS PA'O ZHES BYA BA SMOS SO,
,'DU BYED THAMS CAD NI KUN NAS NYON MONGS PA'I CHOS RNAMS SO, ,DE
DAG NI RKYEN

BZHIS 'BYUNG STE, DE LA RGYU'I RKYEN NI KUN GZHI RNAM PAR SHES PA
LA GNAS PA'I BAG CHAGS RNAMS SO, ,BDAG PO'I KYEN [?] NI DBANG PO
DRUG PO RNAMS SO, ,MTSUNGS PA DE MA THAG PA'I RKYEN NI YOD DO,
,DMIGS PA'I RKYEN NI GZUGS LA SOGS PA'O, ,DE DAG 'BYUNG BA'I GO

RIMS NI MIG LA SOGS PA RNAMS LA YANG BRTEN GZUGS LA SOGS PA LA
YANG BRTEN NAS MIG GI RNAM PAR SHES PA LA SOGS PA 'BYUNG NGO,
,BYUNG MA THAG TU YID KYI RNAM PAR SHES PA YUL RNAMS LA RTOG GO,
,RNAM PAR RTOG PA LAS 'DOD CHAGS LA SOGS PA NYON MONGS PA 'BYUNG

@25B DO; ,DE LA BSOD NAMS DANG BSOD NAMS MA YIN PA DANG, MI G-YO
BA'I MTSAN NYID 'DU BYED CES BYA BA'I LAS 'BYUNG NGO, ,'DU BYED
NI 'DIR SEMS PAR BLTA'O, ,SKYES PA'I LAS DE 'GAGS PA NA KUN GZHI
RNAM PAR SHES PA LA BAG CHAGS SKYED PAR BYED DO, ,DE BZHIN DU

KUN NAS NYON MONGS PA'I CHOS RNAMS KYANG KUN GZHI RNAM BAR SHES
PA LA BAG CHAGS SKYED PAR BYED DO, ,BAG CHAGS KYI SA BON THAMS
CAD GONG NAS GONG DU SOGS PA SA SEMS SO, ,JI LTAR KUN GZHI RNAM
PAR SHES PA KUN NAS NYON MONGS PA'I 'DU BYED THAMS CAD KYI RGYU
YIN PA

DE BZHIN DU DE DAG KYANG KUN GZHI RNAM PAR SHES PA'I RGYU YIN NO,
,KUN GZHI RNAM PAR SHES PA DE NI RNAM PA GNYIS SU 'GYUR TE, RGYU
ZHES BYA BA DANG, 'BRAS BU ZHES BYA'O, ,RGYU ZHES BYA BA NI BAG
CHAGS SO, 'BRAS BU ZHES BYA BA NI RNAM PAR SMIN PA STE, SNGON GYI
LAS KYI

BAG CHAGS KYIS SKYED CES BYA BA'I THA TSIG GO, ,'DI LTAR GCIG GI
RGYU LAS GCIG 'BYUNG BAR BLTA'O, ,DPER NA MAR ME 'BAR BA DANG,
RAS TSIG PAR BYED PA 'BYUNG BA PHAN TSUN DUS MNYAM PA DANG, MDUNG
KHYIM DUS GCIG BA GCIG GIS GCIG BRTEN TE MI 'GYEL BA LTAR

'BYUNG BA'I RGYU GANG YIN PA DE NI KUN GZHI RNAM PAR SHES PA YIN
PAR KHONG DU CHUD PAR BYA'O, ,CI'I PHYIR KUN GZHI RNAM PAR SHES
PA ZHES BYA BA DMIGS PA NI GANG, RNAM PA NI GANG ZHE NA, SMRAS
PA, DE YANG DMIGS PA DANG, RNAM PA YONGS SU MA CHAD PA'O ZHES BYA
BA'O, ,DE YANG CI

DGE BA'AM, MI DGE BA ZHIG SMRAS PA, MA YIN TE, RIGS GCIG BA DANG
ZHES BYA BA STE, LUNG DU MA BSTAN PA'I RANG BZHIN ZHES BYA BA'I
THA TSIG GO, ,SKAD CIG PA'AM, SKAD CIG PA MA YIN PA ZHE NA, SMRAS
PA, RGYUN CHAGS PAR 'JUG PA'O, ,ZHES BYA BA STE, SKAD

CIG MA ZHES BYA BA'I THA TSIG GO, ,RANG BZHIN GCIG PA DE YOD PAR
JI LTAR SHES PAR BYA ZHE NA, LUNG DANG RIGS PA LAS TE, LUNG GI
BCOM LDAN 'DAS KYIS CHOS MNGON PA'I MDO LAS TSIGS SU BCAD DE
GSUNGS PA, THOG MA MED PA'I DUS KYI DBYINGS, ,CHOS RNAMS

@26A *, ,KUN GYI GNAS YIN TE, ,DE YOD PAS NA 'GRO KUN DANG, ,MYA
NGAN 'DAS PA'ANG THOB BAR 'GYUR, ,ZHES BYA'O, ,RIGS PA NI, 'DI
LTAR 'GOG PA'I SNYOMS PAR 'JUG PA DANG, 'DU SHES MED PA'I SNYOMS
PAR 'JUG PA DANG, 'DU SHES MED PA RNAMS LAS LANGS NAS

YUL RNAM PAR RIG PA ZHES BYA BA 'JUG PA'I RNAM PAR SHES PA 'BYUNG
BA DANG DMIGS PA'I RKYEN LA LTOS NAS ZHES BYA BA STE, 'DI LTAR
ZHES BYA BA NI, GANG GI PHYIR ZHES BYA BA'I THA TSIG GO, ,'GOG
PA'I SNYOMS PAR 'JUG PA LA SNYOMS PAR ZHUGS PA NA, 'JUG PA'I RNAM
PAR SHES PA

DRUG 'GAG GO, ,DE BZHIN DU 'DU SHES MED PA'I SNYOMS PAR 'JUG PA
LA SNYOMS PAR ZHUGS PA DANG, 'DU SHES MED PA PA LAS LANGS NAS
YANG YUL RNAM PAR RIG PA ZHES BYA BA 'JUG PA'I RNAM PAR SHES PA
'BYUNG BA GANG GI PHYIR ZHES BYA BA'I SKABS DANG SBYAR TE, DE'I
RGYU NI KUN

GZHI RNAM PAR SHES PA LA GNAS PA'I BAG CHAGS SO, ,DMIGS PA'I
RKYEN LA LTOS NAS ZHES BYA BA LA, DMIGS PA NI YUL DRUG STE, GZUGS
DANG, SGRA DANG, DRI DANG, RO DANG, REG BYA DANG, CHOS ZHES
BYA'O, ,GAL TE KUN GZHI RNAM PAR SHES PA KHAS MI LEN NA

'JUG PA'I RNAM PAR SHES PA DRUG RGYU GANG LAS 'BYUNG BAR 'GYUR,
DE LTA BAS NA KUN GZHI RNAM PAR SHES PA KHAS BLANG BAR BYA'O,
,RNAM PA GZHAN DU 'JUG PA NYID CES BYA BA NI MIG GI RNAM PAR SHES
PA LA SOGS PAS SNGON PO LA SOGS PA'I RNAM PAR BYUNG BA NA, GANG
LAS

BYUNG BA DE KUN GZHI RNAM PAR SHES PA YIN NO, ,CHAD NAS YANG
'BYUNG BA ZHES BYA BA NI GNYID KYIS LOG PA DANG, BRGYAL BA LA
SOGS PA'I DUS NA 'JUG PA'I RNAM PAR SHES PA RGYUN CHAD PA RNAMS
GANG LAS 'BYUNG BAR 'GYUR BA DE KUN GZHI RNAM PAR SHES PA'O,
,'KHOR BAR 'JUG

PA DANG LDOG PA'I PHYIR RO ZHES BYA BA LA, 'KHOR BA NI NYE BAR
LEN PA'I PHUNG PO LNGA STE, DE DAG GI 'JUG PA DANG LDOG PA NI
'ONG BA DANG 'GRO BA'I DNGOS PO'O, ,DE LTA BU'I RANG BZHIN CAN
GYI LUS KYI RGYU'I BYE BRAG NI KUN GZHI RNAM PAR SHES PA ZHES
BYA'O, ,KUN GZHI RNAM PAR SHES PA DE

@26B NYID NI SA BON THAMS CAD KYI GZHI NYID DANG, LUS KYI KUN
GZHI DANG RGYU NYID CES BYA BA NI 'DI LTAR KUN NAS NYON MONGS
PA'I CHOS THAMS CAD KYI SA BON GANG YIN PA DE DAG DE LA GNAS TE,
DE'I PHYIR KUN GZHI RNAM PAR SHES PA ZHES BYA'O, ,YANG NA DE DE
DAG LA RGYU'I DNGOS POR GNAS PA'O,,

LUS LA GNAS PA NYID KYI PHYIR RO ZHES BYA BA NI 'DI LTAR RNAM PAR
SHES PA DE LUS LA GNAS PA DE, DE'I PHYIR KUN GZHI RNAM PAR SHES
PA ZHES BYA'O, ,LEN PA'I RNAM PAR SHES PA YANG DE YIN TE, LUS LEN
PA'I PHYIR RO ZHES BYA BA NI KUN GZHI RNAM PAR SHES PA NYID LEN
PA'I RNAM

PAR SHES PA YIN TE, DGONGS PA NGES PAR 'GREL PA'I MDO LAS, LEN
PA'I RNAM PAR SHES PA ZAB CING PHRA, ,SA BON THAMS CAD CHU BO
BZHIN DU 'BAB, ,BDAG TU RTOG PAR GYUR NA MI RUNG ZHES, ,'DI NI
BYIS PA RNAMS LA NGAS MA BSTAN, ,CES GSUNGS PA LTA BU'O, ,DE'I

PHYIR LEN PA'I RNAM PAR SHES PA ZHES BYA STE, DBANG PO GZUGS CAN
THAMS CAD LEN PA DANG, LUS THAMS CAD LEN PA'I GNAS YIN PA DANG,
LUS LEN PA'I PHYIR TE, 'DI LTAR DES DBANG PO GZUGS CAN DAG ZIN NA
JI SRID 'TSO'I BAR DU MI 'CHI BAR GNAS SO, ,NYING MTSAMS

SBYOR BAR BYED PA NA, YANG DE MNGON PAR 'GRUB PA DANG, LEN PAS
LUS ZIN PA YIN TE, DE'I PHYIR, LUS LEN PA NYID KYI PHYIR RO ZHES
SMOS SO, ,DNGOS SU NA YID NI KUN GZHI RNAM PAR SHES PA LA DMIGS
TE ZHES BYA BA NI, KUN GZHI RNAM PAR SHES PA LA BDAG TU DMIGS

ZHES BYA BA'I THA TSIG GO, ,DE NI RTAG TU RLOM SEMS BA'I BDAG
NYID DE, RTAG TU BDAG TU RMONGS PA DANG, BDAG TU LTA BA DANG,
BDAG TU NGA RGYAL BA DANG, BDAG TU 'CHAG PA LA SOGS PA DANG
MTSUNGS PAR LDAN PA YIN TE, DE'I PHYIR DE NI KUN TU 'GRO BA ZHES
BSHAD DE,

DGE BA DANG MI DGE BA DANG LUNG DU MA BSTAN PA LA YANG 'BYUNG
NGO, ,RNAM PAR SHES PA STE, RIGS GCIG BA ZHES BYA BA NI NYON
MONGS PA CAN GYI RANG BZHIN ZHES BYA BA'I THA TSIG GO, ,RGYUN
CHAGS PAR 'JUG PA STE ZHES BYA BA NI SKAD CIG PA ZHES BYA BA'I
THA TSIG GO, ,DE NI KUN TU 'GRO BA

@27A *, ,YIN YANG; DGRA BCOM PA DANG 'PHAGS PA'I LAM DANG, 'GOG
PA'I SNYOMS PAR 'JUG PA'I DUS MA GTOGS SO, ,'PHAGS PA'I LAM GYI
DUS DANG 'GOG PA'I SNYOMS PAR 'JUG PA'I DUS NA BAG CHAGS SKYED
NAS 'GAG GO, ,LANGS NAS YANG SA BON DE

LAS 'BYUNG NGO, ,DGRA BCOM PA'I DUS NA YONGS SU 'GAG GO, ,DE LTAR
NA 'JUG PA'I RNAM PAR SHES PA DRUG DANG, KUN GZHI RNAM PAR SHES
PA DANG, NYON MONGS PA CAN GYI YID DANG RNAM PAR SHES PA BRGYAD
PO DE DAG NI RNAM PAR SHES PA'I PHUNG POR BSHAD PA YIN NO, ,RNAM
PAR

SHES PA'I PHUNG PO BSHAD ZIN TO, ,DE CI'I PHYIR PHUNG PO ZHES BYA
ZHE NA, ZHES BYA BA BRJOD PAR BYA STE, SMRAS PA, SPUNGS PA'I
PHYIR TE ZHES BYA BA'O, ,SPUNGS PA'I PHYIR ZHES BYA BA DE YANG JI
LTAR SHES PAR BYA ZHE NA, 'DIR SMRAS PA DUS DANG, RGYUD DANG,
RNAM PA DANG, 'GRO BA DANG,

YUL THA DAD PA'I GZUGS LA SOGS PA MDOR BSDUS PA NYID KYI PHYIR RO
ZHES BYA BA STE, SPUNGS PA'I DON DU RIG PAR BYA'O, ,DUS THA DAD
PA'I GZUGS LA SOGS PA ZHES BYA BA NI DE BZHIN DU SO SOR SBYAR BAR
BYA'O, ,SOGS PA SMOS PAS NI TSOR BA DANG, 'DU SHES DANG,

'DU BYED DANG, RNAM PAR SHES PA BSDU BAR RIG PAR BYA'O, ,DE LA
'DAS PA'I GZUGS NI 'DAS PA'I DUS TE, RGYU DANG 'BRAS BU SPYAD ZIN
PA'I PHYIR RO, ,DA LTAR BYUNG BA'I GZUGS NI DA LTAR BYUNG BA'I
DUS TE, RGYU NI SPYAD ZIN LA 'BRAS BU NI SPYAD MA ZIN PA'I PHYIR
RO, ,MA 'ONGS

PA'I GZUGS NI, MA 'ONGS PA'I DUS TE, RGYU DANG 'BRAS BU SPYAD MA
ZIN PA'I PHYIR RO, ,RGYUD CES BYA BA NI SO SO'I RGYUD DE, GZUGS
LA SOGS PA BSDU BAR RIG PAR BYA'O, ,RNAM PA ZHES BYA BA NI SNGON
PO DANG SER PO LA SOGS PA'I RNAM PAR RIG PAR BYA'O, ,'GRO BA ZHES
BYA BA NI

'GRO BA LNGA STE, SEMS CAN DMYAL BA DANG, YI DVAGS DANG, DUD 'GRO
DANG, MI DANG, LHA'I 'GRO BA RNAMS SO, ,LHA MA YIN GYI 'GRO BA
NI, LHA DANG YI DVAGS KYI 'GRO BAR 'DUS PA'I PHYIR GUD DUM SMOS
SO, ,'GRO BA 'DI DAG NI GZUGS LA SOGS PA GANG DAG YOD PA DE

@27B DAG NI 'GRO BA THA DAD PAS THA DAD PAR RIG PAR BYA'O, ,YUL
THA DAD PA'I GZUGS LA SOGS PA NI NUB KYI BA LANG SPYOD LA SOGS
PAS THA DAD PAR RIG PAR BYA'O, ,DE LTAR NA GZUGS LA SOGS PA RNAM
PA DU MA MDOR BSDUS PA'I PHYIR GZUGS LA SOGS PA'I PHUNG PO ZHES
BYA'O, ,CI'I

PHYIR PHUNG PO'I DON DE SKAD BRJOD CE NA, 'JIG RTEN NA MTHONG
BA'I PHYIR TE, DPER NA GANG DU MA ZLUM PA DE LA PHUNG PO ZHES BYA
STE, 'BRU'I PHUNG PO BZHIN NO, ,PHUNG PO RNAMS NI BTAGS PA'I YOD
PAR BSTAN PA YIN NO, ,SKYE MCHED BCU GNYIS NI MIG GI SKYE MCHED
NAS, CHOS

KYI SKYE MCHED KYI BAR DU'O, ,MIG LA SOGS PA NI SNGA MA BZHIN DU
BSHAD DO ZHES BYA BA NI 'DI SKAD DU GZUGS KYI PHUNG POR GANG MIG
LA SOGS PA DBANG PO LNGA BSTAN PA DE DAG NYID MIG LA SOGS PA'I
SKYE MCHED DU BLTA BAR BYA'O, ,DE NYID DU GZUGS LA SOGS PA GANG
DAG YUL LNGA

BSTAN PA DE DAG NI GZUGS KYI SKYE MCHED NAS, REG BYA'I SKYE MCHED
KYI BAR GYI SKYE MCHED LNGAR BLTA BAR BYA'O ZHES BSTAN PAR 'GYUR
RO, ,DAR REG BYA'I SKYE MCHED NI 'BYUNG BA CHEN PO BZHI GANG YIN
PA DANG, 'JAM PA LA SOGS PA REG BYA'I PHYOGS GCIG BSHAD PA GANG
YIN PA

DE LTAR REG BYA RNAM PA BCU GCIG PO DE DAG NI REG BYA'I SKYE
MCHED DU RIG PAR BYA'O, ,YID KYI SKYE MCHED NI RNAM PAR SHES PA'I
PHUNG PO GANG YIN PA STE, RNAM PAR SHES PA'I PHUNG PO GANG GONG
DU BSHAD PA DE NYID YID KYI SKYE MCHED DU RIG PAR BYA'O, ,CHOS
KYI SKYE MCHED NI GANG TSOR

BA DANG, 'DU SHES DANG, 'DU BYED DANG, RNAM PAR RIG BYED MA YIN
PA DANG, 'DUS MA BYAS SO ZHES BYA BA NI 'DI SKAD DU, CHOS KYI
SKYE MCHED NI RDZAS BRGYAD PO STE, TSOR BA'I PHUNG PO DANG, 'DU
SHES KYI PHUNG PO DANG, 'DU BYED KYI PHUNG PO DANG, RNAM PAR RIG
BYED MA YIN PA DANG,

NAM MKHA' DANG, SO SOR BRTAGS PA'I 'GOG PA DANG, SO SOR BRTAGS PA
MA YIN PA'I 'GOG PA DANG, DE BZHIN NYID CES BSTAN PAR 'GYUR RO,
,DE LTAR NA PHUNG PO GSUM DANG, RNAM PAR RIG BYED MA YIN PA BSHAD
ZIN TO, ,'DUS MA BYAS MA BSHAD PAS 'DIR SMRAS

@28A *, ,PA; 'DUS MA BYAS GANG ZHE NA, NAM MKHA' DANG, SO SOR
BRTAGS PA MA YIN PA'I 'GOG PA DANG, SO SOR BRTAGS PA'I 'GOG PA
DANG, DE BZHIN NYID DO ZHES BYA BA STE, GANG RKYEN RNAMS LAS MA
BYUNG BA DE NI 'DUS MA BYAS SU RIG PAR BYA'O, ,BZLOG PA NI 'DUS
BYAS SO, ,DE

LA NAM MKHA' GANG ZHE NA, GZUGS KYI GO 'BYED PA'O, ,'DI'I NANG DU
DNGOS PO SHIN TU SNANG BAS NAM MKHA' STE, DE NI GZUGS KYI GO
'BYED PA TZAM DU BLTA BAR BYA'O, ,SO SOR BRTAGS PA MA YIN PA'I
'GOG PA GANG ZHE NA, GANG 'GOG PA BRAL BA MA YIN PA STE, DE NI
GANG NYON MONGS PA'I

GNYEN PO MED PAR PHUNG PO RNAMS GTAN DU MI SKYE'O ZHES BYA BA LA,
SO SOR BRTAGS PA MED PA NI SO SOR BRTAGS PA MA YIN PA'O, ,GANG
DES 'GOG PA NI SO SOR BRTAGS PA MA YIN PAS 'GOG PA STE, BLO SNGON
DU MA BTANG ZHES BYA BA'I THA TSIG GO, ,'DI LTA STE, YUL GCIG LA
BLO GTAD PA NA

DE'I TSE DE LAS GZHAN PA YUL GZUGS LA SOGS PA 'GAGS NA RTEN DE
DANG DMIGS PA LA RAG LAS TE SKYE BA'I MIG LA SOGS PA'I RNAM PAR
SHES PA MA 'ONGS PA RNAMS RGYU DANG DMIGS PA DANG BDAG PO'I RKYEN
TSOGS SU ZIN KYANG BZHI PA MTSUNGS PA DE MA THAG PA'I RKYEN MED
PA'I PHYIR RO, ,MI SKYE

BA GANG YIN PA DE NI SO SOR BRTAGS PA MA YIN PA'I 'GOG PA STE, DE
NI BRAL BA MA YIN NO, ,CI'I PHYIR ZHE NA, NYON MONGS PA RNAMS KYI
GNYEN PO MED PA'I PHYIR RO, ,DE YANG PHUNG PO RNAMS GTAN DU MI
SKYE BAR BLTA STE, CI'I PHYIR ZHE NA, RNAM PAR SHES PA'I TSOGS
LNGA'I YUL NI DE LTAR YIN

PA'I PHYIR TE, DE DAG 'DAS PA'I YUL LA DMIGS PAR MI NUS SO, ,SO
SOR BRTAGS PA'I 'GOG PA GANG ZHE NA, GANG 'GOG PA DE NI BRAL BA
STE, DE NI GANG NYON MONGS PA'I GNYEN POS PHUNG PO RNAMS GTAN DU
MI SKYE BA'O, ,SO SOR BRTAGS PA ZHES BYA BA NI 'BAD PAS GRUB PA'I

SHES RAB STE, DES BDEN PA BZHI LA SO SOR RTOG GO, ,YANG NA SO SOR
RANG GI BDEN PA SO SOR YANG DAG PAR RTOGS PA NI, SO SOR BRTAGS PA
STE, MNGON SUM DU BYED BYA BA'I THA TSIG GO, ,DES THOB PA'I 'GOG
PA NI SO SOR BRTAGS PAS 'GOG PA'O, ,YANG NA SO SOR

@28B RTOGS PA NYID SO SOR BRTAGS PA STE, SHES RAB KYI BYE BRAG
GO, ,DES THOB PAR BYA BA STE, THOB PA'I SGRA NI TSIG PAR MI MNGON
PAR BYAS PA'I PHYIR RO, ,DPER NA GLANG DANG LDAN PA'I SHING RTA
LA GLANG GI SHING RTA ZHES BYA BA BZHIN TE, LDAN PA'I SGRA MI
MNGON PAR BYAS PA'I PHYIR RO, ,DE NI ZAG

PA DANG BCAS PA'I CHOS RNAMS DANG BRAL BA STE, DE'I PHYIR DE NI
GANG NYON MONGS PA'I GNYEN POS MI SKYE BA'O ZHES BYA BA SMRAS SO,
,THAR PA ZHES BYA BA DE THOB NA NYON MONGS PA RNAMS GTAN DU MI
SKYE STE, NGES PAR 'GOG PA'I PHYIR RO, ,SO SOR BRTAGS PAS 'GOG PA
ZHES BYA'O, ,DE BZHIN

NYID GANG ZHE NA, GANG CHOS RNAMS KYI CHOS NYID DANG, CHOS BDAG
MED PA NYID DO, ,GZHAN MA YIN PA'I PHYIR DE BZHIN NYID DO, ,CHOS
RNAMS ZHES BYA BA NI GZUGS LA SOGS PA'O, ,CHOS NYID CES BYA BA NI
GANG DE DAG GI NGO BO NYID DO, ,CHOS BDAG MED PA JI LTAR NGO BO
NYID DU 'GYUR,

'DI LTAR SNAM BU ZHES BYA BA LA SOGS PA'I CHOS RNAMS RNAM PAR
SPYAD NA NGO BO NYID DU MI GNAS SO, ,JI LTAR SNAM BU SNAM BU'I
NGO BOR MA GRUB PA DE BZHIN DU RGYU SKUD PA YANG RGYU SKUD PA'I
NGO BOR MA GRUB STE, CI'I PHYIR ZHE NA, CHA SHAS KYI BDAG NYID
YIN PA'I PHYIR RO, ,CHA SHAS RNAMS KYANG

CHA SHAS RNAMS KYI NGO BOR MA GRUB STE, CI'I PHYIR ZHE NA, NYAG
MA'I CHA'I BDAG NYID YIN PA'I PHYIR RO, ,NYAG MA'I CHA LA SOGS PA
YANG DE BZHIN DU RIG PAR BYA STE, DE LTAR CHOS THAMS CAD NGO BO
NYID MED PAR BLTA'O, ,CI'I PHYIR SKYE MCHED CES BYA ZHE NA, RNAM
PAR SHES PA SKYE BA'I SGO'I

PHYIR RO ZHES BYA BA NI GANG GI PHYIR SKYE MCHED BCU GNYIS PO DE
DAG MTSUNGS PAR LDAN PA DANG BCAS PA'I 'JUG PA'I RNAM PAR SHES PA
DRUG SKYE BA'I SGOR GYUR PA DE'I PHYIR SKYE MCHED CES BYA'O,
,NGES PA'I TSIG TU NA SEMS DANG SEMS LAS BYUNG BA ZHES BYA BA
SKYE BA MCHED PAR BYED PAS SKYE MCHED

DO; ,MCHED PA NI RGYAS PA STE, RGYAS BAR BYED CES BYA BA'I THA
TSIG GO, ,SKYE MCHED RNAMS BSHAD ZIN TO, ,KHAMS BCO BRGYAD NI
ZHES BYA BA BRJOD PAR BYA STE, DE DAG SMRAS PA, MIG GI KHAMS DANG
ZHES BYA BA RGYA CHER 'BYUNG BA'O, ,MIG LA SOGS PA'I KHAMS DANG
GZUGS LA

@29A *, ,SOGS PA'I SKYE MCHED RNAMS JI LTA BA BZHIN NO ZHES BYA
BA NI 'DI SKAD DU GANG DAG MIG LA SOGS PA'I SKYE MCHED LNGA DANG,
GANG YANG YUL GZUGS LA SOGS PA DE DAG SKYE MCHED DU BSTAN PA DE
DAG NYID MIG LA SOGS PA'I KHAMS DANG, GZUGS LA SOGS

PA'I KHAMS SU BLTA BAR BYA'O ZHES BSTAN PAR 'GYUR RO, ,SOGS PA
SMOS PAS NI RNA BA DANG SNA DANG, LCE DANG LUS ZHES BYA BA
BSDU'O, ,YUL RNAMS LA YANG SGRA DANG DRI DANG RO DANG REG BYA
ZHES BYA BA'I SKYE MCHED RNAMS BSDU'O, ,RNAM PAR SHES PA'I KHAMS
DRUG PO 'DI DAG NI

MIG LA SOGS PA DAG LA BRTEN TE GZUGS LA SOGS PA DMIGS PA RNAM PAR
RIG PA'O ZHES BYA BA NI 'DI SKAD DU MIG DANG, RNA BA DANG, SNA
DANG, LCE DANG, LUS DANG, YID CES BYA BA'I KHAMS RNAMS NI MIG LA
SOGS PA'I RNAM PAR SHES PA'I KHAMS DRUG GI RTEN YIN LA,

PHYI ROL GYI KHAMS DRUG GZUGS DANG, SGRA DANG, DRI DANG, RO DANG,
REG BYA DANG, CHOS ZHES BYA BA NI DMIGS PAR BSTAN PAR 'GYUR TE,
DE NI 'DI SKAD DU DRUG PA GNYIS LAS RNAM PAR SHES PA'I KHAMS DRUG
'BYUNG NGO ZHES STON PAR 'GYUR RO, ,YID KYI KHAMS ZHES SMOS PA

'JUG PA'I RNAM PAR SHES PA DRUG LAS KYI YID KYI KHAMS ZHES BYA BA
GUD NA YOD DAM SMRAS PA, GZHAN GANG YANG MED DE, DE DAG NYID 'GAG
MA THAG PA STE, 'JUG PA'I RNAM PAR SHES PA'I KHAMS DRUG GI RGYUR
'GYUR TE, RNAM PAR SHES PA GZHAN SKYED PA LA YID KYI KHAMS ZHES

BYA'O; ,GZHAN DU NA NI GCIG GI NANG DU GCIG 'DUS PA'I PHYIR KHAMS
BCU BDUN NAM KHAMS BCU GNYIS SU 'GYUR RO, ,MIG GI RNAM PAR SHES
PA LA SOGS PA LNGA'I RTEN NI MIG DANG, RNA BA DANG, SNA DANG, LCE
DANG, LUS ZHES BYA BA YIN NA RNAM PAR SHES PA DRUG PA GANG LA

BRTEN NAS 'BYUNG BA'I GNAS GANG YANG MED PAS, DE'I PHYIR RNAM PAR
SHES PA DRUG PA'I RTEN BSTAN PA DANG, KHAMS BCO BRGYAD DU BSKANG
BA'I PHYIR YID KYI KHAMS 'DOD DO, ,DE LTAR NA GZUGS KYI PHUNG PO
GANG YIN PA DE NI SKYE MCHED DANG, KHAMS BCU DANG, CHOS KYI SKYE
MCHED

@29B DANG KHAMS KYI PHYOGS GCIG GO ZHES BYA BA NI PHUNG PO RNAM
PAR GZHAG PA LA GZUGS KYI PHUNG PO'O, ,DE NYID SKYE MCHED RNAM
PAR GZHAGS PA NA SKYE MCHED BCU STE, MIG DANG, RNA BA DANG, SNA
DANG, LCE DANG, LUS DANG, GZUGS DANG, SGRA DANG, DRI DANG, RO
DANG, REG BYA'I SKYE

MCHED RNAMS SO, ,CHOS KYI SKYE MCHED DANG, KHAMS KYI PHYOGS GCIG
CES BYA BA NI DER RNAM PAR RIG BYED MA YIN PA'I GZUGS SO, ,DE DAG
NYID KHAMS BCU GCIG TU RIG PAR BYA STE, MIG GI KHAMS NAS REG
BYA'I KHAMS KYI BAR DU'O, ,DE LTAR GZUGS KYI PHUNG PO RNAM

PAR DBYE'O, ,RNAM PAR SHES PA'I PHUNG PO GANG YIN PA DE NI YID
KYI SKYE MCHED DANG, SEMS KYI KHAMS BDUN NO ZHES BYA BA NI PHUNG
PO RNAM PAR GZHAG PA LA RNAM PAR SHES PA'I PHUNG PO'O, ,DE NYID
SKYE MCHED RNAM PAR GZHAG PA NA YID KYI SKYE MCHED DO, ,SEMS KYI
KHAMS BDUN NI

MIG GI RNAM PAR SHES PA'I KHAMS DANG, RNA BA'I RNAM PAR SHES PA'I
KHAMS DANG, SNA'I RNAM PAR SHES PA'I KHAMS DANG, LCE'I RNAM PAR
SHES PA'I KHAMS DANG, LUS KYI RNAM PAR SHES PA'I KHAMS DANG, YID
KYI KHAMS DANG, YID KYI RNAM PAR SHES PA'I KHAMS SO, ,DE

LTAR RNAM PAR SHES PA'I PHUNG PO YANG, KHAMS DANG SKYE MCHED DU
RNAM PAR GZHAG PAR RIG PAR BYA'O, ,GZHAN PHUNG PO GSUM PO GANG
YIN PA TSOR BA DANG, 'DU SHES DANG, 'DU BYED CES BYA BA DANG,
GZUGS KYI PHUNG PO'I PHYOGS GCIG RNAM PAR RIG BYED MA YIN PA ZHES
BYA BA

DANG; 'DUS MA BYAS RNAM PA BZHI PO NAM MKHA' DANG, SO SOR BRTAGS
PA MA YIN PA'I 'GOG PA DANG, SO SOR BRTAGS BA'I 'GOG PA DANG, DE
BZHIN NYID DANG, DE LTAR RDZAS BRGYAD PO 'DI NI CHOS KYI SKYE
MCHED DANG, CHOS KYI KHAMS SU RIG PAR BYA'O, ,DE LTAR PHUNG PO
LNGA PO

DAG SKYE MCHED BCU GNYIS DANG, KHAMS BCO BRGYAD DU BSTAN PA YIN
NO, ,CI'I PHYIR KHAMS ZHES BYA ZHE NA, BYED PA MED LA RANG GI
MTSAN NYID 'DZIN PA'O, ,BYED PA MED PA NI MIG GI KHAMS GANG GI
TSE MIG GI KHAMS GZHAN SKYED PA DE'I TSE DE 'DI SNYAM DU BDAG GIS
MIG GI KHAMS

@30A *, ,BSKYED PAR BYA'O SNYAM DU MI SEMS PA'O, ,KHAMS BCU BDUN
LA YANG DE BZHIN DU BLTA BAR BYA'O, ,CI'I PHYIR PHUNG PO LA SOGS
PA BSHAD CE NA ZHES BYA BA NI GZHAN 'DI SNYAM DU SEMS TE, 'DI
LTAR PHUNG PO LAS GUD NA SKYE MCHED RNAMS DANG, KHAMS RNAMS MED
DO, DE'I

PHYIR PHUNG PO BSHAD PA NYID KYIS YONGS SU RDZOGS PA, SKYE MCHED
DANG KHAMS BSHAD PAR MI BYA'O SNYAM DU SEMS PA LA SMRAS PA, BDAG
TU 'DZIN PA RNAM PA GSUM GYI GNYEN POR BYA BA NYID DE, BDAG TU
'DZIN PA RNAM PA GSUM NI GCIG PUR 'DZIN PA DANG, ZA BAR 'DZIN PA
DANG BYED

PAR 'DZIN PA'O, ,GCIG PUR 'DZIN ZHES BYA BA NI PHUNG PO LA RIL
POR BDAG TU 'DZIN PA'I DON GANG YIN PA'O, ,ZA BAR 'DZIN PA NI
GANG YUL LA SPYOD PA DE LA BDAG YIN PAR 'DZIN PA'O, ,BYED PAR
'DZIN ZHES BYA BA NI GANG BYED BA DANG LDAN PAS BYED PA DE BDAG
CES BYA BA'O, ,DE LTAR

BDAG TU 'DZIN PA RNAM PA GSUM BZLOG PA'I PHYIR GO RIMS BZHIN DU
SANGS RGYAS BCOM LDAN 'DAS RNAMS KYIS PHUNG PO DANG, SKYE MCHED
DANG, KHAMS BSHAD PAR KHONG DU CHUD PAR BYA'O, ,KHAMS BCO BRGYAD
LA GZUGS CAN DU ZHE NA ZHES BYA BA NI DRI BA'O, ,GANG DAG GZUGS

KYI PHUNG PO'I NGO BO NYID DO ZHES BYA BA NI MIG GI KHAMS NAS REG
BYA'I KHAMS KYI BAR DU'O, GZUGS CAN MA YIN PA DU ZHE NA, LHAG MA
RNAMS SO BYA BA NI BRGYAD DE MIG GI RNAM PAR SHES PA'I KHAMS NAS
CHOS KYI KHAMS KYI PHYOGS GCIG GI BAR DU'O, ,KHAMS BCVA BRGYAD PO
DE DAG LA

BSTAN DU YOD PA DU ZHE NA ZHES BYA BA NI DRI BA'O, ,GZUGS KYI
KHAMS GCIG STE, YUL BSTAN DU YOD PA'O ZHES BYA BA NI YUL BSTAN DU
YOD PA STE, 'DI NI 'DI NA'O, ,PHA BI NI PHA BI NA'O ZHES BSTAN
PAR NUS PA'I PHYIR RO, ,KHAMS BCU BDUN NI BSTAN DU MED PA ZHES
BYA BAR GRUB PA YIN

NO; ,KHAMS BCO BRGYAD PA DE DAG LA THOGS PA DANG BCAS PA DU ZHE
NA, GZUGS CAN BCU STE, GANG LA GANG THOGS PA'O ZHES BYA BA NI
GZHAN LA MI 'JUG PA'O, ,GZUGS NI MIG LA YANG THOGS TE, DBANG PO
GZHAN GYI YUL GYI DNGOS POR MI 'GRO BA'I PHYIR RO, ,DE BZHIN DU

@30B GZHAN BRGYAD LA YANG RIG PAR BYA STE, RNA BA NAS REG BYA'I
BAR DU'O, ,GZHAN NI THOGS PA MED PA STE, MIG GI RNAM PAR SHES PA
NAS CHOS KYI KHAMS KYI BAR DU'O, ,KHAMS BCO BRGYAD PO DE DAG ZAG
PA DANG BCAS PA DU ZHE NA ZHES BYA BA NI DRI BA'O, BCO LNGA NI
ZAG BA DANG BCAS PA'O, ,

THA MA GSUM GYI CHA NI THA MAR BSTAN PAS THA MA STE, YID KYI
KHAMS DANG, CHOS KYI KHAMS DANG, YID KYI RNAM PAR SHES PA'I KHAMS
SO, ,DE DAG GI PHYOGS GCIG NI ZAG PA MED PA STE, 'DUS MA BYAS
ZHES BYA'O, ,KHAMS BCO LNGA NI MIG GI KHAMS DANG, GZUGS KYI KHAMS
DANG, MIG

GI RNAM PAR SHES PA'I KHAMS NAS, DE BZHIN DU LUS KYI KHAMS DANG,
REG BYA'I KHAMS DANG, LUS KYI RNAM PAR SHES PA'I KHAMS KYI BAR
DU'O, ,ZAG PA DANG LHAN CIG BYUNG BAS ZAG PA DANG BCAS PA'O, ,ZAG
PA RNAMS NI NYON MONGS PA RNAMS SO, ,DE DAG JI LTAR ZAG PA RNAMS
DANG

BCAS PA ZHES BYA ZHE NA, DE DAG NYON MONGS PA SKYE BA'I MNGON SUM
GYI SPYOD YUL GYI PHYIR RO ZHES BYA BA NI MIG LA BRTEN, GZUGS LA
BRTEN NAS MIG GI RNAM PAR SHES PA 'BYUNG STE, MIG GI RNAM PAR
SHES PAS MYONG BA'I GZUGS RNAMS YID KYI RNAM PAR SHES PAS RTOG
GO, ,RNAM PAR RTOG

PA LAS NYON MONGS PA RNAMS 'BYUNG NGO, ,LHAG MA RNAMS LA YANG DE
BZHIN DU BRJOD PAR BYA'O, ,ZAG PA MED PA DU ZHE NA, THA MA GSUM
GYI CHA'O ZHES BYA BA NI YID KYI KHAMS DANG, YID KYI RNAM PAR
SHES PA'I KHAMS DANG, CHOS KYI KHAMS DANG, DE GSUM GYI CHA NI
CHOS KYI KHAMS KYI

PHYOGS GCIG STE, 'DUS MA BYAS ZHES BYA'O, ,YANG NA GANG GI TSE DE
DAG 'PHAGS PA'I LAM GYIS BSDUS PAR GYUR PA DE'I TSE ZAG PA MED
PAR 'GYUR RO, ,KHAMS BCO BRGYAD PO DE DAG LA 'DOD PA DANG, RAB TU
LDAN PA DU ZHE NA ZHES BYA BA LA SOGS PA NI 'DRI BA'O, ,'DOD PA
DANG, RAB TU

LDAN PA DU ZHES BYA BA NI 'DOD PA'I KHAMS DANG LDAN PA ZHES BYA
BA'I THA TSIG GO, ,LDAN PA NI ZIN PA STE, RAB TU LDAN PA ZHES BYA
BA'I THA TSIG GO, ,THAMS CAD DO ZHES BYA BA NI BCO BRGYAD DO,
,GZUGS DANG RAB TU LDAN PA DU ZHE NA, BCU BZHI STE, DRI DANG, RO
DANG, SNA DANG, LCE'I RNA

@31A *, ,PAR SHES PA MA GTOGS PA'O ZHES BYA BA NI 'DI SKAD DU
GZUGS KYI KHAMS NA DRI'I KHAMS DANG, RO'I KHAMS MED DE, DE DAG
KHAM GYIS ZA BA'I 'DOD CHAGS DANG BRAL BA'I PHYIR RO, ,DRI DANG
RO MED PA'I PHYIR DE LA 'DZIN PA'I SNA DANG, LCE'I RNAM PAR SHES
PA'I KHAMS YANG MED DO, ,

LHAG MA BCU BZHI NI YOD DO, ,GZUGS MED PA DANG RAB TU LDAN PA DU
ZHE NA, THA MA GSUM MO ZHES BYA BA NI YID KYI KHAMS DANG, CHOS
KYI KHAMS DANG, YID KYI RNAM PAR SHES PA'I KHAMS SO, ,MI LDAN PA
DU ZHE NA GSUM GYI CHA'O ZHES BYA BA NI GANG DAG ZAG PA MED PA'O,
,'DIR PHUNG POR

BSDUS PA DU ZHE NA, 'DUS MA BYAS MA GTOGS PA'O, ,NYE BAR LEN PA'I
PHUNG POR BSDUS PA DU ZHE NA, GANG DAG ZAG PA DANG BCAS PA RNAMS
SO, ,DGE BA DU MI DGE BA DU LUNG DU MA BSTAN PA DU ZHE NA ZHES
BYA BA NI DRI BA'O, ,BCU NI RNAM PA GSUM CHAR TE ZHES BYA BA LA,
BCU NI DGE BA DANG, MI DGE

BA DANG, LUNG DU MA BSTAN PA DANG YANG YIN NO, ,BCU GANG ZHE NA,
SEMS KYI KHAMS BDUN NI MIG GI RNAM PAR SHES PA'I KHAMS NAS, YID
KYI KHAMS KYI BAR DANG, GZUGS KYI KHAMS DANG, SGRA'I KHAMS DANG,
CHOS KYI KHAMS SO, ,LHAG MA BRGYAD NI LUNG DU MA BSTAN PA'O ZHES
BYA BA NI

MIG DANG, RNA BA DANG, SNA DANG, LCE DANG, LUS DANG, DRI DANG, RO
DANG, REG BYA ZHES BYA BA RNAMS TE, DGE BA DANG, MI DGE BAR LUNG
DU BSTAN DU MED PA'I PHYIR LUNG DU MA BSTAN PA ZHES BYA'O, ,NANG
GI DU ZHE NA, BCU GNYIS TE, MIG DANG, RNA BA DANG, SNA DANG, LCE
DANG, LUS DANG, MIG

GI RNAM PAR SHES PA'I KHAMS NAS YID KYI KHAMS KYI BAR DU'O, ,BDAG
YOD PA MA YIN NA NANG DANG PHYI ZHES JI SKAD DU BYA, SO SO'I LUS
KYI SEMS KYI RGYUD DE LA NGA'O SNYAM PA'I NGA RGYAL BSKYED PA NI
BDAG STE, DE'I DBANG DU BYAS NAS NANG ZHES BYA'O, ,DMIGS PA DANG
BCAS PA DU ZHE NA ZHES BYA BA NI DE DAG

LA DMIGS PA YOD PA'I PHYIR TE, 'DI LA RNAM PAR SHES PA LNGA'I
KHAMS NI YUL DMIGS PA YONGS SU GCOD PA STE, YUL SO SOR NGES PA'I
PHYIR RO, ,YUL LA BRDA MI BYED PA YANG YIN TE, MING DANG YI GER
BYED MI NUS PA'I PHYIR RO, ,DE LAS BZLOG PA NI YID KYI RNAM PAR
SHES PA'I KHAMS SU RIG

@31B PAR BYA'O; ,DE DAG KYANG SEMS KYI KHAMS BDUN ZHES BYA BA NI
MIG GI RNAM PAR SHES PA'I KHAMS NAS YID KYI KHAMS KYI BAR DU'O,
,CHOS KYI KHAMS KYI PHYOGS GCIG KYANG YIN TE, GANG SEMS LAS BYUNG
BA'O ZHES BYA BA NI TSOR BA DANG, 'DU SHES DANG, 'DU BYED KYI
PHUNG PO RNAMS SO, ,DMIGS

PA MED PA DU ZHE NA, LHAG MA BCU NI GZUGS CAN DANG, CHOS KYI
KHAMS KYI PHYOGS TE, SEMS LAS BYUNG BA'I RANG BZHIN MA YIN PA'O,
,KHAMS BCO BRGYAD PO DE DAG LA, RNAM PAR RTOG PA DANG BCAS PA DU
ZHE NA ZHES BYA BA NI DRI BA'O, ,YID KYI KHAMS DANG, YID KYI RNAM
PAR SHES PA'I KHAMS

DANG; CHOS KYI KHAMS KYI PHYOGS SO ZHES BYA BA NI TSOR BA DANG,
'DU SHES DANG, 'DU BYED KYI PHUNG PO'O, ,ZIN PA DU ZHE NA, NANG
GI LNGA NI MIG DANG, RNA BA DANG, SNA DANG, LCE DANG, LUS ZHES
BYA BA'O, ,BZHI NI PHYOGS TE ZHES BYA BA LA, PHYOGS NI GZUGS
DANG, DRI DANG, RO DANG, REG BYA RNAMS KYI'O,

ZHES BYA BA NI LUS LA GZUGS LA SOGS PA YOD PA DE DAG ZIN PA'O,
,GANG DAG PHYI ROL DU GYUR PA DE DAG NI ZIN PA MA YIN PA'O,
,BSTEN PA MTSUNGS PA DU ZHE NA, NANG GI GZUGS CAN LNGA STE, MIG
DANG, RNA BA DANG, SNA DANG, LCE DANG, LUS ZHES BYA BA RNAMS SO,
,RANG GI RNAM PAR SHES

PA DAG GIS RANG GI YUL DANG MTHUN PA NYID KYI PHYIR RO ZHES BYA
BA NI DBANG PO DANG YUL DANG RNAM PAR SHES PA RNAMS KYI BSTAN PA
NI MTSUNGS PA STE, DE'I DBANG DU BYAS NAS 'DZIN PA'I PHYIR RO,
,CHA MTSUNGS PA DANG, RIG PA MTSUNGS PA ZHES BYA BA'I THA TSIG
GO, ,DE NI 'DI SKAD DU GANG RNAM PAR SHES

PA DANG BCAS PA'I MIG DE LA MTSUNGS PA ZHES BYA BAR BSTAN PAR
'GYUR RO, ,DE DAG DANG MTSUNGS PA DU ZHE NA, DE DAG NYID RANG GI
RNAM PAR SHES PAS STONG PA STE, RANG GI RIGS DANG MTHUN PA'I
PHYIR RO ZHES BYA BA NI RNAM PAR SHES PA MED PA'I MIG LA DE DANG
MTSUNGS PA ZHES BYA'O, ,RNA BA DANG,

SNA DANG, LCE DANG, LUS LA YANG DE BZHIN DU RIG BAR BYA'O, ,PHUNG
PO LNGA'I 'GREL PA SLOB DPON YON TAN 'OD KYIS MDZAD PA RDZOGS
SO,, ,,RGYA GAR GYI MKHAN PO DZI NA MI TRA DANG, D'A NA SH'I LA
DANG, ZHU CHEN GYI LO TZ'A BA BAN DE YE SHES SDES BSGYUR CING
ZHUS TE GTAN LA PHAB PA,, ,,