@262A #, ,RGYA GAR SKAD DU, PRA TI shthA BI
DHI KRA MA, BOD SKAD DU, RAB TU GNAS PA'I CHO GA'I RIM PA, RJE
BTZUN SPYAN RAS GZIGS DBANG PHYUG LA PHYAG 'TSAL LO, ,LHAN CIG
SKYES PA'I BDE BA YI, ,BDUD RTZI'I ROS NI NGES GANG

PA'I, ,RDO RJE'I 'DZIN LA RAB BTUD NAS, ,RAB GNAS CHO GA BSHAD
PAR BYA, ,BDE GSHEGS RNAMS KYIS SNGAR GSUNGS PA'I, ,SNA TSOGS
LUNG GI GZHUNG DAG TU, ,DKYIL 'KHOR CHEN PO BKOD SOGS PA'I, ,RAB
GNAS CHOG RGYAS GSUNGS DANG, ,RGUD RNAMS DE DANG DE DAG TU, ,RDO
RJE 'DZIN GYI RGYAS GSUNGS DANG, ,DE BZHIN GRUB

PA'I SLOB DPON GYIS, ,RAB GNAS GZHUNG DANG MTHUN MDZAD PA, ,DE
DAG KUN GYI GZHUNG BSDUS TE, ,NGES PA'I TSIG DANG RNAM DBYE DANG,
,CHO GA'I RIM PA GSUM DU BSTAN, ,DE LA NGES PA'I TSIG GIS NI,
,PRA KA NA SHA NA NI TI shthA ZHES PA STE MCHOG TU 'GYUR PA DANG,
,YUN RING BAS RAB GNAS ZHES BYA STE, DE LA MCHOG TU GYUR PA NI YE
SHES

SEMS DPA'I BDAG NYID DU BSGRUB PA LA BYA LA, YUN RING BA NI 'KHOR
BA JI SRID DU BZHUGS PA LA BYA'O, ,RNAM PAR DBYE BA LA GNYIS TE,
GZHI RNAM PAR DBYE BA DANG, SGRUB THABS RNAM PAR DBYE BA'O, ,GZHI
RNAM PAR DBYE BA NI GTZUG LAG KHANG DANG, MCHOD RTEN DANG, LHA'I
SKU DANG, RAS BRIS LA SOGS PA DANG RTA BABS DANG,

@262B RDO RINGS DANG, SHING LJON PA DANG, CHU MIG LA SOGS BSKU'I
BDAG NYID DU BYA BA'I ZHI'O, ,BGRANG PHRENG DANG, 'JIG RTEN PA'I
BSTAN BCOS DANG, 'JIG RTEN LAS 'DAS PA'I GLEGS BAM LA SOGS PA NI
GSUNG GI BDAG NYID DU BYA BA'I GZHI'O, ,RDO RJE 'KHOR LO LA SOGS
PA LHA'I MTSAN MA THAMS CAD NI

THUGS KYI BDAG NYID DU BYA BA'I GZHI'O, ,SGRUB THABS RNAM PAR
DBYE BA NI, GTZUG LAG KHANG LA SOGS PA SKU'I GZHI GANG YIN PA DE
STONG PA NYID DU BSGOMS LA, DE LAS BHR'Um, BH'Um LAS 'KHOR LO, DE
LAS SKU RNAM PAR SNANG MDZAD DU BSGRUB LA, RAB TU GNAS PAR BYA'O,
,BGRANG PHRENG DANG GLEGS BAM LA SOGS PA GSUNG GI GZHI

NI STONG PA NYID LAS GSUNG RDO RJE CHOS SU BSGRUBS LA RAB TU GNAS
PAR BYA'O, ,RDO RJE LA SOGS PA THUGS KYI GZHI NI THUGS MI BSKYOD
PAR BSGRUB LA RAB TU GNAS PAR BYA'O, ,CHO GA'I RIM PA BSTAN PA NI
RGYAS BA DANG BSDUS PA'O, ,DE LA RGYAS PA NI RAB GNAS BYA BA'I
SLOB DPON YANG JI LTA BU ZHE NA, ,DE NYID BCU YI TSUL RIG

CING, ,ZAB CING RGYA CHE'I CHOS DAG DANG, DKYIL 'KHOR BRI BA'I
LAS LA MKHAS, ,SBYIN SREG LAS DANG RAB GNAS RIG ,GSANG SNGAGS
TSUL GYIS RIM LA GUS, ,NYAN THOS SPYOD PA SPONG BYED PA, ,MKHAS
BZHI BA RIG PAR LDAN, ,KHRO BA CHUNG ZHING 'DOD PA CHUNG, ,NGA
RGYAL SPANGS SHING DBANG PO DU LA, ,RTZA BA'I LTUNG BSRUNG

BYED CING, ,SNGAGS DANG BSAM GTAN LAS LA BTZON, ,SER SNA YI NI
DRI MA SPANGS, ,DAM PA'I RIGS LAS SKYES PA STE, ,SEMS CAN RNAMS
LA RJES BRTZE BA, ,DES NI RAB GNAS BYA BAR 'OS, ,SLOB MA YANG JI
LTA BU ZHE NA, DANG DANG LDAN ZHING GTONG LA DGA', ,BSLAB PA YI
NI GNAS TSUL 'DZIN, ,SGYU DANG G-YON RNAM

PAR SPANGS, ,BLA MA LA GUS RJES BRTZER LDAN, ,DGE PA'I CHOS LA RAB
TU BRTZON, ,DAM PA DE NI SLOB MAR GZUNG, ,DE NAS RAB GNAS LA SOGS
PA'I DAM PA'I SGRUB PA LA 'JUG PAR BYA, DE NAS RAB TU GNAS PA'I
BSGRUB PA LA 'JUG STE, DE YANG BSNYEN PA DANG, LHAG PAR GNAS PA
DANG, LHAG PAR GNAS PA DANG, RAB TU GNAS PA'O, ,DE LA BSNYEN

BA BYA BA LA, ,ZLA BA DRUG DANG GZA' BZHI DANG, ,RGYU SKAR BCU
BZHI GANG YIN DANG, ,TSES GRANGS BDUN GYI GRANGS NYID LA, ,RGYAL
BAL SOGS RAB GNAS BYA, ,DE BAS NA DUS DE DAG LA BSNYEN PA BYA
STE, DE YANG YID DU 'ONG BA'I GNAS, ,GTZUG LAG KHANG DANG KHANG
BZANGS LA SOGS PA ZUG RNGU'I NYES PA SPANGS LA DRI GTZANG KHANG
DU BYAS LA, BLA RE DANG,

@263A *, ,GDUGS DANG, BA DAN DANG, YOL BA DANG, RGYAL MTSAN DANG,
RNGA YAB LA SOGS PAS BRGYAN LA, MAndALA DANG MCHOD PA DANG, GTOR
MA GZHUNG BZHIN BYAS TE, YI SHES KYI DKYIL 'KHOR SPRUL LA MCHOD
PA DANG BSTOD PA SNGON DU 'GRO BAS ZLA BA'AM BA PHYED LA SOGS PAR
SNGON DU BSNYEN PA BYA'O, ,DE NAS

RAB GNAS KYI DBANG DU DKYIL 'KHOR BZHENGS NA, SA'I CHO GA SNGON
DU SONG BAS GZHUNG GANG YIN PA'I DKYIL 'KHOR BYA'O, ,DE NAS LHAG
PAR GNAS PA BYA STE, DE LA KHRUS SA'I STEGS BU GRU BZHI PA LA
DPANGS KHRU DO PA, SO PHAG LA SOGS PA LA LEGS PAR BRTZEGS PA, RDO
THAL GYIS DKAR PAR BYUG GO, ,DE NAS RAB

GNAS GANG BYED PA DE PHYOGS GCIG TU BZHUGS LA, DE'I 'OG TU SLONG
MA LHAG PAR GNAS PA DANG, BUM PA LHAG PAR GNAS PA BYA'O, ,DE NAS
MCHOD PA DANG GTOR MA DANG KHRUS KYI YO BYAD LA SOGS PA KUN TSOGS
PAR BSHAMS LA BDAG NYID LHAG GANG YIN PA'I SKUR BSGOMS LA, SRUNG
BA'I 'KHOR LO YAN CHAD GZHUNG BZHIN DU

BSGOMS TE, DANG PO RAB GNAS BYA BA'I LHA LA KHRUS BYA'O, ,DE YANG
SKU GZUGS YIN NA ZHAL SHAR PHYOGS SU BSTAN LA RAS LA SOGS PA'I NA
BZA' SER PO GSOL TE, AOm BADZRA BASTA H'Um ZHES PAS SO, ,DE NAS
H'Um BZLAS PA'I NYUNGS KANG DANG, AOm BZLAS PA'I CHU LAG PA G-YAS
G-YON GYIS LA NA GSUM BSKOR TE, GNYIS

KA MER BOR TE SHIS PA'I CHO GA BYA'O, ,DE NAS PA'I RNAM LNGA DANG
BDUD RTZI LNGA DANG BCAS PAS, AOm SARBA TA TH'A GA TA K'A YA BI
SHO DHA NE SV'A H'A, ZHES BRJOD CING D'UR BA'I PIR GYIS BSKU'O,
,DE NAS TI LAM RA DRI ZHIM PAS BSGOS PA MKHAR BA'I SNOD DU BZHAG
STE, AOm H'Um HRAm HRI KHAm ZHES BRJOD CING D'UR BA'I BIR GYIS
KHYAB

PAR BYUG GO, ,DE NAS TIL MAR GSAL BA'I PHYIR SHING SHUN DRI ZHIM
PA DANG SBYAR BA'I CHUS BKRU'O, ,DE NAS DKAR GSUM MNGAR GSUM
SBYAR BA'I CHUS BKRU'O, ,DE NAS SKYU RU RA'I 'DAG CHAS KYIS
BKRU'O, ,DE NAS BUM PA'I CHUS DBANG BSKUR ZHING BKRU STE, ROL
MO'I SGRA DANG, BKRA SHIS KYI TSIGS SU

BCAD PA BRJOD CING BUM PA'I CHUS BKRU'O, ,DE'I TSE NA MA MKHA' LA
SANGS RGYAS DANG BYANG CHUB SEMS DPA' RIG PA'I TSOGS DANG BCAS PA
RNAMS KYIS BDUD RTZI'I CHU RGYUN GYI BUM PAS DBANG BSKUR ZHING
BKRU BAR BSAM MO, ,JI LTAR BLTAMS PA TZAM GYIS KYANG, ,DE BZHIN
GSHEGS KUN KHRUS GSOL

@263B PA; ,LHA YI CHU NI DAG PA YIS, ,DE BZHIN BDAG GIS SKU KHRUS
GSOL, ,AOm SARBA TA TH'A GA TA AA BHI shE KA SA MA YA SHRI YE
H'Um SV'A H'A, ZHES BRJOD CING BKRU'O, ,DE NAS RAS DMAR POS SKU
LA CHAGS PA'I CHU LEGS PAR PHYI'O, ,'DI NI KHRUS KYI CHO GA'O,
,DE NAS TZANDAN DANG BUR KUM LA SOGS PA'I DRIS LHA'I THUGS KAR
BYUG

STE; BARDZRA GANDHE AA ZHES PAS SO, ,DE NAS ME TOG DANG, SPOS
DANG, MAR ME DANG, BSHOS RNAMS RANG RANG GI SNGAGS KYIS PHUL LA,
RDO RJE DANG BCAS PA'I LAG PA CHU LA REG PAS THUGS KA DANG, MGUR
DANG, SPYI BO DANG, DPRAL PAR NYE RE GA BYA'O, ,DE NAS PUS MO
G-YAS PA SA LA BTZUGS TE, LAG PA G-YAS PAS SPOS

PHOR THOGS TE, G-YON PAS DRI BU GSIL ZHING, LCE H'Um LA RDO RJE
BSAMS LA, 'DI SKAD CES SNYAN GSAN DBAB CING GSOL BA GDAB BO,
,H'Um BCOM LDAN RDO RJE CHE GE MO, ,RIG PA'I RGYAL PO PHYAG 'TSAL
BSTOD, ,SLOB MA RNAMS LA BRTZE BA DANG, ,KHYED RNAMS LA YANG
MCHOD PA'I PHYIR, ,MGON PO THUGS RJE'I

BDAG NYID KYIS, ,RAB GNAS NAD PAR BGYID PAR 'TSAL, ,GUS PAS BDAG
DANG 'DI LA NI, ,BKA' DRIN DAG NI MDZAD PAR RIGS, ,SANGS RGYAS
RNAMS NI BDAG LA DGONGS, ,'JIG RTEN MGON PO BRTZE BA CAN, ,DGRA
BCOM BYANG CHUB SEMS DPA' DANG, ,GANG YANG GSANG SNGAGS LHA RNAMS
DANG, ,LHA DANG 'JIG

RTEN SKYONG BA DANG, ,GANG YANG 'BYUNG PO MTHU CHEN RNAMS, ,BSTAN
PA 'DI LA MNGON DGA' ZHING, ,BYANG CHUB SEMS DPA'I RTEN BYUNG
BA'I, ,RDO RJE YIN SPYAN LDAN RNAMS, ,RDO RJE 'CHANG CHEN CHE GE
BDAG ,RIG PA'I RGYAL PO 'DI YIS NI, ,RAB GNAS DAG NI BGYID PAR
'TSAL, ,DE BAS BDAG DANG SLOB MA LA, ,THUGS BRTZER LDAN PAS

BYIN RLABS MDZOD, SA MA YA STVAm AA HAm, DE SKAD LAN GSUM DU
BRJOD DO, ,SNYAN GSAN PHA BCING GSOL BA BTAB PAS PHYOGS BCU'I
SANGS RGYAS DANG BYANG CHUB SEMS DPA' THAMS CAD MDUN GYI RNAM
MKHA' LA BYON TE DGONGS PAR BSAM MO, ,DE NAS RAB GNAS BYA BA'I
GZHI DE STONG PA NYID DU BSGOMS LA DE CHO GA'I

RIM PAS GANG YIN PA DER BSKYED PA'AM, YANG NA YIG 'BRU TZAM LAS
SKAD CIG TZAM LAS BSKYED LA SNYING GA'I SA BON GYIS YE SHES SEMS
DPA' SPYAN DRANG TE, NAM MKHA' LA BZHUGS PA LA AOm AA RGHA PRI
TA'I TZTSA ZHES PAS YON CHAD DBUL, AOm NI RI TI BAm ZHES PAS
ZHABS BSIL DBUL, AOm SARB'A SHO DHA NE H'Um

@264A *, ,ZHES PAS ZHABS BSIL DBUL LO, ,DE NAS ME TOG NAS SGRA
BRNYAN GYI BAR DU DBUL LO, ,DZA: H'Um BOm HO: ZHES PAS DAM TSIG
PA LA BSTIMS LA, YANG MCHOD PA RNAMS RIM PAR PHUL TE, LHA GANG
YIN PA DE'I SNGAGS CI NUS KYIS BZLAS LA, MTHAR YI GE BRGYA PA MU:
DANG BCAS PAS

GSHEGS SU GSOL TE, 'DI NI STA GON LA GNAS PA'I CHO GA'O, ,DE NAS
NANG PAR DKYIL 'KHOR RAM STEGS BU'I GNAS DER MCHOD PA'I YO BYAD
CING 'BYOR BA THAMS CAD BSHAMS LA, DE NAS BDAG NYID LHA GANG YIN
PAR BSGOMS TE, MCHOD PA BYIN GYIS BRLAB PA SNGON DU 'GRO BA'I
MCHOD PA YAN CHAD

BYAS LA, DE NAS BGEGS BSRUNG BA'I 'KHOR LO BSGOMS TE, GZHAL YAS
KHANG SPRUL PA LA SOGS PA GNAS SKABS DANG SBYAR LA BYA, DE NAS
GANG RAB GNAS BYA BA'I LHA BSKYED LA, DE'I RJES LA LAG PA G-YAS
PA SPOS SNOD THOGS LA G-YON PA DRIL BU GSIL ZHING, PUS MO G-YAS
PA SA LA

BTZUGS NAS LCE H'Um LAS RDO RJER BSAMS TE, H'Um BCOM LDAN ZHES
BYA BA NAS RLABS MDZOD CES BRJOD NAS, LHA RNAMS BSKUL TE, SANG NI
NAS BYA BA'I SKABS SU DI RING ZHES BYA BA BCUG LA SNYAN GSAN DBAB
BO, ,DE NAS YE SHES SEMS DPA' SNYING GA'I SA BON GYI 'OD ZER GYIS
NAM MKHA' LA SPYAN

DRANGS LA YON CHAB LA SOGS PAS MCHOD DE, ,DZA: H'Um BAm HO: SAD
GUG GZHUG BYAS TE DBYER MED PAR BSTIMS LA, SNGAR GYI KHRUS KYI
CHOGS KHRUS BYA STE, DE YANG SKU GZUGS LA NI DNGOS SU KHRUS BYA
LA, RAS RIS DANG GLEGS BA MA LA SOGS PA LA NI ME LONG GI GZUGS
BRNYAN LA KHRUS BYA'O, ,DE YANG

BCOM LDAN 'DAS DE BZHIN GSHEGS PA DAG BCOM PA YANG DAG PAR RDZOGS
PA'I SANGS RGYAS RIG PA DANG ZHABS SU LDAN PA, BDE BAR GSHEGS PA,
'JIG RTEN MKHYEN PA, SKYES BU 'DUL BA'I KHA LOS SGYUR BA, LHA
DANG MI RNAMS KYI STON PA DE LA YO BYAD THAMS CAD DANG LDAN PA'I
KHRUS 'DI GSOL LO, ,RI BO

LTA BUR MDZES PA YI, ,YON TAN DAM PA'I RGYAN LDAN PA, ,MCHOD GNAS
RIN CHEN 'DI DAG LA, ,BDAG GIS KHRUS NI GSOL BAR BGYI, MA RIG
'JOMS PA'I NYI MA STE, ,SRID PA'I NANG NI SEL PA'I SMAN, ,DAM
CHOS RIN CHEN 'DI LA NI, ,BDAG GIS KHRUS NI GSOL BAR GYI, ,BSKAL

@264B BA'I MTHA' YID DNGOS 'JOMS PA, ,'JIGS BYED ME YI CHA BYAD
CAN, ,MGON PO SNYING RJE'I STOBS LDAN LA, ,BDAG GIS KHRUS NI GSOL
BAR BGYI, MCHOG TU TSIM ZHING SKAL BZANG BA, ,DAM PA'I BDUD RTZI
MDZES CHA BYAD, ,CHE GE MO DPAL RDO RJE LA, ,BDAG GIS KHRUS NI
GSOL BAR BGYI, ,GDUL BYA'I

SEMS CAN GANG DAG LA, ,RGYAL BA'I SPRUL SKU MANG PO YI, ,CHA BYAD
LHA YI RNAM PA LA, ,BDAG GIS KHRUS NI GSOL BAR BGYI, ,SNYING RJE
YIS NI NGES GANG RNAMS, RTAG TU PHAN DANG BDE MDZAD PA'I, ,MCHOG
TU DUL BA DE DAG LA, ,BDAG GIS KHRUS NI GSOL BAR BGYI, ,SANGS
RGYAS GZUGS BRNYAN

GNAS DANG NI, ,SLOB PA'I DGE 'DUN GNAS KYIS, ,GTZUG LAG KHANG
DANG GNAS GZHAN LA, ,BDAG GIS KHRUS NI GSOL BAR BGYI, ,DE NAS YON
CHAB LA SOGS PAS MCHOD LA, ,AOm BADZRA AA BH'A RA nA WA PU shA NE
SV'A H'A, ZHES PAS RGYAN CI 'BYOR BA DBUL LO, ,DE NAS GANG YIN
PA'I BSTOD PA BYA'O, ,DE

NAS 'DI SKAD BRJOD DO, ,GANG BCOM LDAN 'DAS DE BZHIN GSHEGS PA
DGRA BCOM PA YANG DAG PAR RDZOGS PA'I SANGS RGYAS RIG PA DANG
ZHABS SU LDAN PA, BDE PAR GSHEGS PA, 'JIG RTEN MKHYEN PA, SKYES
BU 'DUL BA'I KHA LOS SGYUR BA, BLA NA MED PA LHA DANG MI RNAMS
KYI STON PA DE RGYU DANG 'BRAS BU

PHUN SUM TSOGS PA GSUNG PA, CHOS THAMS CAD THUGS SU CHUD PA'I
SANGS RGYAS BCOM LDAN 'DAS DE BDAG GIS RAB TU GNAS PAR BGYI'O,
,GANG BCOM LDAN 'DAS BYANG CHUB KYI PHYOGS SUM CU RTZA BDUN YANG
DAG PAR RTOGS SHING MI DGE BA BCU SPANGS PA, MI 'JIGS PA BZHI
DANG, MA 'DRES

PA'I CHOS GSUM DANG, DRAN PA NYE BAR GZHAG PA DANG, SNYING RJE
CHEN PO LA SOGS PA RNAMS YANG DAG PAR RJES SU RTOGS PA, MA LUS
PA'I BSLAB PA RGYAS PAR BYED PA'I CHOS RNAMS YANG DAG PAR RJES SU
RTOGS PA BDE BAR GSHEGS PA GZHAL DU MED PA'I YON TAN GYI CHOS
DANG LDAN PA'I SANGS RGYAS

BCOM LDAN 'DAS 'DI BDAG GIS RAB TU GNAS PAR BGYI'O, ,GANG BCOM
LDAN 'DAS BLA NA MED PA'I TSUL KHRIMS LA SOGS PA PHUNG BO LNGA
YANG DAG PAR RJES SU RTOGS PA, CHO 'PHRUL GSUM DANG, TSANGS PA'I
GNAS BZHI DANG, 'PHAGS PA'I BDEN PA BZHI YANG DAG BAR RJES SU
RTOGS PA, PHYIN CI

@265A *, ,LOG PA'I SHES BYA DANG, ,YE SHES LA DBANG BRNYES PAS
NYON MONGS PA LA SOGS PA BDUD BZHI SPANGS PA'I SANGS RGYAS BCOM
LDAN 'DAS 'DI BDAG GIS RAB TU GNAS PAR BYA'O, ,GANG BCOM LDAN
'DAS PA ROL TU PHYIN PA BCU DANG, DPAG TU MED PA'I BSOD NAMS DANG
YE SHES KYI TSOGS DANG

LDAN PA SKYES BU CHEN PO'I MTSAN CU RTZA GNYIS KYIS BRGYAN ZHING
DPE BYAD BZANG PO BRGYAD CUS SPRAS PA, SKU LTA BAS CHOG MI SHES
PA, MTHONG NA MI MTHUN PA MED PA STE, RIGS SO SOR DE'I SKU GCIG
TU MTHAR THUG PA THOB PA, 'GRO BA THAMS CAD KYI GNYE NA, SANGS
RGYAS BCOM LDAN 'DAS LDAN 'DAS 'DI BDAG GIS

RAB TU GNAS PAR BGYI'O, ,DE NAS GSER GYI THUR MA AA NYDZA NAS
BYUGS PAS SPYAN DBYE STE, AOm TZAKshU TZAKshU MANTA TZAKshU BI SHO
DHA NA BADZRA SVA H'Um, ZHES BZLAS SHING BYE'O, ,DE NAS YANG MCHOD
PA'I KHYAD PAR KUN GYIS MCHOD DE, DANG POR BUM PAS DBANG BSKUR
ZHING KHRUS CHAB GSOL, DE NAS ME TOG DBUL TE, 'DI

NI MCHOG GI ME TOG STE, ,CHU LAS SKYES DANG THANG LAS SKYES,
MCHOG TU GUS PAS DBUL BAR BGYI, ,CI BDE BAR NI BZHES SU GSOL,
,AOm BADZRA D'I PA H'Um, 'DI NI MCHOG GI BDUG SPOS TE, ,LHAN CIG
SKYES DANG SBYANG BA'I SPOS, ,MCHOG TU GUS PAS DBUL BAR BGYI, ,CI
BDE BAR NI BZHES SU GSOL, ,AOm BADZRA DH'UPPE H'Um,

MAR ME 'DI NI PHYOGS KUN DU, ,'BAR TE MUN BA THAMS CAD SEL, ,MI
SHES RAB RIBS LA BA'I PHYIR, ,CI BDE BAR NI BZHES SU GSOL, ,AOm
BADZRA D'I PA H'Um, 'DI NI MCHOG GI DRI YIN TE, ,TZANDAN GRU KU
MA LA SOGS PA, ,MCHOG TU DAD PAS BDAG 'BUL NA, ,CI BDE BAR NI
BZHES SU GSOL, ,AOm BADZRA GANDHE H'Um, 'DI NI MCHOG

GI LHA BAS SHOS TE, ,KHA DOG DRI DANG ROR LDAN PA'I, ,BZA' DANG
BCA' BAR YANG DAG LDAN, ,CI BE BAR NI BZHES SU GSOL, ,AOm BADZRA
NI WA TE H'Um, DE NAS 'DOD PA SNGA'I LONGS SPYOD DBUL TE, GZUGS
SGRA DRI RO REG LDAN PA'I, ,MCHOG TU GYUR BA'I ZAS MCHOG 'DI,
,BDAG GI DAD PAS DBUL BAR BGYI, ,CI BDE BAR NA BZHES SU

GSOL, AOm BADZRA DE PYA AA NA NAm M'A DHI DHYA NA PRA'I nA nE SV'A
H'A, DE NAS RAB NAS KYI GZHI GANG YIN PA'I GNAS SKABS DANG SBYAR
PA, LHA KHANG DANG MCHOD RTEN LA SOGS PA NI RNAM PAR SNANG MDZAD
DU SPRUL LA BHR'Um NAS PAS LHA KHANG DANG MCHOD DE RTEN DU GYUR
BAR BYAS LA, LEGS PA MA LA NI YUM MA MA, ,RDO RJE CHOD SU BYAS PA
DE AA ZHES

@265B BAS YI GE'I RNAM PAR GYUR TE, YI GE DE'I SGO NAS 'KHOR BA'I
MTHA'I BAR DU 'GRO BA'I DON BYED PAR BSAM MO, ,DE NAS BDUD RTZI
'KHYIL PA'I SNGAGS BZLAS SHING G-YAS PAS, RDO RJE BZUNG STE SKUL
SOGS PA'I BU DANG SKYED PA ZHABS SU LAN GSUM BSKOR TE, SKU'I SUM
CHA'I TSAD KYI STEGS BU'I KHRI

PA YA YO MED PAR CI MDZES SU BZHUGS TE, AOm SU PRA TI shthA BADZRE
SV'A H'A, ZHES PAS BRTAN PAR BZHUGS SU GSOL LO, ,DE NAS GNAS PA'I
LHA DE DAG BYA NI CHE ZHING BKRA SHIS PA DANG YUN RING DU GNAS
PAR BYA BA'I PHYIR CHOS SKYONG LA GTOR MA BYIN LA GSOL BA GDAB
,KHYAD PAR DU MA T'A K'A LA LA GTOR MA BYIN LA,

DENG NAS BZUNG STE KHYOD KYIS NGA'I BKA' 'DAN PAR BYIS LA, GNAS
DANG BCAS PA 'DI JI SRID PA'I BAR DU SRUNG ZHING MGON DANG SKYABS
MDZOD CIG PAR DBANG BSKUR ZHING RAB TU GNAS PAR BYA'O, ,DE NAS
RGYAS PA'I SBYIN SREG TZ'A RU DANG BCAS PA BYA'O, ,DE NAS BDEN
PA'I BYIN RLABS BRJOD DE, AOm SANGS RGYAS DANG

CHOS DANG DGE 'DUN GYI BDEN PA DANG, RIG SNGAGS DANG, GSANG
SNGAGS DANG, GZUNG SNGAGS DANG, SNYING PO DANG PHYAG RGYA DANG,
RIG PA'I LHA THAMS CAD KYI BKA' BDEN PA DANG, RTEN CING 'BREL BAR
'BYUNG BA BSAM GYIS MI KHYAB PA'I BDEN PA DANG, BDEN PA'I BYIN
RLABS KYIS BDE BAR GSHEGS PA'I SKU

GSUNG THUGS KYI RTEN 'DI ZHES BYA BA MCHOD PA DANG, BSTOD PA
DANG, BZLAS PA LA SOGS PA'I SGO NAS RAB TU GNAS PAR BYA BAS, BDE
BAR GSHEGS PA'I SKU GZUNG THUGS KYI NGO BO 'DI DUS 'DI NAS BZUNG
NAS 'KHOR BA MA STONGS KYI BAR DU BDAG DANG YON BDAG DANG SEMS
CAN THAMS CAD THAMS CAD KYI PHYAG GI GNAS MCHOD PA'I RTEN,

BSOD NAMS BSAGS PA'I DPAL LAM GON DU GYUR TE, ZHAL DRO BYIN CHE
'GRO BA SKYOBS PA'I MTHU SBYIN DANG LDAN NAS, BDAG DANG SEMS CAN
THAMS CAD TSE DANG, STOBS DANG, MDOG DANG, BDE BA DANG, LONGS
SPYOD DANG, DBANG PHYUG DANG, RIGS DANG, GZUGS DANG, DPAL BZANG
PO DPAG TU MED PA DANG LDAN PAR

GYUR CIG ,NGAN 'GRO LAS THAR TE BDE PA'I GO 'PHANG THOB PAR GYUR
CIG ,LONGS SPYOD KYI MCHOG THOB BA DANG SEMS CAN THAMS CAD KYI
DPAL MGON DU GYUR CIG ,LUS DANG SEMS KYI SDUG BSNGAL DANG, YID MI
BDE BA LAS NGES BAR GYUR CIG ,BSAM PA THAMS CAD PHUN SUM TSOGS
SHING

@266A *, ,BYANG CHUB SEMS LA MCHOG TU GZHOL BAR GYUR CIG ,'DOD
CHAGS DANG, ZHE SDANG DANG, GTI MUG DANG, NGA RGYAL DANG, DREGS
PA DANG, PHRAG DOG DANG, SER SNA LA SOGS PA NYON MONGS PA DANG
NYE BA'I NYON MONGS PA RNAMS PAR SPANGS PAR GYUR CIG ,NYAN THOS
DANG RANG SANGS RGYAS DANG BLA NA MED

PA'I BYANG CHUB KYI 'BRAS BU THOB CING MYUR DU MI GNAS PA'I MYA
NGAN LAS 'DAS PA'I GO 'PHANG THOB PAR GYUR CIG ,DE NAS BSKOR BA'I
TSIGS SU BCAD PA LA SOGS PA'I MDO 'DON ZHING BSKOR BA BYAS LA
PHYAG BYA'O, ,DE PHYIN CHAD BSOD NAMS KYI RTEN BTZUGS PA'O, ,DE
NAS SLOB MA'I DGE BA SPEL BA'I PHYIR SLOB DPON GYIS YON

BLANG BAR BYA'O, ,KHYOD KYIS JI LTAR GSOL BA BTAB PA YI, ,RAB
GNAS GZHUNG LAS 'BYUNG BA BZHIN, ,BRTZE BA'I SEMS KYIS YANG DAG
BYAS, ,DE BAS CI 'BYOR BAS MCHOD KYIS, ,DE NAS SLOB MAS CHAGS
PA'I SEMS KYIS CI 'BYOR BA BLA MA LA DBUL ZHING MCHOD PA BYAS TE,
PHYAG BYAS LA BSKOR BA BYA'O, ,DE NI CHO GA RGYAS PAR BSTAN

PA'O, ,CHO GA MDOR BSDUS PA NI BSNYEN PA SNGON DU SONG BAS LHAG
PAR GNAS PA MA BYAS PAR NYI MA GCIG LA KHRUS LA SOGS PA KUN
RDZOGS PAR SNGA MA LTAR RAB TU GNAS PAR BYA'O, ,RAB GNAS KYI CHED
DU DKYIL 'KHOR PHRIN RAB GNAS GANG BYED PA'I LHA DES GTZO BO
BYA'O, ,LHA KHANG LA SOGS PA NI RNAM

PAR SNANG MDZAD KYIS BYA'O, ,'TSE BA'I DON GYIS RNAL 'BYOR PHO
MO'I BGRANG PHRENG LA SOGS PA NI SNGAGS KYI YI GE 'BRU GSUM TZAM
GYIS BRLABS LA SBYIN NO, ,GAL TE RAB GNAS MA BYAS PA'I SKYON NI,
RIGS DANG MI LDAN SKYES BU LA, ,MI RNAMS KUN GYIS MCHOD MI BYED,
,DE BZHIN RAB GNAS MA BYAS PA'I, ,SKU

GSUNG THUGS KYI RTEN DAG LA, ,PHYAG 'TSAL MCHOD PA 'BRAS BU MED,
,SNGAGS DANG BRAL BAS THAL BA LA, ,SBYIN SREG BYAS BZHIN 'BRAS BU
MED, ,DE BAS SKU GSUNG THUGS KYI RTEN, ,BZHENGS NAS RING POR
GZHAG MI BYA, ,DPAL DANG 'BYOR PA NYAMS 'GYUR BAS, ,DE BAS MYUR
DU RAB GNAS BYA, ,BDE GSHEGS BLA

MA'I BKA' DANG LUNG, ,MDO RGYAS KUN GYI GZHUNG BSDUS PA, ,BYIS
PAS TSEGS MED RTOGS BYA'I PHYIR, ,GSAL BA TZAM ZHIG BRIS PA YIN,
,RAB TU GNAS PA'I CHO GA'I RIM PA SLOB DPON NAG PO PAS MDZAD PA
RDZOGS SO,, ,,DE NYID DANG 'GOS LHAS BTZAS KYIS BSGYUR BA'O,, ,,