@135A `, ,RJE 'BANGS DANG BOD BTZUN RNAMS LA
SPRING YIG BZHUGS SO,, #, ,'PHAGS PA 'JAM DPAL LA PHYAG 'TSAL LO,
,BOD KYI SPU RGYAL MGO NAG YONGS KYI RJE, ,

KHRI SRONG LDE'U BTZAN AAG TSOM MES KYI SRAS, ,RLUNG NAM 'PHRUL
GYI RGYAL PO'I DBON PO YI, ,SRONG BTZAN SGAM PO SPYAN RAS GZIGS
KYI SKU, ,BYANG CHUB SEMS DPA'I SKU RGYUD GDUD MA CHAD, ,'GRO
DRUG NANG NA SHES RIG CHE BA'I MI, ,DUG LNGA SDONG PO RGYUD DRUG
KUN GYI GZHI, ,KHRI RJE THOG BTZAN

MAN CHAD BRGYUD MA YI, ,DGE BCU THANG KHRIMS BTZUGS NAS DUL BAR
MDZAD, ,RIGS KYI SPRUL PA KHRI SRONG LDE'U BTZAN GYIS, ,'GRO BA'I
MUN PA'I SKAR KHUNG DBYE SLAD DU, ,RGYA GAR YUL GYI RDO RJE GDAN
STENGS SU, ,SDE SNOD GSUM PO SH'AKYA THUB PA SA GSUNGS, ,KUN DGA'
BO LA

SOGS PA'I 'KHOR RNAMS SMIN, ,'DZAM BU'I GLING GI SNYING PO'I DBUS
SU GYUR, ,BSOD NAMS CHE BA'I MKHAS PA GRANGS KYIS SMIN, ,DE GSAN
THUGS KYI RUS PA BCAS NAS NI, ,BSOD NAMS CHUNG BA'I RGYAL KHAMS
SMIN BYA'I PHYIR, ,'PHAGS PA'I RIGS CAN MA LUS KUN BTZAL

@135B TE; BEE RO TZA NA SKA BA DPAL BRTZEGS DANG, ,KLU YI RGYAL
MTSAN YE SHES SDE DANG NI, ,AE RA AA RO MANYDZU LA SOGS LA, ,NOR
GYI DAM PA GSER DNGUL DBYIG BSKUR NAS, ,RGYA GAR YUL GYI DAM CHOS
LEN DU BRDZANGS, ,BOD KYI MUN RUM NAG PO'I SKAR KHUNG PHYE, SRID
KYI CHAB SRID

MNGA' THANG DGUNG LA REG ,BUDDHA GU HYA BDAG DNGOS GLO BA DGA',
,CHAB SRID YO BA KUN GYI GZHUNG SRONG ZHING, ,SPRUL PA'I RGYUD MA
CHAD PA'I NANG NA LDE, ,KHRI SRONG LDE'U BTZAN MNGA' BDAG ZHAL
SNGA NAS, ,MI CHOS LHA CHOS MNGA' THANG RTZE RU CHIBS, ,RIN CHEN
'BAR BA'I SKU YI PHUNG PO

LA; ,RLUNG MKHRIS BAD KAN 'DUS PA'I NAD CHEN DANG, ,STONG PHRAG
BRGYAD CU'I BGEGS KYIS MA BTZAL BAR, ,'JAM DPAL DANG NI MU RI TA
LA KHUMS, YAS KYI SA NAS BDAG 'DRA SPYAN 'DREN PA, ,SKU MNYEL
LAGS TE BDAG LA DBANG MA MCHIS, ,'PHAGS PA 'JAM

DPA' ZHAL NAS BOD YUL DU, ,KHYOD KYIS PHYIN NA SROG DANG 'BRAL
BAR GSUNGS, ,BDAG LA DBANG MED KHRI LAN SKYES LAN DU, ,MAN NGAG
YO GA AA BA TA RA BRDZANGS, ,BANG CHEN MI GNYIS PO YI RTZED LAN
DU, ,MNGON PAR BYANG CHUB PA YI TAN TRA BSHAD, ,PHYI NANG GNYIS
KYI LAG

LEN MANG PO KUN, ,GCIG KYANG MA LUS DGOS PA THAMS CAD BRDZANGS,
,GZIGS RTOG MDZAD LA GZHAN DU SHOR RA RE, ,BOD KYI MI NI SGRIN LA
TSOR SKYEN TE, ,MTHOD [*MTHONG?] BA THAMS CAD LA'UR BYED PAR
'GYUR, ,NYES DMIGS CHA MED DAM CHOS STONG BAR BYED, ,DMYAL RGYU
MANG ZHING 'BRAS

BU BRLAG PAR 'CHI'O, ,PHYI NANG GNYIS KYI LAG LEN SBA BAR MDZOD,
,RTZED LA SKYES LAN GNYIS KYIS 'GRO DON MDZOD, ,KHRI SRONG LDE'U
BTZAN YAS KYI YANG DBON GYI, ,RAKSHA GNYIS KYI BU GNYIS PHYOGS
RIGS GCOD, ,BOD KYI RGYAL KHAMS SRID KYI MKHAR BU YANG, ,ZHE DBON

MAN CHAD SRID MKHAR ZHIG PAR MCHI'O, ,ZHABS 'DEGS NYUNG ZHING
DMANGS MO CHUNG MAR LEN, ,MTHA' YI KHA BZHI KUN DU GRONG SLONG
BYED, ,RGYAL PO'I DBYAR NI BUS PA'I RTZE 'JO 'BUL, ,DMANGS MO
TSOL ZHING GRONG ZAN SLONG BAR MCHI, ,YAR 'GRO MAR 'GRO 'GRON PO
MTHA' DAG

@136A *, ,DANG; ,BTZAN PO 'JAL YANG RGYAL KHAMS MI BZHIN DU, ,NGO
MTSAR MI CHE ZHES NI MI PHYOGS PAR, ,'GRON PO JI BZHIN RGYAL NYAL
BYED PAR MCHI'O, ,PHYOGS BZHIR SGYUR BA'I MKHAS PAS BSGYUR BA'I
CHOS, ,RGYAL PO SMOS SHING YON TAN BRJOD PA'I PHYIR, ,

SDE SNOD GSUM PO'I BKA' RGYUD MA LUS PA, ,MDA' BDAG PHYIR SMOS
DPON SRAS DRIN DU MCHI'O, ,SKU SHUGS PHYUNG LA BKA' RGYUD MA LUS
PA, ,LNGA BCU RTZA DGU'I BAR DU BSGYUR BA MDZOD, ,DRUG CU NA NI
'JIG RTEN 'DAS NAS NI, ,RGYAL KHAMS GZHAN DU SKYE BA BZHES PAR

MCHI'O; ,'GRO BA RIS DRUG MTHO DMAN GAR SKYE PA, ,RANG BYUNG RIG
PA'I RGYAL PO RANG DBANG CHE, ,RDZAS KYI SHES PA SHES PA'I NANG
NA DBUL, ,SEMS KYI MTSAN NYID SHES PA PHYUG CES MCHI'O, ,DE PHYIR
SEMS KYI MTSAN NYID LEGS PAR RTOGS, ,SEMS NI KHANG SPRE'U GLOG
STE RIS

DRUG RGYU; ,MTHO DMAN GAR 'GRO RANG SEMS NYID DBANG CHE, ,LE LO
MA MDZAD RANG SEMS LTAS ZHES MCHI'O, ,GROS KYI GDAMS NGAG MAN
NGAG BSTAN PA NI, ,RGYAL PO NYUNG NA BRIN PHYIR KHAB GZHIS
SKYUNGS, ,BTZUN MO GCIG LA DANG DU BZHES PA NI, ,'PHRA MIG G-YUS
SPRAS

BRGYAN CING MDZES PA DANG, GCIG SEMS GCIG LA CHAGS SHING SHA TSA
MCHI'O, ,SRIN BU GDONG DMAR BOD KYI RGYAL KHAMS MI, ,DAM TSIG
NYAMS SHING MNA' LA MI 'DZEM LA, ,SHES PA RAGS SHING KHONG BRNAGS
CHUD BA YIS, ,SNGAR BYAS KHYAD DU GSOD PAR 'OS ZHES

MCHI'O; ,BSOD NAMS CHE BAR DPAG BSAM SHING BU 'KHRUNGS, ,BSOD
NAMS CHUNG BA'I BOD KYI RGYAL KHAMS SU, ,SHING BU TA LA PHYIS MI
SKYE BA 'KHRUNGS, ,SHING LA GNOD KYIS 'CHAD PA SHOL CIG MCHI'O,
,GTZUG LAG KHANG DANG MCHOD RTEN KHANG BZANGS RNAMS, ,SDIG

PA KUN LA GNOD DE LAS RMANG YIN, ,DAM CHOS BSGYUR BA ZHU THUG DAG
TU MDZOD, ,LAN CIG DUS SU TSAD MAR BYED PAR MCHI'O, ,RGYAL PO'I
RANG BZHIN GZHAN DANG SMRA MI BYA, ,ZUGS THUB GZOBS LA RAB TU
BRTAN PAR MDZOD, ,THUGS CHEN NANG BLON DPA' BA'I MI RNAMS

@136B LA; ,DGOS DON GCES SPRAS LHUG PAR SMOS SHES MCHI'O, ,SRID
LA GNOD PA'I GROS NI ME SNYAN BOR, ,KHENGS PAR MI BYA ZHI DUL
BSKYAR ZHING SMRA, ,GTZIGS DANG BYA DGA' BLON PO RNAMS LA NI, ,HA
CANG MA CHE RAN TZAM BYA ZHES MCHI'O, ,BLON PO'I 'DOD PA CHU
BZHIN MI

BZAD PAS, ,SRID KYI MKHAR NI 'JIG PA'I NYES MCHIS TE, SRID KYIS
GAL LA BAB PA'I DUS NA NI, ,SRAS LA MI PHANGS SDIG LA MI 'DZEM
MCHI'O, ,BSGYUR BA MI BLA SNYAN KHUNG BSKYED PA DANG, ,PHYED TZAM
KHYAD DU KHUMS LA RNA LA BZOD, ,SRID KYI CHU MTHA' RTOG CING ZAD
MI

SHES; ,DKON MCHOG GSUM NI SPYAN LTAR MDZOD CES MCHI'O, ,THEG PA
KUN LA 'JUG SGO RE RE STE, ,KUN GYI SGO NAS 'BRAS BU THOB MOD
KYI, ,GSANG SNGAGS RDO RJE THEG PA DANG DU BZHES, ,BKRI BA'I DON
DU KUN LA'ANG SPYAD TSUL BSTAN, ,RDO RJE THEG PA DANG DU BZHES
MCHI'O, ,

MTHA' LHO BA LA RIGS SHES PA YOD PA LA, ,YID CHES MA MDZAD BONG
SO BZHUGS GNAS RNAMS, ,KUN DU MA SPONG PHUNG BA'I NYEN MCHIS TE,
,CAL COL MA MDZAD CO GE BZHUGS ZHES MCHI'O, ,BTZUN MO RNAMS DANG
BUD MED GZHAN DAG LA, ,'DOD CHAGS RANG BZHIN PHYI PHYIR

'DOD PA'I PHYIR, ,THUGS KYIS KHUG LA HA CANG SPYAD MI BYA, ,NGA
KHYOD SRE ZHING MTHO DMAN MED PAR MCHI'O, ,YID CHES MED PAR DGOS
DON BSGRUB MI BYA, ,ZAS KYI SBYOR SHOM ZHIM POS DGOS MI BSTEN,
,ZHE SAS PHYOGS PA'I 'BANGS LA NYE RING MED, ,GZHAN GYIS MTHONG
BAR MA YIN GRONG GZHAN

DU; ,GNYEN POS BDAG KYANG 'GRO BAR MI MCHI'O, ,RGYAL PO'I RANG
BZHIN RGYA MTSO'I CHU LTA BU, ,ZHA LAG PHYOGS BZHIR RGYAS NAS
SLAR YANG 'DU, ,RGYAL PO'I RANG BZHIN DE BZHIN YONGS KYIS BSGRUB,
,RGYA MTSOS KUN SANGS CHOS KYIS 'GRO DRUG SPONGS, ,ZHA LAG PHYOGS
BZHIR DON BYED

SKU GDUNG RNYED, ,SO SO SNANG YANG SLAR LA 'DUS BZHIN DU, ,RLAN
GYIS MYU GU SKYED BZHIN GROS RGYA BSKYED, ,CHU YIS 'BRAS BU
BSGRUB LTAR DAM CHOS BSGRUB, ,RGYA MTSO MA G-YOS BZHIN DU G-YO MI
BYA, ,CHU NI MNYEN PA BZHIN DU KHONG MNYEN BYA, ,RGYA MTSO GTING
DPAG DKA'

@137A *, ,BZHIN TSOD MI GZUNG, ,CHU CHEN BZLOG THABS MED BZHIN
SRID LA BYA, ,RGYA MTSO KUN LA KHYAB BZHIN DANG LAG BSKYED, ,CHU
'THUNG NGOMS PA BZHIN DU GZHAN NGOMS BYA, ,RGYA MTSOS CHU RNAMS
SDUD BZHIN 'KHOR RNAMS BSDU, ,CHUR NI GZUGS BRNYEN [*BRNYAN] GSAL
BZHIN

GSAL BAR BYA, ,RGYA MTSO YON TAN JI LTAR LDAN PA BZHIN, ,RGYAL PO
GCIG GI SKU LA LDAN GYUR NA, ,SPU RGYAL BOD KYI RGYAL PO'I MNGA'
BDAG RGYUD, ,MGO NAG YONGS KYI RJE RU BSKOS ZHES MCHI'O, ,'OL
BYUNG GDAMS NGAG SPYAN SNGAR BRDZANGS PA 'DI, ,MNGA' BDAG RGYAL
PO'I MUN PA'I

SKAR KHUNG MDZOD, ,DUS MIN RTAG TU THUGS LA GDAGS PAR ZHU,,
,,BLON PO RNAMS LA BRDZANGS PA, ,KHONG DAL SMRAS PA BTZAN NA BLON
POS RAB TU CHUD, ,BUD SRID KHYE 'BYIN MI YI KHONG BRNA [*BA RNA?]
YIS, ,SO NAMS RGYA YIS CHOD NA KUN KYANG DRAG PAR 'GYUR, ,DRANG
'JAM MIG THAG

BYED NA SRID MTHA' YIN, ,MKHAS BTZUN SNGAGS PA KHYAD DU MI GSOD
BU TSA'I GTER, ,KHONG GDUG KHA 'JAM BYED PA'I BLON PO 'JIGS, ,'O
BYAMS BAN DE 'KHUR BA'I BLON PO CHOS DANG LDAN, ,KUN LA SNYOMS
PAR ZAS KYIS BSTEN PA GZHAN LA BYAMS, ,DUL ZHING GTANG BA THUB
PA'I MI NI

GROGS POR BCAL, ,'PHRAL DU KHROS PA LAN MI LDON PA DGRAR MI BYA,
,DGRA THABS ZAB MO DGRA LA BYAS PA RANG LA'O, ,NYE DPUNG MA BSHIG
GCIG TU BSDUS NA DGRA YANG 'JIGS, ,BLO GTAD MI LA BU BZHIN BRTAN
PAR BYED PA'I MI NI BRLING PO YIN, ,KHA TSAGS DAM LA ZAS SGO

YANGS NA YUL MIS RTZI, ,PHUR MA'I MI LA SPYI CHED DANG DU BLANGS
NA SMRAS PA NYAN, ,YON TAN CAN GYI MI LA BKUR STI BYAS NA BSOD
NAMS CHE, ,SHES RAB CAN GYI MI LA BSLAB SBYANG BYAS NA MKHAS PAR
'GYUR, ,DGA' BA'I MI LA GCAM PAR PHAB NAS SMRAS NA KHONG BLO
GTOD, ,CHUNG

MA JI LTAR MDZANGS KYANG GROS BLO GTING MI GTAD, ,SKYES BU KUN DU
GRAGS PA THA SHAL CHE NA NYAMS, ,CI LA 'ANG TSOD ZIN SGRIN KHAR
MI 'DOR RANG LUGS BYED PA BZANG, ,SNGAR BYAS 'GYOD PA MED PAR
SHES NA MI YI BLON PO YIN, ,DGRA THABS MKHAS LA RAL KA BYED PA
BLON PO

@137B DPA' BO YIN, ,KHA 'JAM CHE LA KHANG BA RNA CHUNG BA'I MI LA
BLO MI GTAD, ,BSKON THOS RNA GZOD G-YOS PA MED NA GDENG PO CHE,
,PHA MA DKON MCHOG PHUD DU KHUR NA RANG GI LTAR, ,NGAN PA RNAMS
LA ZHES SAS PHYOGS NA DMAN PA'I GZHI, ,DGRA LA SRAN DU 'DZUGS NA
PHYIS DGRA 'JIGS, ,

KHONG BA RNA CHUNG BA'I MI LA GNYER MI GTAD, ,CHUNG MA MDOG SDUG
PHO DAD CHE BA BLANG MI BYA, ,SGE'U SRES GUD DU BYED BA'I CHUNG
MA GSHIN PA'I RTAGS, ,NGAG 'JAM KHONG YANGS SMRA BA BTZAN DE ZHI
NA MDZANGS, ,DPA' ZHING PHYOGS CHE BLO GTAD THUB PA PHO ZHES BYA,
,TSIG MKHAS DGRA LA GNAG NA

GNYEN GYI RAG 'JIGS CHE, ,MI DON BYED PA RANG DON BZHIN DU 'BAD
NA G-YO SGYU CHUNG, ,RANG DON BZHAG NAS MI DON BYED PA DO MI RTAG
,NGO DGA' RMA ZHING KHA RNGAM NGO MI RTAG NA KHYO GA'I MO, ,'JAM
LA GROS GAL GCOD ZHI BTZAN NA GROS ZLA BYA, ,DPA' LA GNYID CHUNG
LAG PA GTZANG BAS LAM

GROGS BYA, ,NYE RING GANG DU 'GRO YANG GROGS DANG 'GROGS, ,SPRO
RING KHA TSAGS DAM PA'I 'KHOR RE SKYID, ,PHA KHU BZANG PO'I BU
TSA NGAN PA PHOS TSIG CHE, ,'PHRAL DU KHONG GYOD NGA RO CHE BA'I
MI DANG 'GROGS PA BYUR, ,PHA TSAN BZANG PO'I GSEB TU SKYES PA'I
NGAN PA RANG MTHONG CHE, ,KHA DMAN

KHYIM MTSES KUN LA SDANG BA'I MI NI GLANG, ,MNA' MA RNAMS DANG
'KHON PAR BYED PA'I BSHAL THAG YIN, ,NGAN LAS BU PHOS BYAS NA
GROS RE KHUG PA RE, ,PHAR DAN BU RU NGAN NA GROS MJUG 'THAB MOS
BYED, ,SNGON DU DPA' BO THOD RGAL BYAS NA SKYES BUR 'GYUR TE DGRA
YANG RTZI, ,MI BTZAN BRDZUN DU

SMRAS PA'I TSIG MI BTZUN, ,SMRA MI NYAN PA'I NANG DU SMRA BA BLUN
PA MA YIN NAM, ,RANG SHES CHUNG BA YON TAN CAN LA SMOD PA NGAN PA
YIN, ,PHA MES YON TAN SMOS SHING RANG SPU NGAN PA LO NYES YIN,
,KHONG GYOD GNYEN LA SDANG BA BU LON NGAN PA BYOL SONG YIN, ,BYAS
PA MED PAR RANG MTHONG CHE BA

GLEN PA YIN, ,BCOL BA MED PA'I LAS LA 'JUG PA SMYON BA YIN, ,ZAS
NGOR 'KHRUG LDAN BYED PA PHUNG BA YIN,, ,,SGOM CHEN RNAMS LA
BRDZANGS PA, ,TSUL CHOS MI BYA SHES PA'I SA MI GZUNG, ,SDE SNOD
GSUM PO KUN LA LTA RTOG BYA, ,BLTAS PA'I TSIG LA MI BRTAG DON LA

@138A *, ,DPYAD, ,LUNG LA MKHAS PA'I SLOB DPON RNAMS DANG 'GROGS,
,SGOM CHEN YIN ZHES PHUG TU YONG MI 'DUG ,YID CHES MED PAR BSGOM
PAR TSUL MI BCOS, ,THE TSOM BCAD CING MKHAS PA'I ZHAL YANG LTA,
,THE TSOM CHOD CING BLO LA SNANG BA DANG, ,SGOM PA'I GOL

SGRIB CHOD CING DON SHES SHING, ,RUS SBAL KHO GOR NANG NA 'DUG PA
DE, ,BRKYANG BSKUM 'DUG 'GRO GZHAN GYIS MA MTHONG LTAR, ,'KHOR
GYIS SLEBS PAR MA YIN DBEN PAR 'DUG ,SNYING PO DON LAS NYIN MTSAN
'BYUNG MI BYA, ,CHUNG MA GSHIN YANG BSGOM G-YOG BYA BA MIN, ,'DU

LONG NGAN PAR 'KHOR DU BSTEN MI RUNG, ,RANG SEMS DPANG DU BTZUGS
SA LA YENGS MI BYA, ,G-YENG DANG BYING RMUGS YOD ZHIG YOD GYUR
NA, ,TSUL 'CHOS MI BYA BLA MA RNAMS LA DRI, ,THAMS CAD MNYAM PA'I
SNYING POR GYUR PA'I RTAGS, ,CI LA'ANG CHAGS THOGS MI MNGA' MNYAM
PAR

'GYUR; ,DE 'DRA'I SGOM CHEN SANGS RGYAS RNAMS DANG MTSUNGS, ,DUS
MIN RTAG TU SEMS LA GDAMS DAG 'DI, ,SGOM CHEN RNAMS KYI SEMS LA
SHAR BAR SMON,, ,,SPYI'I BAN DE RNAMS LA BRDZANGS PA, ,MI DGE BCU
SPANGS DGE BA BCU LAS NI, ,LUS NGAG

YID GSUM DUS BZHIR G-YO MI BYA, ,DAM CHOS ZAB MO'I PHYIR NI SROG
GIS BOR, ,MKHAS SU RE ZHES SHES PA'I SA MI GZUNG, ,BDAG GIS SHES
KYANG THE TSOM GZHAN LA DRI, ,CHOS KYI SRID PA SA GSUM SEMS PA
BZHIN, ,DOMS [*NGOMS?] PAR MI BYA SHES RAB GSUM GYIS BSLAB, NGES

PA RANG LA MED PAR GZHAN MI BSLAB, ,BSRUNG BA RNAM GSUM ZHING
TSIGS BZHIN DU BSRUNG, ,RDO RJE SLOB DPON YI DAM LHA LTAR BKUR,
,MAN NGAG ZAB MO MIG GI 'BRAS LTAR BTZA', ,THEG PA KUN LA MKHAS
KYANG GSANG THEG LA, ,GZHAN SHES DE LA MA 'BYOR BAN DE NI, ,THEG
GZHAN

SHES KYANG GSANG THEG MA 'BYOR NA, ,GSER 'DOD BONG BA RNYED PA JI
BZHIN NO, ,NYON MONGS LNGA PO SKYE RGYUD MA CHOD PAR, ,BTZUN PAR
SKYE RGYUD GCOD PA SNYING RE RJE, ,NYON MONGS MA SPANGS BTZUN BA
GNYIS MI 'PHRUGS, ,SA BON RUL BA'I 'BRAS BU JI BZHIN NO, ,NYON
MONGS LNGA PO

@138B DUG SDOD MA BSGYEL BAR, ,SKUR NAS LHA PHYAG 'TSAL BA SNYING
RE RJE, DUG SDOD MA BSGYEL ZA BSRUNG GNYIS MI 'PHRUGS, ,SKYER
TSER DAR GYIS PHUR PA JI BZHIN NO, ,NYON MONGS LNGA PO DBYINGS SU
MA BSKOR BAR, ,MCHOD RTEN BSKOR BA BYED PAR SNYING RE RJE, ,CHOS
DBYINGS MA MTHONG BSKOR

BA GNYIS MI 'PHRUGS, ,MAR 'DOD LHA KHANG KHYIS BSKOR JI BZHIN NO,
,NYON MONGS LNGA PO RNAM PAR MA DAG PAR, ,GDONG BKRUS LAG PA
BSNYAL BA SNYING RE RJE, ,RNAM PAR MA DAG 'KHRU BA GNYIS MI
'PHRUGS, ,BRE KA NAS KYIS BCAD PA JI BZHIN NO, ,NYON MONGS LNGA
PO ZHI BAR MA BYAS

PAR; ,CHOS NYID ZHI BAR LTA BAR SNYING RE RJE, ,ZHI BAR MA BYAS
LTA BA GNYIS MI 'PHRUGS, ,CHAR MA GNAM SDONG LJONG BU JI BZHIN
NO, ,NYON MONGS LNGA PO MGO BO MA BREGS PAR, ,MGO ZLUM DPUNG ZLUM
BYED PA SNYING RE RJE, ,NYON MONGS MA BREGS MGO ZLUM GNYIS MI
'PHRUGS, ,MUN

GNAG NAD NA RDZAS TSOL JI BZHIN NO, ,NYON MONGS LNGA PO DUL BAR
MA BYAS PAR, ,PHA ROL DGRA DPUNG 'JOMS PA SNYING RE RJE, ,DUL BAR
MA BYAS DGRA 'JOMS GNYIS MI 'PHRUGS, ,RI GZAR RBAB SHOR 'DZIN PA
JI BZHIN NO, ,CHOS NYID ZAB MO LTA BAS KLONG DU BYA, ,SPYOD PAS
'GRO DON

BSAM GTAN RGYUN MI BCAD, ,YE SHES RAL GRIS SKYE RGYUD GCAD PAR
RIGS, ,NYON MONGS LNGA POS LDANG BA GNAS SU BSTIM, ,YANG LDANG
YANG LDANG BYED NA CHOS NYID BSAM, ,MNYAM PA'I DON LA BSAM BA'I
GTAN LA GZHUG ,RANG DBANG MED PAR GZHAN DBANG BSKUR MI BYA, ,DUS

GSUM CHOS KYI MTSAN NYID BLO LA GZHAG ,GSANG SNGAGS ZAB MO GRONG
YUL MI LA NI, ,BSTAN PAR MI BYA RNGA DRIL YANG MI BRDUNG, ,YAS RA
YAS LUG MKHAS ZHES GSAD MI BYA, ,PHO MO MANG PO'I NANG DU SGRUB
PA BYED PAR KHREL, ,ZAS NOR GSANG SNGAGS ZAB MO YON DU 'TSONG BA
SMYOS, ,

GSANG SNGAGS BSAM GTAN YI DAM NYID DU NYO TSOD BYED PA MED, ,BAN
DE'I RANG BZHIN GRONG GI DBUS MI 'DUG ,TSONG LA MI BZA' SDIG PA'I
RMANG GZHIR 'GRO, ,PHO BLA MI BYANG CHUB MA'I DAD KYANG SKYUNGS,
,BE'U MANG PO MI BSREL SDIG PA'I RGYU, ,NYIN MTSAN MED PAR 'GRO
DON BYED 'DOD

@139A *, ,PAS; ,RANG SEMS DAG NA 'DOD PA'I DON LA SGRUB, ,MI NAG
SKYE BO MANG PO'I 'GRO DON YANG, ,TSOD YOD MI BYA BSAM GTAN NYID
DU BYA, ,'DI RNAMS MA NOR SHES PA BAN DE YIN, ,NYIN RE BZLAS PA
MI GCAD SKYO DUB KYANG MI BYA, ,RTZE GCIG DANG DU BLANGS LA BYA
BA YIN, ,MKHAS

PA'I RANG BZHIN DON LA MKHAS PA YIN, ,TSIG LA MKHAS PA NE TSO
TSIG ZLOS MKHAS, ,RTZE GCIG YANG DAG BDEN PA'I RLUNG LAS NI,
,RANG SEMS DPANG DU BTZUGS LA NYAMS MI BYA, ,NYIN MTSAN MED PAR
CHOS KYI DON LA NI, ,DUS GSUM 'DU 'BRAL MED PAR TING 'DZIN BYA,
,SHES PA TSE

YANG MKHAS PA'I SA MI GZUNG, ,RDO RJE SLOB DPON YI DAM LHA BZHIN
DU, ,KHUR ZHING RTZE GCIG YI DAM NYID DU BYA, ,DE DANG MI 'BREL
BRTZE GDUNG TSE MAR 'GROGS, ,BDEN PA STON PA'I RDO RJE SLOB DPON
NI, ,MIG GI 'BRAS LTAR BKUR BA'I RANG BZHIN LA, ,G-YOG 'KHOR NGAN
PA SLOB DPON

SPONG BYED PA, ,NYAN BYED MI DE BLUN PO SPRE'U ZHES BYA, ,'DI
RNAMS BDAG GIS MDO TZAM BSTAN PA 'DI, ,BOD KYI RGYAL KHAMS PHAN
BDE'I SEMS LA NI, ,GDAMS NGAG 'DI NI KUN LA SHAR BAR SMON,,
,,SLOB DPON CHEN PO SANGS RGYAS GSANG BAS BOD KYI RGYAL PO KHRI
SRONG

LDE'U BTZAN RJE 'BANGS DANG, BOD BTZUN RNAMS LA BRDZANGS PA'I
SPRING YIG GO,,