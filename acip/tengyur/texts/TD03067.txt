@131B #, ,RGYA GAR SKAD DU, KA LY'A nA K'A MA DHE NU, BOD SKAD DU, DGE
BA'I 'DOD 'JO, ,BDUD KYI STOBS BCOM PA LA PHYAG 'TSAL LO, ,NGAN
'GRO'I LAM NI BZLOG MDZAD PA, ,SANGS RGYAS MCHOG LA PHYAG 'TSAL
LO, ,YID CHES LUNG NI JI BZHIN DU, ,DGE BA'I 'DOD 'JO RNAM

PAR DBYE, ,RIN CHEN BYI RU'I MDZOD GYUR PA, ,DPA' BO GCIG SGRUB
SNGAGS YAN LAG ,SPROS PA RIN CHEN MYU GU CAN, ,DGE BA'I 'DOD 'JO
BSTAN PAR BYA, ,ZHES BYA BA LA, MNGON DU BYA BAS RIN CHEN DE
DNGOS GRUB BO, ,DE NYID BYI RU STE NOR BU'I KHYAD PAR RO, ,MDZOD
NI DE'I GNAS SU

GYUR PA'I MDZOD DO, ,DPA' BO GCIG SGRUB SNGAGS YAN LAG ,CES BYA
BA LA, DPA' BO GCIG CES BYA BA NI DKYIL 'KHOR DANG PHYAG RGYA LA
SOGS PA LA LTOS PA MED PA STE SNGAGS SO, ,SNGAGS DE'I SBYOR BA
LAS YON TAN RNAMS 'JO BAS NI, YAN LAG STE NU SOR LTA BU'O, ,SPROS
PA

NI DNGOS GRUB KYI SGRUB THABS KYI BYE BRAG GO, ,DE NYID 'DOD PA'I
DON RDZOGS PAR BYED PAS NA RIN PO CHE'O, ,DE'I MYU GU BA'I YANG
MYU GU DANG 'DRA BA'I RVA YOD PA STE BSTAN BCOS SO, ,DE NYID GANG
ZHE NA, DGE BA'I 'DOD 'JO ZHES BYA BA SMOS TE, DE DGE BA'I CHOS
KYI RJES SU 'GRO BA'I YE SHES SO, ,

@132A *, ,'DOD PA NI DER 'DUN PA'O, ,'DOD PA DE YONGS SU RDZOGS
PAR 'JO BAS NA BZHO BA STE, BSTAN BCOS KYI BA LAS BZHI'I RKANG
LAG BZHI DANG LDAN PA'O, ,SNGAGS KUN MANG DU PHYAG 'TSAL DANG,
,SV'A H'A SBYAR BA'I RANG BZHIN CAN, ,DE BAS LUNG DU MA BSTAN
YANG, ,THOG MA THA

MAR SBYAR BAR BYA, ,SNGAGS KUN ZHES BYA BA NI SBYAR BAR BYA ZHES
BYA BA DANG 'BREL TO, ,PHYAG 'TSAL DANG SV'A H'A SBYAR ZHES BYA
BA NI DANG POR AOm DANG THA MAR SV'A H'A LDAN PAR BYA'O, ,LUNG DU
MA BSTAN KYANG ZHES BYA BA NI DNGOS SU BSTAN PA MED KYANG NGO,
,THOG MA THA MA ZHES BYA BA LA SOGS PAS NI GZHAN

'DI YANG STON TE, SNGAGS KYI DE KHO NA NYID RIG PA'I BLA MA'I MAN
NGAG LAS SNGAGS SPEL PA DANG, SNGAGS SBAR BA DANG, SNGAGS GZI
BYIN BSKYED PA DANG, SNGAGS TSIM PAR BYA BA DANG, SNGAGS NYE BAR
BYA BA SHES PA DAG GO, ,DE LA SNGAGS SPEL BA NI, AOm SATVA CHE GE
MO'I AU PA SARBA AA DHI

RAKshA ZHES BYA BA NI BSRUNG BA LA'O, ,ZHI BA LA NI AOm AA MU KA
SYA SH'ANTIm KU RU SV'A H'A ZHES SO, ,NYE BAR BYA BA NI, AOm SA
DHA SINDHA RDA BA NA ME KU RU SV'A H'A ZHES SO, ,SNGAGS SGRUB PA
LA NI, AOm SV'A H'A MANTRA SIDDHIm ME KU RU SV'A H'A, NAD BSAL BA
LA NI, AOm NA MO NA MA:BY'A DHI ME AA PA NA YA SV'A H'A ZHES SO,
,RGYAS PA

LA NI, BOOshA tA PUshtIm ME KU RU SV'A H'A ZHES SO, ,BSAD PA LA
NI, AOm PHAt AA MU KAm HA NA HA NA H'U% PHAt CES SO, ,BSKRAD PA
LA NI, H'U% AA MU KA MUTZTZA, TARKA YA H'U% ZHES SO, ,NYER GZHUG
PA NI, AOm AA MU KA SYA AA MU GANDHA PA YA SV'A H'A, ZHI BA CHEN
PO LA NI AOm SV'A H'A AA MU KA SYA AA MU KAm AU PA DRA BA KshA YE
SV'A H'A

ZHES SO, ,PHUR BU GDAB PA LA NI, AOm K'I LI K'I LA YA SARBAm H'U%
ZHES SO, ,DE DAG LA SOGS PA SHES PAR BYA'O, ,SBAR BA LA NI SNGAGS
THAMS CAD LA SPYI BOR THIG LE SBYIN NO, ,GZI BYIN BSKYED PA LA NI
N'A DA SBYIN NO, ,TSIM PAR BYA BA LA NI KHAm NGO NYE BAR BYA BA
LA NI DKYIL 'KHOR GYIS TE, SA DANG

CHU DANG ME DANG RLUNG GI DKYIL 'KHOR RNAMS LA GO RIMS BZHIN DU
SHES PAR BYA'O, ,NANG STONG GZI LA DBYIG GOMS PAS, ,MNGON PAR
MTHO 'GYUR THE TSOM MED, ,RMUGS 'DZIN CHU DBANG GIS KYANG NI,
,SKYES BU GANG YIN DE 'DRAR 'GYUR, ,ZHES BYA BA LA, NANG ZHES BYA
BA'I SGRAS NI LUS

@132B KYI NANG GZUNG NGO, ,STONG ZHES BYA BA NI BDAG MED PA'I
STONG PA'O, ,GZI ZHES BYA BA NI GZI BRJID DE ME'I DKYIL 'KHOR RO,
,DBYIG CES BYA BA NI NOR RGYUN MA STE GOMS PA NI GOMS PAR BSLABS
PA'O, ,MNGON PAR MTHO BA NI MNGON PAR MTHO BA'I DPAL LO, ,'GYUR
BA NI 'THOB PA'O, ,DE

BZHIN DU RMUGS 'DZIN CHU DBANG GOMS PAS KYANG, MTHO CAN MTHO BA
'THOB 'GYUR RO, ,'DIR SBYOR BA NI 'DI YIN TE, SNYING GAR DKYIL
'KHOR GRU GSUM ME'I MDOG CAN BSAMS LA DE'I STENG DU PADMA DKAR PO
'DAB MA BRGYAD PA, DE'I 'DAB MA RNAMS LA AOm BA SU DHA RI NI SV'A
H'A ZHES BYA BA

NOR RGYUN MA'I YI GE BRGYAD DGOD DO, ,LTE BA LA NI YI GE BHR'Um
GSUM BKOD LA YI GE RE RE ZHING YAm RAm GNYIS DANG SPEL LO,
,PHYOGS BRGYUD DU NI GNOD SBYIN CHEN PO BRGYAD KYI SA BON BRIS
TE, MA nI BHA DRA DANG, P'URnA BHA DRA DANG, DHA NA DA YA DANG,
BEE SHRA BA nA RNAMS NI PHYOGS BZHIR RO, ,KA LI M'A LI

DANG; PI TZI KUndA LI DANG, MU KHANDR'A YA DANG, TZA RENDR'A YA
RNAMS NI MTSAMS RNAMS SU STE, THAMS CAD KYANG SV'A H'A'I MTHA'
CAN NO, ,AOm DZAm BHA LA DZA LENDR'A YA ZHES BYA BA'I DZAm BHA
LA'I YI GE BRGYAD NI YANG PADMA 'DAB MA BRGYAD PA LA DGOD DO,
,YANG DBUS KYI LTE BA LA DZAm MO, ,GAL TE BSAM GTAN

BYA BAR MI NUS NA NI GSER LA SOGS PA'I BYANG BU LA 'KHOR LO GNYIS
NI JI LTA BA BZHIN DU BRIS LA KHA SBYAR TE MAR DANG SBRANG RTZI'I
NANG DU BZHAG LA MCHOD PA BYAS NAS YE SHES KYI 'KHOR LO SPYAN
DRANGS TE, DER BSTIMS NAS NYIN RE ZHING DRI ZHIM PA'I ME TOG LA
SOGS PAS MCHOD PAR BYA'O, ,YANG NA

GUR GUM GYI CHU'I NANG DU BZHAG STE MCHOD NA MTHO RIS KYI DPAL
'THOB PAR 'GYUR RO, ,AOm TSINDA ZHES BYA BAR BSTAN PA DANG, H'U%
PHAt CES BYA BA'I SNGAGS GANG YIN 'BRU TSUGS SU NA MA NA NI,
,SHES GOMS KHRAG DANG SHA 'GUGS 'GYUR, ,ZHES BYA BA LA, SNGAGS
NI, AOm TSINDHA TSINDHA BAS

AA MU KAm SYA RAKTA M'Am SANYTZA TSINDHA TSINDHA, A'A KARshA YA
H'U% PHAt, CES PA'I SNGAGS 'BRU TSUGS ZHES BA NI, MIG 'BRU TSUGS
SU BLTA BAS 'BRU TSUGS SU LTA BA'O, ,SU SU MA ZHES BYA BA NI
RTZA'O, ,SHES PA NI DE'I SBYOR BA SHES PA STE, KHRO BO'I RGYAL PO
GANG YANG RUNG BA'I TING NGE 'DZIN LA GNAS NAS SNYING GAR

@133A *, ,H'U% PHAt DMAR ZHING SNGO BA 'BAR BA DANG BCAS PA BSAMS
LA SROG GNYIS GCIG TU BYAS TE, SNA GUNG G-YAS PA NAS SKUD PA DANG
'DRA BAR PHYUNG NAS BSGRUB BYA MDUN DU BSAMS LA, SROG RTZE MO
LNGAR GYUR PA DES BSGRUB BYA'I DPRAL BA DANG, KHA DANG SNYING GA
DANG, DBUNG MGO

GNYIS KYI RTZA RNAMS PHUG STE, BAR BAR DU SNGAGS BZLAS NAS DBUGS
RNGUB PAS SLAR DRANGS TE KHA'AM SNOD KYI NANG DU KHRAG DGUG PAR
BYA'O, ,GOMS PA NI GOMS PAR BSLABS PA STE, DANG POR SHING THOG
GANG YANG RUNG BA RANG GI LAG TU BZHAG LA, SNGAR BSTAN PA'I RTZA
SNGAGS KYI SBYOR

BAS DGUG PAR BYA'O, ,DE NAS SLAR YANG SHUGS KYIS DGUG PAR BYA
STE, DE LTAR JI SRID DU 'BRAS BU RO KHAR MYONG GI BAR DU BSLAB
BO, ,DE NAS NI MA PA'I SHING LA SOGS PA THAG RING PO NA GNAS PA
RNAMS KYANG BSGRUBS LA, DE'I 'OG TU KHRAG DGUG PAR BYA'O, ,NANDA
NI BA RA DA,

KI NI KHI NI, KI NI KHI NI, MA HE ZHON PA'I SNYING PO 'BUM, ,GU
GUL RI LU SBYIN SREG BYA, ,SDIG CAN YIN YANG DPAL 'PHEL 'GYUR,
,ZHES BYA BA LA, MA HE LA ZHON PA'I SNYING PO'I SNGAGS NI, AOm
NANDA NA BA RA TI DE KI NI KI NI, KHI NI KHI NI, SHRI YAm ME DA
DA BOO shA tA SV'A H'A, ZHES BYA BA YIN

NO; ,'DI'I SBYOR BA NI 'DI YIN TE, RDO RJE H'U% MDZAD KYI RNAL
'BYOR LA GNAS NAS tAKKI R'A DZA THUGS KA NAS SPROS TE, PHYAG
MTSAN GYI MCHOG LCAGS KYU DANG ZHAGS PA PHYAG NA BSNAMS PA MA HE
LA ZHON PA'I BGROD DKA' LHA MO ZHAL BRGYAD PA, KHA DOG MA RA KA
TA LTAR SNGO BSANGS MA MDUN DU

BKUG LA AARGHAm BYIN TE SNGAGS 'DI NYID NI BZLAS BRJOD BYA'O,
,BZLAS BRJOD RDZOGS NAS MCHOD PA PHUL TE GSHEGS SU GSOL LO, ,DE
LTAR DUS GSUM DU JI SRID 'BUM PHRAG GCIG YONGS SU RDZOGS KYI BAR
DU BZLAS PA SNGON DU BSNYEN PA BYAS PA LA, DE NAS GU GUL GYI RI
LU RUS SBAL

GYI RUS PA'I TSAD TZAM BYAS LA MAR DANG, SBRANG RTZI DANG SHA KHA
RA DANG BCAS PAS THAB KHUNG GRU BZHI PAR PA LA SHA'I ME SBAR LA,
SBYIN SREG 'BUM PHRAG GCIG BYAS NA DE'I 'OG TU BDAG NYID CHEN
PO'I DPAL 'THOB PAR 'GYUR RO, ,D'UR BA LTAR LJANG GNOD SBYIN MA,
,RJES MTHUN MTSAN MO BRI BAR

@133B BYA; ,YAN LAG CHA YI PHRA BKOD CING, ,NOR BU'I RGYAN GYIS
'OD 'PHRO BA'O, ,ZHES BYA BA LA, D'UR BA LTAR LJANG ZHES BYA BA
D'UR BA'I 'DAB MA LJANG SNGON GYI KHA DOG CAN NO, ,MTSAN MO BRI
BAR BYA BA NI MNA' MA'I RANG BZHIN PAS NGO TSA BA DANG BCAS PA'I
PHYIR MTSAN MO BRI'I NYIN MO NI MA YIN NO, ,

RJES MTHUN ZHES BYA BA NI YAN LAG THAMS CAD DANG LDAN ZHING BA'I
BZHIN CAN YIN GYI, KHRO BAR NI MA YIN NO, ,YAN LAG CHA SHAS ZHES
BYA BA LA KHA DANG, RNA BA DANG SNA DANG MIG DANG SO DANG MCHU LA
SOGS PA'I TSOGS TE PHRA BKOD PA NI DE RNAMS KYIS BRGYAN PA'O, ,CI
'DRA ZHE NA, NOR BU ZHES BYA BA

LA SOGS PA SMOS TE, YAN LAG GI RGYAN DE DAG NI NOR BU DANG 'DRA
BAS NOR BU STE, NOR BU'I RGYAN LAS 'OD ZER 'PHRO BA LTAR YAN LAG
DE DAG GIS BRGYAN PAS NYE BAR 'BAR ZHING MDZES PA'O, ,GNOD SBYIN
MA ZHES BYA BA NI MNA' MA ZHES BYA BAR GRAGS PA'I GNOD SBYIN
MA'O, ,'DI'I SNGAGS NI, GRUS

DZYE BHA RA BHA RA GRUS DZYE SIDDHA DZYE ZHES BYA BA'I SNGAGS
STONG PHRAG GCIG BZLAS, PHYAG 'TSAL BSAL ZHING ME DANG SBYAR,
,SPYOS KYANG MNA' MA MDZES MA 'GRUB, ,CES PA'I SNGAGS NI, AA GRUS
DZYE BHA RA BHA RA GRUS DZYE SIDDHA SI MA DZA HYA ZHES BYA BA'O,
,PHYAG 'TSAL BSAL ZHING ME DANG SBYAR, ,ZHES

BYA BA NI AOm GYI GNAS SU AA GDON PA STE, DES BSTEN NA DBANG DU
'GYUR BA DE BZHIN DU 'GRUB PA'O, ,SPYOS KYANG ZHES BYA BA NI
BRGYAD BKAG KYANG NGO, ,JI LTAR BSGRUB PAR BYA ZHE NA, MI SMRA
BLA GAB MED PAR NYAL, ,ZLA PHYED KHRU GSUM GOS GSUM BRJE, ,DZ'A
TI'I ME TOG BRGYA RTZA BRGYAD, ,BSREGS

NA YID 'ONG MCHOG RNYED 'GYUR, ,ZHES BYA BA LA, MI SMRA ZHES BYA
BA NI SGRUB PA'I G-YOG 'BA' ZHIG DANG SMRA BAR BYA'I, GZHAN DAM
TSIG MED PA DAG DANG LHAN CIG MI SMRA'O, ,BLA GAB MED PAR NYAL
ZHES BYA BA NI STENG SGRIB G-YOGS MED PA'I GNAS SU BA LANG GI LCI
BAS BYUGS NAS RTZVA

KU SHA BTING BA'I STENG DU NYAL BAR BYA'O, ,JI SRID DU ZHE NA,
ZLA BA PHYED DU MAR NGO'I ZHAG BCO LNGA'I BAR DU'O, ,GOS GSUM
BRJE ZHES BYA BA NI NYIN RE GOS DKAR PO GTZANG MA GSUM GSUM BRJE
BA'O, ,'DIR YANG SNGA MA BZHIN DU MDUN DU BKRAM PA LA BKUG LA,
DRI DANG ME TOG LA SOGS

@134A *, ,PAS MCHOD LA, JI SRID 'BUM PHRAG GCIG GI BAR DU BZLAS
BRJOD BYAS LA, DE'I 'OG TU DZ'A TI'I ME TOG BRGYA RTZA BRGYAD LA
SNGAGS SO SOR BZLAS NAS BRDEG PAR BYA'O, ,CHUNG MAR SGRUB NA NI
BHA GA LA'O, ,SRING MOR SGRUB BA LA NI NU MA LA'O, ,MAR SGRUB PA
LA NI RKANG PA LA'O, ,BRAN

MOR SGRUB PA LA NI MGO LA'O, ,AARKA DKAR LAS MTHEB TSAD KYIS,
,TSOGS BDAG GZUGS BYAS SPYIR BKAN LA, ,MTHA' YIG BZLAS TE RGYAN
BKYE NA, ,NAM YANG 'PHAM PAR MI 'GYUR RO, ,ZHES BYA BA, SKAR MA
RGYAL GYI NYIN PAR AARKA DKAR PO'I RTZA BA BLANGS TE, TSOGS KYI
BDAG

PO'I GZUGS PHYAG BZHI PA GSUS PA 'PHYANG BA, KLU'I MCHOD PHYIR
THOGS CAN DANG, PHYAG BZHI NA MCHE BA DANG, DGRA STA DANG, ZHAGS
PA DANG, BGRANG PHRENG BSNAMS PA, MTHE BO'I TSAD TZAM BYAS LA, DE
LAG PAS BZUNG STE DE NYID KYI SBYOR BA'AM, RANG GI LHA'I SBYOR
BAS SNGAGS 'BUM

PHRAG GCIG TU BZLAS TE, DE NAS DE'I SBYOR BAS BCINGS LA CHO LO LA
SOGS PA'I RGYAN BKYE NA PHAM PAR MI 'GYUR TE RGYAL BAR 'GYUR RO,
,MTHA'I YI GE ZHES BYA BA NI TSIGS SU BCAD PA 'DI'I MTHAR GNAS
PA'I YI GE STE, AOm GA SV'A H'A ZHES BYA BA'O, ,AA MA RA nI DZ'I
BAN T'I YE, PHYAG 'TSAL SV'A H'A

KHA SBYAR BYA, ,RMA BYA CHEN MO'I SNYING PO 'DI, ,BZLAS NA LAS
KUN BYED PAR 'GYUR, ,ZHES BYA BA LA, SNGAGS NI, AA MA RA nI DZ'I
BAN T'I YE SV'A H'A, SNGAGS KYI RGYAL PO 'DI SHIN TU BZLAS NA LAS
THAMS CAD BYED PAR 'GYUR TE, DE LA NI RA KUN TI DANG PO TZU MA
RTA'I RTZA BA DANG COD PAN KHYIM BYA KHAM PA CAN

GYI MJUG SGRO GCIG TU SBYAR LA SNGAGS 'DI BRGYA RTZA BRGYAD BZLAS
TE, RIMS NAD KYIS ZIN PA LA BDUG NA, RIMS NAD THAMS CAD SEL BAR
BYED DO, ,KLAD GZER LA NI MAR NAG LA MNGON PAR BZLAS TE BSKUS NA,
MGO BO'I ZUG GZER 'JOMS SO, ,'BRAS DANG 'BRU PHRAN TSEGS LA NI
BZLAS SHING BYABS

PAS ZHI BAR 'GYUR RO, ,PHOL MIG DANG, 'BRUM BU LA SOGS PA NI
TZANDAN GYI CHU LA LAN BDUN BZLAS TE BLUD NA ZHI BAR 'GYUR RO,
,SBYIN SREG GI LAS BYAS NA GDON THAMS CAD KYIS 'TSE BA ZHI BAR
'GYUR RO, ,GANG SU YANG RUNG BA'I SKRA BZUNG LA GCER BU SKRA GROL
BA DANG LDAN PAS KHA LHOR BLTAS TE,

@134B SGO'I THEM PA LA 'DUG NAS SGRUB PA PO KHROS BZHIN DU SNGAGS
ZLOS SHING LAG PA GNYIS KYIS BSKUM NYE'O, ,DE LTAR DUS GSUM DU
BYAS NA, ZHAG GSUM GYIS DPA' BO NYID KYANG 'CHI BAR 'GYUR RO,
,AARK'A RK'I MA RK'A RK'I HI NA GA MA NI PHAt, KRishnA SA BA RA
nAm, LO MA CAN GYI BSGRUB PA LA, ,KLU NOR ZHES

BYA'I SNGAGS 'BUM BZLAS, ,BTZUN MO'I SKYE GNAS PHYOGS SU NI,
,SENG LDENG LAS BYAS PHUR PA LA, ,BRGYA BZLAS DMAR PO BYUGS NAS
NI, ,SBYAR NA DE MOD 'GUGS PAR 'GYUR, ,ZHES BYA BA LA, SNGAGS NI,
AOm NA MA SKRishnA SA BA RA nAm, A'ARK'A RK'I MA RK'A RK'I HI N'A
GA MA NI PHAt, SNGAGS 'DI'I

SBYOR BA NI 'DI YIN TE, DANG POR GCER BUS RTZA BA DANG 'BRAS BU
DAG ZA ZHING 'BUM PHRAG GCIG BZLAS PAS BSNYEN PAR BYA'O, ,DE NAS
SPRA TSIL LAS MTHO GANG TZAM GYI BUD MED KYI GZUGS BRNYAN YAN LAG
THAMS CAD YONGS SU RDZOGS PA BYAS LA, ,DE'I DPRAL BAR NI DE NYID
KYI DANG PO'I MING BRI'O,,

SNYANG GAR NI SNGAGS BRI STE, DE YANG GO RO TZA NA DANG, RANG GI
SRIN LAG GI KHRAG DANG BSRES LA GRO GA LA MING SPEL BA DANG BCAS
PAR BRI STE DE'I SNYING GAR GZHUG GO, ,DE NAS BDAG NYID LO MA CAN
GYI GZUGS MIG DMAR BA RMA BYA'I COD PAN GYI BAM PO MGO LA BCINGS
LA, GLANG PO CHE PHRU GU'I MCHE

BA'I RTZE MO'I RNA RGYAN CAN, SHING AA SHO KA'I LO MA'I PHRENG
BAS RKED PA DKRIS PA, LCAGS KYU DANG ZHAGS PA LAG NA THOGS PAR
BSGOMS LA, BSGRUB BYA LA KHA BLTAS TE ZA BZHIN BSAMS NAS, BSGRUB
BYA'I PHYOGS SU GZUGS BRNYAN GYI MGO BSTAN TE, GAN RKYAL DU BZHAG
LA SENG LDENG GI PHUR

BU MTHEB SOR GYI TSAD TZAM LA SNGAGS LAN BRGYA BZLAS TE GDAB PAR
BYA'O, ,PHUR BU DE YANG GRU GSUM PA RGYA SKYEGS KYI KHU BAS BYUG
PAR BYA'O, ,BRGYA ZHES BYA BA NI BRGYA RTZA BRGYAD DE, PHUR BU
DES SKYE GNAS ZHES BYA BA MO MTSAN DU BTAB PA LA 'OD 'BAR BA
BSGOM PAR BYA'O, ,DE NAS MCHOD PA'I

YO BYAD DMAR PO RNAMS KYIS DE LA MCHOD LA, DUS GSUM DU SNGAGS
BRGYA RTZA BRGYAD BZLAS NA, ZHAG BDUN GYIS BRGYA BYIN GYI CHUNG
MA YIN YANG 'ONG BAR 'GYUR NA BUD MED GZHAN LTA SMOS KYANG CI
DGOS, TSA BI RIL H'U% PHAt BZLAS, ,GRO GA GDONG GI SGO RU GZHUG
,RI BONG KHRAG GI MTSAN MAS MTSAN, ,

@135A *, ,MKHAR GNAS BTZUN MO 'GUGS PAR 'GYUR, ,GZHAN YANG RGYU
ZHABS DAG TU BZHAG ,CES BYA BA LA, AOm TSA BI RA LI H'Um PHAt
BYA'O, ,SNGAGS 'DI'I SBYOR BA NI 'DI YIN TE, DANG POR MDUN DU YAm
LAS RLUNG GI DKYIL 'KHOR MDUN GYI NAM MKHA' LA BSKYED DE BSAMS
LA, DER

BSGRUB BYA GZHUG STE, BDAG NYID RIG PA MDOG DMAR ZHING SNGO BA
PHYAG GNYIS NA LCAGS KYU DANG ZHAGS PA THOGS PAR BSAMS TE, LCAGS
KYUS BSGRUB BYA'I SNYING GAR PHUG CING, MGRIN PA ZHAGS PAS BCINGS
PA GSAL POR GYUR GYI BAR DU BSGOM MO, ,DE NAS GNAS DBEN PAR
SNGAGS

'BUM PHRAG GCIG GI BAR BZLAS LA SGRUB PO, ,JI LTAR BSGRUB CE NA,
GRO GA LA RI BONG GI KHRAG GIS YAN LAG THAMS CAD DANG LDAN PA'I
GZUGS BRIS LA, DE'I DPRAL BAR DE NYID KYI DANG PO'I MING BRI STE,
SPRA TSIL GYI NANG DU GTUMS LA, SPRA TSIL GYI RI LU KHAR BCUG NAS
SNGAGS

BZLAS NA DE 'GUGS PAR 'GYUR RO, ,SBYOR BA GZHAN GNYIS PA YANG GRO
GA LA RI BONG GI KHRAG GIS BSGRUB BYA DANG, SGRUB PA PO'I GZUGS
GNYIS SO SOR BRIS LA, BSGRUB BYA'I MING NI SGRUB PA PO'I DPRAL
BAR BRI'O, ,SGRUB PA PO'I MING NI BSGRUB BYA'I DPRAL BAR BRI STE,
'KHRUL 'KHOR DE

GNYIS JI LTAR DPRAL BA DANG DPRAL BA, KHA DANG KHA, GSANG BA DANG
GSANG BA PHRAD PAR 'GYUR BA DE LTAR KHA SBYAR TE DRIL NAS RANG GI
RGYU ZHABS SU BZHAG STE, KHRO BO'I RDUL GYIS GDUNG ZHING DBEN
PA'I GNAS SU SNGAGS BZLAS NA ZHAG GSUM GYIS 'GUGS PAR 'GYUR RO,
HE TIshthA BANDHA DHA RA YA NI

RUNDHA, DANG POR SLAR YANG SBYAR BAR BYA, ,AURnA MA nI SV'A H'A
MTHA', ,MCHOG 'DIS MGRIN PAR CHO GA BRI, ,ZHES BYA BA'I SNGAGS
NI, AOm HE TIshthA TIshthA BANDHA BANDHA DHA RA YA DHA RA YA NI
RUNDHA NI RUNDHA AURnA MA nI SV'A H'A, 'DI'I SBYOR BA NI 'DI YIN
TE, SNGAGS 'DI THAL BA LA MNGON PAR BZLAS LA MDZUB MOS THAL

BA DE'I RI MO GANG GI MGUL BAR BRIS NA, DE'I SKYUG PA'I NAD ZHI
BAR BYED DO, ,YANG T'A LA'I 'DAB MA LA DGRA BO'I MING DANG SPEL
BA'I MING BRIS NAS, KARTA'I TSAD DU BCUG NA KHA 'CHING BAR 'GYUR
RO, ,DE BZHIN DU GRONG KHYER GZHAN LA STER BA LA SOGS PA DAG
KYANG 'CHING BAR 'GYUR RO, ,DAN

@135B DE LI MTHA' MO HA DBUS, ,MU TZA LI NI THOG MAR BSTAN, ,KUN
MTHAR SV'A H'A SBYAR SNGAGS 'DIS, ,RMI LAM BRAM ZE PHRU GU STON,
,ZHES BYA BA LA SNGAGS NI, AOm MU TZI LI SV'AH'A, MO HA NI SV'A
H'A, DAN TI LI SV'A H'A, ZHES BYA BA'O, ,'DIR CHOG NI 'DI YIN TE,
'PHAGS PA SPYAN RAS GZIGS

DBANG PHYUG BLA MA'I SPYAN LAM DU BA'I LCI BA SA LA MA LHUNG BAS
MAndAL BYAS LA, ME TOG LA SOGS PAS MCHOD DO, ,SNGAGS 'DI NYID
KYIS LAN BDUN DU BZLAS PA'I LAG PAS GDONG BYUGS LA, DE NYID SNAM
BU GTZANG MA GDAN DU BTING STE DON LA DMIGS NAS NYAL NA, RMI LAM
DU BDEN PA

STON PAR 'GYUR RO, ,DE BZHIN DU CHU LA MNGON PAR BZLAS TE 'THUNGS
NAS MAR NAG LA MNGON PAR BZLAS PAS GDONG BYUGS TE NYAL NA YANG,
YANG DAG PA'I RMI LAM MTHONG BAR 'GYUR RO, ,AOm TZUN DE TZU LE
TZA LE ZHES BYA BA, BZLOG PA LUGS BZHIN BZUNG BYAS NA, ,DUS GSUM
GYI NI

DNGOS PO RNAMS, ,ME LONG GNAS NAS STON PAR BYED, ,CES BYA BA LA
SNGAGS NI, AOm TZA LE TZUN DE DARSHA YA SARBA SV'A H'A ZHES BYA
BA YIN NO, ,SBYOR BA NI 'DI YIN TE, CHO GA BZHIN DU SNGON DU
BSNYEN PA STONG PHRAG BCUR BZLAS PA'O, ,DE NAS KHYE'U DANG BU MO
GRONG GI CHOS KYIS MA NYAMS PA BZUNG LA KHRUS

BYAS SHING GOS GTZANG MA BSKON NAS, THIG LE LA SOGS PA'I RGYAN
GYI CHAS SU GSAL LA, 'PHAGS PA MI G-YO BA'I SNGAGS DANG PHYAG
RGYAS BSRUNG NGO, ,YANG DAG PAR MCHOD DO, ,AOm TZAndA MA H'A RO
shA nA H'U% PHAt, CES BYA BA NI SNGAGS SO, ,RDO RJE BSDAMS PA
NANG DU BYAS LA MDZUB MO BSGRENG

STE LTO SBYAR LA MTHE BONG GNYIS SO SOR BSGRENG BA NI PHYAG
RGYA'O, ,SNGAGS DANG PHYAG RGYA 'DIS PHYOGS DANG MTSAMS DANG,
STENG 'OG KYANG BCING BAR BYA'O, ,DE NAS MAndAL GYI DBUS SU BUM
PA GOS SAR PA DKAR POS MGUL PA BCINGS LA DRI ZHIM PO'I CHUS BKANG
BA SHING LO YID DU 'ONG BAS KHA RGYAN

BYAS TE, ME TOG DANG BDUG PA LA SOGS PAS MCHOD NAS, SNGAR BSTAN
PA'I KHYE'U DANG BU MO KHA SHAR DU BSTAN TE BZHAG LA, MIG GNYIS
SU YI GE AOm BKOD DO, ,SNYING GAR YI GE H'U& BKOD, AOm GNYIS KYI
DBUS SU YAm DAm 'OD 'BAR BA BSAM MO, ,DE NAM MKHA'I PHYOGS SU
YANG TZUm LA

@136A *, ,BSKYED PA'I LHA MO SKU LA BYED MA ZLA BA'I DKYIL 'KHOR
LA BZHUGS PA, PHYAG DANG PO GNYIS NA LHUNG BZED BSNAMS SHING
GZHAN GNYIS KYIS PADMA DANG RAL GRI BSNAMS PA'I PHYAG BZHI PA,
SKU MDOG ZLA BA LTAR DKAR ZHING 'TSER BA BSAMS LA, DE NYID LA
AARGHA DBUL TE,

MCHOD PA RNAMS KYIS YANG DAG PAR MCHOD LA, BDAG NYID KYI SNGAGS
KYIS SAM RTZA BA'I SNGAGS KYIS BSTOD LA, SNGAGS 'DI KHYE'U DANG
BU MO'I SNYING GAR GZHUG PAR BYA'O, ,AOm TZA LE TZU LE PE SHA AA
TRA KU MA DRA KU MA DRA KU MA RI KA YO SHA RI REE PRA BI SHYA DHA
RA SHA YA, SARBA YA TH'A BHU HAm YA TH'A DA TYAm, BUDDHA

DHARMA SAm GHA SA TYE NA BA TI MA BI LAm BA MA MA AA SHA PRA BU
RA YA SV'A H'A, DE NAS ME LONG NGAM, RAL GRI'AM, DRI MA MED PA'I
MTHE BONGA'AM, MAR ME'AM, CHU'I SNOD DAG LA SNGAGS YONGS SU BZLAS
TE, KHYE'U'AM BU MO LA BSTAN LA BDE BA JI LTA BA BZHIN STON PAR
'GYUR RO, ,DE NAS GSHEGS SU

GSOL TE LDANG BAR BYA'O, ,BA RA DA KA SV'A H'A DRUG ,PHYAG 'TSAL
DANG LDAN TSOGS BDAG DGYES, ,GZUGS BRNYAN MAndAL GRU BZHIR BZHAG
,ZLA BA DRUG TU MCHOD PA BYA, ,ZHES BYA BA SNGAGS NI, AOm BA RA
DA GA SV'A H'A, ZHES BYA BA'O, ,SBYOR BA NI 'DI YIN TE, GNAS DBEN
PAR BA'I LCI BA'I MAndAL

GRU BZHI BYAS LA, DE'I DBUS SU TSOGS BDAG GI GZUGS SAM, BRIS SKU
BZHAG NAS BDAG NYID KYIS LOG 'DREN GYI GZUGS KYIS YANG DAG PAR
MCHOD DE GCER BUR GYUR PAS ZLA BA DRUG GI BAR DU NYIN DUS GSUM DU
SNGAGS BRGYA RTZA BRGYAD BZLAS NA, YID LA RE BA THAMS CAD YONGS
SU RDZOGS

PAR 'GYUR RO, ,BHRA MA KE SHE BHRA MA MA TE, BHRA MA BI BHRA MUS
DZYE MO HYE SV'A H'A, DANG POR BHRA MA GNYIS DANG LDAN, ,DE NAS
RIM BRJOD AUR NER BCAS, ,ZHES BYA BA NI SNGAGS TE, DANG POR BHRA
MA GNYIS DANG LDAN, ,ZHES BYA BA NI, BHRA MA BHRA MA ZHES LAN
GNYIS BRJOD PA'O, ,RIM BRJOD CES BYA BA NI

LHAG MA PHRENG PA'I RIM PA BZHIN DU BRJOD PA'O, ,AUR NER BCAS
ZHES BYA BA NI MTHAR AUR NE BRJOD PA STE, AOm BHRA MA BHRA MA KE
SHI BHRA MA TE BHRA MA BI BHRA MA MUS DZYE MO HE YA AURNE SV'A
H'A, ZHES BYA BA STE, MA BSGRUBS PAR YANG LAS THAMS CAD BYED
PA'O, ,'DIR SBYOR BA NI 'DI YIN TE, YUNGS KAR

@136B KHYOR GANG TZAM SA LA MA REG PA'I BAR SNANG LA BZHAG LA,
SNGAGS 'BUM PHRAG GCIG BZLAS SO, ,DE NAS DE LA CUNG ZAD CIG
BLANGS LA, GCER BU SKRA LHUG PAS KHYIM GYI THEM PA'I PHYI NAS
YUNGS KAR GTOR NA, YUNGS KAR LA 'GOMS PA TZAM GYIS JI SRID NYI MA
SHAR GYI BAR DU DUS MA YIN

PA'I GNYID MTHUG POS NON PAR 'GYUR RO, ,GNYID BSKYED PA'I SBYOR
BA'O, ,KINNI KANNI GHAndA KA RA nA NAm ME DA SHA YA SV'A H'A,
SNGAGS BZLAS PA YI CHU 'THUNGS NA, ,RMI LAM BDEN PA STON PAR
'GYUR, ,ZHES BYA BA LAS, SBYOR PA NI 'DI YIN TE, RANG LHA'I SBYOR
BA'AM, RDO RJE H'U% MDZAD KYI TING NGE

'DZIN LA GNAS NAS, ,RDO RJE'I MTSON CHAS DRI'I TSOGS DGUG PAR
BYA'O, ,DE YANG SKU MDOG DKAR PO PHYAG BZHI PA, PHYAG NA MDUD
RTZE GSUM DANG, DGRA STA DANG, ZHAGS PA DANG, THO BA BSNAMS PA
RNA PA GNYIS DRIL BU'I SGRA DANG LDAN PA BLTAS LA LAG PA G-YON PA
MDUD RTZE GSUM PAR

BYAS PA'I DAM TSIG GI PHYAG RGYA DE LA SNGAGS STONG PHRAG BCUR
BZLAS TE MCHOD PA BYA'O, ,DE NAS CHU LA MNGON PAR BZLAS TE
'THUNGS NA GDON MI ZA BAR RMI LAM DU BDEN PA MTHONG BAR 'GYUR RO,
,RGYA MTSOR 'BAB PA'I CHU BO LA, ,DZ'A TI'I ME TOG 'BUM BSKUR
BYA, ,AOm W'A KYE DAm NA MA:AID DO DA BHA RA

DANG; 'JAM DPAL GYI SNYING PO 'DI ZHES BYA BA LA SBYOR BA NI 'DI
YIN TE, DZ'A TI'I ME TOG KHA BYE BA 'BUM BZUNG LA RGYA MTSO CHEN
POR 'BAB PA'I CHU BOR SKE MAN CHAD CHU'I NANG DU ZHUGS LA, ME TOG
RE RE ZHING SNGAGS ZLOS SHING CHU LA BSKYUR RO, ,DE JI STE ME TOG
CHU DANG BCAS PA GYAN DU RGYUN LAS BZLOG STE

'BAB PA NA, ME TOG CHU DANG BCAS PAR BLANGS TE SOS MA REG PAR
'THUNGS NA, THOS PA 'DZIN PA'I DNGOS GRUB 'THOB PAR 'GYUR RO,
,AOm KU RU KULLE SV'A H'A, KHAMS GSUM 'GUGS PAR BYED PA BSTAN,
,SGROL MA YI NI SNYING PO 'DI, ,MGUL NOR BCINGS PA'I CHO GAR
GSUNGS, ,ZHES BYA

BA LA BCOM LDAN 'DAS HA LA HA LA'I TING NGE 'DZIN LA GNAS LA,
,SGROL MA'I SNGAGS 'DI BSNYEN PA BYA'O, ,DE NAS TSES DANG SKAR MA
DANG NYI MA BZANG PO LA MCHOD PA BYAS NAS, GRO GA LA AUTPA LA'I
'DAB MA LTA BU'I 'KHOR LO RTZIBS BCU DRUG PA BRIS LA, RTZIBS BCU
DRUG LA AA BRI'O, ,LTE BA LA

@137A *, ,NI BSGRUB BYA'I MING KU RU KULLE ZHES BYA BA'I YI GE
BZHIS BSKOR BA BRI'O, ,DE'I PHYI ROL DU AOm LAS BYUNG PA'I RI MO
GSUM GYIS BSKOR RO, ,DE NAS 'KHOR LO GNYIS PA DE DANG 'DRA BA LAS
BSGRUB BYA'I MING MA GTOGS PA BRIS LA, ,DES 'KHOR LO SNGA MA'I
STENG DU BKAB STE,

BCOM LDAN 'DAS MA SPYAN DRANGS TE YANG DAG PAR MCHOD NAS 'KHOR LO
DER BSTIMS LA, YI GE LAS BYUNG BA'I 'OD ZER GYIS BSGRUB BYA BKUG
STE, SHING RTZA BA NAS BCAD PA LTAR BCOM LDAN 'DAS MA'I ZHABS
DRUNG DU 'GYEL NAS 'DUG BAR BSAMS LA, ,NYI MA BDUN DU DUS GSUM DU

SNGAGS BRGYA STONG DU BZLAS NA BRGYA BYIN NYID KYANG DBANG DU
'GYUR RO, ,SNGAGS NI, AOm KU RU KULLE HR'I:CHE GE MO AA NAm SV'A
H'A, DHA NA PA RI BA RE TZA SA MANTA SV'A H'A, ZHES BYA BA YIN
NO, ,NYI MA BDUN BZLAS NAS 'KHOR LO ZHO DANG, MAR DANG SBRANG
RTZI'I NANG DU GZHAG GO, ,DGA' BDE MA MYONG BU MO'I YI GE

DANG PO NI, GSUM DRUG 'BUM GCIG BZLAS NA DER NI RNYED PAR 'GYUR
RO NYI MA DKAR BO'I ME TOG SBYIN SREG BYA BA'AM, YANG NA PRI
YADKU YI ME TOG SBYIN SREG BYA, ,ZHES BYA BA LA, SNGAR DGA' BA
DANG BDE BA MA MYONG BA'I BU MO GANG YIN PA DE'I YI GE NI DGA'
BDE MA MYONG BA'I YI GE STE, YI GE'I

TSOGS DE LAS DANG POR AA DANG, GSUM PAR DE DANG, DRUG BAR BO TI
RNAMS GZUNG BAR BYA'O, ,DE YANG BSNYEN PA'I DUS SU CHANG DANG SHA
LA SOGS PA BCAD DO, ,DKAR GSUM LA SOGS PA'I ZAS ZA ZHING, GOS
DANG BCAS PAR CHU'I NANG DU ZHUGS TE, MI SMRA BAR 'BUM PHRAG GCIG
BZLAS

BRJOD BYA'O, ,SNGAGS NI, AOm AA DI TI AA MU KA KAN NAm ME DE HI
DHE DHA BA YA SV'A H'A, ZHES BYA BA'O, ,BSNYEN PA THON NAS AARKA
DKAR PO ME TOG GAM, PRI YADKU'I ME TOG LA SNGAGS RE RE ZHING
SBYIN SREG 'BUM PHRAG GCIG BYA'O, ,DE YANG GRO GA LA BU MO'I MING
DANG RANG GI MING DU KHA SBYAR BA BRIS LA,

RANG GI RGYU ZHABS SU BZHAG STE, DE LTAR SBYIN SREG BYAS NA, BU
MO DE BDAG GIR 'GYUR TE, SU LA YANG STER BAR MI 'GYUR RO, ,BI TZI
MO HI SV'A H'A, AOm DANG BCAS LA GRANGS BDUN YIN, ,GNOD SBYIN
YUGS SA MO YI SNGAGS, ,RO LA G-YOGS PA'I RAS LA NI, ,DE YI SEN
RTZIS RGYAN

@137B MED BRI, ,DE YI GZUGS LA ME TOG NI, ,SER POS MCHOD NA DE
'GRUB 'GYUR, ,'JIG RTEN GSUM GYI YUGS SA MO, ,THAMS CAD BKA' NYAN
DU NI 'GYUR, ,MON SRAN GRE'U KHA ZAS KYIS, ,YUGS SA MO YI SNGAGS
BZLAS 'GRUB, ,SNGAGS NI, AOm BI TZI MA HE SV'A H'A ZHES BYA BA
STE,

SNGON DU BSNYEN PA 'BUM PHRAG BDUN BZLAS SO, ,DE NAS BRAM ZE MO
LA G-YOGS PA'I RAS MA'I DUM BU KHRU GANG GRU BZHI PA LA RO DE
NYID KYI SEN RTZIS BRAM ZE MO DE NYID KYI GZUGS MED PAR BRIS LA
GNAS DBEN PAR BRIS SKU BKRAM STE, BDAG NYID GCIG PUS SHING S'A LA
SER PO'I ME TOG GIS

MCHOD NAS ZLA BA DRUG GI BAR DU MTSAN MO MUN PA LA BRGYAD BRGYA
BRGYAD BZLAS NA ZLA DRUG GI MTHAR 'ONG BAR 'GYUR RO, ,'ONGS NAS
MI SMRA BAR 'DOD PA SPYAD NA BRGYA STONG RI BA'I MU TIG GI PHRENG
BA BKROL NAS 'JOG PAR 'GYUR RO, ,DE LTAR ZLA BA DRUG GI BAR DU
NYIN RE ZHING BZHAG NAS 'GRO BAR

'GYUR RO, ,ZLA BA DRUG YONGS SU RDZOGS NAS CI BLANGS PA'I DNGOS
GRUB STER BAR 'GYUR RO, ,AOm GHO GHO RI RU TRA DI TZI DE YO G'I
SHVA RI MU KHA H'Um PHAt SV'A H'A, GHO GHO RI DANG MU KHA YANG,
,RI DBANG BU MO'I SNYING PO YIN, ,BRLA G-YON LA NI MING BRIS TE,
,LAG PA G-YON PAS BKAB NAS SU, ,BZLAS

NA BU MO MOD LA 'GUGS, ,SKYES PA LA NI G-YAS PA SBYAR, ,ZHES BYA
BA LA NI, AOm RU TRI DI BI DE YO G'I SHVA RI MU KHA H'U% PHAt
SV'A H'A ZHES PA'O, ,'DIR GSER BTZAG DANG GO RO TZA NA DANG,
LDONG ROS GANG YANG RUNG PA LA BSGRUBS TE, DE YANG ZLA BA GZAS
ZIN PA'I DUS SU LHA MO GHO GHO RIL MCHOD PA

BYAS LA, AA SHVA TTHA'I LO MA BDUN GYI STENG DU GSER BTZAG LA
SOGS PA BZHAG STE, YANG LO MA BDUN GYI STENG NAS BKAB NAS, DE'I
STENG DU LAG PA G-YON PAS MNAN NAS JI SRID ZLA BA GZAS BZUNG BA
MA GROL GYI BAR DU BZLAS SO, ,DES BRLA G-YON PA'I DBUS SU BU MO'I
MING BRIS LA,

LAG PA G-YON PAS BKAB STE BZLAS NA, 'CHING BAS BCINGS PA MA GTOGS
PA RNAMS 'ONG BAR 'GYUR RO, ,SKYES PA 'GUGS PA LA NI BRLA G-YAS
PA'I DBUS SU DE NYID KYIS DE'I MING BRIS LA LAG PA G-YAS PAS BKAB
STE, JI SRID 'ONG GI BAR DU BZLAS SO, ,RKANG PAS DGUG PA'O,,

@138A *, ,DANG POR PHYAG 'TSAL LDAN PA'I SNGAGS, ,BI DA RI KU RU
H'U% PHAt, YID CHES PA YI PHRIN YIG LAS, ,GDON NI TSAR GCOD BYED
PA STE, ,YONGS BZLAS PHYAG RGYAS BTAB STE SPRING, ,ZHES BYA BA
LA, SNGAGS NI, AOm BI DA RI KU RU H'U% PHAt, CES BYA'O, ,'DIR
'PHAGS PA

MI G-YO BA YI'AM, KHRO BO GANG YANG RUNG BA'I TING NGE 'DZIN LA
GNAS NAS, SNGAGS PHRIN YIG DANG BCAS PA BYANG BU LA BRIS TE, DRIL
NAS PHYAG RGYAS BTAB STE GDON GYIS ZIN PA LA BSKUR TE, DE'I LAG
PAR BTAGS NA NGU BZHIN DU 'BROS PAR 'GYUR RO, ,AOm BA TRA BI DA
RA BI DA RI SV'A H'A,

ZHES BYA BA'I YI GE BCU PA'I RIG PA STE, MI DBANG GI NI BTZUN MO
YANG, ,BZLAS PA TZAM GYIS DBANG DU BYED, ,AOm MA LI NI KINNI
KINNA, DANG POR AARKA SV'A H'A LDAN, ,DE NAS DBYANGS CAN SKYES BU
NI, ,DBYANGS CAN DAG NI 'THOB PAR 'GYUR, ,ZHES BYA BA LA SNGAGS
NI, AOm AARKA MA LI NI

KI NI KI NI SV'A H'A, ZHES BYA BA STE, DBYANGS CAN MA'I MDUN DU
'BUM PHRAG GCIG BZLAS PAS BSNYEN PA BYA'O, ,DE NAS ZLA BA GCIG GI
BAR DU DBYANGS CAN MA'I SMAN MAR KHYOR BA RE LA SNGAGS LAN BDUN
BDUN BZLAS TE 'THUNGS NA NGAG GI DNGOS GRUB STER BAR 'GYUR RO,
,DE BZHIN DU ZLA BA GCIG

TU CHU LA BZLAS TE BTUNG BA'AM, MAR 'BA' ZHIG LA BZLAS TE, ZLA BA
DRUG TU 'THUNGS NA NGAG GI DNGOS GRUB 'THOB BO, ,MUN DE SHR'I BA
NA PI SH'A TZI ZHES BYA BA LA, 'BAR DANG BCAS SNGAGS SGROGS PA
STE, ,RNA BA G-YON PAR SGROGS BYED PA, ,'BRENG BA 'DI NI BZLOG
PAR BYA, ,AOm SHR'I BA NA PI SH'A

CI NI MUNDE SV'A H'A, SNGAGS 'DI RU RTA LA LAN BDUN BZLAS TE,
RKANG PA DANG GDONG LA BYUGS TE NYAL NA RMI LAM DU DGE BA DANG MI
DGE BA SGROGS PAR GDON MI ZA'O, ,ZLA PHYED 'BAB PA ZA BYED CING,
,RI YI BU MO'I CHO GA YIS, ,MAR LA BSGRES PA'I BIL BA BSREG
,RGYAL SRID STER 'GYUR

GDON MI ZA'O, ,SNGAGS NI, AOm GI RI KU MA REG MA HE RA DZYE
SATV'A YA SV'A H'A ZHES BYA BA YIN NO, ,DURGGE BI DURGGE ZHES BYA
BA 'O MA CAN YAM SHING BSREG CING, SKYES BU'I MTSAN MA LAN BRGYAR
BSREG ,SNGON DU BSNYEN PA MED PAR YANG, ,GRONG KHYER STER 'GYUR
GDON MI ZA, ,SNGAGS NI, AOm DURGGE BI

@138B DURGGE NI SV'A H'A, SNGAGS N+YA GRO DHA DANG, AA SHVATTHA
LA SOGS PA'I YAM SHING LA BE'U DANG KHA DOG 'DRA PA'I 'O MAS
GRONG KHYER GYI MING NAS BZUNG STE SBYIN SREG BYAS NA GRONG KHYER
RNYED PAR 'GYUR RO, ,AOm GHO AUL KA SV'A H'A AOm DANG BCAS, ,'OD
PHRENG CAN GYI SNYING PO YIN, ,PA LA SHA SHING GIS

BSREGS NA, ,GSER SRANG 'BUM NI STER BAR 'GYUR, ,SNGAGS NI, AOm ME
GHO AU KA YA SV'A H'A, TSOGS KYI BDAG PO'O, ,AOm GA SHO AUL KA YA
SV'A H'A ZHES BYA BA YANG 'OD PHRENG CAN GYI STE, 'BRAS BU NI
SNGA MA BZHIN NO, ,KAR NA MO TI BZLAS PAR BYA, ,H'U% PHAt LDAN PA
'BUM PHRAG

BZHIS; ,SKYE TSE BSREG PAS SA GSUM YANG, ,NYI MA GCIG GIS 'GUGS
PAR 'GYUR, ,RAKTE KA RTI NI BZLAS PAR BYA, ,PADMA'I SDONG BUR DU
BA BTANG, ,MI YI THOD PAR MI BZHAG STE, ,BSKYED PA'I DU BAS SKAL
BZANG 'GYUR, ,SNGAGS NI, AOm RAKTE RAKTE NI SV'A H'A, ZHES BYA BA
YIN

TE; YO BYAD THAMS CAD DMAR POR BSGRUB BO, ,TZANDRA MU KHI KI LI
BZLAS, ,DANG POR THAMS CAD 'BAR LDAN BYA, ,AUR BCAS PAS NGES PAR
NI, ,SA GSUM DKYIL 'KHOR BKA' NYAN 'GYUR, ,SNGAGS NI, AOm TZANDRA
MU KHI KA LI AUR NI SV'A H'A, ZHES BYA BA STE, RTAG TU BZLAS NA
DBANG DU 'GYUR

RO; ,KAN TA TYA YA SV'A H'A ZHES BYA BAS, ,MIG SMAN BSREGS TE MIG
SMAN BYA, ,GLANG CHEN RDUL DANG SHING TSA DANG, ,AUTPAL SNGO
BSREGS SKAL BZANG 'GYUR, ,ZHES BYA BA LA, SNGAGS NI, AOm KshA PYA
YA SV'A H'A ZHES BYA BA'O, ,'DIR SBYOR BA 'DI YIN TE, ,LUS
TZANDAN DMAR POS BSKUS LA

GOS DMAR PO GYON TE, ME TOG DANG PHRENG BAS BRGYAN LA, ,YUN RING
DU BZLAS PA'I SNGAGS GANG RUNG BAS BSRUNG BA BYAS NAS, ZLA BA MAR
GYI NGO'I TSES GNYIS PO GANG YANG RUNG BA LA MA MO'I GNAS DANG
LAM GYI BZHI MDO'AM DUR KHROD DU BSRUNG BA LA SOGS PA BYA STE,
MIG SMAN SNGON PO BTAGS PA'I PHYE

MA DANG, GLANG PO CHE'I RDUL DU BCAS PA ZANGS KYI SNOD DU BZHAG
STE, KHA LEGS PAR BCAD NAS SKAL BZANG MA'I RO'I MNGAL DU BCUG STE
BSREG PAR BYA'O, ,BSREGS NAS BLANGS TE KA MA LA DE BA MAndAL BYAS
TE MCHOD LA, SHING TSA DANG AUTPA LA SNGON POR BCAS PA GSER DNGUL
GYI SNOD DU

@139A *, ,SBYOR TE, MAndAL GYI DBUS SU BZHAG NAS, SNGAGS BRGYAD
BRGYA'AM STONG DU BZLAS SO, ,NGES MIG SMAN BYAS NA BUD MED KYI
'DOD PA'I DBANG PHYUG TU 'GYUR RO, ,SKYES PA DBANG DU BYA BA NI
SKYES PA'I SNYING GAR BSREG GO, ,NA YA NA MA NO HA RAS BSGRUB,
,DRI ZHIM RTZA BAR SA DKRIS

SPAR; ,DMAR SER BA DMAR DU BA YIS, ,RTAG TU MTSUNGS MED CHAGS PAR
'GYUR, ,ZHES BYA BA LA SNGAGS NI, ,AOm KA MA SV'A HE SV'A H'A,
LHAG MA NI GO SLA'O, ,KA MA SA RA SV'A H'A, SBRUL GYI KHAR BSREGS
MIG SMAN NI, ,RU RTA RGYA SPOS AA KAR GNAG ,GLANG CHEN SENG BTAGS
DBANG DU

SDUD; ,CES BYA BA LA, SNGAGS NI, AOm KA MA SV'A HE SV'A H'A, ZHES
BYA BAS TE, SNGON DU BSNYEN PA KHRI PHRAG GCIG BZLAS PAR BYA'O,
,'DIR YANG GLANG PO CHE'I SEN MO DANG MIG SMAN SNGON PO KUN
DARYA'I SNGAGS KYI CHO GA BZHIN DU BSREGS NAS, DE'I 'OG TU RGYA
SPOS DANG, RU RTA DANG, AA KA RU NAG

PO DANG BCAS PA PHYE MAR BYAS LA, SNGA MA BZHIN BKAB STE, LAN
STONG PHRAG TU BZLAS LA MIG SMAN BYAS NA 'GRO BA MA LUS PA DBANG
DU SDUD PAR 'GYUR RO, ,AOm shtAm BANDHE ZHES BYA BA'I MIG SMAN
GYI NI DU BAS NGES PAR DBANG DU BYED, 'OD ZER CAN GYI MAN NGAG
GIS, ,RTA RMIG BKANG STE BSKYOD PAR BYA,,

ZHES BYA BA LA, SNGAGS NI, AOm shtVAm BANDHA SV'A H'A, 'DI 'OD
ZER CAN GYI MAR GYIS RTA'I RMIG BA'I SNOD BKANG LA, RTA'I RMIG BA
GZHAN GYIS STENG NAS BKAB PA LA DU BA BTANG STE DU BA DE BZUNG
NAS BCOM LDAN 'DAS GTZUG TOR 'KHOR LOS SGYUR BA'I MDUN DU MCHOD
PA BYAS TE, SNGAGS BZLAS

PAR BYA'O, ,MANDRA BA RE ZHES BYA BA'I, ,YI GE THOG MAR YANG DAG
LDAN, ,NYIN MTSAN BZLAS PA'I YANG DAG GNAS, ,'JIG RTEN GSUM YANG
BRAN DU 'GYUR, ,ZHES BYA BA LA, SNGAGS NI, AOm MANTRA BA RE AA MU
KAm ME SV'A H'A, DA NE NA SA BA RI BA BA MA NA YA SV'A H'A, ZHES
BYA BA GANG DBANG DU BYA BAR

'DOD PA DE MDUN DU BSAMS NAS BZLAS NA BRAN DU 'GYUR RO, ,MI MGOR
SKYES GNYIS SKUD PA GNYIS, ,GTUM DBANG RKANG PA SKRAR BCAS SDUD,
,DHU N'AN TZANDA SGRAR NI BCAS, ,NYIN MTSAN TSA BAS THEBS PAR
'GYUR, ,ZHES BYA BA LA, SNGAGS NI, AOm DHU N'AN TZAN DA AA MU KAN
DZVA RE NA M'A RA YA H'Um

@139B PHAt, CES SO, ,MI'I MGON MI'I THOD PA'O, ,SKYES GNYIS SKUD
PA NI BRAM ZE'I SKRA'I SKUD PA'O, ,GTUM DBANG NI LHA CHEN PO STE,
DE LA PHUL BA'I ME TOG BZUNG NGO, ,RKANG PA NI BSGRUB BYA'I RKANG
RJES KYI RDUL LO, ,DE DAG MI'I THOD PAR BZHAG LA, MI'I RJE NGAR
GYI RUS PA'I BSRUB SHING BRAM ZE'I

SKRA'I SKUD PAS BTAGS LA, SNGAGS ZLOS BZHIN DU DER SGRA DANG BCAS
PAR BSRUBS NA, NYI MA BDUN GYIS SKYES BU CHEN PO YANG RIMS TSA
BAS THEBS PAR 'GYUR RO, ,DANG PO THA MAR YANG DAG LDAN, ,GNOD
SBYIN MA YI YIG BDUN BRJOD, ,BHAKKE BHUKKE ZHES BZLAS BYA, ,'BUM
PHRAG BZHI YIS

SKAL BZANG 'GYUR, ,ZHES BYA BA LA, SNGAGS NI, AOm BHAKKE BHUKKE
SV'A H'A ZHES BYA BA STE, SNGAGS 'DI SRAN MA MA SHA'I KHA ZAS ZA
ZHING, 'BUM PHRAG BZHIR BZLAS BRJOD BYAS NA, 'JIG RTEN GSUM NA
GNAS PA'I YUGS SA MO RNAMS DBANG DU 'GYUR RO, ,CHU SKYOR DRUG
BZLAS GNOD

SBYIN DANG, ,GNOD SBYIN MO YANG MNGON SUM MTHONG, ,GRONG GI BYANG
DU N+YA GRO DHA'I, ,YAM SHING MNGAR GSUM SPAGS PA BSREG ,CES BYA
BA LA, DANG POR SNGA DRO'I DUS SU NANG DU BYUNG PA'I NYI MA'I
GZUGS BRNYAN CHU SKYOR DRUG BZLAS PA DANG BCAS PA BYIN LA, GRONG
KHYER GYI BYANG DU N+YA GRO DHA'I YAM SHING MNGAR

GSUM LA SPAGS PAS SBYIN SREG BYAS NA GNOD SBYIN DANG GNOD SBYIN
MO MNGON SUM DU MTHONG BAR 'GYUR RO, ,SNGAGS NI, AOm BHAKKE
BHUKKE SV'A H'A ZHES SNGAR BSTAN PA YIN NO, ,GRUB NAS JI LTAR
'DOD PA'I DNGOS GRUB STER BAR 'GYUR RO, ,NAGS TSAL CHU 'GRAM RI
LJONGS SU, ,SNGO TSOD 'THUNG ZHING

GNAS PAR BYA, ,DPA' BOS RGYAL BAR BYED PA DANG, ,MKHAR GNAS 'KHOR
LOS SGYUR BAR 'GYUR, ,ZHES BYA BA LA, DPA' BO NI, A'A KHAm B'I
RA'I SNGAGS TE, NAGS TSAL LA SOGS PA'I GNAS SU SDO TSOD 'THUNG
ZHING DPA' BO'I SNGAGS KYI RGYAL PO 'DI BZLAS NA, G-YUL LAS RGYAL
BAR

BYED PA DANG, NAM MKHA' LA RGYU BA'I RGYAL SRID STER BAR 'GYUR
RO, ,AOm RU TRI NI SV'A H'A ZHES BYA BA, AU MA'I SNYING PO'I YIG
'BRU BZLAS, ,PRI YANG KU'I ME TOG BSREG ,YID KYI RE BA SKONG BAR
'GYUR, ,GA nA DZA YA TSOGS BDAG SNYING, ,PHYAG 'TSAL GA nA GSAL
BAR BCAS, ,YI GE

@140A *, ,'BUM PHRAG BZLAS NAS SU, ,SNGAGS PAS RTAG TU GU GUL
BSREG ,CES BYA BA LA, TSOGS THAMS CAD KYI NANG NAS RGYAL BAR BYED
PAS NA GA nA DZA'O, ,DE CI'I PHYIR ZHE NA, TSOGS BDAG SNYING
PO'O, ,JI LTAR RGYAL BAR BYED CE NA, ,GU GUL ZHES BYA BA SMOS TE,

GU GUL GYIS SBYIN SREG BYAS NA'O, ,SNGAGS NI, AOm GA nA MA GA nA
DZA YA SV'A H'A ZHES BYA BA'O, ,DGE BA'I 'DOD 'JO'I RNAM PAR
BSHAD PA'O, ,SLOB DPON CHEN PO KLU SGRUB KYIS MDZAD PA RDZOGS
SO,, ,,RGYA GAR GYI MKHAN PO NAG PO'I ZHAL SNGA NAS DANG, BOD KYI
LO TZ'A BA 'GOS

LHAS BTZAS KYIS BSGYUR CING ZHUS TE GTAN LA PHAB PA'O,, 