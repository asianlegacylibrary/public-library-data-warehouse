@67B *, ,DPAL MKHA'
'GRO RGYA MTSO'I SBYIN SREG GI CHO GA BZHUGS, ,#, ,BCOM LDAN 'DAS
DPAL MKHA' 'GRO RGYA MTSO LA PHYAG 'TSAL LO, ,YOD

@68A *, ,MED MTHA' SOGS RNAM PAR SPANGS, ,BLO YI SPYOD YUL MA YIN
KYANG, ,'GRO LA BRTZE BAS SNA TSOGS GZUGS, ,MKHA' 'GRO RGYA MTSO
LA PHYAG 'TSAL, ,GANG ZHIG BLO YI MUN SEL CING, ,BDE BA MA LUS
'BYUNG BA'I GNAS, ,RDO RJE SEMS DPA'I NGO BO NYID,

BLA MA RNAMS LA PHYAG 'TSAL LO, ,DPAL LDAN MKHA' 'GRO RGYA MTSO
YI, ,LHA RNAMS MNYES PAR BYED PA'I THABS, ,RGYUD 'DI NAS NI PHAL
CHE BA'I, ,BLA MA'I MAN NGAG SBYIN SREG BSHAD, ,SBYIN SREG RNAM
PA GNYIS YIN TE, ,PHYI DANG NANG DU 'DIR BZHED DO, ,PHYI YI RNAM
PA DGU

YIN TE, ,NANG GI GTUM MO'I RNAL 'BYOR RO, ,DE LA SNGON DU BSNYEN
PA BYAS PA'I SGRUB PA POS, DKYIL 'KHOR GYI CHO GAR BSHAD PA'I
SA'I CHO GA YONGS SU RDZOGS PAR BYAS TE THAB KHUNG MNGON PAR 'DU
BYA BA'O, ,DE LTAR THOG MAR SBYIN SREG GI KHANG PA GRU BZHI PA RI
MO GSUM DANG LDAN PA

RANG GI KHA BLTA BA'I RGYAB NA SGO GCIG YOD PA BYAS TE, DE'I DBUS
SU ZHI BA'I THAB GZHI DKAR PO LA ZLUM PO KHRU GANG PA DE'I PHYED
THUR DU BRKOS PA, DE'I DBUS SU SOR BCU DRUG PA'I PADMA'I STENG DU
'KHOR LO SOR BRGYAD PA DPANGS SU SOR GCIG YOD PA LA RDO RJES
MTSAN PA'O, ,THAB

KYI STENG DU SOR BZHI DOR BAR DPANGS DANG RGYAR SOR BZHI PA'I KHA
KHYER CUNG ZAD GYED BA BYA'O, ,KHA KHYER GYI STENG DU DBUS KYI
MTSAN MAS BSKOR BAR BYA ZHING, PHYI ROL NI THAMS CAD LA GRU BZHIR
BYAS TE, GRVA BZHIR YANG DE NYID KYIS MTSAN PA'O, ,KHA KHYER GYI
'OG GI GYED PA LA PADMA

'DAB MA BCU DRUG BRI BAR BYA'O, ,THAB LA NI SA DKAR BA DANG PHYI
ROL KUN NAS KHRU PHYED TZAM LCI BAS BYUG PAR BYAS LA DE LA GNYIS
NI SA DKAR PO DANG LDAN PA DANG, DRI DKAR POS NYE BAR BYUG PA
DANG THAB MA SKAMS KYI BAR DU THUN GSUM DU ME TOG DKAR PO'I SIL
MA GTOR BAR BYA'O, ,

RGYAS PA LA NI SA GZHI SER PO'I STENG DU THAD KAR KHRU DO PHA
THUR DU KHRU GANG BA LA GRU BZHI PA'O, ,DE'I DBUS SU RIN PO CHE
SOR BRGYAD PA LA RDO RJES MTSAN PA'O, ,KHA KHYER THA MAS CAD NI
BZHI CHA'I RIM PAS DANG, DE LA DBUS KYI MTSAN MAS BSKOR BA DANG
PADMA 'DAB MA BCU DRUG BRI BA

@68B THUN MONG DU GO BAR BYA'O, ,DE'I PHYI ROL KHRU PHYED 'KHOR
BAR BA'I LCI BAS NYE BAR BYUGS LA DE GNYIS SA SER PO DANG LDAN PA
DANG, DRI SER POS BYUGS TE ME TOG SER PO DGRAM PAR BYA'O, ,DBANG
GI THAB NI SA GZHI DMAR BA'AM, ZHAN PAR GRU GSUM PA KHRU PHYED
PA'O, ,DBUS SU PADMA LA

GNAS PA'I PADMA LA RDO RJES MTSAN PA'O, ,SA DMAR PO DANG HA DUNG
RTZI DANG BCAS PA'I SRID NYE BAR BYUGS LA ME TOG DMAR PO GTOR BAR
BYA'O, ,PHYI ROL LCI BAS BYUG PA YANG KUN LA SHES PAR BYA'O,
,MNGON SPYOD NI GAS PA DANG, BA TSA CAN DANG, RTZUB PA DANG, NAM
MKHA' LTAR

GNAG PA'I SA GZHI LA ZUR DRUG PA SOR BRGYAD PA'O, ,DBUS SU PADMA
LA RDO RJES MTSAN PA'O, ,YANG NA ZHIB LA KHRU GNYIS PA'O, ,RGYAS
PA LA KHRU GSUM PA'O, ,DBANG LA KHRU BZHI PA'O, ,MNGON SPYOD LA
KHRU LNGA BA'O, ,DE'I KHA KHYER LA SOGS DANG DBUS KYI PADMA'I
MTSAN MA LA

SOGS PAS GONG GI RIM PAS DPYAD PAR BYA'O, ,DRAG PO'I THAB DE LA
BDUD RTZI DANG LDAN PA'I SA NAG PO DANG RO BSREGS PA'I THAL BA
DANG BONG BU DANG, RNGA MO LA SOGS PA'I SBANGS, JI LTAR RNYED PA
BYUGS LA, DRI MI ZHIM PA'AM, DRI MED PA'I SDO'AM, DMAR BA'I ME
TOG

GAM 'BRU'I SHUN PA LA SOGS PAS GTOR BA 'BAR BAS BSKOR BA DRAG PO
MI'I SNUM LA SOGS PA'I MAR ME DANG LDAN PAR BYA'O, ,LHAG MA LAS
THAMS CAD PA MA GTOGS PA'I SA GZHI LA SOGS PA MNGON SPYOD DANG
'DRA'O, ,BSKRAD BA'I THAB NI ZUR BDUN LA KHRU DRUG PA STE

DBUS SU MDA' LA RDO RJES MTSAN PA'O, ,SDANG BAR BYA BA LA KHRU
BRGYAD PA STE KHRU BDUN PA LA DBUS SU GRI GUG LA RDO RJES MTSAN
PA'O, ,RED SPA LA NI ZUR DGU PA STE KHRU BRGYAD PA LA DBUS SU
GZHU LA RDO RJES MTSAN PA'O, ,GSAD PA LA NI ZUR LNGA PA STE KHRU
DGU PA LA DBUS SU RAL

GRI LA RDO RJES MTSAN PA'O, ,LAS THAMS CAD PA'I THAB NI LAS DANG
RJES SU MTHUN PA'I SA GZHI LA ZUR BCU PA KHRU BCU PA'I DBUS SU
SNA TSOGS RDO RJE'I LTE BAR RDO RJES MTSAN PA'O, ,DE LA DKYIL
'KHOR GYI KHANG PA'I SHAR PHYOGS SU ZHI BAR BYED PA'I THAB, LHO
PHYOGS SU RGYAS

@69A *, ,PA'I'O, ,NUB PHYOGS SU DBANG DANG, DBANG DU DGUG PA'I
THAB PO, ,BYANG DU DRAG PO'I LAS RNAMS KYI THAB PO, ,DPAL KHA
SBYOR GYI RGYUD KYI NI SHAR DU ZHI BA'O, ,LHOR MNGON SPYOD DO,
,NUB TU DBANG DANG DGUG PA'I THAB BO, ,BYANG DU RGYAS PA'O, ,MA
'BYOR

NA RDUL TSON GYIS BRIS PA YANG RUNG STE 'DI NI THAB KYI RAB TU
BYED PA'O, ,PA L'A SHA AU DUMW'A RA AA SHVADTHA, GAm BH'I RI AA
MU K'A DAMPA KA RNAMS, SA MI P'A KshA BA dA LA SOGS KYANG, 'DAB
MA GNYIS LA 'O MA 'DZAGS SHING RNAMS, RLON PA MNYAM PAR BCAD PA
SOR BCU GNYIS

BA RTZE MO'I CHAR SKYES PA, MTHE'U CHUNG GI SBOM CAN RNAMS SBRANG
RTZI DANG 'O MA DANG, MAR GYIS MGO DANG MJUG MA BTAGS PA BDUD
RTZI DANG DRI'I CHU GTOR BA'I YAM SHING RNAMS MING MED DANG, MTHE
BOS BZUNG STE RTZE MO LO MA ZUNG DANG BCAS PA RTZE MO LHA LA
BSTAN NAS BSREG BAR

BYA'O, ,DE RNAMS DANG KU SHA DANG, AA MU'I LO MA DANG, D'UR BA
YANG GNYIS GNYIS BSDOMS PA'O, ,RID PA DANG LCI BA DANG PHRA BA
DANG, 'KHYOG PA DANG RING BA DANG THUNG BA DANG LO MA MED PA DANG
SRIN BU LA SOGS PAS ZOS PA DANG DMAN MA DANG PAGS PA MED PA DANG,
BRUN GYIS

GOS PA DANG, RTZE MO'I CHA GNYIS PA DANG, SBOM PA RNAMS SPANG BAR
BYA'O, ,RNYINGS PAS NI 'CHI'O, ,'KHYOG PAS SKAL PA NGAN PAR BYED
DO, ,THUNG BAS RIGS PA RGYUN DU MI 'JUG GO, ,LO MA MED BAS NAD
BYED DO, ,SBOM PAS PHUN SUM TSOGS PA THAMS CAD 'JOMS

SO, ,SKAMS PA LA SOGS PAS KYANG MI 'DOD PA 'BYUNG BAR SHES PAR
BYA'O, ,SBYIN SREG GI ZAS BRJOD PAR BYA STE, TIL MAR LA BTAGS KU
SHA S'A LU'I ZAN, ,'O MA NAS DANG TIL DANG ZHO, ,PRI YANG KU DANG
TZANDAN D'UR BA DANG, RO BCUD DANG NI DRI BZANG PO RNAMS DANG, ME

TOG 'BRAS YOS AA MRA'I LO MA NI, ,RTZE MO GNYIS NI SBRANG DANG
MAR BTAGS LA, BSREG PAR BYA'O JI LTAR RNYED PA STE, ZHI BAR BYED
PA'I MTHAR NI BDUD RTZI'O, ,LA LA NI PHYI'I BDUD RTZI LNGA ZHES
ZER RO, ,YAM SHING NI DE RNAMS TE 'DI LTAR DBUS KYI CHAR SKYES PA
CHAD CHAG GANG BA,

@69B KHRU GANG TZAM DANG LDAN PA RNAMS BDUD RTZI DANG DRI ZHIM PO
DANG BCAS PA'I CHUS GTOR BA ZHO DANG 'O MA DANG MAR DANG MDAR
GSUM DANG BTAGS PA'I BZA' BA MCHOG DANG, ZHO DANG SBRANG RTZI
DANG MAR DANG LDAN PA'I TIL NAG PO DANG ZHO'I BZA' BA MAR DANG
LDAN PA DANG, GO SNYOD DANG BIL

BA'I 'BRAS BU DANG, 'BRAS S'A LU DANG, PADMA DANG, N'A GA GSER
DANG KARnI KA RA'I 'BRU NI RGYAS PA'I'O, ,ZHI BA LA BSHAD PA'I
YON TAN DANG SKYON MED PA RNAMS SOR LNGA DANG LDAN PA RNAMS DANG,
PHRI YANG KU DANG TZAM PA PHUN N'A GA ,N'A GA GE SAR KE SA RA
DANG NI, ,LA

KU TZA DANG MYA NGAN MED YAM SHING, ,DE BZHIN DU NI NAGS NA CHE
BA'I DNGOS, ,'BRAS BU DANG NI ME TOG SKYUR PO DANG, ,MNGAR BA
DANG NI GZHAN RNAMS RANG RANG GI ,RTOG PAR GSUNGS PA DANG NI
GZHAN PA NI, ,SHES PAR BYA BA DBANG GI LAS KYI'O, ,DE RNAMS DANG
NI 'DI LTAR

LCAGS KYU YI, ,RNAM PA'I TSER MA YANG NI SNGON BZHIN NO, ,DBANG
DGUG GI'O, ,NI MA PA DANG, SENG LDENG DANG, KO BI D'A RA DANG,
BH'I LA LO tA KA DANG MYOS BYED RNAMS SAM DE LAS GZHAN PA'I RO
TSA BA DANG TSER MA CAN DANG, KHA BA'I SHING RNAMS SAM, RO BSREGS

BA'I SDONG DU MA DANG GAS PA SOR BZHI PA'AM, SOR BCU PA RTZA BA'I
CHAR SKYES PA, RTZE MO RNON PO GNYIS DUG DANG, KHRAG LA BTAGS
PA'I YAM SHING NGO, ,YUNGS MAR DANG MAR NAG TSAN DE DANG, KHRAG
DANG LAN TSVA DANG SKE TSE DANG NIM PA'I LO MA DANG, RO BSREGS
PA'I

THAL BA DANG, RKANG RJES KYI RDUL DANG BONG BU DANG RDA MO LA
SOGS PA'I SBANGS DANG SKRA DANG, KHYIM BYA'I TSIL DANG, BYA ROG
LA SOGS PA'I SGRO DANG, DRI CHEN DANG DRI CHU DANG TSER MA DANG
RUS PA'I PHYE MA DANG, SHA CHEN PO LA SOGS PA JI LTAR RNYED PA
GCIG GAM, RDZAS LA

DUG DANG LAN TSVA DANG KHRAG DANG BTAGS PA'I RDZAS 'DI RNAMS
DANG, THAL BA DANG, SOL BA DANG, RTZUB PA LA SOGS PA'ANG RUNG BA
LAS DGRA'I GZUGS BRNYAN DUG LA BTAGS, RKANG PA G-YON PA'I MTHE'U
CHUNG NAS BRTZAMS LA MTSON CHA RNON POS BCAD CING BSREG PA NI

@70A *, ,MNGON SPYOD BSAD PA'O, ,BSKRAD PA LA SOGS PA NI GZUGS
BRNYAN MI DGOS SO, ,BA L'A SHA DANG, P'AKshA DANG, AU DUMW'A RA
DANG, SENG LDENG DANG, AARKA DANG, NYA GRO DHA DANG, BEE KAm KA
DANG, AA MRA DANG, SA MI DANG, GAm BH'I RA DANG, AA PA M'A RGA
DANG, AA

SHVADTHA DANG GSAR BU MNGON PAR BYUNG BA MDZUB MO TZAM DRANG BA
BDUD RTZI DANG, DRI ZHIM PO DANG BCAS PA'I CHUS GTOR BA LAS RJES
SU MTHUN PAS RTZE MO GNYIS MTHUN PA LA SOGS PAS BTAGS PA'I YAM
SHING DANG, ZHI BA LA SOGS PAR BSHAD PA'I NAS DANG 'O MA LA SOGS
PA YANG

BSREG PAR BYA BA NI LAS THAMS CAD PA'O, ,GANG CUNG ZAD ZHI BA
DANG RGYAS PA'I RDZAS GANG DANG BDAG NYID KYI STON MO DANG DE
THAMS CAD LA MAR GYIS BTAGS PA DANG, GU GUL DANG SARDZA RA SA YA
NGA RUNG SO SO'I SNGAGS KYIS PHYE BAS BSREG PAR BYA'O, ,DRI DANG
ME TOG LA SOGS PA'I NYE BAR

SPYOD PA YANG LAS DANG RJES SU MTHUN PA'I SA JI LTA BAR RANG GI
SNGAGS KYIS BZLAS PAR BYA'O, ,RDZAS KYI RAB TU BYED PA'O, ,MCHOD
SBYIN CAN GYI BUD SHING LA SRIN BU MED PA THAB PAS TSAD CUNG ZAD
DMA' BA DANG LCI BA SKAM PO YANG RUNG BA NI ZHI BA'I'O, ,NAGS KYI
LCI BA SKAM PO SPANGS

PA'I JI LTAR BSHAD PA'I BUD SHING 'BRAS BU DANG BCAS PA NI RGYAS
PA'I'O, ,NIM PA DANG, SKYUR BA'I SHING DANG BUD SHING GZHAN ME
TOG DANG BCAS PA NI DBANG DU BYAS PA'I'O, ,TSER MA DANG BCAS PA
NI DGUG PA'I'O, ,TSA BA DANG TSER MA CAN DANG KHA BA DANG DRI MI
ZHIM PA DANG DRI MED

PA'I SHING RNAMS DUR KHROD DU SKYES PA RNAMS SAM, BONG BU DANG
RDA MO'I SPANGS DANG BUD SHING SKAM PO NI MNGON SPYOD LA SOGS
PA'I'O, ,LAS DANG RJES SU MTHUN PA NI LAS THAMS CAD PA'I BUD
SHING NGO, ,BUD SHING GI RAB TU BYED PA'O,, ,,GSER RAM ZANGS KYI
RANG BZHIN NAM MCHOD SBYIN BYA

BA'I SHING GI RANG BZHIN LAS DGANG GZAR BYA STE, DE'I YU BA NI
SKYES BU TSAD MA'I SOR NYI SHU RTZA BZHI LA, THOG MAR RDO RJE
DANG BCAS PA CHANG BAS BZUNG BAR 'OS PA'O, ,YU BA'I STENG DU
RGYAR SOR BZHI PA'I GRU BZHI PA DBUS SU PADMA LA SOR GNYIS PA'I
RDO RJE RTZE LNGA PAS MTSAN PA, DER SOR

@70B GNYIS KYIS DMA' BAR BRKOS PA GRU BZHI BA'I STENG DU RGYAR
SOR GCIG LA RDO RJE'I PHRENG BA'O, ,GRU BZHI PA'I STENG DU
PADMA'I 'DAB MA'I RNAM PAS SOR BZHI PA, MTHE'U CHUNG GI TSAD
BRKOS PA LA RDO RJE SOR BZHI PAS MTSAN PA'O, ,BLUGS GZAR KYANG DE
NYID KYI RGYU LAS YU BA'I RNAM PA DANG, TSAD

NI SNGAR BZHIN NO, ,YU BA'I STENG DU RGYAR SOR GNYIS PA PADMA'I
RNAM PA, KHA LA SOR GCIG BRKOS PA DBUS SU RDO RJE RTZE MO LNGA
PAS MTSAN PA'O, ,GNYIS KA LA YU BA'I 'OG TU RDO RJE DANG RIN PO
CHE JI LTAR MDZES PAR BYA'O, ,DGANG GZAR BLUGS GZAR GYI RAB TU
BYED PA'O,, ,,

DE NAS KHRUS BYAS PA DRI ZHIM POS LUS LA BYUGS PA BRTZE BA DANG
BYAMS PA DANG LDAN PA GOS DKAR PO 'DZIN PA LAS DANG RJES SU MTHUN
PAR BYAS TE 'DOD PA'I LHA'I RNAL 'BYOR DANG SRUNG BA'I CHO GA
DANG BZLAS PA DANG SMRA BA BCAD PAS SHIN DU 'JAM PA'I STAN LA
PADMA'I 'DUG STANGS KYIS BSDAD DE

SROD LA KHA SHAR DU PHYOGS PA'I BLO DANG LDAN PAS BSGRUB BYA LA
DMIGS TE DKAR PO'I TSES GCIG NAS BRTZAMS NAS ZHI BA'I YID KYIS
ZHI BA BYA'O, ,'DI LTAR SER PO DANG GZHAN RJES SU BYUGS PA, RGYAN
DANG RNAM PAR BKRA BA'I GOS BGOS PA, BZANG PO'I 'DUG STANGS KYIS
GNAS TE,

SPRO BA'I YID KYIS NYA NAS BRTZAMS TE KHA BYANG DU PHYOGS PAS THO
RANGS NI RGYAS PA YIN NO, ,LHA MNYES PAR BYA BA DANG, CHAGS PA'I
SEMS KYIS SHIN TU DMAR BA LA SOGS PA'I RGYAN DANG KHA NUB TU
PHYOGS PAS, MTHO ZHING BDE BA'I STAN LA RDO RJE'I SKYIL MO KLUNG
GIS GNAS TE MTSAN

PHYED DAM SROD LA DBANG DU BYA BA'O, ,'DI LTAR DBANG DGUG LA NI
'ON KYANG KHA STENG DU PHYOGS PAS LHA MNYES PAR BYA BA DANG, YANG
NA NUB TU PHYOGS PA'O, ,KHROS PAS GOS DANG RGYAN SNGON PO BGOS
PA'AM KHRAG GIS BRLAN PA'I GOS BGOS PA SRA BA'I STAN LA KHA GSHIN
RJER BLTAS

PAS GNAS TE BSGRUB BYA'I GZUGS BRNYAN GYI BRANG LA GNON PA'AM
TZOG BU DANG STAN MED PAR RKANG PAS RKANG PA MNAN CING, SO YIS SO
BTZIR BAS MIG BGRUNGS PAS KHRO GNYER GYI GDONG GIS SNYING RJES
DKON MCHOG GSUM LA GNOD PA MED PAR BYA BA'I DON DU NAG PO BCU'I
BZHI'AM

@71A *, ,BRGYAD LA NYI MA PHYED DAM PHYED NA KHRO BO'I SKYIL MO
KRUNG DANG LDAN PAS RNAL 'BYAR KYANG KHRO BO'I BSGRUB BYA GANG
YIN PA DE'I SRUNG BA SNYING GA'I PADMA'I NANG DU SO NA PA DE H'Um
LAS BYUNG BA'I RDO RJE LCAGS KYUS BCAD BCING BKUG STE BDAG NYID
KYI NANG DU BSGOM PA'AM RANG GI SHES

RAB KYI CHU SKYES SU RANG GI RDO RJE'I PHUR BUS YONGS SU BTAB LA
BSGRUB BYA DANG LHA THAMS CAD DE YIS GSAL BAR BSGOMS LA, DE LA
SDIG PA MI 'JUG PAR BYA BAR 'DOD PA'I RTZE BAS YONGS SU DAG PA'I
SANGS RGYAS KYI ZHING NGAM PHAN PA DANG BDE BA'I BSAM PAS RIGS
BZANG POR SKYE BAR

BYA BA NI MNGON SPYOD DANG BSAD PA'O, ,SDANG BA'I YANG NGO,
,DBANG LDAN DU KHA PHYOGS PAS DE BZHIN DU RDO RJE'I SKYIL KRUNG
NI DES PA'I'O, ,BOO shAtA HE YI SNGAGS KYIS DANG, ,THAB KYANG GRU
BZHIR RUNG BA STE, ,SER DANG DKAR BA RNAMS BRGYAN LDAN, ,RGYAS
PA'I CHO GA BZHIN

YONGS GNAS, ,DE BZHIN ME PHYOGS KHA BLTAS PAS, ,BSKRAD PA RDA MO
SOGS BRUN BYUG ,DUG GIS BRIS PA'I NAG PO NI, ,DKAR POS BRGYAN PA
SREG PA YIN, ,BYA ROG LA SOGS GSHOG BSDUS LA, ,RAB TU BSGRUB
BYA'I MING SPEL BA'O, ,'DIR BYA ROG LA SOGS

PA'I GSHOG PA LA CHE GE MO'I AUTZTSA tA'I SNGAGS KYI MTHA' CAN
BRIS PA DANG LDAN PA'O, ,KHA BDEN BRAL DU PHYOGS PAS DE BZHIN DU
SDANG BAR BYA BA LA MAR NAG TSAN DE DANG DUG LA SOGS PAS BRIS LA
RKANG BA DAG PHYIN CI LOG PAS SER BA DANG GNAG PAS RNAM PAR
BRGYAN PA'O, ,LAS

THAMS CAD PA LA GANG PHYOGS MTSAMS SU KHA BLTAS PA DANG DE DRANG
PO NI MCHOG STE PHYOGS DANG MTSAMS SU GNAS PA'AM, DON DAM PAR
GDONG MA NAS ZHI BA'I RGYUD NYID PAS JI LTAR DE BZHIN DU GNAS PAS
YID MA ZHUM PA'I NGA RGYAL GYIS BLO MNYAM PA'I DE BZHIN DU THAMS
CAD

DANG BCAS PA BYA'O, ,SGRUB PA PO'I RAB TU BYED PA'O,, ,,GSER DANG
DNGUL DANG RDO DANG ZANGS, ,SHING DANG SA DANG MU TIG DANG, ,DUNG
DANG LO MA'I SKYONG BU NI, ,MCHOD YON BSANG GTOR LA SOGS SNOD,
,NAS DANG 'O MA DANG ME TOG DKAR PO DANG TIL DANG KU SHA DANG
'BRAS YOS

@71B DANG LDAN PA BDUD RTZI DANG BCAS PA DRI SER PO'I CHU LA RNAM
PAR RGYAL BA'I BUM PA LA GNAS PAS GTOR BA, BDUG SPOS KYIS BDUGS
PAR RANG GI LHA'I SNGAGS SAM LAS THAMS CAD PA LA SV'A H'A'I MTHA'
CAN BRGYA BZLAS PA NI ZHI BA'I'O, ,'DI LTAR TIL DANG ZHO SER BO'I
ME TOG DANG,

DRI LA SOGS PA DANG BCAS PA'I CHU LA PHYAG 'TSAL GYI MTHA' CAN
RGYAS PA'I'O, ,DMAR PO'I DRI LA SOGS PA'I CHU LA HO:'I YI GE'I
MTHA' CAN NI DBANG GI'O, ,DE BZHIN DU GDUG PA'I NI DZA:'I YI GE'I
MTHA' CAN NO, ,BTZOG PA GSOD PA NI KHAM PHOR GYI DUM BU LA SOGS

PA'I SNOD KHRAG DANG KO TRA BA DANG GCI BA DANG, BA'I GCIN DANG
GNAG PA DRI MI ZHIM BA DANG DRI MED BA'I ME TOG LA SOGS PA DANG
BCAS PA'I CHU LA PHAt KYI YI GE MTHA' CAN NI BSAD PA LA SOGS
PA'I'O, ,DRI DANG ME TOG DANG TIL DANG KU SHA DANG 'BRAS YOS DANG
CHU STE JI LTAR RNYED

PA'I LAS DANG RJES SU MTHUN PA GZHAG PAR BYA'O, ,THAMS CAD DU
RGYAS PA LA SOGS PA'I LAS THAMS CAD PA'O, ,'DI NI MCHOD YON GYI
RAB TU BYED PA'O,, ,,ZHI BA DANG RGYAS PA DANG DBANG GI LAS LA
BDUD RTZI 'KHYIL BA'I SNGAGS SAM, H'Um GI YI GE BZLAS PA'I LAS
THAMS

CAD PA'I CHU'I SNOD DANG MCHOD YON LA SOGS PA'I SNOD GSUM G-YON
GYI NGOS SU'O, ,DE'I MDUN DU BZED PAR BYED PA'I SNOD GSUM KYANG
KHRI'U LA SOGS PA LA BZHAG LA SNGAGS GONG MA GNYIS GANG RUNG ZLOS
BZHIN PA'I CHU LAG PA G-YAS PAR GNAS PAR KU SHA'I RTZE MO BZUNG

BA'I BUD SHING LA SOGS PA THAMS CAD LA GTOR TE RDZAS NI G-YAS
NGOS SU DGOD PAR BYA'O, ,BDAG NYID DANG DGANG GZAR DANG BLUGS
GZAR LA YANG GTOR BAR BYA'O, ,RNAM PAR RGYAL BA DANG LAS THAMS
CAD PA'I BUM PA LHAG PAR GNAS PA NI DKYIL 'KHOR GYI CHO GAR BSHAD
PA

BZHIN DU'O, ,CHO GA BSDUS PA LA NI BUM PA MED PA'AM GCIG TZAM MO,
,BSAD PA DANG BSKRAD PA'I LAS DANG SDANG BA LA SOGS PA LA LAG PA
G-YON PAS BSANG GTOR BYA BA DANG, G-YAS NGOS SU LAS THAMS CAD
PA'I SNOD DANG MCHOD YON GYI SNOD DANG, G-YON NGOS SU RDZAS DGOD

@72A *, ,DO, ,'DI NI DGOD PA'I RAB TU BYED PA'O,, ,,ZHI BA LA NI
'O MA CAN GYI SHING LAS DANG, 'BROG DGON PAR SKYES PA'I ME DANG,
SBYIN SREG GI 'GRAM DU 'THEB DU BZHAG PA DANG, SBYIN SREG GI ME
YANG RGYAS PA LA NI RGYAL PO DANG RGYAL RIGS KYI KHYIM DU SKYES

PA DANG NAGS LAS SKYES PA DANG, NOR BU LAS BLANGS PA'AM, DGE 'DUN
GYI 'AM, RGYUN ZHAG GI ME'O, ,SMAD 'TSONG MA DANG DMANGS RIGS LAS
BLANGS PA NI DBANG GI'O, ,GAR MKHAN DANG 'GRON PO'I DANG, GLU GAR
MKHAN GYIS BYAS PA NI DBANG DGUG GI'O, ,MI'I

RUS PA'I DANG, RO BSREGS PA'I DANG, RDO RJE'I DANG, BA LANG GSOD
PA'I KHYIM DU SKYES PA LA SOGS PA NI MNGON SPYOD LA SOGS PA'I MER
GZUNG BAR BYA'O, ,RANG RANG GI JI LTA BA NI LAS THAMS CAD PA STE
'DI NI ME'I RAB TU BYED PA'O,, ,,DE NAS RDO RJE GSOR BA DANG DRIL
BU'I

SGRA BYAS TE GTOR MA BYIN LA SRUNG BA DANG LDAN PAS YI GE GSUM
GYIS ME SNOD DU BZHAG LA, DE NAS BDUD RTZI 'KHYIL PA'I SNGAGS
KYIS MAR GYIS RAB TU 'BAR BA'I ME SPAR BAR BYA'O, ,DE BZLAS PA'I
CHU KU SHA'I RTZE MOS BZUNG BAS G-YAS SU BSKOR BA DANG GSAD PA LA
SOGS

PA'I LAS LA G-YON DU LAN GSUM BSKOR ZHING BSANG GTOR BYAS LA THAB
TU GTZANG ZHING SKAM PA'I RTZVA'I TSOM BU DANG BCAS PA LA DU BA
MED PAR RO, ,GSAD PA DANG BCAS PA LA DU BA DANG BCAS PA'O, ,DZVA
LA DZVA LA H'Um ZHES BYA BA 'DI'AM H'Um GI YI GES RLUNG YAB KYIS
ME SBAR TE GTZO

BO'I SNYING PO BZLAS PA'I LCAGS GZAR LA SOGS PA'I MAR GYIS 'BAR
BAR BYAS TE, GSAD PA LA SOGS PA LA NI THOG MAR MAR NAG TSAN DES
BYA'O, ,DE NAS KU SHA RNAMS LA AOm BADZRA SA TVA A'A: ZHES BYA BA
'DI BZLAS PA'I KU SHA GNYIS GNYIS RTZE MO PHYOGS GCIG PA DRI MA
MED

PA LJANG GU GSHIBS PA 'DAB MA DUM BU MA YIN PA SHIN TU RING BA MA
YIN PA, THOG MAR SGRUB PA PO'I G-YON GYI KHA KHYER GYI PHYI ROL
NAS KHA SHAR DU PHYOGS PA DANG, DE LTAR GSHIN RJER KHA PHYOGS PA
DANG, KHA NUB TU PHYOGS PA DANG, BYANG DU RTZE MO BSTAN PA'O, ,DE

@72B NAS THAB LA RTZE MO MDUN DU BSTAN PAS G-YOGS PAR BYA'O, ,KU
SHA RNAMS NI BA LANG RNA BA TZAM STE SHIN TU RING BA MA YIN NO,
,RGYAS PA DANG DBANG DANG MNGON SPYOD KYI THAB LA RIM PA BZHIN,
BYANG DANG NUB DANG LHOR RTZE MO BSTAN PA'I KU SHA GNYIS G-YON
GYI KHA KHYER GYI PHYIR THOG MAR DE BZHIN

DU RTZE MO'O, ,DE NAS LHA'I BDAG NYID CAN GYIS LAS DANG RJES SU
MTHUN PA'I KHA DOG CAN GYI H'Um LAS THAB RDZOGS PAR BYAS LA ME
RAB TU 'BAR BAR RIG PA 'DI NYID DE'I DBUS BDAG MED PAR DMIGS LA
RAm LAS BYUNG BA'I ME GRU GSUM GYI DKYIL 'KHOR LA PADMA DANG NYI
MA LA GNAS PA'I

RAm GYI YI GE LAS BYUNG BA'AM SKAD CIG GIS RDZOGS PA STE, LAS
DANG RJES SU MTHUN PA CAN GYI DRANG SRONG PHYAG BZHI PA, G-YAS
PAS DBYUG PA DANG ME'I THAB 'DZIN PA G-YON PAS SPYI BLUGS DANG
BGRANG PHRENG 'DZIN PA SMA RA DANG RAL PA'I TSOGS CAN GSUM PA
'PHYANG BA, LUS LA GON

PA LAS DANG RJES SU MTHUN PA'I RGYAN DANG GOS DANG 'OD KYI PHRENG
BA DANG RNAM PAR SHES PA DANG, RIGS KYIS RGYAS GDAB PA DANG LDAN
PA'I SNYING GAR RAm GYIS BYIN GYIS BRLABS PA DANG BCAS PA'I ME
RNAM PAR BSGOMS LA DAM TSIG SEMS DPA'I SA BON GYI 'OD ZER GYI
LCAGS KYUS, NAM

MKHA'I YE SHES SEMS DPA' DAM TSIG SEMS DPA' DANG 'DRA BA'I ME LHA
DRANG SRONG GIS YONGS SU BSKOR BA ME'I PHYOGS SU BYON PAR BLTAS
TE, G-YAS PA MI 'JIGS PA'I MTHE BONG BSKYOD PAS DANG, SNGAGS 'DIS
SPYAN DRANG NGO, ,AOm AE HYE HI AAGNA YE RAm SARBA SIDDHAm MEm
PRA YATZTSA DZVA LA DZVA LA

HO: MA H'A Ri shI SARBA DE BA MU KH'A P'U R'Im AASMIm SANNI HI
TO BH'A WA H'Um, ZHES BYA BAS SPYAN DRANGS TE, DE DANG LHAN CIG
TU 'ONGS PA'I BGEGS RANG GI SNYING GA'I SA BON LAS SPROS PA'I KHVA
GDONG MA LA SOGS PAS BSAL TE, 'DI LTAR DZA: H'Um BAm HO:, ZHES
BYA BA'I SNGAGS BRJOD PAS RIM PA JI LTA BAR DGUG PA DANG

GZHUG PA DANG, BCING BA DANG, MNYES PAR BYA'O, ,DE NAS AOm A'A:
P'ADYAm H'Um TR'A SA NA YE GRiHnA H'Um, ZHES BYA BA ZHABS BSIL
DBUL LO, ,AOm BAm AANYTZA MA NAm Ri shA YE PRA YATZTSA H'Um, ZHES
BYA BAS ZHAL BSIL DBUL BAR BYA'O, ,AOm H'Um d'A KA d'A KI N'I SA
MA Y'A RGHAm DA D'A MI H'Um H'Um RAm RAm SV'A H'A, ZHES BYA BAS

@73A *, ,MCHOD YON DBUL BAR BYA'O, ,DE NAS LAS DANG RJES SU MTHUN
PA'I ME TOG LA SOGS PA RNAMS DANG PI WANG MA LA SOGS PA'I GSANG
BA'I MCHOD PA RNAMS KYIS KYANG MCHOD PAR BYA'O, JI LTAR BDAG GI
BLA MA RNAMS KYI SBYOR BA'I KHYAD BAR NI, ,KU SHA'I DKOR BZHAG

DANG SNOD KYIS, ,GSUM PA'I THOG MAR BSANG GTOR TE, ,THAMS CAD
BYED PA BZLAS PA'I CHUS, ,DE BZHIN DU NI ZHAL BSIL BLUGS, ,KHU
TSUR KHA SBUBS BYAS PA YI, ,MDZUM [?] MOS ME TOG YONGS BZUNG STE,
,MTHE'U CHUNG DANG NI MING MED DANG, ,GUNG MDZUB RIM GYES PHYE

BAS DOR, ,GNYIS PA'I DUNG GI AARGHA NI, ,BZHES BZED SNOD NI GNYIS
PAR RO, ,RDO RJE THAL MO RAB PHYE BAS, ,GSUM PA RU NI ZHABS BSIL
SBYIN, ,MTHE BO MDZUB MO BTZIR BA YIS, ,ME TOG BZUNG BA'I KHU
TSUR GYIS, ,SANGS RGYAS RNAMS LA MNGON SUM DU, ,LAN GSUM

BSKOR BA 'JUG RIM GYIS, ,DBYE BA MDZUB MO GUNG MO DANG, ,MING MED
DANG NI MTHE'U CHUNG NGO, ,ZHES BYA BA NI BRGYUD PA'I GDAMS
PA'O,, ,,DE'I RJES SU LAG PA G-YON PAS BYANG CHUB MCHOG GI KHU
TSUR BRKYANG BAS MAR GYIS GANG BA'I DGANG GZAR BZUNG LA LAG PA
G-YAS

PA KHA 'OG TU BSTAN PAS BLUGS GZAR MAR GYIS GANG BA BRKYANG STE
DGAB PA'O, ,SDANG BA'I LAS LA NI DUG DANG BCAS PA'I MAR NAG TSAN
DES GANG SNGON LA PHYIN CI LOG TU BZUNG STE GZAR BU GNYIS KYI KHA
YI GE GSUM GYI NANG DU CHUD PA'I H'Um GI YI GE LAS DANG RJES SU
MTHUN PA'I

KHA DOG CAN 'OD ZER 'BAR BA'O, ,ME LHA'I ZHAL LA RAm BKOD LA,
DGANG GZAR GYI KHAR BLUGS GZAR GYI KHA BYAS PA'I LAG PA DAG NI
PUS MO'I NANG DU'O, ,SDANG BA LA NI PHYI ROL DU BYA'O, ,AOm DE BA
Ri shI PA RA MA SOO GA TU K'A RU nA YA DZA: H'Um BAm HO: HA HA DA
HA DA HA PA TZA PA TZA HA NA HA NA,
H'Um H'Um AAGNA YE SV'A H'A, ZHES BYA BA DGANG BLUGS GSUM MAm
BDUN DBUL BAR BYA'O, ,RGYAS PA LA AOm DANG, DBANG LA HO: DANG,
DGUG PA LA DZA: DANG, SDANG BA LA H'Um PHAt CES BYA BA'I MTHA'
CAN GYI SNGAGS KLOG PA'I KHA YANG CUNG ZAD PHYE BA DANG, KHRO BA
DANG SHIN DU KHA GDANGS

@73B PAS DGANG GZAR GYIS G-YAS NAS BSKOR PAR BYA STE, KHRO BA LA
G-YON DU BSKOR NAS DBUL BA'O, ,DE NAS BGEGS MED PA'AM BGEGS DANG
BCAS PA'I ME'I MTSAN MA'I MTSAN NYID SHES PAR BYA STE, DPAL BE'U
RNGA YAB GDUGS RGYAL MTSAN, ,CHU SKYES BUM PA'I RNAM PA DANG, ,

RTZE GSUM RAL GRI NYA DANG NI, ,AINDRA GO BA SVA STI 'DRA, ,RDO
RJE DUNG SOGS RAB TU BSNGAGS, ,MAR BSREG PA YI BLUGS GZAR DBYIBS,
,'OD DANG DE LDAN MI DGE STE, ,DKAR DANG DBANG PO'I GZHU MNYAM
DANG, ,G-YAS SU 'KHYIL DANG SHIN TU SNUM, ,BYI RU'I KHA DOG DANG
'DRA DANG, ,

KU SUm BHA RDUL BEE d'UR YANG, ,DRI MED 'BAR BA'I NYI MA MNYAM,
,DUD MED DRI ZHIM GLING BU DANG, MRi TANG GA'I SGRA BLA NA MED,
,ZHI LA KHA DOG DKAR LTA BU, ,RGYAS PA LA NI SER POR MNYAM, ,RTZE
MO DMAR PO DBANG LA DGE, ,SNGO DANG GNAG PA MNGON SPYOD LA'O,
,ZHI SOGS

LA NI GSER LTA BU, ,RTZE MO GCIG PA DGE DRAN BYA, ,RTZE MO GNYIS
PA 'BRING PO STE, ,RTZE GSUM SPRIN 'DRA DMAN PA'O, ,DUD PA MI DGE
'JUG PA GZHAN, ,RTZE MO CHAD PA MI DGE'O, ,RTZUB NAG PA LA SHA
'DRA DANG, ,RTZE MO LA LANG MGO MNYAM DANG, ,TSA TSA 'PHRO DANG
BONG

BU'I SKANG, ,RUL BA DANG NI RO YI DRI, ,KHRO BA'I LAS LA DGE BA
YIN, ,MTSAN MA MI DGE BA RNAMS LA BGEGS MTHAR BYED KYIS 'DI LTAR
BSANG GTOR DANG SRUNG BA DANG LAS THAMS CAD PA'I SNGAGS KYIS MAR
GYI SBYIN SREG BDUN KYANG BYA'O, ,DE NAS ME'I SNGAGS KYIS SLAR
YANG

BSANG GTOR DANG GANG BA'I SREG BLUGS GSUM MAM GCIG DANG JI LTAR
TSOGS PA YANG ME'I SNGAGS KYIS BSREGS TE BLUGS GZAR LA SOGS PA
RNAMS KYIS MAR LA SOGS PA RNAMS KYIS SREG BLUGS GSUM MAM BDUN NAM
GCIG GAM JI LTAR TSOGS PAR BSREG PAR BYA'O, ,

DE GSUNGS PA, BLUGS GZAR GYIS NI MAR BSREG CING, ,'BRU RNAMS DE
YIS DE BZHIN DBUL, ,ZHES SO, ,THOG MAR YAM SHING SOGS PA SBYANG
BAR BYA STE, DE LA AOm A'A: SV'A H'A, YAM SHING SBYONG BA'I
SNGAGS SO, ,AOm SHR'Im SV'A H'A, MAR SBYONG BA'I SNGAGS SO, ,AOm
SVA SV'A H'A, RDZAS

@74A *, ,BKRU BA'I SNGAGS SO, ,AOm DZRIm SV'A H'A, 'BRU SBYONG
BA'I SNGAGS SO, ,AOm KU RU KU RU SV'A H'A, RDZAS LHAG MA RNAMS
SBYONG BA'I SNGAGS SO, ,RIM PA 'DIS NI YAM SHING BSREG ,YAM SHING
ME LA MAR DANG TIL, ,D'UR BA 'BRAS DANG ZHO YI ZAN, ,KU SHA SOGS
DANG

BSREG PAR BYA, ,'CHAD PAR 'GYUR BA RANG RANG GI SNGAGS KYIS YAM
SHING DANG D'UR BA DANG KU SHA YANG MI MED DANG MTHE BOS SO,
,THAMS CAD DU ZHU BA'I RDZAS NI ZHAL DU, ,YAM SHING DANG MI'I RUS
PA LA SOGS PA YANG 'OD KYI DKYIL 'KHOR LA'O, ,ZHO'I BZA' BA DANG
ZAS SNA

TSOGS DANG, ZHAL BSIL DANG TIL LA SOGS PA NI PHYAG TU'O, ,DRI NI
THUGS KAR RO, ,ME TOG DBU LA'O, ,BDUG SPOS NI 'BAR BA LA'O,
,ZHABS BSIL NI ZHABS DAG LA'O, ,MDUN DU MAR ME DANG MCHOD YON
KYANG NGO, ,MCHOD YON GYI CHU NI PHYI ROL GYI SNOD DU BLUGS SO, ,

RDZAS RNAMS DBUL BA'I DUS SU LHA'I SNGAGS DANG RDZAS KYI SNGAGS
DANG LAS KYI SNGAGS DANG GSUM SPEL BAR BYA'O, ,DE'I RDZES SU
ZHABS BSIL LA SOGS PA DANG BSANG GTOR YANG BYAS TE LAS DANG RJES
SU MTHUN PA'I ME 'BAR BA'I RNAM PAR BYA BA'AM DE NYID KYI THUGS
KAR PAm YONGS SU

GYUR PA LAS SNA TSOGS PADMA 'DAB MA BZHI BCU RTZA BRGYAD PA'I
STENG DU RAm YONGS SU GYUR PA LAS NYI MA'I DKYIL 'KHOR LA H'Um
LJANG SNGON DE YONGS SU GYUR PA LAS RDO RJE SNGON PO RTZE LNGA PA
LTE BA LA NYI MA LA GNAS PA'I H'Um GIS BYIN GYIS BRLABS PA DE LAS
'OD ZER KHA DOG SNA TSOGS PA 'PHROS TE, 'GRO

BA THAMS CAD DAG PAR BYAS TE MKHA' 'GRO RGYA MTSO'I DKYIL 'KHOR
DU SEMS CAN RE RE YANG BYAS NAS, DE RNAMS GDOD MA NAS GRUB PA
BEMS PO MA YIN PA'I SEMS CAN LAS 'DAB PA THAMS CAD BKUG STE, DE
NYID DU ZHUGS PA YONGS SU GYUR PA LAS DPAL MKHA' 'GRO RGYA

MTSO'I RTEN DANG BRTEN PA'I DKYIL 'KHOR THAMS CAD DUS GCIG TU
RDZOGS PAR BYAS LA, AOm A'A: K'A YA B'AK TZITTA BADZRA H'Um PHAt
HO:, ZHES BRJOD PAR BYA'O, ,DE NAS GO CHA BYA BA DANG DBANG BSKUR
ZHING RIGS KYI BDAG POS RGYAS GDAB PA DANG, SLOB DPON GYI SNYING
GA NAS SPROS

@74B PA'I MCHOD PA'I LHA MO RNAMS KYIS MCHOD PA DANG DE RNAMS KYI
SNGAGS RNAMS BRJOD PAS BSTOD PA DANG GZHAN YANG MCHOD PA RNAMS
KYIS MCHOD PA DANG, GTZO BO DANG DKYIL 'KHOR PA BSGO BA'I GLU
BLANG BA'I MTHAR THUG PAR MNGON PAR RTOGS PA NAS 'BYUNG BA BZHIN
BYA'O, ,'ON KYANG DBANG

BSKUR BA'I DUS SU GLU DANG ROL MO DANG BKRA SHIS KYI TSOGS SU
BCAD PA DANG BCAS PAS DNGOS SU RNAM PAR RGYAL BA'I BUM PAS ME
LONG LAM DBANG BSKUR BAR BYA'O, ,DE NAS SKU MDOG NI MNGON PAR
RTOGS PA LA 'GYUR BA MED DE PHRIN LAS NI LAS KYI DBYE BA SO SOR
BYA BA YANG, DE

RNAMS SPROS PA'I 'OD ZER LAS SBRUL PA'I MKHA' 'GRO MA LA SOGS PA
NOR BU ZLA 'OD KYI BUM PA BYANG CHUB KYI SEMS KYIS GANG BA LAS
BDUD RTZI'I RGYUN GYIS DBANG BSKUR BAS BSGRUB PAR BYA BA'I RIMS
LA SOGS PA BSAL DANG BSAM PAR BYA'O, ,RGYAS PA LA NI RANGS SHING
DGYES PA'I

THUGS KYIS SNGON BZHIN GYI BUM PA'I MGRIN PA NAS BDUD RTZI'AM RIN
PO CHE'I CHAR GYIS BSGRUB BYA'I LUS SAM KHYIM YONGS SU DGANG BAR
BYAS TE BRJED PA LA SOGS PA'AM PHONGS PA 'JOMS PAR BYED DU GZHUG
GO, ,DBANG LA NI CHAGS PA'I THUGS DANG LDAN PAS SNGON BZHIN DU
AUTPALA'I

DOG PA'I MDE'U CAN GYI MDAS SNYING GAR PHUG NAS DBANG DU BYED PA
GZHUG GO, ,DBANG DGUG LA ZHAGS PA DANG LCAGS KYU DAG GIS BCINGS
PA DANG PHUG PAS DGUG TU GZHUG GO, ,MNGON SPYOD LA KHROS PA DANG
LDAN BAS BSGRUB BYA'I STENG DU RDO DANG ME'I CHAR PA BA NAS
BSGRUB BYA THAL

BAR BYED DU GZHUG GO, ,SDANG BA LA SOGS PA LA'ANG DE RNAMS DANG
RJES SU MTHUN PAS MDZAD PAR BSAM PAR BYA STE, DE NAS H'Um GI YI
GE LAS BDUD RTZI 'KHYIL PAS NYE BAR MKHO BA THAMS CAD SNGON
BZHIN BSANG GTOR BYAS LA DE NAS LAS DANG RJES SU MTHUN PA'I ME
TOG LA SOGS PAS

MCHOD PAR BYA STE, AOm A'A: PUshPE PRA T'I TZTSA H'Um, ZHES BYA
BA LA SOGS PAS ZHI BA LA ME TOG DKAR PO DRI ZHIM PAS MCHOD PAR
BYA'O, ,RGYAS PA LA SER POS SO, ,DBANG DANG DGUG PA LA DMAR POS
SO, ,KHRO BA LA DRI MI ZHIM PA DANG DRI MED PA'I BIL BA DANG DZA
BA LA SOGS PA'I ME TOG STE, SARDZA

@75A *, ,PA LA SOGS PA'I SPOS KYIS DANG MI DANG NYA'I SNUM LA
SOGS PAS SO, ,DE NAS AOm A'A: HR'I: PRA BA RA SATKA RAm P'A DYAm
PRA T'I TZTSA H'Um ZHES BYA BAS ZHAL BSIL DANG, AOm AANYTZA MA
NAm PRA T'I TZTSA H'Um ZHES BYA BAS ZHABS BSIL DANG, AOm A'A:
HR'I: PRA BA RA SATKA RAm AARGHAm PRA T'I TZTSA H'Um ZHES BYA

BAS MCHOD YON DBUL LO, ,SNGON DU H'Um GIS BSANG GTOR KYANG NGO,
,DE NAS PHYI DANG GSANG BA BYAS LA LHA THAMS CAD KYI LJAGS LAS
DANG RJES SU MTHUN PA'I RDO RJE'I RNAM PA LA H'Um BKOD DE, AOm HI
HI H'Um H'Um PHAt, CHE GE MO'I RO GAm SH'ANTIm KU RU SV'A H'U ZHES
BYA BA LA SOGS PAS DGANG BLUGS CI TZAM

'BYOR TSAD PHUL TE YANG BSANG GTOR LA SOGS PA BYAS LA LHA SO SO'I
MING SNGAGS DANG RDZAS DANG SPEL TSIG DANG BCAS PA CI TZAM 'BYOR
PA DBUL LO, ,YANG NA SNGAGS LA SPEL BA DANG BCAS PA'O, ,AOm SHR'I
HE RU K'A YA BDE MA HE BAD YI R'A DZ'A YA DHI MA HE TA NU B'I RA
PRA TZO RA YA YA CHE GE MO'I RO

GAm SH'ANTIm KU RU SV'A H'U, ZHES BYA BA LA SOGS PA THAMS CAD
KYANG BSREG PAR BYA'O, ,DE NAS LHA SO SO LA DGANG BLUGS BDUN NAM
GSUM MAM GCIG BSREGS LA DE NAS BDUD RTZI DANG BCAS PA'I DGANG
BLUGS JI LTAR RNYED PA BSREG PAR BYA'O, ,DE LA ME LA SOGS PA'I
LHA'I

SREG BLUGS KYI SDEGS [?] NI AOm SARBA P'A PAm DA HA NA BADZR'A YA
SV'A H'A, ZHI BA'I DON DU TIL RNAM GYI'O, ,AOm BADZRA A'A YU shE
SV'A H'A, TSE 'PHEL BA LA D'UR BA'I'O, ,AOm BADZRA PUshtA YE
SV'A H'A, RGYA PA'I DON DU MA CHAG CING DUM BU MA RED PA'I 'BRAS
RNAMS KYI'O, ,AOm SARBA SAm PA DE SV'A H'A, PHUN

SUM TSOGS PA'I DON DU ZHO'I BZA' BA DANG BZANG PO'I'O, ,AOm AA
PRA TI HA TA BADZRA SV'A H'A, BSRUNG BA'I DON DU TIL MAR LA BTAGS
PA'I KU SHA RNAMS KYI'O, ,AOm BADZRA BI DZ'A YA SV'A H'A, SO BA
SPU MED PA'I'O, ,AOm MA H'A BA L'A YA SV'A H'A, MA shA'I'O, ,AOm
BADZRA GHA SMA RA YE SV'A H'A, GRO'I'O, ,

AOm BADZRA YA DZNY'A YA SV'A H'A, AU DUMB'A RA'I'O, ,AOm BO DHI
BRiKsh'A YA SV'A H'A, AA SHVADTHA'I'O, ,AOm BADZRA MA T'A YA SV'A
H'A, BLKshA'I'O, ,AOm KU BA RA BA R'A YA SV'A H'A, N+YA GRO
DHA'I'O, ,AOm SA HA KA R'A YA SV'A H'A, AA MRA'I'O, ,AOm BADZRA
RAKsh'A YA SV'A H'A, AARKA'I YAL 'DAB KYI'O, ,AOm BADZRA BRAHMA
nA

@75B SV'A H'A, PA L'A SHA'I'O, ,AOm BADZRA TR'I YA SV'A H'A, SENG
LDING GI'O, ,AOm BADZRA BRU B'A YA SV'A H'A, BE KAm KA TA'I'O,
,AOm BADZRA SHI P'A YA SV'A H'A, SA MA'I'O, ,AOm SARBA TO BHA
TR'A YA SV'A H'A, GAm BHI RA'I'O, ,AOm BADZRA SHI KHA R'A YA SV'A
H'A, AA P'A MARGA YI'O, ,'BRAS SO BA LA SOGS PA

DBYANGS SKYONG GI SNGAGS KYIS SAM RDZAS LHAG MA RNAMS KYANG DES
BSREG PAR BYA'O, ,BSREG PAR BYA BA'I RDZAS THAMS CAD DRI CHEN LA
SOGS PA'I BDUD RTZI LNGA YIS GTOR BAS BDUD RTZI'I DNGOS POR NYE
BAR DMIGS LA SREG BLUGS BYA'O ZHES GSUNGS PA NI, GDAMS NGAG GI
RIM PA

SHES PA YIS SO, ,DE NAS AOm SHR'I BADZRA HE HE RU RU KAm H'Um
PHAt, d'A KI N'I DZ'A LA SAMBA RA SV'A H'A, ZHES BYA BA'I SREG
BLUGS BDUN NAS NYIR SHU RTZA GCIG SHIS SHIN TU 'BAR BAR BYA'O,
,DE NAS NYE BA'I SNYING POS GANG BA'I SREG BLUGS PHUL LA GTZO
BO'I SNYING PO BZLAS PAS MCHOD YON

DBUL BAR BYA'O, ,DE NAS 'THOR 'THUNG DANG ZHAL BSIL DANG GOS SAR
PA DANG PHYE MA SPANGS PA'I T'A SBU LA STE KHRO BA'I LAS LA NI
PHYE MA DANG BCAS PA BYIN LA SNGON BZHIN DU YONGS SU MCHOD PA
DANG, BSTOD PA PHYAG DANG AARGHA BYIN LA, ME TOG DANG BCAS PA'I
THAL MO SBYOR BA SNYING

GAR SBYAR TE DMAN PA LA SOGS PA'I SKYON ZHI BAR BYA BA'I DON DU
BZOD PAR GSOL PA 'DI KLAG GO, ,BDAG BLO RMONGS PAS CUNG ZAD BRI,
,GANG BYAS NYES BYAS LA NI SLAR, ,GANG ZHIG LUS CAN SKYABS RNAMS
KYI, ,MGON POS DE NYID BZOD PAR MDZOD, ,GTZO BO NUS PA MA MCHIS

DANG, ,MA RNYED PA DANG YONGS MA SHES, ,BYA BA 'DI LTAR BYAS PA
'DIR, ,DE DAG THAMS CAD BZOD PAR RIGS, ,ZHES BYA BAS BZOD PAR
GSOL LA MNGON PAR DGA' BA'I DNGOS GRUB KYANG MNGON PAR BLANGS TE
DMAN PA DANG SHIN TU LHAG PA'I SKYON ZHI BAR BYA BA'I PHYIR THAR

PA'I BSAM PAS AOm BADZRA SA TVA A'A: ZHES BYA BA MANG DU BKLAGS
LA YI GE BRGYA PA YANG BKLAG PAR BYA'O, ,DE'I RJES SU, AOm KHYED
KYIS SEMS CAN DON KUN MDZAD, ,JI LTAR RJES MTHUN DNGOS GRUB
STZOL, ,SANGS RGYAS YUL DU GSHEGS NAS KYANG, ,SLAR YANG BYON PAR
MDZAD DU

@76A *, ,GSOL, ,ZHES BYA BAS YONGS SU BSKYOD PAR BYA STE, RANG GI
SNYING PO YI GE GSUM GYI NANG DU BCUG PA MU:'I YI GE'I MTHA' CAN
BKLAGS PAS RANG GI BDAG PO'I DKYIL 'KHOR BLO YIS RANG LA GZHUG
PAR BYA'O, ,DE NAS ME LHA YANG YONGS SU MCHOD PA

DANG, MCHOD YON LA SOGS PA DANG DGANG BLUGS DANG RDZAS LHAG MA
THAMS CAD KYIS LEGS PAR BSREGS TE BSANG GTOR DANG, ZHAL BSIL LA
SOGS PA DANG, PHYE MA SPANGS PA'I T'AMBU LA DANG KHRO BA'I LAS LA
NI PHYE MA DANG BCAS PA DANG GOS SAR PA PHUL LA RDO RJE DANG DRIL
BU'I

SGRA BYAS PAS BSTOD PA BYA'O, ,CHO GA 'DI DON GYIS NI RANG GI
MNGON PAR 'DOD PA'I DNGOS GRUB 'JUG PAR BYA'O, ,RAB GNAS LA SOGS
PA LA GZHAN GYI DON DU BYED PA STE KHYAD PAR NI 'DI DAG YIN TE,
YON PHUL BA'I SLOB MA SBYIN SREG GI KHANG PA'I NANG DU BOS LA
DE'I G-YAS PA'I MTHE

BONG G-YON PA'I MTHE'U CHUNG GIS YANG DAG PAR BZUNG LA G-YAS SU
BSKOR BA LAN GSUM BYAS TE BLUGS GZAR GYIS MGO BO LA LAN GSUM
BSKOR NAS ZHUGS TE SREG BLUGS BDUN BSREGS LA GANG BA'I SREG BLUGS
SBYIN DU GZHUG PAR BYA'O, ,'KHYIL PA BZLAS PA'I SRUNG SKUD DE'I

LAG PA LA BCINGS LA BSANG GTOR BYA'O, ,'BYOR NA RGYAL PO LA SOGS
PA DGE BAR 'DOD PAS GANG BA'I SREG BLUGS BYA'O, ,DE'I RJES SU
ME'I THAB KYI NANG GI MTHA' MAR GSER DAD DNGUL LA SOGS PA'I SNOD
DU 'BRAS S'A LU DANG, 'O MA DANG, MAR DANG KHA RA DANG, SBRANG
RTZI

RNAMS BLUGS PA ME TOG GI PHRENG BA BTAGS PA TSOS PA'I TZ'A RU ME
LA DBUL BAR BYA'O, ,DE'I RJES SU ZHABS BSIL PHUL LA BSANG GTOR
DANG YONGS SU MCHOD BA DANG AARGHA PHUL TE, BZOD PAR GSOL LA
MNGON PAR DGA' BA'I DNGOS GRUB MNGON PAR BLANG NGO, ,AOm AAGNA YE
SARBA

SANTO shA nAm KU RU ME YA TH'A K'A ME SIDDHI D'A GATZTSA TU H'Um
H'Um SV'A H'A, ZHES BYA BAS GSHEGS SU GSAL LO, ,DE NAS TZ'A RU DE
RANG YANG BZA' ZHING SLOB MA RNAMS LA'ANG 'DI BGO BAR BYA'O, ,DE
LTA NA 'ANG 'DI BRJOD PAR BYA'O, ,DE BZHIN GSHEGS PAS GSOL BA
YIS, ,LHAG MA SDIG PA RNAMS

@76B 'JOMS PA'O, ,ZHES BRJOD LA SBYIN PAR BYA'O, ,DE NAS DAM TSIG
DANG LDAN PA 'DUS PA LA CHOGS KYI STON MO BYA'O, ,DE YANG GZHUNG
'DI NYID NAS GSUNGS PA, GZHON NU MA MDZES GAR BYED DANG, ,SNA
TSOGS SIL SNYAN RNAM BKRAR BYAS, ,SNA TSOGS RGYAN DANG LDAN RNAMS
KYIS, ,SKYE BO

CHEN PO BRTZON BZHIN DANG, ,ME TOG SPOS SOGS KYIS SPRO BAR, ,'DUS
PA'I DBUS SU BYA BA'O, ,T'AMBU LA KUN THAMS CAD LA, ,DGYES BYED
SBYIN PAR BYA BA YIN, ,ZHES SO, ,DE NAS BLA MA LA YON DBUL BAR
BYA STE, SLOB DPON MCHOD BYA YANG DAG PAR, ,RDO RJE 'CHANG DU
BYAS

NAS NI, ,MU TIG GSER DANG RIN CHEN RNAMS, ,GLANG RTA SA GZHI YUL
LJONGS DANG, ,BRAN PHO BRAN MO 'KHOR RNAMS DANG, ,CHUNG MA PHUN
SUM TSOGS KUN DANG, ,GOS ZUNG DU MA RNAMS DANG NI, ,DGYES PA'AM
SA LA GANG CUNG ZAD, ,BDAG TU LTA BA DANG BRAL BAS, ,

DBUL BYA GTZO BO ZHI BAR GYIS, ,BDAG NYID DNGOS PO THAMS CAD
KYIS, ,PHYAG BYAS NAS NI DBUL BAR BYA, ,ME TOG SPOS SOGS THAMS
CAD RNAMS, ,STON PA'I MDUN DU DBUL BAR BYA, ,THAMS CAD NYE BAR
BYA BA'I PHYIR, ,RDO RJE BLA MA LA DBUL BYA, ,DE NAS ME BSAD ZHI

BA LA, ,'O MA YIS TE RGYAS BSGRUB LA, ,DRI GSER RNAMS KYIS DBANG
DANG KHRO, ,'O MA KHRAG TU DKAR MIN PA'I, ,ZHES SO, ,SBYIN SREG
GI THAL PA DANG SOL BA NI LAS THAMS CAD PA'I BUM PAR BLUGS LA CHU
KLUNG LA BSKUR BAR BYA'O, ,LHA TSIM PAR BYED PA'I RAB TU BYED
PA'O,, ,,

DA NI NANG GE SBYIN SREG BSHAD PAR BYA STE, NANG LA MCHOG TU
GZHOL BA'I SGRUB PA POS 'JAM ZHING YANGS PA'I STAN LA 'DUG STE
SEMS CAN THAMS CAD LA BRTZE BA SNGON DU SONG BAS, ,SKAD CIG GIS
ZHAL GCIG PHYAG GNYIS PA'I PHAG MO DANG BCAS PA BDE MCHOG TU
DMIGS LA, RKANG

PA'I MTHIL DU YAm LAS BYUNG BA'I RLUNG GI DKYIL 'KHOR DANG, DE'I
STENG DU RAm LAS ME'I DKYIL 'KHOR RO, ,DE NAS, ZLUM PO LTE BAR
SKYES PA'I THAB, ,SNYING GA RU NI GRU BZHI PA, ,NOR BU'I BU GAR
ZUR DRUG PA, ,MGRIN PA RU NI BDUN PA STE, ,ZUR BRGYAD PA NI MGO
PO'O, ,ZUR DGU PA

@77A *, ,NI SMIN DBUS SU, ,GTZUG TOR DU NI ZUR LNGA PA'O, ,DE
LTAR THAMS CAD KYANG RTZA THAB KYI DBYIBS CAN DU BSGOMS TE, THAMS
CAD KYI DBUS SU H'Um BAm SNGO BA DANG DMAR BA'I MDOG CAN KHA
SBYOR BSAMS TE GTZUG TOR NAS RDO RJE NOR BU'I BAR DU RTZA DBU MAS
SBREL BA

G-YAS G-YON GYI RTZA DANG BCAS PA LEGS PAR GSAL BAR BYAS TE, DE
NAS STENG 'OG GI RLUNG DGAG PA'I SBYOR BAS RKANG MTHIL GYI RLUNG
GIS ME SBAR TE, LUS KYI RTZA THAMS CAD KYI BYANG CHUB KYI SEMS
BZHU NAS RTZA G-YAS PA DANG G-YON PAR DRANGS LA DE GNYIS NAS DBU
MA'I RTZE MO'I

HAm LA BSTIMS TE, DE NAS DBU MA NAS BABS PAS 'BAR BZHIN PA'I THAB
RNAMS SU, BYAD CHUB KYI SEMS KYI DGANG BLUGS PHUL BAS THAMS CAD
GANG BAR GYUR TE LUS KYI RTZA THAMS CAD DU YANG 'PHROS PAR BSAM
ZHING, YANG BSDU BA'I SBYOR BA GOMS PA RGYUN MI 'CHAD PAR BYAS
NAS

DGOS PA THAMS CAD 'GRUB PAR 'GYUR TE, 'DI NI THAMS CAD LAS KHYAD
PAR DU GYUR PA MAN NGAG DANG BCAS PA BLA MAS GSUNGS PA LAS BDAG
GIS DPE MKHYUD MA BYAS PA STE, 'DI NI NANG GI SBYIN SREG GI RAB
TU BYED PA'O,, ,,DE LTAR BRJOD PA'I SBYIN SREG THABS, ,BSOD NAMS

TSOGS KYI RGYU DON DANG, ,YE SHES TSOGS RDZOGS BYA BA'I PHYIR,
,BCOM LDAN 'DAS KYIS RGYUD DU GSUNGS, ,DE LA MI GSAL GANG CUNG
ZAD, ,BLA MA'I GSUNG GI RJES 'BRANGS NAS, ,GZHAN LA PHAN GYUR
SRID SNYAM NAS, ,BDAG GIS GSAL BAR BYAS PA YIN, ,THOS BRAL

RTOG PA DMAN PA YI, ,SKYE BLUN RMONGS PA NGA RGYAL CAN, ,'BREL
MED LUNG DANG MI LDAN PA, ,NGAN RTOGS SNA TSOGS SBYOR MA THONG
NAS, ,RAB 'BYAMS THOS PA MA YIN KYANG, ,RANG GI GZHUNG LUGS DU MA
LA, ,SKYE BAR RGYUN DU GOMS BYAS DANG, ,LEGS SBYAR SKAD LA'ANG
RTOG

SKYES DANG, ,BLA MA'I LUNG YANG LEGS MNOS PAS, ,RTZOM MI 'OS PA
BDAG MIN SNYAM, ,BDAG GIS LEGS SBYAR BSOD NAMS 'DIS, ,'GRO KUN
NYON MONGS BUD SHING RNAMS, ,GNYIS MED YE SHES RAB 'BAR BAS, ,BAG
CHAGS BCAS PA SREG GYUR CIG ,DPAL MKHA' 'GRO

@77B RGYA MTSO'I RGYUD KYI SBYIN SREG GI CHO GA RIN PO CHE ME
SHEL MKHAS PA DZA YA SE NA'I GSUNG, DPAL YE SHES RDO RJES BSGYUR
BA RDZOGS SO,, ,,DPAL LDAN MKHA' 'GRO RGYA MTSO YI, ,RGYUD RGYAL
YID BZHIN NOR BU'I GTER, ,YID BZHIN NOR BU'I RIS RNAM GNYIS, ,BLA
MA'I GSUNG GA GRUR

ZHUGS NAS, ,BSKYED PA'I RIM PA'I PHYOGS NYING DANG, ,RDZOGS PA'I
RIM PA SNA TSOGS SO, ,DE LA RDZOGS PA'I RIM PA'I PHYOGS, ,GRUB
PA'I SKYE BU MTSO SKYES KYIS, ,RGYA CHER RGYUD 'GREL NYID DU
BGRAL [?], ,BSKYED PA'I RIM PA'I MI GSAL BA, ,MNGON RTOGS DKYIL 'KHOR
CHO

GA DANG, ,SBYIN SREG RAB GNAS TSOGS 'KHOR DANG, ,GTOR MA MAndALA
CHO GA RNAMS, ,BLO YI SNYIM PA MA NYAMS PAS, ,YID BZHIN NOR BU
RNAM PA BDUN, ,LEGS PAR BLANGS NAS 'DIR GTOR BA'O, ,DE LTAR BYAS
PA'I DGE BA YIS, ,'DI LTA'I NOR BRAL 'GRO BA RNAMS, ,

TSUL BZHIN BLA MA GUS BSTEN PAS, ,RIN CHEN 'DI RNAMS SPYOD GYUR
CIG ,