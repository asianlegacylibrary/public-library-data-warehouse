@134A #, ,RGYA
GAR SKAD DU, SHA WA SAm GA BI DHI:, BOD SKAD DU, RO SREG PA'I
CHO GA ,DPAL DGYES PA RDO RJE LA PHYAG 'TSAL LO, ,

RDZOGS PA'I BYANG CHUB BDE CHEN PO, ,DRI MED YID KYIS BTUD BYAS
TE, ,RDO RJE GUR GYI RGYUD LA SOGS, ,BRTEN TE DGYES PA RDO RJE
YI, ,SEMS CAN KUN LA PHAN PA'I PHYIR, ,RO SREG CHO GA BSHAD PAR
BYA, ,DUR KHROD DANG NI CHU BO'I 'GRAM, ,NAGS TSAL 'BAB CHU DGON
PA RU, ,RDO RJE

SLOB DPON MTSAN LDAN NI, ,BRTAN ZHING ZAB MO'I CHOS DANG LDAN,
,RIG PA'I GNAS RNAMS KUN LA MKHAS, ,RTZA BA'I LTUNG BA RAB 'JOMS
PA, ,DE YIS NYE BAR BSTAN PA'I SNGAGS, ,SGRUB PA PO LA 'GRUB PO
KYE, ,DE LA DANG POR BSNYEN PA YIS, ,CHO GA BZHIN DU SHES BYAS
TE, ,

@134B LHA DANG RO YI DBYE BA YIS, ,RNAM PA GNYIS SU SBYAR BAR
BYA, ,DE LA LHA YI CHO GA YANG, ,BLA MA RDO RJE CAN MCHOD CING,
,BDUN PO RNAM PAR DAG PAR BYA, ,BYANG CHUB TU NI SEMS BSKYED DE,
,CHOS KYI 'BYUNG GNAS RNAM PAR BSGOM, ,DE LA SANGS RGYAS GNAS
BSAMS TE, ,BYANG

CHUB RNAM LNGA BSGOM PAR BYA, ,DANG PO SKYES BU BSAMS DE NAS,
,MKHA' 'GRO MA YI 'KHOR LO SPRO, ,DRI ZA RAB TU ZHUGS PA NI,
,LHUNG STE ZHU BA RJES DRAN PA, ,MTSAMS KYI LHA MOS BSKUL BAR
BYA, ,BSKUL NAS 'BRAS BU BZHENGS PA LA, ,MIG SOGS GTI MUG RDO
RJE SOGS, ,

RDO RJE GSUM NI GNAS GSUM DGOD, ,YE SHES DNGOS PO RAB BCUG LA,
,RIG MA BRGYAD KYIS DBANG BSKUR BYA, ,BDUD RTZI YANG NI MYANG
BYA ZHING, ,LHA MO BRGYAD RNAMS KYIS MCHOD DANG, ,'KHOR LO'I
'DREN PA LA BSTOD BYA, ,DE LTAR YAN LAG DRUG PO NI, ,SNGAGS DRUG
GIS NI NGA

RGYAL BYA, ,DE NAS KYANG NI YUD TZAM BSAM, ,DE LA MTSAN MA MTSON
PAR BYA, ,DE NAS RO YI CHO GA YANG, ,SLOB DPON 'DAS PA'I DUS NA
NI, ,RMONGS PA RNAMS NI SHI ZHES ZER, ,SHI BA ZHES PA RNAM RTOG
DE, ,DAG PA'I GNAS SU GSHEGS PA'O, ,YANG NA BDE BA CAN DU 'AM, ,

DAG PA'I GNAS SU SKYE 'GYUR BA, ,RO SREG 'DI YIS RNAM PAR 'BYED,
,LUS MTHA' NAS NI LUS MTHAR SKYEL, ,DMAN PA'I SEMS CAN THAMS CAD
KYANG, ,BDE 'GRO NAS NI BDE 'GROR 'GRO, ,DE LA CHO GA DANG POR
NI, ,CHU GTZANG DRI ZHIM SBYAR BAS BKRU, ,SNA TSOGS DRI YIS
BYUGS PA

DANG, ,TSUL BZHIN RGYAN GYIS GNAS BYAS TE, ,BGEGS BSKRAD LHAR
BSKYED CHO GA DANG, ,SKYE MCHED GNAS GSUM BYIN GYIS BRLABS,
,RNAM SHES AA YI GZUGS KYIS GZHUG ,RTZA BA'I SNGAGS SOGS TSUL
BZHIN DU, ,BZLAS PAS SDIG SGRIB THAMS CAD BCOM, ,BYANG CHUB

SEMS SU ZHU BYAS LA, ,SLAR YANG BSKYED CING TSUL BZHIN LDANG,
,GTOR MA MCHOD PA RGYA CHEN BYA, ,SMON LAM GDAB CING BSRUNG LA
GNAS, ,YI GE BRGYA BA CI MANG DU, ,BZLAS BRJOD BYA BA BSNGAGS PA
YIN, ,DE LTAR THUN GSUM BAR DU NI, ,BZLAS BRJOD 'BUM GYI TSAD DU
BYA, ,DE NI SNGON

@135A *, ,GYI CHO GA'O, ,DE RJES SA YI CHO GA SOGS, ,DKYIL 'KHOR
CHO GA TSUL BZHIN BYA, ,RDO RJE SLOB DPON DAG LA NI, ,RDO RJE
DRIL BU LAG PAR SBYIN, ,MGO BOR DBU RGYAN BSKON PAR BYA, ,RDO
RJE SDOM PA RNAMS BYIN TE, ,DKYIL 'KHOR DU 'JUG TSUL BZHIN BYA,
,BUM PA'I DBANG BSKUR

RNAMS BYIN LA, ,RDO RJE THAB KHUNG RAB SBYOR GYIS, ,'DU BYED RAB
TU BYA BAR BSTAN, ,SGRUB PA PO YANG DE LTAR BYA, ,SEMS CAN PHAL
PA THAMS CAD KYIS, ,'JUG CING DBANG BSKUR SPANG BAR BYA, ,SBYIN
SREG CHO GA 'BA' ZHIG GIS, ,SBYANG BA DAG NI RAB TU BYA, ,DE LA
SBYIN SREG GI CHO GA NI

DKYIL 'KHOR GYI PHYOGS GCIG TU SREG KHANG BRTZIG PAR BYA STE, JI
TZAM LCOGS PA'I MAndALA BYAS LA, DE'I DBUS SU ZHI BA'I THAB KHUNG
ZLUM PO KHRU GANG BAR BYA'O, ,KHRU PHYED THUR DU BRKO, SOR BZHI
PHYIR BSKYED, KHA KHYER SOR BZHIS BSKOR, DE'I PHYI RIM GYI SOR
BZHI BOR LA, PADMA'I

PHRENG BA BRI, THAB KHUNG GI NANG DU GTZO BO'I PHYAG MTSAN BZHAG
PA NI DBUS SU RDO RJE, SHAR DU 'KHOR LO, LHOR RIN CHEN, NUB TU
PADMA, BYANG DU RAL GRI, ZHING SOR BRGYAD PAR BYA'O, ,KHA DOG
DKAR POS BYUGS PA DER, SHING GANG JI LTAR RIGS PAR BRTZIGS TE,
RO DE DKYIL 'KHOR LA KHA MNGON

DU PHYOGS PAR GZHUG GO, ,MCHOD RDZAS DANG SREG RDZAS GZHAG PA'I
RIM PA NI, SNGAGS MKHAN GYI G-YON DU YON CHAB KYI SNOD GSER LA
SOGS PA CHAB KYIS BKANG PA DANG, ZHABS BSIL GYI SNOD GZHAG GO,
,G-YAS PHYOGS SU ZANGS GZHONG CIG GI NANG DU DRIS BKANG LA, KU
SHA

BCUG PA PROKshA nA'I SNOD GZHAG ,DE BZHIN DU ME TOG DANG, BDUG
SPOS DANG, DRI'I DUNG LA SOGS PA'I SNOD DU GZHAG GO, ,MDUN GYI
MAndALA GSER LA SOGS PA LAS BYAS PA'I BZED ZHAL GZHAG PAR BYA
STE, DE LTAR, ME TOG BDUG SPOS DE BZHIN DRI, ,DRI YI DUNG SOGS
G-YAS

GNAS TE, ,G-YON DU SNGAGS KYI MCHOD YON SNOD, ,MDUN DU BZED
SNOD BZHAG BYAS LA, ,ZHABS BSIL SNGON DU 'GRO BAS DBUL, ,ME TOG
SPOS SOGS GO RIMS BZHIN, ,SGEG SOGS MCHOD PAS MCHOD BYAS NA,
,SKAL PA CHEN POR GYUR PA YIN, ,ZHES GSUNGS SO, ,

@135B YANG SREG RDZAS GZHAG PA'I RIM PA YANG, MDUN DU DGANG GZAR
DANG BLUGS GZAR DANG, KHYAD PAR GYI RDZAS TIL DANG, THUN MONG GI
RDZAS KYI GTZO BO MAR GZHAG PAR BYA'O, ,RDZAS GZHAN G-YAS
PHYOGS SU MAndALA JI LTAR 'BYOR PAR GZHAG PAR BYA'O, ,DE LTAR
YANG, DGANG

GZAR BLUGS GZAR KHYAD PAR RDZAS, THUN MONG RDZAS KYI GTZO BO
RNAMS, ,SNGAGS MKHAN MDUN DU BZHAG BYAS LA, ,RDZAS GZHAN G-YAS
SU CI 'BYOR PA, ,GO RIMS BZHIN DU GZHAG PAR BYA, ,ZHES GSUNGS
SO, ,DE NAS BDAG NYID KHRUS BYAS LA RGYAN GYIS BRGYAN TE,

MCHOD PA LA SOGS PA KUN H'Um GIS BSANGS LA, LAG PA G-YAS PAS
RDO RJE BZUNG LA, SNOD KUN GYI STENG DU GTUG CING, AOm A'A:
H'Um, ZHES SNGAGS PAS 'JIG RTEN PA'I RTOG PA KUN BSAL NAS, RDZAS
DE NYID BZANG ZHING DRI MA MED PAR BSAM MO, ,YAM SHING DANG BUD
SHING

YANG ZHI BA LA JI LTAR BSNGAGS PA LTAR GZUNG NGO, ,DE NAS SLOB
DPON GYIS YAN LAG DRUG DANG LDAN PA'I BSKYED PA'I RIM PA RDZOGS
PAR BYA, SNGAR GYIS GSAL NA MA BYAS KYANG RUNG, DE NAS GTZUBS PA
LA SOGS PA'I ME BLANGS TE, RLUNG G-YAB KYIS ME SPAR RO, ,AOm
DZVA LA DZVA LA H'Um

PHAt, ME SBAR BA'I SNGAGS SO, ,AOm BADZRA SATVA A'A YU shE SV'A
H'A, KU SHA DGRAM PA'I SNGAGS SO, ,AOm A'A: H'Um, BSANG GTOR GYI
SNGAGS SO, ,DE NAS THAB TU SNA TSOGS PADMA 'DAB MA BRGYAD PA CIG
BSGOMS LA, DER HE RU KA YAB YUM BYANG CHUB PA LNGAS BSKYED LA,
DE NYID 'DOD CHAGS

CHEN PO DNGUL CHU BZHIN DU ZHU NAS GNAS PA LAS, YI GE RAm SPREL
MAR GYUR NAS, YI GE GNYIS GYUR PA LAS ME LHA YAB YUM ZHAL GSUM
PHYAG DRUG PA, GSUS KHYIM CHE BA, RAL PA'I DBU RGYAN CAN, MCHOD
PHYIR THOGS 'CHANG BA, PHYAG DANG PO GNYIS KYIS RANG DANG 'DRA
BA'I

SHES RAB MA LA 'KHYUD PA'O, ,G-YAS NA GUNDHE DANG MCHOD PHYIR
THOGS, G-YON NA BUM PA DANG BGRANG PHRENG THOGS PA SKU MDOG
DKAR POR BSAMS LA, THUGS KAR SNA TSOGS PADMA'I STENG DU ME GRU
GSUM, LCE LA RAm DMAR PO BSAM MO, ,DE LTAR RAm ZHU BA LAS DAM
TSIG SEMS DPA'I

@136A *, ,ME LHAR BSGOM PA STE, DE YANG RANG GI LHAG PA'I LHAR
DMIGS TE, BZANG PO'I RGYAN GYIS RNAM PAR BRGYAN PA'I ME LHA PHUN
SUM TSOGS PA KUN DMIGS LA, LTO BA'I GNAS SU SREG BLUGS BYA,
,ZHES GSUNGS SO, ,DE NAS RANG GI SNYING GA'I SA BON GYIS YE SHES

SEMS DPA' SPYAN DRANGS TE, MDUN GYI NAM MKHAR BZHUGS PA LA BSANG
GTOR DANG, YON CHAB DANG, PHYAG BYAS LA, AOm AAGNA YE MA H'A TE
DZ'A SARBA KARMA S'A DHA KA ,K'A RU n+YA KRi TVA SATV'A RTHA
AASMINSANNI HI TVA BHA BA, ZHES BYA BA'I SNGAGS KYIS SPYAN
DRANGS LA, GNYIS SU MED PAR BSTIMS, DE NAS

PRO KshA nAm LA SOGS PA BYA'O, ,GZAR BU LA RANG GI LHA'I SA BON
BSAMS LA, GRU MO GNYIS SPRAD LA GZAR BU BDUN DBUL, SNGAGS NI,
AOm AAGNA YE H'Um, AOm SARBA P'A PAm DA HA NA BADZR'A YA BADZRA
SATVA S+YA SARBA P'A PAm DA HA NA SV'A H'A, AOm BADZRA PUshtA YE
SV'A H'A, AOm SARBA SI PA DE SV'A H'A, AOm BADZRA BIDZ'A YA
SV'A H'A,

AOm MA H'A BE G'A YA SV'A H'A, AOm MA H'A BA L'A YA SV'A H'A,
AOm BADZRA GHASMA RI YE SV'A H'A, AOm BADZRA A'A YU SHE SV'A
H'A, AOm BADZRA AA PRA TI TA TA BADZR'A NYDZ'A YA SV'A H'A, AOm
BADZRA BO DHI BRi KAsh'A YA SV'A H'A, AOm PA TA L'A YA SV'A H'A,
AOm KU BE R'A YA SV'A H'A, AOm SARBA KA R'A YA SV'A H'A, AOm
SARBA P'A PAm DA HA NA BADZR'A YA SARBA P'A PAm DA HA N'A

YA SV'A H'A, ZHES BYA BA'I SNGAGS KYIS SREG RDZAS RNAMS GO RIMS
BZHIN DBUL LO, ,DE NAS MAR GYI DGANG BLUGS BRGYA'AM STONG DBUL
BAR BYA'O, ,YANG BSANG GTOR BYAS NAS, AOm DZA: H'Um BAm HO: KHAM
RAm ZHES PAS AARGHAm DBUL LO, ,AOm NI RI TI H'Um ZHES ZHAL BSIL DBUL
LO, ,

DE NAS ME TOG LA SOGS PA DANG, SGEG MO LA SOGS PA'I MCHOD PAS
MCHOD LA, AOm BADZRA GHA ntE A'A:, ZHES PAS DRIL BU GZUNG NGO,
,AOm MA H'A BADZRA H'Um ZHES BYA BAS RDO RJE GZUNG BAR BYA'O,
,DE NAS ME LHA LA BSTOD PA BYA BA DANG, DON CHEN PO'I GSOL BA
GDAB PA LA SOGS PA

BYA'O, ,DE NAS THAB KHUNG LAN GSUM DU BSANGS LA, ME LHA'I THUGS
KAR SO SO'I SNYING PO LAS DKYIL 'KHOR BSAMS LA, DE NAS YE SHES
SEMS DPA' CI RIGS PAR SPYAN DRANGS LA BZHUGS SU GSOL LO, ,YANG
BSANG GTOR LA SOGS PA BYAS LA, GNAS KHANG DU

@136B BA'I LCI BAS BYUGS LA MAndALA GRU BZHI PA'I STEGS BU
BRTZIGS TE, RE KH'A DKAR POS GRU NYIS RIM DU BYAS LA, DBUS SU
GTOR MA CHA GCIG BZHAG ,MCHOD PA LNGA YANG BSHAMS, TSOGS KYI KHA
ZAS SNOD CHEN PO GCIG TU SPYI DPUNGS SU GZHAG ,CHANG YANG SNOD
CHEN PO GCIG

BKANG, DE MI 'DEGS PAR BZHAG NAS, DE NAS MAR GZAR BU NYI SHU
RTZA GCIG TU DBUL BAR BYA'O, ,DE NAS RDZAS LHAG MA RNAMS RANG GI
SNGAGS SAM, LHA'I SNGAGS KYIS RIM BZHIN DU PHUL LA, THA MAR YANG
MAR GYI SBYIN SREG BRGYA RTZA BRGYAD DU DBUL, YANG BSANG BA DANG
MCHOD PA

PA SOGS PA RDZOGS PAR BYAS LA, DE YANG SBYANG BAR 'OS PA'I GNAS
SKABS DANG SBYAR BA NI, RDO RJE SGRUB PA THA MA SLOB DPON LA,
,YI GE RAm LHA'I SDIG SGRIB KUN, ,BRGYA PA'I GSANG SNGAGS BSREG
PA RNAMS, ,BRGYA'AM STONG DU BZLAS PAR BYA, ,RDO RJE RANG LHA'I
SDIG PA NI, ,

GZUGS KYI GZUGS NI YONGS BSGOMS LA, ,SBYANG BA'I CHO GA'I MAN
NGAG STE, ,BRGYUD PA'I THABS KYIS SHES PAR BYA, ,DE NAS GAR GYIS
DKYIL 'KHOR GYI LHA LA PHYAG BYAS LA, ,AOm A'A: H'Um MU: SA
GSHEGS SU GSOL ZHING SMON LAM GDAB PO, ,YI GE BRGYA PA LAN

GSUM BZLAS NAS RDZAS KYI LHAG MA CI 'BYOR PAS ME LHA MCHOD PAR
BYA'O, ,DE NAS BSANGS LA, MCHOD PA DANG, BSTOD PA LA SOGS PA
BYA'O, ,DE NAS YANG ME BSANGS LA GSHEGS SU GSOL BA NI, BDAG GI
DON DANG GZHAN GYI DON, ,BSGRUBS KYIS BYIN ZA KHYED GSHEGS SHIG,

DE LTAR DUS BZHIN SLAR GSHEGS NAS, ,BDAG GI DNGOS GRUB THAMS CAD
MDZOD, ,CES GSHEGS SU GSOL LO, ,DAM TSIG PA MI DMIGS PAR BSAM
MO, ,DE NAS RUS BU BSDUS LA, SHI BA LA PHAN BTAGS PA'I PHYIR
MCHOD RTEN BYA'O, ,DE LTAR NYI MA GSUM NI LON PA

DANG, ,RUS PA'I PHRENG BA BSDUS BYAS LA, ,DRI DANG 'O MAS BRAN
NAS NI, ,DE YIS MCHOD RTEN DAG TU BYA'O, ,ZHES GSUNGS SO, ,YON
TAN BRJOD KYIS MI LANG BA'I, ,SBYIN SREG CHO GA 'DI BYAS PAS,
,BDAG GI BSOD NAMS PHUNG PO 'DIS, ,NYAM THAG RNAMS NI RGYAL GYUR

@137A *, ,SHOG, SLOB DPON MKHAS PA CHEN PO YE SHES SNYING PO'I
ZHAL SNGA NAS MDZAD PA, RO SREG PA'I DBANG DU BYA BA RDZOGS SO,,