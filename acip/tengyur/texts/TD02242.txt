@120B #, ,RGYA GAR SKAD DU, TA TH'A GA TA BANYTZA MU DR'A
BI PA RA, BOD SKAD DU, DE BZHIN GSHEGS PA LNGA'I PHYAG RGYA RNAM
PAR BSHAD PA, RDO RJE

SEMS DPA' LA PHYAG 'TSAL LO, ,RKYEN LAS SKYES PA KUN RTAG STONG
PA STE, ,RANG BZHIN STONG PAS DNGOS PO YOD MA YIN, ,CHAD MIN SNA
TSOGS GCIG PA'I SEMS RANG BZHIN, ,GZUGS SOGS RGYAL BA LNGA RU
RGYAL GYUR CIG ,PHUNG PO LNGA NI DE BZHIN GSHEGS PA LNGA'O, ,DE
LA GZHI NI RNAM PAR SHES PA

TZAM DU RTOGS PAR BYA BA'I PHYIR, ,MI BSKYOD PAS RGYAS BTAB PA'O,
,DE LTAR NA PHYI ROL GYI RNAM PA NI SEMS TZAM YIN PAS, GZUNG BA'I
DNGOS PO MED LA, 'DZIN PA YANG STONG PA STE, GZUNG BA DANG NI
'DZIN PA SPANGS PA'I DON DAM PA YOD PA MCHOG TU NYAMS SU MYONG BA
TZAM GYIS RNAM PAR RIG PAR

GNAS SO; ,DE NYID STON KA'I NAM MKHA' RNAM PAR DAG PA'I DKYIL
LTAR RNAM PA MED PAR SMRA BAS DNGOS GZHI RNAM PAR SHES PAR SMRA
BAR GRUB BO, ,DE YANG GSUNGS PA, RTAG PAS STONG PA'I RANG BZHIN
NI, ,SNANG BA MED CING RNAM PA MED, ,BDEN PA RANG RIG BDE BA
TZAM, ,RJES THOB RNAM PA'I TSOGS

'KHRUL PA'O, ,ZHES GSUNGS PA DANG, DE YANG PHYIN SA GZUGS KYI SKU
GNYIS THOB BO ZHES GSUNGS PA DANG, 'DI LTAR, SPROS PA MED CING
SNANG BA MED, ,THUB PA CHEN PO CHOS KYI SKU, ,DE LAS GZUGS SKU
GNYIS 'BYUNG BA, ,RJES THOB SGYU MA BZHIN DU GNAS, ,ZHES GSUNGS
SO, ,CI STE MI BSKYOD PA'I

@121A *, ,PHYAG RGYA NYID KYIS GRUB PA YIN NA, 'ON CI'I PHYIR MI
BSKYOD PA LA RDO RJE SEMS DPA'I PHYAG RGYAS BTAB BO ZHES GSUNGS
PA'I LUNG NI JI SRID DU RTOGS PA'I RNAM PAS STONG PAR BYED DE ZHE
NA, MA YIN TE DANG PO PHYAG RGYA NYID KYIS GRUB PA'I PHYIR RO,
,DE BAS NA MI BSKYOD PA'I PHYAG RGYA YE SHES KYI DNGOS GZHI RANG

RIG LAS RJES THOB GZHAN YIN LA, DE BZHIN DU RDO RJE SEMS DPA'I
PHYAG RGYA RNAM PAR SHES PA NI RJES THOB STE, RDO RJE NI DNGOS
GZHIR 'GYUR RO, ,RDO RJE RTZE MO LAS KYANG GSUNGS PA, SNYING PO
BRTAN ZHING KHONG STONG MED, ,MI CHOD MI PHYED MTSAN NYID DE, ,MI
SHIGS PA DANG MI NYAMS DANG, ,STONG NYID

RDO RJE ZHES BRJOD DO, ,ZHES GSUNGS SO, ,DNGOS GZHI YE SHES MI
BSKYOD RGYAS, ,GZUGS SOGS RJES THOB YIN NA NI, ,DE NI RDO RJE'I
PHYAG RGYA YIS, ,RJES THOB SEMS DPA' CIS MI 'THOB, ,'O NA SNYING
RJE DNGOS MED PA'I, ,CHAD PAR SMRA BA THAL BAR 'GYUR, ,ZHE NA DE
YANG 'DOD DE, RDO RJE

STONG PA NYID DU BRJOD, ,SEMS DPA' YE SHES TZAM NYID DE, ,DE DAG
BDAG NYID GRUB PA 'DIS, ,RDO RJE SEMS DPA'I RANG BZHIN NO, ,STONG
NYID SNYING RJE DBYE BA NI, ,MAR ME DANG NI SNANG BA BZHIN,
,STONG NYID SNYING RJE GCIG PA YANG, MAR ME SNANG BA JI BZHIN NO,
,DNGOS NYID STONG NYID GZHAN MED DE, ,DE

DANG BRAL NA DNGOS YOD MIN, ,MI PHYED DNGOS PO NGES PA STE, ,BYAS
PA NI RTAG PA BZHIN NO, ,MED NA MI 'BYUNG NGES PHYIR RO, ,JI LTAR
DE NYID STON PA LA, ,MA CHAD PA NYID KUN RDZOB STE, ,KUN RDZOB
DANG NI BRAL BA LA, ,DE KHO NA NYID DMIGS MED 'GYUR, ZHES BYA BA
LA SOGS PA RGYAS PAR GSUNGS SO,,

DE LTAR NA MI BSKYOD PA DANG, ,RDO RJE SEMS DPA' GCIG PAR 'GYUR
RO ZHE NA, 'O NA NI RNAM PAR SHES PAS GZUGS LA SOGS PA YONGS SU
MA BTANG BAS, SNA TSOGS GNYIS SU MED PA'I MCHOG TU 'GYUR RO, ,DE
GSUNGS PA, SNA TSOGS DANG BCAS SEMS TZAM MA LUS RTOGS PA YIS,
,STONG PA'I

DNGOS PO RNAM BCAS PA YI GZHUNG GIS 'DOD, ,'GRO TSE RTZVA LA REG
PA BZHIN DU MNYAM PA STE, ,DBU MA'I DON DU SKYES BUS RAB TU SMRA
PA'O, ,SNA TSOGS GNYIS SU MED PAR SMRA BA YANG, ,DON DAM PA YI
BDEN PA ZHES ZER TE, ,RNAM PAR SHES PA YOD PAR 'DOD PAS MDZES PA
MA YIN NO, ,GZUNG BA DANG 'DZIN

@121B PAS STONG PA SNA TSOGS GNYIS SU MED PA NYID MI BSKYOD PA'I
RANG BZHIN GYI RANG RIG PA LAS, RDO RJE SEMS DPAS RGYAS BTAB PAS
DNGOS PO'I BDEN PA GSAL TO, ,DE GSUNGS PA, GZUGS SOGS RTOGS PAS
STONG PA YI, ,YE SHES MI BSKYOD PHYAG RGYA LA, ,DER NI RDOR SEMS
RGYAS BTAB PAS, ,DNGOS PO YOD

PA BKAG PA YIN, ,RNAM PAR RIG PA TZAM GYIS NI, ,RDO RJE SEMS DPA'
MI BYA STE, ,DANG PO NYID NAS MI GNAS PAS, ,RTAG PA THAMS CAD
STONG PA NYID, ,DE LTAR NA DON DAM PA YOD PA'I ZUG RNGU SPANGS PA
STE, THAMS CAD DU MI GNAS PA'I RANG BZHIN, LHUN GYIS GRUB PA'I
ZUNG DU 'JUG PA GNYIS SU MED PA'I

RGYU RANG RIG PAR GRUB PA NI, DBU MA'I GRUB PA'I MTHA' PHUL DU
PHYUNG BA'O, ,'DI YANG BLA MA DAM PA'I ZHAL SNGA NAS KYI BKA' DRIN
LAS RTOGS PAR BYA'O, ,CI STE ZHES RANG RIG PAS GRUB NA NI SGYU MA
LTA BU GNYIS SU MED PAR SMRA BAR THAL BAR 'GYUR TE, THAMS CAD DU
RAB TU MI GNAS PAS NI MA YIN NO ZHE NA, 'DI

NI MA YIN TE, JI LTAR RTEN CING 'BREL 'BYUNG BA, ,DE YI RANG MA
SKYES PAS, ,NGO BO NYID KYIS MA SKYES GANG, DE LA SKYE ZHES JI
LTAR BYA, ,ZHES PAS SO, ,NYAM SU MYONG BA YANG, RKYEN LAS SKYES
PA STE, DE'I PHYIR, NYAMS SU MYONG BA MI GNAS PAS, ,MA SKYES PA
YI GO 'PHANG NGO,,

DE LTAR YANG, NYAMS SU MYONG BA MA SKYES PA, ,DNGOS PO YOD PA
'ANG DE BZHIN NO, ,RDO RJE SEMS DPA'I RANG BZHIN DU, ,'GRO BA
NYID NI THUB PAS GSUNGS, ,YANG 'DI LTAR 'JAM DPAL LA DE BZHIN
GSHEGS PAS DRIS PA, 'DI BSAM GYIS MI KHYAB PA'I DBYINGS GANG YIN,
'JAM DPAL GYIS GSOL

PA; KHAMS GANG BSAM DU MED PA'I SEMS DE BRJOD DU MED PA DANG,
SEMS KYI GZHAL BYA BA MA YIN PA DANG, SEMS KYI SEMS PA MED PA,
RAB TU BSAM PAR BYA STE, 'DI NI BSAM GYIS MI KHYAB PA'I DBYINGS
ZHES BYA'O, ,DE LTAR NA BCOM LDAN 'DAS SEMS NYID BSAM GYIS NI
KHYAB PA'I DBYINGS

SO; ,CI'I PHYIR ZHE NA, BSAM GYIS MI KHYAB PA'I DBYINGS PA SEMS
YOD PA MA YIN TE, GANG GI PHYIR SEMS NI BSAM DU MED LA, DON JI
LTA BA BZHIN DU RTOGS PA'I SEMS SO, ,'ON KYANG BCOM LDAN 'DAS
RNAM PA THAMS CAD BSAM GYIS MI KHYAB PA'I DBYINGS SO, ,GZHAN DU
YANG GSUNGS PA, KUN DU RTOG

@122A *, ,PAS MA BRTAGS PA, ,RAB TU MI GNAS PA YI YID, ,DRAN PA
MED CING YID BYED MED, ,DMIGS PA MED LA PHYAG 'TSAL 'DUD, ,CES
SO, ,ZLA BA SGRON MA LAS KYANG, GANG ZHIG RKYEN LAS SKYES PA DE
MA SKYAS, ,DE LA SKYA BA'I RANG BZHIN YOD MA YIN, ,RKYEN LAS RAG
LAS GANG

DE STONG PA YIN, ,GANG ZHIG STONG NYID SHES TE BAG YOD MIN, ,ZHES
PA DANG 'PHAGS PA LANG KAR GSHEGS PA LAS KYANG, GANG PHYIR 'KHRUL
PA KUN SPANGS NAS, ,GAL TE MTSAN MA SKYES NA NI, ,DE NYID 'KHRUL
PAR 'GYUR PA STE, ,RAB RIB MA DAG PA BZHIN NO, ,ZHES GSUNGS

SO; ,DE BZHIN DU YANG, RNAM RIGS LA GNAS MA GYUR CIG ,DE PHYIR
'JIGS LAS THUB PA YIS, ,CHOS RNAMS PHYE STE BSTAN PA NI, ,STONG
PA NYID DU YANG DAG BSTAN, ,ZHES PA DANG, DGYES PA'I RDO RJE LAS
KYANG, ,NGO BO NYID KYIS MA SKYES PA, ,BDEN PA MA YIN BRDZUN PA
MIN, ,ZHES

GSUNGS SO, ,GANG YANG, THAMS CAD MNYAM PA NYID DU BZHAG NAS SU,
,BLO LDAN PHRA BAS LTA BA'I GRUB PA'I MTHA', ,SANGS RGYAS PA DANG
PHYI ROL DBYE BA BYAS, ,GANG TSE 'DIR GCIG STONG PA NYID DU
BRJOD, 'DI DAG GIS NI STONG PA NYID, ,CHAD PA BSAL BAR BYA BA'I
PHYIR, ,GANG MTHONG DE NI

DE BZHIN NYID, ,DBU MA'I DON GYI RJES 'BRANGS NAS, ,DE NYID RIG
PA DE NOR LDAN, ,GANG TSE MNGON SUM RTOGS PA'O, ,MKHA' 'GRO BA
DRA BA'I SDOM PA LAS KYANG, STONG NYID SNYING RJE DBYER MED PA,
,SEMS GANG GIS NI RTOGS GYUR NA, ,GANG PHYIR DE SANGS RGYAS DANG
CHOS, ,DGE 'DUN DU

YANG BSTAN PA'O, ,ZHES GSUNGS SO, ,DE'I PHYIR NI PHUNG PO LNGA NI
RTEN CING 'BREL PAR 'BYUNG BA STE, DE BZHIN GSHEGS PA LNGA'I RANG
BZHIN YIN PA'I PHYIR, ,NGO BO NYID KYIS STONG BA DANG SNYING RJE
DBYER MED PAS 'GRO BA RNAMS STONG PA DANG, SNYING RJE DBYER MED
PAR GNAS SO, ,DE DAG NYID

BLA MA'I MAN NGAG GIS RGYUN MI 'CHAD PAR BSAM GTAN BYA STE, CHU
RLABS 'BAB PA'I GZHUNG DANG NI, ,MAR ME 'BAR BA'I RGYUN BZHIN DU,
,SNGAGS KYI DE NYID RJES 'BRANGS NAS, ,RGYUN MI 'CHAD PA'I BSAM
GTAN THOB, ,DE BZHIN DU KLU SGRUB SNYING PO'I ZHAL SNGA NAS
GSUNGS PA, 'DI NI

@122B GZHAL YAS KHANG MIN YUL MIN DBANG PO MIN TE 'BYUNG BA LA
SOGS MIN, ,GZUGS LA SOGS PA MA YIN SROG CHAGS MIN ZHING MI MIN
'DI DAG RGYAL BA'O, ,'KHOR LO'I GTZO BO 'DI NI CHOS NYID YIN TE
DES NA DKYIL 'KHOR PA YIN LA, ,KHAMS GSUM 'DI DAG SNA TSOGS 'KHOR
LOR

SHES NA SEMS NI CI STE 'KHRUL BAR BYED, ,CES SO, ,RKYEN LAS BYUNG
BA'I LHA RNAMS NI DRI ZA'I GRONG KHYER LTA BUR GSAL BA, SPROS PA
SNA TSOGS RANG BZHIN GYIS GNAS PA MED DE, ,NAM MKHA'I ME TOG
BZHIN DU GTAN MED PA NI MA YIN NO, ,DE YANG DGYES PA'I RDO RJE
LAS GSUNGS PA, CHOS 'DI DAG NI

MYA NGAN 'DAS, ,GTI MUG LAS NI 'KHOR BA'I CHOS, ,ZHES GSUNGS SO,
,DE BZHIN GSHEGS PA LNGA'I PHYAG RGYA RNAM PAR BSHAD PA, SLOB
DPON GNYIS MED RDO RJES MDZAD PA RDZOGS SO,, ,,RGYA GAR GYI MKHAN
PO PHYAG NA RDO RJE DANG, LO TZ'A BA RMA BAN CHOS 'BAR GYIS
BSGYUR BA'O,,