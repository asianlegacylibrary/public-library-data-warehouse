@28B #, ,RGYA GAR SKAD DU, PRADZNYO P'A YA BI NI SHTZA YA SIDDHI,
BOD SKAD DU, THABS DANG SHES RAB RNAM PAR GTAN LA DBAB PA SGRUB

PA; THUGS RJE CHEN PO 'PHAGS PA SPYAN RAS GZIGS DBANG PHYUG LA
PHYAG 'TSAL LO, ,RANG BZHIN DRI MA MED CING THABS DANG SHES RAB
RANG BZHIN SEMS GANG LAS NI SANGS RGYAS KYI, ,YANG DAG MA YIN KUN
RTOG MTHA' DAG DRI MAS MA GOS CHOS SKU DANG NI MTSUNGS MED PA'I,
,DAM CHES

CHAR GYI GZHIR GYUR LONGS SPYOD DANG NI SNA TSOGS PA YI GZUGS
DANG SPYOD LDAN PA'I, ,YANG DAG SBRUL PA SKYE 'GYUR DE LA GUS PAR
PHYAG BYAS NAS NI DE NYID BSHAD PAR BYA, ,DE YI RANG BZHIN MA
SHES PA'I, ,SKYE BO MA LUS LA PHAN PHYIR, ,DPAL LDAN YAN LAG MED
RDO RJE, ,BDAG

GIS DE NYID MDOR BSDU BYA, ,BYIS PAS 'KHRUL PA'I BDEN MIN PA'I,
,KUN DU RTOG PA LAS BYUNG DNGOS, ,KUN DU RTOG PA'I BDAG NYID CAN,
,DE NI SRID PAR MKHAS PAS BSHAD, ,DE LA BZOD DKA' RGYUN CHAGS
PA'I, ,NYON MONGS MA LUS TSOGS RNAMS DANG, ,RNAM

@29A *, ,PA SNA TSOGS RGYA CHE BA'I, ,LAS KYI TSOGS NI SKYE BAR
'GYUR, ,DE GNYIS LAS NI SKYE BA DANG, ,'CHI BA LA SOGS RAB RGYAS
PA, ,MI BDEN LA ZHE NA SEMS LDAN PA'I, ,SHIN TU SDUG BSNGAL KHOR
MOR 'BYUNG, ,SHES RAB NYAM CHUNG DE DAG NI, ,JI SRID DNGOS

'DZIN CHEN PO YOD, ,DE SRID SRID PA'I BTZON RAR GNAS, ,BDAG DANG
GZHAN PHAN GAL YOD, ,DE PHYIR 'GRO BA GSUM PO DAG ,DGA' BAR BYED
'DOD RANG GI NI, ,'KHRUL BA BSAL BAR 'DOD PA YI, ,SHES RAB CAN
GYIS DNGOS 'DZIN SPANG, ,GAL TE MING TZAM THA DAD

KYANG; RTOG PA NYID DU DBYER MED PHYIR, ,MKHAS PAS DNGOS 'DZIN
YONGS GTAN STE, ,DNGOS MED PAR YANG MI RTAG GO, ,MAR ME 'BAR BA
BSAD RUNG GI ,SHIN CI YANG BYAR MED PAR, ,DNGOS POR 'DZIN PA NYID
RUNG GI DNGOS MED 'DZIN PA DE LTA MIN, ,YANG DAG DNGOS PO

MI RTOG PA, ,DE YIS DNGOS PO MTSON 'GYUR TE, ,GANG PHYIR NAM MKHA'
ZHIG PA NI, ,MED PAS DANG PO BRAL BA MIN, ,THABS DANG BRAL BAR
GYUR PA YIS, ,DNGOS MED TZAM ZHIG BSGRUBS GYUR KYANG, ,MED PHYIR
NAM MKHA'I ME TOG BZHIN, ,BDAG GZHAN DON NI NUS MA YIN, ,

MIG 'PHRUL LTA BUR 'KHRUL BA'I PHYIR, ,DE LTAR DNGOS PO YONGS SU
BTANG, ,SANGS RGYAS 'BRAS BU 'DOD PA YIS, ,MED PHYIR DNGOS MED DE
BZHIN NO, ,DE GNYIS JI LTAR YONGS BTANG DANG, ,BTANG NAS GANG DU
GNAS PA NI, ,'KHOR MIN MYA NGAN 'DAS MIN PA, ,DE NI MKHAS

PAS MNYAM PAR GYIS, ,SHES DANG SHES BYA RAB PHYE STE, ,SBYOR BAS
YONGS SU BRTAGS NAS NI, ,CHOS RNAMS RANG BZHIN MED PA NYID, ,SHES
RAB DE NYID DU NI BRJOD, ,MA LUS SDUG BSNGAL RGYA MTSO DANG, ,SDUG
BSNGAL LAS 'DON GANG YIN PA, ,SNYING RJE SEMS CAN LA CHAGS

PAS; ,'DOD CHAGS ZHES NI BYA BAR GRAGS, ,RTAG TU RJES MTHUN SBYOR
BA YIS, ,SKYE BO MNGON PAR 'DOD PA YIS, ,'BRAS BU GANG YIN NYER
SBYIN PAS, ,DE NYID THABS ZHES BYA BAR BSGRAGS, ,CHU DANG 'O MA
'DRES PA BZHIN, ,GNYIS MED RNAM PAR SBYOR BA YIS, ,

@29B GNYIS PO 'DUS PA GANG YIN PA, ,SHES RAB THABS ZHES BYA BAR
BRJOD, ,DE LTAR GANG LA GZHAG PA DANG, ,GSAL BAR NUS PA MA YIN
ZHING, ,GZHAG DANG GSAL BA SPANGS PA NI, ,CHOS RNAMS DE BZHIN CES
BRJOD, ,GZUNG DANG 'DZIN PA DANG BRAL BA, ,YOD DANG MED PA'I

PHYOGS SPANGS SHING, ,MTSAN GZHI DANG NI MTSAN NYID GROL, ,RANG
BZHIN DAG PA DRI MA MED, ,GNYIS DANG GNYIS MED ZHI BA DANG, ,THAMS
CAD LA GNAS DGE BA STE, ,SO SO RANG RIG MI G-YO ZHING, ,THABS DANG
SHES RAB MI 'KHRUGS PAS, ,DE NYID SANGS RGYAS THAMS CAD

KYIS; ,MCHOG TU NGO MTSAR GYUR PA'I GNAS, ,LEGS DANG LHA YI PHUN
TSOGS BYED, ,CHOS KYI DBYINGS SU RAB TU GRAGS, ,DUS GSUM SANGS
RGYAS KYIS BSTEN PA'I, ,MI GNAS MYA NGAN 'DAS PA STE, ,YID 'ONG
BDAG BYIN BRLABS PA'I GNAS, ,SHES RAB PHA ROL

PHYIN DGE BA, ,THEG PA GSUM DANG SKU GSUM DANG, ,BYE BA GRAGS MED
SNGAGS DANG NI, ,PHYAG RGYA'I DKYIL 'KHOR 'KHOR LO DANG, ,'JIG
RTEN PA DANG DE LAS 'DAS, ,LHA DANG LHA MIN MI DANG NI, ,YID GSAL
SOGS DE BZHIN GZHAN, ,DE NYID LAS NI BYUNG NAS SU, ,

DE NYID DU NI THIM PAR 'GYUR, ,MA LUS PA YI 'GRO RNAMS LA, ,YID
BZHIN NOR LTAR KUN DU GNAS, ,SHES RAB THABS KYI RANG BZHIN GYIS,
,SPYOD DANG GROL BA YANG NGAG RTZOL, ,DE NYID YANG DAG RTOGS NAS
SU, ,SNGON GYI BDE GSHEGS SANGS RGYAS LA, ,THAMS CAD DU

NI SANGS RGYAS ZHING, ,'GRO LA PHAN PHYIR SANGS RGYAS 'GYUR, ,DPAG
MED BDE BA'I RANG BZHIN PHYIR, ,DPAL LDAN BDE CHEN ZHES BYA LA,
,KUN DU BZANG PO MCHOG NYID DANG, ,MNGON PAR BYANG CHUB BYED PA
PO, ,MTSUNGS PA MED PA'I THUGS RJES 'GRO BA GSUM GYI SDUG

BSNGAL MA LUS PA, ,'JOMS PAR BYED PA GCIG PU RAB 'JUG DANG NI
DPAG MED SNA TSOGS PA'I, ,TSOGS LA CHAGS PA LAS NI RNAM PAR GROL
BA'I BLO MCHOG MNYAM 'DUS PA, ,BDAG GZHAN PHAN DANG BDE RGYU DE
NYID DU NI THUB PA'I DBANG POS GSUNGS, ,DE DAG NI THABS DANG

@30A *, ,SHES RAB RNAM PAR GTAN LA DBAB PA SGRUB PA LAS, ,SHES
RAB DANG THABS RNAM PAR SPROS PA'I RIM PAR PHYE BA STE DANG
PA'O,, ,,SRID PA GZHOM DKA' 'KHRUL PA YI, ,NAD KYIS GZHOM BDAG LA
PHAN PA, ,DE NYID RIN CHEN THOB BYA'I PHYIR, ,DE NAS 'DI LA CUNG
ZAD

BSHAD; ,DPAL LDAN YAN LAG MED RDO RJE, ,SNYING RJER ZHUGS PA'I
SEMS KYIS NI, ,SNGON GYI SANGS RGYAS KYIS GSUNGS PA'I, ,THABS NI
JI BZHIN MDOR BSDU BYA, ,DE 'DI YIN ZHES RGYAL BAS KYANG, ,DE NI
BRJOD PAR NUS MA YIN, ,SO SO RANG RIG RANG BZHIN PHYIR, ,NGAG

GI LAM GYIS GZUNG BYA MIN, ,DE LTA NA YANG DUS GSUM GYI, ,SANGS
RGYAS 'GRO RNAMS DGA' MDZAD PAS, ,MDO SDE DU MA GSANG SNGAGS KYI,
,SPYOD PA LA SOGS RIM GYIS BSHAD, ,DGRA DANG DON DAG 'BREL MED
PHYIR, ,THOS PA LA SOGS SHES PA YIS, ,YUL DU NAM

YANG 'GYUR MA YIN, ,BSTAN BCOS MTSAN NYID STON PA YIN, ,DE PHYIR
SKYES BU DAM PA YIS, ,BLA MA DAM PA BSTEN PAR RIGS, ,DE MA GTOGS
PAR DE NYID NI, ,BSKAL BA BYE BAS THOB MI 'GYUR, ,ZHING BZANG
SHIN TU SBYANGS PA LAS, ,SA BON MED PA'I MYU

GU BZHIN, ,DE NYID RIN CHEN MA RNYED PAR, ,NAM YANG DNGOS GRUB
'GYUR MA YIN, ,RNAM PAR MI RTOG LAM LA GNAS, ,THABS DANG SHES RAB
DON STON PA'I, ,MAN NGAG LDAN 'GA' TZAM STE, ,YID BZHIN NOR BU
BZHIN DU 'BYUNG, ,SA STANG GI NI SLOB DPON TE, ,NGES PAR

YONGS SU SHES BYAS LA, ,DNGOS GRUB MCHOG NI BDAG SGRUB PHYIR, ,DE
NI 'BAD PAS BSNYEN BKUR BYA, ,GANG ZHIG GI NI GZI BRJID KYIS,
,KHAMS GSUM BRTAN DANG G-YO BCAS PA'I, ,'BYUNG PO KUN GYIS DGE
LEGS DANG, ,DPAG MED BYANG CHUB BDE MCHOG THOB, ,

LTOS PA MED PAR THUGS BRTZE BA'I, ,THUGS RJE'I SKU CAN DE LA NI,
,BSAM NGAN RGYU YI DRI BCAS PAS, ,SEMS KYIS CI PHYIR 'DUD PAR
BYED, ,JI SRID 'DOD PA RNYED PAR DU, ,KUN DU PHYAG DANG BKUR STI
DANG, ,'BAD DE CHANG LA SOGS PAS MCHOD, ,BSNYEN BKUR SRI ZHU

@30B BLA MAR BYED, ,SANGS RGYAS KUN GYI YON TAN GNAS, ,RIN CHEN
DE NYID THOB GYUR NAS, ,SDANG LA SKYON RNAMS RTOG BYED CING,
'DRIS MED TZAM YANG BYED MI 'GYUR, ,DE BZHIN GZHAN YANG NGAN PA'I
BDAG ,BLA MA RDO RJE CAN BSTEN NAS, ,CO 'DRI BAR NI BYED PA'I
BDAG ,

BSAM NGAN RANG LA CO 'DRI 'AM, ,DKON MCHOG GSUM GYI DKOR DANG NI,
,BLA MA'I PHYAG RGYA 'PHROG PAR BYED, ,RNAL 'BYOR PA YI DAM CHOS
LA, ,MA SPYAD PAR NI SMOD PAR BYED, ,DAM TSIG NGO MTSAR CHE GYUR
LA, ,RTAG TU SMOD BYED BLO LDAN PA, ,NGA YANG SHIN TU SKRAG BYED
CES, ,

DPAL LDAN RDO RJE MGON POS GSUNGS, ,BSNYEN BKUR MED PAR MYUR BA
RU, ,BDAG NI RJES SU GZUNG 'TSAL BRJOD, ,SDANG BA'I SEMS KYIS
GZHAN BSTAN TE, ,KHA CIG NYES BA SGROGS LA BRTZON, ,SANGS RGYAS
DON DU MI GNYER ZHING, ,RNAL 'BYOR PA DANG SLOB DPON ZHES, ,BDAG

NI CI NAS SHES 'GYUR BA, ,DE TZAM LA NI ZHUGS PA YIN, ,BRGYA LA
YE SHES RNYED 'GYUR NA, ,KHENGS PAS BLA MA LA SDANG BAR, ,SNGAGS
KYI RIM PA LAS 'ONGS PA, ,'DI NI BDAG GIS SHES ZHES BRJOD, ,SLAR
LA 'BUL GYIS YAS RANG BZUNG, ,DE NAS BRTZAMS TE YAS KYI NI, ,

SLOB MA NGA MIN SLOB DPON MIN, ,KHRO BCAS SMRA BA GZHAN DAG YOD,
,BLA MA SLU BA'I BSAM PA YIS, ,CO 'DRI BYED CING 'KHYAL BYED PA,
,TSE 'DI BDE BA YOD MIN NA, ,DE DAG JI LTAR 'GRUB PAR 'GYUR, ,DE
LTA BU YI SEMS CAN GANG, ,RANG GI DON LA RGYAB PHYOGS

YIN; ,DE NI NGAN 'GRO KUN SNOD DU, ,DPAL LDAN RDO RJE MGON POS
GSUNGS, ,BDAG NYID SUN 'BYIN BYED PA DE, ,DMYAL LAS 'GRO BA GZHAN
YOD MIN, ,SHIN TU MI BZAD LAS RNAMS KYIS, ,SDUG BSNGAL RNAM PA
MANG POS 'TSED, ,DE BAS DAM PA DON GNYER BA'I, ,

SKYES BU DNGOS PO THAMS CAD KYIS, ,DPAG MED 'BRAS BU RAB STER
BA'I, ,SLOB DPON KUN DU BSTEN PAR BYA, ,BYANG CHUB TU NI NGES
BYAS PAS, ,PHRAG DOG NGA RGYAL SER SNA DANG, ,DE BZHIN G-YO DANG
SGYU DANG NI, ,SKYO DUB 'DU SHES YONGS SPANGS TE, ,RTAG TU DU YI
SPYOD

@31A *, ,PA BZHIN, ,MI G-YO BA YI SEMS KYIS NI, ,DNGOS GRUB KUN
DON STER BA'I BLA, ,'GRO BA'I MGON PO BSNYEN BKUR BYA, ,SHIN TU
GUS PAS DUS GSUM DU, ,ZHABS LA SPYI BOS PHYAG BYAS SHING, ,RANG
GI LUS LA'ANG LTOS MED PAR, ,MAndALA SNGON 'GRO

MCHOD PAR BYA, ,DE NAS BLA MA'I BKA' DRIN GYIS, ,DUS GSUM SANGS
RGYAS KYIS GSUNGS PA, ,DE NYID DAM PA GEGS MED PAR, ,SLOB MA YIS
NI THOB PAR 'GYUR, ,RTAG TU 'OD GSAL DAG PA STE, ,RGYAL BA'I GNAS
'GYUR BYANG CHUB SEMS, ,GSAL BA CHOS KYI

DBYINGS KYI DNGOS, ,PHUN TSOGS MA LUS BYED PAR 'GYUR, ,MUN PA'I
TSOGS NI 'JOMS BYED PA'I, ,NYI MA DANG NI NYE BA YI, ,ME SHEL GYI
NI NOR BU LAS, ,RAB 'BAR ME LCE 'BYUNG BA BZHIN, ,SLOB MA'I SEMS
NI NOR BU LA, ,'GRO BA GZIGS PA NYER 'GYUR NA, ,DRI MA

'JOMS BYED RNAL 'BYOR GYI, ,ME LCE RNO 'BAR DE BZHIN NO, ,DPAL
LDAN DE NYID RIN CHEN NI, ,RAB TU RTOGS PAS 'BAR RJES LA, ,PHYOGS
BCU NA BZHUGS SANGS RGYAS RNAMS, ,THUGS RJES THUGS NI 'PHANGS NAS
SU, ,MYUR DU BYIN NAS SLOB MA NI, ,SANGS RGYAS BYIN

BRLABS GDON MI ZA, ,SANGS RGYAS KUN GYIS BYIN BRLABS PAS, ,SANGS
RGYAS KUN GYI RANG BZHIN 'GYUR, ,BRTAN PAS G-YO DANG ZOL DANG NGA
RGYAL SGRIB PA THAMS CAD YONGS SU SPANGS NAS NI, ,MAN NGAG LDAN
PA'I BLA MA MTSUNGS PA MED PA DAD PAS 'DIR NI BSTEN PAR BYA, ,DES

DE NGES PAR RGYAL BA'I YON TAN GTER 'GYUR DE NYID RIN CHEN RNYED
GYUR NAS, ,BDE GSHEGS KUN GYIS BRNYES PA'I BYANG CHUB MCHOG NI
THOB PAR 'GYUR, ,DE DAG NI THABS DANG SHES RAB RNAM PAR GTAN LA
DBAB PA SGRUB PA LAS RDO RJE SLOB DPON BSNYEN BKUR NGES PAR BSTAN
PA'I RIM PAR

PHYE BA STE GNYIS PA'O,, ,,RDO RJE SEMS DPA'I GNAS 'DOD PA'I,
,SGRUB PA PO LA PHAN GDAGS PHYIR, ,DBANG BSKUR SRID GSUM PHUN
TSOGS GNAS, ,DE NI 'DI LA YANG DAG BSHAD, ,BDE GSHEGS GNAS KYI
DKYIL 'KHOR DU, ,RGYUD NI LAM GYI RJES 'BRANGS

@31B NAS; ,MKHAS PAS GANG TSE DBANG BSKUR NA, ,SANGS RGYAS THAMS
CAD MNGON SUM YIN, ,DPAG MED 'JIG RTEN KHAMS DBANG PHYUG ,BDAG
BYIN BRLAB PA'I DBANG THOB PA, ,DAM TSIG NYAMS KYI 'JIGS PAS NA,
,BLO LDAN DE DAG GIS KYANG 'DZIN, ,SANGS RGYAS RNAMS KYI

DON DAM DU, ,SNGAGS KYI LAM LAS DE BZHIN GSUNGS, ,RDO RJE SEMS
DPA' LA SOGS LHA'I, ,DAM TSIG SHIN TU 'DA' DKA' BA'I, ,SNGAGS KYI
LAM DU DE BZHIN GSUNGS, ,DE BAS DON KUN LA 'BAD PAS, ,DBANG BSKUR
DON GNYER RGYAL DAG SRAS, ,RDO RJE SLOB DPON

YON TAN MTSO, ,JI LTAR RIGS PAS BSNYEN PAR BYA, ,GZUGS DANG LANG
TSO PHUN SUM TSOGS, ,MIG BZANG PHYAG RGYA RNYED NAS NI, ,GOS DANG
TZANDAN PHRENG SOGS KYIS, ,RAB TU BRGYAN TE DBUL BAR BYA, ,DRI
DANG PHRENG SOGS BSNYEN BKUR DANG, ,CHANG DANG STON MO

RGYA CHEN DANG, ,PHYAG RGYAR BCAS PA'I GTZO BO NI, ,GUS PAS 'BAD
DE YANG DAG MCHOD, ,SLOB MA DAD PAS PUS LHA NGA, ,SA LA LEGS PAR
BTZUGS NAS NI, ,THAL SBYAR BCAS PA'I BSTOD PA 'DIS, ,STON PA LA
NI GSOL GDAB BYA, ,RNAM RTOG THAMS CAD

SPANGS PA YI, ,STONG NYID SNYING PO BSTOD PHYAG 'TSAL, ,KUN
MKHYEN YE SHES PHUNG PO CAN, ,YE SHES SKU KHYOD PHYAG 'TSAL LO,
,'GRO BA'I MI SHES GCOD PA PO, ,BDAG DON DE NYID STON MDZAD PA,
,CHOS BDAG MED LAS YANG DAG BYUNG, ,RDO RJE SEMS KHYOD

LA PHYAG 'TSAL, ,SANGS RGYAS BYANG CHUB SEMS RNAMS DANG, ,SA DANG
PHA ROL PHYIN YON TAN, ,RTAG TU MGON PO KHYOD LAS 'BYUNG, ,BYANG
CHUB SEMS KHYOD LA PHYAG 'TSAL, ,DKON MCHOG GSUM DANG THEG CHEN
GYI, ,DE NYID BRTAN DANG G-YO BCAS PA, ,KHAMS

GSUM 'DI DAG THAMS CAD KYI, ,'GRO BA'I SA BON KHYOD LA 'DUD,
,'GRO DON SNA TSOGS GRUB PA'I PHYIR, ,YID BZHIN NOR BU BZHIN DU
'BYUNG, ,DPAL LDAN BDE GSHEGS BKA' BZHIN MDZAD, ,SANGS RGYAS SRAS
PO KHYOD LA 'DUD, ,YON TAN RGYA MTSO BKA' DRIN

@32A *, ,GYIS; ,DE NYID BLA MED SHES PAR 'TSAL, ,KUN MKHYEN RDO
RJE'I DBANG BSKUR BA, ,DE LTAR BKA' DRIN MDZAD DU GSOL, ,DPAL
LDAN THUGS KYI RDO RJE YIS, ,SANGS RGYAS KUN GYI GSANG CHEN PO,
,RDO RJE CHOS LA BSTAN PA BZHIN, ,DE RING MGON POS BKA'

DRIN STZOL, ,KHYOD ZHABS PADMA SPANGS NAS NI, ,BDAG LA GZHAN NI
SKYABS MA MCHIS, ,'KHOR BA'I DGRA LAS RAB RGYAL BA'I, ,MGON POS
DE PHYIR BRTZE BAR MDZOD, ,DE NAS DPAL LDAN SLOB DPON NI, ,PHAN
PA'I BSAM PAS RJES BRTZE BAS, ,SNYING RJE SLOB MA LA BSKYED DE,
,'DOD PA'I YON TAN

LNGAS GANG BA'I, ,DRIL BU SIL SNYAN SGRA DANG BCAS, ,BLA RE 'BAR
BA BRES PA RU, ,ME TOG BDUG PA NYAMS DGA' 'KHRIGS, ,PHRENG DANG
DRI ZHIM MCHOG TU BDE, ,RDO RJE SEMS DPA' LAM GYI LHA, ,RNAL
'BYOR MA NI RNAL 'BYOR LDAN, ,MCHOG TU RMAD BYUNG GNAS GYUR

BA'I; ,TSOGS KYI 'KHOR LOR BKUG NAS NI, ,DE NAS SLOB DPON SKAL
BZANG GIS, ,PHYAG RGYA DANG NI SBYAR BYAS TE, ,RGYAL BA'I GNAS
GYUR BYANG CHUB SEMS, ,PADMA'I SNOD DU BZHAG NAS NI, ,BKRA SHIS
GLU YI TSIGS BCAD DANG, ,GDUGS DANG RNGA YAB RGYAL MTSAN BCAS,,

PHYAG RGYAR LDAN PAS SLOB MA NI, ,'GRO BA'I GTZO BOR DBANG BSKUR
BYA, ,SLOB DPON DBANG PHYUG MCHOG GIS NI, ,DBANG BSKUR RIN CHEN
BYIN NAS SU, ,RANG BZHIN GSAL ZHING MNGON SBYANGS PA, ,DAM TSIG
NYAMS DGA' SBYIN BAR BYA, ,RIN CHEN CHEN PO GA PUR BCAS, ,TZANDAN

DMAR PO SBYAR BA DANG, ,RDO RJE YI NI CHU DANG BCAS, ,LNGA PA DAG
LAS YANG DAG BYUNG, ,'DI NI BU KHYOD DAM TSIG STE, ,SANGS RGYAS
KUN GYIS MTHUN PAR GSUNGS, ,BZANG POS RTAG TU BSKYANG BAR BYOS,
,DE NI SDOM PA MNYAN PAR GYIS, ,SROG CHAGS GSANG BAR MI BYA

ZHING; ,BUD MED RIN CHEN SPANG MI BYA, ,KHYOD KYIS SLOB DPON YANG
MI SPANG, ,SDOM PA SHIN TU 'DA' DKA' BA'O, ,BYANG CHUB SEMS KYI
DBANG BSKUR BAS, ,SLOB MA SDIG DANG BRAL BAR 'GYUR, ,SANGS RGYAS
SRAS MCHOG DE LA NI, ,RJES SU GNANG BA DE NAS SBYIN, ,

@32B BYANG CHUB SNYING PO'I MTHAR THUG BAR, ,PHYOGS KYI 'KHOR LO
KU NA DU NI, ,CHOS KYI 'KHOR LO BLA MED PA, ,SEMS CAN MCHOG GIS
BSKOR BAR GYIS, ,SHES RAB THABS KYI RANG BZHIN DAG ,YID BZHIN NOR
LTAR RGYA TSE BA, ,CHAGS DANG BRAL ZHING MI SKYO BAS, ,DA NI SEMS
CAN

RNAMS DON GYIS, ,RJES GNANG BCAS PA'I DBANG BSKUR THOB, ,BYA BA
BYAS SHING RAB DGA' BAS, ,'GRO KUN DGA' BAR BYED PA YI, ,'JAM
PA'I TSIG NI BRJOD PAR BYA, ,DE RING BDAG GSON 'BRAS BU YOD, ,DE
RING SKYE BA 'BRAS BU YOD, ,DE RING SANGS RGYAS RIGS SU SKYES, ,

DE RING SANGS RGYAS SRAS POR GYUR, ,SKYE LA SOGS PA'I RBA RLABS
DANG, ,NYON MONGS 'DAM NI RGAL DKA' BA'I, ,RTOG PA'I RGYA MTSO
'JIGS CHEN LAS, ,MGON POS DE RING BDAG BSGRAL TO, ,KHYOD ZHABS
BKA' DRIN SHES NAS SU, ,BYANG CHUB GANG GI BDAG 'TSAL BAS, ,

BAG CHAGS THAMS CAD SPANGS NAS SU, ,RDZOGS PA'I BZHIN DU BDAG
GYUR TO, ,MIG MDANGS 'DZUM DANG BCAS PA YIS, ,GUS PAS ZHABS LA
BTUD NAS SU, ,'DZIN PA MED PA'I SEMS KYIS NI, ,RDZAS NI GANG DANG
GANG BZHED PA, ,DE DANG DE NI DBUL BAR BYA, ,BLA MA

THUGS RJE CAN GYIS KYANG, ,SLOB MA'I 'DZIN PA SPANG BA'I PHYIR,
,DE LA PHAN PHYIR BLANG BAR BYA, ,BLA MA'I YON NI PHUL NAS SU,
,DE NAS MCHOD DE PHYAG BYAS LA, ,MNGON PAR 'DOD PA'I GNAS THOB
NAS, ,SLAR YANG 'DI YIS MKHYEN PAR GSOL, ,DE RING SANGS

RGYAS MCHOG KHYOD KYI, ,BKA' DRIN BDAG GIS THOB PAR 'GYUR, ,DE
MTHUS BLA MED BYANG CHUB NI, ,JI BZHIN BDAG GIS BSGRUB PAR BGYI,
,MCHOG KUN GYIS NI MCHOD PA'I GNAS, ,BLA MED BYANG CHUB THOB NAS
NI, ,SRID GSUM GNAS PA'I SEMS CAN RNAMS, ,DE NYID

LA NI DGOD PAR BGYI, ,CHO GA 'DI DAG NYID KYIS DBANG BSKUR BYIN
NAS NI, ,SLOB MA LHAG PAR MOS PA'I YID KYIS BRTAG BYAS LA, ,ZAB
CING RGYA CHE BA LA LHAG PAR MOS NAS NI, ,TSIG GIS RIN CHEN DBANG
BSKUR SBYIN PAR BYA, ,DBANG BSKUR MCHOG NI MA LUS THOB PAR 'GYUR

@33A *, ,BA STE; ,RDO RJE MCHOG 'DZIN RNYED DKA' MTSUNGS PA MED
PA'I GNAS, ,LONGS SPYOD RDZOGS PA DANG NI DPAL GYI ZHING GYUR PA,
,BYANG CHUB SEMS CAN DBANG BSKUR DE DAG BLANG BAR BYA, ,RJES SU
GNANG BA THOB NAS 'JIG RTEN GSUM PO YI, ,BYA BYED NGAN PA'I DGRA
LAS RGYAL BA'I BLO LDAN

PAS, ,DRI MA MED PA'I DE NYID GRUB PA'I GNAS DER NI, ,'JUG PA'I
SEMS KYIS RGYAL BA DE NYID RNAL 'BYOR BYA'O, ,THABS DANG SHES RAB
RNAM PAR GTAN LA DBAB PA SGRUB PA LAS, BYANG CHUB SEMS KYI DBANG
BSKUR BA NGES PAR BSTAN PA'I RIM PAR PHYE BA STE GSUM PA'O,,
,,GZHAN DON

LA PHAN BRTZON 'GRUS CAN, ,SGRUB PA PO LA PHAN PA'I PHYIR, ,SHES
RAB THABS KYI BSGOM PA MCHOG ,DE NAS 'DI LA GSAL BSHAD BYA, ,GANG
ZHIG BSGOMS PAS 'KHOR BA YI, ,'JIGS RUNG RGAL DKA'I RGYA MTSOR
MIN, ,RANG DON TZAM GYIS MYA NGAN 'DAS, ,DER YANG RNAL

'BYOR PA MI GNAS, ,GANG ZHIG RAB KYIS MTHAR PHYIN PAS, ,DRI MED
RMAD BYUNG SANGS RGYAS NYID, ,'PHEL DANG 'GRIB LAS RNAM GROL
BA'I, ,BLA MED BYANG CHUB SKYE 'GYUR BA'O, ,PHUNG PO LNGA LA SOGS
CHOS RNAMS, ,GANG YANG DOR BAR BYA MIN ZHING, ,NAM YANG GZUNG

BAR BYA BA 'ANG MIN, ,CHOS KUN MI MNYAM MNYAM PA NYID, ,STONG
NYID BSGOM PAR BYA MIN LA, ,STONG NYID MIN PA 'ANG MI BSGOM MO,
,STONG NYID RNAL 'BYOR PAS MI GTANG, ,STONG NYID MIN PA YANG MI
GTANG, ,STONG NYID STONG MIN NYID 'DZIN PA, ,RTOG PA RAB RGYAS
SKYE BAR

'GYUR; ,YONGS SU BTANG PA'ANG RTOG PA STE, ,DE BAS DE GNYIS YONGS
SU SPANGS, ,'DZIN PA GNYIS KA YONGS BTANG NA, ,CHAGS BRAL RNAM
PAR GROL BA'I GNAS, ,DE DANG 'BREL BDAG CES PAR YANG, ,KUN RTOG
DE PHYIR DE GNYIS SPANG, ,CHAGS PA MED CING 'GYUR

BA MED; ,SDIG PA DANG BRAL MNGON ZHEN MED, ,THOG MA THA MA'I RTOG
LAS GROL, ,MKHAS PAS NAM MKHA' LTA BUR BSGOM, ,SNYING RJER LDAN
PA'I SEMS CAN LA, ,RGYAB KYIS PHYOGS PAR MI BYA'O, ,SEMS CAN YOD
DANG MED CES PAR, ,RNAM RTOG NYID NI MI BYA'O, ,SPROS

@33B BA MED PA'I RANG BZHIN GANG, ,SHES RAB CES BYAR RAB TU
GRAGS, ,YID BZHIN NOR BU JI BZHIN DU, ,MA LUS 'GRO DON BYED
SNYING RJE, ,MI DMIGS GNAS KYI SHES RAB DANG, ,MI DMIGS SNYING
RJE CHEN PO STE, ,NAM MKHA' LA NI NAM MKHA' BZHIN, ,BLO LDAN LHAN
CIG GNYIS

SU MED, ,GANG NA'ANG SGOM PA PO MED CING, ,RNAM PAR SGOM PA 'ANG
CI YANG MED, ,BSGOM BYA NYID KYANG YOD MIN LA, ,DE NI DE NYID
BSGOM PAR BSHAD, ,BYA BA 'ANG CUNG ZAD YOD MIN LA, ,DPYAD PAR BYA
BA NYID KYANG MED, ,BYED PO DPYOD PA LAS GROL BA, ,DON DAM RNAM
PAR

BSGOM BA YIN, ,GTONG BAR BYED PA 'ANG YOD MIN ZHING, ,'GOG PAR
BYED PA 'ANG CI YANG MED, ,DES NA DOR PAR BYA MED CING, ,'DI LA
BLANG BYA GANG YANG MED, ,GZUGS RNAMS KUN DU BLTA BA DANG, ,DE
BZHIN SGRA RNAMS NYAN PA DANG, DGOD DANG RTZED MO BYED PA DANG,
,RO

RNAMS SNA TSOGS MYANG BA DANG, ,LAS RNAMS THAMS CAD BYED PA NI,
,SEMS NI MI G-YO GNAS BYAS NAS, ,DE NYID RIG PA'I RNAL 'BYOR
PA'I, ,RNAL 'BYOR RGYUN DU SKYE BAR 'GYUR, ,DE NYID GNYIS MED
BSTAN PA STE, ,BYANG CHUB SEMS MCHOG 'DI YIN NO, ,DPAL LDAN

RDO RJE SEMS DPA' DANG, ,RDZOGS SANGS RGYAS KYI BYANG CHUB NYID,
,PHA ROL PHYIN PA KUN DNGOS KYI, ,SHES RAB PHA ROL PHYIN 'DI
NYID, ,'DI NI MNYAM NYID BRJOD PA STE, ,SANGS RGYAS KUN GYI BSGOM
PA'I MCHOG ,BYANG CHUB SEMS DPA' MTHA' YAS DANG, ,RDZOGS SANGS
RGYAS

DANG NYAN THOS SOGS, ,BRTAN DANG G-YO BA'I BDAG NYID KYIS, ,'GRO
BA THAMS CAD 'DI LAS SKYES, ,DNGOS DAD DNGOS MED DANG BRAL BA'I,
,RNAL 'BYOR PAS NI DE NYID BSGOM, ,DNGOS DANG DNGOS MED LAS GROL
BA, ,BSGOMS PAS MYUR DU 'GRUB PAR 'GYUR, ,NYES PA MA

LUS DANG BRAL ZHING, ,NGES PAR SDUG BSNGAL LDOG 'GYUR NA, ,DPAL
LDAN BDE GSHEGS YON TAN NI, ,MTHA' YAS DE LAS 'BYUNG BAR 'GYUR,
,KUN RTOG MUN PA SDUG BSNGAL BA, ,STUG POS MNGON PAR ZIL GNON
CING, ,'DOD CHAGS LA SOGS BZLOG DKA'I DRI MAS

@34A *, ,G-YOGS GYUR PA'I, ,RAB TU 'THOR RLUNG GIS BSKYOD GLOG
LTAR G-YO BA YI, ,SEMS NI 'KHOR BA YIN PAR RDO RJE CAN GYIS
GSUNGS, ,RTOG PA LAS NI RNAM PAR GROL ZHING 'OD GSAL BA, ,'DOD
CHAGS LA SOGS DRI MA'I SGRIB G-YOGS RAB TU SPANG, ,GZUNG BA

DANG NI 'DZIN PA MED NA DE NYID NI, ,MYA NGAN 'DAS PA'I DON DU
SEMS CAN MCHOG GIS GSUNGS, ,DE BAS SDUG BSNGAL MANG PO'I TSOGS
KYI RGYUR GYUR PA, ,'DI LAS GZHAN PA GANG YANG YOD PA MA YIN LA,
,THAR 'DOD 'PHAGS PA KHYOD KYI BDE BA DPAG MED PA, ,SKYE BA'I
RGYUR YANG

'DI LAS GZHAN PA GANG YANG MED, ,SDUG BSNGAL MA LUS ZAD BYA'I GO
CHA BGOS NAS NI, ,RDZOGS SANGS RGYAS KYI BDE MCHOG THOB PAR 'DOD
PA YIS, ,SEMS NI BRTAN BYAS DE LA 'BAD DE DPYAD BYAS LA, ,DE YIS
RANG BZHIN BDAG GI RANG BZHIN NYID DU BYA, ,SKYE LDAN RNAMS KYI
YID 'DI

JI SRID RTOG PA'I MUN PA SNAM BU MTHUG POS DKRIS GYUR PA, ,DE
SRID SDUG BSNGAL DPAG TU MED YIN DE NAS DE NI JI SRID BSHUS PAR
GYUR PA NI, ,DE SRID BDE BA RGYA CHEN MTSUNGS MED YIN PAS 'PHAGS
MCHOG DE LA NAN TAN GYIS SHIG DANG, ,DE ZAD NAS NI DE NYID LA
GNAS YON TAN RGYAS PA

RANG NYID KYIS NI SNANG BAR 'GYUR, ,DE DAG NI THABS DANG SHES RAB
RNAM PAR GTAN LA DBAB PA'I SGRUB PA LAS, DE KHO NA NYID BSGOM
PA'I RIM PAR PHYE BA STE BZHI PA'O,, ,,CHOS KUN MNYAM NYID RMAD
BYUNG BA, ,DE NYID SPYOD PA BLA NA MED, ,RNAM RTOG DGRA RNAMS
GSOD BYED PA,,

SHES RAB PHA ROL PHYIN PA GZHAN, ,RDZOGS PA'I SANGS RGYAS LA GNAS
PA'I, ,SANGS RGYAS SRAS LA PHAN BYA'I PHYIR, ,DE NYID YAN LAG MED
RDO RJES, ,DE NAS 'DI LAS GSAL BSHAD BYA, ,RGA BA LA SOGS RBA
RLABS 'KHRIGS, ,SKYE BA'I RGYA MTSO CHER 'JIGS LAS, ,

'BYUNG PO THAMS CAD SGROL BA'I GRU, ,NYES MED PAR NI 'GRO BA'I
GRU, ,YID 'ONG YON TAN KUN GYI GNAS, ,MYUR DU DNGOS GRUB BZANG PO
BYED, ,'DOD PA'I DON KUN RAB SGRUB PA, ,YID BZHIN NOR BU BZHIN DU
'BYUNG, ,MA LUS PA YI SANGS RGYAS RNAMS KYI YON TAN RGYUR

@34B 'GYUR BAR NI, ,RDO RJE 'DZIN PAS RAB TU BSNGAGS PA STE, ,'DI
MA GTOGS PAR DNGOS GRUB SKYE BAR 'GYUR MIN DE PHYIR THAR PA 'DOD
PAS SPYOD PA MNYAM MED 'DI SPYAD BYA, ,LHA MIN DGRA DANG BRGYA
BYIN GRONG KHYER GSUM DGRA NOR SBYIN TSANGS SOGS RNAMS KYIS ZHABS
KYI PADMAR MCHOD BYAS PA, ,

BDE BAR GSHEGS PA'I GO 'PHANG MCHOG NI MYUR DU THOB BYED SDIG PA
ZAD BYED 'DI NI MKHAS PAS SPYAD PAR BYA, ,DPAL LDAN RDO RJE SEMS
DPAS 'GRO LA PHAN PHYIR YANG DAG SPYOD PA 'DI GSUNGS TE, ,SNA
TSOGS GZHAN DAG MA LUS GDUL BYA'I SKYE BO DU MA'I DBANG DU BYAS
NAS NI, ,

JI SKAD GSUNGS PA'I SPYOD PA SNA TSOGS BLA MED DNGOS GRUB MA LUS
RAB BSGRUB MIN, ,KUN BZANG MTSUNGS MED SPYOD PA 'DI LAS 'GRUB
'GYUR BCOM LDAN RDO RJE CAN GYIS GSUNGS, ,DPAL LDAN SLOB DPON RDO
RJE CAN, ,MGON LA KUN NAS PHYAG BYAS LA, ,BYA BA BYAS PA'I BLO
CAN GYIS, ,

GSANG BA'I SPYOD PA BSTAN PAR BYA, ,DE NAS RANG 'DOD NGES BYAS
LA, ,'DU 'DZI KUN LA RGYAB PHYOGS TE, ,SENG GE'I BDAG NYID KUN
RGYU BA, ,DE NYID LDAN PAS SPYAD PAR BYA, ,'GRO BA 'DON PA'I BSAM
PA YIS, ,JI BZHIN YANG DAG DON RIG PAS, ,YANG DAG LDAN PAS 'JUG
PA

BDAG ,GNAS MED SEMS NI BSTAN PAR BYA, ,KHAMS GSUM 'DI DAG DE NYID
DE, ,PHUNG PO KHAMS LA SOGS MTSAN NYID, ,THAMS CAD SGYU MA RMI
LAM BZHIN, ,MDOR BSDUS 'DI LTAR SHES BYAS LA, ,'GYOD DANG RMUGS
DANG GNYID LA SOGS, ,LONGS SPYOD RGYA CHEN 'DU

'DZIN DANG, ,DE BZHIN 'JIG RTEN CHOS BRGYAD PO, ,SHIN TU THAG
RING SPANG BAR BYA, ,GNYIS MED NGES PAR BYAS NAS NI, ,RTAG TU
G-YO BA MED PA YIS, ,PHA ROL PHYIN DRUG SBYOR BA NI, ,SANGS RGYAS
DNGOS GRUB BSGRUB PAR BYA, ,SEMS CAN RNAM PAR MI RTOG BZHIN,
,SEMS CAN DON

LA SHIN TU CHAGS, ,SEMS NI BYANG CHUB NGES BYAS LA, ,DE NYID
SPYOD PA LA BRTEN BYA, ,SHES RAB THABS SU LDAN PA YIS, ,CHAGS PA
KUN LA RGYAB BSTAN TE, ,DE NYID GOMS PA LA 'BAD PAS, ,TSE 'DI
NYID LA 'GRUB PAR 'GYUR, ,BDAG BYIN BRLAB PAR RAB GSAL BAS, ,

@35A *, ,SEMS NI JI LTAR RJES MTHUN PAR, ,SNGAGS KYI LAM LAS RAB
BSHAD PA'I, ,DAM TSIG DAG NI KUN SPYAD BYA, ,BGEGS DANG BDUD
TSOGS ZHI BYA'I PHYIR, ,BDUD RTZI LNGA PO BYIN GYIS BRLABS,
,BSHANG GCI LA SOGS RNAMS GNAS PA, ,'DI NI SRUNG BA BLA MED

YIN; ,RIMS DANG DUG DANG DBYIG DUG NAD, ,MKHA' 'GRO MA DANG GDON
GYI TSOGS, ,BDUD DANG LOG 'DREN NYID DAG NI, ,'DI YIS RAB TU ZHI
BAR 'GYUR, ,MI DANG RNGA MO LAS BYUNG DANG, ,RTA DANG GLANG PO
LAS BYUNG BA, ,LNGA PA KHYI LAS BYUNG BA STE, ,SGRON MA SHES RAB
CAN

GYIS BZA', ,SEMS NI DGA' BAR BYED PA YIS, ,DAM TSIG CHEN PO GZHAN
DAG KYANG, ,RLUNG NI 'KHRUGS PA ZHI BYA'I PHYIR, ,THUGS KYI RDO
RJE CAN MNYES BYA, ,THAMS CAD DU NI THAR 'DOD PAS, ,SHES RAB PHA
ROL PHYIN BSTEN BYA, ,DAM PA'I DON DU GANG GNAS PA, ,KUN

RDZOB DAG PA'I LUS BZUNG NAS, ,BUD MED MDZES PA'I GZUGS KYIS NI,
,THAMS CAD DU NI KUN DU GNAS, ,DE BAS PHYI ROL DON LAS BYUNG,
,RDO RJE MGON POS DON DE GSUNGS, ,BRAM ZE'I RIGS SOGS LAS BYUNG
DANG, ,MTHA' YAS SKYES DANG PHYAG RGYA DANG, ,GZHAN GYI CHUNG

MA TSUL NYAMS DANG, ,DMAN DANG CHA LUGS MI SDUG DANG, ,SKYED MA
DANG NI SGYUG MO DANG, ,RANG GI BU MO SRING MO DANG, ,DE NYID
SBYOR BAS 'DOD SPYOD NA, ,SGRUB PO MYUR DU 'GRUB PAR 'GYUR, ,SEMS
NI TSIM PAR BYED PA YI, ,GLING BU SOGS LAS BYUNG BA MNYAN, ,PHYI
ROL PHYAG RGYA

KA RA NA, ,RO NI SNA TSOGS TSIM BYED BYA, ,RANG GI LHA YI SBYOR
BA YIS, ,'DOD PA'I YON TAN MCHOG RNAMS KYIS, ,SEMS NI RIN CHEN
DAG BYA'I PHYIR, ,RTAG TU BDAG NYID MCHOD PAR BYA, ,CHU SKYES RDO
RJE CHU DANG NI, ,SGRON MA'I 'O MA RAB RGYAS MCHOD, ,PHRENG DANG
TZANDAN GOS

BZANG SOGS, ,SEMS NI SKYO BA MED PAR BYA, ,BGROD DANG BGROD MIN
SOGS PA NI, ,'DIR NI NAM YANG BYA BA MIN, ,SGYU MA LTA BU SOGS
SBYOR BAS, ,THAMS CAD LA NI LONGS SPYOD BYA, ,CHOS KYI DBYINGS
LAS BYUNG BAS NA, ,MI MTHUN PHYOGS NI GANG YANG MED, ,DOGS PA

@35B MED PA'I SEMS KYIS NI, ,JI LTAR 'DOD BZHIN RAB SPYAD BYA,
,SGRUB PA PO LA PHAN GDAGS PHYIR, ,KHAMS GSUM PA NI MA LUS PA,
,'DI DAG THAMS CAD LONGS SPYAD PHYIR, ,RDO RJE SEMS DPA' SPRUL PA
YIN, ,YE SHES MTHA' YAS RNYED PA YI, ,DE BZHIN GSHEGS LA'ANG

PHYAG MIN NA, ,RTAG TU BSGOM LA 'GRUB PA YIS, ,LUGS MA LA SOGS
SMOS CI DGOS, ,DNGOS PO KUN GYI RANG BZHIN 'DI, ,BYANG CHUB SEMS
KYI RANG BZHIN TE, ,DE NYID BCOM LDAN RDO RJE CAN, ,DE BAS BDAG
NYID LHA YIN NO, ,SMYUNG BA DANG NI DKYIL 'KHOR BRI, ,PHYAG RGYA

BCING DANG MCHOD RTEN LAS, ,SBYIN SREG DANG NI GSANG SNGAGS ZLOS,
,PO TI GLOG PA LA SOGS PA, ,DPAL LDAN RDO RJE MGON PO YIS, ,MOS
PA'I DBANG DU MDZAD NAS NI, ,GZHAN DAG LA NI BSTAN PA STE, ,DE
NYID RIG PA'I SEMS KYIS MIN, ,MAR SAR 'DOD PA'I SNYING PO

NI; ,BLANGS TE DAR BA 'DOR BAR BYED, ,DE LTAR CHOS KYI SNYING
THOB PAS, ,RTOG PA MA LUS SPANG BAR BYA, ,RNAM PAR MI RTOG GNAS
BLO CAN, ,GNAS MIN DOGS PA SPANGS BYAS NAS, ,THUGS KYI RDO RJE'I
BKA' BZHIN DU, ,DE NAS 'GRUB 'GYUR THE TSOM MED, ,PHYAG RGYA

SBYOR BAS KUN DU 'KHYUD, ,RDO RJE BCUG STE BSKYOD PA DANG, ,MA
MCHU'I SBRANG MCHOG BTUNG BYA ZHING, ,DE YIS 'DREN PA'I SGRA GSAL
BAS, ,BLANGS SHING DUL BA'I LONGS SPYAD NA, ,NGES PAR DGA' BA
RGYA CHEN GYIS, ,RDO RJE SEMS DPA' 'DOD PA'I RGYAL, ,RING POR MI

THOGS 'GRUB PAR 'GYUR, ,JI LTAR YID 'KHRUGS MI 'GYUR BA, ,DE LTA
DE LTAR SPYAD PAR BYA, ,SEMS KYI RANG BZHIN 'KHRUGS GYUR NA, ,NAM
YANG DNGOS GRUB 'GYUR MA YIN, ,DE BAS DNGOS GRUB MCHOG 'DOD PA'I,
,SGRUB PA POS NI 'DZIN PA SPANG, ,SEMS DANG

RJES MTHUN SBYOR BA YIS, ,MCHOG GI GO 'PHANG BSGRUB PAR BYA,
,DNGUL CHU BZUNG BAS BSGRUBS JI BZHIN, ,THABS KYI GZHI YI SBYOR
BA YIS, ,DE BZHIN SEMS KYI DNGUL CHU BZUNG, ,SBYOR BA DAG NI GANG
YIN PA, ,DE RU DE YIS GNAS PAR BYA, ,DUS DANG GRANGS NI

@36A *, ,YONGS SPANGS NAS, ,DE NYID RIG PAS 'GRUB PAR 'GYUR,
,GNYIS MED MTSUNGS PA MED PA GANG YIN NYIN RE ZHING, ,DE NYID
MCHOG NI RGYUN DU RJES SU BSTEN PAR BYA, ,'DI YIS DRI MA MED CING
RDO RJE LTA BU DANG, ,GRIB MA LTA BU'I SKU NI MTSUNGS MAD THOB
PAR

'GYUR; ,BLO DANG LDAN PAS SHES RAB KYIS NI CHOS RNAMS KUN, ,RANG
BZHIN GYIS NI DRI MA MED PAR RNAM 'BYED DE, ,'JIG RTEN GSUM GYI
SDUG BSNGAL ZAD PAR BYA BA'I PHYIR, ,NYIN RER BRTZON 'GRUS GO CHA
CHEN PO BGOS NAS SU, ,DNGOS PO KUN GYI RANG BZHIN DPAL LDAN RDO
RJE

SEMS; ,YON TAN MA LUS PA YI GTER GYUR BSGOM PAR BYA, ,SEMS NI
BYANG CHUB NGO BOR BZHAG NAS YUL GYI NI, ,BDE LA DGA' BAS TSE 'DI
NYID LA 'GRUB PAR 'GYUR, ,RANG BZHIN GYIS NI MA LUS 'DI DAG RNAM
DAG STE, ,THA MAL YUL RNAMS BDAG MED SGYU MA LTA BU DANG,

MIG 'PHRUL DANG NI MIG YOR DAG DANG MTSUNGS PA STE, ,GNAS MED
RTOG PA'I THA SNYAD DAG LAS RNAM PAR GROL, ,GANG TSE SKYES BU DAM
PA RGYA CHEN BSAM PA DANG, ,'DZIN PA MED PA'I SEMS NI KUN DU
RTOGS GYUR PA, ,DE TSE LHAN CIG SKYES PA'I RTOG PA ZIL MNAN TE,
,YUL

'DI RNAMS KYIS NUS PA 'CHING BAR NUS MA YIN, ,GANG RNAMS RNYED
DANG MA RNYED GRAGS DANG MA GRAGS DANG, ,BDE BA DANG NI SDUG
BSNGAL RAB TU RGYAS PA DANG, ,BSTOD PA SMAD PA'I DRI MA RAB TU MA
LUS PA, ,ZAD PAS RANG GI SEMS NI MNYAM PA NYID DU BYA, ,CHAGS PA
MED DANG 'GRO

LA SNYING NI BRTZE BA YIS, ,RNAM PAR RTOG PA THAMS CAD LAS GROL
SPYOD PA DANG, ,LDAN PA DE YI PHYAG NA BDE GSHEGS GO 'PHANG NI,
,GNAS PA YIN ZHES RDO RJE SEMS DPA' RAB TU GSUNGS, ,GZHAN LA GNOD
PAR BYED PA'I BLO CAN GYI, ,SKYE BO GSHIS NGAN KHA YI BU GA NI, ,

ZAB MO GYA GYU NAS BYUNG TSIG NGAN SPRUL, ,RTZUB MO'I LAS KYIS SU
ZHIG 'JIGS MI 'GYUR, ,SHIN TU DRI MED DGA' BYED 'OD KYI PHRENG
CAN GYI, ,'OD ZER MTSO SKYES KYIS NI BZOD PAR MI NUS LTAR, ,YID
'PHROG BYED PA'I BDUD RTZI MED DU BSHAD PA YANG, ,SKYE BO MDZANGS
MIN YID NI

@36B CHAGS PAR BYED PA MIN, ,ZLA BA'I 'OD ZER DE NYID CHU SHEL
NOR BU DANG, ,SHIN TU NYE BAR 'DUS NAS BDUD RTZI CHU 'DZAG BZHIN,
,DE NYID SKYE BO BZANG YID BDUD RTZI'I ROS BRLAN ZHING, ,MIG NAS
MCHI MA 'DZAG BZHIN CHAGS PAR BYED, ,DE BAS BDAG NI CHOS NYID
GNAS

PA'I SKYE BO BZANG, ,'PHAGS PA SHES LDAN KHYOD LA THAL MO SBYAR
NAS NI, ,BDAG GIS MDO RU BSDUS TE GSAL BAR BYAS PA NI, ,RAB MCHOG
GANG YIN DE NI KHYOD LA DBUL BAR GYI, ,DPAL LDAN RDO RJE SEMS
DPAS JI SKAD GSUNGS PA NI, ,BDAG GIS KYANG NI 'DI RU

DE BZHIN NGES PAR BSTAN, ,CI STE NYES PAR SMRAS PA YOD GYUR PA,
,DE LTA NA YANG 'PHAGS PA BZOD PA MDZAD PAR ZHU, ,BLA MA'I ZHABS
KYI PADMAR BRTEN PAR RNAM SPRUL PA'I, ,BDUD RTZI DGE BA RNAMS KYI
'BYUNG GNAS ZHES BYA BA, ,GANG YIN CAN DE 'GRO BA RNAMS KYI

THUN MONG YUN RING DU, ,PHAN BYED MA LUS BRTZE BAS BDAG GIS BYAS
PA STE, ,DPAL LDAN 'JIG RTEN GSUM GYI RGYAL PO YON TAN MTSO, ,RAB
MCHOG LHA DANG LHA MIN DBANG PO'I COD PAN GYIS, ,SGRUB THABS DE
NYID RIG PA RNAMS LAS MYUR DU NI, ,'BRAS BU STER

BA GANG YIN 'DI NI BYAS PA LAS, ,BSOD NAMS DRI MA MED PA RGYA
CHEN THOB GYUR PA, ,'DI YIS 'GRO RNAMS RTOG PA'I DGRA YI TSOGS
LAS NI, ,RGYAL BAR GYUR TE BLO LDAN YON TAN RGYUR 'GYUR BA,
,BYANG CHUB SEMS DANG DE DAG SHIN TU LDAN GYUR CIG ,DE DAG NI
THABS DANG SHES

RAB RNAM PAR GTAN LA DBAB PA'I SGRUB PA LAS, DE KHO NA NYID KYI
SPYOD PA NGES PAR BSTAN PA'I RIM PAR PHYE BA STE LNGA PA'O,,
,,THABS DANG SHES RAB RNAM PAR GTAN LA DBAB PA'I SGRUB PA SLOB
DPON CHEN PO YAN LAG MED PA'I RDO RJES MDZAD PA RDZOGS SO,,
,,PAndI TA CHEN PO

SH'ANTI BHA DRA DANG, ZHU CHEN GYI LO TZ'A BA 'GOS LHA BTZAS KYIS
BSGYUR CING ZHUS TE GTAN LA PHAB PA,, 