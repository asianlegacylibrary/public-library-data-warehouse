@7A #, ,RGYA GAR SKAD DU, HE BADZRA MAndALA KARMA KRA MA BI DHI, ,BOD
SKAD DU, ,KYE RDO RJE'I DKYIL 'KHOR GYI LAS KYI RIM PA'I CHO GA
,DPAL KYE RDO RJE LA PHYAG 'TSAL LO, ,DANG POR SLOB DPON GYIS BLA
MA LAS DBANG THOB CING, DAM TSIG LA GNAS PA, MTSAN NYID THAMS CAD
DANG LDAN PA

DES; ,SLOB MA LA DBANG BSKUR BA'I DON DU DKYIL 'KHOR BRI BA NI,
,DANG POR SLOB MA'I MTSAN NYID BRTAG PAR BYA STE, DES SHING 'JAM
LA SNYAN PAR SMRA BA, ,SEMS CAN THAMS CAD LA BYAMS PA DANG,
SNYING RJE'I SEMS DANG LDAN PA THOS BSAM DANG KLOG PA LA MNGON
PAR BRTZON PA THABS

DANG SHES RAB ZAB MO'I TSUL GSANG BA'I CHOS LA SHIN TU DAD PA,
,BLA MA LA GUS PA, BSTAN BCOS LA 'JIGS PA MED PA, GTONG SEMS CHE
BA DANG LDAN PA'I SLOB MA DE YONGS SU GZUNG BAR BYA'O, ,DE LTAR
SLOB MA BRTAGS PA'I RJES LA, DANG PO LHA'I BSNYEN PA BYA STE, DE
LA GTZO BO'I

'DZAB NI 'BUM BZLAS PAR BYA'O, ,LHA MO RNAMS KYI 'DZAB NI STONG
BZLAS PAR BYA'O, ,DE LA SLOB DPON LA LA DAG NI LHA MO RNAMS KYI
'DZAB NI BYA MI DGOS TE CI'I PHYIR ZHE NA, DPA' BO'I YAN LAG TU
'DUS PAS, DPA' BO GCIG PU BYA'O ZHES ZER RO, ,DE LTAR BZLAS PA
BYAS PAS MTSAN

MA BYUNG NA DKYIL 'KHOR BRI BA BRTZAM PAR BYA STE, ,DANG POR SEMS
DAG PA SNGON DU BYA STE, ,KYE RDO RJE'I NGA RGYAL DANG LDAN PAS,
LHA RNAMS MNYES PAR BYAS SHING, DKYIL 'KHOR BRI BA'I PHYIR SA
GZHI YONGS SU BRTAG PAR BYA STE, NAGS SHIN TU DBEN PA'AM, BYANG
CHUB SEMS DPA'I KHYIM MAM,

@7B RGYA MTSO CHEN PO'I 'GRAM MAM, DUR KHROD GRUB PA'I GNAS SAM,
SNGON DU DKYIL 'KHOR BYAS PA'I GNAS SAM, YANG NA GNAS YID DU 'ONG
BA'I SA PHYOGS RANG GI SEMS 'JUG PA MDZES SHING YID DU 'ONG BA
RU, DRI ZHIM PO'I CHUS GTOR TE, ME TOG SNA TSOGS PA YANG DGRAM
MO, ,GNAS

GANG YANG RUNG BA DER, SHAR DANG BYANG DU GZHOL NA RNAL 'BYOR PA
RNAMS KYI DNGOS GRUB TU 'GYUR RO, ,DBUS MTHO NA PHYAG RGYA CHEN
PO'I RIG 'DZIN GYIS THOB PAR 'GYUR RO, ,BYANG MTHO NA MKHA' 'GRO
MA RNAMS KYI RJES SU 'BRANG BAR 'GYUR RO, ,SHAR MTHO NA RIGS BZHI
DANG LNGA LA

SOGS PAR RTOG PA ZAD PAR 'GYUR RO, ,SA GZHI DBUS DMA' NA SNGAGS
PA 'JIGS PA DANG BCAS PAR 'GYUR RO, ,DE LTAR MTSAN NYID DANG LDAN
PA'I GNAS DER BSGRUBS NA, JI LTAR 'DOD PA'I DNGOS GRUB TU 'GYUR
RO, ,SA BRTAG PA'I RIM PA'O, ,DE LTAR BRTAGS PA'I

DBUS SU KYE RDO RJE DANG LDAN PAR 'DUG LA, SA'I LHA MO BSKUL
ZHING GSOL BA GDAB PAR BYA STE, LAG PA GNYIS SOR MO LAN GSUM DU
SA LA BRDAB PAR BYA'O, ,BRDABS PAS SA'I NANG NAS PHYIR 'THON TE,
RNAL 'BYOR PA'I MDUN DU BKUG NAS GNAS PAR BSAM PAR BYA'O, ,LHA MO
DE

YANG RGYAN THAMS CAD DANG LDAN PA, MDOG SER POR GNAS PA, BZHIN
SDUG LA MDZES PA PHYAG NA BUM PA BSNAMS PA STE, BDAG GIS CI BGYI
BKA' STZAL 'TSAL, ZHES SMRA BAR BSAM MO, ,DE LTAR BSAMS PA'I LHA
MO DE LA MCHOD YON DANG, ZHAL BSIL DANG, MCHOD PA DANG,

GTOR MA PHUL LA 'DI SKAD BRJOD PAR BYA'O, ,SKYOB PA SANGS RGYAS
THAMS CAD KYI, ,SPYOD PA'I TSUL DANG KHYAD PAR DANG, ,SA DANG PHA
ROL PHYIN PA LA, ,LHA MO KHYOD NI DBANG DU GYUR, ,SH'A KYA SENG
GE SKYOB PA YIS, ,JI LTAR BDUD KYI SDE BCOM PA, ,DE BZHIN BDAG
GIS BDUD LAS NI, ,

RGYAL BAR BYAS TE DKYIL 'KHOR BRI, ,ZHES LAN GSUM BRJOD PA'I RJES
LA, ,SA'I LHA MO DGA' BA'I MDANGS KYIS KHYOD SLOB DPON YIN GYIS,
DKYIL 'KHOR BRIS SHIG CES ZER NAS, SA LA THIM PAR BSAM MO, ,DE NI
SA BSLANG BA'I RIM PA'O, ,DE NAS SA PHYOGS DER DRI ZHIM

@8A *, ,PA'I CHUS GTOR TE BDUD RTZI RNAM PA LNGA'I CHAG CHAG GDAB
PO, ,DE NAS LTO 'PHYE'I RIM PA SHES PAR BYAS LA DNGOS GRUB RAB
'BRING GSUM GYI DON DU, MGRIN PA DANG, LTE BA DANG, PUS MO YAN
CHOD DU BRKO BAR BYA'O, ,DE NAS SA'I RO RDO BA DANG, MGAL DUM
DANG, SOL

PA DANG, RUS PA DANG, GYO MO DANG, GSEG MA DANG, BONG BA LA SOGS
PA MED PAR BYAS PA'I, SA GZHAN BZANG PO SNUM PA LA DRI ZHIM PO
TZANDAN DANG, GUR KUM DANG, GA PUR DANG, GLA RTZI LA SOGS PA DANG
BSRES PAS DGANG NGO, ,YANG NA DRI ZHIM PO DANG CHU BSRES PA'I YI
GE H'Um BZLAS PA'I CHU DANG

BSRES SHING BSHANG GCIS BKANG LA, 'THAS PAR BCAGS TE, RIN PO CHE
LA SOGS PA'I GTER BCUG LA LAG MTHIL LTAR MNYAM PA'I STENG DU, YAN
LAG DRUG DANG LDAN PA'I RNAL 'BYOR LA 'DUG LA, AOm RAKshA RAKshA
ZHES BRJOD PAS SA GZHI THAMS CAD RDO RJE'I RANG BZHIN DU BYA
ZHING, LOGS

DANG STENG RDO RJE'I GUR DANG, RDO RJE'I BLA RER BYA'O, ,DE NAS
AOm BADZRI BHA BA BADZRA BANDHA H'Um ZHES PAS THAMS CAD 'OD DANG
LDAN PAR BYA'O, ,KYE RDOR KHRO BO MCHOD PA LA, ,LHA MO KHYOD NI
DPANG DU GYUR, ,RIN CHEN SNA TSOGS PHYER BTAGS PAS, ,BDAG GIS DON
YOD DKYIL 'KHOR BRI, ,SA GZHI BYIN GYIS

BRLAB CING STA GON LA GNAS PA'I RIM PA'O, ,DE NAS YANG SLOB DPON
YAN LAG DRUG DANG LDAN PAR SPYI GTZUG GI RGYA GRAM DANG, MGUL
RGYAN DANG, RNA RGYAN DANG, SKA RAGS DANG, PHYAG GDUB DANG, RGYAN
LNGAR LDAN PAS RDO RJE DANG DRIL BU THOGS LA GONG DU SMOS PA'I
MDUN LA SOGS PAR 'DUG PA'I

LHA MO GOO R'I LA SOGS PA BZHI RIGS BZHI'I TING NGE 'DZIN CAN
BZHI PHYOGS BZHIR 'DUG STE, RDO RJE DANG DRIL BU THOGS LA MDO
BSKUL BAR BYA'O, ,DE YANG BSKUL BA'I SNGON DU MCHOD PA BYA STE,
GOO R'I'I TING NGE 'DZIN CAN GYIS, AOm BADZRA PUshPE A'A:H'U%,
AOm BADZRA DH'U PE A'A:H'Um, AOm BADZRA A'A LO KE A'A:H'Um, AOm
BADZRA GANDHE

A'A:H'Um, AOm BADZRA NEE WE DYE A'A:H'Um, ZHES BYA BA'I MCHOD PA
LNGAS MCHOD DE, KHYOD NI RNAL 'BYOR MA RNAMS BSKOR, ,ZHES BYA BA
LA SOGS PAS BSTOD DE, DE NAS 'DI SKAD CES BSKUL LO, ,DE BZHIN
GSHEGS PA KUN ZHI BA, DE BZHIN GSHEGS PA KUN GYI GNAS, ,KUN
'BYUNG RDO RJE SEMS DPA' YI,,

@8B DKYIL 'KHOR 'DREN PA BSHAD DU GSOL, ,MTSAN NYID THAMS CAD
YANG DAG RDZOGS, ,MTSAN MIN THAMS CAD YANG DAG SNGANGS, KUN DU
BZANG PO SKU YI MCHOG ,DKYIL 'KHOR 'DREN PA BSHAD DU GSOL, ,YANG
DAG SANGS RGYAS MCHOG ZHI BA, YE SHES SPYOD PA RNAM SPYOD PA,
,KUN DU BZANG

PO GSUNG GI MCHOG ,DKYIL 'KHOR 'DREN PA BSHAD DU GSOL, ,SEMS CAN
KUN GYI SEMS CHEN PO, ,RANG BZHIN DAG PA DRI MA MED, RNAM SNANG
MDZAD CHEN 'BYUNG BA YI, ,DKYIL 'KHOR 'DREN PA BSHAD DU GSOL, ,DE
NAS GONG DU SMOS PA'I PHYAG RGYA DANG LDAN PA'I KYE RDO RJE BSGOM
PA DES, ,

BGEGS BSAL BAR BYA STE, RKANG PA GNYIS SU YI GE H'Um LAS SNA
TSOGS RDO RJE BSAMS LA, MIG G-YAS SU MA LAS NYI MA'I DKYIL 'KHOR,
,G-YON DU tA LAS ZLA BA'I DKYIL 'KHOR BSAM STE, RDO RJE'I LTA BAS
THAMS CAD DU BLTAS TE, DE YANG, RAB TU MYUR BAR G-YOS PA'I MIG
,MIG GI

RDZI MA 'DREN PA NI, ,'BAR BA'I LTA BA ZHES SU GSUNGS, ,'GRO BA
THAMS CAD DGUG PAR RO, ,ZHES PAS DE LTAR BLTAS LA, LAG PA G-YON
GYIS DRIL BU GZUNG ZHING, G-YAS KYIS RDO RJE GSER LA STENG 'OG TU
LEGS PAR 'KHYUD NAS, SA PHYOGS DE NA GNAS PA 'DIS BSKRAD PAR
BYA'O,

SA PHYOGS 'DIR NGA SEMS CAN GYI DON RTZOM GYIS, LHA DANG, KLU
DANG, GNOD SBYIN DANG, DRI ZA DANG, 'BYUNG PO DANG, SHA ZA MO
DANG, SRIN PO LA SOGS PA GANG DAG GNAS PA SA'I BDAG PO MYUR DU
SONG SHIG ,'DI LTAR DPAL HE RU KA'I BKA' THOS NAS MYUR DU DENGS
SHIG ,GANG MI 'GRO

BA DE DAG LA NGA'I YE SHES KYI RDO RJE DANG, KHA tV'Am GA 'DIS
SPYI BO RNAM PA BRGYAR 'GAS PAR 'GYUR RO ZHES LAN GSUM DU BRJOD
LA, ,DBANG LDAN GYI MTSAMS NAS H'Um MANG PO BRJOD CING LAN GSUM
DU BSKOR BA BYA'O, ,BSKAL PA'I ME LTA BU'I 'OD ZER MANG PO RKANG
PA'I 'OG NAS PHYUNG BAS,

GDUG PA CAN RNAMS BSREGS PAR DOGS NAS PHAN TSUN 'BYER BAR BSAM
MO, ,DE YANG ROL BA'I GOM STABS BRGYAD POS GAR BYAS TE, RKANG PA
BSKYOD NAS LAG PA BSKYOD, ,SMIN MA 'DEGS DANG RAB 'DEGS 'BRANG,
,CUNG ZAD NGO TSA ZUR MIG DANG, ,BRLA RGYAS STAN LA 'DUG PA

@9A *, ,PA DANG, MIG YANGS GAR NI BYED 'GYUR ZHING, ,KHA YI PADMA
'DZUM DANG BCAS, ,CUNG ZAD DMAR BA'I MCHE BA 'CHANG, ,KUN DA LTAR
DKAR SO YI PHRENG, ,DPAL LDAN KHRAG 'THUNG RNAL 'BYOR CHES, ,SEMS
CAN SGROL BA RMAD DU BYUNG, ,DE LA SOGS PA'I GAR GYIS NI, ,

BGEGS LA SOGS PA BSKRAD PAR BYA, ,DE NAS SNGON DU GSUNGS PA YI,
,RAKshA'I SNGAGS KYIS RDO RJE'I SA GZHI DANG GUR DANG BLA RE LA
SOGS PA BYA'O, ,DE LTAR BYAS PAS DKYIL 'KHOR SA'I CHA NYES PA
DANG LDAN PA YANG NYES PA DAG MED PAR 'GYUR TE, BGEGS BSAL BA'I
RIM PA'O,, ,,

DE NAS BA'I RNAM PA LNGA DANG LDAN PA'I DRI ZHIM PO'I CHU DANG,
BDUD RTZI LNGAS BYUGS LA, DE'I STENG DU DRI'I THIG LE BYA'O,
,THIG LE DE'I STENG DU ME TOG BZHAG LA SNA TSOGS PADMAR BSAM MO,
,PADMA'I STENG DU AA LAS NYI MA'I DKYIL 'KHOR BSAMS LA DE'I STENG
DU RANG RANG GI SNGAGS H'U% GA% TZA% BA% GHA%

PA% SA% LA% dA% ZHES BYA BA'I SBYOR BAS LHA'I DKYIL 'KHOR BSKYED
LA, ,RANG RANG GI GDAN DE NYID LA BZHUGS PAR BSAM MO, ,DE NAS YE
SHES SEMS DPA' 'KHOR DANG BCAS PA SPYAN DRANG BAR BYA STE, GOO
R'I DZA:, ZHES BSKUL BAS, GOO R'I LAS SPRUL PA'I GOO R'I LCAGS
KYU CAN MANG PO 'PHROS

PAS RANG BZHIN GYI DKYIL 'KHOR NAS, KYE RDO RJE 'KHOR DANG BCAS
PA SPYAN DRANGS NAS, RDO RJE BLA RE'I STENG DU BZHUGS PA LA,
PROKshA nAm DANG, AARGHAm DANG, AANYTZA MA NAm DANG, BI DHI DANG,
SPOS DANG, ME TOG LA SOGS PA RNAMS KYIS MCHOD CING, LHA MO BRGYAD
KYI MCHOD PAS KYANG MCHOD DO, ,

DE NAS TZOO R'I H'Um ZHES PAS, TZOO R'I ZHAGS PA CAN GYIS GZHAL
YAS KHANG GI NANG DU GZHAG GO, ,BETTA L'I BAm ZHES PAS, DE BZHIN
DU BCINGS LA, GHA SMA R'I HO: SA DGYES PAR BYAS TE, YE SHES KYI
'KHOR LO GCIG TU BYA'O, ,DE NAS YANG PHYI'I MCHOD PAS MCHOD CING,
NANG GI MCHOD

PAS KYANG MCHOD LA, DRIL BU'I SGRA DKROL STE, SRID PA RANG BZHIN
GYIS DAG PHYIR, ,NGO BO NYID KYIS DNGOS MED BYAS, ,RANG BZHIN DAG
PA'I SEMS DPA' RNAMS, ,DAM PA'I SRID PA BYED PAR SHOG, ,CES PA
DANG, THAMS CAD DNGOS PO'I RANG BZHIN MCHOG, ,GDOD NAS THAMS CAD

@9B BDAG NYID GNAS, ,THABS DANG SHES RAB GNYIS MED PA, ,KYE YI
RDO RJE BDAG PHYAG 'TSAL, ZHES PA LA SOGS PA'I RDO RJE GLU'I TSIG
GIS BSTOD DO, ,DE NAS BDUD RTZI'I MCHOD PA YANG, DPAL KYE RDO RJE
'KHOR DANG BCAS PAS MYANG BAR BYA'O, ,DE NAS 'DI SKAD CES BRJOD
PAR BYA'O, ,GNYIS MED

YE SHES LAS BYUNG BA, ,KHYAB BDAG DNGOS GRUB BDAG NYID CAN, ,STON
PA'I GTZO BO KHRAG 'THUNG DPAL, ,BDAG MED MA DANG YANG DAG LDAN,
,PHYOGS MTSAMS RNAMS KYI MKHA' 'GRO DANG, ,RIG PA'I LHA MO RDZU
'PHRUL CAN, ,BYANG CHUB SEMS DPA' LA SOGS KUN, ,MA LUS BDAG LA
DGONGS SU GSOL, ,

SLOB MA LA NI PHAN PA DANG, ,KHYED RNAMS LA YANG MCHOD PA'I
PHYIR, ,CHE GE BDAG NI RDO RJE CAN, ,NANG PAR DKYIL 'KHOR BRI
LAGS KYIS, ,RJES SU BRTZE BAR NYER DGONGS TE, ,BYIN GYIS BRLAB
PAR MDZAD DU GSOL, ,DE NAS DRI ZHIM PO'I ME TOG GI PHRENG BA
DANG, ,BDUD RTZI LNGA DANG SPOS LA SOGS PA DBUL

BAR BYA'O, ,LHA LA GSOL BA GDAB PA'I RIM PA'O,, ,,DE NAS SLOB
MA'I GTZO BO 'KHOR DANG BCAS PA LHAG PAR GNAS PAR BYA ZHING,
MCHOD PAR BYA BA 'DI BRJOD DO, ,BU TSUR THEG PA CHEN PO LA,
,KHYOD NI TSUL CHEN SNOD YIN TE, ,GSANG SNGAGS SPYOD TSUL CHO GA
'DI, ,KHYED LA YANG DAG BSHAD PAR BYA, ,

RDZOGS PA'I SANGS RGYAS GANG 'DAS DANG, ,DE BZHIN GANG DAG MA
BYON DANG, ,DA LTAR BYUNG BA'I RDZOGS SANGS RGYAS, ,'GRO LA PHAN
PHYIR BZHUGS PA RNAMS, ,DE DAG KUN GYIS GSANG SNGAGS KYI, ,CHO GA
BZANG PO 'DI MKHYEN NAS, ,DPA' BOS BYANG CHUB SHING DRUNG DU,
,THAMS CAD MKHYEN PA'I MTSAN MA

BRNYES, ,GSANG SNGAGS SBYOR BA MNYAM MED DE, ,SKYOB PA DPAL LDAN
HE RU KAS, ,BDUD SDE SHIN TU MI BZAD PA, ,DPUNG CHEN DAG KYANG DE
YIS BCOM, ,DE BAS KUN MKHYEN THOB BYA'I PHYIR, ,BU YIS BLO GROS
'DI GYIS SHIG ,SANGS RGYAS CHOS DANG DGE 'DUN LA, ,RTAG TU KHYOD
NI SKYABS SU SONG, ,RNAL

'BYOR GSANG SNGAGS MKHA' 'GRO MA, ,'KHOR LOR BZHUGS PA'I BDAG
NYID CAN, ,KUN LA RTAG TU SKYABS SU SONG, ,DPA' BO DPA' MO DBANG
LHA MO, ,BYANG CHUB SEMS DPA' BDAG NYID CHE, ,KHYAD PAR DU YANG
SLOB DPON LA, ,RTAG PAR BDAG NI SKYABS SU MCHI, ,DPAL LDAN KHRAG
'THUNG

@10A *, ,SOGS DPA' BO, ,RNAL 'BYOR MA DANG SNANG MDZAD SOGS,
,BYANG CHUB SEMS DPA' DPAG MED PA, ,THAMS CAD RANG LA DGONGS PAR
GYIS, ,DUS 'DI NAS BZUNG CHE GE MO, ,JI SRID BDAG MED SAR GNAS
PAR, ,DE YI TSANGS SPYOD GNYIS MED PAR, ,KHYOD KYIS SDOM PA

LEGS PAR GZUNG, ,DE NAS 'OG NAS 'BYUNG BA 'DI RNAMS KYIS SDIG BA
BSHAGS PA LA SOGS PA BYED DU GZHUG STE, BDAG GIS SDIG PA BGYIS PA
DANG, ,BGYID DU STZAL DANG YI RANG BA, ,SANGS RGYAS SPYAN SNGAR
MCHIS NAS SU, ,DE DAG THAMS CAD BSHAGS PAR BGYI, ,SANGS RGYAS
BYANG

CHUB SEMS DPA' DANG, ,RANG RGYAL DGRA BCOM 'GRO RNAMS KYI, ,BSGOM
DANG BZLAS BRJOD BSOD NAMS TSOGS, ,DE LA BDAG NI YI RANG NGO,
,SEMS SKYED MNGON PAR SANGS RGYAS DANG, ,CHOS KYI 'KHOR LO BSKOR
BA DANG, ,BYANG CHUB SEMS DPA'I TSOGS SPYOD LA, ,DE LA BDAG NI
SKYABS SU MCHI, ,

SANGS RGYAS 'BYUNG BA JI LTA BAR, ,SKAL LDAN BYANG CHUB SEMS DPA'
YIS, ,BYANG CHUB SEMS NI BSKYED PA LTAR, ,DE RING NYID DU SEMS
BSKYED DO, ,MGON PO BDAG LA DGONGS SU GSOL, ,MA LUS BZHUGS PA'I
SANGS RGYAS RNAMS, ,DUS 'DI NYID NAS SANGS RGYAS PAR, ,BLA MED
BDAG LA

GZIGS SU GSOL, ,SANGS RGYAS CHOS DANG DGE 'DUN TE, ,BLA NA MED
PA'I DKON MCHOG GSUM, ,SANGS RGYAS RNAL 'BYOR SDOM PA NI, ,YANG
DAG NYID DU GZUNG BAR BGYI, ,RDO RJE RIGS MCHOG CHEN PO LA, ,RDO
RJE DRIL BU PHYAG RGYA YANG, ,YANG DAG NYID DU GZUNG BAR BGYI,
,SLOB DPON DAG KYANG

GZUNG BAR BGYI, ,RIN CHEN RIGS MCHOG CHEN PO YI, ,DAM TSIG YID DU
'ONG BA LA, ,NYIN RE BZHIN DU LAN DRUG TU, ,SBYIN PA RNAM BZHI
RTAG TU SBYIN, ,BYANG CHUB CHEN PO LAS BYUNG BA'I, ,PADMA'I RIGS
MCHOG DAG PA LA, ,PHYI DANG GSANG BA'I THEG PA GSUM, ,DAM PA'I
CHOS KYANG MA LUS GZUNG, ,

LAS KYI RIGS MCHOG CHEN PO LA, ,SDOM PA THAMS CAD LDAN PAR NI,
,YANG DAG NYID DU GZUNG BAR BGYI, ,MCHOD PA'I LAS KYANG CI NUS
BGYI, ,TSUL KHRIMS KYI NI BSLAB PA DANG, ,DGE BA'I CHOS NI SDUD
PA DANG, ,SEMS CAN DON BYED TSUL KHRIMS GSUM, ,DE BZHIN BRTAN POR
GZUNG BAR

@10B BGYI, ,BDAG GI DGE BA'I LAS RNAMS 'DI DAG GIS, ,'JIG RTEN MI
RING SANGS RGYAS MYUR 'GRUB NAS, ,SEMS CAN 'KHOR BA'I RGYA MTSOR
BYING BA RNAMS, ,BLA MED BYANG CHUB NYID DU BSGRAL BAR BGYI,
,ZHES ZHUS PA DANG, SLOB DPON GYIS SLOB MA BSRUNG BAR BYA STE,
,SLOB MA RNAMS KYI LUS

NGAG YID GSUM DU, ,SPYI BOR 'KHOR LO MGRIN PAR PADMA, ,SNYING GAR
RDO RJE, DE GSUM GYI LTE BA LA YANG, AOm A'A:H'Um GSUM BSAM MO,
,DE NAS SLOB DPON GYIS LAG TU RDO RJE GZUNG LA, SLOB MA'I GNAS
GSUM DU RDO RJE GTUG CING, ,AOm A'A:H'Um ZHES BRJOD CING, GNAS
GSUM DU DRI'I CHUS

BYUG GO, ,DE NAS RIM PAR SLOB MA RNAMS KYI MGO LA ME TOG BYIN TE,
MDUN DU SPOS BYIN LA, ,MAR ME DANG DRI SNYING GAR SBYIN NO, ,DE
NAS SO SHING GI CHO GA BYA BA NI 'DI'O, ,AU DUM W'A RA AA
SHVADTHA, ME TOG GTZANG ZHING DRI YIS BYUG, ,SOR NI BCU GNYIS
TSAD DU BYA, ,MA YO MA GAS 'BUS MA

ZOS; ,LCI BA BA YI KO BA TZAM, ,SA GZHI MAndALA BYAS NAS NI,
,SLOB MA DE YI STENG BZHAG NAS, ,ME TOG LA SOGS MCHOD PA BYA,
,SLOB MA'I TSOGS LA SBYIN PAR BYA, ,DE NAS SHAR PHYOGS KHA BLTAS
TE, ,MI SMRA BAR NI SO SHING BCA', ,BCA' BA ZIN NAS MI DGAS
SHING, ,PHAN TSUN DU YANG MI

'DOR BAR, ,SO SHING MDUN DU DRANG POR DOR, ,DE YI TSE NA MTSAN MA
NI, ,DE TSE BDAG LA BLTA BA DANG, ,RTZE MO GYEN DU 'GRENG GYUR
NA, ,DE YIS DNGOS GRUB MCHOG CES BSHAD, ,DE BZHIN GZHAN DU KHA
BLTAS NA, ,DE YIS DNGOS GRUB 'BRING DU BSHAD, ,MTSAMS DANG BYANG
DU KHA BLTAS NA, ,'JIG

RTEN PA YI DNGOS GRUB 'THOB, ,SO SHING DOR BA BRGYA LAM NA, ,GAL
TE THUR DU KHA BLTAS NA, ,DES NI NGES PAR SA 'OG GI, ,DNGOS GRUB
DE LA THE TSOM MED, ,DE NAS DRI CHU LAG PAR BLUGS TE 'THOR 'THUNG
BYA'O, ,AOm HR'I:BI SHUDDHA DHARM'A SARBA P'A PAm NI SHTZ'A SAm
SHO DHA YA, SARBA BI KALPA AA PA N+YA H'Um ZHES PA'I

SNGAGS BZLAS CHU HUB GSUM 'THUNG DU GZHUG GO, ,DE'I 'OG TU SLOB
MA RNAMS LA SEMS DGA' BAR BYA BA'I PHYIR, ,CHOS BSHAD PAR BYA
STE, ,'JIG RTEN KHAMS NI THAMS CAD DU, ,THAMS CAD MKHYEN PA
'BYUNG MI 'GYUR, ,AU DUM W'A RA'I ME TOG BZHIN, ,BRGYA LAM NA NI
RE

@11A *, ,'GA' 'BYUNG, ,DE PHYIR PHRAD DKA' 'BYUNG BA YI, ,GNYIS
MED ZAB MO'I SPYOD TSUL 'DIS, ,SEMS CAN SANGS RGYAS BYED PA'O,
,BSKAL PA GRANGS MED MANG POR NI, ,SNGON DU BYA BA'I RNAM SMIN
GANG, ,DE KUN ZAD PAR 'GYUR PA NI, ,ZAB MO'I DKYIL 'KHOR MTHONG
BAS SO, ,DE

NAS AOm A'A: H'U% ZHES BYA BAS, KU SHA BYIN GYIS BRLABS LA SNGAS
SU YANG GZHUG PAR BYA ZHING STAN DU YANG GDING BAR BYA'O, ,DE NAS
SRUNG SKUD GDAGS TE, SRUNG SKUD DMAR PO LA MDUD PA GRANGS DRUG
BOR LA, DPUNG PA G-YON PAR BSRUNG BA'I PHYIR BCING NGO, ,DE NAS
MCHOD PA BYA STE GTOR MA BTANG

LA, SLOB DPON NANG DU ZHUGS LA, DKYIL 'KHOR GYI LHA LA PHYI NANG
GI MCHOD PAS YANG DAG PAR MCHOD DO, ,SLOB MA RNAMS NI STA GON GYI
GNAS DE NYID DU GU SHA'I STAN LA SENG GE'I NYAL THABS SU 'DUG LA,
RMI LAM GYI MTSAN MA BLTA BA'I PHYIR, MI SMRA BAR KYE RDO RJE'I
BSAM GTAN GYI SEMS KYIS NYAL BAR

BYA'O, ,DE NAS MTSAN MO'I MTHAR, RMI LAM GANG DANG GANG MTHONG BA
DRI BAR BYA'O, ,DRIS PA THOS NAS RMI LAM BZANG NGAN THOGS PA MED
PAR BRJOD PAR BYA'O, ,DE NAS RMI LAM BZANG PO MTHONG BA NA, SLOB
MA LA RJES SU YI RANG BAR BYA STE, DNGOS GRUB RAB 'BRING THA MA
BSTAN PAR BYA'O, ,NGAN PA MTHONG NA 'BYUNG

RNAM PA LNGA 'THUNG DU BCUG STE, DRAG PO'I SBYIN SREG BYAS NA,
DES RTOG PA ZHI BAR 'GYUR RO, ,SLOB MA LHAG PAR GNAS PA'I RIM
PA'O,, ,,DE NAS GSER RAM DNGUL LAM ZANGS LAS RNAM PAR RGYAL BA'I
BUM PA BYAS TE, DE RNAMS MA 'BYOR NA KHAM PA LAS BYA'O, ,BUM PA
GZHAN RNAMS KYANG RIN PO CHE'I

RNAM GRANGS MA RNYED NA KHAM PA LAS BYA'O, ,KUN KYANG DRI ZHIM PO
DANG SA DKAR POS BYUGS LA, PADMA'I LTE BA LA PHYAG MTSAN BKOD LA
GZHAG GO, ,DE NAS BUM PA RNAMS RANG BZHIN MED PAR BSAMS LA, DE
LAS YI GE KHAm DKAR POR GYUR, KHAm DKAR PO 'OD DU ZHU BA LAS
BYUNG BA'I BUM PA NAG PO'I RA RI

MED PA DKAR POR 'DUG PA, MGRIN PA RING BA, LTO BA CHE BA, MCHU
'PHYANG BA BSGOMS LA, DE'I STENG DU PAm DMAR PO LAS PADMAR GYUR
PA'I STENG DU AA LAS NYI MA'I DKYIL 'KHOR RO, ,DE'I STENG DU H'U%
GA% TZA% BA% GHA% PA% SA% LA% dA%, DE RNAMS YONGS SU GYUR PA LAS,
LHA'I 'KHOR LO RDZOGS PAR BSKYED DO, ,

@11B DE NAS YE SHES KYI 'KHOR LO SPYAN DRANG BA LA SOGS PA BYA
STE, GOO R'I DZA: ZHES PA LA SOGS PA'I PHYAG RGYA BZHIS DGUG PA
DANG, GZHUG PA DANG, BCING BA DANG DGYES PAR BYAS LA DBYER MED
PAR BSTIM MO, ,DE LA PRO KshA nAm DANG, AARGHAm DANG, AA NYTZA MA
NAm DANG, BI DHI DANG, MCHOD PA RNAM PA LNGA DANG, LHA

MO BRGYAD DANG, BSTOD PA RNAMS BYA'O, ,DE NAS 'DZAB BRGYA RTZA
BRGYAD DAM, STONG RTZA BRGYAD BZLAS LA GZHAG PAR BYA'O, ,DE NAS
SPOS KYI BDUG PA LA SOGS PA BYAS LA, ME TOG DKAR PO CHAL BAR GTOR
BA LA SOGS PA BYA'O, ,DE NAS LHA DE RNAMS 'OD DU ZHU BA LAS,
BYANG CHUB SEMS DKAR

DMAR GYIS GANG BAR BSAM MO, ,DE NAS DRI CHAB BZANG POS GANG BAR
BLUGS LA, SMAN LA SOGS PA DANG YANG LDAN PAR BYA STE, SHVE TA BRE
HA TI DANG, AA PA TZI TA DAN TA, AUTPA LA DANG, KAndA KA RI DANG,
HA SA DE BA LA SOGS PA'I RTZA BA LAS BYA STE, 'DI DAG DKYIL 'KHOR
GYI BYANG CHUB KYI SEMS KYI

RTAGS SU BYAS PA'O, ,'BRAS SO BA DANG, SRAN GRE'U DANG, NAS DANG,
TIL DANG, GRO 'DI RNAMS NI DKYIL 'KHOR GYI LHA RNAMS KYI THUGS
KYI RANG BZHIN NO, ,SHEL DANG, DNGUL DANG, MU TIG DANG, DUNG
DANG, BYU RU NI DKYIL 'KHOR GYI LHA RNAMS KYI SKU'I RTAGS SU BYAS
PA'O, ,GZHAN YANG ZLA BA DANG NYI MA DANG,

CHU DANG, SMAN DANG, DRI DANG, BU RAM DANG, KHA RA DANG, BZA' BA
RNAMS GZHUG GO, ,BUM PA LA BDAG PO'I MTSAN MA RNAM PA LNGA DANG
LDAN PAR BYA ZHING, SNGON PO DANG, DKAR PO DANG, SER PO DANG,
DMAR PO DANG, LJANG GU'I RAS RNAMS KYIS MGUL PA BCING BAR BYA'O,
,MA 'BYOR NA RAS YUG

GCIG GIS SPYIR BYA'O, ,SHING 'O MA CAN GYI RIGS BZANG PO 'BRAS BU
DANG LO MA DANG YUL GAR BCAS PAS KHA RGYAN BYA'O, ,BUM PA GZHAN
RNAMS SU NI SMAN LA SOGS PA MI GZHUG PAR LHA RE RE 'OD DU ZHU BAR
BYA'O, ,BSTOD PA DANG MCHOD PA DANG, BZLAS PA NI KUN LA BYA'O,
,DE NAS

BUM PA RNAMS RAS BTING BA'I STENG DU ME TOG DKAR PO CHAL BAR
BKRAM PA'I STENG DU BZHUGS SU GSOL LO, ,DE'I DUS SU GAR GYI MCHOD
PA RNAMS KYANG DBUL LO, ,LAS THAMS CAD PA'I BUM PA NI SNA TSOGS
RDO RJES MTSAN TE, DE LA MCHOD PA BYAS LA, PHYI ROL GYI BYANG
SHAR MTSAMS SU

@12A *, ,BZHUGS SU GSOL TE, BGEGS MA RUNGS PA RNAMS LAS MA GRUB
KYI BAR DU BSRUNG DU GSOL LO ZHES LAS GZHOL LO, ,GTOR MA DGU
DANG, MAR ME DGU DANG, LHA BSHOS DGU DANG, SPOS DGU DANG, DE
RNAMS NI BUM PA LHAG PAR GNAS PA'I RIM PA'O,, ,,SA

STA GON GYI PHYED DE NYIN PAR RGYAS PA'I SBYIN SREG BYA'O, ,SLOB
DPON MTSAN NYID BZANG PO DANG LDAN PA, YANG DAG PA'I YE SHES KYI
DE KHO NA NYID SHES SHING KHRO BA MED PA, PHYAG RGYA LNGA DANG
LDAN PA'I SHES RAB CAN GYIS DKYIL 'KHOR GYI LHA RNAMS MDUN GYI
NAM MKHA' LA GSHEGS SU GSOL

LA; THIG GDAB PA'I LAS BRTZAM PAR BYA'O, ,DE YANG RAS BAL LAS
SHES RAB MA MTSAN DANG LDAN PAS 'JUR MDUD LA SOGS PA MED PAR RING
THUNG NYIS 'GYUR LA SBOM PHRA SGO'I NYI SHU CHAR GYUR PAR BKAL
TE, SRAD BU SO SOR BSDOMS LA, PADMA'I SNOD DRI ZHIM POS BYUGS
PA'I

NANG DU SO SOR GZHAG LA, DE NAS SRAD BU RNAMS RANG BZHIN MED PAR
BSGOM MO, ,DE LA SO SO'I YIG 'BRUR GYUR TE, YIG 'BRU YONGS SU
GYUR PA LAS, SRAD BU BYUNG BAR BSAM MO, ,DE NAS YE SHES KYI THUGS
KA NAS, YE SHES KYI SKUD PA YOD PA LA, RNAL 'BYOR BA'I NYI ZLA
'BAR

BA'I MIG GI LCAGS KYUS GTZO BO KYE RDO RJE DANG, SANGS RGYAS KUN
GYI MKHA' 'GRO MA, ,GTZO BO SNGAGS DANG GNYIS MED RNAMS, ,SPYAN
DRANGS NAS NI DE LA BSTIM, ,DE LTAR YE SHES KYI THIG SKUD BSKYED
NAS, ,SRAD BU LNGA LA GTZO BO'I SNGAGS BRJOD DE GCIG TU BSGRIL
LO,,

AOm BADZRA SA MA YA S'U TRAm M'A TI KRA MA H'Um ZHES BRGYA RTZA
BRGYAD BZLAS PAR BYA'O, ,AOm A'A: H'U% GSUM MTHA' GNYIS DBUS DANG
GSUM DU BKOD LA BYIN GYIS BRLABS TE, DE LA MCHOD PA DBUL LO, ,DE
LA GTZO BO'I THUGS KA NAS, SRAD BU 'DZIN PA'I GROGS PO SPRUL LA,
,DZDZA:DZDZA: ZHES

BRJOD LA GTAD PAR BYA'O, ,DANG PO NI NAM MKHA' LA THIG GDAB PAR
BYA STE, THIG SKUD DAG NI 'DEBS PA'I TSE, 'JIG RTEN KHAMS NI MA
LUS PA'I, ,SANGS RGYAS LA SOGS 'GRO DON DU, ,KHYOD KYI DUS NI BYA
NUS YIN, ,ZHES BRJOD DE BSKUL LO, ,DE BZHIN DU SA THIG KYANG GDAB
PAR

@12B BYA STE, SLOB DPON CHU BDAG TU 'DUG STE, SLOB MA BRGYA BYIN
DU 'DUG LA TSANGS THIG GDAB, SLOB DPON GSHIN RJE'I PHYOGS SU 'DUG
LA SLOB MA GNOD SBYIN DU 'DUG STE, TSANGS THIG GNYIS PA GDAB PO,
,SLOB DPON BYIN ZAR 'DUG LA, SLOB MA DBANG LDAN DU 'DUG STE, SHAR
GDAB PO,,

SLOB DPON RLUNG LHA'I PHYOGS SU 'DUG LA, SLOB MA BDEN BRAL DU
'DUG STE, NUB GDAB PO, ,SLOB DPON DE NYID DU 'DUG LA SLOB MA
DBANG LDAN DU 'DUG STE, BYANG GDAB PO, ,SLOB DPON BYIN ZAR 'DUG
LA, SLOB MA BDEN BRAL DU 'DUG STE, LHOR GDAB PAR BYA'O, ,SRAD BUS

YONGS SU THIG GDAB BYA, ,SRAD BUS GZHAL BAR MI BYA STE, ,'PHEL
'GRIB GNYIS KYI NYEN YOD PAS, ,SRA BAS RAB TU GZHAL BAR BYA, SPA
LA SOGS PA DRANG ZHING SRAB LA KHA TI KA BYAS LA, THIG RKANG BZHI
BCU RTZA GNYIS PHYOGS RE RE GDAB PAR BYA'O, ,DE LTAR BZHI BCU
RTZA GNYIS BTAB PA

LA, SGO KHYUD KYI THIG TSUN CHAD KYIS NI PADMA'I LTE BA BSKO BAR
BYA'O, ,PADMA'I ZE BA BSKOR BA NI, LHA'I SNAM BU LAS JI TZAM RAN
PAR BSKOR BAR BYA'O, ,DKYIL 'KHOR GYI MTHAR RDO RJE RA BA DANG,
ME RI GNYIS LA CHA RE RES BSKOR RO, ,RTA BABS KYI SNAM BU BZHI'I
PHYOGS STENG NA, CHA BZHI LA CHA

PHYED KYI CHA GCIG LA DHARM'A TZA KRA'O, ,GCIG LA RDO RJE RGYA
GRAM GYI RA DBU MA, DE'I SNA LA PADMA'I SDONG PO'I SNA GTAD PAR
BYA'O, ,DE NAS BLA MAS DKYIL 'KHOR DBUS SU 'DUG LA, MIG GNYIS SU
NYI MA DANG ZLA BA'I DKYIL 'KHOR BSAMS LA, BZLOG LA BLTA ZHING HI
HI ZHES PAS SGO DBYE BAR BSAM,

DE NAS BADZRA BA GA AA KRA MA ZHES BRJOD LA PHYIR 'BYUNG NGO, ,DE
LTAR THIG GDAB PA'I RIM PA ZIN NAS, YE SHES KYI SKUD PA LA MCHOD
PAS MCHOD LA, SVA AART'A TZITTA PA RA MA AARTHA NYTZA AA HI TA
GATZTSA ZHES BRJOD LA LHA GSHEGS SU GSOL LO, ,YE SHES KYI THIG
GDAB PA'I RIM PA'O,, ,,DE NAS

'BRAS LA KHA DOG LEGS PAR BSGYUR BA'I TSON RIM PAR GZHAG STE, DE
RANG BZHIN MED PAR BSGOMS LA, BHR'Um A'Am DZR'im KHAm H'Um LNGAR
GYUR BAR BSAM MO, ,DE YONGS SU GYUR PAS TSON SNA TSOGS BYUNG BAR
BSAM MO, ,DE NAS RNAL 'BYOR BAS NYI ZLA 'BAR BA'I MIG GI LCAGS
KYUS KYE RDO RJE MKHA' 'GRO

@13A *, ,MA 'KHOR DANG BCAS PA RNAMS SPYAN DRANGS NAS SA TSON LA
THIM PAR BSAM STE, AOm BADZRA TZ'I TRA SA MA YA H'Um ZHES MANG DU
BZLAS LA, SA TSON LA MCHOD PA DBUL LO, ,DE NAS BYANG SHAR MTSAMS
NAS, BLA MAS RIM PA BZHIN DU NAG PO DANG, DKAR PO DANG, SER PO
DANG, DMAR PO DANG,

LJANG GU'I RE KH'A LNGA MNYAM POR MTHO GANG DU DRANGS LA MCHOD PA
DBUL ZHING, RE KH'A LA ME TOG SIL MAS GTOR RO, ,DE LTAR RE KH'A
'DREN KAR BLA MAS 'DI SKAD BRJOD DO, ,'DI NI CHOS DBYINGS DAG PA
STE, ,SEMS CAN KHAMS NI SGROL BYED PA, ,DPAL LDAN KHRAG 'THUNG
RGYAL PO NYID, ,DE BZHIN

GSHEGS PA KUN GYI GNAS, ,ZHES SO, ,NYES PA KUN LAS RNAM GROL BAS,
,TSON GYI LAS NI YANG DAG CAN, ,SLOB DPON GYIS NI DRANG POR DGYE,
,PHYI NAS KUN NAS SLOB MAS SO, ,ZHES 'BYUNG NGO, ,MTHE'U CHUNG
DANG NI MTHE BO SPANGS, ,DRANG LA MTHO BAR YANG DAG BRI, ,GAL TE
RI MO

MI MNYAM DANG, ,YO ZHING DMA' DANG BCAS PA NA, ,RI MO DMA' BAS MI
'GRUB PO, ,YON POS GDUNG BA SKYED BYED LA, ,CHAD PAS SLOB DPON
SLOB MA DAG, ,GNYI GA 'CHI BAR SHES PAR BYA, ,ZHES 'BYUNG BAS,
SHIN TU GZAB PAR BYA'O, ,DE NAS GZHUNG DANG MTHUN PAR TSUL BZHIN
DU DKYIL

'KHOR BRI BAR BYA'O, ,DE NI TSON DGYE PA'I RIM PA'O,, ,,DE LTAR
DKYIL 'KHOR BRIS NAS, DA NI PHYAG RGYA DGOD PAR BYA STE, DBUS KYI
PADMA'I LTE BA LA BDUD BZHI BSNOL BA DANG NYI MA'I DKYIL 'KHOR
GYI STENG DU NA RA KA P'A LA RDO RJE RGYA GRAM DANG BCAS PA DKAR
POR BRI'O, ,SHAR DU GRI

GUG NAG PO, ,LHO RU dA MA RU DMAR SKYA, NUB TU RUS SBAL DMAR SER,
BYANG DU SBRUL LJANG GU BYANG SHAR DU SENG GE DMAR SNGON, SHAR
LHOR DGE SLONG DKAR PO, LHO NUB TU 'KHOR LO LJANG SNGON, NUB
BYANG DU KHRO BO'I RDO RJE RNAMS DGOD, DE LTAR PHYAG RGYA DGOD PA
NA YANG, LHA SO SO'I RANG GI SNYING

PO BRJOD CING DGOD DO, ,BUM PA RNAM PA BRGYAD KYANG SHAR LA SOGS
PA'I GNAS SU BRI BA'AM DGOD PAR BYA'O, ,PHYAG RGYA DGOD PA'I RIM
PA'O,, ,,DE NAS BLA RE DAM PA BRI BA DANG, GZHAN YANG RGYAN THAMS
CAD BRI ZHING DGRAM PAR BYA STE, PHYI ROL DU PHYOGS SKYONG GI THO
RNAMS BTZUGS LA,

@13B PHYOGS SKYONG SO SOR BSKYED DO, ,DE LA SPYAN DRANGS LA
BSTIMS LA GZHAG GO, ,DE NAS BUM PA RNAMS THOGS LA SPOS KYIS SNA
DRANGS TE, ROL MO'I CHA BYAD RNAM PA SNA TSOGS THOGS NAS, DKYIL
'KHOR LA LAN GSUM DU BSKOR LA TSUL BZHIN DU DGOD, LAS THAMS CAD
PA BYANG SHAR

MTSAMS SU DGOD, DE NAS DGONGS MO'I DUS SU BLA MAS RGYAN CHA BGOS
LA KHRUS BYAS TE, LUS DRI ZHIM POS BSKUS LA DKYIL 'KHOR GYI 'GRAM
DU CHAG CHAG GDAB PO, ,DE NAS STAN BDE BA LA 'DUG LA, TZAndA L'I
DANG LHAN CIG TU BSGRUB PAR BYA'O, ,MED NA TING NGE 'DZIN GYIS
BYA'O, ,DE

NAS BLA MA YANG LAG DRUG DANG LDAN PAS LHA'I 'KHOR LO RDZOGS PAR
TSUL BZHIN DU BSKYED LA, DE NAS GOO R'I LA BKA' BSGO LA LHA RNAMS
SPYAN DRANG NGO, ,SPYAN DRANGS PA DE LA MCHOD PA RNAM PA LNGA
DBUL LO, ,DE NAS DGUG PA DANG GZHUG PA DANG BCING BA DANG DGYES
PA BSKYED PA RNAMS BYAS LA

GNYIS SU MED PAR BSTIM LA, DE LA MCHOD PA RNAMS DBUL BAR BYA STE,
PROKshA NAm DANG, AARGHAm DANG, AANYTZA MA NAm DANG, BI DHI DANG,
SPOS DANG, ME TOG LA SOGS PA DANG, LHA MO BRGYAD KYIS MCHOD LA,
TZANDAN DANG, GUR KUM CHAR DU DBAB PA DANG, SNA TSOGS PA'I MCHOD
PAS MCHOD

DO; ,DE NAS BDUD RTZI'I MCHOD PAS KYANG RIM PA BZHIN DU MCHOD LA,
DE NAS BSTOD PA NYI SHU PAS LHA RNAMS LA BSTOD PAR BYA'O, ,SNA
TSOGS PA'I GLU DANG, BKRA SHIS KYI GLU'I KHYAD PAR GYIS KYANG
MCHOD DO, TSOGS KYI 'KHOR LO CHEN PO BSKOR NAS, SMON LAM GYI TSIG
BRJOD LA

BSKOR BA LAN GSUM BYA STE, GTOR MA DGU YANG DBUL LO, ,DE NAS
DBANG BSKUR BA LA 'JUG PAR BYA'O, ,SLOB MA 'JUG PA'I RIM PA BZHIN
DU, SLOB DPON RANG NYID DANG PO LA 'JUG PAR BYA'O, ,DE NAS SNGON
DU BRTAGS PA'I SLOB MA MTSAN NYID DANG LDAN PAS 'DI SKAD BRJOD
DO, ,SANGS

RGYAS KUN GYI RANG BZHIN SKU, ,SLOB DPON LA NI SKYABS SU MCHI,
,GTZO BO LHA MOR BCAS PA YI, ,LHA RNAMS LA YANG PHYAG 'TSAL LO,
,THAR PA CHEN PO'I GRONG MCHOG TU, ,MGON POS BDAG NI GZHUG TU
GSOL, ,ZHES SLOB DPON LA GSOL BA GDAB PAR BYA'O, ,DE NAS SLOB
DPON

@14A *, ,GYIS 'DI SKAD BRJOD DE, DE BZHIN GSHEGS PA KUN GYI GNAS,
,HE RU KA DPAL GRONG KHYER MCHOG, ,SNYING PO'I DKYIL 'KHOR 'DI RU
NI, ,BDAG GIS SLOB MA GZHUG PAR BGYI, ,DE NAS DKYIL 'KHOR GYI LHA
LA LUS NGAG YID GSUM GYI SGO NAS PHYAG 'TSAL BA BYA STE, AOm NA
MA:

TE H'Um SV'A H'A, AOm NA MA:MI H'Um SV'A H'A, AOm NA MO NA
MA:H'Um SV'A H'A, ZHES SO, DE NAS SDOM PA SBYIN PAR BYA STE,
SANGS RGYAS CHOS DANG DGE 'DUN TE, ,DKON MCHOG GSUM LA SKYABS SU
SONG, ,'DI NI SANGS RGYAS RIGS YID 'ONG, ,SDOM PA BRTAN PAR GYUR
PA'O, ,RDO RJE DRIL BU PHYAG RGYA NI, ,SLOB MA KHYOD KYIS

GZUNG BAR BYA, ,BYANG CHUB SEMS GANG DE RDO RJE, ,SHES RAB DRIL
BU ZHES SU GSUNGS, ,SLOB DPON DAG KYANG GZUNG BAR BGYI, ,BLA MA
SANGS RGYAS KUN DANG MNYAM, ,'DI NI RDO RJE RIGS DAG PA'I, ,DAM
TSIG SDOM PA YIN PAR BSHAD, ,RIN CHEN RIGS LA RTAG TU NI, ,NYIN
RE BZHIN YANG LAN

DRUG TU, ,CHOS DANG ZANG ZING MI 'JIGS BYAMS, ,SBYIN PA RNAM BZHI
RTAG TU SBYIN, ,PHYI DANG GSANG BA'I THEG PA GSUM, ,DAM PA'I CHOS
KYANG MA LUS GZUNG, ,'DI NI PADMA'I RIGS DAG PA'I, ,DAM TSIG YID
DU 'ONG BA'O, ,LAS KYI RIGS MCHOG CHEN PO LA, ,SDOM

PA THAMS CAD LDAN PAR NI, ,YANG DAG NYID DU GZUNG BAR BGYI,
,MCHOD PA'I LAS KYANG CI NUS BGYI, ,SDOM PA BZUNG BA'O,, ,,DING
KHYOD DPA' BO DANG RNAL 'BYOR MA THAMS CAD KYI NANG DU ZHUGS
KYIS, NGAS KHYED LA DPAL HE RU KA'I YE SHES BSKYED PAR BYA STE,
YE SHES GANG GIS KHYOD

DE BZHIN GSHEGS PA THAMS CAD DANG, DPA' BO DANG RNAL 'BYOR MA
THAMS CAD KYI DNGOS GRUB KYANG THOB PAR 'GYUR NA, DNGOS GRUB
GZHAN DAG LTA CI SMOS KYI, KHYOD KYIS DKYIL 'KHOR MA MTHONG BA
RNAMS KYI MDUN DU SMRA BAR MI BYA STE, DAM TSIG NYAMS PAR GYUR TE
RE, ,HE RU KA DPAL DENG

KHYOD KYI, ,SNYING LA YANG DAG ZHUGS PA NI, ,GAL TE TSUL 'DI
SMRAS NA NI, ,DE MA THAG TU DRAL TE GSHEGS, ,DE NAS KA P'A LA'I
NANG DU BDUD RTZI LNGA DANG LDAN PAS DAM TSIG GI CHU BLUD DE, KYE
RDO RJE DANG LDAN PA'I GZI MDANGS DANG LDAN PAS 'DI SKAD BRJOD
DO, ,'DI NI KHYOD KYI DMYAL BA'I CHU, ,

@14B DAM TSIG 'DAS NA SREG PAR BYED, ,DAM TSIG BSRUNGS NA DNGOS
GRUB STE, ,RDO RJE BDUD RTZI'I CHU 'DI 'THUNG, ,AOm SARBA PANYTZA
AA MRi TO DA KA thA:thA:thA:H'U%, DENG NAS BRTZAMS TE KHYOD KYI
DPAL HE RU KA NGA NYID YIN GYIS, NGAS GANG 'DI BYOS SHIG CES BSGO
BDE KHYOD KYIS BYA DGOS SO, ,KHYOD

KYIS NGA BRNYAS PA'I LAS MA BYED CIG ,BYAS NA KHYOD YID MI BDE BA
MA SPANGS PAR TSE'I DUS BYAS NAS DMYAL BAR LTUNG BAR GYUR TA RE,
DE NAS DPA' BO DANG, RNAL 'BYOR MA THAMS CAD KYI BYIN GYIS RLOBS
LA, DPAL HE RU KA BDAG LA DBAB PAR MDZOD CIG CES BRJOD DU GZHUG
CING,

SLOB MA LA BDUD RTZI RNAM PA LNGA BLUD DE, BLA MA 'GYING BAG DANG
BCAS PAS GO CHA BGOS PA RANG GI SNYING GA'I YE SHES SEMS DPA'I
THUGS KA NAS 'OD ZER 'PHROS PAS GTZO BO DANG RNAL 'BYOR MAR BCAS
PA RNAMS BKUG NAS, SLOB MA'I SNYING GAR GZHUG STE, BCUG PAS SMRA
NUS PAR

'GYUR RO, ,LAS RNAM BZHI'I KHA DOG GANG DANG GANG MTHONG BA DE
DANG MTHUN PAR DE LA BSTAN TO, ,DE NAS ME TOG GI PHRENG BA THOGS
LA, PRA T'ITZTSA BADZRA HO:, ZHES BRJOD LA DKYIL 'KHOR DU GTOR
LA, DE NAS SLOB MA'I MGO LA BCING BAR BYA'O, ,DE NAS SLOB MA'I
LAG PA NAS GZUNG LA

MIG DBYE BAR BYA STE, HE RU KA DPAL DENG KHYOD KYI, ,MIG 'BYED
PAR NI BRTZON PAR MDZAD, ,PHYE BAS THAMS CAD MTHONG BAR BYED,
,RDO RJE'I MIG NI BLA NA MED, ,AOm BADZRA NEE TRA, AA BA HA RA PA
tA LAm HRI:, ZHES BRJOD DE, GDONG G-YOGS PHUD LA 'DI SKAD CES
BRJOD DE, DKYIL 'KHOR BZANG

PO 'DI LA LTOS, ,DA NI DAD PA RAB TU SKYED, ,KHYOD NI RNAL 'BYOR
MA RIGS SKYES, ,SNGAGS DANG PHYAG RGYAS BYIN GYIS BRLABS, ,'GRO
BA PHUN SUM TSOGS KUN DANG, ,DNGOS GRUB KUN KHYOD MNGON DU 'GYUR,
,DAM TSIG THAMS CAD BSKYANG BA DANG, ,GSANG SNGAGS LA YANG BRTZON

PAR GYIS, ,ZHES BRJOD LA, ME TOG GANG DU LHUNG BA'I LHA NGO BSTAN
CING, LHA GZHAN YANG BSTAN TE, SKU MDOG DANG PHYAG MTSAN NI DGOD
PA'I SKABS KYI PHYAG MTSAN GYI KHA DOG LAS SHES PAR BYAS LA BSTAN
CING, PHYAG MTSAN YANG TSUL BZHIN DU BSTAN TO, ,SLOB MA

@15A *, ,DKYIL 'KHOR DU GZHUG PA'I RIM PA'O,, ,,DE LAS GZHAL YAS
KHANG GRU BZHIR BYUNG BA NI TSAD MED PA BZHI RNAM PAR DAG PA'I
RANG BZHIN NO, ,SGO BZHI DRAN PA NYE BAR GZHAG PA BZHI RNAM PAR
DAG PA'I RANG BZHIN NO, ,RTA BABS BZHI NI YANG DAG PAR SPONG PA
BZHI RNAM

PAR DAG PA'I RANG BZHIN NO, ,DRA BA PHYED PA NI NYON MONGS PA
CHEN PO RNAM PAR DAG PA'O, ,DRA BA NI NYON MONGS CHUNG NGU RNAM
PAR DAG PA'O, ,KA BA BRGYAD NI 'PHAGS PA'I LAM YAN LAG BRGYAD
RNAM PAR DAG PA'O, ,RIN PO CHE'I PHA GU LA SOGS PA'I RGYAN RNAMS
TSUL KHRIMS RNAM PAR

DAG PA'I MTSAN NYID DO, ,'DOD PA'I YON TAN LNGA RNAMS NI, ,GZUGS
SGRA LA SOGS PA RNAM PAR DAG PA'O, ,RDO RJE RA BA NI ZAB MO'I
CHOS KYI 'KHOR LO BSKOR BA'I RTAGS SO, ,ME 'OD NI PHYIN CI LOG GI
BGEGS LA SOGS PAS MI TSUGS PA'I RTAGS SO, ,BUM PA BRGYAD NI CHE

BA'I YON TAN GYIS RGYAS SHING THUGS RJE CHEN PO'I ROS YONGS SU
GANG BA'I RTAGS SO, ,DE NI DKYIL 'KHOR GYI DE KHO NA NYID DO,,
,,BCOM LDAN 'DAS KYI RDO RJE NI RNAM PAR SHES PA'I PHUNG PO DANG
ZHE SDANG RNAM PAR DAG PA'I RANG BZHIN NO, ,GOO R'I NI ZHE SDANG
DANG GZUGS RNAM PAR DAG PA'I

RANG BZHIN NO, ,CHOM RKUN MA NI GTI MUG DANG, SGRA RNAM PAR DAG
PA'I RANG BZHIN NO, ,RO LANGS MA NI NGA RGYAL DANG DRI RNAM PAR
DAG PA'I RANG BZHIN NO, ,GHASMA R'I NI 'DOD CHAGS DANG RO RNAM
PAR DAG PA'I RANG BZHIN NO, ,PUKKA S'I NI ZHE SDANG DANG SA RNAM
PAR DAG PA'I RANG BZHIN NO, ,

RI KHROD MA NI GTI MUG DANG CHU RNAM PAR DAG PA'I RANG BZHIN NO,
,GTUM MO NI NGA RGYAL DANG ME RNAM PAR DAG PA'I RANG BZHIN NO,
,G-YUNG MO NI 'DOD CHAGS DANG RLUNG RNAM PAR DAG PA'I RANG BZHIN
NO, ,BDAG MED RNAL 'BYOR MA NI YAB DANG MTHUN NO, ,DE NI LHA'I DE
KHO NA NYID DO,, ,,DE

NAS SLOB MAS BLA MA'I ZHABS LA DAD PAS PHYAG BTZAL LA, YON GYI
MCHOG RNAMS THOGS TE BLA MA LA PHUL NAS DBANG NOD PA'I DON DU BLA
MA LA GSOL BA GDAB PAR BYA'O, ,HE RU KA DPAL DBANG BSKUR BA,
,'GRO BA BSKYAB PHYIR GZI BRJID CAN, ,DE LTAR YON TAN 'BYUNG GNAS
SO, ,

@15B DE BZHIN BDAG LA DE STZOL CIG, ,DPA' BO CHEN PO MI LDOG
PA'I, ,DBANG BSKUR BA NI BDAG LA STZOL, ,SEMS CAN KUN GYI DON GYI
PHYIR, ,BDAG NI RTAG TU SLOB DPON BGYID, ,CES SLOB DPON LA GSOL
BA GDAB PAR BYA'O, ,DE NAS DKYIL 'KHOR DU 'JUG PA'I SHAR SGO'I
LHO PHYOGS SU

PADMA 'DAB MA BRGYAD BRIS PA'I STENG DU SENG GE'I KHRI BSHAMS LA
DE'I STENG DU SNA TSOGS PADMA'I GDAN BTING BA LA GNYIS SU MED
PA'I BLO DANG LDAN PA'I SLOB MA, BLA MA LA GUS SHING GTONG SEMS
CHE BA DE GZHAG PAR BYA'O, ,DKYIL 'KHOR GYI LHA LA 'BAD DE CI NUS
PAS MCHOD NAS, SLOB MA'I

STENG DU GDUGS DKAR PO BZUNG LA, ME TOG PHRENG BA DANG CHU LA
SOGS PA'I DBANG BSKUR BA BRTZAM PAR BYA'O, ,DE YANG DANG PO YUNGS
KAR DANG BDUD RTZI RNAM PA LNGA'I CHUS BDAG NYID GZI BRJID DANG
BCAS PAS GTOR ZHING SNGAGS BRJOD DE, DBANG BSKUR BA'I BAR DU GCOD
PA'I BGEGS BSKRAD

BAR BYAS LA, RA BA DANG DRA BA DANG GUR LA SOGS PA YANG BYA'O,
,DE NAS SLOB MA KHRUS BYAS LA, GOS BZANG PO BSKON NAS KHRI LA
BZHAG STE SNYIM PA ME TOG GIS BKANG LA, DKYIL 'KHOR DU 'THOR DU
GZHUG PAR BYA'O, ,SNGAGS NI AOm PRA T'ITZTSA BADZRA HO ZHES BRJOD
LA GTOR RO, ,DE NAS ME TOG

LHUNG BA BLANGS TE SLOB MA'I MGO LA BCINGS LA, AOm DHARM'A KUndA
AA BHI SHI NYTZA ZHES BRJOD DO, ,DE NAS PADMA'I LAG PA GNYIS KYIS
SNGAGS PAS BUM PA RNAMS BTEG NAS, SLOB MA'I MGO LA GTUGS TE, AOm
BADZRA AA BHI shINYTZA MI TRAm ZHES BRJOD, SNGAGS BRJOD LA DBANG
BSKUR RO, ,DE NAS RNAM

PAR RGYAL PA'I BUM BA BTEG LA, DRIL BU'I SGRA DKROL TE GLU'I RNAM
PA BLANG ZHING CHU'I DBANG BSKUR TE SNGAGS GONG MA BRJOD DO, ,DE
LTAR CHU'I DBANG BSKUR BAS RNAM PAR RTOG PA'I SDIG SGRIB THAMS
CAD DAG PAR BSAM MO, ,GSER LA SOGS PA LAS BRDUNGS PA'AM, BA SO
LAS 'BUR DU

BRKOS PA'AM, RAS LA SOGS PA LA RI MOR BRIS PA'AM, GOS KYI RNAM PA
LA SOGS PA GANG YANG RUNG BA LA DE NYID DU MI DMIGS PAR BYAS PA
LAS, AOm LAS RIN CHEN 'BYUNG LDAN BSAMS TE, DE LA YE SHES SEMS
DPA'I DGUG PA DANG, GZHUG PA DANG, BCING BA DANG, DGYES PAR

@16A *, ,BYAS TE BSTIM MO, ,DE LA MCHOD PA PHUL TE, BZLAS PA NUS
TSAD BYAS LA, DE NAS BSTOD PA BYAS NAS, SRID PA RANG BZHIN GYIS
DAG PA, ZHES SOGS PA'I TSIG BRJOD DO, ,DE LTAR GZHAN LA YANG
BSKYED PA DANG, BSTIM PA DANG, MCHOD PA DANG, BZLAS PA DANG,
BSTOD

PA DANG, SRID PA RANG BZHIN GYIS DAG CES PA'I TSIG BRJOD PA DANG,
KUN TSIG DES 'DRA STE KUN LA BYA'O, ,DE NAS COD PAN GYI GZUGS SU
GYUR PA, DAR DPYANG GNYIS THOGS LA 'DI SKAD BRJOD DE SBYIN PAR
BYA'O, ,THOR TSUGS COD PAN GYIS BRGYAN PA, SANGS RGYAS KUN GYIS
BSNGAGS

PA YI, ,RIN CHEN DAG GI DBU RGYAN DANG, DAR DPYANG DBANG BSKUR
SBYIN PAR BYA, ,AOm BADZRA PA RA TA KA BADZR'A RA LI HO ZHES
BRJOD DE SBYIN PAR BYA'O, ,DE NAS RDO RJE MDUN DU BZHAG LA, DE
NYID MI DMIGS PA LAS, DZR'im LAS PADMAR GYUR PA LAS SNANG BA
MTHA' YAS SU BSKYED LA, DE YONGS SU

GYUR PA LAS BYUNG BA'I RDO RJE SLOB MA'I SNYING GAR BZHAG LA 'DI
SKAD BRJOD DO, ,'DI NI SANGS RGYAS THAMS CAD NYID, ,HE RU KA DPAL
RGYAL PO DANG, ,MKHA' 'GRO RNAMS KYI DBANG MCHOG STE, ,DE RING
KHYOD LA DBANG BSKUR BYA'O, ,AOm SHR'I HE RU KA AA DHI PA TI
STVAm AA BHI shINYTZA TIshthA B'I RA SA MA YA STVAm ZHES TE,

THOG MTHA' MED PA'I SEMS DPA' NI, ,RDO RJE SEMS DPA' DGA' BA CHE,
,KUN DU BZANG PO KUN BDAG NYID, ,RDO RJE SNYEMS TSUL BDAG PO'I
BDAG ,CES BRJOD LA LAG PA G-YAS PAR SBYIN NO, ,RDO RJES DBANG
BSKUR BA'O, ,DE NAS DRIL BU MDUN DU BZHAG LA, ,DE NYID MI DMIGS
PA LAS

KHAm DANG, RAL GRI DANG, DON YOD GRUB PA RNAMS LAS BYUNG BA'I
DRIL BU LAG PA G-YON PAR SBYIN ZHING 'DI SKAD BRJOD DO, ,'DI NI
RNAL 'BYOR MA KUN GYI, ,SHES RAB DBYANGS KYI RJES 'GROR BSHAD,
,KHYOD KYIS KYANG NI RTAG TU BCANG, ,BYANG CHUB MCHOG TU RGYAL BA
BZHED, ,SRID PA NGO BO NYID KYIS

DAG ,NGO BO NYID KYIS DNGOS MED BYAS, ,RANG BZHIN DAG PA'I SEMS
DPA' NI, ,SRID PA DAM PA BYED PAR 'GYUR, ,AOm SHR'I HE RU KA AA
DHE PA TI STVAm AA BHI shINYTZA TIshthA B'I RA SA MA YA STVAm
ZHES BRJOD LA, LAG PA G-YON PAR DRIL BU SBYIN NO, ,DRIL BUS DBANG
BSKUR BA'O, ,DE LTAR RDO RJE DANG DRIL BU,,

@16B BYIN LA, PHYAG RGYA CHEN PO DANG LDAN PAR BSAMS LA, DE LA
SNGAGS KYIS DBANG BSKUR LA, ,MING GDAGS PAR BYA STE, ,AOm SHR'I
HE RU KA AA DHI PA TI STVAm AA BHI shINYTZA MI SHR'I HE RU KA N'A
MA AA BHI shE KA TA STVAm ZHES BRJOD LA, DPAL GYI SGRA DANG BCAS
PA PADMA'I MTHAR THUGS PAS MING GIS DBANG BSKUR RO, ,

'DI NI SANGS RGYAS THAMS CAD NYID, ,HE RU KA DPAL PHYAG NA
BSNAMS, ,KHYOD KYIS KYANG NI RTAG TU BCANG, ,HE RU KA DPAL BRTUL
ZHUGS BRTAN, ,RDO RJE'I RTZE MO NAS SLOB MA 'DZIN DU BCUG LA,
SNGAGS 'DI BRJOD DO, ,AOm SARBBA TA TH'A GA TA TIshthA BADZRA SA
MA YA TIshthA AE shA STVAm DHA RA YA MI H'Um HA HA HA

HA HO: ZHES BRJOD LA, LAG PA G-YAS PAR RDO RJE BRTUL ZHUGS KYI
DBANG SBYIN NO, ,AA LAS BHANBHAR GYUR PAR BSGOMS TE, AOm LAS GRI
GUG DU GYUR PAR BSGOMS LA, 'DI SKAD BRJOD DE, HE RU KA DPAL HE RU
KA, ,RNAL 'BYOR MA NI dA MA RU, ,RDO RJE KHA tV'Am RDO RJER BCAS,
,DRIL BU

SIL SIL SGRA SGROGS SHING, ,TSANGS PA'I SKUD THOGS RNAL 'BYOR
BDAG ,GRI GUG DANG NI KA P'A LA, ,DPAL PO CHEN POS BLANG BAR
GYIS, ,GRI GUG DANG THOD PA'I DBANG BSKUR BA'O, ,DE RNAMS DANG
LDAN PAS SLOB MA LA ZHI BA DANG, RGYAS PA DANG, DBANG DANG, DRAG
PO DANG, RENGS PA DANG,

BSKRAD PA DANG, RMONGS PAR BYA BA DANG, GSANG BA LA SOGS PA DE
RNAMS LA THOGS PA MED PAR BSGRUB PAR BYOS SHIG CES PA DANG, MCHIL
LHAM BGO BA DANG, CHAR DBAB PA DANG, NYI ZLA GZUNG BA LA SOGS PA
MKHA' 'GRO MA'I DNGOS GRUB THAMS CAD CI DGA' BAR SGRUB PAR GYIS

SHIG CES BRJOD PA DE NI RJES SU GNANG BA SBYIN PA'O, ,ME TOG LA
SOGS PA NAS GRI GUG DANG THOD PA'I DBANG BSKUR BA YAN CHAD KYIS
NI LUS DAG PAR BYED PA YIN PAS NA SKU'I DBANG ZHES BYA'O, ,'BRAS
BU NI GANG DANG SKAL BA MNYAM PA YIN ZHE NA, SA BRGYAD PA'I BYANG
CHUB SEMS

DPA' DANG SKAL PA MNYAM PA YIN NO, ,DE NAS ME TOG LA SOGS PA'I
DBANG RNAMS THOB PA LA BLA MAS DBANG BSKUR BA BSGRUB STE, GNAS DE
NYID DU MI MED CING DBEN PAR BYAS NAS, YOL BAS BAR DU BCAD DE,
MAndALA GRU BZHI PA BYAS LA, DE DRI ZHIM PO DANG BDUD RTZI LNGA'I
CHAG CHAG

@17A *, ,GDAB BO, ,DER ME TOG CHAL MAR BKRAM STE, GDAN SNA TSOGS
BZANG PO BTING NAS, SLOB MAS SHES RAB MA MTSAN DANG LDAN PA BLA
MA LA PHUL LA, 'DI SKAD CES GSOL BA GDAB PAR BYA'O, ,KHYOD NI HE
RU KA DPAL TE, ,BDE GSHEGS RNAMS KYI BDE SPEL

MDZAD, ,BYANG CHUB SEMS DPA' CHE RNAMS KYI, ,YANG DAG DON MCHOG
RNAM DAG PA, ,JI LTAR DE NYID BDUD RTZI YIS, ,MCHOG GI DBANG NI
BSKUR BA BZHIN, ,DE BZHIN BDAG LA 'KHOR BA YI, ,SDUG BSNGAL RNAMS
NI SEL BAR MDZOD, ,RNAL 'BYOR BDUD RTZI DRI MCHOG GIS, ,MA RIG
NYES PA'I

RAB RIB 'JOMS, ,GANG PHYIR BYANG CHUB BLA NA MED, ,DE RING BDAG
GIS THOB PAR MDZOD, ,CES BRJOD LA GSOL BA GDAB PAR BYA'O, ,DE NAS
BLA MAS SHES RAB MA BDAG MED MAR BSKYED LA, DE LA CHO GA BYA BA
DANG, GNAS GSUM DU YANG LHA GSUM BSKYED LA, YE SHES SEMS

DPA' DGUG PA DANG, GZHUG PA DANG, BCING BA DANG, RJES SU DGYES
PAR BYA STE BSTIMS LA, MI BSKYOD PAS DBU BRGYAN TE MKHA' GSANG
BYIN GYIS BRLAB PA 'DI SKAD DO, ,AOm PADMA SU KHA DHA RA MA H'A
R'A GA SU KHAm DATTA TZA TU RA A'A NANDA BHA GA BI SHVA H'U% H'U%
H'U% KARYAm KU RU shA ME, AOm BADZRA MA H'A DVE shA TZA TU RA A'A

NANDA DA YA KA KHA GA MU KHA AE KA R'A SO N'A THA H'U% H'U% H'U%
KA RYAm KU RU shVA ME ZHES BRJOD PAS NYES PA MED PAR RNAM PAR DAG
PAR BSAM MO, ,DE NAS SNYOMS PAR ZHUGS PA BYA STE, BSKYOD PA MDZAD
CING RANG GI YE SHES SEMS DPA'I THUGS KA'I MTSAN MA'I LTE BA'I
H'Um LAS 'OD 'PHROS PAS PHYOGS BCU NA

BZHUGS PA'I DPA' BO DANG RNAL 'BYOR MA RNAMS SPYAN DRANGS NAS
THUGS KAR THIM PA LA SOGS PA BYA STE, BYANG CHUB KYI SEMS NOR
BU'I SKE RU PHYIN PA DANG, AOm SARBA TA TH'A GA TA AA NU R'A GA
nA BADZRA SVA BHA BA A'A TMA KO&HAm ZHES BRJOD LA RJES SU CHAGS
PA RDO RJE'I RANG BZHIN NGA YIN NO BAR NGA RGYAL

BYA'O, ,DE NAS BYANG CHUB KYI SEMS BO LA'I KHA SKER MTHEB SRIN
GYIS MNAN LA SLOB MA'I KHAR DRANG BAR BYA'O, ,DE NAS SLOB DPON
GYIS NYE BAR LONGS SPYOD LA, BDE BAR GNOS SHIG CES BSGO'O, ,DES
AE MA RE BDE ZHES BRJOD DE, DBANG BSKUR NAS 'THUNGS PA'I RJES LA,
,BDE BA CHEN PO

@17B DPAL HE RU KA'I BDAG NYID NI BDAG CES BLA MAS BRJOD DO, ,DE
NI RDO RJE DPAL GYIS REG PA DES NI NGAG GI RNAM PAR RTOG PA'I
NYES PA DAG PAR BYED PAS GSUNG GI DBANG ZHES BYA'O, ,DES 'BRAS BU
GANG DANG GANG SKAL PA MNYAM PAR 'GYUR NA, SA BCU PA'I BYANG CHUB
SEMS DPA' DANG SKAL PA

MNYAM PAR 'GYUR RO, ,SA BCU DANG SKAL PA MNYAM PA DE LA LUNG
BSTAN PAR BYA STE, BLA MAS CHOS GOS GYON TE LAG PA G-YAS PAS CHOS
GOS KYI MTHAR MA BZUNG LA, 'DI SKAD BRJOD DO, ,'DI LTAR NGA YIS
LUNG BSTAN TE, ,HE RU KA DPAL DE BZHIN GSHEGS, ,DNGOS PO

MCHOG TU SGRUB PA'I PHYIR, ,SRID PA NGAN 'GRO RNAMS LAS BTON,
,SHR'I:HE RU KA NA MA:SARBA TA TH'A GA TA SIDDHI SA MA YA STVAm
BHU RA BHU BA SVA:, ZHES BRJOD DE DON YOD GRUB PA'I PHYAG RGYAR
GNAS PA DANG, DUS GSUM GYI RGYAL BA SRAS DANG BCAS PA RNAMS KYIS
MGRIN GCIG TU LUNG STON PAR MDZAD DO, ,

LUNG STON PA'O,, ,,KHAMS GSUM GYI BDAG POR GYUR CING, ,RGYAL BA
RNAMS KYI BDAG POR 'GYUR BA DANG, PHYIN CI LOG GI BDUD DANG MU
STEGS LA SOGS PA LAS RGYAL BA DANG, MYA NGAN LAS 'DAS PA'I GRONG
KHYER DAM PAR 'JUG CING, 'DI NYID LAS SANGS RGYAS NYID THOB PAR
'GYUR

GYIS; THE TSOM DANG YID GNYIS LA SOGS PA MA BYED CIG ,GZHAN YANG
BLA MA DAM PAS DBANG BSKUR BA TZAM GYIS JI LTAR BSAMS PA LTAR
SLOB MA RNAMS KYIS GRUB PAR 'GYUR RO, ,DE NI DBUGS DBYUNG BA'O,
,DE NAS SHES RAB MA DANG YE SHES KYI DBANG BSKUR BA BRTZAM PAR
BYA'O, ,

DE LA YANG GNYIS TE, SHES RAB KYI DBANG DANG YE SHES KYI DBANG
NGO, ,DE LA SHES RAB YE SHES KYI DBANG NI GZHUNG DANG MTHUN PAR
MI'I BU MO LO GRANGS GONG MA DANG MTHUN PA BLA MA LA PHUL LA,
MAndALA DANG CHAG CHAG LA SOGS PA GONG MA DANG MTHUN PAR BYA'O,
,DE NAS BLA MAS SHES RAB MA BYIN GYIS

BRLAB PA GONG MA DANG MTHUN PAR BYAS LA, BLA MAS SHES RAB MA DANG
SLOB MA LA BKA' BSGO BAR BYA STE, KHYOD KYIS 'DOD CHAGS SPANG DU
MI RUNG GI, DUS GSUM GYI BDE BAR GSHEGS PA RNAMS KYIS KYANG THABS
DANG SHES RAB GNYIS SU MED PA'I ROL PA MDZAD PA LAS YE SHES CHER
SKYES TE,

@18A *, ,MNGON PAR RDZOGS PAR SANGS RGYAS PA YIN PAS KHYOD KYIS
KYANG 'DOD CHAGS SPANG DU MI RUNG STE, GNYIS SU MED PA'I ROL PAR
BYOS SHIG ,YE SHES SKYE BAR 'GYUR GYIS ZHES BRJOD DE BSGO BAR
BYA'O, ,BLA MAS KYANG 'DI SKAD BRJOD DU GZHUG GO, ,KHYOD KYIS NUS
SAM RDO RJE

CAN, ,DRI CHEN DRI CHU'I BZA' BTUNG DANG, ,RAKTA GA PUR M'Am SA
DANG, ,BUD MED MOS PAS DAD NUS SAM, ,BHA GAR 'O BYED MI RTOG GAM,
SMROS SHIG RDO RJE BDE BA CAN, ,DE NAS YANG SLOB MAS, SHES RAB MA
LA NUS PA'I TSIG 'DI SKAD BRJOD DU GZHUG GO, ,LHA MO CI PHYIR
BDAG MI THEG ,DRI CHEN SA

BON SOGS ZA ZHING, ,SHES RAB YANG DAG DAD PAR BGYID, ,BHA GA LA
YANG 'O BYED DO, ,SHES RAB MA GCER BUR PHYUNG LA KHRUS BYAS NAS
DRI ZHIM POS BYUGS TE ME TOG GI PHRENG BA MGO LA BCINGS LA LAG PA
GNYIS KYIS GRVA GNYIS NAS BZUNG STE KHA PHYE LA, SHES RAB MAS 'DI
SKAD BRJOD DO, ,RMAD

'BYUNG NGA YI PADMA 'DI, ,THAMS CAD BDE BA YANG DAG LDAN, ,RTAG
TU RIM BZHIN 'DI LA SPYOD, ,'DI DANG NAM YANG MI 'BRAL LO, ,CHOS
DBYINGS 'DI NI RNAM PAR DAG ,SEMS CAN KHAMS NI RNAM PAR GROL,
,KHRAG 'THUNG RGYAL PO 'DI NYID NI, ,RANG BZHIN THAMS CAD 'DI LA
GNAS, ,NANG

GI RTZA YI 'KHOR LO LA, ,PADMA LA ZHUGS RAB TU GSUNGS, ,BHA GA'I
NANG DU NAM MKHA' BZHIN, ,'BYUNG BA LNGA PO RGYAS SHING 'CHANG,
,LTE BA LA NI GE SAR BCAS, ,'DAB MA BRGYAD KYIS RNAM PAR BRGYAN,
,DE YI DBUS NAS 'BYUNG BA YIN, ,DE NYID BDUD RTZI SHU KRA'I
GZUGS, ,BHA NYADZA MO KshA

HO:, ZHES SHES RAB MAS BRJOD DO, ,DE NAS BLA MAS SLOB MA'I LAG PA
DANG, SHES RAB MA'I LAG PA GNYIS STENG 'OG TU BZHAG LA, SHES RAB
MA 'DIS KHYOD KYI YE SHES SKYED PAR BYED PA YIN PAS, 'DI DANG
KHYOD DUS RTAG TU MI 'BRAL BAR 'GROGS SHIG ,CES BRJOD LA GTAD PA
DE

NYID NI SHES RAB KYI DBANG YIN NO, ,DE NAS SLOB MAS YOL BA'I NANG
DU SHES RAB MA DANG GNYIS 'DUG LA, SHES RAB YE SHES KYI DBANG NOD
PAR BYA'O, ,DE NAS SHES RAB MA DE LA, SLOB MAS GLO G-YON PA SA LA
PHAB STE NYAL LA DGA' BA'I GTAM BYA, GNAS DGU RU SEN MOS GDAB

@18B PAR BYA BA DANG, G-YON PA'I LAG PA G-YON PA'I GLO RU 'DUG
PAS PADMA'I NANG GI RTZA BYA'I MGO 'DRA BA LA, GLANG PO CHE'I
MDZUB MO'I LAG PAS BRUD PA LA SOGS PA BYA'O, ,DE NAS LCES KYANG
ROL MO YANG DANG YANG DU BYAS PAS PADMA RGYAS SU BCUG LA, DE NAS
SHES RAB MA DANG GNYIS

SBYOR BA BYA STE, DAL NAS DAL NAS BSKYOD PA LAS, BYANG CHUB KYI
SEMS PO LA'I SKER PHYIN PA LAS MI RTOG PA'I YE SHES SKYE BAS JI
LTAR GNAS KYI BAR DU BSGOM MO, ,DES MA THUB NA KA KKO LAR PHYUNG
BA DE NYID RDO RJE'I RANG BZHIN YIN PAS LCES BLANG NGO, ,DE YANG
RGYUD LAS, LAG

PAS BLANG BAR MI BYA ZHING, ,NYA PHYIS KYIS KYANG MI BLANG STE,
,DUNG LA'ANG GZHAG PAR MI BYA'O, ,BDUD RTZI LCE YIS BLANG BAR
BYA, ,ZHES 'BYUNG BAS, KAKKO LA NAS LCE KHO NAS BLANG BAR BYA'O,
,DE NAS SHES RAB MA'I KAKKO LA NAS YE SHES KYI RANG BZHIN BYANG
CHUB KYI SEMS BLANGS TE ZOS PAS

NA SHES RAB YE SHES KYI DBANG ZHES BYA'O, ,DE LA DGA' BA RNAM PA
BZHI NI, DGA' BA DANG, YANG DAG PA'I DGA' BA DANG, RANG BZHIN GYI
DGA' BA DANG, KHYAD PAR GYI DGA' BA DANG BZHI'O, ,DE LA DGA' BA
NI BI TZA YA NA BYA BA NAS BO LA'I RTZAR PHYIN PA'I BAR RO, ,YANG
DAG PA'I DGA' BA NI

DKYIL DU PHYIN PA TZAM MO, ,RANG BZHIN GYI DGA' BA NI BO LA'I
SKER PHYIN PA LA BYA STE, DE NI MI RTOG PA SKYE BAR BYED PA'O,
,'O NA DER GAR RTOGS PA YIN ZHE NA, SMRAS PA 'KHOR LO BZHI'I RANG
BZHIN DANG MNYAM PAR BYA BAR RO, ,'O NA CHAD PA DGA' BA'I GRANGS
SU MI 'GRO NA, DGA' BA NI

GSUM LAS MED PAS 'KHOR LO BZHI DANG, DGA' BA BZHI JI LTAR SBYAR
ZHE NA, SMRAS PA, CHAD PA YANG DGA' BA'I GRANGS SU 'GRO STE, GANG
GI PHYIR DGA' BA CHEN PO MED KYANG SKAD CIG MA'I DGA' BA'I GRANGS
TZAM YOD PAS KYANG MI 'GAL LO, ,RGYUD LAS KYANG DGA' BA BZHI CHAR

BSTAN PAS 'KHOR LO BZHI DANG SBYAR BA MI 'GROL LO ZHES BYA BA LA
SOGS PAS NI, SHES RAB YE SHES KYI DBANG BSKUR BA YIN NO, ,DES NI
YID KYI NYES PA THAMS CAD DAG PAR BYED PAS THUGS KYI DBANG ZHES
BYA'O, ,DES 'BRAS BU GANG DANG SKAL PA MNYAM PAR 'GYUR ZHE NA, DE
LTA

@19A *, ,BU'I DBANG THOB PA'I RNAL 'BYOR BA NI RIGS LNGA'I SANGS
RGYAS DANG SKAL BA MNYAM PAR 'GYUR RO, ,DE NAS DE'I DAM TSIG
RNAMS DPOG PAR BYA'O, ,DE NAS DKYIL 'KHOR GYI LHA LA ZHI BA'I
SBYIN SREG BYA STE, DE NI GZHAN LAS SHES PAR BYA BAS 'DIR MA BKOD
DO, ,DE

NAS GSER DANG, DNGUL DANG, NOR BU RIN PO CHE DANG, BYI RU DANG,
MU TIG DANG, K'ARsh'A PA nA DANG, GLANG PO CHE DANG, MA HE DANG,
SHING RTA NOR DANG BCAS PA DANG, YID LA GCES PA'I NOR GYI MCHOG
RNAMS BLANGS NAS, BLA MA'I ZHABS LA PHYAG BYAS TE DBUL BAR BYA'O,
,DENG NAS BRTZAMS TE

BLA MA'I BRAN DU BDAG MCHI STE, BDAG GI LUS KYANG BZHES SU GSOL,
,ZHES BRJOD DO, ,SLOB DPON GYIS KYANG RANG GI SLOB MA BYANG CHUB
BSGRUB PA LA DGA' BA'I PHYIR, MOS PA DANG 'BYOR BA'I TSOGS CHE
ZHES LEGS PA'I TSIG SBYIN NO, ,MOS PA CHE BA'I SLOB MA YIS, ,DANG
POR YON NI

DBUL BAR BYA, ,DAD MOS MED PA'I SLOB MA YIS, ,DNGOS GRUB THOB PAR
MI 'GYUR RO, ,SLOB DPON GYI YON DBUL BA'I RIM PA'O, ,DE NAS DKYIL
'KHOR LA GLU DANG GAR LA SOGS PA DANG, ROL MO'I CHA BYAD MANG PO
THOGS LA, BSKOR BA LAN GSUM DANG PHYAG BYA, PHYOGS SKYONG LA

GTOR MA BTANG STE SMON LAM GYI TSIG BRJOD DO, ,DE NAS TSON LA
SOGS PA SNA TSOGS PA'I DNGOS PO RNAMS NANG PAR THO RANGS LANGS LA
BSDU BAR BYA'O, ,BSDUS NAS GSER GYI BUM PAR BLUGS LA CHU BO CHEN
POR DOR BAR BYA'O, ,BUM PA THAMS CAD KYANG BSDUS LA CHU BO CHEN
POR KHYER TE BKRUS

LA SNGON BZHIN DU TSOGS KYI 'KHOR LO CHEN PO BSKOR, GLU DANG GAR
GYI RNAM PA BRJOD, ,DE NAS BDUD RTZI LNGA DANG, TZANDAN DANG, GUR
KUM DANG, BA YI LCI BA RNAMS SBYAR BAS SA LA BYUGS PAR BYAS LA,
TSON DANG THIG MI MNGON PAR BYA'O, ,BCOM LDAN 'DAS KYI RDO RJE'I
DKYIL 'KHOR GYI LAS KYI RIM

PA'I CHO GA RGYAS PA SLOB DPON PADMA BADZRAS MDZAD PA RDZOGS SO,
,DGE SLONG SH'AKYA BRTZON 'GRUS KYIS BCOS PA LEGS SO,, 