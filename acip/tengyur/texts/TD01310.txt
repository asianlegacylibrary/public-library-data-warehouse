@226B *, ,DPA' GCIG MA'I SGRUB THABS BZHUGS,, #, ,DPAL RDO RJE SEMS
DPA' LA PHYAG 'TSAL LO, ,CHOS DBYINGS YE SHES LHAN CIG SKYES,
,ZHAL GCIG PHYAG GNYIS G-YON BRKYANG SDO, ,RGYAN

LNGA THOD PHRENG MGO SKYES SER, ,GRI GUG THOD PHYAG KHYOD LA
'DUD, ,BLO DMAN BUD MED RNAMS KYI PHYIR, ,MDOR BSDUS RGYAS PA MA
YIN PA, ,BSKYED PA DANG NI RDZOGS PA YIS, ,DPA' MO GCIG PA BRI
BAR BYA, ,DANG PO RE ZHIG RNAL 'BYOR PAS, DBEN PA'I GNAS SU SEMS
DPA'I SKYIL MO KRUNG GIS

GNAS LA, JI SKAD GSUNGS PA'I RIM PAS BLA MA MCHOD NAS TSANGS
PA'I SGOM PA BYAS LA, DE NAS AOm SH'UN+YA T'A DZNY'A NA BADZRA
SVA BH'A WA A'ATMA KO&HAm, DE RJES SMON LAM STOBS LAS NI, ,CHU
SKYES DMAR PO NYI DBUS SU, ,MA SKYES MCHOG GI SA BON LAS, ,NAG
PO ZHAL GCIG PHYAG GNYIS

MA, ,G-YAS PAR GRI GUG 'JIGS CHEN MA, ,G-YON PA NA NI PADMA'I
SNOD, ,G-YAS PA MIN PAR KHA tV'Am GA ,STAG GI PAGS PAS SMAD
DKRIS PA, ,SROG SONG STENG NA G-YON BRKYANG GNAS, ,SKRA SER
GYEN 'GRENG PHYAG RGYA LNGA, ,THOD PHRENG THAL BAS RNAM BRGYAN
LA, ,DE RJES YE SHES

SEMS DPA' GZHAG ,SKYE MCHED DRUG DANG SKU GSUNG THUGS, ,DBANG
BSKUR BDUD RTZI MCHOD PAR BYA, ,AOm A'A: AAm H'Um SV'A H'A,
BZLAS PA'I SNGAGS SO, ,AOm AA K'A RO MU KHAm SARBA DHA RM'A
n'Am, A'A DYA nUTPANNA TV'A TA, AOm A'A: H'Um PHAt SV'A H'A,
GTOR MA'I SNGAGS SO, ,LHA MO'I LTE BAR ZLA RGYAS 'BAR, ,AOm YIG YE

@227A *, ,SHES LNGA YI DNGOS, ,SRID DANG MYA NGAN 'DAS PA'I
RGYU, ,DE NYID 'KHOR BA ZHES BYA STE, ,DE NYID MYA NGAN 'DAS PA
YIN, ,'KHOR BA YONGS SU SHES GYUR NA, ,MYA NGAN 'DAS ZHES DE LA
BRJOD, ,JI LTAR NOR BU RIN PO CHE, ,MA PHUG PAS NI SBYOR BRAL
'GYUR, ,RNAM PAR

PHUG PAS SBYOR LDAN PA, ,'KHOR BA'I RNAM PA DE LTA BU, ,BLA MA
RNAMS KYIS GSUNGS PAR 'GYUR, ,DPA' GCIG MA'I SGRUB PA'I THABS
BSKYED PA DANG RDZOGS PAR LDAN PA ZHES BYA BA SLOB DPON BSOD
SNYOMS PA SGRA GCAN 'DZIN GYIS MDZAD PA RDZOGS SO,, ,,RGYA GAR
GYI MKHAN PO PRADZNY'A

AINDRA RU TZI DANG, DGE SLONG SH'AKYA YE SHES KYIS BSGYUR TE
GTAN LA PHAB PA'O,, 