@236A *, ,RGYA GAR
SKAD DU, SARBA BH'A shA PRA WARTTA NA BY'A KA RA nA SH'ASTRA SYA
BRiTTI, BOD SKAD DU, SMRA BA KUN LA 'JUG PA'I SGRA'I BSTAN BCOS
KYI 'GREL PA, THAMS

CAD MKHYEN PA LA PHYAG 'TSAL LO, ,'DIR BSTAN BCOS BYED PAS, KUN
MKHYEN LA NI PHYAG 'TSAL NAS, ,GSAL BYED SBYOR BA BSNYAD PAR BYA,
,ZHES BYA BAS STON PA LA PHYAG 'TSAL BA SNGON DU 'GRO BA'I SGO
NAS BSTAN BCOS BSHAD PAR DAM BCA' BA DANG, ZIN PA DANG NI MA ZIN
DANG,,

GNYIS KA DAG LAS BYUNG BA'I SGRA, ,SEMS CAN STON DANG MI STON DAG
,LUNG DU STON DANG MI STON PA'O, ,ZHES BYA BAS BSTAN BCOS KYI
BRJOD PAR BYA BA MDOR BSTAN TE, DE LA SGRA THAMS CAD NI RNAM PA
GSUM STE, ZIN PA'I 'BYUNG BA CHEN PO'I RGYU LAS BYUNG BA'I SGRA
DANG, DE BZHIN DU MA

@236B ZIN PA DANG, GNYIS KA LAS BYUNG BA DAG STE, DE DAG KYANG
KHA CIG SEMS CAN DU STON PA DANG, KHA CIG NI MI STON PA'O, ,STON
PA RNAMS LA YANG TSIG TU LHUNG BA DANG MA LHUNG BA'I SGO NAS LUNG
DU STON PA DANG MI STON PA ZHES BYA BA GNYIS SU 'GYUR TE, SNGA MA
NI LUNG DU STON PA DANG PHYI

MA NI MI STON PA 'BA' ZHIG GO, ,'DI GNYIS SBYOR BA BZHI DANG DGOS
'BREL BZHI'I SGO NAS RANG GI DON STON PAR MTSUNGS KYANG DON JI
LTA BA DANG, JI SNYED PA STON PAR NUS PA DANG MI NUS PA'I SGO NAS
PHYE BA YIN NO, ,DE LA SBYOR BA BZHI GANG ZHE NA, GANG ZHIG GANG
GIS DUS LA NI, ,

GANG BSGRUB PHYIR NA SGRA GRAGS PA, ,ZHES BYA BA SMOS TE, DANG PO
DANG TZAM GYI TSIG GANG ZHIG KHYAD PAR GYI DUS LA DE NYID STON
PA'I PHYIR STON PAR NUS PA'I SGRA GRAGS SO ZHES BYA BAR SBYAR BAR
BYA'O, ,SBYOR BA 'DI LA DGOS 'BREL MED NA DON MED CING NUS PA MED
PAR 'GYUR BAS, DE YIS DE DAG

STON PA'I PHYIR, ,DE YI BRJOD BYA RJOD BYED DANG, ,'BREL DANG
DGOS PA BSNYAD PAR BYA, ,ZHES SMOS TE, DE DAG GANG YIN PA DANG JI
LTAR BSTAN PA'I PHYIR, MI MTHUN MI SHES RIGS SEL BA'I, ,THOG MAR
BRJOD PA'I SGRA GANG ZHIG, ,BSDUS DANG BYED LDAN DUS LA NI,
,BSTAN BYA YONGS

SU STON PA'I PHYIR, ,DE DAG NYID MTHUN SGRA BRJOD PA, ,BRJOD BYA
RJOD BYED DAG TU 'DOD, ,MTSON PAR BYED DANG MTSON BYA LA, ,'BREL
DANG DGOS PA SHES PAR BYA, ,ZHES SMOS TE, THOG MAR BRJOD PA'I
SGRA RIGS MI MTHUN PA SEL BAR BYED PA SKYES BU ZHES BYA BA LTA
BU'AM, RIGS MI

SHES PA SEL BAR BYED PA CHOS RNAMS ZHES BYA BA GANG ZHIG GO,
,GANG ZHIG NI DON TZAM STE, SBYOR BA DANG PO DANG 'BREL TO,
,BSDUS PA'I DUS DANG BYED PA'I TSIG DANG LDAN PA'I DUS NI SBYOR
BA GNYIS PA STE KHYAD PAR GYI TSIG GO, ,BYA BA YONGS SU STON PA
NI SBYOR BA GSUM PA'O, ,MTHUN PA'I SGRA

NI SBYOR BA BZHI PA STE, DE LA SBYOR BA GSUM NI BSTAN PAR BYA BA
YIN PAS SGRA'I BRJOD BYA'O, ,DE DANG MTHUN PA'I SGRA NI STON PAR
BYED PA YIN PAS SGRA'I RJOD BYED DO, ,RJOD BYED NI DON GO BA DANG
'BREL PAS 'BREL PA'O, ,SGRA THAMS CAD LA 'DI RNAMS TSANG BA'I
PHYIR, RIGS SEL BA DANG

@237A *, ,DUS SEL DANG, ,CHED DANG MING DU GDAGS DANG BZHI, ,MI
LDAN SGRA NI YOD MA YIN, ,ZHES GSUNGS PA YIN NO, ,DE LA LUNG DU
MI STON PA'I PHYOGS KYI SGRA'I SBYOR BA BSTAN PA'I PHYIR, 'DZAM
BU'I 'BRAS BU SMIN PA NI, ,DRI MA MED PA'I CHU LA LHUNG, ,NYA YIS
BZA'

BA'I CHED DU NI, ,'GU LU 'GU LU ZHES SU SMRA, ,ZHES SMOS TE, TSIG
'DI BZHI SBYOR BA BZHI DANG RIM PA BZHIN SBYAR BAR BYA'O, ,SBYOR
BA JI LTA BA BZHIN DU DGOS 'BREL YANG DE BZHIN NO, ,'DI LTAR
'BRAS BU DE'I 'DUG GNAS NI CHU'O, ,'BYUNG KHUNGS NI 'DZAM BU'I
SHING NGO, ,BYED PA

NI NYA'O, ,LAS NI RANG NYID DO, ,DE'I TSE NA 'GU LU ZHES BYA BA'I
SGRA GRAG PA NI MTHUN PA'I SGRA STE, 'GU LU ZHES BYA BA'I SGRA
BSHAD NA DON 'DI RNAMS DANG MTHUN PAR SNGON GYI SLOB DPON RNAMS
KYIS BSHAD DO, ,SKAD KYI KHAMS MI SHES PA RNAMS KYIS NI SBYOR BA
BZHI'I SPYI TZAM LA 'JUG PAR

NUS KYI THAMS CAD LA NI MA YIN TE, 'ON KYANG KHYAD PAR GYI SNGON
DU 'GRO BA CAN YIN PAS SHES PAR BYA BA NYID DO, ,DE BZHIN DU ME
SGRA DANG CHU SGRA DANG BYOL SONG GI NGAG GI SGRA LA SOGS PA STE
LUNG DU MI STON PA'I PHYOGS THAMS CAD LA SBYAR BAR BYA'O, ,DE
LTAR LUNG DU MI STON PA CUNG ZAD TZAM SBYAR NAS

LUNG DU STON PA'I PHYOGS LA SBYAR BAR GSUNGS PA, TSOGS PAS BSKYED
PA'I CHOS RNAMS NI, ,BYAS PAS 'JIG PA'I DUS DAG LA, ,GANG ZHIG DE
SHES 'DOD PA'I PHYIR, ,MI RTAG CES NI BRJOD PA YIN, ,ZHES SMOS
TE, 'DI YANG SBYOR BA DANG DGOS 'BREL NI SNGA MA BZHIN DU'O,
,'DUG

GNAS NI RNAM PAR RTOG PA'O, ,'BYUNG KHUNGS NI BYAS PA'O, ,BYED PA
NI RKYEN NO, ,LAS NI RANG NYID DO, ,CHED NI DE SHES PA'O, ,DE'I
TSE NA MI RTAG GO ZHES BYA BA'I MTHUN PA'I SGRA GRAG GO ZHES SHES
PAR BYA'O, ,DE NI 'DI LTAR 'GYUR TE, RNAM PAR RTOG PA LA RTOG PA
YOD KYI MI RTOG PA LA

MED PA DANG, BYAS NA MI RTAG GI MA BYAS NA RTAG PA DANG, 'PHANGS
PA'I RKYEN DANG 'PHRAL GYI RKYEN GYIS 'JIG GI GZHAN DU MA YIN PA
MTHONG NAS SDUG BSNGAL BA DANG BDAG MED PA LA SOGS PA STE LUNG DU
STON PA'I PHYOGS THAMS CAD LA SBYAR BAR BYA STE, DPER NA GZHON NU
GCIG SHES NA GZHON

@237B NU THAMS CAD KYI RIGS DANG, RGAN PO'I RIGS KYANG SHES PAR
NUS PA LTA BU'O, ,DE LTAR BSDUS TE BSTAN NAS, DE NYID RGYAS PAR
BSTAN PAR BYA STE, DA LA DANG PO RIGS MTHUN PA SEL BA BSTAN PA'I
PHYIR, RIGS SEL JI LTAR YIN ZHE NA, 'KHOR DANG MYA NGAN 'DAS PA
'AM, ,LUNG

DU MI STON DNGOS GANG ZHIG ,BSTAN PAS DON GZHAN GCOD PA'O, ,ZHES
GSUNGS TE, DNGOS PO GANG YANG RUNG STE DANG POR DON TZAM SMOS PA
RNAMS KHYAD PAR MI 'DOR LA, RIGS MI MTHUN PA NI SEL LO, ,'DI LTAR
SKYES BU ZHES SMOS NA LHAS BYIN DANG SRED MED DANG DBANG PHYUG LA
SOGS PA

NI MI 'DOR LA, BUD MED DANG RTA DANG GLANG PO LA SOGS TE SKYES BU
MA YIN PA'I RIGS NI SEL LO, ,THE TSOM SEL BA GSUNGS PA, SPYI LA
'JUG PA BSTAN PA NA, ,MI SHES PA NI SEL BAR BYED, ,CES SMOS TE,
RIGS SEL BA'I TSIG DANG SBYAR BAR BYA'O, ,DE NI 'DI LTA STE, CHOS
RNAMS

ZHES SMOS NA KHA CIG NI GZHI'I CHOS, KHA CIG NI LAM GYI CHOS, KHA
CIG NI 'BRAS BU'I CHOS, KHA CIG NI DON DAM PA'I CHOS, KHA CIG NI
BSHAD PA'I CHOS TE, CHOS MA YIN PA MED KYANG SKYE BO KHA CIG NI
KUN DU GTI MUG STE MA SHES, KHA CIG NI MA YIN PAR 'DOR, KHA CIG
NI THE

TSOM CAN TE, DE DAG SEL BA NI RIGS SEL BA'O, ,RIGS BSAL BA DE NI
DE'I SPYI'I MTSAN NYID DE, DE'I PHYIR, RIGS KYI 'DOM PA BSAL BYAS
NAS, ,SPYI YI MTSAN NYID BRJOD PAR BYA, ,ZHES SMOS TE, 'DOM PA MA
BSAL BAR SPYI'I MTSAN NYID 'DRI BA NI SLAR DRI BAR BYA BA YIN

LA, STON PA NI DOR BAR BYA BA NYID YIN PAS SO, ,RIGS KYI 'DOM PA
SEL BA ZHES BYA BA SBYOR BA DANG PO RDZOGS SO,, ,,DE LTAR RIGS
KYI 'DOM PA BSAL NAS DUS KYI 'DOM PA MA BSAL NA KHYAD PAR MI SHES
PA'I PHYIR, DUS KYI 'DOM PA SEL BA NI, ,RANG GI MTSAN

NYID STON PA YIN, ,ZHES GSUNGS PA YIN NO, ,DA NI DUS SEL BA GNYIS
GSUNGS PA DE RGYAS PAR BSTAN PA'I PHYIR, DANG PO BSDUS PA'I DUS
KYI NGES TSIG ,GNYIS DANG RNAMS GRANGS SOGS RNAMS KYI, ,GANG DU
BYED TSIG MI GNAS PA, ,DE NI MDO RU BSDUS PA STE, ,ZHES GSUNGS

@238A *, ,TE; MDO TZAM GYI TSIG DANG BYE BRAG RNAM PAR 'BYED PA'I
TSIG GI BAR NA BYED PA'I TSIG MI GNAS NA BSDUS PA ZHES BYA BA'I
MING DU 'GYUR RO, ,DE YANG DUS YOD PA DANG GANG GANG BA YIN PA
BSTAN PA'I PHYIR, MDOR BSDUS DE YANG BCU BZHIR 'DOD, ,TSIG GNYIS
DANG

NI RNAM GRANGS DANG, ,TSIG DON GZHAN DANG BYED TSIG DRUG ,KHYAD
PAR DANG NI 'BRU MANG PO, ,BYE BRAG GZHI BSDU GCIG TU BSDU, ,ZLAS
DBYE BA GNYIS DE'I SKYES BU, ,ZAD PAR MI 'GYUR LAS 'DZIN YIN,
,ZHES SMOS TE, DE LA MING GNYIS KYIS BYED PA GCIG SDUD PA STE, DE

YANG MYA NGAN LAS 'DAS PA'I RNAM PAR THAR PA NI RNAM THAR ZHES PA
LTA BU'O, ,MANG PO'I BAR GYI BYED PA PHYIS PA NI RNAM GRANGS KYIS
MDOR BSDUS PA STE, DE YANG DRANG SRONG MNYAN PA DANG YOD PAS DANG
PO BZUNG BA'I YUL NI MNYAN YOD CES PA LTA BU'O, ,TSIG GANG RANG
GI DON MI STON PAR DON 'PHO BA NA

TSIG DON GZHAN GYIS MDOR BSDUS PA STE, DE YANG NOR LHA'I BU LA
'KHOR LO YOD PAS 'KHOR LO CAN ZHES 'BOD PA LTA BU'O, ,LAS DANG,
BYED PA DANG, SBYIN PA DANG, BSLANG BA DANG, SGRUB PA DANG, GZHI
RNAMS NI BYED PA'I TSIG DRUG STE, DE DAG BSDUS PA NI BYED TSIG
DRUG GI

MDOR BSDUS PA STE, DE YANG CHOS LA SPYOD PA NI CHOS SPYOD CES BYA
BA NAS, CHOS LA BRTEN PA NI CHOS BRTEN ZHES BYA BA'I BAR LTA BUR
RIG PAR BYA'O, ,NGO BO NYID KYI TSIG DANG KHYAD PAR GYI TSIG GI
BAR NA GNAS GZHAN SPONG BA'I TSIG PHYI NAS MU GSUM DANG GNYIS
GCOD BAR BYED PA NI KHYAD PAR

GYIS MDOR BSDUS PA STE, SANGS RGYAS BCOM LDAN 'DAS DANG, LHA
DBANG PHYUG DANG, 'BYUNG BA SA KHA DOG DKAR ZHES PA LTA BU STE,
JI LTAR GCOD PA'I RIM PA BZHIN NO, ,'DI DAG NI MDOR BSDUS BA LNGA
ZHES SLOB DPON KHA CIG 'CHAD DO, ,SPYIR NI MDOR BSDUS PA 'DI DAG
KYANG

DON GYI DBANG RE RES BKOD KYI THAMS CAD KYI THAMS CAD DU THA DAD
PA NI MA YIN TE, 'BRU MANG PO PA DANG, TSIG DON GZHAN LTA BU
DANG, DE'I SKYES BU DANG, BYED PA DRUG LTA BU NI PHYOGS GCIG MI
'DRA BA'I DBANG YIN NO, ,BYE BRAG DANG KHYAD PAR NI SGRA MI 'DRA
BA'I DBANG YIN NO, ,RJES SU

@238B ZLOS PA'I ZLAS DBYE BA LTA BU NI DON MI 'DRA BA'I DBANG YIN
NO, ,GZHI MTHUN PA DANG DE'I SKYES BU LTA BU NI THAMS CAD MI 'DRA
BA'I DBANG YIN NO, ,DE YANG GANG LA 'BRU MANG PO YOD PA DE NI
'BRU MANG PO BA STE, 'DI LTAR BA KHRA MO CAN ZHES BYA BA LA SOGS
PA LTA BU'O, ,GANG LA RANG GI BYE BRAG

BSDUS PA DE NI BYE BRAG BSDUS PA STE, DE YANG AUTPAL SNGON PO LTA
BU'O, ,GANG DUS SAM DNGOS PO GZHAN SDUD PA DE NI GZHI BSDU BA
STE, DE YANG LHA LA SOGS PA RNAMS ZHES PA LTA BU'O, ,GANG TSOGS
PA GTZO BOR SGRUB CING GZHI MTHUN PAR SDUD PA NI GZHI GCIG TU
BSDU PA STE, DE

YANG 'DI NI AA RU RA SMIN PA DAG CES PA LTA BU'O, ,GANG GCIG
BSTAN NA GCIG SHES PA DE NI ZLAS DBYE BA STE, DE YANG MTHUN PA
SHES PA DANG MI MTHUN PA SHES PA GNYIS TE, 'DI LTAR LAM 'KHYOG PA
NGAL BA'I RGYUR BSTAN NA LAM MI BDE BA 'ANG NGAL BA'I RGYUR SHES
PA DANG, LAM DRANG BA

BDE BA SEMS PA'I RGYUR YANG SHES PA LTA BU'O, ,BA NI RTOGS PA'I
PHYIR THAMS CAD DU YANG GNYIS PAR 'GYUR BA YIN MOD KYI, 'DIR NI
RNAM GRANGS DANG BSDUS PA'I GNYIS DANG LDAN PA'I TSIG DE NI BA
GNYIS PA ZHES BYA'O, ,DE'I SKYES BU NI TVA TA HVOm TOO MA PU RU
shE NA TAD PU RU shA STE DNGOS PO

GZHAN DANG GZHAN DU SBYAR BA DE'I SKYES BU'O, ,GANG MTHA' MI 'JED
PA'I TSIG NI ZAD PAR MI 'GYUR BA'O, ,GANG GZHI GCIG GIS GZHI NYID
DANG BYED PA GZHAN GYIS LAS SU GYUR PA YANG SGRUB PA DE NI LAS
'DZIN PA YIN NO, ,DE RNAMS NI DUS GNYIS BKOD PA LAS BSDUS PA'I
DUS YIN NO, ,DA NI BYED

PA'I TSIG DANG LDAN PA'I DUS BSHAD PA'I PHYIR, BYED PA'I DUS NI
DE NYID LA, ,THE TSOM GCOD BYED 'DUS BYAS YIN, ,ZHES SMOS TE,
BSDUS PA DE DAG NYID LEGS PAR SBYAR BA'I PHYIR 'DUS BYAS YIN NO,
,DE YANG GANG YIN PA BSTAN PA'I PHYIR, DE YANG LAS DANG BYED PA
DANG, ,CHED DANG 'BYUNG KHUNGS

'BREL BA DANG, ,GZHI DANG ZHES BYA BA LA SOGS PA SMOS TE, DE YANG
LAS ZHES BYA BA NI GANG DAG TSOGS PA 'DUS PA'I DUS NA GANG GIS
MNGON PAR 'DU BYED PA DANG, GANG LA MNGON PAR 'DU BYA BA'I GZHI
DANG, GANG ZHIG MNGON PAR 'DU BYA BA RNAMS NI LAS YIN TE, GANG
G-YO BA'AM, RTZOL

@239A *, ,BA'AM, SNGA MA'I GNAS LAS GYUR PAR BYAS PA'I PHYIR DE
YANG MTSAN NYID DANG RNAM PAR GZHAG PA'I TSE NA NI BYED PA LA YOD
PA'I G-YO BA'AM RTZOL BA LAS SU GZUNG NGO, ,BYED PA DANG RNAM PAR
GZHAG PA'I TSE NA NI BYA BA'I GZHI LA YOD PA'I SNGA MA'I GNAS LAS
GYUR PA LAS SU GZUNG NGO, ,BYA

BA DANG RNAM PAR GZHAG PA'I TSE NA NI BYA BA'I GZHI DANG BYA BA
NYID GNYIS KA BYA BAR GZUNG STE, LAS NI BYED PA LA YOD PA'I G-YO
RTZAL DU GZUNG NGO, ,'DIR NI RNAM PAR DBYE BA STON PA'I DON YIN
PAS BYED PA DANG RNAM PAR GZHAG PA'I LAS NYID GZUNG BAR BYA'O,
,DE YANG 'BRAS BU'AM, DON DANG DGOS

CHED LTA BU DANG, GNAS SAM LDAN PAR BYED PA DANG PHRAD PA RNAMS
NI BZHI PA'AM, BDUN PA'I DON YIN PAS DE NI 'DIR 'GOG GO, ,SPYI'I
DBYE BA NI BYED PA'I DON GYIS SHES PAR BYA'O, ,BYED PA NI BYED PA
PO DANG BCAS PA STE, DE YANG RAB TU SKYED PAR BYED PA DANG, RNAM
PAR 'JOG PAR BYED PA

DANG, SHES BYA SHES PAR BYED PA RNAMS SO, ,DE DAG KYANG GCIG DANG
DU MA'I SGO NAS MU BZHI STE, DMIGS PA DANG DE MA THAG PA DANG
BDAG PO DU MAS BYA BA RNAMS SHES GCIG SKYED PA DANG, 'BYUNG BA
BZHI DANG DUS KYI KHAMS LTA BU DU MAS BYA BA 'BRAS BU GCIG SKYED
PA LTA BU NI DU MAS

GCIG LA BYED PA YIN NO, ,DMIGS PAS 'DRA BA SKYED PA DANG, DE MA
THAG PAS SHES PA'I RIGS SU SKYED PA DANG, BDAG POS YUL 'DZIN PA'I
NGO BOR SKYED PA LTA BU DANG, 'BYUNG BA DAG RTEN PA DANG, SDUD PA
DANG, SMIN PA DANG, MA RUL PA DANG, RIM GYIS

'PHEL BA DANG, CHA MNYAM PAR SKYED PA LTA BU NI DU MA DU MA LA
BYED PA LTA BU YIN NO, ,KUN GZHI LTA BU RNAM PAR SHES PA KUN
SKYED PA DANG, MA RIG PA LTA BU LAS DANG SDUG BSNGAL KUN SKYED PA
DANG, SA BON LTA BU GA LO MA LA SOGS PA SKYED PA LTA BU NI GCIG
DU MA LA BYED PA LTA BU'O,

MA RIG PAS 'DU BYED DANG, DE BZHIN DU RGA BA'I BAR LTA BU DANG,
SA BON GYIS MYU GU DANG, DE BZHIN DU 'BRAS BU'I BAR DU DANG, DE
DAG RE RE'I DBANG DU BRJOD PA THAMS CAD NI GCIG GCIG LA BYED
PA'O, ,RNAM PAR 'JOG BYED NI LHAS BYIN DANG LAG CHU'I TSOGS LTA
BU DU MAS SHING LTA BU BYA BA

@239B GCIG LA BYED PA DANG, LHAS BYIN GYIS BSKUL BA'I BYA BA BYED
PA DANG, LAG CHAS GCOD PA DANG 'DREG PA'I BYA BA BYED PA LTA BU
DU MAS DU MA LA BYED PA DANG, STA RE GCIG GIS BYA BA RTZI SHING
LTA BU DU MA LA BYED PA DANG, STA RE LTA BU GCIG BYA BA GCIG LA
GCOD PA LTA BU, GCIG GCIG LA

BYED PA'O, ,SHES BYA SHES PAR BYED PA NI MTSAN RTAGS SAM, GTAN
TSIGS SAM, BRJOD PA DAG LAS DON SHES PAR BYED PA STE, DE YANG
SGRA DU MAS DON DU MA SHES PAR BYED PA DANG, SKAD KYI DBYINGS LTA
BU SGRA GCIG GIS DON DU MA SHES PAR BYED PA DANG, GTAN TSIGS RJOD
'JOG

LTA BU SGRA DU MAS DON GCIG SHES PAR BYED PA DANG, NGO BO NYID
STON PA LTA BU SGRA GCIG GIS DON GCIG STON PA LTA BU YIN TE, DE
BZHIN DU RTAGS KYIS SHES PA DAG LA YANG SBYAR RO, ,SBYIN PA NI
GANG GI CHED DANG DON DANG DGOS PA DANG 'BRAS BU LTA BU LA'AM,
GANG LA MCHOD SBYIN DANG PHYAG

'TSAL BA'I SA STE, 'DI LTAR LAS DANG BYED PA'I 'BRAS BU NI BYA BA
STE, BYA BA'I DON NI 'DIR YANG DAG PAR SBYIN PA'O, ,DE'I DBYE BA
NI LAS DANG BYED PAS SBYAR BAR BYA'O, ,'BYUNG KHUNGS SAM RGYU'I
DON NI GANG LA GANG YOD PA LAS DE DE LAS BRAL BA DANG SKYES PA
DANG DGAR ZHING KHYAD PAR DU

BYAS NA DON DER 'GYUR TE, BDUN PA'I DON LA RAG LAS PAS DE'I DON
LA SHES PAR BYA'O, ,DRUG PA NI BDAG PO'I TSIG GIS LHAG MA'I TSIG
STON PAR BYED PAS SGRA DANG THE TSOM GYI 'DOM PA SEL BAR BYED DE,
MU BZHI PA RNAMS NI GSUM SEL TO, ,GSUM PA RNAMS NI GNYIS SEL TO,,

GNYIS PA RNAMS NI GCIG SEL TO, ,DE'I PHYIR 'DI NI NGES PAR 'DZIN
PA YIN NO, ,BDAG PO GANG GI DON DU BSTAN ZHES 'DRI BA'I TSE NI
LHAG MA GANG GI BAR BSTAN PA'I DBANG DU BYAS ZHES BYA BAR 'GYUR
RO, ,LHAG MA GANG GI YIN ZHES 'DRI BA'I TSE NA NI BDAG GI YIN
ZHES BYA BAR 'GYUR TE, LAS NAS

BRTEN GNAS KYI BAR DU KUN LA DRUG PA'I SGRAS 'DOM PA SEL BAR BYED
DO, ,BRGYUD PA'I DUS SU SNGA MA 'OG 'DRIL TE SEL TO, ,BRTEN GNAS
BZHI NI BZHI STE, NGO BO NYID BRTEN PA'I GNAS BZHI DANG, LAS
BRTEN PA'I GNAS BZHI DANG, MTHU LA BRTEN PA'I GNAS BZHI DANG,
LDAN PA

@240A *, ,BRTEN PA'I GNAS GZHI DANG BZHI'O, ,NGO BO NYID BRTEN
PA'I GNAS GZHI LA BZHI STE, THAMS CAD LA THAMS CAD KYIS KHYAB
PA'I TIL 'BRU LA TIL MAR GYIS KHYAB PA LTA BU KHYAB MTSUNGS PA
DANG, PHYOGS KYIS PHYOGS LA KHYAB PA MED DANG DU BA LTA BU KHYAB
MI MTSUNGS PA DANG,

PHYOGS KYIS THAMS CAD LA KHYAB BA SHING GIS TZAN DAN GYIS SHING
LA KHYAB PA LTA BU KHYAB BYED RGYA CHE BA DANG THAMS CAD KYIS
PHYOGS LA KHYAB PA NAM MKHA' LA 'OD KYIS KHYAB PA LTA BU KHYAB PA
RGYA CHE BA'O, ,LAS BRTEN PA'I GNAS GZHI LA YANG BZHI STE, YONGS
SU RDZOGS PAR 'GYUR BA'I LAS BRTEN

PA ME DANG CHU LA SREG PA DANG SPANGS PAR BYED CES PA LTA BU
DANG, YONGS SU NYAMS PAR 'GYUR BA'I LAS BRTEN PA ME DANG CHU DANG
DGRA LA SREG PA DANG SDUG BSNGAL BA DANG 'JIG PAR BYED CES PA LTA
BU DANG, GNYIS KAR 'GYUR BA'I LAS BRTEN PA GTAR SREG LA BRTEN PAS
SDUG BSNGAL GYIS PHAN

PAR 'GYUR BA LTA BU DANG, GNYIS KA MA YIN PA'I LAS BRTEN PA GANG
DU YANG MI 'GYUR BA STE RLUNG LAS LJON SHING RNAMS G-YO BA NAS
BYA RNAMS SKAD 'BYIN PAR BYED PA ZHES PA LTA BU'O, ,MTHU LA BRTEN
PA'I GNAS GZHI LA YANG BZHI STE, NGO BO THA DAD PA'I MTHU LA
BRTEN PA RGYAL PO LA BRTEN PA

RGYAL PO'I MI ZHES PA LTA BU DANG, DUS THA DAD PA'I MTHU LA BRTEN
BA SA BON LA BRTEN PA MYU GU ZHES PA LTA BU DANG, THA MI DAD PA'I
MTHU LA BRTEN PA DE BZHIN GSHEGS PA NI SO SO RANG RIG PA'I YE
SHES LA GNAS ZHES PA LTA BU DANG, GNYIS KA MA YIN PA'I MTHU LA
BRTEN PA KUN GZHI LA BAG

CHAGS GNAS ZHES PA LTA BU'O, ,LDAN PA BRTEN PA'I GNAS GZHI YANG
BZHI STE, MTHUN PA'I PHYOGS LDAN PA LHAS BYIN LA NOR ZAS DANG
DPUNG YOD CES PA LTA BU DANG, MI MTHUN PA'I PHYOGS LDAN PA LHAS
BYIN LA DGRA YOD CES PA LTA BU DANG, GNYIS KA MA LDAN PA LHAS
BYIN LA RTA NGAN PA YOD CES

BA LTA BU DANG, GNYIS KA MA YIN PA LDAN PA LHAS BYIN LA RDZAS
DGOS PA MED PA YOD DO ZHES PA LTA BU'O, ,DE DAG BOD PA DANG DON
TZAM BSDUS PA DANG BCAS PA NI GNAS BRGYAD DE, RJOD PAR BYED PA'I
BYED TSIG DAG KYANG DER 'DU STE, KHA CIG NI DON GYI NGO BOS SO,
,KHA CIG NI BRGYUD PAS SO, ,DON DE DAG

@240B KUN KYANG TSIG RNAM PAR SBYAR BA DANG, MJUG SDUD PA'I TSIG
DAG GIS SKABS KYI KHYAD PAR GSAL BAR BSTAN PAR BYA BA'I PHYIR
GZHAN YANG, ZLA BSDU LHAG MA BCAS PA DANG, ,DGAG SGRUB BRNAN DANG
BDAG PO DANG, ,ZHES BYA BA LA SOGS PA RGYA CHER SMOS SO, ,DE LA
ZLA BSDU ZHES BYA BA NI ZLA SDUD PA'I

TSIG STE, GANG ZHIG DAM BCAS PA'I DON SPYI DANG KHYAD PAR DAG GIS
BSTAN PAR BYA BA RDZOGS SO ZHES BYA BAS BSTAN DU RUNG BA DAG GO,
,TSIG LHAG MA CAN NI LHAG BCAS TE, LHAG MA NI DON GYIS KHA SKONG
BA'O, ,DE GANG LA YOD PA DE NI LHAG MA DANG BCAS PA STE, 'DI LTAR
DPER NA LHAS BYIN SHING

GCOD DE ZHES BYA BA GZHAN 'DREN PA LTA BU DAG GO, ,DGAG PA ZHES
BYA BA NI 'GOG PAR BYED PA STE, JI LTAR ZHE NA MED PA DANG, MA
YIN PAR RO, ,'DI'I KHYAD PAR CI ZHE NA, DGAG PAR BYA BAS BYE BRAG
TU 'GYUR GYI, 'GEGS PAR BYED PAS NI MA YIN TE, MI NUS PA'I PHYIR
RO, ,DGAG PAR

BYA BA NYID MED PA YANG GNYIS KA LA BRJOD DU RUNG STE, GZHI'I BYE
BRAG BSNAN PAR BYAS BA DNGOS PO MED PA ZHIG 'GEGS PAR BYED BAS
STON PA NI MED PAR DGAG PA ZHES BYA'O, ,DNGOS PO YOD PA ZHIG
'GEGS PAR BYED PA'I TSIG GIS STON NA NI MA YIN PAR DGAG PA ZHES
BYA'O, ,DE YANG MED PA RNAMS

BZHIR BSTAN PA DAG LAS GTAN MED PA DANG ZHIG NAS MED PA STON PA
NI MED PA'O, ,SNGA NA MED PA DANG GCIG LA GCIG MED PA DAG NI RANG
GI RANG GI RTEN MI 'DOR BSAM YIN PA YIN NO, ,MA YIN PA DE DAG
KYANG BYE BRAG GIS NA GNYEN PO DANG MI MTHUN PA DANG CHUNG BA
DANG, MI 'DRA BA DANG DMAN PA RNAMS SU 'GYUR TE, 'GEGS

PA'I TSIG GIS DE LTA BU DAG YIN PAR STON TO, ,DE'I PHYIR DGAG PA
DANG BCAS PAS BSTAN PAR BYA BAS BYE BRAG PHYE ZHES BYA BA'I THA
TSIG GO, ,CI'I PHYIR DGAG PA ZHES BYA ZHE NA, 'DI DAG DANG LDAN
PA GANG DAG LDOG PAR MI 'GYUR BA MED PA'I PHYIR RO, ,SGRUB PA
ZHES BYA BA NI SGRUB PAR BYED PA'O, ,DON

GANG ZHIG BSGRUB PAR BYA BA 'DI DAG YOD NA LDOG PAR MI 'GYUR RO,
,LDOG PA DANG MI LDOG PA'I BYE BRAG CI ZHE NA, GANG ZHIG YOD PA
YOD DO, ,MED PA MED DO, ,MED PA YANG YOD DO ZHES BRJOD NA MED
PA'I TSIG GIS RANG DANG GNYIS KA LDOG PAR BYED DO, ,YOD PA'I TSIG
GIS NI RANG DANG GZHAN GNYIS KA SGRUB

@241A *, ,PAR BYED DE, DE'I PHYIR DE DAG DGAG PA DANG SGRUB PAR
MING 'DOGS PAR BYED DO, ,BRNAN PA NI NGO BO NYID DANG RNAM GRANGS
SO, ,DE LA NGO BO NYID BRNAN PAS NI GZHAN GYIS GZHAN STON PA LA
SOGS PA SEL BAR BYED DO, ,RNAM GRANGS GZHAN BRNAN PAS NI DE LTA
BU DGE KYANG YIN

PA LA SOGS BAR 'GYUR RO, ,BRNAN PA'I SGRA DGAR BAR 'GYUR BA DAG
KYANG YOD DE, 'DI LTAR DE LA 'DI NI ZHES PA LTA BU'O, ,DE GANG
LAS SHE NA, KHA CIG NI DGOD PA LAS SO, ,KHA CIG NA ZLA LAS SO,
,BDAG PO LA SOGS PA NI BDAG PO STE, BDAG PO'I DON NI GANG LA DE
YOD PA'I

MING NI DER BRTAGS PA STE, 'BRU MANG PO PA DANG, BA GNYIS PA
DANG, DE LA PHAN PA'I RKYEN CAN LA SOGS BAR STON PA DAG LTA BU
DON 'PHO BA RNAMS SO, ,GZHAN YANG, RGYAN DANG KHA SKONG DUS LA
'JUG ,CES BYA BA LA TSIG GI RGYAN GYI GSUM STE, MTHUN PA DANG MI
MTHUN PA DANG KHA SKONG BA'O, ,DE LA MTHUN

PA'I RGYAN NI DON MTHUN PAR STON PA'O, ,MI MTHUN PA'I RGYAN NI MI
MTHUN YANG BSGRUB BYA GRUB PAR STON PA STE KHAS LEN PA'I RGOL BA
LA SOGS PA'O, ,KHA SKONG BA NI GNYIS TE, RTZA BA SKONG BA DANG
TSIG KHA SKONG BA'O, ,DE LA RTZA BA SKONG BA NI YI GE TSANG BAR
BYED PA RNAMS SO, ,TSIG KHA SKONG BA NI TSIG DANG TSIG

GI LHAG MA DAG GO, ,DUS LA 'JUG PA NI SGRA GANG GZHIG GIS 'DAS PA
DANG DA LTAR BYUNG BA DANG MA 'ONGS PA STON PAR NUS PA DAG GO,
,'BYED SDUD GZHAN GCOD GNYIS PA DANG, ZHES BYA BA LA, 'BYED PA
DANG SDUD PA LA SOGS PA STON PA STE, 'BYED CING SDUD PA DANG SDUD
CING 'BYED PA DAG GO, ,DE DAG NI

NGO BO THA DAD PA YANG SKABS KYI BYA BA SDUD PA DANG LDAN NO,
,'DI NI DAD DANG YANG GI SBYOR BA CAN TE, KHA CIG NA RGYU'I DON
DANG DUS KYI BYE BRAG DANG GZHI'I DON DANG SMRA BA 'DEBS PA DANG
RTZA BA BSKANG BA RNAMS SU YANG BYED DO, ,GANG 'DI YOD NA KHYAD
PAR THA MI DAD PA MED DO, ,SDUD PA DAG GIS NI BSHAD PAR BYAS

PA DANG 'GYUR BA DANG GZHAN DON YIN PA NI SKABS KYI MTHUS YIN GYI
SGRAS NI MA YIN NO, ,GZHAN GCOD PA ZHES BYA BA NI GZHAN 'GEGS PA
STE, 'DI NI DGAG PA DANG SGRUB PA DAG DANG PHYOGS RE RE MTHUN PA
YIN TE, 'DI NI GANG ZHIG GI RJES SU BRJOD NA DE'I MA RIGS SPYI
TZAM DU BSDUS PA'AM, RIGS GCIG

@241B PA'I KHYAD PAR DAG SNGA MA LAS GZHAN PA'I 'GEGS PAR BYED
DE, DE YANG KHYAD PAR GYI GZHI LA DE BRJOD DE, KHYAD PAR BRJOD NA
KHYAD PAR GYI GZHI'I RIGS SU BSDUS PA GZHAN LA KHYAD PAR DE MED
PAR STON TE, DE NI GZHAN MI LDAN PAR NGES BAR GZUNG BA ZHES BYA
BA'I GZHAN GCOD PA YIN

NO; ,GANG DAG GZHI DANG KHYAD PAR NGO BO GCIG TU MI 'DU BA DAG
KYANG YOD PA DANG LDAN PA'I SGO NAS GZHI DANG, KHYAD PAR DU ZHIG
LA LDAN PAR SGRUB PA STE, DE BRJOD NA NI 'BREL BA NGES PAR 'DZIN
CING MA 'BREL PA RNAM PAR GCOD PAR BYED DE, DE DAG NI DPER NA
SNGON PO KHO NA AUTPAL YOD

CES BRJOD NA KHYAD BAR GZHAN GCOD DO, ,SNGON PO AUTPAL KHO NA LA
YOD CES BRJOD NA GZHI GZHAN GCOD DO, ,SNGON PO AUTPAL YOD PA KHO
NA ZHES BRJOD NA SNGON PO AUTPAL LA YOD PA NGES PAR BSTAN PAS MED
PA DANG MA 'BREL PA GCOD DE, DE BZHIN DU THA DAD PA DAG LA YANG
BRJOD

DO; ,DA LA SNGA MA GNYIS LA NI SKABS KYIS MA NGES PAR 'GYUR BA
YANG YOD DO, ,MA 'BREL PA GCOD PA NI KHYAD PAR DANG GZHI NYID LA
'GAL BA MED NA BRNAN PA'I TSIG GIS MA NGES PAR STON PA'I NUS PA
MED DO, ,SPYIR BRNAN PA'I RIGS SU GTOGS PA RNAMS TSIG SNGA MA'I
KHYAD PAR

GCAD PA DANG, NGO BO GCOD PA DANG THA MI DAD PAR SBYOR BA DAG
SKABS KYI STOBS KYIS SHES PAR BYA'O, ,SGRA LAS NI NUS PA MED DO,
,GZHAN YANG BRNAN PA'I SGRA TSIG GI PHRAD DU MI SLU BA DAG LA
'JUG PA YANG YOD DO, ,SKABS KYI MTHUS YIN TE, BSTAN PAR BYA BA
GANG ZHIG KHO NA DANG NYID KYI

TSIG GIS BSTAN NA DON DE BDEN PAR SHES SO, ,DE NI TSIG GI PHRAD
DU 'GOG GO, ,GNYIS PA ZHES BYA BA NI TSIG ZUR GNYIS PA'O, ,DE NI
'DI LTAR BYED PA DANG LAS GNYIS KAR 'GYUR DU RUNG BLTA BU DANG,
YIN PA DANG YOD PA GNYIS KAR 'GYUR DU RUNG BA LTA BU STE, 'DI
LTAR GNYIS KHO NA NI MA

YIN TE GZHAN DANG GNYIS ZHES BYA'O, ,GCIG GI TSIG DANG GNYIS KYI
TSIG ,MANG PO'I TSIG DANG RTAGS CAN DANG, ,ZHES BYA BA LA, GCIG
TU STON PA'I TSIG NI GCIG GI TSIG STE, DE BZHIN DU GZHAN LA YANG
SBYAR RO, ,DE NI 'DI LTAR SHING, SHING DAG ,SHING RNAMS ZHES BYA

@242A *, ,BA STE GRANGS STON PA ZHES BYA BA'I TSIG GO, ,RTAGS CAN
NI RTAGS YOD PA'I TSIG STE, PHO DANG MO DANG MA NING GI RTAGS
GANG ZHIG DANG LDAN NA DON GANG RGYA CHE BA DANG, BYA BA BYED PA
DANG, SDUD PA LA SOGS PA PHYED PA DANG MI BYED BA DAG GI SGRA
MTSON PAR BYED PA

DAG GO, ,DE DAG DANG BCAS PA DANG 'DREN PA DANG SNANG BA DANG
LDAN PAS SO, ,MTHA' YI TSIG DANG DBUS KYI TSIG ,CES BYA BA NI
GANG ZHIG LA GANG ZHIG YOD NA MTHA' 'DREN PA DANG DBUS 'DREN NUS
PA'I THA TSIG NI MTHA' DANG DBUS KYI TSIG STE, 'DI LTAR GZUGS LA
SOGS PA ZHES BYA BA DANG, GZUGS

NAS RNAM PAR SHES PA ZHES PA LTA BU'O, ,NYE DANG RING LA SNYEG PA
DANG, MNGON DU BA DANG LKOG TU GYUR, RAB TU LKOG LA SNYEG PA
DANG, ZHES BYA BA NI SGRA GANG ZHIG DON GANG NYE BA DANG, MNGON
DU GYUR PA LA SNYEG PAR BYED PA DANG GANG ZHIG RING BA DANG, LKOG
DANG SHIN TU

LKOG TU GYUR PA LA SNYEG PAR BYED PA ZHES SBYAR BA'O, ,DE LA DON
NYE BA NI YUL THUG NYE BA STE, GANG ZHIG LA LTOS NAS 'DI THAG NYE
BA'O, ,YUL GANG SHES PA'I MGON SUM DU GYUR PA NI MNGON DU'O, ,DON
'DIR GYUR PA NI BSHAD PA 'AM, 'CHAD PA'AM GZHAN YANG RUNG STE
'DI'O ZHES

BYA BAR BRJOD DO, ,RING BA NI YUL THAG RING BA STE, GANG ZHIG LA
LTOS NAS DE THAG RING BA ZHES BRJOD PA'O, ,LKOG TU GYUR PA NI
MNGON DU BYAR MI NUS PA'O, ,RAB TU LKOG TU GYUR PA NI LO RGYUS MA
YIN PAS SHES PAR MI NUS PA STE, DE DAG LKOG TU GYUR PAS DE ZHES
BYA BA BRJOD DO, ,DE

YANG NGO BO NYID DU DUS DANG THA SNYAD KYI DBYE BAS 'DREN PA'I
'DRA BAR 'GYUR TE, NGO BO NYID STON BA'I TSE NA NI THAG RING BA
YUL GANG BDAG DANG MA 'BREL PA DANG, BDAG GANG ZHIG GIS BZHAG NA
DE DANG 'BREL PA GZHAN DANG, MI BRJOD PAR MI NUS PA DANG NGO BO
NYID BDEN PA DAG LA YANG

'JUG PAR BYED DE, 'DI LTAR 'BREL PA'AM MA 'BREL PA DAG 'BREL PA
NI SKYES BU GZHAN DANG SKYES BU GZHAN NO, ,DE'I SKYES BU BYA BAS
BRJOD PA LTA BU'O, ,MING BRJOD PAR MI NUS PA NI GSANG BAR 'OS PA
MI STON PAR 'DOMS PA NI DE MA STON CIG CES BRJOD PA LTA BU'O,
,NGO BO

@242B NYID BDEN PA LA 'JUG PA NI 'DI NYID BDEN PA YIN PA LA DE
KHO NA ZHES BYA BAS BRJOD PA STE, DE DAG NI TSIG GI PHRAD DU 'DOD
DO, ,DE LTAR NA DNGOS PO BDEN PA DANG GSANG BA DANG BDAG GI BA
DANG PHA ROL PO LA 'JUG PAR BYED PA NA DE ZHES BYA BA 'DI DAG DUS
GSUM CHAR MI SEL TO, ,

GAL TE BSTAN PAR BYA BA DUS NYID YIN TE, DUS CAN LA NI DA LTAR
SEL TO, ,DUS CAN YIN NA BDAG NYID SEL TE, DUS DANG DNGOS PO LA
'JUG PA'I STOBS KYIS PHYE BA NI TSIG GI PHRAD DU 'GOG PA'I PHYIR
DUS SEL BAR MI 'GYUR RO, ,'DIR NI GANG THA SNYAD KYI DBANG DU

BRJOD PA 'DAS PA DANG, RNAM GRANGS GZHAN LA BRJOD PA YANG RUNG
STE, GANG ZHIG GI SKABS SU BSTAN PAR BYA BA'I DON YOD PA DANG
TSIG LHAG MA DANG BCAS PAR 'GYUR PA GZUNG NGO, ,DE LA 'DAS PA NI
SNGAR BRJOD PA STE, DE YANG 'DAS MA THAG PA DANG, LAN GRANGS
GZHAN LA BRJOD

PA YANG RUNG STE, GANG ZHIG GI SKABS SU BSTAN PAR BYA BA'I DON
GANG ZHIG YIN PA NI DE ZHES BYA BAS STON PAR RIG PAR BYA'O, ,'DRI
DANG LAN GYI TSIG DANG NI, ,BDAG DANG GZHAN DANG SBYOR BA'I TSIG
,CES BYA BA LA, 'DRI BA'I TSIG NI GANG DANG, JI LTAR DANG, GANG
ZHE NA,

GANG GI PHYIR ZHE NA, GANG GI ZHES PA LA SOGS PA STE, DRI BAR
BYAS NAS GANG ZHIG GI TSIG RNAM PAR SBYAR ZHING MJUG SDUD PA'I
LAN DU 'GYUR RO, ,BDAG GI TSIG NI YIN BYED KYI MTHA' CAN DANG
BYED PA'I RKYEN LA SOGS PA DAG GI NGO BOR STON PAS BRJOD PA'O,
,GZHAN GYI

TSIG NI DON GZHAN DANG 'BRU MANG PO LA SOGS PA TSIG RANG GI DON
MI STON PAR RNAMS KYI BRJOD PA'O, ,SBYOR BA'I TSIG NI TSIG RNAM
PAR SBYAR BA THAMS CAD DE, 'DI LTAR MING GANG LA YIN PAS SBYAR BA
DANG, YOD PAS SBYAR BA DANG, DE LA PHAN PAS SBYAR BA DANG, BYED
PAS

SBYAR BA DANG, LAS KYIS SBYAR BA DANG, 'DRA BAS SBYAR BA DANG,
NGO BOS SBYAR BA DANG, DNGOS PO'I RKYEN YIS SBYAR BA LTA BUS MING
DE RNAM PAR SBYAR TE, DE LA JI LTAR ZHE NA, 'DI LTAR YIN PAS
SBYAR BA NI YIN PAR SBYAR BA STE, DE BZHIN DU GZHAN LA YANG BRJOD
PAR BYA'O, ,

@243A *, ,DE LA YIN PAR SBYAR BA NI DPER NA SKYES BU 'DI'I MING
LHAS BYIN ZHES BYA'O ZHES PA LTA BU'O, ,YOD PAR SBYAR BA NI DPER
NA SKYES BU 'DI LA BRTUL BA YOD PAS 'DI'I MING BRTUL BA ZHES
BYA'O ZHES PA LTA BU'O, ,DE LA PHAN PAR SBYAR BA NI DPER NA SKYES
BU 'DI DON

GRUB PA LA PHAN PA'I MTHU NYE BAR SGRUB PA YIN PAS 'DI'I MING DON
GRUB CES BYA'O ZHES PA LTA BU'O, ,BYED PAR SBYAR BA NI DPER NA
SKYES BU 'DI MI RNAMS DGA' BAR BYED BA YIN PAS 'DI'I MING DGA' BO
ZHES BYA'O, ,ZHES PA LTA BU'O, ,LAS SU SBYAR BA NI DPER NA SKYES
BU 'DI LA MI RNAMS KYIS NYE BAR BSNGAGS

PA YIN PAS 'DI'I MING NYE BAR BSNGAGS PA ZHES BYA'O ZHES PA LTA
BU'O, ,'DRA BAR SBYAR BA NI DPER NA SKYES BU 'DI LHA DANG 'DRA BA
YIN PAS 'DI'I MING LHA ZHES BYA'O ZHES PA LTA BU'O, ,NGO BOR
SBYAR BA NI SKYES BU 'DI SKYES BU YIN PAS 'DI'I MING SKYES BU
ZHES PA LTA BU'O, ,DNGOS PO'I RKYEN DU

SBYAR BA NI SKYES BU'I DNGOS PO 'DI SKYES BU NYID YIN PAS 'DI'I
MING SKYES BU NYID DO, ,DE LTAR TSIG RNAM PAR SBYAR BA DE RNAMS
KYI NANG DU NI SNGAR BSTAN PA KUN KYANG 'DU BAS MING GANG YANG DE
DAG TU RNAM PAR SBYAR ZHING GANG ZHIG TU MJUG BSDU BAR BYA'O, ,DE
RNAMS KYANG KHA CIG NI DE DAG TU STON

PA'I RKYEN GYI YI GE DANG LDAN NO, ,KHA CIG NI SKABS KYI STOBS
KYIS SO, ,DE LTAR NA SUM CU RTZA LNGA STE, RGYAS PA DANG BSDUS PA
DAG NI MA NGES PA DANG, GANG YANG SGRA DAG NI 'DI TZAM KHO NA
ZHES NGES PAR GZUNG BA NI MED DE, GZUNGS DANG SPOBS PA MI ZAD PA
DANG, SO SO'I SKYE BO'I

YUL MA YIN PA'I PHYIR RO, ,DE'I PHYIR 'DIR BSTAN PA SUM CU RTZA
LNGA'O ZHES SO, ,DE DAG NI BYED PA'I TSIG DANG LDAN PAS BYE BRAG
TU STON PAS DUS BYED PA DANG LDAN PA YIN NO, ,MDOR NA SKABS KYI
MTHU DANG LDAN PA DAG NI BSDUS NAS RTOGS PAR GYUR RO, ,BYED PA'I
TSIG DANG LDAN PA

DAG GIS NI MI LDAN PA DAG KYANG RTOGS PAR 'GYUR RO, ,DUS KYIS
'DOM PA SEL BA DE DAG KYANG GZHAN GCOD PA'I TSIG DANG LDAN NA
KHYAD PAR GYI SGRAR 'GYUR TE, RANG DANG NYID LTA BU NI MTHUN PA'I
THUN MONG MI SRID PA'I PHYIR, DE DANG LDAN NA RANG 'BA' ZHIG GAM
KHYAD PAR DU

@243B 'GYUR RO, ,DE MI LDAN PA DAG NI THUN MONG DAG KYANG SRID
PA'I PHYIR KHYAD PAR NYID DU STON PA'I NUS PA MED DO, ,DUS KYI
'DOM PA SEL BA ZHES BYA BA SBYOR BA GNYIS PA RDZOGS SO,, ,,DA NI
BSAL BA DE DAG GI DGOS CHED BSTAN PA'I PHYIR, RIGS DANG

DUS BSAL BYAS NAS NI, ,BSTAN BYA GANG ZHIG STON PA DE, ,DE NI
CHED DU 'DOD PA YIN, ,ZHES SMOS TE, DE LA SGRA DE DAG RANG GI
TSIG GI DON JI LTA BU STON PA DAG GI GZHAN BSAL TE, DON DE DAG
NYID BSTAN PA NI CHED YIN TE, DE NI SGRA SBYAR BA'I DGOS PA YIN
NO, ,

DE'I DBYE BA NI DUS SEL BA'I SGRA YIN PAR SHES PAR BYA'O, ,CHED
DU BYA BA'I SBYOR BA'I SBYOR BA ZHES BYA BA GSUM PA RDZOGS SO,,
,,SBYOR BA BZHI PA BSTAN PA'I PHYIR, JI SNYED DON GYI SBYOR BA
NI, ,GANG LA 'JUG PA BSTAN PA NI, ,GANG GIS STON PA'I YI GE DE,
,DE NI

MING DU BTAGS PA YIN, ,ZHES GSUNGS TE, MING DU BTAGS PA NI SNGON
GYI SLOB DPON GYIS DE LTAR STON PA'I SBYOR BA DE'I MING NI DE
SKAD CES BYA'O, ,MING JI SNYED YIN PA NI SNGAR BSTAN PA'I MING
DAG YIN NO, ,MING DU BTAGS PA'I SBYOR BA ZHES BYA BA BZHI BA
RDZOGS SO,, ,,

GANG ZHIG RNAM SMIN RNAM BRAL RNAM PA'I SHES PAS MI REG CING,
,BRJOD MIN BRJOD DANG LDAN MIN BRJOD PAS REG MIN KYANG, BRDA RU
BTAGS PAS BRJOD PA GSAL TE DE NYIS RNAM PA BRJOD GYUR NAS, ,RNAM
PA'I SHES PAS RNAM BRAL KHONG DU CHUD LA PHAN PA'I 'DI GZIGS

TE; ,THUB DBANG SRAS DANG BCAS PAS SKYE BO MTHUN PAR BTAGS PA
BSTAN PAR MDZAD, ,GDAGS PAS BRGYUD PHYIR THA SNYAD GZUGS KYIS
BSTAN DE STON PA DAG, ,SKYE BO GRAGS SO SHIN TU 'KHRUL PAS KHRID
PA RNAMS, ,DON LA RNAM PAS 'DZIN CING RNAM PA BRJOD 'DZIN

PA; ,BRJOD PA MING DU BTAGS 'DZIN THA SNYAD DE LA GZUGS SU RTOG,
,THA SNYAD 'JUG PA TZAM YANG MED PA DAG, ,BYIS PA KU DANG THUN
MONG 'DI BYAS PAS, ,DE DAG SGRA DANG DON LA MKHAS GYUR TE, ,RNAM
BRAL BRJOD MED DON LA 'JUG GYUR CIG, ,SMRA BA THAMS

@244A *, ,CAD LA 'JUG PA ZHES BYA BA'I SGRA'I BSTAN BCOS KYI
'GREL PA SBYOR BA BZHI DANG LDAN PA SLOB DPON CHEN PO SU BH'A shA
K'I RTIS NGO BO GCIG TU BRJOD PA'I GZHUNG DU MDZAD PA RDZOGS SO,,