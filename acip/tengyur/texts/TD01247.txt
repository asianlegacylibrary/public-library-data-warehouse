@196A #, ,RGYA GAR SKAD DU, SA HA DZA SADYO GA BRiTTI
GARBHA PRA K'A SHE N'A MA, BOD SKAD DU, LHAN CIG SKYES PA'I

RNAL 'BYOR DAM PA'I 'GREL PA SNYING PO RAB TU GSAL BAR BYED PA
ZHES BYA BA, DPAL RDO RJE MKHA' 'GRO LA PHYAG 'TSAL LO, ,MCHOG GI
GNAS NI SPYOD YUL GANG 'GYUR BA, ,SNA TSOGS RNAM RTOG DRA BA'I MI
GTZANG KHENGS, ,DRI MED MTHA' YAS GO 'PHANG 'JIG RTEN THOB, ,RDO
RJE MGON

DE MI MNYAM MGO BOS 'DUD, ,KUN RDZOB DON DAM DBYE BAS RTOGS 'GYUR
BA, ,GNYIS TE GNYIS MED NGO BO MI BZAD PA, ,GANG LAS LHAN SKYES
NYAMS MYONG GO 'PHANG THOB, ,LHA MCHOG MCHOD SBYIN DE LA BDAG
PHYAG 'TSAL, ,DGYES PA'I RDO RJE'I RGYUD LAS BYUNG, ,DPAL LDAN
RIN

CHEN 'BYUNG GNAS MDZAD, ,BLO BZANG RNAM DPYAD RNAM DAG PA'I,
,LHAN SKYES RNAL 'BYOR DBYE BAR BYA, ,DE LA RE ZHIG SLOB DPON
GYIS DGYES RDOR RGYU MTHUN DANG BCAS DAM PA NI ZHES BYA BA LA
SOGS PA'I MTHUN PA'I PHYAG 'TSAL BA'I TSIGS SU BCAD PA'I SGO NAS
RAB TU BYED PA MA LUS

PA'I BRJOD PAR BYA BA BSTAN PA YIN TE MDOR BSDUS PA'I DON TO,
,DE'I RGYAS PAR BSHAD PA 'DI YIN TE, ,RNAL 'BYOR MA'I 'KHOR LO
DAM PA LA RAB TU BTUD DE ZHES BYA BA NI PHYAG 'TSAL NAS RDZOGS
PA'I RIM PA'I PHYOGS SU MNGON PAR RTOGS PA JI LTAR 'GYUR BA DE
LTAR BDAG

@196B GIS BSHAD PAR BYA'O ZHES TSIG GI 'BREL PA'O, ,SNGON DU NI
PHYIN CI MA LOG PAR RNAL 'BYOR MA'I 'KHOR LO DANG, DGYES PA RDO
RJE'I RANG BZHIN RAB TU BYED PA GANG GIS RTOGS PAR 'GYUR BA DE NI
MNGON PAR RTOGS PA'O, ,RDZOGS PA'I RIM PA NI RANG BZHIN GYIS GRUB
PA'I RIM PA'O, ,

RNAL 'BYOR MA'I 'KHOR LO DE JI LTA BU YIN ZHE NA, DGYES RDOR RGYU
MTHUN DANG BCAS ZHES PA NI RGYU MTHUN NI RGYU DANG 'DRA BA STE DE
DANG BCAS PA'O, ,DGYES RDOR NYID RGYU MTHUN TE, DE DANG BCAS PAR
SHES PAR BYA'O, ,DAM PA ZHES BYA BA NI CHOS KYI SKU'I LHAN CIG
SKYES PA'I RANG BZHIN NO, ,DE

GANG GI PHYIR 'DIR NI RGYAL MTSAN DANG MCHOG GI YAN LAG YANG DAG
PAR REG PAS BDE BA CHEN PO'I 'KHOR LO LA 'DZAG CING BYANG CHUB
SEMS KYI THIG LE'I DGA' BA LA SOGS PA'I RANG BZHIN NYID NYAMS SU
MYONG STE DPE'I LHAN CIG SKYES PA'I BDE BA NYAMS SU MYONG BA GANG
YIN PA DE NI

LONGS SPYOD RDZOGS PA'I SKU'I LHAN CIG SKYES PA STE DE NYID DGYES
RDOR ZHES BYA BAR BSHAD PA YIN NO, ,DE YANG DPE LAS BYUNG BA'I
NGO BO CHOS KYI SKU'I LHAN CIG SKYES PA'I RANG BZHIN GYI RNAL
'BYOR MA'I 'KHOR LO RNAM GRANGS CAN GYI RGYU MTHUN ZHES BSHAD PA
YIN NO, ,JI SKAD DU, DE DAG LAS

NI MKHA' DANG MTSUNGS, ,GANG DE SKYOB PA CHOS SKU YIN, ,GANG ZHIG
ZLA BA RDZOGS 'DRA BA, ,DE NI LONGS SPYOD RDZOGS SKU'O, ,ZHES BYA
BA DANG, DE NYID RNAL 'BYOR MA'I 'KHOR LO, ,GANG ZHIG YE SHES
GNYIS SU MED, ,CES BYA BA LA SOGS PA 'OG NAS GSUNGS PA'I PHYIR
RO, ,

DE LTAR NA RDO RJE NOR BU'I RTZE MOR SKAR MA'I BDAG POR PHYIN NI
LONGS SPYOD RDZOGS PA'I SKU'I LHAN CIG SKYES PA NYAMS SU MYONG
BA'O, ,GANG ZHIG RNAM PAR MI RTOG PA'I CHOS DBYINGS NYAMS SU
MYONG BA DE NI CHOS KYI SKU'I LHAN CIG SKYES PA'O, ,RI BONG GIS
MTSAN PA RDO RJE LAS

'BYUNG ZHING MTSO SKYES KYI NANG DU GNAS NA DE'I TSE SPRUL PA'I
SKU DANG SBYAR BAR BYA STE, SNGA MA'I SLOB DPON RNAMS KYI SKU
GSUM BSTAN PA'I GDAMS NGAG YIN NO, ,PHYAG 'TSAL BA'I TSIGS SU
BCAD PA 'DI LA YANG 'BREL BA LA SOGS PA RTOGS PAR BYA STE, RDZOGS
PA'I RIM PA'I MNGON

@197A *, ,PAR RTOGS PA NI BRJOD PA DANG RNAL 'BYOR MA'I 'KHOR LO
DANG DGYES PA'I RDO RJE DAG BRJOD PAR BYA'O, ,DE DAG LA SPYI'I
MTSAN NYID KYI SGO NAS THABS DANG THABS LAS BYUNG BA'I DNGOS PO'I
'BREL PA'O, ,KUN RDZOB DANG DON DAM PA'I RANG BZHIN GYIS LHAN CIG
SKYES

PA'I RNAM PA GNYIS NYAMS SU MYONG BA NI DGOS PA'O, ,BDAG NYID
KYIS LHAN CIG SKYES PA NYAMS SU MYONG NAS GZHAN RNAMS LA YANG DE
NYID RAB TU BSTAN PAS BYANG CHUB BSGRUB PA NI DGOS PA'I DGOS
PA'O, ,DA NI SLOB DPON GYIS BRTAG PA DANG PO'I LE'U BRGYAD PA LAS
GSUNGS PA'I

RDZOGS PA'I RIM PA BSHAD PAR BYA BA'I PHYIR, MKHA' DBYINGS BHA
GAR BSAMS NAS NI, ,DBUS SU BSGOM PAR BYA BA STE, ,'KHOR LO SNGON
'GRO CI RIGS PAR, ,LHA RNAMS JI LTAR BYUNG BA'O, ,ZHES BYA BA
GSUNGS TE, DE'I BSKYED PA'I RIM PA'I DON NI 'DI YIN TE, STONG PA
NYID

BSGOM PA'I PHYI NAS CHOS 'BYUNG GI PHYAG RGYA RNAM PAR BSGOMS LA,
DE'I STENG DU 'KHOR LO SNGON 'GRO CI RIGS PA, LHA RNAMS ZHES BYA
BA NI, ,'KHOR LO LA SOGS PA'I DKYIL 'KHOR BZHI YANG DAG PAR BSAMS
TE, DE'I 'OG TU RNAL 'BYOR PAS BYA BA'I TSOGS BYA BA YIN NO, ZHES

MDOR BSTAN PA'O, ,JI LTAR 'BYUNG BA'I SGRAS NI SGOM PA PO BSTAN
NO, ,DE CI'I PHYIR GANG DKYIL 'KHOR LA SOGS PA'I RIM PAS DE DANG
DE SGOM PA PO'I SEMS DANG GNYIS SU MED PA'I RNAM PA CAN NO, ,JI
SKAD DU, 'KHOR LO SA DANG SNGON 'GRO CHU, ,CI RIGS PA NI MI YIN
TE, LHA RNAMS KLU NI

CHEN PO STE, ,JI LTAR BYUNG BA BSGOM PA'O, ,ZHES BYA BA BDAG MED
PA'I LE'U BRGYAD PA LAS GSUNGS SO, ,'DIR YANG 'KHOR LO LA SOGS
PA'I SGRA RNAMS KYIS SA LA SOGS PA NI CHOS KYI BRDA 'AM RIG PA'I
SGO NAS MU TIG GI PHRENG BA LAS BSTAN PA STE, DE NYID LAS SHES
PAR BYA'O, ,

DE NI DRANG BA'I DON TO, ,DE'I DON NI 'DI YIN TE, BYA BA LA SOGS
PAS RGYAS PAR BSHAD PA'I SGO NAS NGES PA'I DON BSHAD PAR BYA BA'I
PHYIR, GNAS LA BYED PA ZHUGS NAS NI, ,ZHES BYA BA LA MTSO SKYES
LA RGYAL MTSAN 'JUG STE, SGRUB PA PO YIS BYA BA BYA, ,ZHES PA NI,
SGRUB PA'I DUS SU 'GRO BA

@197B DANG 'ONG BA LA SOGS PA'I BDE BAS BDE BAR GYUR PA'I BYA BA
DAG RNAL 'BYOR PAS BYA BA YIN NO, ,DE'I RJES LA SGRUB PA PO'I YAN
LAG NYAMS SU MYONG BA'I SKAD CIG MA LA 'BRAS BU RNAL 'BYOR MA'I
'KHOR LO ZHES PA NI DANG PO'I YAN LAG GSUM RGYU BA'I RANG BZHIN
DU NYAMS SU MYONG LA, BLA NA

MED PA DANG GNYIS SU MED PA'I BDE BA CHEN PO'I RANG BZHIN CHOS
KYI SKU'I LHAN CIG SKYES PA'I RNAM GRANGS CAN, RNAL 'BYOR MA'I
'KHOR LO ZHES BYA BA'I SGRAS BYED PAR BYA BA'I RNAM PAR MI RTOG
PA'I CHOS NYID KYI NGO BO 'BRAS BU YIN NO ZHES STON TO, ,DE'I
RGYU MTHUN HE TU KA'O, ,ZHES BYA BA LA

DPE LAS BYUNG BA'I RANG BZHIN GYI CHOS KYI SKU'I LHAN CIG SKYES
PA GANG YIN PA DE'I RGYU MTHUN NI RGYU DANG MTHUN PA'I 'BRAS BU
STE, DPE'I RANG BZHIN GYI LONGS SPYOD RDZOGS PA'I SKU'I LHAN CIG
SKYES PA'I MTSAN NYID HE RU KA NI, ,KUN RDZOB KYI BYANG CHUB SEMS
KYI NGO BO YIN NO ZHES PA'I THA TSIG GO,

CHOS KYI SKU LAS LONGS SPYOD RDZOGS PA DANG SPRUL PA'I SKU DAG
SNGON GYI SMON LAM GYI STOBS KYIS 'BYUNG NGO ZHES THEG PA CHEN BO
LA YANG BSTAN PA KHO NA YIN NO, ,GZHAN DU YANG SKYES BU GNAS PA
TZAM GYIS NI, ,YID BZHIN NOR BU 'DRA BA STE, ,RTZIG PA LA SOGS
BSTAN PA RNAMS, ,CI

'DOD PA YIS 'BYUNG BA YIN, ,ZHES BSTAN TO, ,DE BAS NA 'DIR YANG
DPE NI, LHAN CIG SKYES PA'I BDAG NYID KYIS LONGS SPYOD RDZOGS
PA'I SKU'I DPE LAS BYUNG BA'I PHYIR, CHOS KYI SKU'I RGYUD MTHUN
DU BSHAD PA YIN NO, ,'DIR YANG KHYAB PAR BYED

PA'I RANG BZHIN GYI CHOS KYI SKUS LONGS SPYOD RDZOGS PA'I SKU
KHYAB PA STE, CHOS KYI SKU'I RGYU MTHUN NYID DU BSHAD PA YIN NO,
,BSKYED PA'I PHYOGS SU ZHES BYA BA LA SOGS PAS DGA' BA LA SOGS
PA'I SKAD CIG MA'I MTSAN NYID DANG MI MTHUN PA'I LHAN CIG SKYES
PA'I RANG

BZHIN SO SOR STON PA YIN TE, 'DIR BSKYED PA'I PHYOGS NI DGA' BA
LA SOGS PA RNAMS 'BYUNG BA'I RANG BZHIN NYID DU 'DOD PA YIN TE,
ZLA BA DANG RDO RJE LA SOGS PA YONGS SU GYUR PA LAS 'BYUNG BA'I
LHA'I MTSAN NYID NI MA YIN NO, ,DE GANG GI PHYIR BDE BA CHEN PO'I
'KHOR LO

@198A *, ,LAS BYANG CHUB SEMS KYI ZLA BA 'DZAG NA 'DAB MA BCU
DRUG GI PADMA'I GNAS SU PHYIN PA'I TSE SKAD CIG MA DANG POR DGA'
BA 'CHAR BA YIN NO, ,DE'I RJES LA YAN LAG THAMS CAD KYI TSIGS
KHYAB PA'I TSE, SKAD CIG MA GNYIS PA MCHOG DGA' 'CHAR BA YIN NO,,

DE NAS RDO RJE RTZE MOR PHYIN PA'I TSE SKAD CIG MA GSUM PA LA
LHAN CIG SKYES PA'I DGA' BA 'CHAR BA YIN NO, ,DE'I 'OG TU MCHOG
TU YAN LAG LA SPRO BA'I TSE SKAD CIG MA BZHI PA LA DGA' BRAL
'CHAR BA YIN TE, DGA' BA RNAMS KYI BSKYED PA'I PHYOGS DE LTA BUR
SHES PAR BYA'O, ,DE NI

LHAN CIG SKYES PA'I DON DAM PA DANG KUN RDZOB KYI BDEN PA RNAM PA
GNYIS BSTAN PAR BYA BA'I PHYIR, DE NYID 'DIR NI RNAM PA GNYIS,
,'BRAS BU RNAM PA GNYIS SU 'DOD, ,GCIG NI NAM MKHA' DANG MTSUNGS
PA, ,GZHAN NI ZLA BA RDZOGS PA BZHIN, ,ZHES BYA BA GSUNGS TE,
DANG PO'I

TSIG RKANG GNYIS KYIS MDOR BSTAN PA DANG, DE NAS TSIG RKANG GNYIS
KYIS RGYAS PAR BSTAN PA'O, ,DE DAG LAS NI MKHA' DANG MTSUNGS,
,ZHES BYA BA LA SOGS PA'I TSIGS SU BCAD PAS SLAR YANG BSHAD PAR
BYA STE, 'DIR MKHA' DANG MTSUNGS PA NI GANG ZHIG GZUNG BA DANG,

'DZIN PA GNYIS DANG BRAL BA RDZAS MA YIN PA'I NGO BO BDE BA CHEN
PO RANG RIG PA'I CHOS NYID NYAMS SU MYONG BA'I MTSAN NYID GANG
YIN PA DE NI SKYOB PA RNAMS NI PHUNG PO LNGA'I RANG BZHIN DU BSDU
BA'I BCOM LDAN 'DAS SANGS RGYAS RNAMS KYI CHOS KYI SKU NI KHYAB
BYED KYI NGO BO SHIN TU RNAM PAR DAG PA'I

DE BZHIN NYID KYI BDAG NYID DPE LAS BYUNG BA'I LHAN CIG SKYES
PA'I BDE BA CHEN PO'I MTSAN NYID DU BSHAD PA YIN NO, ,GANG ZHIG
ZLA BA RDZOGS 'DRA BA, ,ZHES PA NI DPE'I NGO BO LHAN CIG SKYES
PA'I BDE BA RDZAS KYI MTSAN NYID GANG YIN PA DE NI LONGS SPYOD
RDZOGS PA'I SKU'O ZHES BYA BA

LA LONGS SPYOD RDZOGS PAS NI LONGS SPYOD RDZOGS PA STE, DPE'I BDE
BA'I RANG BZHIN SANGS RGYAS RNAMS KYI LONGS SPYOD RDZOGS PA'I SKU
YIN NO ZHES STON TO, ,DE NYID RNAL 'BYOR MA'I 'KHOR LO ZHES BYA
BA LA SOGS PAS 'DAS MA THAG TU BSHAD PA'I DON KHO NA RAB TU BSTAN
PA

@198B STE; GZHAN DU BSHAD PAR MI BYA'O, ,DA NI LHAN CIG SKYES
PA'I BSGOM PA'I YAN LAG BSHAD PAR BYA BA'I PHYIR, 'DIR MNGON PAR
RTOGS PA 'DI YIN TE ZHES BYA BA LA SOGS PA GSUNGS TE, DPA' BO
GCIG PU NI RNAM PAR RTOG PA THAMS CAD KYI DRA BA DANG BRAL BA
RNAL 'BYOR PA GANG

YIN PA DE LA 'DI SKAD CES BYA'O, ,BDAG NYID HE RU KAR MOS SHING
ZHES BYA BA NI BSKYED PA'I RIM PA BSGOM PA'I RNAL 'BYOR PAS RANG
GI BDAG NYID LHAG PAR MOS PA'I BDAG NYID KYI RNAL 'BYOR GYIS HE
RU KA'I RANG BZHIN DU YANG DAG PAR BSAMS LA, YID KYIS GANG YANG
RUNG BA BKUG STE,

ZHES BYA BA NI GANG ZHIG SNGAR RNAL 'BYOR PA DGA' BA LA ZHUGS
PA'I 'KHYUD PA LA SOGS PAS SEMS GZUNG ZHING SHIN TU DGA' BA LA
SOGS PA BSKYED PA'I RGYUR GYUR PA GANG YIN PA DE NYID YE SHES KYI
PHYAG RGYA'I NGO BO BDAG MED MA'I RANG BZHIN DU BSAMS TE, KAKKO
LA BO LA'I RIL PA'AM,

ZHES BYA BA NI YID KYIS SPRUL PA'I RIG MA GANG YIN PA DE'I KAKKO
LAR BO LA'I ROL PA BSGOM ZHING, DON DAM PA NI GNYIS SU MED PA'I
YE SHES MNGON PAR PHYOGS PAR BYA'O ZHES GONG MA DANG 'BREL LO,
,'DI TZAM GYIS NI YE SHES KYI PHYAG RGYA'I SBYOR BA BSTAN TO,
,YANG NA BO LA'I

BU GAR ZHES BYA BA LA SOGS PAS PHYAG RGYA CHEN PO'I MAN NGAG
BSHAD PAR BYA STE, RANG GI SNYING GA DANG LTE BA LAS 'BYUNG BA'I
THABS DANG SHES RAB KYI RNAM PAR ROL PA BSGOM PA ZHES BYA BA LA
LTE BA NI SPRUL PA'I 'KHOR LO'I LTE BA STE, DE LA GNAS PA'I SHES
RAB NI BCOM LDAN 'DAS

MA BDAG MED MA'I NGO BO DBYINGS KYI DANG PO'O, ,SNYING GA LA GNAS
PA'I THABS NI PADMA 'DAB MA BRGYAD PA'I LTE BA LA GNAS PA'I DPAL
HE RU KA'I RANG BZHIN SPRIN GYI SGRA'O, ,RANG GI LTE BA DANG,
SNYING GA LAS BABS PA DE DAG NANG GI SHES RAB DANG THABS YIN TE,
GSANG BA'I RDO RJE'I

BU GAR PHYIN PA DANG, DE DAG GI RNAM PAR ROL PA NI BDE BA CHEN PO
NYAMS SU MYONG BA'I RANG BZHIN GANG YIN PA DE NYID RNAL 'BYOR PAS
BSGOM ZHING, DON DAM PAR MNGON PAR PHYOGS PAR BYA BA NI DE DANG
RO GCIG PA NYID LA BRTEN PAR BYA'O ZHES STON TO, ,'DI TZAM GYIS
NI PHYAG RGYA CHEN

@199A *, ,PO'I SBYOR BA BSTAN TO, ,JI LTAR MNGON PAR PHYOGS PAR
BYAS PA ZHES BYA BA LA SOGS PA BLA NA MED PA DANG GNYIS SU MED
PA'I NGO BO BDE BA CHEN PO DE NYID SNANG BA MED CING GSAL BA TZAM
ZHES BYA BA NI GZUNG BA DANG 'DZIN PA LA SOGS PA'I RNAM PAR RTOG
PA'I RANG BZHIN GANG

LA MED PA DE NI SNANG BA MED PA'O, ,DE LTA BU YIN NA YANG GSAL BA
TZAM NI RANG RIG PA'I RANG BZHIN GYIS YE SHES KYI CHOS DANG MA
'DAS PA'O, ,MTHA' YAS PA ZHES BYA BA NI, THOG MA DANG THA MA MED
PA'I RANG BZHIN GYIS RTOGS PA'I CHOS KYI SKU'I NGO BO JI SRID NUS
PA DE SRID DU BLTA BAR

BYA BA NI 'DIR LTA BA NI RGYUN MI 'CHAD PAR DE'I RANG BZHIN YONGS
SU SHES PAR BYA'O, ,'DI TZAM GYIS NI RANG GI BDAG NYID LHAN CIG
SKYES PA'I BDE BA CHEN PO'I RANG BZHIN DU BLTAS LA, G-YO BA DANG
MI G-YO BA'I DNGOS PO THAMS CAD KYANG DE'I RANG BZHIN DU BLTA BAR
BYA'O ZHES BSTAN

TO; ,'DIR NI RIGS PA 'DI YIN TE, CHOS NYID NI KHYAB PAR BYED PA
STE, DE NYID CHOS KYI SKU RANG BZHIN GYIS 'OD GSAL BA BDE BA CHEN
PO'I RANG BZHIN NO, ,BDE BA CHEN PO DE NYID KYIS CHOS THAMS CAD
KHYAB PA STE, CHOS RNAMS DANG CHOS NYID LA DE'I BDAG NYID KYI
'BREL BA

YOD PAS RGYU BA DANG MI RGYU BA'I DNGOS PO THAMS CAD BDE BA CHEN
PO'I RANG BZHIN DU GRUB PA KHO NA YIN NO, ,JI SKAD DU CHOS LAS
CHOS NYID THA MI DAD PA YIN NO ZHES GSUNGS SO, ,'O NA GAL TE DE
LTAR YIN NA SGOM PA DON MED PA YIN NO ZHE NA, SMRAS PA BLO BUR
BA'I DRI MA RNAM PAR DAG PA'I

DBYE BA DE LA YOD PA MA YIN TE, SGOM PA DON MED PA MA YIN NO,
,'DI TZAM GYIS NI MNYAM PAR GZHAG PA'I RNAL 'BYOR BSTAN TO,
,LANGS NAS KYANG DNGOS PO THAMS CAD ZHES BYA BA LA SOGS PAS GNYIS
PA MNYAM PAR MA BZHAG PA'I RNAL 'BYOR GNYIS PA BSTAN TO, ,'DIR

YANG SNGAR BSHAD PA'I BRJOD PAR BYA BA KHO NA YIN TE BSHAD ZIN
TO, ,SROG CHAGS THAMS CAD BDAG LAS BYUNG, ,ZHES BYA BA LA SOGS
PA'I RGYUD LAS 'BYUNG BA'I TSIGS SU BCAD PA GNYIS 'DAS MA THAG TU
BSHAD PA'I DON DANG RJES SU MTHUN PA KHO NA YIN TE DE GZHAN DU
BSHAD PAR MI BYA'O, ,

@199B LDANG BA'I RNAL 'BYOR NI MNYAM PAR MA BZHAG PA'I RNAL 'BYOR
RO, ,YANG DANG YANG ZHES BYA BA'I SGRAS NI RNAL 'BYOR GNYIS PO LA
YANG RGYUN MA CHAD PA NYID BSTAN TO, ,CHU BO'I RGYUN NI RGYU BA
BZHIN, ,ZHES BYA BA LA SOGS PA'I TSIGS SU BCAD PAS DE KHO NA NYID
YIN TE GZHAN GYI RNAL 'BYOR

GSUM PA BSTAN TO, ,JI LTAR CHU BO'I RGYUN MA CHAD PAR CHU'I RGYUN
RNAMS RGYU BA DE BZHIN DU RGYU BA DANG, MAR ME'I SNANG BA'I RGYUN
RGYU BA DE BZHIN DU DE KHO NA NYID KYI RNAL 'BYOR GYIS GNAS PAR
BYA BA NI RNAL 'BYOR GNYIS KHYAB PAR BYED PA'O, ,RANG BZHIN GYI
DE KHO NA NYID KYI RNAL 'BYOR GYI DUS

THAMS CAD DU RNAL 'BYOR PAS GNAS PAR BYA'O ZHES STON TO, ,DE GANG
GI PHYIR DE KHO NA NYID KYI RNAL 'BYOR MI SHES PAS MNYAM PAR
BZHAG PA'I RNAL 'BYOR NI MNYAM PAR MA BZHAG PA'I RNAL 'BYOR DANG
'DRA BAR 'GYUR TE, DE KHO NA NYID KYI RNAL 'BYOR SHES PA'I RNAL
'BYOR PA RNAMS SPYOD LAM

BZHI'I RANG BZHIN GYIS LUS NGAG YID GSUM GYI LAS GANG YANG RUNG
BA BYED NA DE DAG THAMS CAD DE RNAMS LA GNYIS SU MED PA'I YE SHES
KYI RANG BZHIN DU 'GYUR RO, ,RANG GIS RIG PA'I YE SHES 'DI, ,ZHES
BYA BA LA SOGS PA NYE BAR BSDU BA'I TSIGS SU BCAD PA STE GO
SLA'O, ,SA DANG

CHU DANG ME DANG NI, ,ZHES BYA BA LA SOGS PA TSIGS SU BCAD PA
GNYIS KYIS MTHONG BA'I CHOS LAS 'GYUR BA'I PHAN YON BSTAN TO, ,DA
NI RNAL 'BYOR LA 'DI'I GNAS SKABS KYI DBYE BA ZHES BYA BA LA SOGS
PAS 'DAS MA THAG TU BSHAD PA'I TING NGE 'DZIN GNAS SKABS KYI DBYE
BA RNAM PA

BZHI RU BSTAN PA YIN TE, 'DIR GAL TE LHAN CIG SKYES PA'I RNAL
'BYOR NGO BO GCIG YIN PA'I PHYIR DE LA GNAS SKABS KYI DBYE BA YOD
PA MA YIN TE, 'ON KYANG DE LA BRTEN PA'I RNAL 'BYOR PA LA RIM
GYIS DE DANG DE'I RNAM PAR SNANG BA'I PHYIR GNAS SKABS KYI DBYE
BA BSTAN TO, ,DE GANG

GI PHYIR RDZOGS PA'I RIM PA'I RNAL 'BYOR SLOB BZHIN PAS RO LHAN
CIG SKYES PA'I RO GCIG PA YIN NA YANG, DANG PO SPRIN LTA BU
MTHONG BA YIN NO, ,DE BZHIN DU GONG NAS GONG DU RIM PAR RTOGS PAR
BYA'O, ,NGO BO GCIG PA YIN NA YANG, ,SNA TSOGS PA'I SNANG BAS
'JIG RTEN LA SNANG BAR 'GYUR TE, DPER NA DRI MA

@200A *, ,DANG BCAS PA DANG, DRI MA MED PA'I MIG GI DBANG PO DANG
LDAN PA'I SKYES BU RNAMS KYIS ZLA BA'I DKYIL 'KHOR MI GSAL BA
DANG, GSAL BA LTA BU'I ZHES BYA BA LA SOGS PA'O, ,ZLA BA'I DKYIL
'KHOR LA NI GSAL BA DANG MI GSAL BA'I RANG BZHIN YOD PA MA YIN
TE,

SNANG BA 'BA' ZHIG PA'I NGO BO YIN PA'I PHYIR RO, ,DE BAS NA SLOB
BZHIN PA'I RNAL 'BYOR BA'I BYA BAS RNAL 'BYOR GYI GNAS SKABS KYI
DBYE BA BSTAN PA YIN NO, ,'DI NYID BSHAD PAR BYA BA'I PHYIR,
,DNGOS GRUB SNGON DU SPRIN LTA BU'I, ,ZHES BYA BA LA SOGS PA
GSUNGS TE, RE ZHIG DANG PO BLA MA MNYES PAR

BYAS PA'I SLOB MAS DKYIL 'KHOR LA ZHUGS PA SNGON DU 'GRO BA'I LAS
KYI PHYAG RGYA 'AM, DAM TSIG GI PHYAG RGYA'I SBYOR BAS CHO GA
BZHIN DU SHES RAB DANG YE SHES KYI DBANG THOB PAS MDOR BSTAN PA
DANG RGYAS PAR BSTAN PA'I BLA MAS SLOB MA LA GANG GI TSE LHAN CIG
SKYES PA NYE BAR MTSON PA

DE'I TSE DE LA DNGOS GRUB KYI SNGON GYI GNAS SKABS YIN NO, ,DE
GANG GI PHYIR DBANG BSKUR BA'I DUS SU SLOB MA DE'I, LHAN CIG
SKYES PA NYE BAR MTSON PA YIN TE, SNGON DU NI MA BYAS SO, ,GAL TE
SNGON DU BYAS NA SLAR YANG SGYUR MA LTA BU LA SOGS PA'I GNAS
SKABS LA RIM PA BZHIN DU

YE SHES KYI PHYAG RGYA DANG PHYAG RGYA CHEN PO DANG, LAS KYI
PHYAG RGYA DANG DAM TSIG GI PHYAG RGYA'I SGOM PA DON MED PAR
'GYUR BA'I PHYIR RO, ,GAL TE MTSON PAR MI 'GYUR NA DE'I SGOM PA
MI RIGS PA'I PHYIR RO, ,DE BAS NA SPRIN LTA BU NI GANG GI TSE LAS
KYI PHYAG RGYA DANG, DAM TSIG GI PHYAG

RGYA'I SBYOR BAS SLOB MA LA BLA MAS DBANG BSKUR BA DE'I TSE SHES
PAR BYA'O, ,SPRIN LTA BU LA DPE SNGON DU 'GRO BA'I GTAN TSIGS
BSHAD PAR BYA BA'I PHYIR, SPRIN SRAB PAS BKAB PA LA ZHES BYA BA
LA SOGS PA GSUNGS TE, JI LTAR SRAB PA'I SPRIN GYIS BKAB PA'I ZLA
BA RGYAS PA CUNG

ZAD MTHONG BAR 'GYUR BA STE, SHIN TU GSAL BAR MTHONG BA MA YIN
NA, DE BZHIN DU LHAN CIG SKYES PA YANG DNGOS GRUB KYI SNGON DU NI
SLOB BZHIN PA'I GNAS SKABS SU MI GSAL BAR SNANG BAR 'GYUR TE,
SPRIN LTA BU NYID DU BSTAN NO, ,'GRUB NA SGYU MA LTA BU YI, ,ZHES
BYA BA LA SNGAR NYE BAR

@200B MTSON PA'I LHAN CIG SKYES PA'I DGA' BA GANG YIN PA DE NYID
RGYUN MA CHAD PA DANG RTAG TU DAD PAS BSGOM ZHING MNGON DU GYUR
PA'I DNGOS GRUB GANG YIN PA DE LA 'BYUNG BA LTA BU NI JI LTAR NOR
BU DANG, SMAN DANG SNGAGS KYI MTHU LAS 'BYUNG BA'I SGYU MA SO SOR
SNANG BA MED NA YANG MTHONG BAR 'GYUR BA DE

BZHIN DU YID KYIS SPRUL PA'I RIG MA'I STOBS NI YE SHES KYI PHYAG
RGYA'I SBYOR BAS YE SHES GSAL BAR 'CHAR BAR 'GYUR TE, SGYU MA LTA
BU NYID SO SOR BSTAN TO, ,DE NAS RMI LAM DANG 'DRA BA STE ZHES
BYA BA LA SOGS PA LA JI LTAR KHA CIG GNYID LOG PAS MI RTOG PA
NYAMS SU MYONG

BA DE BZHIN DU NANG GI BDAG NYID KYI THABS DANG, SHES RAB RNAM
PAR ROL PA SGOM PAR BYED PA'I RNAL 'BYOR PAS PHYAG RGYA CHEN PO
BSGOMS NAS RNAL 'BYOR GYI GNYID LOG PAR CIG CAR DU LHAN CIG SKYES
PA NYAMS SU MYONG BA YIN PAS RMI LAM DANG 'DRA BA BSTAN TO, ,DE
NAS RMI LAM DANG

SAD PA LTA BU ZHES BYA BA LA SOGS PA LA PHYI ROL GYI RIG MA NI
LAS DANG DAM TSIG GI PHYAG RGYA MA GNYIS SO, ,PHYAG RGYA GNYIS
KYI SBYOR BA LAS BYUNG BA'I PHYIR SAD PA LTA BU YIN NO, ,RNAM PAR
MI RTOG PA'I CHOS NYID LA MNGON DU BYAS PAS RANG GI LUS DANG SHES
RAB MA'I LUS YOD NA YANG

MI DMIGS PA'I PHYIR RMI LAM LTA BU'O, ,G-YENG BA'I RGYU YOD NA
YANG ZHES BYA BA LA G-YENG BA'I RGYU NI PHYAG RGYA GNYIS KYI
MTSAN NYID DO, ,RMI LAM DANG SAD PA LTA BU'I TING NGE 'DZIN LA
GNAS PA'I RNAL 'BYOR PA LA G-YENG BA'I RGYU YOD NA YANG BRTAN PA
LA MNYAM PAR GZHAG PA'I

PHYIR SEMS 'ONG BAR MI 'GYUR TE, 'ON KYANG DE'I DAM TSIG NI PHYAG
RGYA'I SBYOR BA ZHES BYA BA YIN NO, ,SHIN TU MNYAM PAR GZHAG PA
NYID NI DE'I SDOM PA'O, ,DE LTAR DAM TSIG DANG SDOM PA'I SBYOR BA
YOD PAS THA MA THAMS CAD LAS MCHOG TU GYUR PA YIN NO, ,DGYES PA'I
RDO RJE

LAS KYANG, DANG PO SPRIN BZHIN SNANG BA STE, ,'GRUB NA SGYU MA
LTA BUR 'GYUR, ,CIG CAR DU NI RMI LAM 'DRA, ,RMI LAM SAD PA THA
MI DAD, ,THA MI DAD PA'I MTSAN NYID 'GRUB, ,PHYAG RGYA'I RNAL
'BYOR RAB TU 'GRUB, ,CES BYA BA LA SOGS PA GSUNGS SO, ,SHIN TU
ZAB PA'I DGYES PA'I

@201A *, ,RDO RJE LAS ZHES BYA BA LA SOGS PA LA 'DIS NI SLOB DPON
GYI RANG BZO YONGS SU SPANGS PAS BDAG GIS RAB TU BYED PA 'DI BYAS
PA YIN TE ZHES BYA BA DANG, BSOD NAMS YONGS SU BSNGO BA BSTAN PA
STE, DE YANG GO SLA'O, ,LHAN SKYES RNAL 'BYOR DAM PA LA, ,

'GREL PA BYAS NAS DGE BA GANG, ,BDAG GIS BSAGS PA DE YIS NI,
,'JIG RTEN LHAN SKYES RTZE GCIG GYUR, ,GANG ZHIG BRJOD BYA RJOD
BYED BLO YIS SPYOD YUL MIN, ,GTI MUG TSOGS KYI MTSAN MO SEL BYED
NYI MA GANG, ,RANG BDAG SNANG BAS PHYOGS KYI DBYE BA YONGS

BKANG BA, ,LHAN SKYES NAM MKHA' ZLA BA RDZOGS 'DRA DE LA 'DUD,
,MKHAS PA CHEN PO RIN CHEN 'BYUNG GNAS ZHI BA'I ZHAL SNGA NAS
MDZAD PA'I LHAN CIG SKYES PA'I 'GREL PA SNYING PO RAB TU GSAL BAR
BYED PA ZHES BYA BA, AO RGYAN GYI SLOB DPON CHEN PO BRAM ZE THA
GA NAS MDZAD PA

RDZOGS SO,, ,,PAntI TA MKHAS PA CHEN PO MANTA KA LA KU SHA'I ZHAL
SNGA NAS BSGYUR CING GTAN LA PHAB PA,, 