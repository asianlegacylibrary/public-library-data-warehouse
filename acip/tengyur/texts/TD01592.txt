@111B #, ,RGYA GAR SKAD
DU, BADZRA B'A R'A H'I S'A DHA NAm, BOD SKAD DU, RDO RJE PHAG
MO'I SGRUB PA'I

THABS, DPAL RDO RJE PHAG MO LA PHYAG 'TSAL LO, ,DANG PO RNAL
'BYOR PAS RANG GI SNYING GAR AA LAS ZLA BA'I DKYIL 'KHOR DE'I
STENG DU YI GE HR'I:DE'I 'OD KYIS LUS BDAG DANG GZHAN DANG ZHING
SBYANG BAR BYA'O, ,DE NAS 'OD ZER 'PHROS PAS RDO RJE PHAG MO
DANG, SANGS RGYAS DANG BYANG

CHUB SEMS DPA' RNAMS SPYAN DRANG BAR BYA'O, ,DE NAS PHYAG BYAS
TE, NANG GI MCHOD PA DANG, GSANG BA'I MCHOD PA DANG, PHYI'I MCHOD
PA'O, ,DE DAG GI SPYAN SNGAR SDIG PA BSHAGS PA DANG, RDZES SU YI
RANG BA DANG, GSOL BA GDAB PA DANG, DGE BA'I RTZA BA BSNGO BAR

BYA STE, DE NAS SKYABS SU 'GRO BA BYA'O, ,DE NAS BYAMS PA DANG,
SNYING RJE DANG, DGA' BA DANG, BTANG SNYOMS BSGOMS LA BYANG CHUB
TU SEMS BSKYED PAR BYA'O, ,DE NAS AOm SVA BH'A BA SHUDDHA: SARBA
DHARMM'A: SVA BH'A BA SHUDDHO&HAm, ZHES BRJOD LA, RANG GI LUS
DANG, ZLA BA DANG

YI GE DANG, THIG LE YANG MI SNANG BAR BYAS NAS STONG PA NYID DU
BSGOMS LA, AUOm [?] SH'U N+YA T'A DZNY'A NA BADZRA SVA BH'A BA A'ATMA
KO&HAm ZHES BYA BAS BRTAN PAR BYA'O, ,DE NAS PAm LAS PADMA 'DAB
MA BRGYAD PA, DE'I STENG DU AA LAS ZLA BA'I DKYIL 'KHOR, ,DE'I
STENG DU HR'I: DMAR PO LAS

RDO RJE RTZE LNGA PA DMAR PO DANG, LTE BA LA NYI MA LA GNAS PA'I
HR'I: DMAR PO, DE'I 'OD ZER GYIS 'GRO BA SBYANGS TE, SLAR 'DUS PA
DANG, DE DAG THAMS CAD YONGS SU GYUR PA LAS, RDO RJE PHAG MO ZHAL
GCIG PA SPYAN GSUM PA, SKU MDOG DMAR BA ZHAL MCHE BA GTZIGS PA

SKRA GROL BA, PHYAG GNYIS PA, GCER BU DUM BU'I SKE RAGS KYIS
BRGYAN PA, PHYAG G-YAS NA GDUG PA RNAMS LA SDIGS MDZUB MDZAD PA'I
RDO RJE BSNAMS PA, G-YON NA KHRAG GIS BKANG BA'I THOD PA DANG KHA
tV'Am GA BSNAMS PA BSKAL PA'I ME LTA BU'I GZI BRJID DANG LDAN BA,
BDE

@112A *, ,BA CHEN PO DANG THUGS RJE CHEN PO'I RANG BZHIN CAN NO,
,NYI MA LA GNAS PA'I HR'I: SA SNYING GA BYIN GYIS BRLAB PA'O,
,MGO BOR AOm DKAR PO, MGRIN PAR A'A: DMAR PO, ,SNYING GAR H'Um
NAG PO BSAM PAR BYA'O, ,DE NAS YI GE BZHI LAS 'OD ZER 'PHROS

PAS PHYOGS BCU'I DE BZHIN GSHAGS PA THAMS CAD KYI SKU DANG, GSUNG
DANG, THUGS DANG, YE SHES SEMS DPA' BSKUL TE SPYAN DRANGS LA YI
GE SO SO LA THIM PAR BSAM MO, ,DE'I RJES LA AOm A'A: H'Um HR'I:
H'Um SARBBA YO GI N'I K'A YA B'A KA TZITTA BADZRA SVA BH'A BA
A'ATMA KO&HAm, ZHES

PA DANG, AOm BADZRA SHUDDHA: SARBA DHARMA BADZRA SHUDDHO&HAm,
ZHES PAS NGA RGYAL BRTAN PAR BYA'O, ,DE NAS LTE BAR AOm BAm RDO
RJE PHAG MO, SNYING GAR HAm YOm YA MI NI, KHAR AOm HRIm MOm
RMONGS BYED MA'O, ,MGO BOR AOm HREm HRIm SKYONG BYED MA'O, ,SPYI
GTZUG TU AOm H'Um H'Um SKRAG BYED MA'O, ,

YAN LAG THAMS CAD LA PHAt PHAt TZAndI KA'O, ,DE NAS YE SHES SEMS
DPA' SPYAN DRANG BA'I PHYIR, SNYING GA'I HR'I: LAS 'OD 'PHROS PAS
RDO RJE PHAG MO SPYAN DRANGS TE, SNYING PO'I PHYAG RGYA BSTAN LA
DZA: H'Um BAm HO: ZHES BRJOD PAS GNYIS SU MED PAR BYA STE, AOm YO
GA SHUDDHA:

SARBBA DHARMM'A YO GA SHUDDHO&HAm, ZHES PAS NGA RGYAL BRTAN PAR
BYA'O, ,DE NAS HR'I:'I 'OD KYIS RGYAL BA RIGS LNGA SPYAN DRANGS
TE, MCHOD PA BYAS TE, BYANG CHUB RDO RJE SANGS RGYAS LA, ,JI LTAR
MCHOD CING GSOL BA LTAR, ,BDAG LA BSRUNG BA'I DON GYI PHYIR, ,NAM
MKHA'I RDO RJE DENG BDAG

STZOL, ,ZHES GSOL BA BTAB PAS RIGS LNGA'I THUGS KA NAS MKHA' 'GRO
MA LNGA PHYAG NA BUM PA THOGS PA BYUNG NAS, RDO RJE CHEN PO'I
DBANG BSKUR BA, ,KHAMS GSUM KUN GYIS PHYAG BYAS SHING, ,GSANG BA
GSUM GYI GNAS LAS BYUNG, ,SANGS RGYAS KUN GYIS SBYIN PAR BYA, ,

ZHES PA DANG, JI LTAR BLTAMS PA ZHES PAS SNGAGS KYI DBANG BSKUR
LA, MI BSKYOD PAS DBU BRGYAN PAR BSAM MO, ,DE NAS BDUD RTZI MYANG
BA DANG, MCHOD PA DANG, BSTOD PA BYA'O, ,DE NAS RNAL 'BYOR BZHI'I
RIM PAS CI NUS SU BSGOM PAR BYA'O, ,SKYO BAR GYUR NA SNYING PO

@112B DANG NYE BA'I SNYING PO BZLAS PAR BYA'O, ,THUN BAR RNAMS LA
SKAD CIG MAS LHAR BSAM, DBANG DANG BZLAS PA'I BAR DU BYA'O, THUN
THA MA LA YE SHES SEMS DPA' GSHEGS PA DANG, YI GE BRGYA PA DANG
SMON LAM GDAB PA LA SOGS PA BYA'O, ,RDO RJE PHAG MO'I SGRUB PA'I
THABS,

PAndI TA CHEN PO DPAL MAR ME MDZAD YE SHES KYIS MDZAD PA RDZOGS
SO,,