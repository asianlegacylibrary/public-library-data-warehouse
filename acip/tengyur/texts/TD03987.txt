@55B #, ,RGYA GAR SKAD DU, BUDDHA AANU
SMRi TI t'I K'A, BOD SKAD DU, SANGS RGYAS RJES SU DRAN PA'I RGYA
CHER 'GREL PA, 'JAM DPAL GZHON NUR GYUR PA LA

PHYAG 'TSAL LO, ,SANGS RGYAS RJES SU DRAN PA BSTAN PA, DANG PO NI
DE BZHIN GSHEGS PA'I YON TAN CHE BA'I BDAG NYID KYI SGO NAS RAB
TU DANG BA YANG DAG PAR BSKYED PAR BYA BA'I CHED YIN PA'I PHYIR
THUN MANG BA YIN NO, ,GNYIS PA NI GTAN DU SEMS CAN GYI DON BYA BA
SGRUB PA'I THABS NYE BAR STON

PA'I PHYIR BYANG CHUB SEMS DPA' RNAMS KHO NA'I THUN MONG MA YIN
PA YIN NO, ,RE ZHIG JI LTAR NA DANG POS DE BZHIN GSHEGS PA'I YON
TAN CHE BA'I BDAG NYID KYI SGO NAS RAB TU DANG BA MNGON PAR BRJOD
PA YIN ZHEN, GO RIMS BZHIN DU TSIG DGUS BGEGS BCOM PA DANG, STON
PA NYID PHUN SUM TSOGS PA

GSUNG BA NYID DANG, SGRUB PA NYID KYI MTSAN NYID DANG, RGYU GANG
YIN PA DANG, JI LTAR GSHEGS PA DANG, SEMS CAN SKAL BA DANG LDAN
PA DANG, MI LDAN PA LA GZIGS PA DANG, SKAL BA DANG LDAN PA 'DUL
BAR MDZAD PA DANG, STON PA NYID DE GANG DAG LA GNAS PA DANG, GANG
DAG GI DON

YIN PA MNGON PAR BRJOD PA'I SGO NAS YON TAN CHE BA'I BDAG NYID
MNGON PAR BRJOD PA YIN TE, DE LA BCOM LDAN 'DAS ZHES BYA BA 'DIS
NI NGES PA'I TSIG GI TSUL GYIS NA BCOM PA DANG LDAN PA NI, BCOM
LDAN 'DAS ZHES BYA BA'I PHYIR BGEGS BCOM PA STON TO, ,'DIR STON
PA NYID PHUN SUM

@56A *, ,TSOGS PA'I BGEGS GANG ZHE NA, LHA'I BU'I BDUD YIN TE, DE
BCOM PAS DANG PO NYID DU STON PA PHUN SUM TSOGS PA BRNYES PA'I
PHYIR RO, ,DE BZHIN GSHEGS PA DGRA COM PA YANG DAG PAR RDZOGS
PA'I SANGS RGYAS ZHES BYA BA'I TSIG 'DI DAG GIS NI STON PA NYID
PHUN SUM

TSOGS PA STON TO, ,STON PA NYID PHUN SUM TSOGS PA DE YANG RNAM PA
GNYIS TE, GSUNG BA NYID KYI RGYU MTSAN NYID DANG, SGRUB PA NYID
KYI MTSAN NYID DO, ,GSUNG BA NYID PHUN SUM TSOGS PA NI, GANG GIS
NA BCOM LDAN 'DAS DE BZHIN GSHEGS PA ZHES BRJOD PA CHOS PHYIN CI
MA LOG PAR STON

PAR BYED PA NYID DE, CHOS DE KHO NA BZHIN DU PHYIN CI MA LOG PAR
GSUNGS PA'I PHYIR RO, ,SGRUB PA NYID NI SPANGS PA PHUN SUM TSOGS
PA DANG, YE SHES PHUN SUM TSOGS PA STE, SPANGS PA PHUN SUM TSOGS
PA NI DGRA BCOM PA DANG LDAN PA'I PHYIR BCOM LDAN 'DAS DGRA BCOM
PA ZHES BYA STE, NYON MONGS PA

RNAMS NI DGE BA'I CHOS THAMS CAD LA GNOD PAR BYED PA'I DON GYIS
NA DGRA DAG YIN NO, ,YE SHES PHUN SUM TSOGS PAS NI, CHOS RNAMS
YANG DAG PAR PHYIN CI MA LOG PAR KUN NAS SANGS RGYAS PA'I PHYIR
YANG DAG PAR RDZOGS PA'I SANGS RGYAS ZHES BYA STE, CHOS PHYIN CI
MA LOG PAR STON PAR BYED PA NYID

DANG; NYON MONGS PA THAMS CAD SPANGS PA DANG, CHOS THAMS CAD
MNGON PAR RDZOGS PAR BYANG CHUB PA DE TZAM GYIS NI STON PA NYID
PHUN SUM TSOGS PA YONGS SU RDZOGS PA YIN NO, ,GSUM PO DE YANG
BCOM LDAN 'DAS KHO NA LA DMIGS PAS DE'I PHYIR BCOM LDAN 'DAS KHO
NAS STON PA NYID PHUN SUM TSOGS PA

RNAM PA THAMS CAD BRNYES PA YIN NO ZHES BYA BAR STON TO, ,RIG PA
DANG ZHABS SU LDAN PA ZHES BYA BA 'DIS NI STON PA NYID PHUN SUM
TSOGS BDE THOB PA'I RGYU STON TO, ,RIG PA DANG ZHABS NI 'PHAGS
PA'I LAM YAN LAG BRGYAD DE, MI MTHONG BA'AM RKANG PA MED PAR 'GRO
MI NUS PAS YANG DAG PA'I LTA BA NI RIG PA

YIN NO, ,YAN LAG LHAG MA RNAMS NI ZHABS YIN NO, ,YANG NA RIG PA
DANG ZHABS NI BSLAB PA GSUM STE, LHAG PA'I SHES RAB KYI BSLAB PA
NI RIG PA YIN NO, ,LHAG PA'I TSUL KHRIMS DANG LHAG PA'I SEMS KYI
BSLAB PA DAG NI LHAG PA'I SHES RAB KYI SNGON ROL DU SBYANG BAR
BYA BA'I PHYIR ZHABS YIN TE, SNGAR

@56B SPYAD PA NI ZHABS ZHES BYA BA'I PHYIR RO, ,RIG PA SNGAR SMOS
PA NI DE YONGS SU DAG PAS TSUL KHRIMS DANG TING NGE 'DZIN YONGS
SU DAG PAR 'GYUR BA'I PHYIR TE, SHES RAB DES MIG BZHIN DU MTHONG
ZHING TSUL KHRIMS DANG TING NGE 'DZIN DAG GIS RKANG PA BZHIN DU
'GRO BA NI BGROD PAR BYA BAR PHYIN PAR 'GYUR BAS DE'I

PHYIR RIG PA DANG ZHABS ZHES BYA BA'I SGRA NI BSLAB PA GSUM YIN
PAR STON TO, ,YANG NA DE LA RIG PA ZHES SMOS PAS NI RIG PA GSUM
BZUNG LA, ZHABS ZHES SMOS PAS NI DE'I SNGON ROL DU SPYAD PA YIN
PA'I PHYIR TSUL KHRIMS PHUN SUM TSOGS PA DANG, SPYOD PA PHUN SUM
TSOGS PA DANG, BZLOG PA PHUN SUM

TSOGS PA DANG, TSE 'DI LA BDE BAR GNAS PA LHAG PA'I SEMS BZHI
BZUNG NGO, ,RIG PA GSUM NI SNGON GYI GNAS RJES SU DRAN PA MKHYEN
PA MNGON SUM DU MDZAD PA'I MNGON PAR SHES PA DANG, 'CHI 'PHO DANG
SKYE BA MKHYEN PA MNGON SUM DU MDZAD PA'I MNGON PAR SHES PA DANG,
ZAG PA ZAD PA MKHYEN

PA MNGON SUM DU MDZAD PA'I MNGON PAR SHES PA STE, 'DI LTAR BCOM
LDAN 'DAS BYANG CHUB KYI SHING DRUNG DU BZHUGS TE, NAM GYI THUN
DANG PO DANG, DANG 'OG LA SNGON GYI GNAS RJES SU DRAN PA DANG,
'CHI 'PHO DANG SKYE BA MKHYEN PAS SEMS CAN SNGON GYI MTHAR GTOGS
PA RNAMS DANG, PHYI MA'I MTHAR GTOGS

PA RNAMS KYI SNGON GYI GNAS DANG, 'CHI 'PHO DANG SKYE BA GZIGS
NAS THUN GSUM PA LA ZAG PA ZAD PA MKHYEN PAS SPANG BAR BYA BA
GANG YIN PA DANG, THOB PAR BYA BA DANG, MNGON PAR RDZOGS PAR
BYANG CHUB PAR BYA BA GANG YIN PA DE THAMS CAD SPANGS PA MNGON
SUM DU BYAS MNGON PAR RDZOGS PAR BYANG CHUB NAS

THAMS CAD MKHYEN PA NYID BRNYES SO, ,RIG PA DE DAG GI SNGON ROL
DU SPYAD PAR BYA BA NI TSUL KHRIMS PHUN SUM TSOGS PA YIN NO, ,DE
LA TSUL KHRIMS PHUN SUM TSOGS PA NI RNAM PA DRUG STE, TSUL KHRIMS
DANG LDAN PA DANG, SO SOR THAR PA'I SDOM PA LA GNAS PA DANG, CHO
GA PHUN SUM TSOGS PA DANG,

SPYOD YUL PHUN SUM TSOGS PA DANG, KHA NA MA THO BA PHRA RAB TZAM
DAG LA YANG 'JIGS PA DANG, BSLAB PA'I GZHI YANG DAG PAR BLANGS
NAS SLOB PA STE, DE DAG GIS NI TSUL KHRIMS YONGS SU DAG PA YIN
NO, ,DE LTAR TSUL KHRIMS YONGS SU DAG NAS TING NGE 'DZIN YONGS SU
DAG PAR BYA BA'I PHYIR SPYOD PA

@57A *, ,PHUN SUM TSOGS PA LA SPYOD DE, DE LA SPYOD PA PHUN SUM
TSOGS PA NI, SPYOD LAM THAMS CAD DU SHES BZHIN DU GNAS PA'O,
,BZLOG PA PHUN SUM TSOGS PA NI MIG LA SOGS PAS SHES PAR BYA BA LA
MTSAN MA DANG MNGON RTAGS SU MI 'DZIN PA'I PHYIR DBANG PO'I SGO
BSDAM PA YIN NO,,

DE LTAR TSUL KHRIMS YONGS SU DAG PA SHES BZHIN DU GNAS PA DANG,
DBANG PO RNAMS KYI SGO BSDAMS PAR GYUR NAS TING NGE 'DZIN SGRUB
PAR BYED DE, TING NGE 'DZIN NI TSE 'DI LA BDE BAR GNAS PA LHAG
PA'I SEMS BZHI YIN NO, ,DE DAG LAS KYANG BSAM GTAN BZHI PA STE,
BSAM GTAN BZHI PA LAS SU

RUNG BAR BYA BA'I PHYIR TING NGE 'DZIN YONGS SU SGRUB BO, ,DE
LTAR TING NGE 'DZIN YONGS SU DAG PA NI MNGON PAR SHES PA MNGON
PAR SGRUB PAR BYED DE, RDZU 'PHRUL GYI MNGON PAR SHES PA DANG,
LHA'I RNA BA'I MNGON PAR SHES PA DANG, PHA ROL GYI SEMS SHES PA'I
MNGON PAR SHES PA DANG, SNGAR BSHAD PA'I RIG

PA GSUM SGRUB PAR BYED DE, DE LTA BAS NA RIG PA DE DAG DANG ZHABS
DE DAG DANG LDAN PAS BCOM LDAN 'DAS KYIS STON PA NYID PHUN SUM
TSOGS PA BRNYES PA'I PHYIR RIG PA DANG ZHABS SU LDAN PA NI STON
PA NYID PHUN SUM TSOGS PA 'THOB PA'I RGYUR BSTAN PA YIN NO, ,BDE
BAR GSHEGS PA ZHES BYA BA 'DIS NI JI

LTAR GSHEGS PAR BYA BA BZHIN DU GSHEGS PA DE STON PAR BYED DO,
,LEGS PAR GSHEGS PA NI BDE BAR GSHEGS PA STE, YANG PHYIR MI LDOG
PA'I DON GYIS RIMS NAD LEGS PAR BYANG BA BZHIN NO, ,MA LUS PAR
RDZOGS PA NI BDE BAR GSHEGS PA STE, SHES BYA MA LUS PAR RTOGS
PA'I DON

GYIS NA BUM PA LEGS PAR GANG BA BZHIN NO, ,DON 'DI GNYIS NI PHYI
ROL PA DANG NYAN THOS DAG LAS KHYAD PAR DU BYA BA'I DON TE, PHYI
ROL PA RNAMS NI YANG PHYIR LDOG PA'I PHYIR LEGS PAR GSHEGS PA MA
YIN NO, ,NYAN THOS LA SOGS PA NI YANG SO SO'I SKYE BOR 'GYUR BA'I
SKAL BA CAN MA YIN PA'I PHYIR

LEGS PAR GSHEGS PA NI YIN MOD KYI, SHES BYA THAMS CAD LA YE SHES
THOGS PA'I PHYIR MA LUS PAR RTOGS PA NI MA YIN NO, ,BCOM LDAN
'DAS NI LEGS PAR GSHEGS PA'I PHYIR DANG, RTOGS PAR BYA BA MA LUS
PAR RTOGS PA'I PHYIR BDE BAR GSHEGS PA ZHES BYA'O, ,DE LTAR RIG
PA DANG

@57B ZHABS SU LDAN PAS STON PA PHUN SUM TSOGS PA DE MA LUS PAR
BRNYES PA'I BCOM LDAN 'DAS KYI STON PA NYID KYI PHRIN LAS DE NI
'JIG RTEN MKHYEN PA, SKYES BU 'DUL BA'I KHA LO SGYUR BA, BLA NA
MED PA ZHES BYA BA'I TSIG 'DI GNYIS KYIS STON TO, ,STON PA NYID
KYI PHRIN LAS DE YANG RNAM PA GNYIS TE,

'JIG RTEN SKAL BA DANG LDAN PA DANG, SKAL BA DANG MI LDAN PA LA
GZIGS PA DANG, SKAL BA DANG LDAN PA 'DUL BAR MDZAD PA'O, ,DE LA
'JIG RTEN MKHYEN PA ZHES BYA BA 'DIS NI 'JIG RTEN SKAL BA DANG
LDAN PA DANG MI LDAN PA LA GZIGS TE, 'JIG RTEN RIG PA NA 'JIG
RTEN MKHYEN PA YIN NO, ,'DI

NI 'JIG RTEN SKAL BA DANG LDAN PA DANG MI LDAN PA MKHYEN PA'I
PHYIR 'JIG RTEN MKHYEN PA ZHES BYA STE, 'DI LTAR BCOM LDAN 'DAS
NI SANGS RGYAS KYI SPYAN GYIS NYIN LAN GSUM MTSAN LAN GSUM DU SU
NI NYAMS, SU NI 'PHEL, SU NI NYAM NGA BAR GYUR, SU NI NGAN SONG
LA GZHOL, SU NI NGAN

SONG LA 'BAB, BDAG GIS GANG NI NGAN SONG LAS DRANGS NAS MTHO RIS
DANG THAR PA LA DGOD PAR BYA, GANG GI DGE BA'I RTZA BA MA SKYED
PA RNAMS NI YONGS SU SMIN PAR BYA, GANG GI YONGS SU SMIN PA RNAMS
NI THAR BAR BYA ZHES 'JIG RTEN LA RNAM PAR GZIGS PAR MDZAD DO,
,SKYES BU 'DUL BA'I KHA LO

SGYUR BA ZHES BYA BA 'DIS NI SKAL PA DANG LDAN PA 'DUL BAR MDZAD
PA STON TE, BCOM LDAN 'DAS KYIS 'JIG RTEN SKAL BA DANG LDAN PA
DANG, SKAL BA DANG MI LDAN PA LA GZIGS NAS SKYES BU GANG DAG 'DUL
BAR 'OS PA 'DUL BAR SPYOD PA DE DAG NI SKAL BA DANG LDAN PA STE,
DE DAG 'DUL BAR MDZAD DO, ,

KHA LO SGYUR BA'I NGO BOR GYUR PA'I PHYIR 'DUL BA'I KHA LO NI
SGYUR BA'I NGO BO YIN NO, ,BLA NA MED PA ZHES SMOS PA NI KHA LO
SGYUR BA'I NGO BO KHYAD PAR DU BYA BA'I PHYIR TE DGA' BO DANG,
SOR MO'I PHRENG BA DANG, LTENG RGYAS 'OD SRUNGS LA SOGS PA 'DUL
BAR MDZAD PA'I SKYES BU KHA CIG 'DOD CHAGS DANG ZHE SDANG DANG
GTI

MUG SHAS CHE BA GDUL DKA' BA RNAMS KYANG 'DUL BA'I PHYIR DANG,
THABS SLA BA MCHOG TU KHA NA MA THO BA MED PAS 'DOD PA BSOD NAMS
DANG DUB PA DANG LDAN PA'I MTHA' SPANGS NAS DBU MA'I LAM GYIS
'DUL BA'I PHYIR DANG, DON GYI MCHOG MYA NGAN LAS 'DAS PA LA 'DUL
BA'I PHYIR DANG, GTAN

@58A *, ,DU MI LDOG PAR 'DUL BA'I PHYIR SKYES BU 'DUL BA'I KHA LO
SGYUR BA BLA NA MED PA ZHES BYA BA STE, SKAL BA DANG LDAN PA
RNAMS 'DUL BA'I PHYIR BCOM LDAN 'DAS NI SKYES BU 'DUL BA'I KHA LO
SGYUR BA ZHES BYA'O, ,'O NA SKAL BA MED PA DE DAG JI LTAR SGRUB
PAR MDZAD CE NA, DE DAG LA

YANG DBUL BA DANG, NGAN 'GRO'I SDUG BSNGAL LAS YONGS SU SKYOB PAS
LONGS SPYOD DANG, BDE 'GRO LA SOGS PA LA 'GOD PAR MDZAD DO, ,SKAL
BA DANG MI LDAN PA NI RIGS MED PA LA PHYA'O, ,SKAL BA DANG LDAN
PA NI NYAN THOS LA SOGS PA'I BYANG CHUB LA RIGS JI LTA BA BZHIN
DU 'GOD PAR

MDZAD DO, ,MA NGES PA'I RIGS CAN NI RKYEN GYI STOBS KYIS RAB TU
GROL BA LAS NYAMS PA LAS BZLOG STE GYA NOM PA LA 'GOD PAR MDZAD
PAS SKYES BU 'DUL BA'I KHA LO SGYUR BA BLA NA MED PA ZHES BYA'O,
,LHA DANG MI RNAMS KYI STON PA ZHES BYA BA 'DIS NI STON PA NYID
KYI PHRIN LAS DE GANG DAG LA GNAS PA DE

STON TE, BCOM LDAN 'DAS SEMS CAN RNAMS LA MTHO RIS DANG, BYANG
GROL STON PA'I PHYIR BYE BRAG MED PAR STON PA YIN MOD KYI, 'DIS
NI GANG LA BDEN PAR MTHONG BA DANG, DGE SBYONG GI TSUL GYI 'BRAS
BU THOB PA DMIGS PA DE DAG GI SKABS YIN NO, ,DON JI LTA BA BZHIN
RJES SU STON PA NI 'DIR STON

PA NYID KYI PHRIN LAS YIN PAR DGONGS LA, DE'I SNOD NI LHA DANG MI
DAG YIN PAS DE'I PHYIR LHA DANG MI DAG GI STON PA ZHES BYA'O, ,JI
SKAD DU BSHAD PA'I TSIG DGUS BRJOD PAR 'DOD PA YON TAN CHE BA'I
BDAG NYID MTHA' DAG MNGON PAR BRJOD ZIN NAS SANGS RGYAS BCOM LDAN
'DAS ZHES BYA BA 'DI GNYIS YANG CI'I PHYIR

SMOS SHE NA, GANG LA YON TAN CHE BA'I BDAG NYID 'DI YOD PA DE NI
SANGS RGYAS BCOM LDAN 'DAS YIN NO ZHES BYA BAR BSTAN PA'I PHYIR
RO, ,YANG NA BCOM LDAN 'DAS ZHES BYA BA'I SGRA NI GRAGS PA'I RNAM
GRANGS SU BRJOD PAR BYA BA YIN NO, ,BCOM LDAN 'DAS ZHES BYA BA NI
GRAGS PA DANG LDAN PA STE, RNAM PAR GRAGS PA

ZHES BYA BA'I SGRA'I DON YIN NO, ,DE LTA BAS NA 'DI LTAR BCOM
LDAN 'DAS DE NI SANGS RGYAS ZHES BYA BAR RNAM PAR GRAGS SO ZHES
BYA BA'I THA TSIG GO, ,'DI LTAR DE NI DE BZHIN GSHEGS PA ZHES BYA
BA DANG, 'DI LTAR DE NI DGRA BCOM PA ZHES BYA BA DANG, 'DI LTAR
YANG DAG PAR RDZOGS PA'I SANGS RGYAS ZHES BYA BA RE RE

@58B LA'ANG SBYAR BAR BYA'O, ,'DI LA DNGOS PO MTHA' DAG RTOGS
PA'I BLO YOD PAS NA SANGS RGYAS ZHES BYA'O, ,DE BZHIN GSHEGS PA
DE NI BSOD NAMS DAG GI RGYU MTHUN PA, DGE BA'I RTZA BA RNAMS CHUD
MI ZA BA ZHES BYA BA LA SOGS PA SANGS RGYAS RJES SU DRAN PA BSTAN
PA 'DI LA NI BCOM LDAN 'DAS DE SEMS CAN GYI

DON RGYU GANG GIS GTAN DU DANG, SKU GANG YIN PA DANG, GANG LA
BRTEN PA DANG, BYA BA GANG YIN PA DANG, THABS GANG YIN PA DANG,
GANG NA GNAS SHING DE LA MA CHAGS PAR DON MDZAD PA DANG, DNGOS PO
GANG LA CHAGS PA DANG, SPANG BA GANG YIN PA DANG, YE SHES GANG
YIN PA DANG, SKU GANG DAG LA

BZHUGS NAS GTAN DU SEMS CAN GYI DON MDZAD PA'I DON DE DAG GI GO
RIMS BZHIN DU TSIG GNYIS DANG, DRUG DANG, GSUM DANG, BZHI DANG,
YANG DRUG DANG, GSUM DANG, GSUM DANG, BZHI DANG, BZHIS BSTAN TO,
,DE LA DE BZHIN GSHEGS PA DE NI BSOD NAMS DAG GI RGYU MTHUN PA,

DGE BA'I RTZA BA RNAMS CHUD MI ZA BA ZHES BYA BA 'DI GNYIS KYIS
NI RGYU GANG GIS RTAG TU SEMS CAN GYI DON MDZAD PA STON TE, RGYU
GNYIS LAS GZHAN DAG GIS GTAN DU SEMS CAN GYI DON BYED MI NUS SO,
,SO SO'I SKYE BO DAG GIS BSOD NAMS DAG GI RNAM PAR SMIN PA PHYUNG
NAS YONGS SU ZAD PAR 'GYUR BA'I PHYIR

RO; ,NYAN THOS DANG RANG SANGS RGYAS RNAMS KYI DGE BA'I RTZA BA
DAG NI PHUNG PO LHAG MA MED PA'I MYA NGAN LAS 'DAS PA'I DBYINGS
SU ZAD PAR 'GYUR BA'I PHYIR RO, ,DE BZHIN GSHEGS PA'I BSOD NAMS
DAG NI RNAM PAR SMIN PA PHYUNG NAS YONGS SU ZAD PA MED DE, GANG
GI PHYIR DE BZHIN GSHEGS PA DE BSOD NAMS

DAG GI RGYU MTHUN PA'I PHYIR RO, ,'DI LTAR BCOM LDAN 'DAS BYANG
CHUB SEMS DPA'I SPYOD PA LA GNAS PA NA SEMS CAN THAMS CAD LA
GZIGS LA RNAM PAR SMIN PA LA MI GZIGS SHING SBYIN PA LA SOGS PA
BSOD NAMS THAMS CAD RGYU MTHUN PA'I 'BRAS BU 'BYUNG BAR BYA BA'I
CHED DU SBYIN PA YANG KHYAD PAR DU 'GYUR ZHING

SBYIN PA MI ZAD PAR GYUR CIG CES SBYIN PA YONGS SU BSNGO BA MDZAD
KYI LONGS SPYOD PHUN SUM TSOGS PA'I CHED DU NI BSNGO BAR MI MDZAD
LA, DE BZHIN DU TSUL KHRIMS LA SOGS PA KHYAD PAR DU 'GYUR ZHING
TSUL KHRIMS LA SOGS PA MI ZAD PAR GYUR CIG CES BSNGO BA MDZAD
KYI, BDE 'GRO LUS PHUN SUM TSOGS PA LA

@59A *, ,SOGS PA'I CHED DU NI BSNGO BAR MI MDZAD DO, ,DE LTAR
SBYIN PA LA SOGS PA'I BSOD NAMS YONGS SU BSNGOS PA RNAMS RGYU
MTHUN PAR GYUR PAS DE BZHIN GSHEGS PA DE BSOD NAMS MI ZAD PA YIN
TE, DES NI GTAN DU SEMS CAN GYI DON MDZAD PAR SPYOD DO, ,DE BZHIN
GSHEGS

PA'I DAG BA'I RTZA BA THAMS CAD NI PHUNG PO LHAG MA MED PA'I MYA
NGAN LAS 'DAS PA'I DBYINGS SU YANG ZAD PA MED PAS DE'I PHYIR DGE
BA'I RTZA BA RNAMS CHUD MI ZA BA YIN NO, ,DE NYID KYI PHYIR DE
BZHIN GSHEGS PA RNAMS KYI SKU NI RTAG PA ZHES BYA STE, NYE BAR
'DUS BYAS PA'I SKU SNGON 'PHAGS PA'I SHUGS KYIS

RTZOL BA MED PAR YID BZHIN GYI NOR BU BZHIN DU 'KHOR BA JI SRID
PAR 'JUG PA'I PHYIR RO, ,DE LTAR NA DE BZHIN GSHEGS PA DE NI SEMS
CAN GYI DON GYI 'BRAS BU CAN GYI DGE BA'I RTZA BA RNAMS CHUD MI
ZA BA ZHES BYA'O, ,BZOD PAS BRGYAN PA, BSOD NAMS KYI GTER RNAMS
KYI GZHI, DPE BYAD BZANG PO

RNAMS KYIS SPRAS PA, MTSAN GYI ME TOG RGYAS PA, SPYOD YUL RAN PAR
MTHUN PA, MTHONG NA MI MTHUN PA MED PA ZHES BYA BA'I TSIG 'DI
DRUG GIS NI BCOM LDAN 'DAS DE SKU GANG GIS SEMS CAN GYI DON GANG
MDZAD PA'I SKU DE STON TE, SKU DE NI GZUGS KYI SKU YIN NO, ,GZUGS
KYI SKU DE'I PHUN SUM

TSOGS PA LA YANG RNAM PA LNGAS STON TE, RTZA BA'I RGYU PHUN SUM
TSOGS PA DANG, RAB TU DBYE BA'I RGYU PHUN SUM TSOGS PA DANG, NGO
BO NYID PHUN SUM TSOGS PA DANG, GNAS SKABS PHUN SUM TSOGS PA
DANG, MDZAD PA PHUN SUM TSOGS PA'O, ,DE LA BZOD PAS BRGYAN PA
ZHES BYA BA 'DIS NI RTZA BA'I RGYU

PHUN SUM TSOGS PA STON TO, ,BZOD PA NI MDZES PA'I RGYU YIN TE,
'DI LTAR BZOD PAS NI MDZES PAR 'GYUR RO ZHES GSUNGS SO, ,YANG 'DI
NI MDOG NGAN PAR 'GYUR BA'I LAM YIN TE, 'DI LTA STE KHRO BA YIN,
KHON DU 'DZIN PA YIN ZHES GSUNGS TE, BZOD PA NI RANG GI NGO BO
BSTEN PA DANG, DE'I

MI MTHUN PA'I PHYOGS YONGS SU SPANGS PAS MDZES PA'I RGYUR BSHAD
DO, ,BSOD NAMS KYI GTER RNAMS KYI GZHI ZHES BYA BA 'DIS NI RAB TU
DBYE BA'I RGYU PHUN SUM TSOGS PA STON TE, SKU'I LAN LAG SO SO'I
RGYU NI RAB TU DBYE BA'I RGYU YIN NO, ,DE YANG 'PHAGS PA BLO GROS
MI ZAD PAS BSTAN PA LAS BRTZON

@59B 'GRUS MI ZAD PA BSTAN PA'I NANG NAS BSOD NAMS KYI TSOGS MI
ZAD PAR BSTAN PA LAS KHONG DU CHUD PAR BYA STE, DE LAS NI SEMS
CAN THAMS CAD KYI BSOD NAMS KYI PHUNG PO BCU 'GYUR GYIS DE BZHIN
GSHEGS PA'I BA SPU'I KHUNG GCIG MNGON PAR 'GRUB PA GSUNGS LA, BA
SPU'I KHUNG THAMS CAD

MNGON PAR 'GRUB PAR RTOGS PA'I BSOD NAMS KYI PHUNG PO BRGYAD
'GYUR GYIS NI DPE BYAD BZANG PO GCIG MNGON PAR 'GRUB BO, ,DPE
BYAD BZANG PO THAMS CAD MNGON PAR 'GRUB PAR GTOGS PA'I BSOD NAMS
KYI PHUNG PO STONG 'GYUR GYIS NI MDZOD SPU DANG, GTZUG TOR DANG,
CHOS KYI DUNG MA GTOGS

PA MTSAN RE RE YONGS SU 'GRUB PAR GSUNGS LA, MTSAN NYI SHU RTZA
DGU 'GRUB PAR GTOGS PA'I BSOD NAMS KYI PHUNG PO KHRI 'GYUR GYIS
NI MDZOD SPU 'GRUB BO, ,MDZOD SPU 'GRUB PAR GTOGS PA'I BSOD NAMS
KYI PHUNG PO 'BUM 'GYUR GYIS NI GTZUG TOR 'GRUB BO, ,GTZUG TOR
'GRUB PAR

GTOGS PA'I BSOD NAMS KYI PHUNG PO BYE BA PHRAG 'BUM 'GYUR GYIS NI
DE BZHIN GSHEGS PA'I CHOS KYI DUNG MNGON PAR 'GRUB BO ZHES GSUNGS
TE, DE LTAR NA DE BZHIN GSHEGS PA'I GZUGS KYI SKU DE NI BSOD NAMS
KYI GTER RNAMS KYI GZHI YIN NO, ,DPE BYAD BZANG PO RNAMS KYIS
SPRAS PA, MTSAN

GYI ME TOG RGYAS PA ZHES BYA BA 'DI GNYIS KYIS NI, GZUGS KYI
SKU'I NGO BO NYID PHUN SUM TSOGS PA STON TE, DE BZHIN GSHEGS PA'I
SKU MDZES PA'I RANG GI NGO BO NI MTSAN DANG DPE BYAD KYIS BRGYAN
PA YIN NO, ,DE LA DPE BYAD BZANG PO RNAMS KYIS SPRAS PA NI DE DAG
MTSAN GYI 'KHOR YIN PA'I PHYIR

RO; ,MTSAN GYI ME TOG RGYAS PA NI DE DAG RGYAN DU GYUR PA'I PHYIR
RO, ,SPYOD YUL RAN PAR MTHUN PA ZHES BYA BA 'DIS NI GNAS SKABS
PHUN SUM TSOGS PA STON PAR BYED DE, MNGON DU GSHEGS PA THAMS CAD
DU MDZES PA'I PHYIR SPYOD LAM THAMS CAD DU MDZES PA NI GNAS SKABS
PHUN SUM TSOGS

PA YIN NO, ,MTHONG NA MI MTHUN PA MED PA ZHES BYA BA 'DIS NI
MDZAD PA PHUN SUM TSOGS PA STON TE, DE BZHIN GSHEGS PA'I SKU'I
MDZAD PA NI RANG GI NGO BOS KYANG RAB TU DANG BA BSKYED LA, GNAS
SKABS KYIS KYANG RAB TU DANG BA BSKYED PAS SEMS CAN RNAMS DANG MI
MTHUN PA MED PA YIN TE,

@60A *, ,MTHONG BA TZAM GYIS 'DI NI SKYES BU CHEN PO YIN NO ZHES
BYA BAR RTOGS SHING RAB TU DANG BA SKYED PAR BYED PA GANG YIN PA
'DI NYID 'DI'I MTHONG NA MI MTHUN PA MED PA YIN NO, ,DAD PAS MOS
PA RNAMS LA MNGON PAR DGA' BA, SHES RAB ZIL GYIS MI NON PA, STOBS
RNAMS LA BRDZI BA MED

PA ZHES BYA BA'I TSIG GSUM PO 'DIS NI BCOM LDAN 'DAS DE SEMS CAN
GANG DAG LA BRTEN NAS SEMS CAN GYI DON MDZAD PA DE STON PAR BYED
DE, SEMS CAN DE DAG KYANG DAD PA'I BSAM PA'AM, ZIL GYIS MNAN PA'I
BSAM PA STE, BSAM PA GNYIS KYIS DE BZHIN GSHEGS PA'I DRUNG DU 'OD
NGO, ,

DAD PA'I BSAM PA YANG RNAM PA GNYIS TE, CI 'DRA BA SNYAM PA'I
BSAM PA'AM, RAB TU DGA' BA'I BSAM PA'O, ,DE GNYI GA YANG MNGON
PAR 'DOD PA'I NGO BO YIN PA'I PHYIR DAD PA ZHES BYA'O, ,'DI LTAR
KHA CIG NI CI 'DRA BA ZHIG SNYAM PA'I BSAMS PA SKYES PA DANG,
SNGON GYI DGE BA'I RTZA BAS

YANG DAG PAR BSKUL NAS DE BZHIN GSHEGS PA'I DRUNG DU 'GRO'O, ,KHA
CIG NI YON TAN CHE BA'I BDAG NYID THOS NAS RAB TU DANG BA YANG
DAG PAR BSKYED PA DANG, DGE BA'I RTZA BAS BSKUL NAS 'GRO STE, DE
BAS NA 'DIS NI BAR MAR GNAS PA DANG, DAD PA DAG BSTAN PA YIN NO,
,DE DAG GIS

MTHONG NA DGA' BA DANG, RAB TU DAD BA SKYED PA MDZAD PA'I PHYIR
BCOM LDAN 'DAS DE NI DAD PAS MOS PA RNAM PA DE GNYI GA'I YANG
MNGON PAR DGA' BA'I RGYU YIN NO, ,ZIL GYIS MNAN PA'I BSAM PA YANG
RNAM PA GNYIS TE, SHES RAB ZIL GYIS MNAN PA'I BSAM PA NI DPER NA
RTZOD PA DON DU GNYER BAR BYED

PA BDEN PA PO LA SOGS PA LTA BU'O, ,LUS KYI STOBS KYIS ZIL GYIS
GNON PA'I BSAM PA DE NI DPER NA 'BROG GNAS LA SOGS PA STOBS KYIS
MNGON PA'I NGA RGYAL BYED PA RNAMS LTA BU'O, ,DE BAS NA 'DIS NI
BSAM PA RNAM PA GNYIS KYIS ZHE 'GRAS PA RNAMS YANG DAG PAR BSTAN
PA YIN NO, ,BCOM LDAN

'DAS DE NI SHES RAB PHUL DU PHYIN PA DANG LDAN PA'I PHYIR DANG,
ZIL GYIS GNON PAR MDZAD PA'I PHRIN LAS PHUL DU PHYIN PA DANG LDAN
PA'I PHYIR ZIL GYIS GNON PAR 'DOD PA DE GNYI GA'I SHES RAB KYI
ZIL GYIS MI NON CING STOBS RNAMS KYIS BRDZI BA MED PA YIN NO,
,SEMS CAN THAMS CAD KYI STON PA, BYANG

@60B CHUB SEMS DPA' RNAMS KYI YAB, 'PHAGS PA'I GANG ZAG RNAMS KYI
RGYAL PO, ,MYA NGAN LAS 'DAS PA'I GRONG KHYER DU 'GRO BA RNAMS
KYI DED DPON ZHES BYA BA'I TSIG 'DI BZHIS NI BCOM LDAN 'DAS DE
SEMS CAN THAMS CAD KYI BYA BA GANG YIN PA MDZAD PA DE STON TE, DE
LA SEMS CAN THAMS CAD KYI

STON PA ZHES BYA BA NI BCOM LDAN 'DAS DE KHYAD PAR MED PAR SEMS
CAN THAMS CAD KYI BYA BA STON PA NYID KYIS MDZAD PA YIN TE, 'DI
LTAR NGAN SONG DU SKYES PA KHA CIG KYANG 'OD DANG DE BZHIN GSHEGS
PA'I SKU YANG DAG PAR BSTAN PAS RAB TU DANG BA BSKYED NAS BDE
'GRO LA 'GOD PAR MDZAD LA, BDE

'GROR SKYES PA RNAMS KYANG KHA CIG SKAL BA DANG MI LDAN PA SNGAR
BSHAD PA'I TSUL DU ZIL GYIS MNAN PA'I BSAM PAS LHAG PA RNAMS NI
'KHOR BA'I BDE BA'I LAM SBYIN PA LA SOGS PA LA 'GOD PAR MDZAD DO,
,SKAL BA DANG LDAN PA BSAM PA RNAM PA GNYIS KYIS LHAG PA RNAMS
KYANG DGE BA'I RTZA BA MA

BSKYED PA RNAMS NI DGE BA'I RTZA BA SKYED PAR MDZAD DO, ,DGE BA'I
RTZA BA BSKYED PA RNAMS NI DGE BA'I RTZA BA YONGS SU SMIN PAR
MDZAD DO, ,YONGS SU SMIN PA RNAMS NI RIGS JI LTA BA BZHIN DU NYAN
THOS LA SOGS PA LA 'GOD CING YONGS SU GROL BAR MDZAD DE, DE LTAR
NA BCOM LDAN 'DAS DE NI NGAN 'GRO DANG

BDE 'GROR SKYES PA RNAMS DANG, SKAL BA DANG LDAN PA DANG, SKAL BA
DANG MI LDAN PA RNAMS KYI BYA BA BSGRUB PA'I PHYIR NA SEMS CAN
THAMS CAD KYI STON PA ZHES BYA'O, ,BYA BA DE'I GNAS SKABS KYI BYE
BRAG NI RNAM PA GNYIS TE, ZHUGS PA'I GNAS SKABS KYI BYE BRAG
DANG, 'JUG PA'I GNAS SKABS

KYI BYE BRAG GO, ,ZHUGS PA'I GNAS SKABS KYI BYE BRAG KYANG SANGS
RGYAS 'BYUNG BA DANG NYE BAR BSGRUB PAR BYA BA'I PHYIR SANGS
RGYAS DANG NYAN THOS KYI RIGS KYI BYE BRAG NI RNAM PA GNYIS SO,
,DE LA SANGS RGYAS KYI RIGS CAN GYI DBANG DU MDZAD NAS BYANG CHUB
SEMS DPA' RNAMS KYI YAB CES BYA BA SMOS TE, BCOM

LDAN 'DAS DE NI RANG GI YON TAN PHUN SUM TSOGS PA LA DBANG THOB
PA'I BYANG CHUB SEMS DPA' RNAMS LA YANG DAG PAR GTOD PA'I PHYIR
'KHOR LOS SGYUR BAS 'KHOR LOS SGYUR BA'I BU MTSAN DANG LDAN PA LA
'KHOR LO YANG DAG PAR GTOD PA SHES PA RNAMS KYI PHAR GYUR PA DANG
'DRA BA DE DAG GI YAB TU GYUR ZHES BYA'O, ,

@61A *, ,NYAN THOS KYI RIGS CAN GYI DBANG DU MDZAD NAS 'PHAGS
PA'I GANG ZAG RNAMS KYI RGYAL PO ZHES BYA BA SMOS TE, BCOM LDAN
'DAS DE NI 'KHOR LOS SGYUR BA'I BU PHAL PA RNAMS KYI RGYAL POR
GYUR PA BZHIN DU NYAN THOS GCIG TU DKA' BZHIN DU BYED PAS RTOG PA
THOB PA RNAMS KYI RGYAL

PO LTA BUR GYUR PA YIN NO, ,'JUG PA'I GNAS SKABS KYI BYE BRAG NI
RIGS GSUM CAR LA YANG SRID PAS DE'I PHYIR DE'I DBANG DU MDZAD NAS
MYA NGAN LAS 'DAS PA'I GRONG KHYER DU 'GRO BA RNAMS KYI DED DPON
ZHES BYA BA SMOS TE, BCOM LDAN 'DAS DE NI MYA NGAN LAS 'DAS PA'I
GRONG KHYER DU 'JUG PA

THAR PA'I SA BON MA SKYES PA DE DAG GI RIGS JI LTA BA BZHIN DU
LAM NAS LAM GZHAN DU KHRID PAR MDZAD PA'I PHYIR DED DPON ZHES
BYA'O, ,YE SHES DPAG TU MED PA, SPOBS PA BSAM GYIS MI KHYAB PA,
GSUNG RNAM PAR DAG PA, DBYANGS SNYAN PA, SKU BYAD PA LTA BAS CHOG
MI SHES PA,

SKU MTSUNGS PA MED PA ZHES BYA BA'I TSIG 'DI DRUG GIS NI BCOM
LDAN 'DAS DE THABS GANG GIS SEMS CAN GYI DON MDZAD PA'I THABS DE
STON TE, THABS DE YANG DE LAS GSUM YIN NO, ,DE LA GO RIMS BZHIN
DU TSIG DANG POS NI YID KYI PHRIN LAS STON TO, ,GSUM GYIS NI
GSUNG GI PHRIN

LAS STON TO, ,GNYIS KYIS NI SKU'I PHRIN LAS STON TE, GSUNG DANG
SKU'I PHRIN LAS DAG NI CHOS 'CHAD PA LA SOGS PA STON PA'I NGO BO
YIN PA'I PHYIR LHUR SEMS CAN GYI DON MDZAD PA'I THABS YIN PAR
STON TO, ,THUGS KYI PHRIN LAS KYANG DE DAG KUN NAS SLONG BAR BYED
PA NYID KYIS SEMS CAN

GYI DON MDZAD PA'I THABS YIN PAR YONGS SU BZUNG STE, YE SHES NI
DE DANG LHAN CIG SPYOD PA'I PHYIR 'DIR THUGS KYI PHRIN LAS ZHES
BSHAD DO, ,YUL DPAG TU MED PAS YE SHES DPAG TU MED PA YIN LA, DE
DANG LDAN PAS BCOM LDAN 'DAS YE SHES DPAG TU MED PA ZHES BYA STE,
SKU DANG GSUNG GI

PHRIN LAS KYI MTSAN NYID NI SEMS CAN GYI DON MDZAD PA'I THABS YIN
PAR BZUNG LA, DE DAG KYANG DPAG TU MED LA BCOM LDAN 'DAS KYI YE
SHES DE LA THOGS PA MED PAR 'JUG GO, ,GSUNG GI PHRIN LAS NI SPOBS
PA DANG DBYANGS RNAM PAR DAG PA'I YON TAN PHUN SUM TSOGS PA'I
KHYAD PAR BSTAN TE, DE LA SPOBS

@61B PA'I KHYAD PAR YANG RNAM PA GNYIS TE, YI GE LA BRTEN PA
DANG, DON LA BRTEN PA'O, ,YI GE LA BRTEN PA NI TSIG RE RE LA
BRTEN NAS YI GE'I BYE BRAG GZHAN DANG GZHAN DAG GIS BSKAL PA DPAG
TU MED PAR STON KYANG DE BZHIN GSHEGS PA'I SPOBS PA YONGS SU
GTUGS PA MED PA LAS RIG PAR BYA'O, ,DON

LA BRTEN PA NI BSKAL PA DPAG TU MED PAR SEMS CAN DPAG TU MED PA
RNAMS SO SO NAS ZHU BA DPAG TU MED PA YONGS SU ZHUS PA'I ZHU BA
THAMS CAD LA LAN CIG GSUNG GCIG BRJOD PA KHO NAS LAN THEBS PA LAS
RIG PAR BYA STE, DE LTAR NA YI GE DANG DON LA BRTEN PA'I SPOBS
PA'I KHYAD PAR GYIS BSAM GYIS

MI KHYAB PA NGO MTSAR RMAD DU BYUNG BA'I CHOS STON PAR MDZAD PA'I
PHYIR BCOM LDAN 'DAS DE SPOBS PA BSAM GYIS MI KHYAB PA ZHES
BYA'O, ,NGAG GI SKYON BRDZUN DU SMRA BA LA SOGS PA DANG, SMRA BAR
BCOL PA'I SKYON SPU ZING ZHES BYED PA LA SOGS PA DANG, NGA RO'I
SKYON GDANGS MI SNYAN PA LA SOGS PA JI SNYED

PA DE DAG MED PA'I PHYIR BCOM LDAN 'DAS DE NI GSUNG RNAM PAR DAG
PA ZHES BYA'O, ,GSUNG GI YON TAN GYI SGO NAS YID DU 'ONG BA'I
PHYIR BCOM LDAN 'DAS DE NI DBYANGS SNYAN PA ZHES BYA'O, ,GSUNG GI
YON TAN NI GSUNG DBYANGS KYI YAN LAG LNGA DANG LDAN PA DANG DRUG
CU DANG LDAN PA LAS RIG PAR

BYA'O, ,SKU BYAD BLTA BAS CHOG MI SHES PA DANG, SKU MTSUNGS PA
MED PA ZHES BYA BA'I TSIG 'DI GNYIS NI SKU'I PHRIN LAS KYI RTEN
GYI KHYAD PAR DANG, RANG GI NGO BO'I KHYAD PAR BSTAN TE, DE LA
RTEN GYI KHYAD PAR NI SKU BYAD BLTA BAS CHOG MI SHES PA LAS RIG
PAR BYA STE, BCOM LDAN 'DAS DE'I YAN

LAG DANG NYING LAG DAG LA YUN RING MO ZHIG NAS MTHONG YANG SNGON
MA MTHONG BA BZHIN DU BLTA BA'I DGA' BAS NGOMS MI SHES PA'I SKU
BYAD BLTA BAS CHOG MI SHES PA ZHES BYA'O, ,RANG GI NGO BO'I KHYAD
PAR NI SKU MTSUNGS PA MED PA LAS RIG PAR BYA STE, BCOM LDAN 'DAS
DE NI KHAMS DANG, 'GRO

BA DANG, SKYE GNAS DAG TU GDUL BYA DE DANG DE DAG LA KHA DOG DANG
SPYOD PA MTHUN PAR BSTAN PA DANG, CHOS BSTAN PAS 'DUL BAR MDZAD
PA'I PHYIR SKU MTSUNGS PA MED PA ZHES BYA'O, ,'DOD PA DAG GIS MA
GOS PA, GZUGS DAG GIS NYE BAR MA GOS PA, GZUGS MED PA DAG DANG MA

@62A *, ,'DRES PA ZHES BYA BA'I TSIG 'DI GSUM GYIS NI BCOM LDAN
'DAS DE GANG NA GNAS PA DANG, DE LA JI LTAR MA CHAGS PAR SEMS CAN
GYI DON MDZAD PA STON TE, DE LA GANG NA GNAS SHING SEMS CAN GYI
DON MDZAD CE NA, 'DOD PA'I KHAMS DANG, GZUGS KYI KHAMS

NA GNAS TE, DE NA LUS DANG, NGAG DANG 'BREL PA YOD PA'I PHYIR RO,
,GZUGS MED PA'I KHAMS NA NI MA YIN TE, DE NYID KYI PHYIR GZUGS
MED PA DAG DANG MA 'DRES PA ZHES BYA BA GSUNGS SO, ,DE LA BCOM
LDAN 'DAS DE 'DOD PA'I KHAMS NA SEMS CAN GYI DON MDZAD PA NA 'DOD
PAR

GTOGS PA'I 'DOD PA'I 'DOD CHAGS LA SOGS PA'AM, DER GTOGS PA'I
SEMS CAN LOG PAR SGRUB PA DAG GIS MI 'PHROGS PA'I PHYIR 'DOD PA
DAG GIS MA GOS PA ZHES BYA'O, ,GZUGS KYI KHAMS NA YANG SNYOMS PAR
'JUG PA'I TSE SNYOMS PAR 'JUG PA'I BDE BA DAG DANG,

DER GTOGS PA'I SEMS CAN DANG 'BREL PA DER SKYE BA'I YON TAN YANG
DAG PAR BSTAN PAS SEMS MA 'PHANGS PA'I PHYIR GZUGS DAG GIS NYE
BAR MA GOS PA ZHES BYA'O, ,NYE BAR GOS PA NI NYE BAR GOS PA STE,
DE YANG SNYOMS PAR 'JUG PA'I RO MYANG BA DANG SKYE BA'I YON TAN
YANG DAG PAR

MTHONG BAS RO MYANG BA'O, ,DE DAG MED PAS NA NYE BAR MA GOS PA
ZHES BYA'O, ,PHUNG PO DAG LAS RAB TU RNAM PAR GROL BA, KHAMS
RNAMS DAD MI LDAN PA, SKYE MCHED RNAMS BSDAMS PA ZHES BYA BA'I
TSIG 'DI GSUM GYIS NI BCOM LDAN 'DAS DE DNGOS PO GANG LA YANG MA
CHAGS PAR SEMS

CAN GYI DON MDZAD PA DE STON TE DNGOS PO DE YANG PHUNG PO DANG,
KHAMS DANG SKYE MCHED DAG YIN TE, PHYI NANG GI DNGOS PO NI DE'I
BDAG NYID YIN PA'I PHYIR RO, ,DE DAG KYANG CHAGS PA'I GNAS YIN
PA'I PHYIR TE, DE LA PHUNG PO RNAMS NI, YANG SKYE BA'I MTSAN NYID
YIN PA'I PHYIR DE DAG LA RAB TU THAR BAS,

BCOM LDAN 'DAS DE PHUNG PO DAG LAS RAB TU RNAM PAR GROL BA ZHES
BYA'O, ,KHAMS RNAMS NI DBANG PO RNAMS KYIS RNAM PAR SHES PA'I SGO
NAS YUL RNAMS DANG LDAN PA'I NGO BO YIN PA'I PHYIR DE LA BRTEN
PA'I KUN NAS NYON MONGS PA DANG BRAL BAS, BCOM LDAN 'DAS DE KHAMS
RNAMS DANG MI LDAN PA

@62B ZHES BYA'O, ,SKYE MCHED RNAMS NI MTHONG BA LA SOGS PA SKYE
BA'I SGOR GYUR PA'I PHYIR, DE LA BRTEN PA'I KUN NAS NYON MONGS PA
BSDAMS PA'I PHYIR, BCOM LDAN 'DAS DE SKYE MCHED RNAMS BSDAMS PA
ZHES BYA'O, ,MDUD PA RNAMS YONGS SU BCAD PA, YONGS SU GDUNG BA
DAG LAS RNAM

PAR GROL BA, SRED PA LAS YONGS SU GROL BA, CHU BO LAS BRGAL BA
ZHES BYA BA'I TSIG 'DI BZHIS NI, BCOM LDAN 'DAS DE SPANGS PA PHUN
SUM TSOGS PA JI LTA BU ZHIG YIN NA, SEMS CAN GYI DON MDZAD PA DE
STON TE, NYON MONGS PA RNAMS NI MDOR BSDU NA, YUL DANG MA PHRAD
PA

DANG; PHRAD PA'I BYE BRAG GIS RNAM PA GNYIS TE, MDUD PA'I MTSAN
NYID RNAMS DANG, YONGS SU GDUNG BA'I MTSAN NYID RNAMS SO, ,DE DAG
GI SGO YANG RNAM PA GNYIS TE, SRED PA'I SGO RNAMS DANG, CHU BO'I
SOG RNAMS SO, ,YUL DANG MA PHRAD PA RNAMS LA NI, DON DU GNYER
BA'I RNAM PA'I

SRED PA'I SGO NAS MDUD PAR GYUR PA DAG YIN NO, ,PHRAD PA RNAMS LA
NI SHAS CHER KUN TU SPYOD PA'I SGO NAS CHU BO BZHIN DU 'PHROGS
PA'I PHYIR YONGS SU GDUNG BAR 'GYUR BA DAG YIN NO, ,MDUD PA DE
DANG DE DAG GI SGOR GYUR PA SRED PA RNAMS DANG, YONGS SU GDUNG BA
DE DANG DE DAG GI SGOR GYUR PA CHU BO

RNAMS SPANGS PA'I PHYIR, BCOM LDAN 'DAS DE MDUD PA RNAMS SHIN TU
BCAD PA, YONGS SU GDUNG BA DAG LAS RNAM PAR GROL BA, SRED PA LAS
YONGS SU GROL BA, CHU BO LAS BRGAL BA ZHES BYA'O, ,YE SHES YONGS
SU RDZOGS PA, 'DAS PA DANG MA BYON PA DANG DA LTAR BYUNG BA'I
SANGS RGYAS BCOM LDAN 'DAS RNAMS KYI

YE SHES LA GNAS PA, MYA NGAN 'DAS PA LA MI GNAS PA, YANG DAG PA
NYID KYI MTHA' LA GNAS PA ZHES BYA BA'I TSIG 'DI BZHIS NI, BCOM
LDAN 'DAS DE YE SHES PHUN SUM TSOGS PA JI LTA BU ZHIG YIN NA,
SEMS CAN GYI DON MDZAD PA DE STON TE, YE SHES DE NI RNAM PA GSUM
STE, RNAM PA THAMS CAD MKHYEN PA DANG, THA DAD MED PAR MKHYEN

PA DANG, MI GNAS PA'I MKHYEN PA'O, ,DE LA RNAM PA THAMS CAD
MKHYEN PA NI YE SHES KYIS SHES BYA'I TSOGS THAMS CAD DANG, RNAM
PA THAMS CAD LA KHYAB PA'I PHYIR YE SHES YONGS SU RDZOGS PA ZHES
BYA BA YIN NO, ,THA DAD PA MED PAR MKHYEN PA NI, DUS GSUM DU
GTOGS PA'I SANGS RGYAS KYI SKU TSE DANG,

@63A *, ,SKU'I NGO BO DANG, ZHING LA SOGS PA'I KHYAD PAR GYIS THA
DAD PA RNAMS KYANG, CHOS KYI SKUS MNYAM PA NYID BRNYES PA'I
PHYIR, 'DAS PA DANG, MA BYON PA DANG, DA LTAR BYUNG BA'I SANGS
RGYAS BCOM LDAN 'DAS RNAMS KYI YE SHES LA GNAS PA ZHES BYA BA YIN
NO, ,MI GNAS

PA'I MKHYEN PA NI, 'KHOR BA DANG MYA NGAN LAS 'DAS PA DAG LA MI
GNAS PA'I PHYIR, MYA NGAN LAS 'DAS PA LA MI GNAS PA YIN TE, YANG
DAG PA'I MTHA' LA GNAS PA GANG YIN PA DE NYID, 'DI'I NYAN THOS LA
SOGS PA'I MYA NGAN LAS 'DAS PA LA MI GNAS PA YIN NO, ,YANG DAG
PA'I MTHA' NI

DE BZHIN NYID RNAM PAR DAG PA STE, DE NYID CHOS KYI SKU YIN NO,
,DE LA GNAS PA NI YANG DAG PA'I MTHA' LA GNAS PA ZHES BYA'O,
,SEMS CAN THAMS CAD LA GZIGS PA'I SA LA BZHUGS PA'O ZHES BYA BA
NI 'DIR BSDUS PA'I DON NI 'DI YIN TE, SEMS CAN THAMS CAD LA GZIGS
PA'I SA NI,

DE BZHIN GSHEGS PA'I SKU GSUM YIN TE, 'DI LTA STE DE BZHIN GSHEGS
PA DES DE KHO NA LA GNAS TE, SEMS CAN THAMS CAD KYI RGYUD LA
GZIGS NAS, BSAM PA JI LTA BA BZHIN DU THEG PA GSUM GYI SGO NAS
CHOS STON PAR MDZAD PAS SKU GSUM PO DE KHO NA LA BZHUGS ZHES BYA
BA'I THA TSIG GO, ,'DI LTAR

LUNG LAS, BCOM LDAN 'DAS DE LONGS SPYOD RDZOGS PA'I SKUS SA BCU
LA GNAS PA 'PHAGS PA SPYAN RAS GZIGS DBANG PHYUG DANG, DE LAS
GZHAN PA'I BDAG NYID CHEN PO RNAMS LA, THEG PA CHEN PO'I CHOS
STON CING, 'OG MIN GYI GNAS NA BZHUGS SO ZHES 'BYUNG STE, DE LTAR
RE ZHIG LONGS

SPYOD RDZOGS PA'I SKUS SEMS CAN GYI DON MDZAD PAR SBYOR BAR BSHAD
PA YIN NO, ,SPRUL PA'I SKU LA YANG SEMS CAN GYI DON MDZAD PAR
SBYOR BAR YOD PA NYID DE, 'DI LTAR GZHUNG LUGS LAS, BCOM LDAN
'DAS DE SPRUL PA'I SKU'I 'DOD PA NA SPYOD PA 'PHAGS PA SH'A RI'I
BU LA SOGS PA DANG, DE LAS

GZHAN PA SKAL BA DANG LDAN PA RNAMS KYI SEMS CAN GYI RGYUD LA
GZIGS NAS CHO 'PHRUL GSUM BSTAN PAS BSAM PA JI LTA BA DANG, SKAL
PA JI LTA BA BZHIN DU NYAN THOS KYI THEG PA'I CHOS NYID STON CING
'KHOR BA JI SRID PAR BZHUGS SO ZHES 'BYUNG STE, DE LTAR SPRUL
PA'I SKU DE YANG DE DANG LDAN PAR BSTAN PA

@63B YIN NO, ,CHOS KYI SKU DE NI GNYI GA'I GZHIR GYUR PA'I PHYIR
DE DAG GI RGYUR 'GYUR BAS DE NYID GTZO BO'I RGYU YIN NO, ,DE MED
NA DE GNYI GA YANG MED PAS SEMS CAN GYI DON MDZAD PA YANG MED PAR
'GYUR TE, DE LTA BAS NA SEMS CAN THAMS CAD LA GZIGS PA'I SA NI DE
BZHIN GSHEGS PA'I SKU GSUM

YIN NO ZHES BYA BAR GNAS SO, ,'DI DAG NI DE BZHIN GSHEGS PA'I
YANG DAG PA'I YON TAN YIN NO, ,'DIR BSDUS PA'I TSIGS SU BCAD PA
NI, RGYUN MI 'CHAD GZUGS SEMS CAN DANG, ,DE YI BYA BA RIGS PA
DANG, ,KHAMS DANG DNGOS LA MA CHAGS DANG, ,SPANGS DANG YE SHES
PHUN

SUM TSOGS, ,GZHAN GYI DON DU SPYAD PA 'DI, ,GNYIS DANG DRUG DANG
GSUM DANG BZHI, ,DRUG DANG GSUM GNYIS BZHI TSAN GNYIS, ,TSIG 'DI
DAG GIS RAB TU BSTAN, ,RNAM PA DRUG GIS SKU BSTAN PA, ,RTZA BA'I
RAB DBYE RGYU DANG RANG, ,GNAS SKABS MDZAD PA PHUN TSOGS PA'I,
,TSIG

RNAMS KYIS NI 'DIR BSHAD DO, ,STON PA PHUN TSOGS DE RGYU DANG,
,DE BZHIN BYON PA KHO NA DANG, ,DE YI PHRIN LAS DE GNAS TE, ,DRAN
PA NYUNG NGU'I BSDUS PA YIN, ,ZHES BYA BA YIN NO, ,'PHAGS PA
SANGS RGYAS RJES SU DRAN PA'I RGYA CHER 'GREL PA, SLOB DPON DBYIG
GNYEN GYIS MDZAD PA RDZOGS

SO;; ,,RGYA GAR GYI MKHAN PO D'A NA SH'I LA DANG, ZHU CHEN GYI LO
TZ'A BA DGE SLONG DPAL BRTZEGS RAKshI TAS BSGYUR CING ZHUS TE
GTAN LA PHAB PA'O,, 