@250B #, ,RGYA
GAR SKAD DU, SHR'I MA H'A K'A LA S'A DHA NA N'A MA, BOD SKAD DU,
DPAL NAG PO CHEN PO'I SGRUB THABS SHES BYA BA, DPAL LDAN KHRAG
'THUNG 'GRO BA'I MGON, ,LHA MO DANG

BCAS 'KHOR LO LA, ,BTUD DE NAG PO CHEN PO YI, ,SGRUB PA'I RIM PA
BRI BAR BYA, ,DBANG GIS SMIN BYAS DAM TSIG LDAN, ,BLA MA LA GUS
SNYING BRTZE GTONG, ,SHES RAB BZOD LDAN BRTZON 'GRUS CHE, ,SGRUB
LA DPA' BA'I SNGAGS PA YIS, ,YID 'ONG DBEN PA'I GNAS DAG GAM, ,

RI BO DUR KHROD MA MO DANG, ,GSHIN RJE 'JIGS SU RUNG BA YI, ,GNAS
SU NAG PO BSGRUB PAR BYA'O, ,MAndALA MCHOD DANG GTOR MA BSHAM,
,RTEN BSHAMS BDE BA'I STAN 'DUG STE, ,RANG GI LHA YI RNAL 'BYOR
DU, ,ZHUGS TE CHO GA RDZOGS PA DAR, ,BLA MA LA SMOD BSTAN LA

SDANG, ,DE DAG RAB TU ZHI BYA'I PHYIR, ,BDAG GIS NAG PO BSGRUB
PAR BYA'O, ,SNYAM DU BLO NI BSKYED BYA STE, ,PHYI DANG NANG GI
DNGOS PO RNAMS, ,SKAD CIG STONG PAR BSGOM PAR BYA, ,MDUN DU PADMA
NYI MA LA, ,GNAS PA'I YI GE H'Um NAG PO, ,BLTAS TE DE YI 'OD ZER
GYIS, ,

@251A *, ,GDUG PA MA LUS ZHI BYAS TE, ,'GRO KUN BDE BA LA BZHAG
NAS, ,SLAR 'DUS H'Um LA THIM GYUR TE, ,YI GE GYUR PAS SKAD CIG
GIS, ,BYA ROG MING CAN NAG PO CHE, ,ZHAL GCIG PHYAG BZHI G-YAS PA
NA, ,DANG PO BE TZA'I 'BRAS BU DMAR, ,GNYIS PA RAL GRI 'DZIN

PA'O, ,G-YON GYI DANG PO KHRAG CHEN GYIS, ,RAB TU GANG BA'I THOD
PA 'DZIN, ,GNYIS PA KHA tV'Am 'DZIN PA'O, ,STAG GI PAGS PAS SMAD
DKRIS SHING, ,DBU SKRA AAG TSOM SMIN MA SER, ,SPYAN GSUM MCHE
GTZIGS 'JIGS PAR BYED, ,THOD PA RIN CHEN SBRUL GYIS BRGYAN, ,SNA
TSOGS

PADMA NYI STENG DU, ,DPA' BO'I 'DUG STANGS KYIS GNAS PA'O, ,DE
NAS RANG GI THUGS KA YI, ,SA BON LAS 'PHROS 'OD ZER GYIS, ,YE
SHES SEMS DPA' SPYAN DRANGS LA, ,MCHOD LA DZA:H'Um BAm HO: YIS,
,DGUG GZHUG BSTIM DANG MNYES PAR BYA, ,SPYI BO MGRIN PA SNYING GA
RU, ,

PADMA NYI MA'I GDAN STENGS SU, ,H'Um DANG A'A:DANG AOm GSUM GYIS,
,SKU GSUNG THUGS GSUM BYIN GYIS BRLABS, ,LEGS MCHOD BSTOD DE DE
NAS NI, ,AOm MA H'A K'A LA H'Um PHAt, CES BYA BA'I SNGAGS CI NUS
PAR, MAN NGAG BZHIN DU BZLAS PAR BYA, ,SKYON GTOR MA BYIN BRLABS
TE, ,

RANG SNGAGS KYIS NI BSNGO BAR BYA'O, ,LEGS BAR MCHOD LA DE NYID
KYI, ,RKANG PA BRGYAD PAS BSTOD PAR BYA, ,ZHI RGYAS DBANG DANG
MNGON SPYOD KYI, ,LAS RNAMS GANG YIN DE RTZOL BYA, ,YE SHES
GSHEGS LA DAM TSIG BSDU, ,BLO LDAN MTSAN MA MA BYUNG GI ,BAR DU
'BAD DE BSGRUB

PAR BYA, ,MTSAN MA BYUNG NAS BLA MA YI, ,MAN NGAG BZHIN DU LAS LA
SBYOR, ,BLA MA'I GSUNG GI RJES 'BRANGS TE, ,BDAG GIS NAG PO SGRUB
PA'I THABS, ,BRIS PA'I BSOD NAMS THOB PA DES, ,BGEGS ZHI THUB
DBANG THOB PAR SHOG ,DPAL NAG PO CHEN PO SGRUB PA'I THABS

'PHAGS PA KLU SGRUB KYIS MDZAD PA RDZOGS SO,, ,,PAndI TA AA BHA
Y'A KA RA DANG, LO TZ'A BA TZA MI CHEN POS BSGYUR BA'O,, 