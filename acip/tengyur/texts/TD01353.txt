@1B [DD] #, ,RGYA GAR SKAD DU, SHE KODDE SHA t'I K'A N'A MA, BOD SKAD
DU, DBANG MDOR BSTAN PA'I RGYA CHER 'GREL PA ZHES BYA BA, BLA
MA DAM PA RNAMS KYI ZHABS LA PHYAG 'TSAL LO, ,'JIG RTEN 'KHRIG [DD]

PA RNAM SPANGS SHING, ,PHYAG RGYA CHE LA MNYAM PAR SBYOR, ,ZAG
MED BDE BA LA 'KHYUD PA, ,BDE CHEN SKU LA PHYAG 'TSAL LO,
,'JIG RTEN NYID NI RNAM SPANGS SHING, ,RTOG MED NYID LA RTAG
TU ZHUGS, ,RNAM RTOG

MI MNGA' CHOS KYI SKU, ,RTOG BRAL SKU LA BDAG PHYAG 'TSAL,
,ZAG BCAS RMI LAM GNAS SKABS SPANGS, ,CHOS RNAMS RMI LAM LTA
BUR MKHYEN, ,BDE BA GZHAN LA SMOD MI MDZAD, ,LONGS SPYOD

RDZOGS SKU BDAG PHYAG 'TSAL, ,'JIG RTEN SAD PA'I BYA BA
SPANGS, ,SPRUL PA'I MDZAD PAS 'JIG RTEN LA, ,ZAG MED BYA BA
STON MDZAD PA, ,GAR MDZAD SKU LA BDAG PHYAG 'TSAL, ,'DI NI
BYIS PA GANG DAG

RNAMS, ,BLA MA LEGS PAR MA BSTEN PA'I, ,RGYUD RNAMS LOG PAR
STON BYED PA, ,SHES RAB 'CHAL PA CAN RNAMS 'BYUNG, ,DE RNAMS
LA NI PHAN BYA'I PHYIR, ,BSDUS PA'I DBANG GI RGYA CHER 'GREL, ,'GRO

@2A *, ,LA RJES SU BRTZE BA YIS, ,BDAG GIS MYUR DU BRI BAR
BYA, ,DE LA BCOM LDAN 'DAS SA BCU GNYIS KYI DBANG PHYUG GIS
MCHOG GI DANG PO'I SANGS RGYAS THABS DANG SHES RAB GNYIS SU
MED PA'I RGYUD BRTAG PA LNGA BA'I

BDAG NYID GSUNGS PA YIN LA, 'DI NI BRTAG PA RNAM PA LNGA LAS
KYANG, 'JIG RTEN LAS 'DAS PA'I DBANG 'BA' ZHIG SLAR BZLAS TE
GSUNGS PA YIN NO, ,GANG DAG 'JIG RTEN LAS 'DAS PA'I RDO RJE'I
TSIG KYANG 'DI NYID DE, BZHI PA LEGS

PAR STON PA'I PHYIR RO, ,DE BAS NA BDAG GIS 'DI'I DON RTZA
BA'I RGYUD DU BSTAN PA DANG, DE'I RGYA CHER 'GREL RGYAL PO ZLA
BA BZANG POS MDZAD PA DANG, GZHAN YANG SNGON GYI MKHAN PO N'A
G'A RDZUN LA SOGS PA RNAMS KYI RJES SU 'BRANGS TE GSAL BAR

BYA'O, ,DE CI'I PHYIR ZHE NA, JI SKAD DU MCHOG GI DANG PO'I
SANGS RGYAS KYI RGYUD LAS GSUNGS PA, PHYI MA'I DUS KYI RNAL
'BYOR SPYOD MANG DAG ,BRKAM ZHING RAB GTUM MA BSDAMS 'BYUNG
BAR 'GYUR, ,SDIG LA RAB DGA' RNAL 'BYOR YO BYAD

CHAGS, ,RGYUD CHEN 'DI DANG BZHI PA 'DI SPONG 'GYUR, ,RGOD
CING DBANG PO G-YENGS LA PHRAG DOG CAN, ,GNAS LA CHAGS SHING
RNYED PA 'DOD PA DAG ,SBYOR BAR BYED PA'I SKABS LA RTAG TU
GNAS, ,BZHI PA 'DI NI RAB TU SPONG BAR 'GYUR, ,RKANG LAG

@2B RDEGS SHING KHA NI RGYA TSOM SMRA, ,RTZE 'JO DGOD LA
RTAG PAR RAB TU ZHUGS, ,GCIG LA GCIG NI MGUL 'KHYUD LAG PA
SBREL, ,GRONG DU 'JUG NA SPYOD LAM GZHAN DU 'CHOS, ,MI RIGS
SBYOR BA'I MTSAN NYID 'DI DAG STE, ,GZHAN GYI BU MO LA YANG
RTAG TU CHAGS, ,GZUGS KYIS CHAGS SHING MDUD

PA BOR BA YIN, ,GRONG DANG GRONG KHYER YUL 'KHOR KUN DU RGYU,
,DE DAG BZA' DANG BTUNG LA RAB TU ZHUGS, ,GLU DANG BRO GAR DE
BZHIN ROL MO DANG, ,NYO 'TSONG LHAG PAR BYED CING RAB TU
BRTZON, ,BTUNG BA DAG LA CHAGS SHING NGO TSA BOR, ,MI RIGS
BRTZON PA'I SPRING YIG BSKUR BAR BYED, ,DAM TSIG DE BZHIN

SPYOD LAM BSTAN NAS NI, ,KHYIM BDAG DANG BSTEN CING DAM DRAL
NAS, ,DE DAG DAM TSIG LOG PAR SHIN TU GNAS, ,LAS GANG RDO RJE
'CHANG GIS RTAG SMAD PA, ,SRANG DANG TSAD LA G-YO SGYU BYED
PAR ZHUGS, ,DE 'DRA'I SDIG PA NYON MONGS LAS BYAS PAS, ,LAS
NGAN BYED PA DE DAG NGAN SONG 'GRO, ,DUNG DANG GSER

DANG NOR BU NOR MANG DANG, ,KHYIM DANG GNYEN BSHES RNAM SPANGS
DKYIL 'KHOR ZHUGS, ,SANGS RGYAS BSTAN PA 'DI LA NGES BYUNG
NAS, ,SDIG PA'I LAS RNAMS SHIN TU SPYOD PAR BYED, ,NOR DANG
'BRU LA SNYING POR 'DU SHES SHING, ,BZHON DANG BA LANG SHING
RTA RNAMS LA CHAGS, ,GANG LA RNAL 'BYOR NAN TAN MED

PA RNAMS, ,DE DAG GIS KYANG CI PHYIR DKYIL 'KHOR ZHUGS, ,NGAS
NI SNGON TSE RNAL 'BYOR SPYAD PA NA, ,LUS DANG SROG LA RAB TU
MA BLTAS PAR, ,NGA YIS TING 'DZIN ZHI BA 'DI BRTZAMS NA, ,DE
DAG DE TSE 'DI THOS GAD MOS 'DEBS, ,BZOD PA SPANGS NA RAB TU
SPRO BAR BYED, ,RNAL 'BYOR SPYOD PA DE YIS TSIG TU

SMRA; ,DAM TSIG NYAMS LA BYANG CHUB GA LA YOD, ,DAM TSIG BRAL
NAS BYANG CHUB 'DI THOB PA, ,NGAS NI MA THOS NAM YANG YOD MA
MTHONG, ,SHES RAB DMAN ZHING YON TAN RNAM SPANGS LA, ,RGYUD
CHEN MCHOG GI YON TAN RTAG TU BRJOD, ,'TSO BA MED PA MANG PO
RNAL 'BYOR BYED, ,SANGS RGYAS BYANG CHUB

RNAM PA KUN MI 'DOD, ,BYIS PA DE DAG RTAG TU LTA LA CHAGS,
,STONG PA NYID NI THOS NA SDANG SKRAG 'GYUR, ,GANG DAG DAM
TSIG SRUNG ZHING YON TAN LDAN, ,BYAMS LA GNAS SHING RTAG TU
BZOD RTOGS PA, ,MNYEN ZHING DES LA SHIN TU SNGOM PA RNAMS, ,DE
DAG DE TSE YONGS SU NYAMS PAR 'GYUR, ,GANG YANG

@3A *, ,SHIN TU DAM BRAL SEMS LDAN DANG, ,MI BZAD MA RUNGS
NGAN PA'I LAS BYED PA, ,DAM TSIG MA YIN SPYOD CING 'THAB LA
DGA', ,DE DAG DE YI DUS NA MCHOD PAR 'GYUR, ,BSGOM PAR BYA
ZHING RAB TU GO BAR BYA, ,ZLA BA ZANGS NGAL DAD PA'I PHYIR
'BRANG NA, ,BDE BAR GSHEGS PA'I

BSTAN PA 'DI DRAN NAS, ,DE DAG LA NI NAM YANG YID MA RTON, ,DE
DAG 'DOD CHAGS CHE ZHING ZHE SDANG CHE, ,GTI MUG CHE ZHING NGA
RGYAL DREGS PAS RGYAGS, ,LUS KYANG MA DUL NGAG KYANG MA DUL
ZHING, ,SEMS KYANG MA DUL NGAN SONG GZHOL BA YIN, ,RNAL 'BYOR
DAM TSIG DAG LA MI SPYOD DE, ,TSIG TZAM

GYIS NI DNGOS GRUB THOB MI 'GYUR, ,NAN TAN LHUR BYED DNGOS
GRUB THOB MI DKA', ,DE BAS DAM TSIG DAG LA NAN TAN BYA, ,ZHES
SO, ,DE LTA BU'I RNAL 'BYOR BA'I MING TZAM DANG LDAN PA RNAMS
RNAL 'BYOR GYI SPYOD PA PHYIN CI LOG PAR SPYOD PAR 'GYUR BA
BSTAN PA DANG, RDO RJE 'CHANG GIS GSUNGS PA'I RGYUD KYI DON

LOG PAR BKRAL BAS LOG PA'I LAM DU 'JUG PA DANG, GNYIS SU MED
PA'I YE SHES NI SKAD CIG MA 'GYUR BA'I BDE BA 'JIG RTEN PHAL
BA'I ZAG PA DANG BCAS PA NYID YIN ZHES BRJOD PA DAG 'BYUNG NGO
ZHES GSUNGS PAS DE BAS NA BDAG GIS NGES PA'I DON GYI MDO DANG,
RGYUD GCIG NAS GCIG GI NGES BA'I

DON GYIS GSAL BAR BYA'O, ,DE LA RGYUD KYANG KHA CIG NI DRANG
BA'I DON DU BSTAN LA, KHA CIG NI NGES BA'I DON DU BSTAN LA,
KHA CIG NI GNYIS GA STON TO, ,DE YANG JI SKAD DU SGRON MA GSAL
BAR BYED PA ZHES BYA BA RNAL 'BYOR CHEN PO'I RGYUD KYI BSHAD
PA LAS, DGONGS PAS BSHAD DANG DGONGS MIN DANG, ,JI

BZHIN SGRA DANG JI BZHIN MIN, ,DRANG BA'I DON DANG NGES PA'I
DON, ,RGYUD NI MTHA' DRUG MTSAN NYID CAN, ,ZHES GSUNGS SO,
,GZHAN YANG NGES PA'I DON GYI MDO SDE LA RTON PAR BYA'O,
,DRANG BA'I DON GYI MDO SDE LA RTON PAR MI BYA'O ZHES GSUNGS
PA DANG, GZHAN YANG BCOM LDAN 'DAS KYIS RDO RJE GTZUG TOR GYI
RGYUD

LAS JI SKAD DU LHA'I DBANG PO'I TING NGE 'DZIN NI RNAM PA
GNYIS TE, MTSAN MA DANG BCAS PA DANG MTSAN MA MED PA'O, ,MTSAN
MAR BCAS PAS MTSAN BCAS KYI, ,DNGOS GRUB RGYAL BA DAM PA
BZHED, ,MTSAN MA MED LA GNAS PAS NI, ,MTSAN MA CAN YANG BSGRUB
TU RUNG, ,ZHES GSUNGS SO, ,GZHAN YANG

@3B DRANG BA DANG NGES PA'I DON NI SHES RAB KYI PHA ROL TU
PHYIN PA TSUL BRGYA LNGA BCU PA LAS JI SKAD DU, KHAMS GSUM DU
SKYES PA'I SEMS CAN THAMS CAD SROG DANG PHRAL YANG NGAN SONG
DU YANG MI 'GRO LA, MYUR DU BLA NA MED PA YANG DAG PAR RDZOGS
PA'I BYANG CHUB TU MNGON PAR RDZOGS PAR SANGS RGYAS PAR 'GYUR
RO ZHES

GSUNGS BA LTA BU STE, DRANG BA'I DON NI DE BZHIN GSHEGS PA LA
NGAN SEMS KYIS KHRAG 'BYIN PA DANG, DGRA BCOM PA GSOD PAR
BRTZON PA LA SOGS PA'I RNAL 'BYOR STOBS DANG LDAN PA RNAMS KYI
ZHE SDANG GI RIGS SU SKYES PA LA MCHOG TU SNYING RJE BSKYED LA
DE SKAD CIG TZAM ZHIG GZHOM GYI, RNAM PA KUN DU

GZHOM PA NI MA YIN NO, ,DES NI BDAG GZHAN GNYIS KA'I DNGOS
GRUB RGYUR GYUR PA LTA BU'O, ,NGES PA'I DON NI, SROG CES BYA
BA RLUNG DU BSHAD, ,NYIN MTSAN RNAMS SU RAB RGYU BA'I, ,GANG
ZHIG RLUNG NI RAB BSAD NA, ,DNGOS GRUB RAB MCHOG THOB PAR
'GYUR, ,ZHES GSUNGS PA LTA BU'O, ,DE BZHIN DU LUS

CAN THAMS CAD LA GNAS PA'I KUN RDZOB BYANG CHUB KYI SEMS NI
SROG YIN LA, DE'I RGYU BA BCAD PA NI SROG BCAD PA'O ZHES
GSUNGS SO, ,DE BAS NA RGYUD THAMS CAD KYANG NGES PA DANG DRANG
BA'I DON DU GNAS PAR RTON PAR BYAS LA, DANG PO'I LAS CAN GYI
RNAL 'BYOR PA RNAMS LA YANG RDO RJE SLOB DPON RTON PA RNAMS

KYIS DON GNYIS PO JI LTA BA BZHIN DU RIM PAS RTOGS PAR BYA
ZHING KHONG DU CHUD PAR BYA'O, ,DE LTAR MA 'ONGS PAR 'BYUNG
BAR 'GYUR BA LA SOGS PA'I RDO RJE 'CHANG GIS GSUNGS PA RNAMS
BDAG GIS GSAL BAR BSTAN CING, DE LTA BAS NA MDOR BSTAN PA'I
DBANG GI RGYA CHER 'GREL RTZOM PA LA 'JUG PA BSTAN NAS, DA

NI RGYUD NYID KYI DON LA 'JUG PAR BYA'O, ,DE LA RTZA BA'I
RGYUD KYI LE'U LNGA BCU PA LAS DBANG MDOR BSTAN PA 'DI PHYUNG
BA YIN LA, DE NYID RGYAL PO ZLA BA BZANG PO ZHES BYA BA BYANG
CHUB SEMS DPA' PHYAG NA RDO RJE'I SPRUL PA ZHU BA POS ZHUS PA
NI ZLA BA BZANG POS GSOL PA, STON PA DBANG NI RNAM BDUN DANG,
,RNAM GSUM

DE BZHIN BLA NA MED, ,'JIG RTEN 'JIG RTEN 'DAS BSGRUB PHYIR,
,BSDUS PA YIS NI BDAG LA GSUNGS, ,ZHES BYA BA SMOS TE, STON PA
ZHES BYA BA NI BCOM LDAN 'DAS KYI DUS KYI 'KHOR LO'I TING NGE
'DZIN DU ZHUGS PA LA GUS PA'I TSUL GYIS BOS PA'O, ,DUS KYI
'KHOR LO ZHES BYA BA 'DI NYID GANG YIN, DUS

@4A *, ,NI GANG 'KHOR LO NI GANG SNYAM PA LA, JI SKAD DU
RTZA BA'I RGYUD LAS, ,PHYI DANG NANG GI DBYE BA YIS, ,DUS NI
RNAM PA GNYIS SU 'DOD, ,DE BZHIN 'KHOR LO YANG RNAM GNYIS,
,DUS KYI 'KHOR LOR RAB TU BRJOD, ,PHYI YI DUS NI RNAM PA LNGA,
,NANG GI STENG 'OG RAB DBYE BAS, ,RNAM PA

GNYIS SU SHES BYA ZHING, ,MKHAS PA RNAMS KYIS RTOGS PAR BYA,
,DRUG CU DANG NI BCU GNYIS KHYIM, ,DE BZHIN NYIN DANG MTSAN MO
DANG, ,BGROD PA GNYIS DANG DUS TSOD DE, ,RNAM PA LNGAR NI
MNGON PAR BRJOD, ,STONG YANG G-YAS DANG G-YON PA LA, ,'BYUNG
DANG 'JUG PAR BYED PA DANG, ,DKYIL 'KHOR LA

LNGA DBYE BA YIS, ,RNAM PA GSUM DU RAB TU BSHAD, ,'OG GI
'BYUNG 'JUG BYE BRAG GIS, ,RNAM PA GNYIS SU BRTAG PAR BYA,
,'DI DAG SPYIR NI RTOGS PAR BYA, ,BZANG NGAN BSAM MI KHYAB PA
GSUM, ,BZANG DUS GANG YIN DE BLANG ZHING, ,NGAN PA'I DUS NI
SPANG BAR BYA, ,BSAM MI KHYAB PAR KUN DU BLANG, ,

RGYUD RNAMS KUN GYI DON 'DI YIN, ,'KHOR BAR 'KHOR LO RAB TU
BRJOD, ,CES GSUNGS PA YIN NO, ,GZHAN YANG YI GE RE RES BSHAD
PA NI BSDUS PA'I RGYUD KYI 'GREL PA LAS RTOGS PAR BYA'O,
,DBANG NI RNAM PA BDUN ZHES PA NI 'OG NAS STON BZHIN PA'I RNAM
PA BDUN NO, ,RNAM GSUM ZHES PA NI BUM

PA DANG GSANG BA DANG SHES RAB YE SHES SO, ,DE BZHIN BLA NA
MED CES PA NI BCU GCIG PA SHES RAB YE SHES CHEN PO'I DBANG
NGO, ,'JIG RTEN 'JIG RTEN 'DAS BSGRUB PHYIR, ,ZHES PA NI RE
ZHIG 'JIG RTEN PA'I DBANG BCUS NI 'JIG RTEN PA NYID KYI 'BRAS
BU STER LA, SHES RAB CHEN POS NI 'JIG RTEN LAS

'DAS PA DANG 'JIG RTEN PA'I 'BRAS BU GNYIS KA STER BA'O, ,CI'I
PHYIR SHES RAB CHEN POS GNYIS KA STER SNYAM PA LA, SKYE DGU'I
BDAG PO YIN PA'I PHYIR DANG, DPER BYA KUN LAS 'DAS PA'I PHYIR
DANG, PHYIR MI LDOG PA PHYIR MI 'ONG BA YIN PA'I PHYIR DANG,
DGE SLONG DGRA BCOM PA CHEN PO ZAG PA THAMS CAD

ZAD PA YIN PA'I PHYIR DANG, 'JIG RTEN PA'I 'DZAG PA'I 'DOD
CHAGS DANG BRAL NAS MI 'DZAG PA'I 'DOD CHAGS CHEN PO YIN PA'I
PHYIR DANG, BSLAB PAR BYA BA'I GNAS THAMS CAD MTHAR SON NAS
GANG LA YANG MI SLOB PA'I PHYIR DANG, RANG SANGS RGYAS BSE RU
LTAR GCIG PU YIN PA'I PHYIR DANG, GANG CI YANG RUNG BA

@4B 'DUS PA'I TSOGS KYI DPON DU GYUR PA YIN PA'I PHYIR DANG,
NAM MKHA' LAS BYUNG BA NYID DANG, RANG 'BYUNG BA NYID YIN PA'I
PHYIR DANG, RGYU MTHUN PA LAS YANG DAG PAR BSKYED PA YIN PA'I
PHYIR RO, ,GZHAN YANG 'JIG RTEN PA'I NI 'JIG RTEN PA NYID YIN
PA'I PHYIR TE, BYIS PA RNAMS GZUD PA YIN PA'I

PHYIR DANG, KUN RDZOB NYID YIN PA'I PHYIR DANG, 'GYUR BA SKAD
CIG MA NYID YIN PA'I PHYIR DANG, PHUNG PO DANG KHAMS ZAD PAR
BYED PA YIN PA'I PHYIR DANG, RGYUD GZHAN LA LTOS PAR BYED PA
YIN PA'I PHYIR DANG, BCOM PA YIN PA'I PHYIR DANG, KHA MAR
BLTAS PA YIN PA'I PHYIR DANG, ZHE SDANG BSKYED PA'I RGYU YIN

PA'I PHYIR DANG, 'JIG RTEN PHAL PA DANG THUN MONG YIN PA'I
PHYIR DANG, 'KHOR BA'I 'BRAS BU STER BA'I PHYIR RO, ,'DI LTA
STE, GZA' DANG TSES DANG SKAR MA DANG, ,SBYOR BA DANG NI BYED
PA DANG, ,'DI RNAMS BZANG NGAN SHES PA LA, ,'JIG RTEN 'BRAS BU
BSGRUB NA 'GRUB, ,CES GSUNGS LA, CIG SHOS NI

YANG JI SKAD DU, ,DE NYID MED PA'I RNAL 'BYOR PAS, ,NGES PAR
BRTUL ZHUGS SMYUNG BA DANG, ,YI GE'I DON LA BSGOMS PAS NI,
,BSKAL PA BYE BA BRGYAS MI 'GRUB, ,CES GSUNGS SO, ,DE BAS NA
DE NYID JI LTA BA BZHIN DU BDAG GIS RTOGS PAR 'GYUR BA'I RNAM
GRANGS KYIS BSHAD DU GSOL ZHES PA'I DON TO, ,DE YANG

TSUL JI LTA BAR SNYAM PA LA, BSDUS PA YIS NI ZHES BYA BA SMOS
PA YIN LA, BSDUS PA YANG TSIG NI BSDUS PA YIN LA DON NI RGYAS
PA'I SGO NAS ZHES DGONGS SO, ,BCOM LDAN 'DAS KYIS BKA' STZAL
PA ZHES PA NI LAN GSUNG BAR BZHED NAS SO, ,NYON CIG ZLA BZANGS
ZHES PA NI BOD PA'O, ,DBANG GI DON ZHES BYA BA

LA; DBANG NI 'JIG RTEN DANG 'JIG RTEN LAS 'DAS PA'O, ,DON ZHES
PA NI GONG DU BSTAN PA'O, ,DE YANG YI GE BZHIS BSTAN PAR BYAS
TE, AA BHI shE KA ZHES BYA BA NI, SBRUL PA'I 'KHOR LO RDO RJE
SEMS, ,PHYAG GNYIS HE RU KA YANG DE, ,DE NYID 'JIG RTEN GSUM
KHYAB PAS, ,NGO BO NYID DU'ANG DE BRJOD DE, ,SANGS

RGYAS SKU NI BDE CHEN PO, ,YE SHES RDO RJE YANG DE NYID, ,LHAN
CIG SKYES DGA' YANG DE NYID, ,RGYU MTHUN DAG TU DE BRJOD DE,
,DE NYID RTZE GCIG DAG TU DRAN, ,BZHI BA'I GNAS SKABS ZAD PA
DE, ,YI GE MCHOG STE RNAM PAR DAG ,RDO RJE SNYING PAD DBUS SU
BZHUGS, ,DE NYID H'Um YIG SEMS DPAR BRJOD, ,MI BSKYOD

@5A *, ,PA YANG DE NYID DE, ,DE NYID THUGS KYI RDO RJER
BRJOD, ,KHYAB 'JUG DE NI PHYAG BZHI PA, ,DE NYID DZV'A LA
DZV'A LAR BRJOD, ,CHOS KYI SKU YANG DE NYID DO, ,CHOS 'KHOR LA
ZHUGS RDO RJE CAN, ,DGA' BA MCHOG GI GZUGS 'DZIN PA, ,DE NYID
RNAM PAR SMIN PAR BRJOD, ,GNYID LOG PA NI SPONG BA PO, ,

YE SHES CHEN PO'I ROS GANG BA, ,SEMS DPA' CHEN POR DE BRJOD
DE, ,MGRIN PA'I LONGS SPYOD 'KHOR LO STE, ,'OD DPAG MED DU
MNGON PAR BRJOD, ,GSUNG GI RDO RJE BRJOD PA'ANG DES, ,PHYAG NA
PADMA DE BZHIN GSHEGS, ,DGA' BA MCHOG TU 'ANG DE LA BRJOD,
,SKYES BU BYED PA'ANG DE LA GSUNGS, ,'JUG PA

DANG NI LDOG PA DANG, ,RMI LAM GNAS SKABS ZAD PA'ANG DE, ,DE
NYID LONGS SPYOD RDZOGS PA'I SKU, ,SANGS RGYAS CHOS RNAMS STON
PA'ANG YIN, ,ZHAL GSUM RNAM PA'I PHYAG DRUG PA, ,DE NYID KHO
NA BDE BYED BRJOD, ,KI TI KI TI RDO RJE'ANG DE, ,HE RU KA NI
GSUM PAR 'GYUR, ,RTAG TU DAM TSIG LA GNAS PA, ,

GANG ZHIG GNAS PA YONGS SU BGROD, ,DAM TSIG KUN RDZOB DKAR PO
STE, ,DPRAL BAR BDE CHEN DGA' NA BZHUGS, ,BDUD RTZI LA ZHUGS
SEMS DPA' NI, ,AOm GYIS YONGS SU BRJOD PAR BYA, ,DE NYID RNAM
PAR SNANG MDZAD BRJOD, ,SKU YI RDO RJE DE NYID DE, ,TSANGS PA
SKU YI RDO RJE 'DZIN, ,DE NYID KHO NAR

YONGS SU BRJOD, ,DGA' BA TSANGS PA'I GZUGS YIN TE, ,GZUGS KYI
SKU RU DE LA BRJOD, ,SPRUL PA'I SKU YI MTSAN NYID DE, ,DE NYID
PHYAG NA 'KHOR LOR BRJOD, ,DE NYID LDOG DANG RGYU MTHUN NYID,
,DE NYID KHO NA SANGS PA ZAD, ,DE NYID PI TZU'I RDO RJE STE,
,ZHAL BRGYAD HE RU KA RU BRJOD, ,DPA' BO CHEN PO

ZHAL BZHI PA, ,PHYAG NI BCU DRUG RNAMS DANG LDAN, ,DE LTAR SKU
YI RAB DBYE BAS, ,BZHI PA'I DON DU KHRAG 'THUNG BRJOD, ,CES
GSUNGS TE, DE BAS NA YI GE BZHI PA NI SPYOD PA DANG GROL BA
GNYIS STER BAR BYED PAS NA, DBANG ZHES BYA'O, ,GZHAN YANG DAG
CING 'KHRU BAR BYED PAS NA DBANG ZHES BYA STE, SEMS

BDE BAR BYED PA ZHES BYA'O, ,RNAM BDUN RNAM GSUM ZHES BYA BA
NI GONG DU BSTAN PA'O, ,RTZA'I KUN DU SPYOD PA ZHES PA NI RIGS
KYI KUN DU SPYOD PA DANG, STENG 'OG DANG G-YAS DANG G-YON
DANG, THUR DU SEL BA DANG, GYEN DU RGYU BA LA SOGS PA STE, 'OG
NAS RGYAS PAR STON PA BZHIN NO, ,RTZOL BA ZHES PA NI GYEN DU
RGYU BA 'BA'

@5B ZHIG GZUNG GI GZHAN DU NI MA YIN NO, ,MDOR BSDUS PA YIS
KHYOD LA BSHAD, ,CES PA NI BSHAD PAR ZHAL GYIS BZHES PA'O,
,RGYUD LA MDOR BSDUS RNAM GSUM DANG, ,ZHES PA NI MCHOG GI DANG
PO'I SANGS RGYAS 'DI DANG BSDUS PA'I RGYUD 'DI GNYIS KHO NA
YIN GYI RGYUD GZHAN NI RE ZHIG MI GZUNG NGO, ,DE LA RGYUD

CES BYA BA NI, 'JIG RTEN PA'I THA SNYAD KYIS THAGS DANG CHU
BO'I RGYUN LA SOGS PA LA YANG 'JUG MOD KYI, 'ON KYANG BRJOD
PAR BYA BA'I DON DANG, RJOD PAR BYED PA'I TSIG GNYIS SU KHONG
DU CHUD PAR BYA'O, ,DE NI THABS DANG SHES RAB DANG CHA MNYAM
PA ZHES BYA BA GSUM DU GNAS SO, ,DE BAS NA MDOR BSDUS PA RNAM
PA

GSUM YOD PA DE BZHIN DU RGYAS PAR BSHAD PA YANG GSUM DU 'GYUR
ZHES BYA'O, ,DE YANG GANG YIN SNYAM PA LA, RAB TU MDOR BSTAN
MDOR BSTAN CHE, ,RAB TU RGYAS PAR BSHAD PA BZHIN, ,ZHES GSUNGS
TE, MDOR BSTAN GSUM YIN NO, ,DE NYID KYI MTSAN NYID MI SHES
PA'I PHYIR, MDOR BSTAN RGYAS

PAR BSHAD PA NYID, ,RGYUD KYIS BSDUS PA BRJOD PA YIN, ,ZHES
GSUNGS TE, DE NYID NI RGYUD THAMS CAD KYI BRJOD PAR BYA BA
STONG PA DANG SNYING RJE STON PAR BYED PA'I YI GE AE WAm MA
Y'A YIN LA DE NYID NI BSAM PA'I DBANG GIS KHA CIG LA SDUD PA
PO'I TSIG TU SNANG BA YIN NO, ,KHA CIG LA NI BDEN PA BZHI'I
CHOS KYI

'KHOR LOR SNANG NGO, ,KHA CIG LA NI NYAN THOS KYI SDE PA'I
RTZA BA BZHIR STON PAR SNANG NGO, ,PHYI'I DNGOS PO'I SDE SNOD
KHA CIG LA NI 'BYUNG BA CHEN PO BZHI STON PA'I TSIG TU SNANG
NGO, ,DE BAS NA DGYES PA'I RDO RJE'I RGYUD LAS KYANG, DE LTAR
THAMS CAD BZHI BZHI YIN NO ZHES GSUNGS SO, ,DE BAS NA THUN
MONG MA YIN PA'I

THEG PA 'DI NI SKU BZHI DANG LHA MO SPYAN MA LA SOGS PAS BYIN
GYIS BRLABS PA STONG PA NYID DANG, SNYING RJE STON PA'I YI GE
BZHI NI RGYUD KYI BSDUS PA ZHES DGONGS SO, ,RAB TU MDOR BSTAN
RGYAS BSHAD NI, ,DKA' 'GREL TSIG NI 'JOMS PA'O, ,ZHES PA NI YI
GE BZHIS SON PAR BYED PA'I RGYUD KYI MING CAN YIN LA,

DE YANG GANG YIN ZHE NA, THOS PA DUS GCIG NA ZHES PA NAS
RDZOGS SO ZHES BYA BA YAN CHAD KYIS RTOGS PAR BYA'O, ,DKA'
'GREL TSIG NI 'JOMS PA PO, ,ZHES PA NI DE LTAR GONG DU BSTAN
PA'I RNAM PA BZHI PO NI DKA' BA YIN LA, DE 'JOMS PAR BYED BA
NI GZHUNG GI TSOGS 'OG MA RNAMS YIN NO, ,MDOR BSTAN CHEN

@6A *, ,PO'I RGYAS BSHAD NI GANG YIN SNYAM PA LA, 'GREL
BSHAD THAMS CAD BSDUS DON TE, ,ZHES GSUNGS PA YIN LA, DE NI
GANG YANG RGYUD DANG RGYUD KYI MING CAN THAMS CAD 'GREL BAR
BYED PA STE, RTZA BA'I RGYUD KYI 'GREL BA BYANG CHUB SEMS DBA'
ZLA BA BZANG POS MDZAD PA LA SOGS PA LTA

BU YIN NO, ,DE YANG SGRA DANG RTOG GE'I BSTAN BCOS KYIS MNGON
PAR NGA RGYAL BA'I MKHAS PA RNAMS KYIS MNGON PAR SHES PA MA THOB
PAS MI BYA STE, RGYUD KYI DON LOG PAR STON PA'I PHYIR RO, ,DE
BAS NA, DE YANG MNGON SHES THOB RNAMS KYIS, ,BYA BA MA YIN
MKHAS GZHAN MIN, ,ZHES GSUNGS PA LA, BYANG CHUB

SEMS DPA' PADMA DKAR BOS KYANG, JI SKAD DU DRI MA MED PA'I 'OD
LAS NGA'AM NGA LTA BUS BYA'I, YUL GYI LONGS SPYOD LA CHAGS PA
DE BZHIN GSHEGS PA'I GSUNG LAS PHYI ROL DU GYUR PA RNAMS KYIS
NI MA YIN NO ZHES GSUNGS SO, ,DE LTAR RGYUD KYI RNAM PAR GZHAG
PA DANG, MDOR BSTAN PA DANG, RGYA CHER

'GREL BYED PA'I GANG ZAG LA SOGS PA BSTAN NAS, DA NI GANG BCOM
LDAN 'DAS DPAL DUS KYI 'KHOR LO STONG PA NYID DANG SNYING
RJE'I BDAG NYID PHYI DANG NANG DANG GZHAN LA RAB TU GNAS PA DE
NYID MTHA' DRUG GI TSUL DU GNAS PAR BSTAN PA'I PHYIR, DE LTAR
MTHA' DRUG RNAMS KYI DAG ,CES GSUNGS TE, DE LA

MTHA' DRUG GIS NI GONG DU BSTAN PA'I RGYUD KYI BSDUS PA'I MING
DANG BCAS PA RNAM PA DRUG YIN PA'ANG YANG NA AE WAm NI 'DI
LTAR DU RKYEN GYUR LA 'OG NAS DON STON PA DANG SBYAR BAR
BYA'O, ,DE YANG, RDO RJE RNAL 'BYOR RNAM BZHI DANG, ,BYANG
CHUB RNAM BZHI'I PHUNG PO DANG, ,KHAMS DANG SKYE MCHED RIGS
DRUG DANG, ,ZHES

GSUNGS TE, SKU DANG GSUNG DANG THUGS DANG YE SHES LA SOGS PA
BZHI STE, CI'I PHYIR RDO RJE SNYAM PA LA, 'JIG RTEN PA'I BYA
BA BZHI BKAG NAS RDO RJE LTA BU'I BYA BA LA 'JUG PA'I PHYIR
RO, ,DE YANG PHYI DANG NANG DANG GZHAN GSUM DU STON PAR BYA'O,
,BYANG CHUB RNAM PA BZHI YANG TSUL DE LTAR KHONG DU CHUD

BAR BYA BA YIN LA, GZHAN YANG KYE'I RDO RJE'I RGYUD LAS, DANG
PO STONG PA'I BYANG CHUB DANG, ,GNYIS PA LA NI SA BON DGOD,
,GSUM PA LA NI GZUGS RDZOGS SHING, ,BZHI PAR YAN LAG BCAS PA
BSTIM, ,ZHES GSUNGS SO, ,DE YANG NANG DU NI 'CHI BA'I SKAD CIG
DANG, PHYI ROL DU NI 'JIG PA DANG, GZHAN

@6B NI BRJOD DU MED PA'I YI GE STE, STONG PA'I RDO RJE'O,
,DE NANG DU NI KHU BA, PHYI ROL DU NI ZLA BA, GZHAN NI DBYANGS
YIG STE, DE LTAR RDO RJE GNYIS PA'O, ,NANG DU NI DE DAG YONGS
SU 'GYUR BAS GZUGS RDZOGS PA DANG, PHYI ROL DU NI 'JIG RTEN
CHAGS PA YIN LA, GZHAN DU NI BRJOD DU MED PA'I YI GE GNYIS

LA RJOD BYED GCIG GO, ,RDO RJE GSUM PA'O, ,PHYI ROL DU DU MA
BU BCU GNYIS LA SOGS PA LEGS PAR GNAS PA YIN LA, NANG DU SKYE
MCHED RNAMS GSAL BA YIN NO, ,GZHAN NI DE LTAR RJOD BYED SGRUB
PA LAS 'GRO BA RNAMS KYI DON BYED PA YIN NO, ,DE LTAR NA RDO
RJE BZHI YIN ZHING, ,RGYAS PAR NI DRI MA

MED PA'I 'OD LAS SHES PAR BYA'O, ,BYANG CHUB RNAM PA BZHI ZHES
BYA BA NI SGYU 'PHRUL DRAB LA SOGS PA RNAM BZHI'O, ,PHUNG PO
ZHES PA NI DRUG STE, GANG ZHE NA, GZUGS DANG, TSOR BA DANG,
'DU SHES DANG, 'DU BYED DANG, RNAM PAR SHES PA DANG, YE SHES
SO, ,KHAMS ZHES PA YANG DRUG STE, SA DANG, CHU DANG,

ME DANG, RLUNG DANG, NAM MKHA' DANG, YE SHES SO, ,SKYE MCHED
CES PA NI BCU GNYIS TE GRAGS PA BZAD DO, ,RIGS DRUG CES PA NI
GZUGS PA'I KHAMS KYI RIGS DANG, TSOR BA ME'I KHAMS KYI RIGS
DANG, 'DU SHES CHU'I KHAMS KYI RIGS DANG, 'DU BYED RLUNG GI
KHAMS KYI RIGS DANG, RNAM

PAR SHES PA NAM MKHA'I KHAMS KYI RIGS DANG, MCHOG TU MI 'GYUR
BA YE SHES KYI KHAMS KYI RIGS TE, MNGAL NAS SKYE BA RNAMS LA
NI SGRIB PA DANG BCAS PA'I RIGS DRUG YIN LA, DE BZHIN GSHEGS
PA RNAMS NI KHAMS DRUG GI RIGS 'GAGS PA'I PHYIR SGRIB PA MED
PA YIN TE, KHRO BA'I RGYAL PO

GDONG DRUG 'JIGS PA YIN NO, ,DE LTAR BRJOD PA'I RIM PAS NI
BCOM LDAN 'DAS DUS KYI 'KHOR LO NI MTHA' DRUG GI TSUL GNAS PA
YIN LA, DE YANG LE'U LNGA'I BDAG NYID NAS RGYAS PAR STON PA
YIN BAS, 'JIG RTEN KHAMS SOGS BRJOD PA STE, ,LE'U LNGA YI DAG
PA STE, ,DUS KYI 'KHOR LOR MNGON BRJOD DE, ,

ZHES GSUNGS TE, BDEN GNYIS DANG PO'I SANGS RGYAS YIN, ,ZHES
BYA BA NI DE NI BRJOD PA'I MCHOG GI DANG PO'I SKU NYID RIM PA
RNAM PA GNYIS LA BRTEN NAS BSGRUB PAR BYA BA YIN PA'AM, YANG
NA GANG CI YANG RUNG BA'I THEG PA CHEN PO'I CHOS KYI 'KHOR LO
BSKOR BA'I BDEN PA GNYIS DANG MI 'GAL BAR GSUNGS BA'I PHYIR

@7A *, ,DE SKAD CES BYA'O, ,DA NI DBANG GI RNAM PAR 'BYED PA
DANG, ,RNAM PAR DAG PA BSTAN PA'I PHYIR, GANG YANG DANG PO'I
DBANG BDUN NI ZHES BYA BA SMOS TE, CHU LA SOGS PA BDUN PO NI
DANG PO RNAM PAR RTOG BA SHAS CHE BA'I BYIS PA RNAMS LA BSTAN
PAR BYA BA YIN PAS, BYIS PA RNAMS NI GZHUG

PA STE, ,ZHES GSUNGS SO, ,DE SKAD DU KYE'I RDO RJE LAS KYANG,
SKAL MED SEMS CAN GDUL DKA' LA, ,DANG PO GSO SBYONG BSTAN PAR
BYA, ,ZHES GSUNGS SO, ,DE NAS BLA MAR GYUR BA RNAM PAR DBYE BA
NI, 'JIG RTEN KUN RDZOB RNAM PA GSUM, ,ZHES GSUNGS TE, BUM PA
DANG, GSANG BA DANG, SHES RAB

YE SHES TE, BDUN PO LAS BLA MAR GYUR PA DE YANG ZAG PA DANG
BCAS PA LA NYE BAR SPYOD PA'I PHYIR KUN RDZOB PA ZHES BSTAN
CING, GZHAN YANG MA 'ONGS PA'I DUS NA GSUM PA BCOS MA DANG,
BZHI PA MA BCOS BA DAG PA DAG ,'KHRUG LONG DU STON PA'I SLOB
DPON GANG 'BYUNG BAR GZIGS NAS DBYE BA THA DAD PAR

MDZAD PA YIN NO, ,BZHI PA DAG NI DON DAM NYID, ,CES BYA BA NI,
DE LTAR BRJOD PA'I RIM PAS KUN RDZOB KYI DBANG BCU LA BZHI BA
BCU GCIG PA THA DAD PAR GSUNGS PA YIN NO, ,BZHI PA ZHES BYA BA
NI GRANGS BZHI KHO NA YIN GYI, SLOB DPON NGAN PA'I MAN NGAG
GZHAN LA 'KHRUL PAR MI BYA'O, ,GSUM PA DANG, GNYIS

PA DANG, DANG PO LA SOGS BA CI'I PHYIR MI GZHAG CES DOGS PA
LA, DE YANG CI SKAD DU, SA BON LAS NI MYU GU DANG, ,DE LAS DE
BZHIN SDONG BU DANG, ,SDONG BU LAS NI 'BRAS BU RU, ,MKHAS PA
RNAMS KYIS RTOGS PAR BYA, ,ZHES GSUNGS LA, GZHAN YANG BYIS PA
LAS DANG LA BAB PA DANG, DAR LA BAB

PA LAS RGAN PO DANG, RGAN PO LAS YONGS SU 'KHOGS PAR 'GYUR
ZHES BSHAD DO, ,BDEN PA GNYIS LTAR NA YANG KUN RDZOB KYI BDEN
PA LA BRTEN NAS DON DAM PA'I BDEN PA RIG PAR 'GYUR RO ZHES
GSUNGS SO, ,DE BAS NA BZHI PA NI DON DAM PA STE 'BRAS BU'O,
,DE BAS NA CHOS RNAMS BDEN PA GNYIS KYIS NI,

RDO RJE 'DZIN PA NGAS BSTAN TE, ,'JIG RTEN KUN RDZOB BDEN PA
DANG, ,DON DAM NYID KYI BDEN PAS SO, ,ZHES GSUNGS SO, ,DE'I
GRANGS BSTAN PA'I PHYIR, CHU DANG COD PAN DAR DBYANGS DANG,
,RDO RJE DRIL BU BRTUL ZHUGS CHE, ,MING DANG RJES GNANG BCAS
PA STE, ,RNAM BDUN DBANG PO RGYAL PO KYE, ,ZHES GSUNGS TE

@7B GO SLA'O, ,DE NYID DAG PA STON PA RJES SU RTOGS PAR BYA
BA'I PHYIR, ,LUS NGAG YID NI DAG BYED PA, ,MNGON PAR DBANG
BSKUR GNYIS GNYIS TE, ,RJES GNANG YE SHES DAG PA YIN, ,ZHES
BYA BA NI CHU DANG COD PAN GYIS NI PHUNG PO SBYONG BAR BYED PA
YIN NO, ,DAR DBYANGS DANG RDO RJE DRIL BUS NI NGAG SBYONG BA
YIN NO, ,

BRTUL ZHUGS DANG MING GIS NI SEMS SBYONG BAR BYED PA YIN NO,
,RJES SU GNANG BAS YE SHES SBYONG BAR BYED PA YIN NO, ,GZHAN
YANG 'JIG RTEN BA'I RNAM PAR GZHAG BA BDUN YONGS SU SBYONG BAR
BYED PA NI, GZHAN YANG KHAMS SOGS YANG DAG DAG ,CHU YI KHAMS
RNAMS DAG PA STE, ,ZHES BYA BA NI 'JIG

RTEN NA GZHON NU BTZAS MA THAG PA 'KHRU BA'I PHYIR DANG, SA
DANG, CHU DANG, ME DANG, RLUNG STE MI BSKYOD PA KHAMS BZHI PO
SBYONG BA'I PHYIR CHUS BKRUS PA YIN NO, ,COD PAN GYIS NI PHUNG
PO DAG ,CES PA NI THA MAL PA'I PHUNG BO RGYAL BA RNAM PAR
SNANG MDZAD DU BSKYED PA DANG, 'DREG MKHAN GYIS GTZUG PHUD

GZHAG PA YIN NO, ,DAR DBYANGS PHA ROL PHYIN PA DAG ,CES BYA BA
NI RGYAL BA DON YOD GRUB PAR BSKYED BA DANG, GZHON NU'I RNA BA
PHUG PA YIN NO, ,GZHAN YANG RGYAL BA RIN CHEN 'BYUNG LDAN DU
BSKYED PAR BYA BA DANG, GZHON NU MA LA BTZAS NAS SMRA BA DANG,
DGOD PA LA SOGS PA LAS SBYANG BA DANG, STONG

PA NYID DANG, SNYING RJE'I BRDA BSTAN PA DANG MI 'GYUR BA'I
BDE BA'I BRDA BSTAN PA DANG, SANGS RGYAS GSUNG RGYUN MI 'CHAD
PA DANG ZHES BYA BA NI 'KHOR BA JI SRID PA DE SRID DU CHOS KYI
'KHOR LO 'JIG RTEN DU RGYUN MI 'CHAD PAR BSKOR BA'I PHYIR
DANG, NANG DU NI BDE BA CHEN PO'I SANGS RGYAS KYI GSUNG RGYUN
MI 'CHAD PA'I PHYIR DANG,

GZHAN YANG NYI ZLA GCIG TU DAG PA'O ZHES GSUNGS TE, G-YAS
DANG G-YON PA'I NYI ZLA'I MING CAN DANG, SGRA GCAN 'DZIN GYI
MING CAN GCIG TU DAG PAR BYA BA'I PHYIR, RDO RJE DRIL BU MI
'GYUR CHE, ,ZHES BYA BA'I DBANG YIN NO, ,RDO RJE BRTUL ZHUGS
MI 'PHO BA, ,YUL DANG DBANG PO DAG BA'O, ,GZHAN YANG GZHON

NU SKYES PA RNAM PAR RTOG PA MED PAR 'DOD YON LNGA LA LONGS
SPYOD PA DANG, 'PHO BA'I BDE BA LAS MI 'PHO BAR BYA BA DANG,
RGYAL BA 'OD DPAG TU MED PAR BSKYED PA DANG, YUL DANG DBANG PO
THA MI DAD PAR BYA BA'I PHYIR BRTUL ZHUGS KYI DBANG YIN NO,
,MING NI BYAMS PA LA SOGS DAG ,CES BYA BA NI, GZHAN YANG

@8A *, ,GANG GZHON NU BU BTZAS NAS MING GI DUS LA BAB PAR NI
MING BTAGS PA DE BYAMS PA LA SOGS PA TSAD MED PA BZHI'I RANG
BZHIN CAN NO, ,KHRO BO BZHI BSKYED PAR BYA BA'I PHYIR MING
ZHES BYA BA'I DBANG YIN NO, ,GZHAN YANG GANG GZHON NU LO BCU
DRUG LON PA LA BAG MA'I BYA BA BYED PA LAS

SBYANG BA DANG, BU MO LA NI LO BCU GNYIS TE, DUS DE NAS SA BON
GYI BDE BA 'BYUNG BA STE, SBYANG BA'I PHYIR PHYAG RGYA LAG TU
GTAD PA TZAM DANG, RGYAL BA RDO RJE SEMS DPA'I SKUR BSKYED
PA'I PHYIR, SNANG BA SANGS RGYAS NYID DU DAG ,CES BYA BA NI
DBANG YIN NO, ,DE LTAR DBANG BDUN GYI DAG PA BSTAN NAS, DA NI

DBANG BDUN PO DE YANG LONGS SPYOD DANG LDAN PA RNAMS KYIS RDUL
TSON GYI DKYIL 'KHOR SNGON DU SONG BA LAS BLA MA DAM PA LAS
BLANG BAR BYA BA YIN LA, DBANG BDUN PO NI 'DI YIN TE, DKYIL
'KHOR BZHENGS NAS SBYIN PAR BYA, ,ZHES GSUNGS PA YIN NO, ,BUM
PA DANG NI GSANG BA DANG, ,SHES RAB YE SHES

DNGOS POR BRJOD, ,CES BYA BA NI DE LTAR GONG DU DBANG BDUN PO
DAG DANG BCAS PAR BSTAN NAS, DA NI SHES RAB YE SHES LA SOGS
PAR STON PAR BYED PA'O, ,SLAR YANG SHES RAB CHEN PO NI ZHES
BYA BA NI 'JIG RTEN LAS 'DAS PA'I DBANG NGO, ,DE YI YE SHES
MNGON PAR BRJOD, ,CES BYA BA LA DE YI ZHES PA NI 'JIG

RTEN PA'O, ,YE SHES MNGON PAR BRJOD CES PA NI DRANG BA'I BDE
BA MNGON PAR BRJOD BA'O, ,DE YANG DRANG BA ZHES BRJOD PAS,
BYIS PA KHA CIG GIS BSAM PA LAS 'GYUR BA DANG MI 'GYUR BA'I
BDE BA 'DRA ZHES DOGS NA, DE NI MA YIN TE, CI'I PHYIR ZHE NA,
'GYUR BA'I BDE BA NI NU MA DANG SKRAR LDAN PA LA BRTEN PA'I
PHYIR DANG, MI

'GYUR BA'I BDE BA NI RNAM PA KUN GYI MCHOG DANG LDAN PA'I
PHYAG RGYA CHEN MO SHES RAB KYI PHA ROL TU PHYIN PA SANGS
RGYAS THAMS CAD SKYED PAR MDZAD MA LA BRTEN PA'I PHYIR RO, ,DE
BAS NA DRANG ZHES BYA BA'I TSIG GIS DPE MTSON PA TZAM LA RJOD
PAR BYED PA YIN NO, ,GZHAN YANG NU MA DANG SKRAR LDAN PA'I MI
MO LA SHES RAB

CES GSUNGS SO, ,DBANG PO RNON POS NI DE MCHOG TU MI GZUNG GI
,GANG DE'I GDUL BAR DKA' BA'I SKYES BU LA GSUNGS PA YIN NO,
,DE YANG JI SKAD DU, RE ZHIG MI MO SHES RAB YIN, ,SKYES BU
THABS SU SHES PAR BYA, ,ZHES GSUNGS PA'I PHYIR RO, ,GZHAN YANG
BRDA YIS GSUNGS PA NI JI SKAD DU, BUD MED

@8B SKYE GNAS PADMA STE, ,SKYES BU'I DBANG PO RDO RJE BRJOD,
,CES GSUNGS PA LTA BU'O, ,DE BAS NA BRDA DANG BRDA MA YIN PA
LA RNAL 'BYOR PAS BSLAB PAR BYA'O ZHES BCOM LDAN 'DAS KYIS
GSUNGS SO, ,KHYAD PAR GYI NGO BO BRJOD PAR BYA BA'I PHYIR,
'GYUR ZHING 'GYUR TE ZHES BYA BA SMOS SO, ,DE BAS GZHAN NI
RGYU

MTHUN PA DE LA 'JIG RTEN PA THAMS CAD NI ZAG PA DANG BCAS PA
YIN LA, ZAG PA DANG BCAS PA NYID KYI BYE BRAG NI 'GYUR BA DANG
MTHUN PA LA SOGS PA STE, 'DZAG PA'I BDAG NYID CAN NO, ,MNGON
PAR DBANG BSKUR RIM GSUM GYIS, ,LUS NGAG YID NI YANG DAG DAG
,BZHI PA YE SHES DAG PA NI, ,LUS

DAG YID NI DAG PAR BYED, ,CES BYA BA LA DE LTAR BRJOD PA'I
DBANG BZHI PA YIS NI LUS NGAG YID YE SHES DANG BZHI SBYOR BAR
BYED PA STE, GSUM PO NI BYIS PA RNAMS KYIS RTOGS PAR BYAS PA'I
PHYIR RO, ,BZHI PA YE SHES LA SOGS PA BZHI CHAR SBYONG BA NI
NGES PA'I DON TO, ,DE BZHIN GSHEGS PA'I BKA'

LUNG NGO, ,DE YANG CI SKAD DU, DANG PO MCHOG GI SANGS RGYAS
LAS, ,'JIG RTEN LTA BU'I YE SHES KYIS, ,LUS NGAG YID NI NYON
MONGS PAS, ,DKA' BAS 'JIG RTEN DNGOS GRUB 'GRUB, ,MCHOG GI
DNGOS GRUB THOB MI 'GYUR, ,'JIG RTEN 'DAS LA GZHOL BAS NI,
,SKYE 'GAG MED PA'ANG 'GRUB

'GYUR NA, ,'JIG RTEN LTA BU SMOS CI DGOS, ,DE BAS PHYAG RGYA
CHE LA 'BAD, ,CES GSUNGS SO, ,DE BAS NA BZHI BAS NI THAMS CAD
SBYONG ZHING THAMS CAD 'GRUB PA YIN NO, ,GZHAN YANG 'JIG RTEN
PA'I DPE BRJOD PAR BYA BA'I PHYIR, BYIS PA ZHES BYA BA LA SOGS
PA SMOS TE, BYIS PA DANG 'DRA ZHING YUN

THUNG LA MI BRTAN PA NI BUM PA'O, ,NGAR MA ZHES PA NI BYIS
PA'I YON TAN NI YAR LDAN LA, 'ON KYANG MI BRTAN PAS DAR MA STE
GSANG BYA'O, ,RGAN ZHES PA NI GNYIS PO'I YON TAN YAR LDAN LA
'ON KYANG 'GYUR ZHING MI RTAG PA STE SHES RAB YE SHES SO,
,BZHI PA DAG NI SKYE DGU'I BDAG ,CES BYA BA SMOS TE,

SKYE DGU THAMS CAD GNYIS SU MED PA'I YE SHES SU BSKRUN ZHING
SKYED PAR MDZAD PAS NA SKYE DGU'I BDAG PO YIN ZHING, YON TAN
PA BZHI PO THAMS CAD RDZOGS PA'I PHYIR MI LDOG PA'I DBANG ZHES
KYANG BYA'O, ,DE YANG NANG DU BRJOD NA GANG YIN SNYAM PA LA,
SHES RAB NU MA YAN LAG NI, ,ZHES SMOS TE, SHES RAB

@9A *, ,NI MI MO YIN LA, NU MA'I YAN LAG NI NU MA'I YAN LAG
GNYIS, REG LAS BYANG CHUB SEMS 'PHO BDE, ,ZHES PA NI NU MA
GANG YIN PA DE LA REG PA'I BDE PA NI 'GYUR PA'I BDE BA STE, DE
NI GANG PHYIR BYIS PAS BDE BA THOB PA YIN PA DE'I PHYIR BYIS
PA'O, ,DKAR 'DZIN GYIS NI BYIS PA

DE DBANG BSKUR BA YIN TE, DE NI GSANG SNGAGS KYI TSUL 'DI LA
BSNYEN GNAS YIN NO, ,GZHAN YANG GSANG BA NI MI MO STE NU MA
DANG SKRAR LDAN PA'O, ,MNYES ZHES PA'I SGRAS NI SNYOMS PAR
ZHUGS PA'O, ,YUN RING BA'I SGRAS NI BUM PA LAS BYE BRAG TU
BYAS PA YIN LA, DE NI NYIS 'GYUR RO, ,DES NA DAR LA

BAB PAR SHES PAR BYA'O, ,SKYAS ZHES PA NI BDE BA'O, ,GANG GIS
SNYAM PA LA BYANG CHUB SEMS ZHES BYA BA GSUNGS TE, KUN RDZOB
KYI BYANG CHUB KYI SEMS KYIS SO, ,DE YANG MI BRTAN PAS NA,
'PHO BA ZHES GSUNGS SO, ,DE BAS NA 'PHO BA'I BDE BA'O, ,GANG
PHYIR GSAR LAS BDE THOB PA, ,ZHES PA NI

GSANG BA LA BRTEN NAS SKYES BU 'DOD CHAGS CAN RNAMS KYI BDE BA
'BYUNG BA YIN NO, ,DAR LA BAB PA DE DBANG BSKUR ZHES PA NI
BYIS PA LA LTOS PA'O, ,DE NYID NI DGE BSNYEN NO, ,YUN RING
GSANG BA MNYES LAS SKYES, ,ZHES PA NI YUN RINGS PA NI BUM PA
DANG GSANG BA STE, SUM 'GYUR RO, ,DE NYID

DGE TSUL YIN NO, ,RDO RJE RTZE MO NI NOR BU'I RTZE MO'O,
,MTHUN ZHES PA NI YUN RING DU GNAS PA LA BYA'I THAMS CAD DU MI
'DZAG PA NI MA YIN NO, ,GANG PHYIR RGAN DANG MTHUN GYUR BAS,
,ZHES PA NI RGAN PO DANG 'DRA ZHING YUN RING BA'O, ,DE NYID NI
SHES RAB YE SHES DBANG BSKUR ZHES BYA BA STE, ZAG PA

DANG BCAS PA'I BDE BA MTHAR SON PA'O, ,GZHAN YANG DE NI 'DOD
PA'I KHAMS KYI BDE BA MTHAR GTUGS PA YANG YIN NO, ,DA NI PHYAG
RGYA CHEN MO ZHES BSTAN PA'I PHYIR, PHYAG RGYA CHE LA ZHES
SMOS TE, YANGS BA DANG RGYA CHE BA DANG KUN DU BZANG MO DANG,
NAM MKHA' LTAR DOGS PA MED PA GANG YIN PA

DE NI PHYAG RGYA CHEN MO ZHES BYA'O, ,RJES CHAGS PAS ZHES PA
NI GANG LA RJES SU CHAGS PA'I DBANG NI PHYAG RGYA CHEN MO'I
DBANG NGO, ,JI LTAR RJES SU CHAGS PAR BYA ZHE NA, GANG LA'ANG
MI GNAS PAR BYA'O, ,DE DE LTAR CHAGS PAR BYA'O, ,RGYU MTHUN LA
SKYES BDE BA GANG, ,ZHES BYA BA LA, RGYU MTHUN NI THOGS

@9B BA MED PA'I RGYU LAS THOGS PA MED PA'I 'BRAS DU SKYE BAR
MTHUN PA'I PHYIR RO, ,DE SKAD DU YANG, SA BON GANG DANG GANG
LAS NI, ,DE DANG DE YI 'BRAS BU 'BYUNG, ,ZHES GSUNGS PAS, GANG
PHYIR RGYU MTHUN NYID DU 'GYUR, ,ZHES PA NI RGYU BSGOM PAR BYA
BA MED PA LAS 'BRAS BU 'DZIN PA MED PA'I YE SHES

SU 'BYUNG BA'O, ,PHYAG RGYA CHEN MOS DE DBANG BSKUR, ,ZHES PA
NI DE LTAR BRJOD PA'I DBANG LA SKYES BU 'GA' ZHIG ZHUGS PA DE
PHYAG RGYA CHEN MO'I DBANG DU ZHUGS PA YIN LA, DES NA, DGE
SLONG DGRA BCOM ZAG PA ZAD, ,CES BYA BA YANG YIN NO, ,DE NYID
NI DUS GSUM GYI SANGS RGYAS THAMS CAD

BSKRUN PAS, SKYOB PA THAMS CAD SKYED MDZAD MA YIN LA, GSUM PO
LAS GTZO BOR 'GYUR BA DANG BRTAN PA DANG 'DI DANG GZHAN GNYIS
KA'I PHUN SUM TSOGS PA SKYES PAS SKYE DGU'I BDAG PO DE ZHES BYA
ZHES GSUNGS SO, ,DE LTA BU'I STOBS KYIS KUN RDZOB KYI BYANG
CHUB KYI SEMS RTZE MO GYEN DU

BLTAS PA'I DUS NA, RDO RJE NOR BU'I RTZE MO NAS SPRUL BA'I BAR
DU, RDO RJE SEMS DPA' LHAN CIG SKYES PA'I SKU DANG, DE NYID
CHOS KYI 'KHOR LOR SEMS DPA' CHEN PO ZHES BYA BA NI CHOS KYI
SKU'O, ,DE NYID LONGS SPYOD KYI 'KHOR LOR, ,MI 'GYUR GNYIS MED
BYANG CHUB SEMS, ,ZHES BYA BA LONGS SPYOD

RDZOGS PA'I SKU'O, ,DE NYID BDE BA CHEN PO'I 'KHOR LOR DAM
TSIG SEMS DPA' 'DI YIN ZHING ZHES BYA BA SPRUL BA'I SKU'O,
,GZHAN YANG LUGS LAS BZLOG PA'I DUS SU NI DE NYID BZLOG PAR
SHES PAR BYA'O, ,RDO RJE RNAL 'BYOR RNAM PA BZHI, ,ZHES BYA BA
NI DE LTAR 'GYUR BA'I 'PHO BA MED PA'I BDE BA CHEN

PO NI SKU'I RDO RJE LA SOGS PA RNAM BA BZHI YIN LA, DE NYID
DUS THAMS CAD LA DBANG DU GYUR PAS, DUS KYI 'KHOR LO 'DI RU
BRJOD, ,CES BYA'O, ,RNAL 'BYOR RNAMS LA THAR STER BA, ,ZHES PA
NI SHES RAB CHEN PO DE NYID DO, ,'DI NYID CES BYA BA NI SHES
RAB CHEN PO 'DI NYID DO, ,BSGRUB PAR BYA BA NI ZHES BYA BA

NI NYAMS SU BLANGS PA'I THABS SO, ,DE NYID GANG YIN ZHE NA, MA
BSAMS PA'I SNANG BA DANG ZHES GSUNGS TE, MA BSAMS PA NI BSAM
DU MED PA YIN LA, SNANG BA NI DE'I DBANG GIS BSKYED PA'I RTAGS
BCU'O, ,RTAGS DE YANG MTSAN YANG DAG PAR BRJOD PA LAS JI SKAD
DU, SHES RAB YE SHES ME BO CHE, ,'OD

@10A *, ,CHEN RNAM PAR SNANG BAR BYED, ,YE SHES SNANG BA LAM
ME BA, ,'GRO BA'I MER ME YE SHES SGRON, ,GZI BRJID CHEN PO 'OD
GSAL BA, ,SNGAGS MCHOG MNGA' BDAG RIG SNGAGS RGYAL, ,ZHES
GSUNGS TE, SHES RAB YE SHES NI GONG DU BRJOD PA'I MA BSAMS PA
NYID DO, ,SHES

RAB STONG PA NYID DE NI 'PHAGS PA SHES RAB KYI PHA ROL TU
PHYIN PA LAS JI SKAD DU LHA'I DBANG PO BRGYA BYIN GYIS TSE
DANG LDAN PA RAB 'BYOR LA DRIS PA, 'PHAGS PA RAB 'BYOR GANG
SHES RAB KYI PHA ROL TU PHYIN PA LA RNAL 'BYOR DU BYED BAR
'DOD PA DES JI SKAD DU BSLAB PAR BYA, DE SKAD CES SMRAS PA
DANG, TSE DANG LDAN PA RAB 'BYOR

GYIS, LHA'I DBANG PO BRGYA BYIN LA 'DI SKAD CES SMRAS SO,
,LHA'I DBANG PO BRGYA BYIN GANG SHES RAB KYI PHA ROL TU PHYIN
PA LA RNAL 'BYOR DU BYED PAR 'DOD PA DES NAM MKHA' LTAR THOGS
PA MED PA LA BSLAB PAR BYA'O ZHES GSUNGS SO, ,SHES RAB CHEN PO
LA DMIGS PAR BYA BA'I DON 'DI NI GANG GSANG BA 'DUS PA LAS

KYANG JI SKAD DU, DNGOS PO MED LAS SGOM PA MED, ,BSGOM BAR BYA BA
DNGOS PO MIN, ,DE LTAR DNGOS DANG DNGOS MED PAR, ,BSGOM PA DMIGS
SU MED PA'O, ,ZHES GSUNGS SO, ,DE BAS NA SHES RAB CHEN PO ZHES
BYA BA NI THOGS PA MED PA'I STONG BA NYID YIN PAR KHONG DU CHUD
PAR BYA'O, ,SHES RAB DE LTA BUR KHO NA

LAS SPYOD DANG GROL BRNYED [*BA RNYED?] PAR 'GYUR TE, DE YANG JI SKAD DU,
BSAM DU MED PA DE BSAMS NA, ,DE LAS 'DZIN PA 'THOB PAR 'GYUR,
,ZHES GSUNGS SO, ,DE BAS NA DE LTA BU LA GNAS PA'I RNAL 'BYOR
BA LA YID CHES PAR BYED PA'I RTAGS NI, DU BA LA SOGS MTSAN
MED, ,ZHES BYA BA 'BYUNG BAR GSUNGS

SO, ,DE YANG JI SKAD DU, BSAM BYA BSAM PAR MI BYA DANG, ,NYIN
MTSAN GCIG TU YONGS RTOGS BYA, ,GAL TE NYAMS MYONG MA BYUNG
BA, ,DE TSE NGA YIS BRDZUN SMRAS YIN, ,ZHES GSUNGS LA, NYAMS
SU MYONG BA YANG DU BA LA SOGS PA'I RTAGS YIN GYI, GZHAN NI MA
YIN NO, ,DE YANG RNAL 'BYOR PAS

RE BA DANG DOGS PA LA SOGS PA'I RTOG PA RNAMS SPANGS LA, NYIN
MTSAN GCIG TZAM YANG DMIGS PA RTZE GCIG TU BZHAG NA YIN GYI
GZHAN DU NI MA YIN NO, ,DE NYID LEGS PAR BSTAN PA NI, ,SHES
RAB GZUGS NI MKHA' MNYAM DANG, ,ZHES GSUNGS TE, THOGS PA MED
BA'I YID YIN NO, ,DE NYID RTAG

@10B PA DANG CHAD PA LAS GROL BAR BSTAN PA'I PHYIR, YOD DANG
MED LAS RNAM PAR 'DAS, ,ZHES GSUNGS SO, ,SEMS KYIS BCOS PA
BDUD DU BSTAN PA'I PHYIR, SEMS KYI RKYEN GYIS DON RNAMS DANG,
,ZHES GSUNGS SO, ,SEMS KYIS BCOS PAS NI ZAB MO NYID RNYED PAR
MI 'GYUR RO, ,GZHAN YANG TING NGE

'DZIN LA RDUL TSON GYI DKYIL 'KHOR SPANG BAR BYA BA'I PHYIR,
RDUL PHRAN LAS SKYES TSOGS PA RNAMS, ,KUN DU YONGS SU SPANG
BAS SO, ,ZHES BYA BA GSUNGS TE, RDUL TSON GYI DKYIL 'KHOR LA
BRTAGS PAS YID CHES PAR 'BYUNG BAR MI 'GYUR RO, ,DE LTAR KUN
DU RTOG PA THAMS CAD SPANGS BA LA 'DI RNAMS 'BYUNG

BAR 'GYUR TE GANG ZHE NA, DU BA ZHES BYA BA DUB LTA BU'I SNANG
BA YIN GYI DU BA NYID NI MA YIN NO, ,SMIG RGYU YANG DE LTAR
MTHONG BA'O, ,ME KHYER NI MKHA' GSAL LA LTAR SNANG BA'O, ,MAR
ME YANG MAR ME LTAR SNANG BA YIN GYIS, DNGOS BO NI MA YIN NO,
,'BAR ZHES PA NI ME'I 'OD KYI SNANG BA LTA BU'O, ,ZLA BA NI
ZLA BA

LTA BUR SNANG BA'O, ,NYI MA NI NYI MA LTA BUR SNANG BA'O, MUN
CAN SEL ZHES PA NI SGRA GCAN GYI SNANG BA'O, ,CHA SHAS ZHES PA
NI GLOG LTAR 'BYUNG BA'I SNANG BA'O, ,THIG LE CHE ZHES PA NI
DU BA MJUG RINGS LTA BU'I 'OD KYI DKYIL 'KHOR SNGON POR SNANG
BA'I MTHONG BA'O, ,DE LTAR NA SNANG BA BCU YIN TE, DE DAG KYANG
KHA CIG

NI NUB MO SNANG LA NYIN MO MI SNANG BA'O, ,KHA CIG NI NYIN MO
SNANG LA NUB MO MI SNANG BA YOD DO, ,DE YANG BSDUS PA'I TSUL
GYIS RTAGS SNGA MA GCIG YIN PAR DGONGS SO, ,RLUNG RNAM PA LNGA
YIN PAS NA LNGA'O, ,GCIG NYID SHES PA GYUR PA'I DBANG GIS DU
MAR SNANG BAS NA GCIG YIN NO, ,DE LTAR BRJOD PA DE YANG

PHAL CHE BA LA DGONGS PA YIN GYI, GANG ZAG GI BSAM PA'I DBANG
GIS NI RTAGS MTHA' YAS BAR RTOGS PAR BYA'O, ,SLOB DPON LA LA
DAG GI ZHAL SNGA NAS NI DU BA LA SOGS PAR SNANG BA MA YIN
GYI, TING NGE 'DZIN BRTAN PA DANG, BRTAN PA MA YIN PA SKAD CIG
GIS TSAD DU RJOD PAR BYED DO, ,SNA TSOGS

GZUGS NI RAB TU GSAL, ,ZHES BYA BA NI DE LTA BU DU BA LA SOGS
PA'I RTAGS SNA TSOGS PA LA DMIGS PA'O, ,'DI'I RGYAS PA NI
TZAKRA SAm BA RA'I 'GREL PA BYANG CHUB SEMS DPA' PHYAG NA RDO
RJES MDZAD PA LAS KHONG DU CHUD PAR BYA'O, ,MIG GNYIS MA PHYE
MA BTZUMS PAS, ,ZHES BYA BA NI RNAL 'BYOR BRTAGS

@11A *, ,LA 'DUN PA RNAMS KYI BYA BA YIN GYI, THAMS CAD DU MA
YIN NO, ,NYIN MO DANG MTSAN MO DANG BLAG PA MED PA ZHES BYA BA
GSUM YOD DE, DE YANG BLA MA'I MAN DAG LAS 'KHOR DU CHUD PAR
BYA'O, ,LHA RI SPYAN THOB PAR BYA BA'I PHYIR, 'DUN PA DANG LDAN
PA RNAMS KYIS GZUNG BAR BYA BA MA YIN NO, ,GANG

GIS STONG BAR MA BRTAGS PA, ,ZHES PA NI SO SOR BSDUD PA SPRIN
MED PA'I NAM MKHA' LTA BU'O, ,DE NYID LA GZUGS BCU'O, ,RMI LAM
LTA BUR MTHONG BA'O, ,DE LTA BU'I TING NGE 'DZIN LA DMIGS PAR
BYA BA YIN PAS NA, GZUGS DE RTAG TU BSGOM PAR BYA, ,ZHES GSUNGS
SO, ,MED PA'I GZUGS LA BSGOM

PA NI, ,RNAL 'BYOR RNAMS KYIS DE BSGOMS MIN, ,ZHES PA NI BSGOM
PAR BYA BA'I YUL MED PAR STON TO, STONG BAR MA BRTAGS LTA BA'I
PHYIR, ,ZHES BYA BA NI BSGOM PAR BYA BA'I SHES PA MED PA STON
TO, ,DE NYID NI, DNGOS DANG DNGOS PO MIN, ,ZHES BYA BA YIN NO,
,DE NYID DPES BSTAN PAR BYA BA'I

PHYIR, JI LTAR ME LONG BKRA BA GCIG LA NI, ,ZHES SMOS PA YIN TE,
ME LONG NI MTSON PA TZAM YIN LA, CHU DANG TSER MA CAN GYI SHING
DANG, MTHE BONG LA SOGS PAS SO, ,DNGOS MED LAS SKYES BU MOS
MTHONG, ,ZHES PA NI RKUN PO LA SOGS PA MA MTHONG BA'I DON LKOG
TU GYUR PA MTHONG BAR BYED PAS DE BZHIN

DU; ,MKHA' LA DE BZHIN RNAL 'BYOR BAS, ,ZHES PA NI ME LONG DANG
'DRA BA'I RNAM MKHA' DRI MA MED PA LA'O, ,SUS SHE NA, RNAL 'BYOR
BAS ZHES GSUNGS PA YIN LA, RNAL 'BYOR GYI SGRA YANG SNYOMS PAR
'JUG PA LA YIN GYI GANG LA GNYIS SU SNANG BDE NI MA YIN NO, ,DE
NYID NI DUS GSUM GCIG TU SNANG

BA'I DE KHO NA NYID DO, ,DE YANG GANG ZHE NA, 'DAS DANG MA 'ONGS
CHOS DE BZHIN, ,ZHES GSUNGS TE, 'DAS PA DANG MA 'ONGS PA DANG DA
LTAR GYI CHOS NI SNYING PO MED BA DANG, STONG BA DANG, GSO BA
DANG, GSOG DANG, BRDZUN PA DANG, SGYU MA DANG, MIG YOR LA SOGS
PAR SHES PAS SO, ,DE YANG DANG PO DE LTAR RTOGS

PA'I RJES LA DU BA LA SOGS PAS MTHONG STE, RTAGS LA 'DUN PA'I
RNAL 'BYOR PA LA'O, ,DE'I RJES LA DUS GSUM GYI DON LKOG TU GYUR
PA SKAD CIG LA SHES PA 'BYUNG NGO, ,YANG NAM MKHA' ZHES PA NI
SEMS KYI NAM MKHA' RTOGS PAR BYA'O, ,SEMS KYI NAM MKHAR GNAS PA
LAS RNAM PAR RTOG PA THAMS CAD RANG

@11B ZHI BA'I BDE BA CHEN PO 'BYUNG BA LAS, SANGS RGYAS KYI
GZUGS ZHES KYANG BYA BA'O, ,JI SKAD DU YANG DANG PO'I SANGS
RGYAS LAS, PHYI ROL NAM MKHA' MA YIN PA'O, ,SEMS KYI NAM MKHA'
DBUS GNAS BA, ,MI TOG PA LA RAB SBYAR NA, ,MI BDAG RMAD BYUNG
BDE CHEN BSKYED, ,ZHES GSUNGS SO, ,RGYU DE'I PHYIR,

'DI MED PAS NA ZHES BYA STE, YID KYI NAM MKHA' CHEN PO STE, ,SO
SOR SDUD PA'O, ,DNGOS YOD MIN ZHES BA NI RTAGS LA 'DUN PA RNAMS
LA NI PHYIR SNANG BA'I RTAGS KYANG DON LOGS PAR YOD PA MA YIN
PA'O, ,DNGOS PO STONG BA'I DON DU NI DU BA LA SOGS PA'O, ,MTHONG
BA NI RTOGS PA'O, ,DE NYID DNGOS PO MED

PA'I DON YIN PA ZHES BYA STE, DO BO MED PA LAS 'BYUNG BA'AM, YANG DE
RNAMS NYID RANG BZHIN GYIS STONG BA'O, ,DE'I DPE NI, RMI LAM
SGYU MA MIG 'PHRUL MTSUNGS, ,ZHES BYA BA SGYU MA'I DPE BCU GNYIS
DANG 'DRA BA'O, ,'JIG RTEN BA'I DPER BYA BA LAS 'DAS PA NI, CHOS
CAN MED PA LAS CHOS ZHES GSUNGS PA YIN NO, ,

SKYE BA NI 'BYUNG BA'O, ,'DI NI ZHES PA NI BDE BA CHEN PO'O,
,MTHONG BA ZHES PA NI RTOGS PA KHO NA'O, ,DPE BSTAN PA'I PHYIR
YID BZHIN NOR LTAR ZHES GSUNGS TE, DPER NA YID BZHIN GYI NOR
BU'AM DPAG BSAM GYI SHING NGAM BUM BA BZANG PO LTAR SEMS CAN
MTHA' YAS PA'I RE BA STE BSAM PA THAMS CAD RDZOGS

PAR MDZAD PA YIN NO, ,GONG DU BRJOD PA'I DPE NYID BSTAN PA'I
PHYIR, GZHON NU MA STE, GRONG BA'I CHOS KYIS MGOS PA'I PHYIR RO,
,BRA NI GONG DU BSTAN PA'O, ,MA MTHONG BA'I RKUN PO ZHES BA NI
MTSON PA STE, DON LKOG TU GYUR BA GZHAN YANG NGO, ,MTHONG ZHES
PA NI BRA DE RNAMS LA'O, ,PRA DE RNAMS LA NYI TSE BA'I

MIG GIS BLTA BA DE BZHIN DU RNAL 'BYOR BAS NAM MKHA' DRI MA MED
PA LA NYE TSE BA'I DMIGS PAS LTA BA DE NYID KYIS BSKYOD CES BYA
BA NI RTAGS LA 'DUN PA RNAMS KYIS MIG BTZUMS PAS SO, ,SGRUB PA
PO YIS GZIGS ZHES BA NI RNAL 'BYOR BA YIS YOD PA DANG MED PA LAS
GROL BA'I BDAG NYID DU LTA BA YIN PA'I PHYIR

GAL TE YOD PA'I GZUGS MTHONG NA BDAG GI GDONG BA DNGOS KYANG ME
LONG LA SOGS PA'I NANG DU CIS NI MTHONG ZHES BYA BA'I DON TO,
,'O NA TE MED PA'I GZUGS MTHONG NA, RE BONG GI RVA ZHES BA NI
MTSON PA TZAM STE, NAM MKHA'I ME TOG DANG MO GSHAM GYI BU MO LA
SOGS PA JI LTAR MIN TE, CI'I PHYIR MI MTHONG ZHES BYA

@12A *, ,BA'O, ,MIG GZHAN GYIS NI ZHES BYA BA LA RNAL 'BYOR BAS
MTHONG GI, ,GZHAN GYIS MI MTHONG ZHES BYA'O, ,BDAG GI MIG GIS
ZHES BYA BA LA SGRIB PA DANG BRAL BA'I MIG GIS SO, ,MI MTHONG
ZHES BYA BA NI DU BA LA SOGS PA'O, ,'O NA JI LTAR MTHONG ZHE NA,
SKYE BA MED PA MTHONG BA NI

GZOD MA NAS SKYE BA MED PA'I CHOS MA MTHONG BA MTHONG BA ZHES
BYA STE, DPER NA BU MO GZHON NU MA ZHES BYA BA LA LO BCU GNYIS
MAN CHAD LON PA MNGAL GNAS SU MI RUNG BA'I BU MTHONG BA LTA
BU'O, ,DE LTAR SO SOR SDUD PA LEGS PAR BSTAN NAS, DA NI BDE BA
CHEN PO SPEL BA BSTAN PA'I PHYIR, GZUGS MTHONG DE

YI 'OG TU NI, ,ZHES BYA BA GSUNGS TE, DE LTAR DU BA LA SOGS PA'I
RTAGS BCU PO MTHONG NAS, GAL TE ZLA BA'I RGYUN BCAD PAR MA GYUR
PA DE LTAN NI, STENG DANG 'OG TU RTZA GSUM LA, ,ZHES BYA BA SMOS
TE, BRKYANG MA DANG, RO MA DANG, KUN 'DAR MA'I MING CAN TE STENG
GI RTZA GSUM MO, ,'OG TU NI DRI CHEN

DRI CHU SA BON GYI LAM MO, ,LUS DAG SEMS KYI DGAG PA'I PHYIR,
,ZHES GSUNGS TE, LUS DANG NGAG GI RANG BZHIN CAN GYI RLUNG GI
RGYU BA DGAG PA NI STENG DU YIN LA, DRI CHEN DRI CHU'I SA BON NI
'OG GI DGAG PA'O, ,RGYUN MI 'CHAD PAR SROG RTZOL BYA, ,ZHES PA
NI NYIN DANG MTSAN DU'O, ,SROG DANG

RTZOL BAS NI RLUNG YONGS SU SBYANGS PA LA SOGS PA'O, ,SNGON DU
'GRO BAS 'DZIN PA STON TO, ,NYI ZLA SGRA GCAN NI STENG DU'O,
,DRI CHEN DRI CHUS BAN 'BAB PA'I LAM ZHES PA 'OG TU'O, ,CHU ME
STONG BA ZHES PA NI G-YAS KYI STENG 'OG DANG, DBUS MA'I STENG
GI RIGS SO, ,SA RLUNG YE SHES ZHES PA NI G-YON PA'I

STENG 'OG DANG DBUS MA'I 'OG MA'O, ,YE SHES KYI KHAMS KYI RIGS
SO, ,GANG RNAMS NYI ZLA MUN CAN NO, ,ZHES PA NI STENG GI MING GI
RNAM GRANGS SO, ,DE NYID KHO NA STENG DU LUS NGAG SEMS KYI RTZA
DE RNAMS ZHES BYA'O, ,SROG DANG THUR SEL RIM PA YIS, ,ZHES PA NI
'OG TU THUR SEL YIN LA STENG DU SROG

YIN NO, ,DRI CHEN DRI CHU SA BON 'BAB PA NI 'OG TU'O, ,DA NI
STENG 'OG GI RTZA DRUG PO NYID RIGS DRUG TU BSTAN PAR BYA BA'I
PHYIR, THABS KYI SKU NI ZLA BA LA, ,ZHES PA NI STENG GI G-YON
PA 'DU BYED RLUNG ZHES BYA BA SANGS RGYAS DON YOD GRUB PA'I RANG
BZHIN NO, ,SHES RAB GSUNG NI NYIN MO MI, ,ZHES PA NI STENG GI

@12B G-YAS PA TSOR BA ME'I KHAMS ZHES BYA BA SANGS RGYAS 'OD
DPAG MED 'OD KYI RANG BZHIN NO, ,SHES RAB SKU NI DRI CHEN RTZA,
,ZHES BYA BA NI 'OG GI G-YON PA GZUGS SA'I KHAMS ZHES BYA BA
SANGS RGYAS RNAM PAR SNANG MDZAD KYI RANG BZHIN NO, ,DRI CHU
'BAB PA GTZO BO'I GSUNG, ,ZHES PA NI 'OG GI G-YAS PA 'DU

SHES CHU'I KHAMS ZHES BYA BA SANGS RGYAS RIN CHEN 'BYUNG LDAN
GYI RANG BZHIN NO, ,STENG 'OG SEMS KYI RTZA GNYIS NI, ,SA BON
'BAB DANG MUN CAN MA, ,THABS KYI THUGS NI MUN PA CAN, ,ZHES PA
NI STENG GI DBUS MAR RNAM PAR SHES PA NAM MKHA'I KHAMS ZHES BYA
BA SANGS RGYAS MI BSKYOD PA'I RANG

BZHIN NO, ,SA BON 'BAB MA SHES RAB KYI, ,ZHES PA NI 'OG GI DBUS
MA MCHOG TU MI 'GYUR BA YE SHES KYI KHAMS ZHES BYA BA SANGS
RGYAS RDO RJE SEMS DPA'I RANG BZHIN NO, ,SKU GSUNG THUGS KYI
RNAL 'BYOR GYIS, ,STENG 'OG RIGS DRUG 'DI NYID DE, ,ZHES BYA BA
NI DE LTAR BRJOD PA'I RIM PAS CHU DANG RLUNG DANG

NAM MKHA'I KHAMS NI SA BON LAS BYUNG BA STE, PHA DANG 'BREL BA
CAN GYI RIGS SO, ,SA DANG ME DANG YE SHES KYI RDUL LAS BYUNG BA
STE, MA DANG 'BREL PA CAN GYI RIGS SO, ,DE YANG 'DI SKAD DU
GSANG BA 'DUS PA BSHAD PA'I RGYUD LHA MO BZHIS YONGS SU ZHUS PA
ZHES BYA BA LAS, PHA LAS SKYES PA GSUM

TZAM NA, ,DE BZHIN MA LAS SKYES PA GSUM, ,DE DAG DRUG TSOGS GONG
BU LAS, ,MI RNAMS JI LTAR SKYE BA LAGS, ,ZHES GSUNGS SO, ,THABS
DANG SHES RAB SKU DNGOS KYIS, ,LUS CAN RNAMS LA YANG DAG GNAS,
,ZHES BYA BA NI DE LTAR BRJOD PA'I RIGS DRUG BO NI SKYE 'GRO
THAMS CAD LA THABS

DANG SHES RAB KYI TSUL DU GNAS ZHES DGONGS SO, ,STENG 'OG LHAG
MA'I RLUNG GIS NI, ,LUS NGAG RTZA LA 'CHI LTAS YIN, ,ZHES BYA BA
NI 'DIR MDOR BSDUS PA YIN GYI, RGYAS PAR NI 'OG NAS STON TO, ,DA
NI DBUS MA'I RANG BZHIN BSTAN PAR BYA BA'I PHYIR, MUN CAN SA BON
'BAB MA LAS, ,SKYE DANG

'CHI BA GNAS PA YIN, ,ZHES GSUNGS TE, MA'I MNGAL NAS SKYES PA LA
THUG PA DE SRID DU NI LUS CAN ZHES BYA BA NI RLUNG GNAS PA YIN
LA, DE'I STOBS KYIS MNGON PAR SHES PA 'BYUNG BAR YANG SHES SO,
,GZHAN YANG 'CHI BA'I DUS SU RLUNG THAMS CAD 'DUS NAS DER 'JUG
CES GSUNGS SO, ,DE YANG

@13A *, ,PA GO SLA'O, ,GANG GI RNYED DKA' GANG YIN PA, ,DE YI
DE NYID GSER SRONG STONG, ,ZHES BYA BA LA SOGS PA STE, BDOG PA
DANG LDAN PA RNAMS KYIS NI GO SLA BA KHO NA'O, ,NGES GNON ZHES
BYA BA NI BSTAN PA LA 'KHU BA'I GDUG PA RNAMS SO, ,SNGAGS PA
DKYIL

'KHOR MA MTHONG BAR, ,ZHES BYA BA LA SOGS PA LA, GANG LA LA NAM
MKHA' LA BRDEG PAR 'DOD PA DANG SMIG RGYU'I CHU 'THUNG BAR 'DOD
PA BZHIN TE, MED PA'I PHYIR DE DAG GIS BYA BA GA LA ZHIG, RNAL
'BYOR 'DI NI MCHOG RAB DANG, ,SBYOR BA KUN GYI DAM PA YIN, ,ZHES
BYA

BA NI 'DIR DBANG SGYUR BA'I RNAL 'BYOR PA'O, ,GANG ZHIG RTAG TU
'DOD GYUR PA, ,ZHES BYA BA NI GANG DANG GANG 'DOD PA DE DANG
DE'O, ,'DI NI LHA MI ZIL GNON 'GRO, ,ZHES PA NI 'DOD PA LA LONGS
SPYOD PAR 'GYUR RO ZHES BYA BAR SBYAR RO, ,DKYIL 'KHOR 'DI RU
DBANG BSKUR BA, ,RGYUD

RNAMS KUN GYI SGRUB POR GSUNGS, ,ZHES BYA BA NI RNAL 'BYOR THAMS
CAD KYI MCHOG DANG PHYAG RGYA CHEN PO'I DNGOS GRUB SGRUB PAS SO,
,KUN ZHES BYA BA'I SGRAS NI BYA BA DANG SPYOD PA DANG RNAL 'BYOR
DANG RNAL 'BYOR MA RNAMS GZUNG NGO, ,DGOD PA DANG BLTA BA DANG
LAG BRKYANG DANG,

'KHYUD PA DANG GNYIS SBYOR BA LA SOGS PA ZHES BYA BA NI RGYUD DE
DAG THAMS CAD DU DBANG BSKUR BAR 'GYUR TE, GANG GI PHYIR DE NYID
BSDUS PA ZHES BYA BA LA SOGS PA LAS GSUNGS PA THAMS CAD KYANG
RGYUD 'DI NYID DU DBYER MED CING GCIG PAS SO ZHES BYA BA STE,
'DIR DBANG

BSKUR BA NI DBANG BSKUR MCHOG GO ZHES DE BZHIN GSHEGS PA THAMS
CAD KYIS GSUNGS SO, ,DE'I PHYIR DKYIL 'KHOR RNAMS KYI RGYAL PO
'DI, ,MA BYUNG 'BYUNG BAR MI 'GYUR RO, ,ZHES GSUNGS SO, ,DPAL HE
RU KA ZHES BYA BA'I DKA' 'GREL SGRUB PA'I THABS KYI GLENG GZHI
LAS LE'U

GSUM PA'I RNAM PAR BSHAD PA'O,, ,,DE NAS MKHA' 'GRO MA RNAMS
KYIS, ,SA RNAMS LA NI ROL PA STE, ZHES BYA BA DE LA SA RNAMS NI
RTZA RNAMS THAMS CAD DE, DE RNAMS SU ROL BA NI GNAS RNAMS SU
DPA' BO DANG DPA' MO'I DBANG PHYUG MA RNAMS RNAM PA SNA TSOGS
KYIS

@13B GTZUBS SHING GNAS SO ZHES BYA BA'I DON NO, ,BRTZON CHEN
ZHES BYA BA NI GO BZLOG PA'I TSIG TU BLTA BAR BYA STE, THOG MAR
THUGS KYI 'KHOR LO LA RAB TU GTUM MA DANG POR SBYAR NAS LUGS SU
'BYUNG BA DANG, LUGS LAS BZLOG PA DGOD CING RAB TU SPRUL PA DE
LTAR GSUNG DANG SKU'I

'KHOR LO LA YANG JI SRID BRTZON CHEN MA'I MTHAR THUG PA RNAMS
RAB TU GNAS PA'O, ,SKU GSUNG THUGS KYI DBUS SU NI, ,JI LTAR PHYI
ROL NANG DE BZHIN, ,ZHES PA DE LA PUm PULLI MA LA YAR ZHES MGO
BOR NI THOD PA'I DUM BU CAN DANG, RAB TU GTUM MA STE, SO DANG
SEN MO DBAB PA'O, ,

DZ'Am DZ'ALANDHA RA ZHES BYA BA'I SPYI GTZUG TU NI KENG RUS
CHEN PO DAD GTUM MIG MA STE, SKRA DANG SPU 'BAB PA'O, ,AOO AO dI
Y'A nE ZHES BYA BA NI RNA BA G-YAS PAR KENG RUS DANG 'OD LDAN MA
STE, PAGS PA DANG DRI MA 'BAB PA'O, ,AA AA RBU DA ZHES BYA BA
RGYAB KYI CHAR NI CHE BA RNAM PAR GCIGS [?] PA DANG, SNA

CHEN MO STE, SHA BAB PA'O, ,GNAS SO, ,GO GO D'A BA RI ZHES BYA
BA RNA BA G-YON PAR NI LHA'I DGRA DANG DPA' BO'I BLO MA STE,
THAMS CAD DU RGYUS PA 'BAB PA'O, ,R'Am R'A ME SHVA RA ZHES BYA
BA SMIN MA'I DBUS SU NI 'OD DPAG MED DANG MI'U THUNG MA STE, RUS
PA'I PHRENG BA 'BAB PA'O, ,DE DE W'I KO tI

ZHES BYA BA MIG GNYIS SU NI RDO RJE 'OD DANG LANG KA'I DBANG
PHYUG MA STE, MCHIN PA 'BAB PA'O, ,M'Am M'A LA WA ZHES BYA BA LA
LAG PA'I RTZA BA GNYIS SU NI RDO RJE'I SKU DANG SHING GI GRI BA
MA STE, SNYING 'BA' BA'O, ,NYE BA'I GNAS SO, ,K'Am K'A MA RU
ZHES BYA BA MCHAN KHUNG GNYIS SU NI MYU GU CAN DANG

SA SRUNGS MA STE, RTAG TU MIG 'BAB PA'O, ,AO AO tE ZHES BYA BA NU
MA GNYIS SU NI RDO RJE RAL BA CAN DANG 'JIGS BYED CHEN MO STE,
MKHRIS PA 'BAB PA'O, ,ZHING NGO, ,TRIm TRI SHA KU NI ZHES BYA BA
LTE BAR NI DPA' PO CHEN PO DANG, RLUNG GI SHUGS MA STE GLO BA
'BAB PA'O, ,KOm KO SA

LA ZHES BYA BA SNA'I RTZE MOR NI RDO RJE H'Um MDZAD DANG CHANG
'THUNG MA STE RGYU MA'I PHRENG BA 'BAB PA'O, ,NYE BA'I ZHING
NGO, ,KAm KA LIm GA ZHES BYA BA KHAR NI SHIN TU BZANG PO DANG,
SNGO BSANGS LHA MO STE, RTZI BA LOGS KYI CHU RGYUS 'BAB PA'O,
,LAm LAm P'A KA ZHES BYA BA PHRAG PAR NI RDO RJE BZANG PO DANG,

@14A *, ,BZHIN DU, ,STENG DU DBUS MA 'OG TU G-YAS, ,ZHES PA NI
GO SLA'O, ,SGRA GCAN DANG NI SA BON 'BAB, ,CES PA NI DBUS MA'I
STENG 'OG GO, ,STONG BA'I YE SHES RANG BZHIN TE, ,ZHES BA NI
STENG 'OG GI RIM PA BZHIN DU'O, ,RDO RJE 'DZIN NI STENG MI
BSKYOD PA'O, ,RDO RJE 'DZIN PA

NI 'OG RDO RJE SEMS DPA'O, ,ZLA BA'I LAM NI DRI CHEN RTZA, ,ZHES
PA NI G-YON PA'I STENG 'OG GO, ,NYI MAS DRI CHU 'BAB PA'O,
,ZHES PA NI G-YAS PA'I STENG 'OG GO, ,SKYE 'CHI MNYAM DU 'DOD
CHAGS LA, ,ZHES PA NI DBUS MA'I MING CAN NO, ,SGRA GCAN SA BON
'BAB PA'O, ,ZHES PA NI STENG 'OG GO, ,STENG

'OG GI RNAM GRANGS BSTAN PA'I PHYIR, GANG ZHIG LTE STENG KUN
'DAR MA ZHES PA NI DE YANG LTE BA'I STENG YAN CHAD DU DBUS MA'I
MING GI RNAM GRANGS YIN GYI, 'OG GI NI GZHAN YIN NO, ,DE BAS NA,
MUN 'BA' ZHIG TU YID BZANGS TE, ,ZHES GSUNGS PA DE YIN NO, ,GANG
'OG NAM MKHA'I GDONG DE NI, ,

ZHES PA NI 'OG GI RNAM GRANGS STON PAR BYED PA STE, DE YANG, SA
BON 'BAB PA DUNG CAN MA, ,ZHES GSUNGS SO, ,LTE BA'I PADMA'I
SNYING MGRIN DANG, DPRAL BA GTZUG TOR 'DAM SKYES LA, ,ZHES PA NI
'KHOR LO'I GNAS BSTAN PA'O, ,SA CHU ME RLUNG STONG PA NI, ,ZHES
PA NI RLUNG LNGA'O, ,BSDUS PA

YIS NI 'BAB PA'O, ,ZHES PA NI G-YAS NAS RGYU BA'O, ,GSHEGS PA
DANG NI BYON PA STE, ,ZHES PA NI RLUNG LNGA'O, ,SKYES PA YIS NI
SA LA 'JUG ,CES PA NI G-YON PA NAM MKHA' RGYU BA'O, ,LTE BA NAS
NI LTE BA'I DBUS, ,ZHES PA NI PADMA BZHI'O, ,KUN 'DAR MAS NI
BYON ZHING GSHEGS, ,ZHES PA

NI DBUS MA'I RGYU BA'O, ,LTE GSANG NOR BU PADMA ZHES BA NI SBRUL
BA DANG, GSANG BA DANG, RDO RJE NOR BU GSUM PA'O, ,LUS NGAG SEMS
NI 'BAB MA STE, ,ZHES PA NI SKU GSUM GYI TSUL GYIS SO, ,GSHEGS
PA DANG NI BYON PA DE, ,ZHES PA NI AA WA DH'U T'I'I RGYU BA
GNYIS SO, ,SDUD DANG SKYED PA'I GZUGS

CAN MA, ,ZHES PA NI RGYU BA GNYIS PO'I PHYIR 'BYUNG BA DANG NANG
DU 'JUG PA'O, ,SKYES BU KUN LA DUNG CAN MA, ,ZHES PA NI 'OG GI
DBUS MA DE NYID SKYES BU KUN LA MING DU BTAGS PA STE, KHRAG GI
RGYU BA MED PA'I PHYIR RO, ,THUR SEL RLUNG NI 'BAB PAR BYED,
,CES PA NI DBUS MA DE NYID NAS RLUNG GI DUS SU THUR DU

@14B SEL BA'I RLUNG 'BAB PA YANG YIN NO, ,'DI NI BUD MED BDE BA
YIS, ,ZHES PA NI 'KHRIG PA'I DUS SU'O, ,SA BON ZHES PA NI DUS
DER SA BON 'BAB PA'O, ,DUS SU ZHES PA NI NAG PO'I PHYOGS SO,
,KHRAG 'BAB CES PA NI DUS DER RTZA DE NAS KHRAG RGYU BA'O,
,STENG GI G-YAS DANG G-YON PA NI, ,THABS DANG SHES

RAB SKU YI TSUL, ,ZHES PA NI STENG GI G-YAS G-YON NO, ,'OG GI
DRI CHEN DRI CHU 'BAB, ,CES PA NI 'OG GI G-YAS G-YON NO, ,RDUL
DANG SA BON 'BAB PA NI, ,ZHES PA NI 'OG GI DBUS MA'O, ,RDUL 'BAB
PHYIR NA TZAndA LI, ,ZHES PA NI DUS DER REG TU MI RUNG BA'I
PHYIR RO, ,SA BON 'BAB PHYIR NAM

MKHA'I GDONG, ,ZHES PA NI BDE BA CHEN PO NAM MKHA'I NANG NAS
'BAB PA RTZA DER 'ONG BA'I PHYIR RO, ,STENG DU RIGS NGAN BUD MED
LA, ,ZHES PA NI STENG GI DBUS MA'I DE NYID BUD MED RNAMS LA
KHRAG 'BAB PA'I PHYIR RIGS NGAN NO, ,SKYES BU LA NI KUN SPANGS
BRJOD, ,CES PA NI BDE BA'I STOBS KYIS

RTOG PA SPANGS PA'I PHYIR RO, ,RTAG PAR G-YON PA'I RTZA LA NI,
,ZHES PA NI SNA BUG G-YON PA NAS SO, ,RNAM SHES LA SOGS DKYIL
'KHOR LNGA, ,ZHES PA NI RNAM PAR SHES PA NAM MKHA' NAS RGYU
BA'O, ,LNGA NI 'BYUNG BA LNGA'O, ,G-YAS PA'I RTZA LA SOGS TE
ZHES PA NI G-YAS PA'I SNA BUG NAS DBUGS

SA NAS RGYU BA'O, ,DBUS SU DRUG PA 'BAB PA'O, ,ZHES PA NI SNA
BUG GNYIS KA NAS DUS MNYAM DU 'BAB PA NI DRUG PA YE SHES KYI
RLUNG NGO, ,LTE BA'I PADMA'I 'DAB MA LA, ,ZHES PA NI SBRUL PA'I
'DAB MA LA'O, ,DKYIL 'KHOR DRUG CU RIM PA BZHIN, ,ZHES PA NI CHU
TSOD DRUG CU'O, ,DUS SBYOR G-YAS DANG

G-YON PA LA, ,ZHES PA NI G-YAS DANG G-YON LAS DUS SBYOR BCU
GNYIS KYI TSAD DU 'BYUNG BA'O, ,LUG SOGS KHYU MCHOG LA SOGS SO,
,ZHES PA NI DUS SBYOR KYI [*GYI] MING NGO, RTZA BA G-YON DANG DE NAS
G-YAS, ,STENG DANG DBUS SU RIM PAS RLUNG, ,ZHES PA NI 'BYUNG BA
LNGA PO DE YANG SNA BUG G-YAS G-YON GYI

PHYOGS BZHI DBUS DANG LNGA NAS 'BYUNG BA LNGA RIM BZHIN DU
'BYUNG BA'O, ,DKYIL 'KHOR RE RE'I DBYU GU LAS, ,ZHES PA NI SA
CHU ME RLUNG NAM MKHA' DANG, LNGA NI 'BYUNG BA STE, CHU TSOD
LNGA LNGAR RGYU'O, ,SA SOGS SNA BUG DAG LA'O, ,ZHES PA NI SA LA
SOGS PA NYID DO, ,DRUG CUR BCAS PA'I SUM BRGYA'I DBUGS, ,

@15A *, ,ZHES PA NI DKYIL 'KHOR LNGA PO RE RE LA YANG DBUGS SUM
BRGYA DRUG CU 'BAB PA'O, ,DE GANG LAS SHE NA, RTZA NI RIM PAS
'BAB PA'O, ,ZHES GSUNGS SO, ,STONG DANG BRGYAD BRGYA'I DBUGS
RNAMS NI, ,ZHES PA NI STONG BRGYAD BRGYA'O, ,RTZA LNGA PO YIS DE
RNAMS 'BAB, ,CES PA NI

DKYIL 'KHOR LNGA'I RLUNG STE, ,SUM BRGYA DRUG CU LAS RTZA LNGAR
BSGRES NA'O, ,DRUG CU RTZA NI NYIN MTSAN DU, ,LUS CAN RNAMS LA
DKYIL 'KHOR NI, ,ZHES PA BCU GNYIS LA LNGAS BSGRES NAS DRUG CU
YIN NO, ,'DAB MA'I DBUS DANG DE NAS SHAR, ,ZHES PA NI SNA BUG
G-YON NAS 'BAB PA'I 'DAB MA'I

DBUS NAS 'BAB STE NAM MKHA' RGYU BA YIN NO, ,DE NAS SHAR DANG
LHO DANG NUB DANG BYANG NGO, ,G-YAS DANG G-YON DU RIM PAS
RLUNG, ,ZHES PA NI G-YAS KYI RGYU BA'I RJES LA G-YON YIN ZHING
DE NYID NI RIM PAS RLUNG ZHES DGONGS SO, ,G-YON LA RTAG PAR
MKHA' SOGS TE, ,G-YAS LAS SOGS GZHAN

MA'O, ,ZHES PA NI GONG DU RGYAS PAR BSTAN PA NYID DO, ,G-YON DU
SRID PA RNAM SHES SOGS, ,G-YAS SU SA SOGS BSDUS PA'O, ,ZHES PA
YANG RGYAS PAR BSTAN ZIN TO, ,NUB DANG SHAR DUS DANG RLUNG,
,ZHES PA NI 'DAB MA BZHIR GNAS BA'I SHAR NUB BO, ,PHAN TSUN
THABS DANG SHES RAB STE, ,ZHES PA NI

G-YON GYI STENG DU RLUNG GI YIN LA, 'OG SA'I RLUNG YIN PA'I
PHYIR RO, ,MTHE BONG DANG NI MING MED KYIS, ,GANG GIS KHA LA
DBANG BSKUR PHYIR, ,ZHES PA NI MTHE BONGS YIN LA, SRIN LAG NI
RLUNG STE, DE BAS NA THABS DANG SHES RAB DES BYANG CHUB SEMS
MYANG BA'I DBANG BSKUR BA GSUNGS SO, ,G-YAS DANG

G-YON DU ME DANG CHU, ,ZHES PA NI G-YAS NI LHO'I MING YIN LA,
G-YON NI BYANG YIN NO, ,DE NYID ME DANG CHU STE G-YAS KYI
STENG 'OG ME DANG CHU YIN PA'I PHYIR RO, ,PHAN TSUN THABS DANG
SHES RAB BO, ,ZHES PA NI GO SLA'O, ,MDZUB MO DANG NI GUNG MO
DANG, ,GANG PHYIR RAL GRIR 'GYUR BAS SO, ,ZHES PAS [?]

MDZUB MO NI CHU YIN LA, GUNG MO NI ME YIN NO, ,DE NYID KYIS NYON
MONGS PA GCOD PAS RAL GRI STE DON YOD GRUB PA'O, ,MCHE BA MTHE'U
CHUNG GRI GUG STE, ,ZHES PA LA, MTHE'U CHUNG DE NYID 'OG TU
MTSON PAR BYED PAS YE SHES YIN LA, DE NYID KYIS NYON MONGS PA
THAMS CAD 'JOMS PAS ZA BYED KYI MCHE BA DANG, GCOD

@15B BYED KYI GRI GUG CES SU DGONGS SO, ,STONG PA MI 'GYUR
STENG 'OG TU, ,PHAN TSUN THABS DANG SHES RAB BO, ,ZHES BYA BA NI
MTHE'U CHUNG GIS MTSON PA'I MI 'GYUR BA NI SHES RAB YIN LA, 'OG
NAS DON STON PA'I STONG PA NI THABS SO, ,DE YANG, STONG BA MTSON
PAR BYED PA NI, ,SOR MO RNAMS NI PHAN TSUN DU, ,

DKYIL 'KHOR BCU NI YANG BYA'O, ,ZHES PA NI, DKYIL 'KHOR BCU NI
SA DANG CHU DANG ME DANG RLUNG DANG NAM MKHA'I BDAG NYID CAN GYI
LAG PA G-YAS G-YON GYI SOR MO LNGA LNGA STE BCU YIN NO, ,DE
NYID SPYI BOR BZHAG PA NI, ,SPYI BOR THAL MO SBYAR BA YIS, ,ZHES
GSUNGS PA YIN NO, ,GRI GUG DANG BCAS

RTZE GCIG PO, ,ZHES PA NI DE NYID KYI STENG STE, STONG PAR MTSON
PAR BYED PA'O, ,SKYED PA DANG NI SDUD BYED PA'O, ,ZHES PA NI
DKYIL 'KHOR BCU LA'O, ,MNYAM PA DE YANG DBUS MA'I RTZAR, ,ZHES
PA NI DE LTA BU'I DKYIL 'KHOR BCU MNYAM PA DANG MI MNYAM PA'I
TSUL GYIS 'BAB PAR BYED DO, ,DE YANG 'PHO

BA'I DUS SU NI DBUS NAS 'BAB STE, GONG DU RGYAS PAR BSTAN PA
NYID DO, ,PHUNG PO KHAMS NI RDO RJE GSUM, ,ZHES GSUNGS TE PHUNG
PO DANG KHAMS LA SOGS PA RGYU BAR BYED PA'I LAM GSUM NI RDO RJE
GSUM GYI MING CAN RTZA GSUM YIN NO, ,DBUS MAR SONG NAS GCIG TU
'GYUR, ,ZHES PA NI RTZA DBUS

MAR 'DUS PA'O, ,DBUS MAR 'DUS PA YANG TSUL GNYIS TE, RGYU BA'I
TSUL GYIS 'DUS PA DANG, ,MI RGYU BA'I TSUL GYIS 'DUS PA'O,
,GCIG TU SONG BA NI DER 'DUS PA'O, ,ZLA BA NYI MA'I RTZA 'GAGS
NA, ,ZHES PA NI STENG 'OG GO, ,DRI CHEN DRI CHU'I RTZA 'GAG GO,
,ZHES PA NI 'OG TU'O, ,SGRA GCAN RTZA

NI 'GAG YIN NO, ,ZHES PA NI STENG GI DBUS MA'O, ,'OG GI SA BON
'BAB MA'O, ,ZHES PA NI 'OG 'GAGS ZHES PA DANG SBYAR RO, ,GROL NA
'DI RNAMS GROL BAR 'GYUR, ,ZHES PA NI STENG GROL NA 'OG GROL
ZHES PA'I DON TO, ,SKYED PA DANG NI SDUD BYED MA, ,ZHES PA NI
GONG DU BSTAN PA'O, ,SROG DANG THUR SEL

LAM GSUM GYIS, ,ZHES PA LA SROG NI STENG NGO, ,THUR SEL NI 'OG
YIN NO, ,LAM GSUM NI RTZA GSUM MO, ,RTZA RNAMS KUN SPYOD 'DI
YIN NO, ,ZHES PA NI GONG DU BSTAN PA'I RIGS KYIS SO, ,DE BAS NAS
RTZA'I KUN DU SPYOD PA NI DE LTAR LEGS PAR BYA BA YIN NO, ,DA NI
LUS CAN RNAMS LA DUS MA YIN

@16A *, ,PAR 'CHI BA'I LTAS BRJOD PAR BYA BA'I PHYIR, G-YAS
PA'AM NI G-YON PA LA, ,ZHES PA NI SNA BUG LA'O, ,NYIN MTSAN
GCIG DANG ZHES PA NI G-YON PA LAS SO, ,DE BZHIN LNGA ZHES PA
NI, G-YAS PA NAS SO, ,CI'I PHYIR G-YON PA NYI MA GCIG YIN LA,
G-YAS LNGA

YIN ZHES DGONGS PA LA, G-YON NI BYANG CHUB KYI SEMS THUR SEL
GYI RLUNG GI BDAG PO LUS NGAG YID GSUM GYI BDAG PO YIN PA'I
PHYIR RO, ,G-YAS PA DANG NI YUL LNGA LA 'JUG PAR BYED PA DANG,
BDE BAR GSHEGS PA LNGAS BYIN GYIS BRLABS PA GYEN DU RGYU PA'I
RLUNG YIN PA'I PHYIR RO, ,RLUNG

NI RAB TU 'BAB PA NA, ,ZHES PA NI G-YAS PA'AM G-YON PA LAS SO,
,DE NAS LO GSUM GYIS 'CHI 'GYUR, ,ZHES PA NI LNGA DANG GSUM DANG
THUN MONG DU SHES PAR BYAS TE, G-YAS NAS ZHAG LNGA RGYUD PA DE
LTAR NA NI LO GSUM NA 'CHI ZHES BYA BA DANG SBYAR RO, ,DE BZHIN
DU GANG G-YON PA LAS JI SKAD DU

ZHAG GCIG TU 'BAB PA DE LTAR NA NI LO GSUM NA NI 'CHI ZHES BYA
BA DANG SBYAR BAR BYA'O, ,DE LTAR MDOR BSTAN NAS DA NI G-YAS PA
RGYAS PAR BYA BA'I PHYIR, LNGA PHYOGS TSES DANG NYI SHU DANG,
,DE NYID RIM PAS RE RE LHAG ,CES SOGS GSUNGS PA DES NI DANG PO'I
'CHI BA 'BYUNG BA'I GNAS RGYAS PA ZHES BYA BA NAS

BRTZAMS NAS JI SRID DU PHYI MA'I NGES PAR 'CHI BAR STON PA'I
GNAS RGYAS PA'I DUS ZHES BYA BA 'CHI PA'I RTAGS DE SRID DU BSTAN
PA YIN PAR SHES PAR BYA'O, ,DE YANG LNGA ZHES PA NI G-YAS PA
'BA' ZHIG NAS GANG GI TSE RGYUD MA CHAD PAR NYIN MTSAN LNGA RGYU
PA DE LTAR NA NI LO GSUM NA 'CHI BAR SHES PAR BYA'O, ,DE

BZHIN DU PHYOGS ZHES PA NI SNGA MA LNGA'I STENG DU LNGA BSNAN
PA'O, ,DE NI LO GNYIS NA 'CHI ZHES BYA BAR RO, ,TSES ZHES PA NI
BCU'I STENG DU YANG LNGA STE, BCO LNGA YIN LA DE NI LO GCIG NA
'CHI BA ZHES SBYAR RO, ,NYI SHU ZHES PA NI YANG BCO LNGA'I STENG
DU YANG LNGA STE NYI SHU YIN LA, ,DE NI ZLA BA DRUG NA'O, ,DE
NYID CES PA

NI NYI SHU'I STENG DU YANG LNGA STE NYI SHU RTZA LNGA YIN LA, DE
NI ZLA BA GSUM NA'O, ,RE RES LHAG CES PA NI YANG 'CHI LTAS
G-YAS PA NAS NYI MA GCIG STE NYI SHU RTZA DRUG GIS TE ZLA BA
GNYIS NA'O, ,YANG 'CHI LTAS G-YAS NYID NAS ZHAG GCIG STE NYI
SHU RTZA BDUN DU RGYU BAS NI ZLA BA GCIG NA'O, ,DE LTAR BRJOD
PA'I

@16B TSUL NI 'CHI LTAS KYI NYI MA ZHES RTOGS PAR BYA'O, ,DE NI
'PHO BA BCU GNYIS KYI RTEN GYI RTZA DRUG STONG BAR BYAS NAS 'DAB
MA BDUN PA LAS SROG GI RLUNG ZHUGS PA YIN TE, LHA DANG MI GANG
GIS KYANG BZLOG PAR NUS PA MA YIN NO, ,NYI MA GSUM CU GSUM GNAS
PAS, ,G-YAS PA'I NYI MA'I 'CHI LTAS SO, ,ZHES

PA LAS, NYI MA SUM CU RTZA GSUM NI 'CHI LTAS KYI NYI MA'O, ,GNAS
ZHES PA NI RLUNG NGO, ,DE NYID NI G-YAS PA'I 'CHI LTAS SO,
,SNGON GYI TSE'I LHAG MA BRJOD PA'I PHYIR, GSUM PA GNYIS GCIG
MNYAM ZHES BYA BA GSUNGS SO, ,DE LA GSUM NI LO STE, NYI MA LNGA
YIS SO, ,GNYIS NI YANG LO ZHES SBYAR TE

NYI MA BCU YIS SO, ,GCIG CES PA YANG LO DANG SBYAR TE, NYI MA
BCO LNGAS SO, ,DE NI LO'I TSE'I LHAG MA YIN NO, ,DE YANG MNYAM
ZHES BYA BA NI 'DAB MA BCU GNYIS LA GSUM STONG PAR MNYAM PA'O,
,ZLA BA NI ZHES PA LA ZLA BA'I TSE'I LHAG MA BSTAN PA'O, ,DE
YANG GANG YIN SNYAM PA LA, DRUG GSUM

ZUNG ZLA ZHES BYA BA SMOS SO, ,DE YANG ZLA BA DRUG NI NYI MA NYI
SHUS SO, ,ZLA BA GSUM NI NYI MA NYI SHU RTZA LNGAS SO, ,ZUNG NI
ZLA BA GNYIS NI NYI MA NYI SHU RTZA DRUG GIS SO, ,ZLA BA NI ZLA
BA GCIG STE NYI MA NYI SHU RTZA BDUN GYIS SO, ,DE NI RTZA 'DAB
MA BDUN STONG NGO, ,DA NI NGES PAR 'CHI BA STON PA RGYAS PA ZHES
BYA BA'I DUS NA ZLA

BA GCIG NAS 'CHI PA'I 'CHI LTAS KYI NYI MA BSTAN PA'I PHYIR,
TSES PHYOGS LNGA DANG YON TAN GNYIS, ,GCIG GI LUS CAN TSE 'GRO
'GYUR, ,ZHES GSUNGS PA YIN TE, DE LTAR RGYAS PA'I DUS NA TSE ZLA
BA GCIG GNAS PA LAS, TSES ZHES BYA BA LA NYIN ZHAG BCO LNGA
RGYUS PA LA NI BCO LNGA NYID NAS 'CHI

BA'O, ,PHYOGS ZHES BYA BA BCO LNGA'I STENG DU BCU RGYUS PAS BCU
NYID NA'O, ,LNGA ZHES BYA BA BCU LAS LNGA RGYUS PAS LNGA NYID
NA'O, ,YON TAN ZHES PA NI LNGA LAS GSUM RGYUS PAS GSUM NYID
NA'O, ,'CHI LTAS KYI NYI MA SUM CU RTZA GSUM NI DES YONGS SU
RDZOGS PAR 'GYUR RO, ,GNYIS ZHES PA NI THA MA

G-YON GYI LAM ZAD PAR BYA BA'I PHYIR G-YON GYI SNA BUG TU ZHAG
GNYIS RGYU BA STE, 'DAB MA BCU GNYIS PA ZAD PAR BYA BA'I DON
DU'O, ,DE NI 'DAB MA BCU GNYIS PA MA LUS PA STONG BAR 'GYUR RO,
,DE LTAR BRJOD PA'I RIM PAS 'CHI LTAS KYI NYI MA SUM CU RTZA
GSUM NI 'DAB MA BDUN YAN CHOD LA 'CHI LTAS KYI NYI

@17A *, ,SHU BDUN GNAS PA STE, DE'I RJES LA 'DAB MA LNGAS SUM
CU RTZA GNYIS DANG DKYIL 'KHOR GYI GSER GYIS SUM CU GSUM MO,
,YAS NA 'DAB MA DRUG PA YAN CHAD NI NGES PA MA YIN LA, RGYAS
PA'I DUS ZHES BYA BA NAS 'DAB MA BCU GCIG PA STE, 'DAB MA BZHI
LA BRTZI PAR BYA BA

STE, TSES ZHES PA BCO LNGA LA PHYOGS ZHES PA BCU BSNAN PAS NYI
SHU RTZA LNGA DANG, DE LA LNGA ZHES PA BSNAN PAS SUM CU DANG, DE
LA YON TAN ZHES PA GSUM BSNAN PAS SUM CU GSUM ZHES KYANG 'DOD
LA, 'DAB MA BCU GNYIS PA NI G-YON PA'I LAM YIN PAS G-YAS PAR
NI BGRANG ZHES BRJOD DO, ,DE

YANG JI SKAD DU, DANG PO'I SANGS RGYAS LAS, 'CHI LTAS MTSAN MTSE
YI LHAG ,SHES PAR 'DOD PA'I RNAL 'BYOR PAS, ,RTZIG PA'AM SA GZHI
SNYOMS PA LA, ,RDO RGYUS DAG GIS THIG BZHI BTAB, ,DE NI LE TSE
BRGYAD DU 'GYUR, ,DE RJES THIG GNYIS BTAB GYUR PAS, ,DE TSE BCU
GNYIS DAG TU SHES, ,

DE NYID 'PHAR MA GSUM DU BYA, ,ZHES GSUNGS TE, DE LA 'PHAR MA
NANG MA LA NI 'CHI LTAS KYI NYI MA RNAMS BRI PAR BYA'O, ,'PHAR
MA BAR MA LA NI, TSE'I LHAG MA'I LO DANG ZLA BA BRI PAR BYA'O,
,'PHAR MA PHYI MA LA NI LO DANG ZLA BA DE NYID KYI ZHAG GI MTSAN
MA BRI BAR BYA'O, ,DE YANG 'CHI LTAS KYI MTSAN MA NI

NANG GI 'PHAR MA'I 'DAB MA DANG PO LA NI LNGA'I MTSAN MA BRI BAR
BYA'O, ,DE BZHIN DU 'DAB MA LNGA PA LA THUG PA DE SRID DU, RTAGS
LNGA LNGAS BSNAN PAR BYA STE, 'DI LTAR GNAS LA BCU DANG, GSUM PA
BCO LNGA DANG, BZHI PA LA NI NYI SHU DANG, LNGA PA LA NYI SHU
LNGA RNAMS BRI BAR BYA'O, ,DE BZHIN DU 'DAB MA

DRUG PA DANG, BDUN PA LA NI RIM PA BZHIN DU NYI SHU DRUG STE,
NYI SHU BDUN GYI MTSAN MA BRI PAR BYA'O, ,DE BZHIN DU GANG
BRGYAD PA NAS BCU GNYIS LA THUG PA'I BAR NI BCO LNGA DANG, BCU
DANG, LNGA DANG, GSUM DANG, GNYIS KYI MTSAN MA BRI BAR BYA'O,
,DE BZHIN DU 'PHAR MA BAR MA'I 'DAB MA DANG PO LA SOGS PA GSUM

LA NI LO'I MTSAN MA STE, GSUM DANG, GNYIS DANG GCIG GI MTSAN MA
BRI BAR BYA'O, ,DE BZHIN DU 'DAB MA BZHI PA NAS BDUN PA'I BAR DU
NI ZLA BA MTSAN PAR BYED PA YIN, ,DRUG DANG, GSUM DANG, GNYIS
DANG, GCIG GI MTSAN MA BRI BAR BYA STE, RGYAS PA'I DUS SU BRGYAD
PA NAS BCU GNYIS PA LA THUG PA LA NI

@17B RIM PA BZHIN DU, BCO LNGA DANG, BCU DANG, LNGA DANG, GSUM
DANG, GNYIS BRI BAR BYA'O, ,DE BZHIN DU 'PHAR MA GSUM PA'I DANG
PO LA SOGS PA LA NI LO ZLA LA SOGS PA'I ZHAG GI MTSAN MA STONG
BRGYAD CU LA SOGS PA'I RIM PA BZHIN DU BRIS LA TSE DANG SROG GI
RLUNG RTOGS PAR BYA'O, ,DA NI GONG DU BRJOD PA'I LNGA

NAS NYI SHU LNGA'I BAR GYI BZHI BZHI BCU DRUG DOR BA DE RNAMS
BSHAD PAR BYA'O, ,DE YANG JI SKAD DU, ZHAG DRUG RGYU NA LO GSUM
NAS NYI SHU RTZA BZHI DOR BAS 'CHI, ZHAG BDUN RGYU BAS LO GSUM
LAS, ,BZHI BCU RTZA BRGYAD 'DOR BAS SO, ,ZHAG BRGYAD RGYU NA LO
GSUM LAS, ,ZLA GNYIS ZHAG BCU GNYIS KYIS SO, ,

ZHAG DGU RGYU NA LO GSUM MO, ,NYIN MTSAN DGU BCU RTZA DRUG 'DOR,
,GAL TE ZHAG NI BCU GCIG RGYU, ,LO GNYIS NYIN ZHAG NYI SHU
BZHIS, ,MTSANG BA NA 'CHI BAR BSHAD, ,ZHAG NI BCU GNYIS LO GNYIS
LAS, ,BZHI BCU RTZA BRGYAD PHRI BAS SO, ,ZHAG NI BCU GSUM LO
GNYIS LAS, ,ZLA GNYIS ZHAG

NI BCU GNYIS DBRI, ,ZHAG NI BCU BZHI LO GNYIS LAS, ,ZLA GSUM
ZHAG DRUG DBRI BAR BYA, ,NYIN ZHAG BCU DRUG RGYU BA NI, ,LO GCIG
ZHAG BCU GNYIS NA 'CHI, ,NYIN ZHAG BCU DUN RGYU BA NI, ,LO GCIG
ZHAG NI NYI SHU BZHIS, ,MA TSANG BA NA 'CHI BAR BSHAD, ,ZHAG BCO
BRGYAD KYIS LO GCIG LAS,

ZLA GCIG ZHAG DRUG 'DOR BAS SO, ,BCU DGU RGYUN LO GCIG LAS,
,BZHI BCU RTZA BRGYAD DOR BAS SO, ,NYI SHU GCIG NI ZLA DRUG LAS,
,ZHAG DRUG MA TSANG BA YIS SO, ,NYI SHU RTZA GNYIS ZLA BA GNYIS
LAS, ,ZHAG BCU GNYIS NI 'DOR BAS SO, ,NYIN ZHAG NYI SHU RTZA
GSUM RGYU, ,BCO BRGYAD RNAM PAR 'DOR

BAS SO, ,ZHAG NI NYI SHU RTZA BZHI RGYU, ,NYIN ZHAG NYI SHU RTZA
BZHIS SO, ,NYIN ZHAG SUM CU GSUM DE BZHIN, ,'CHI BA'I MTSAN MA
'BYUNG BA YIN, ,RLUNG 'BYUNG STOBS LAS SHES BYA BA, ,DE YAN CHAD
LAS YOD MA YIN, ,ZHES GSUNGS PA DANG, GZHAN YANG RDO RJE MKHA'
'GRO LAS MDOR BSDUS TE BSHAD PA NI

'DI SKAD DU, ,DANG PO NYI MA PHYED BYAS NYI MA RANGS PA'AM YANG
NA NYIN MTSAN DAG GI BAR DU RGYU, ,DE LAS ZHAG GNYIS DANG NI
ZHAG GSUM 'ON TE ZHAG BZHI KHYAB PA'I BAR DU NI, ,NYI MA LA STE
G-YON PA MIN PA'I RLUNG DAG DBUGS LA BRTEN TE GANG ZHIG RGYUR
GYUR PA, ,DE LA GNAS DANG NYI MA PHYOGS DANG BKRA SHIS DRUG DANG
BZHI NI 'DIR

@18A *, ,SHES BYA, ,LNGA LAS NYI SHU RTZA LNGAR 'DZEGS PAR GYUR
LAS JI BZHIN 'PHEL, ,DE LAS RE RE SKYED PA'I BCU NI SUM 'GYUR
BYAS PAS GSUM GYIS LHAG PA KHO NA'I BAR, ,RGYAS PA'I DUS SU DE
NI LO GSUM MIG ZLA DRUG GSUM ZUNG DANG ZLA BA DRUG ,LTAG MA TSES
DANG PHYOGS DANG

MDA' DANG YON TAN ZUNG DANG ZLA BAR 'TSO BA YIN, ,ZHES GSUNGS
SO, ,DE YANG 'CHI BA 'BYUNG BA'I ZLA BA NI DPYID ZLA 'BRING PO
'PHOS PA'I ZLA BA YIN TE, LO GSUM GYIS 'CHI LTAS LA'O, ,GZHAN
YANG ZLA BA BCU GCIG PA GANG DANG GANG LA 'CHI BA'I MTSAN MA
'BYUNG BA DE DANG DE NI RGYUD BZHIN DU BLA MA'I ZHAL LAS

RTOGS PAR BYA'O, ,GCIG GIS LUS CAN TSE 'GRO 'GYUR, ,ZHES PA NI
DBUS MA'I DE NI G-YAS PA'I 'CHI LTAS BSTAN PA'O, ,DA NI G-YON
PA BSTAN PA'I PHYIR, ,RTZA BA NAS NI RE RES LHAG ,CES BYA BA
SMOS TE, DE LA SNGON BZHIN DU 'CHI LTAS KYI 'KHOR LO 'PHAR MA
GNYIS PA BRI BAR BYAS LA, TSE DANG

SROG GI RLUNG BRI BAR BYA'O, ,KHYAD PAR SROG GI RLUNG GI RTEN
GYI RTZA BCU GNYIS LAS RTZA 'DAB MA DANG PO LA NI 'CHI LTAS GSUM
GYIS ZLA BA DRUG BSGRIBS SO, ,GZHAN YANG 'DAB MA BCU LA RIM PA
BZHIN DU 'CHI LTAS GSUM GSUM DANG, ZLA BA GSUM GSUM DU RTOGS PAR
BYAS LA, BCU GNYIS PA NI G-YAS SU

ZHAG GCIG RGYU ZHING ZE 'BRU DANG ZHAG GNYIS TE, DE NAS SROG GI
RLUNG 'DOR RO, ,G-YON GYI ZLA BA 'BYUNG BAR 'GYUR, ,ZHES PA NI
G-YON GYI 'CHI LTAS 'BYUNG BA'I TSUL DE LTAR 'GYUR ZHES DGONGS
SO, ,LO BRGYA YONGS SU RDZOGS PA YIS, ,DBUS MA LAS NI 'CHI BAR
'GYUR, ,ZHES PA NI SKYES BU LO BRGYA

YONGS SU RDZOGS NAS GAL TE SHI BAR 'GYUR PA DE LTA NA NI G-YAS
DANG G-YON PA'I 'CHI LTAS MA YIN GYI, TSE'I TSAD DU GTUGS PA
ZHES BYA BA YIN NO, ,RGYU BSTAN PA'I PHYIR, MNYAM DANG MI MNYAM
PA YIS NI, ,ZHES PA NI SKYE PA'I DUS KYI NYI MA G-YAS G-YON
NO, ,DE SKYES NAS NI ZHES PA NI G-YAS PA DANG G-YON PA

NYID LAS SO, ,DKYIL 'KHOR 'BYUNG ZHES PA NI 'CHI LTAS KYI'O, ,DE
YANG CI'I PHYIR SNYAM PA LA, PHYOGS GNYIS RNAM PAR MNYAM PA'I
PHYIR, ,ZHES GSUNGS TE, G-YAS G-YON GANG YANG RUNG BA GCIG
MNYAM NA GCIG LAS 'BYUNG BA ZHES DGONGS SO, ,G-YAS DANG G-YON
PA DAG LAS 'BYUNG, ,ZHES PA NI

@18B 'CHI LTAS KYI NYI MA'O, ,PHYOGS GNYIS YANG DAG GNAS PA
DANG, ,G-YAS DANG G-YON GYI KUN SPYOD DANG, ,DKYIL 'KHOR LNGA
NI 'BAB PA YIS, ,GZHAN DU NA NI 'CHI BA YIN, ,ZHES PA NI RLUNG
'KHRUG PA MED PAR RGYU NA JI SRID LO BRGYA'I BAR DE SRID DU 'CHI
BAR MI 'GYUR ZHES DGONGS SO, ,DE NI DE LTA BU'I DUS MA YIN PA'I
'CHI

BA BSLU BA'I PHYIR, 'CHI LTAS MTSAN NYID SHES BYAS LA, ,ZHES BYA
BA SMOS TE, 'CHI LTAS SHES PA'I RJES LA'O, ,SROG NI THIG LER
ZHUGS PAR BYA, ,ZHES PA LA SROG NI RLUNG YIN LA, DE NYID THIG LE
NAS DBUS MAR 'JUG PA NYID DO, ,KUN SPANGS GO 'PHANG ZHES PA NI
SGRA GCAN GYI MING CAN NO, ,GO 'PHANG NI

GNAS SO, ,RTEN BYAS LA ZHES PA NI RLUNG DER BCUG PA'O, ,MCHOG TU
MI 'GYUR BSGOM PAR BYA, ,ZHES PA NI RLUNG DER ZHUGS PA'I STOBS
KYIS ME 'BAR BA STE, DE NYID DUS KYI ME 'BAR BA YANG MA YIN NO,
,DES KUN RDZOB BYANG CHUB KYI SEMS ZAG PA'I PHYIR MA BTANG BAS
'CHI BA BSLU BA ZHES PA'I DON

TO; ,GANG GI 'CHI BA BSLU ZHE NA, NYI ZLAR 'GRO BA GZHOM PA'I
PHYIR, ,ZHES GSUNGS TE, G-YAS PA DANG NI G-YON PA NYI ZLA'I
MING CAN GANG YANG RUNG BAR SONG BA'I RLUNG GZHOM PA'I PHYIR RO,
,DE BAS NA DE'I PHYIR, RTAG PAR RDO RJE BSLANG BAR BYA, ,ZHES
GSUNGS SO, ,BSLANG BA NI MI 'DZAG PA'I BDE BAS SO, ,

GZHAN DU NA NI KUN SPANGS CHAR, ,ZHES PA NI DE LTA BU'I THABS MA
GTOGS PA GZHAN GYI SROG GI RLUNG NI 'JUG PA MED CES PA STE, SGRA
GCAN GYI MING CAN NO, ,'OG TU DUNG CAN THUR SEL NI, ,ZHES PA NI
'OG GI RLUNG NGO, ,DER MA ZHUGS NA 'CHI BA YIN, ,ZHES PA NI DBUS
MA DER KHAMS DE RNAMS MA ZHUGS

NA 'CHI BA'I LTAS MI BSLUS ZHES BYA'O, ,'ON JI LTAR BSGRUB PAR
BYA SNYAM PA LA, 'CHI BA BSLU BA 'DI NYID NI BSLU BA'I THABS 'DI
NYID CES PA'I DON TO, ,RNAL 'BYOR RNAMS LA DGA' BAR 'GYUR, ,ZHES
PA NI DGA' BA RNAM PA BZHIS BSLU BAR 'GYUR GYIS NI MA YIN NO
ZHES BYA'O, ,GTZUG TOR STENG GI

PADMA LA, ,SHU KRA BYUNG NA DGA' BA YIN, ,ZHES PA NI DGA' BA
RNAM PA BZHI PO YANG 'KHOR LO RNAM PA BZHI'I RTEN CAN YIN PAS,
GTZUG TOR STENG ZHES BYA BA 'KHOR LO GNYIS KYI BDAG NYID LAS TE
DGA' BA'I BDAG NYID DO, ,SHU KRA NI KHU BA'O, ,MGRIN PA SNYING
GA MCHOG DGA'O, ,ZHES PA YANG 'KHOR LO GNYIS PO

@19A *, ,MCHOG DGA'I RTEN YIN NO, ,DE YANG DGA' BRAL DGA' BAR
'GYUR, ,SNA TSOGS DGA' BA LTE BA LA, ,ZHES BYA BA NI SPRUL PA
NAS GSANG PA'I 'KHOR LO LA THUG PA NI BI R'A MA ZHES BYA BA'I
DGA' BA'O, ,GSANG GNAS RDO RJE NOR BU'I BAR, ,LHAN CIG SKYES
DGA' MI 'PHO BA, ,ZHES

PA NI GSANG BA'I PADMA NAS NOR BU'I RTZE MOR NI LHAN CIG SKYES
PA'I RTEN ZHES BYA BA'I DON TO, ,RAB TU MI GNAS MYA NGAN 'DAS,
,CHAGS CHEN MI 'GYUR MNGA' BDAG GO, ,ZHES BYA BA NI MYA NGAN LAS
'DAS PAR TE NOR BU'I MGRIN PA LAS SO, ,MI 'PHO BA YI CHAGS PA
CHEN, ,ZHES PA'I DON TO, ,DGA'

BRAL LAS NI BDE 'PHO GANG, ,MYA NGAN 'DAS LA BDE BA'I GNAS,
,ZHES PA NI RDO RJE NOR BU'I MGRIN PA LAS 'PHO BA'I CHAGS BRAL
CHEN PO NI MYA NGAN LAS 'DAS PA'O, ,SA BON ZLA BA GTZUG TOR
SHAR, ,ZHES PA NI BYANG CHUB SEMS KYI ZLA BA GTZUG TOR GYI 'KHOR
LO NAS TSES GCIG PA'I TSUL DU

'BYUNG BA'O, ,GSANG BA'I CHU SKYES DAG LA RDZOGS, ,ZHES PA NI DE
LTAR TSES GCIG LA SOGS PA'I RIM PAS GSANG BA'I PADMA NAS NOR
BU'I RTZE MOR RDZOGS PA ZHES PA NYA BA YIN NO, ,CI'I PHYIR SNYAM
PA LA, CHA NI BCU DRUG MA GANG STE, ,RDO RJE NOR BU'I PAD RTZER
SONG, ,ZHES PA CHA BCU DRUG PA'I BDUD

RTZI NOR BU'I RTZE MOR 'ONG BA DE'I PHYIR RO, ,DE 'OG 'PHO BA'I
DUS YIN NO, ,NAG PO'I TSES GCIG 'BYUNG BA YIN, ,ZHES PA NI DE
LTAR NYA'I RJES LA NAG PO'I 'PHO BA'I TSES GCIG LA 'BYUNG BA YIN
GYI GZHAN DU MA YIN ZHES PA'I DON TO, ,STONG LA DGA' BA BRAL BA
YIS, ,NYI MA MDZOD SPUR 'GRO BAR

'GYUR; ,DE YI CHA NI BCU DRUG LA, ,GTZUG TOR PADMAR SONG BSAN [*BAS NA]
,'DI NI ZLA BA ZAD PAR BRJOD, ,CES PA NI BDE PA'I RTEN ZLA BA'I
MING CAN LUS PA MED PAR NAM MKHA'I KHAMS SU 'DZAG PA DE'I DUS NA
NYI MA'I MING CAN DANG, BDUD RTZI'I DAG MDZOD SPU'I GNAS SU 'GRO
STE, GNAM STONG CHEN PO YIN GYI

ZHING DE'I SKYON GYIS 'JIG RTEN GSUM DKRUGS PA YANG YIN NO,
,'DOD CHAGS BDE BA BRAL PHYIR RO, ,ZHES BA NI BDE PA'I RTEN BRAL
BA'I PHYIR RO ZHES PA'O, ,LUS CAN THAMS CAD 'CHI BA NA, ,ZLA
BA'I BDUD RTZI THUR DU 'GRO, ,STENG DU NYI RDUL SGRA GCAN DANG,
,RNAM SHES SRID PA'I MTSAN NYID DO, ,ZHES

@19B PA NI 'GRO BA RNAMS 'CHI BA'I SKAD CIG NA BDE BA'I RTEN
NOR BU'I LAM NAS 'BYUNG ZHING NYI RDUL SGRA GCAN GYI MING CAN
SRID PA SKYED PAR BYED PA'I STENG DU KHA LTA ZHES PA'I DON TO,
,DE NYID DUS KYI ME 'BAR BA YIN PAS NA LUS CAN RNAMS BSREG CING
GDUNG BA SKYED PAR BYED PA DANG, PHUNG PO DANG KHAMS MA RUNG BAR

BYED PA YIN NO, ,DE BAS ZLA BA'I BDUD RTZI STE, ,'GRO BAR BYA'O
RGYAL PO KYE, ,'OG TU NYI RDUL SGRA GCAN DANG, ,RNAM SHES MI
'GYUR BDE BA'O, ,ZHES PA NI NYES DMIGS DE BAS NA, BYANG CHUB
SEMS NI KHA YAR BLTAS PA LA BYA LA, NYI RDUL SGRA GCAN GYI MING
CAN NI KHA MAR BLTAS PA LA BYA'O, ,RGYAL

PO KYE ZHES PA'I DON TO, ,MDZOD SPUR CHU SKYES SANGS RGYAS KUN,
,ZLA BA'I BDUD RTZI NYA YIN ZHING, ,NYI RDUL GNAM STONG GSANG BA
LA, ,GTZUG TOR NOR BU DE NYID 'CHAD, ,CES PA NI SANGS RGYAS
RNAMS LA NI ZLA BA'I MING CAN ZHES MDZOD SPU'I PADMAR NYA PA YIN
LA, NYI MA MING CAN NI NOR BU NYA BA'O, ,STON

BA RDO RJE'I TSIG 'DI NI, ,LUS CAN RNAMS LA PHYIN CI LOG ,MI
GNAS MYA NGAN 'DAS PA YIN, ,KHAMS RNAMS PHYIN CI LOG TU 'GYUR,
,ZHES PA NI GONG DU BRJOD PA'I RIM PAS DE BZHIN GSHEGS PA RNAMS
LAS LUS CAN RNAMS LA ZLA BA'I MING CAN NOR BU LA NYA BA YIN LA,
NYI RDUL GYI MING CAN STENG

GI PADMAR NYA BA STE, DE BAS NA KHAMS RNAMS GO BZLOG PA YIN NO,
,DE YANG GANG MYA NGAN LAS 'DAS ZHES BYA BA BYANG CHUB KYI SEMS
ZAG PA DE'I SKYON LAS GYUR PA ZHES DGONGS SO, ,NOR BU THUGS DANG
GSANG BA GSUNG, ,LTE PA SKU YI BDE CHEN PHYIR, ,DAG PA'I SKU LAS
SPROS PA NI, ,CHOS DANG LONGS SPYOD

SPRUL PA YI, ,ZHES PA NI BYANG CHUB SEMS KYI MYU GU LUS LAS
'BYUNG BA'I DUS NA LTE BAR SKU'I RDO RJE RNAM PAR SNANG MDZAD
CHOS DANG, GSANG BAR GSUNG GI RDO RJE 'OD DPAG MED LONGS SPYOD
RDZOGS PA DANG, NOR BU THUGS MI BSKYOD PA SPRUL PA'I SKU STE,
MGO ZUGS [?] PA DANG, LONGS SPYOD PA DANG, THIM

PA'I TSUL GYIS 'BYUNG ZHES PA'I DON TO, ,'OG TU THABS 'GYUR
RGYAL PO KYE, ,STENG DU SHES RAB DAG TU 'GYUR, ,ZHES PA NI GONG
DU BSTAN PA'I KHAMS PHYIN CI LOG GI DBANG GIS SO, ,DPRAL BAR SKU
YI RDO RJE YIN, ,MGRIN SNYING LTE BAR 'DAB SKYES LA, ,SKU GSUNG
YE SHES RDO RJE THUGS, ,SPRUL SOGS

@20A *, ,'DI RNAMS SPRUL PAR MDZAD, ,CES PA NI BDE BA CHEN PO
LA SOGS PA'I 'KHOR LO BZHI LAS BYANG CHUB SEMS KYI MYU GU RDO
RJE BZHI'I TSUL GYIS 'BYUNG ZHES PA'I DON TO, ,PHUNG PO KHAMS
RNAMS SPROS PAS NI, ,SGRIB PA MED PAS BDE BA YI, ,ZHES PA NI
PHYAG RGYA CHEN MO SNGON SONG PAS

SGRIB PA MED PA YIN LA, SGRIB PA NI 'DZAG PA, LAS KYI PHYAG RGYA
SNYOMS 'JUG DANG, ,YE SHES PHYAG RGYA'I DMIGS PA DANG, ,PHYAG
RGYA CHEN PO GCIG SBYOR BAS, ,'PHEL BAR 'GYUR DANG MI 'GYUR
BA'O, ,ZHES PA NI LAS DANG YE SHES KYI PHYAG RGYA GNYIS SAM,
PHYAG RGYA CHEN PO LA SOGS PA DMIGS

TE; BYANG CHUB KYI SEMS 'PHEL BA STE, ,LUS RGYAS PA NI MI 'GYUR
PA, ,ZHES PA BYA BA'I DON TO, ,'PHEL PA LAS NI ZHES PA NAS TSIGS
SU BCAD PA DANG BZHI, ,MI 'GYUR PA LAS MI 'GYUR MED, ,CES PA YAN
CHAD NI RTOGS PAR SLA'O, ,CHOS RNAMS RANG BZHIN MED PA NI, ,SKYU
MA ZAD DANG 'BYUNG

BZHIN NO, ,ZHES PA NI, CHOS THAMS CAD GZOD MA NAS SKYE BA MED PA
LAS NI SMIG RGYU BZHIN TE, DPER NA SMIG RGYU NI GANG NAS KYANG
MA 'ONGS LA GANG DU YANG MA 'GAGS PA DE BZHIN NO, ,'BYUNG BA ZAD
PAR MI 'GYUR TE, ,RANG BZHIN GYIS NI SKYE BA MED, ,DNGOS DANG
DNGOS MIN MTSAN NYID GCIG ,SNA

TSOGS 'DI NI MTSAN NYID BRAL, ,ZHES PA NI GZOD MA NAS SKYE BA
MED PA'I CHOS NI RTAG PA DANG, BSGOM PA GOMS PAS SKYE BAR BYED
PA NI MA YIN TE, DE YANG JI SKAD DU, 'DI LA BSNAN PA CI YANG
MED, ,'DI LA DBRI PA'ANG YOD MA YIN, ,YANG DAG NYID LA YANG DAG
LTA, ,YANG DAG MTHONG NA RNAM

PAR GROL, ,ZHES GSUNGS SO, ,RANG GI SHES RAB LA 'KHYUD SEMS,
,PADMA RDO RJE NOR BU SONG, ,DE LA ZLA BA MTHUN 'GYUR BA, ,ZHES
PA NI RANG GI SHES RAB NI LAS SAM YE SHES SO, ,DE LA 'KHYUD CING
SNYOMS PAR 'JUG PA LAS ZLA BA BYANG CHUB KYI SEMS MTHUN PA ZHES
PA 'DZAG PA'I RANG BZHIN NI,

MI MTHUN BSGOMS PAS RGYU MTHUN NO, ,ZHES PA YAN LAG DRUG GI
SBYOR PAS SO, ,LUS NGAG SEMS KYI RTZA RNAMS LA, ,LUS NGAG SEMS
KYIS BSGOM PAR BYA, ,ZHES PA NI RDO RJE RNAM PAR SNANG MDZAD LA
LA N'A DANG, GSUNG NI RDO RJE 'OD DPAG MED RAS N'A DANG, THUGS
NI RDO RJE AA WA DH'U T'I MI BSKYOD PAR BSGOM

@20B PA'O, ,RDO RJE GSUNG NI SDUD PA PO, ,DUNG CAN MA LA YE
SHES BSGOM, ,ZHES PA NI 'OG GI DUNG CAN MA BDE BA SKYED PA'I
GNAS YIN PA'I PHYIR RO, ,JI LTAR BSGOM SNYAM PA LA, ,MGO BO LA
NI RIM PA YIS, ,SHES RAB CHAGS PAS THIG LE ZHUGS, ,ZHES PA LA,
,MGO BO LAS NI RIM PA YIS, ,ZHES PA NI

GONG DU BSTAN TO, ,SHES RAB CHAGS PAS NI PHYAG RGYA GSUM LAS SO,
,RDZOGS PA'I GO 'PHANG ZHUGS RNAMS LA, ,ZHES PA NI RDO RJE NOR
BU LA'O, ,DON DAM PAS NI BCING BAR BYA, ,ZHES PA NI RDO RJE NOR
BU LA GNAS PA DE 'GYUR BA MED PA'I PHYAG RGYA CHEN POS BCING
BA'O, ,RIM PA JI LTAR ZLA BA SHAR, ,CHA RNAMS KYIS

NI RDZOGS PAR 'GYUR, ,NYIN MO BZUNG BA RDZOGS PA STE, ,ZLA BA
TSES BA RDZOGS PA MIN, ,ZHES PA NI JI LTAR ZLA BA NI TSES GCIG
LA SOGS PA BCO LNGAS YONGS SU GANG BA LA RDZOGS ZHES 'JIG RTEN
PA BRJOD KYI, MA RDZOGS PA LAM YIN PA DE BZHIN DU, DE BZHIN RIM
PA YE SHES SHAR, ,SA RNAMS DAG NI RDZOGS

PAR 'GYUR, ,ZHES PA STE, SA NI DGA' BA BCU DRUG GI SKYE BA'I
SA'AM, STONG PA DANG, SROG DANG, BZANG PO DANG, RGYAL BA LA SOGS
PA YIN PA'AM, YANG NAS DANG PO LA SOGS PA NAS SANGS RGYAS KYI
SA'I BAR GYIS RDZOGS PA'O, ,NYON MONGS LA SOGS PA BCOM PAS
RDZOGS, ,YE SHES 'CHAD PA

RDZOGS PA MIN, ,ZHES PA NI NYON MONGS PA YANG BAG LA NYAL PA LA
SOGS PA MA LUS PA BCOM PA NI RDZOGS PA YIN GYI, GZHAN DU NI MA
YIN NO, ,DE NYID YE SHES CHAD PA YANG YIN NO, ,ZLA BA YONGS SU
RDZOGS PA YI, ,NYAL RI BONG CAN MI GNAS, ,ZHES PA NI ZLA BA'I
DKYIL 'KHOR YONGS SU RDZOGS PA NI

SKAD CIG KYANG MI GNAS PA DE BZHIN DU, ,'KHOR PA'I BAG CHAGS KYI
MTSAN PAS, ,MI 'GYUR PA DE BDE BA BZHIN SEMS, ,SKYE BA DANG NI
'JIG PA'I PHYOGS, ,YAR NGO MAR NGO BAR DU GNAS, ,ZHES PA NI
'KHOR PA'I CHAGS KYI SKYON GYIS MA SPANGS PA'I DBANG GIS PHYOGS
GNYIS SU GNAS ZHES PA'I DON

TO, ,DE NYID DBUS SU RDZOGS PA GANG, RDZOGS PA DE NI RAB MI
GNAS, ,ZHES BYA BA DE NYID DBUS SU ZHES PA NI YAR NGO MAR NGO'I
DBUS SU'O, ,MI GNAS PA NI GONG DU BSHAD PA NYID DO, ,SKAD CIG
GIS RDZOGS SANGS RGYAS, ,RDZOGS PA NI LA GYO MI 'GYUR, ,ZHES BYA
BA NI, GONG DU BRJOD PA'I PHYOGS

@21A *, ,GNYIS PO SPANGS PA'I TSUL GYIS SKAD CIG THANG CIG
THAMS CAD KYIS YONGS SU GANG BA NI RDO RJE NOR BU'O, ,DE NYID
NI, GANG ZHIG RDO RJE NOR BUR SEMS, ,SKAD CIG THAMS CAD DER
RDZOGS BYED, ,DKAR PO'I PHYOGS LA DE MI GNAS, ,DKAR MIN LA YANG
DE MI 'GRO, ,ZHES RGYAS PAR

GSUNGS PA YIN NO, ,DE'I PHYIR, GNYIS MED RDZOGS PA LA SONG NA,
,PHYOGS GNYIS PA YI DBUS SU GNAS, ,ZHES BYA BA NI STONG PA NYID
DANG SNYING RJE DBYER MED PA'I TSUL LO, ,DE YANG STONG PA NYID
NI NOR BU LAS BRAL BA YIN ZHING, SNYING RJE NI BRAL BA'O, ,GTZUG
TOR LAS NI 'BYUNG BA DE, ,RDO RJE NOR BUR

RDZOGS PAR 'GYUR, ,ZHES PA NI LUGS SU 'BYUNG BA BSTAN PA'O,
,DGA' BRAL BCAS PA'I CHA BCOM PA, ,RDO RJE NAS NI RDZOGS PAR
'JOMS, ,ZHES PA NI 'JIG RTEN PHAL BA'I LUGS BSTAN PA'O, ,SLAR
YANG GTZUG TOR LAS BYUNG BA, ,YANG NA RDO RJE NOR BUR RDZOGS,
,ZHES PA NI 'KHOR BA PA'I STE, 'KHOR

LO'I TSUL DU 'JUG CES PA'I DON TO, ,DE YANG GANG YIN ZHE NA,
DGA' BRAL BCAS PA'I CHA BCOM PA, ,ZHES GSUNGS TE, SNGON DU BRJOD
PA DAG STE, LUS CAN YE SHES BCOM PA MIN, ,ZHES PA NI BDE BA CHEN
PO SKYE BA'I RTEN BCOM PA YIN GYI, YE SHES DNGOS MA BCOM PA'I
DON TO, ,BDE BA CHEN PO'I

RANG BZHIN 'DI, ,RDZOGS PA'I SGRA YIS BRJOD PAR BYA, ,ZHES PA NI
BDE BA CHEN PO'O ZHES BYA'O, ,GNYIS SU MED PA'I YE SHES NI 'JIG
RTEN PA'I DPER BYA BA LAS 'DAS PA YIN LA, 'ON KYANG BYANG CHUB
SEMS KYIS YONGS SU GANG BA ZHES SAM, SA YA THAMS CAD YONGS SU
GANG BA ZHES BYA BAS BRJOD PAR BYA'O, ,GZHAN

MA'I DNGOS PO'I MTHA' KUN NI, ,SKYED PA DANG NI SDUD BYED RGYU,
,SRID NAS MYA NGAN 'DAS PAR GSHEGS, ,DES NA SLAR YANG SRID PAR
BYON, ,ZHES PA NI BDE BA CHEN PO LAS GZHAN PA 'DZAG PA'I BDE
BA'I RANG BZHIN NO, ,DE'I DPE NI, RANG PHYOGS GNYIS LA ZLA BZHIN
DANG, ,ZHES PA STE NAG PO DANG, DKAR PO'I

PHYOGS GNYIS SU GNAS PA'I DPE'O, ,BGROD PA GNYIS LA NYI BZHIN
NO, ,ZHES PA NI NYI MA DANG ZLA BA DRUG DRUG DANG LDAN PA'I
BGROD PA GNYIS LA GNAS PA'I DPE'O, ,RDZOGS PA LA MI G-YO BA'I
DPE NI, MI 'GYUR SKAD CIG GIS ZOS PA, ,ZHES PA NI, 'JIG RTEN PA
YI 'DZAG PA LAS, ,GZHAN PA MI 'DZAG

@21B PA 'DI NI, ,ZHES SU SBYAR RO, ,'GYUR BA MED PA'I SKAD CIG
RDO RJE NOR BU NI DER SKAD CIG NYI KHRI CHIG STONG DRUG BRGYAR
GNAS PA'I DBUGS KYIS ZOS NAS, SA RNAMS KYIS NI YONGS RDZOGS
NYID, ,CES BYA BA STE, RAB TU DGA' BA LA SOGS PA GZHON NUS ZHES
PA'I THA TSIG GO, ,DE NYID GANG YIN ZHE NA, PHYOGS

GNYIS YANG DAG MNAN PA NI, ,ZHES BYA BA DKAR PO'AM NAG PO'AM,
YANG NA RTAG PA'AM CHAD PA'I PHYOGS SAM MTHA' MNAN NAS GDOD
RDZOGS PAR BYA ZHES PA'I DON TO, ,SA RNAMS KYIS NI YONGS RDZOGS
NA, ,BDEN DON RNAM PA BCU GNYIS LDAN, ,ZHES GSUNGS TE, DUS DE NA
NI RTEN 'BREL BCU

GNYIS LUGS LAS BZLOG PA YIN TE, HE RU KA PHYAG BCU GNYIS KYI
BRDA BSTAN TE, DE NYID BCU GNYIS SA'I DBANG PHYUG YIN LA, RNAM
PA BCU GNYIS SA RNAMS KYIS, ,RDZOGS PA GNYIS SU MED PA'I MCHOG
,CES DGONGS SO, ,DE NYID BYANG CHUB KYI SEMS ZLA BA CHA BCU DRUG
PAR 'GYUR BA'I RANG BZHIN

BSRUNG BA LAS LUS RGYAS PAS NA, CHA RNAMS KYIS NI RDZOGS PA'I
SEMS, ,RNAM PA BCU DRUG MI 'GYUR BA, ,DON GCIG GNYIS SU MED PA'I
SEMS, ,DON DAM PA NI MI NYAMS PA, ,ZHES GSUNGS PA YIN NO,
,RDZOGS PA'I GNAS SKABS SEMS 'GYUR NA, ,KUN NAS RAB TU RDZOGS PA
YIN, ,ZHES

BA NI BDAG GI RDO RJE NOR BU NAS MI 'GYUR BA'I BDE BAS DRI MA
MED PA MAN CHAD YONGS SU GANG BA NAS KUN NAS RDZOGS PA'I PHYIR
KUN DU BZANG PO YIN NO, ,DUS DE NA 'JIG RTEN PA'I CHAGS PA DANG
BRAL ZHING MI 'GYUR BA'I BDE BA LA CHAGS PA'I PHYIR, CHAGS BRAL
LA SOGS CHAGS PA CHE, ,ZHES PA YIN NO, ,

RDO RJE YAN LAG MI 'GYUR CHE, ,PHYOGS GNYIS PA YI BAG CHAGS
KYIS, ,YONGS SU GANG BA MA 'DRES PA, ,ZHES PA NI RDO RJE YAN LAG
MED PA ZHES BYA BA YIN NO, ,RDO RJE NOR BU YONGS SU GANG BA LA
YAR NGO MAR NGO'I BAG CHAGS KYIS MA 'DRES PA ZHES PA'I DON TO,
,JI LTAR RGYA MTSO CHU BO'I CHU, ,ZHUGS NA CHU

DE DANG MNYAM 'GYUR, ,ZHES PA NI CHU BRAN THAMS CAD DUG CAN DU
ZHUGS PA DER RO MTSUNGS ZHES PA'I DON TO, ,DE BZHIN DU NI DNGOS
PO'I TSOGS, ,'GYUR BA DE NI MI 'GYUR SNYAM, ,ZHES PA NI DE BZHIN
DU 'GYUR BA DANG, MI 'GYUR BA'I RO GCIG GO, ,JI LTAR KHAMS KYI
TSOGS 'DI NI, ,SA BEN GYIS

@22A *, ,ZOS RO NYID 'GYUR, ,SA BON RANG BZHIN NYID DU NI,
,'BRAS BU DUS GSUM NGA RGYAL SPANGS, ,ZHES PA NI DPER NA, 'BRAS
BU THA DAD PA'I SA BON GYIS 'BRAS BU THA DAD PA SKYES KYANG,
RGYU 'BRAS KYI RTOGS PA MED PA'AM, YANG NA LCAGS DANG ZANGS LA
SOGS PA'I KHAMS

KYI TSOGS LA GSER 'GYUR GYI RTZI LA SOGS PAS BSGYUR KYANG PHAN
TSUN DU RTOGS PA MED PA'O, ,DE LTAR DNGOS PO'I TSOGS KYANG NI,
,MCHOG TU MI 'GYUR BA ZOS NAS, ,RNAM PA THAMS CAD RANG BZHIN
'DZIN, ,MCHOG TU MI 'GYUR NYID DU 'GYUR, ,ZHES PA LA, DE LTAR
DNGOS PO'I TSOGS 'DZAG

PA LA SOGS PA LA NI MCHOG TU 'GYUR BA MED PA'I TING NGE 'DZIN
GYIS ZOS NAS RNAM PA KUN GYI MCHOG DANG LDAN PA'I BDE BA CHEN
POR 'GYUR ZHES PA'I DON TO, ,MCHE RMA'I TSOR BA'I SDUG BSNGAL
NI, ,GZHAN DU 'ANG MNAN PAS RIG MIN LA, ,KUN RDZOB GNAS SKABS
'GYUR NA NI, ,DBANG PO'I SGO YI

YUL MA YIN, ,ZHES PA NI DPER NA SBRUL DUG MYUR DU KHYAB PAR BYED
PA'I MCHE BAS SKYES BU GANG ZHIG LA BZUNG NA, DUG DE MYUR DU
KHYAB PA'I TSOR BA MI BZAD PAS DBANG PO THAMS CAD MYUR DU 'GAGS
NAS 'CHI BAR 'GYUR RO, ,DE BZHIN RNAL 'BYOR RDOR NOR BUR, ,GZHAN
DU DAM PA'I BDE RIG MIN, ,

SEMS NI RDZOGS PA'I CHAR 'GYUR NA, ,DBANG PO'I SGO YI YUL LA
MIN, ,ZHES PA NI DE BZHIN DU RNAL 'BYOR PAS RDO RJE NOR BUR
'DZAG PA MED PA'I BDE BAS GANG BA NI LUS PO RNAMS BDE BAS RGYAS
PA ZHES BYA STE, DBANG PO RNAMS BDE BA 'GAGS PA'I BDE BA 'BYUNG
BA ZHES PA'I DON TO, ,JI LTAR LCAGS

KYI PHYOGS GCIG NA, ,RO BCUD CHEN PO YANG DAG GNAS, ,LCAGS LA
DRAG PO'I MES GDUNGS NA, ,KUN NAS KUN DU 'BIGS PAR BYED, ,DPER
NA ZHES PA NI LCAGS DANG ZANGS LA SOGS PA'I PHYOGS GCIG TU RTZI
BZHAG STE MES DRAG TU GDUNGS NA KUN DU KHYAB PAR BYED DO, ,DE
BZHIN DU NI PHYOGS

GCIG NA, ,MI 'GYUR BDE BA YANG DAG GNAS, ,SEMS NI 'DOD CHAGS MES
GDUNGS NA, ,KUN NAS KUN DU 'BIGS PAR BYED, ,CES PA NI, BDE BA
CHEN PO'I 'KHOR LO LA NI BYANG CHUB SEMS KYI MING CAN GNAS PA LA
PHYAG RGYA CHEN MO ZHES BYA BA LA SNYOMS PAR ZHUGS PA'I 'DOD
CHAGS KYI MES GDUNGS

@22B BA BZHIN BSREGS NAS LUS KUN LA KHYAB PAR BYED CES PA'I DON
TO, ,DE LTAR PHUG PA'I LCAGS LA NI, ,GANG DU YANG NI DRI MA MED,
,DE BZHIN PHUG PA'I SEMS LA NI, ,GANG DU'ANG BAG CHAGS G-YO BA
MIN, ,ZHES PA NI DE LTAR GSER DU 'GYUR BA'I LCAGS LA SOGS PA'I
GNAS SKABS GANG YANG

MED PA DE BZHIN DU MI 'GYUR BA'I BDE BAS PHUG PA'I SEMS LA NAM
YANG BAG CHAGS KYI GO SKABS YOD PA YANG MA YIN NO, ,GSER NYID DU
NI LCAGS BSGYUR LA, ,ME YIS DRE MED 'GYUR BA LTAR, ,DE BZHIN
SEMS NI YANG NAS YANG, ,'DOD CHAGS MES NI DRI MED 'GYUR, ,ZHES
PA NI LCAGS

GSER DU 'GYUR BA'I RKYEN MES BYED BA DE BZHIN DU, SEMS DRI MA
MED PA'I RKYEN NI STONG PA NYID LAS 'BYUNG BA'I MES BYED PA YIN
NO, ,NOR BU CHEN PO RDO LA REG ,RAB TU GSAL BAR 'GYUR BA LTAR,
,DE BZHIN MI 'GYUR BDE REG NA, ,SEMS NI BDE BA NYID DU 'GYUR,
,ZHES PA NI DPER NA NOR BU DMAR PO'I

RIGS LA SOGS PA RDO LA BDAR NA GSAL ZHING 'OD 'BYUNG BA DE BZHIN
DU 'GYUR BA MED PA'I BDE BAS SEMS LA BDAR NA SEMS BDE ZHING GSAL
BAR 'GYUR ZHES PA'I DON TO, ,'DIR MANG SMRAS PAS CI ZHIG BYA,
,'JIG RTEN KUN RDZOB BDEN PA YIS, ,LCAGS NI KUN DU 'BIGS PA YIN,
,RO YI NUS

MTHU BSAM MI KHYAB, ,DON DAM PAR NI YE SHES DNGOS, ,RTOGS PAR
YANG NI NUS SAM CI, ,ZHES PA NI 'DIR BRJOD PA MANG POS CI ZHIG
BYA STE, KUN RDZOB KYI BDEN PA LA RTEN 'BREL GYI NUS PA BSAM DU
MED PAR DPYAD PAR YANG MI NUS NA GNYIS SU MED PA'I YE SHES MI
'GYUR BA'I BDE BAS BSKYED PA CI'I

PHYIR RTOG PAR NUS ZHES PA'I DON TO, ,GLO BUR DRI MAS G-YOGS PA
YI, ,SEMS LA KUN TU 'BIGS PA YIN, ,SEMS LA KUN DU ZHES PA NI
SEMS KYI DRI MA ZHES BYA BA YOD PA MA YIN PA RANG GIS YONGS SU
BRTAGS PA DE LA 'BIGS ZHES PA'I DON TO, ,SEMS LA GLO BUR DRI MA
MED, ,SEMS LA

YUN RINGS DUS NA'ANG MIN, ,SEMS LAS MA GTOGS SKYE BA'ANG MIN,
,SEMS LA ZAD MED GNAS PA'ANG MED, ,CES PA NI DRI MA MED CES PA
DANG SBYAR RO, ,DE LA DRI MA MED CES BYA BA LA, GAL TE 'DI'I GLO
BUR BA YIN NA ZHES PA'I DON TO, ,SKYON CIR 'GYUR ZHE NA, DE'I
PHYIR SNGON DU DRI MA MED PA'I

@23A *, ,SEMS ZHES BYA BA SMOS TE, GAL TE GLO BUR ZHES BYA BA
LA SNGA MA MED PA LAS 'ONGS PA MED PA ZHES TE DE LTAR NA NI
SPANGS SHING PHYI NAS YANG SKYE BA'I PHYIR SKYON DU THAL BAR
'GYUR RO ZHES BYA'O, ,GAL TE 'DI NI YUN RINGS NAS, ,DE'I PHYIR
DE LA SRID MIN GANG, ,ZHES PA NI, GAL TE

SEMS KYI DRI MA 'DI, ,SEMS NYID DE YI RANG BZHIN YIN, ,ZHES
DGONGS NA NI MYA NGAN LAS 'DAS PA ZHES BYA BA MI G-YO BA MA YIN
TE, ME'I RANG BZHIN TSA BA MI 'DOR ZHES PA'I DON TO, ,GAL TE
SEMS LAS MA GTOGS 'ONGS, ,DE LTAR NAM MKHA'I ME TOG MTSUNGS,
,ZHES PA NI 'ON TE SEMS LAS MA

GTOGS PA THA DAD PAR GNAS PA YIN PA DE LTA NA NI YOD KYANG GNOD
PA MI SKYED DE, ,NAM MKHA'I PADMA'AM, MO GSHAM GYI BU LA SOGS
PAS NI PHAN PA'AM GNOD PAR MI 'GYUR ZHES PA'I DON TO, ,GAL TE
SEMS LA RTAG GNAS NA, ,DE LTAR KUN DU THAR PA YIN, ,ZHES PA NI
'ON TE SEMS KYI DRI MA DE SKYES BU

DANG GRI BA MA 'DRA'AM, MAR ME DANG 'OD LTAR RTAG PAR GNAS NA
YANG MYA NGAN LAS 'DAS PA'I GO 'PHANG 'THOB PA MED CES DGONGS
SO, ,'O NA DE CI'I PHYIR ZHE NA, DRI MA ZHES SAM SGRIB PA ZHES
PA NI BTAGS PA DANG MING TZAM DANG BYIS PA SO SO'I SKYE BOS
BTAGS PA STE, DPER NA NAM MKHA' LEGS PAR MA DAG PA LA SKYES

BU 'GA' ZHIG GIS SKYES BU 'GA' LA LAG PA'I SOR MO LNGA BSTAN NA,
SBRUL MGO GDENGS PAR 'KHRUL NAS SKRAG PA DANG 'DRA'O, ,DE YANG
CI SKAD DU, BCOM LDAN 'DAS NYID KYIS, DPER NA DOGS PA'I 'DU SHES
KYIS NI DUG LANGS PA, ,DUG DE KHONG DU SONG BA MED KYANG BRGYAL
BAR 'GYUR, ,ZHES GSUNGS SO, ,DE

CI'I PHYIR ZHE NA, JI LTAR ZANGS MA'I DRI MA NI, ,BCUD KYI SBYOR
BAS NYAMS PAR 'GYUR, ,DRI MED KYIS NI YANG DAG GNAS, ,DE YIS DE
NYID NYAMS PA MED, ,CES GSUNGS TE, DPER NA GANG ZANGS SAM LCAGS
KYI DRI MA LA RTZI SMAN LA SOGS BA BTAB NAS ME LA BSREGS NA DRI
MA TSIG CING DE DAG

NYID NYAMS PA MED PA DE BZHIN DU, DE BZHIN SEMS KYI DRI MA NI,
,STONG NYID SBYOR BAS NYAMS PAR 'GYUR, ,DRI MED NYID KYIS YANG
DAG GNAS, ,DE YIS YE SHES NYAMS PA MED, ,CES GSUNGS PA NI SEMS
KYI DRI MA ZHES BYA BA STONG PA NYID KYI MES BSREG NA 'TSIG CES
PA'I DON TO, ,DE YANG JI SKAD DU,

@23B YE SHES GZI BRJID RAB 'BAR BAS, ,BDUD DBUNG YUL BCAS MA
LUS BSREG ,CES GSUNGS LA, DE YANG JI LTAR 'JIG RTEN PHAL PA'I
CHAD PAR LTA BA'I STONG PA NYID NI MA YIN GYI, BYANG CHUB SEMS
DPA' RNAMS KYI SO SOR RANG GIS RIG PA'I STONG PA NYID KYI SEMS
ZHES BYA BA YANG YIN PAR

DGONGS SO, ,JI LTAR BCUD KYIS LCAGS 'BIGS PA, ,LCAGS NYID DU NI
'GYUR BA MED, ,DE BZHIN BDE BAS PHUG PA'I SEMS, ,SDUG BSNGAL
NYID DU 'GYUR MA YIN, ,ZHES PA NI DPER NA ZANGS LCAGS LA SOGS
PA'I KHAMS GSER DU BSGYUR BA NI SLAR ZANGS DANG LCAGS SU MI
'GYUR BA DE BZHIN

DU; MI 'GYUR BA'I BDE BAS PHUG PA'I SEMS SLAR BZHIN SDUG BSNGAL
GYI RANG BZHIN DU 'GYUR BA'I GNAS SKABS MED CES PA'I DON TO, ,DE
BAS NA, CHAGS BRAL LAS NI SDIG GZHAN MED, ,DE LAS BSOD NAMS
GZHAN YANG MED, ,DE BAS RTAG PAR MI 'GYUR BDE, ,SEMS NI DBUG BYA
MIN

DBANG KYE, ,ZHES GSUNGS TE, DUS GSUM GYI DE BZHIN GSHEGS PA
BKRONGS PA BAS NI BYANG CHUB KYI SEMS BSAD PA SDIG CHE BA YIN
PAS GZHAN DU YANG DUS GSUM DU BZHUGS PA'I SANGS RGYAS RNAMS LA
BSKAL BA GANG+G'A'I KLUNG DU BSNYEN BKUR BAS NI SKAD CIG TZAM DU
MI 'GYUR BA'I BDE BA LA GNAS PA'I

BSOD NAMS CHES KHYAD PAR 'PHAGS ZHES DGONGS SO, ,GZHAN YANG
SBYIN PA RNAMS KYI NANG NA YANG 'DOD PA'I SBYIN PA KHYAD PAR DU
'PHAGS PA'O ZHES GSUNGS SO, ,GZHAN YANG MI 'GYUR BA'I BDE BA
CHEN PO BRJOD PA'I YUL LAS 'DAS PA'I DPE NI BDE BA LAS MA GTOGS
PA GZHAN DU NA, GZHON NU MA

YI DGA' BA NI, ,BDE BA SMRA BAR MI NUS KYI, ,LANG TSO YIS NI BDE
THOB PA, ,BDE BA CHEN PO RANG GIS RIG ,CES PA NI SHIN TU 'DOD
CHAGS KYI DBANG DU 'GYUR BA LAS SKYE BA BDE BA YIN PA'I PHYIR,
GZHAN LA BRJOD PAR MI NUS SO, ,DE BZHIN TING 'DZIN BRAL BA YIS,
,BDE BA SMRA BAR MI NUS KYIS, ,TING

NGE 'DZIN GYIS MI 'GYUR THOB, ,RNAL 'BYOR PA RNAMS RANG GIS RIG
,CES PA NI, 'JIG RTEN PA'I 'DZAG PA'I 'DOD CHAGS KYANG DPE YIS
BRJOD PAR MI NUS NA MI 'GYUR BA LAS SKYES PA'I BDE BA GANG GIS
KYANG BRJOD PAR MI NUS LA TING NGE 'DZIN THOB PA'I SBYONG YUL
TE, SO SO RANG GIS RIG PA'O, ,MI 'GYUR

@24A *, ,LAS SKYES THE TSOM MED, ,THAMS CAD MKHYEN PA MA THOB
KYANG, ,YID LA BDE MIN CHAGS BRAL BAS, ,DE LTAR YANG NI MI
BYA'O, ,ZHES PA NI BYIS PA GANG DAG BDE BA CHEN PO'I SKU 'DI NI
MI 'GYUR BA'I BDE BA LAS 'KHRUNGS SAM, 'ON TE MA YIN ZHES DOGS
NA, DE'I BRJOD PA

LTA ZHOG GI ,JI LTAR 'GYUR BA'I BDE BA YANG 'PHO BA MED PA DE
SRID DU LUS SIM ZHING RGYAS PA YIN LA, PHYI ROL DU 'GYUR BA NI
MED PAS, DE BAS CHAGS BRAL DU MI BYA, ,ZHES PA'I DON TO, ,DE
NYID CHAGS BRAL NYES DMIGS BSTAN PA NI, 'PHO BA LA NI CHAGS BRAL
'GYUR, ,ZHES PA NI, SEMS CAN GZHAN DU

SRID PA MED, ,CES PA YAN CHAD KYIS BSTAN PA'O, ,DE BAS 'BAD PA
THAMS CAD KYIS, ,'PHO BA'I BDE BA SPANG BAR BYA, ,ZHES PA NI
NYES PA DE LTAR BSTAN PA DE BAS NA 'DZAG PA'I BDE BA SPANGS ZHES
PA'I DON TO, ,GANG GIS SRID PA'I 'CHING BA LAS, ,MI 'GYUR BDE
'GYUR RNAL 'BYOR PA, ,ZHES PA NI GANG

GIS SRID PA 'CHING BA'I 'DUN PA LAS GROL BAR 'DOD PA'I RNAL
'BYOR PAS CI'I PHYIR CHAGS PA DANG BRAL BAR BYED PA ZHES PA'I
DON TO, ,'DOD PA'I BSTAN BCOS CHAGS CAN PAS, ,CHAGS BRAL BAR NI
MI 'DOD NA, ,ZHES PA NI 'JIG RTEN PA'I SKAD CIG MA'I BDE BA TZAM
NYAMS SU LEN PA'I LHA DBANG PHYUG CHEN PO

LA SOGS PA YANG CHAGS PA DANG BRAL BAR MI 'DOD PAS, CHAGS PA'I
BSTAN BCOS 'BA' DANG TSA LA Y'A NA LA SOGS PA STON PAR BYED PA'I
RGYUD STON CING, ,GZHAN DAG KYANG MNYAN PA LA 'BAD PAR BYED CING
BDE BA RGYUN MI 'CHAD PA'I DON DU 'BAD PA PHUN SUM TSOGS PA YIN
NO, ,BDAG GIS BSTAN PA'I RGYUD LA

NI; ,RNAL 'BYOR PAS NI SDUG BSNGAL 'DOD, ,CES PA NI CI'I PHYIR
ZHES SBYAR BAR BYA'O, ,DE YANG BDAG GI 'KHOR BA'I SDUG BSNGAL
'BYUNG BA'I RGYU CHAGS BRAL DU BSTAN LA, SDUG BSNGAL DE 'GAG
PA'I RGYU CHAGS BRAL SPANGS PAR BSTAN PA LA 'JUG PA'I 'BAD PA
MED PA NGO MTSAR ZHES PA'I DON TO, ,SA

BON MI 'GYUR RANG BZHIN GYIS, ,MCHOG TU MI 'GYUR BSGRUB PAR BYA,
,DE LTAR BRJOD PA'I RIM PAS 'GYUR BA'I BDE BA SPANGS LA, MI
'GYUR BA'I BDE BAS LUS 'GRUB CES DGONGS SO, ,RTEN NI 'PHO BA
THOB PA LA, ,RTEN BYED CHAGS PA BRAL BA NYID, ,CES PA NI DE LTA
BAS NA, BDE BA'I RTEN BYANG CHUB KYI

@24B SEMS KYI MING CAN 'PHO BA DE LA BRTEN PA'I BDE BA CHEN PO
YANG 'PHO ZHES BYA'O, ,'ON RTEN DANG RTEN BYED KYI 'BREL PA GANG
DU 'DOR BAR 'GYUR ZHE NA, RTEN DANG BRTEN PA'I 'BREL PA NI, ,JI
SRID MI 'GYUR NYID DU 'GYUR, ,SEMS KYIS MI 'GYUR NYID 'THOB PAS,
,RTEN DANG BRTEN PA'I 'BREL PA MED, ,CES

PA LA, BYANG CHUB SEMS KYI MYU GU RTZE MO GYEN DU BSTAN PA NI
DRI MA MED PA ZHES BYA BA'I GNAS SU BGROD PA NAS 'BAD PA MI DGOS
TE, RNAL 'BYOR DE GRONG DANG GRONG KHYER DANG, SKYE BO MANG PO'I
NANG NA 'DUG KYANG RUNG, RGYAL PO'I PHO BRANG 'KHOR NA 'DUG
KYANG RUNG, RA RO 'AM, BRGYAL LAM, GNYID LOG

KYANG RUNG STE, 'BAD PA MI DGOS ZHES BYA'O, ,DE YANG GSAL BAR
BSTAN PA NI MI 'GYUR BA LAS SKYES PA'I SKU, MDZOD SPU'I 'KHOR
LOR SON PA LA, ,A'A LI K'A LI 'BYOR PA YIS, ,H'Um YIG MI 'DOD
RGYAL PO KYE, ,ZHES GSUNGS TE, DE LTAR MDZOD SPU'I DRI MA MED PA
ZHES BYA BAR BYANG CHUB KYI MYU GUS KHYAB PA LA

AA LA SOGS PA YONGS SU GYUR PA'I ZLA BA'I DKYIL 'KHOR DANG, K'A
LA SOGS PA YONGS SU GYUR BA'I NYI MA'I DKYIL 'KHOR DANG, DE'I
BAR DU H'Um SNGON PO STE DE RNAMS YONGS SU GYUR PA LAS, RDO RJE
SEMS DPA'I SKU LUS LAS 'OD ZER SNA LNGA 'PHROS PA DANG BSDUS
PA'I SKU LAS BDUD RTZI'I RGYUN 'BYUNG BA YE SHES SEMS

DPA'I BYIN GYIS BRLABS PAS DE LTA BU'I BRTAGS PA'I SKU LTA MI
DGOS ZHES BYA BA 'AM, YANG NA DE LTA BU'I BRTAGS PA'I RANG BZHIN
DU, ,MDZOD SPUR 'GRO BA'I RGYU MI BYED, ,CES BYA BA'O, ,KYE ZHES
PA NI ZLA BA BZANG PO LA BOD PA'I TSIG GO, ,DE YANG STONG PA LAS
BYUNG BA'I GZUGS NI RGYU ZHES PA'AM, YANG NA MI 'GYUR

BA LAS SKYES PA'I RGYU NI RNAM PA KUN GYI MCHOG DANG LDAN PA
DE'I STONG PA NYID YIN LA, 'BRAS BU NI BDE BA CHEN PO YIN NO,
,'BRAS BU YIS NI RGYU RGYAS GDAB, ,RGYU YIS 'BRAS BU RGYAS GDAB
BO, ,STONG PA NYID GZUGS RGYU YIN TE, ,'BRAS BU SNYING RJE'I
GZUGS MI 'DZIN, ,ZHES PA NI GDUL BAR DKA' BA'I 'GRO

BA LA BRTAGS PA'I CHOS NI BRGYAN PA YIN LA, DE YANG THABS KYI
RIGS CAN DANG, ,SHES RAB KYI RIGS CAN GYIS PHAN TSUN DU MTSON PA
DANG LTOS PAR BYA BA'I CHED DU'O, ,GZHAN YANG BRTAGS PA'I CHOS
LA NI RGYU DANG, 'BRAS BU 'GRUB LA, BRTAGS PA MA YIN PA LA NI MA
YIN TE, DE YANG STONG NYID SNYING RJE

@25A *, ,DBYER MED LA, ,BYANG CHUB SEMS SU DE BRJOD DO, ,ZHES
PA NI RGYAS GDAB PA LAS GROL BAR STON TO, ,MYA NGAN 'DAS DANG
BRAL BA'I SEMS, ,'KHOR BA LAS 'DA' MI 'GYUR LA, ,RTAG DANG CHAD
LAS NGES PAR GROL, ,DE NYID SBYOR BA GNYIS MED GZHAN, ,ZHES
GSUNGS PA

YIN TE, GANG YANG LAS KYI PHYAG RGYA SHES RAB KYI MING CAN DANG
THABS SNYING RJE'I MING CAN DE DAG LA NI LTOS PA YIN LA, SHES
RAB CHEN PO 'DI NI LTOS PA DANG BRAL BA YIN NO, ,DNGOS MED LAS
BYUNG MTSAN NYID PHYIR, ,GZUGS LA DNGOS PO MED PA MIN, ,ZHES PA
NI, BYIS PA RNAMS KYI RTOG PA BZLOG PA STE,

DE YANG CHAD PAR LTA BA LA KHA CIG GI BSAM PA LA KUN RDZOB TZAM
DU YANG MED SNYAM PA'AM GZUGS LA DNGOS PO MED CES PA STE, DU BA
LA SOGS PAS 'BYUNG BAR BSTAN PA'O, ,DE NYID THER ZUG TU LTA BA
DGAG PA'I PHYIR, DNGOS PO LAS BYUNG MTSAN NYID PHYIR, ,MI 'GYUR
BA LA DNGOS PO MED, ,CES GSUNGS

PA YIN NO, ,DE BAS, DNGOS DANG DNGOS MED YANG DAG SBYOR, ,RDO
RJE RNAL 'BYOR GNYIS MED MCHOG ,GZUGS DANG GZUGS MED RNAM PAR
GROL, ,ME LONG GI NI BRA BZHIN NO, ,ZHES PA NI, DE LTAR BRJOD
PA'I RIM PAS RDO RJE RNAL 'BYOR ZHES BYA BA NI GNYIS SU MED PA'I
ZUNG DU 'JUG PA LA BYA'O, ,SRID GSUM

GZUGS NI MI 'ONG STE, ,'GYUR MED MI GROL MYA NGAN 'DAS, ,ZHES PA
NI DU BA LA SOGS PA'I MTSAN MA DANG, MI 'GYUR BA'I BDE BA NI
SRID PA DANG ZHI BA'I MTSAN NYID MNYAM PA NYID YIN GYI, THA DAD
PA MA YIN PAR DGONGS SO, ,DE'I PHYIR, PHAN TSUN 'KHYUD DANG ZHI
BA NI, MA NING GI NI GO 'PHANG MCHOG ,CES PA

NAS; PHAN TSUN DU NI RGYAS GDAB MED, ,CES BYA BA NI MI 'GYUR
BA'I SHES RAB YE SHES CHEN PO LA RGYAS GDAB PA MED PAR STON
CING, GNYIS KA LA MNYAM PAR GNAS PAS NA MA NING GI GNAS KYI
MCHOG YIN PAR STON TO, ,'O NA GANG LA RGYAS GDAB CE NA, GANG GI
RGYU DANG 'BRAS BU KUN, ,DE NI RTEN CING

'BREL LAS 'BYUNG, ,ZHES GSUNGS TE, BRTAGS PA'I CHOS LA RGYAS
GDAB PAR GSUNGS TE, GZHAN LA MA YIN ZHES DGONGS SO, ,PHAN TSUN
DU NI RGYAS GDAB GZUGS, ,SKYE BA MED CING 'DAS PA'ANG MED, ,SHES
RAB KUN NAS MYA NGAN 'DAS, ,MCHOG TU 'GYUR BA MED PA STE, ,RGYU
DANG 'BRAS BU RNAM PAR

@25B GROL, ,PHAN TSUN RGYA YIS GDAB PA MED, ,CES PA NI SHES RAB
CHEN PO'I DBANG LA ZHES BYA BAR SBYAR RO, ,MA SKYES PA DANG MA
'GAGS PA'I, ,SHES BYA GANG ZHIG 'DI MTHONG NA, ,ZHES PA NI, SKYE
BA DANG 'GAG PA DANG GDOD MA NAS BRAL BA'I DNGOS PO 'DI'O, ,PHYI
RU RNAM PAR DBYE BA LAS, ,RANG GI

SEMS LAS DE GZHAN MIN, ,ZHES PA NI, ,GANG ZHIG BDAG LAS GZHAN PA
LTAR SNANG BA 'DI NI MA RIG PA'I BAG CHAGS YONGS SU SMIN PA'I
DBANG GIS SNANG BA GANG DE NYID SHES RAB KYI MTSON GYIS DRAL NAS
BDAG LAS GZHAN PA MI RNYED DO, ,DE YANG JI SKAD DU, ,SKYES BU'I
KUN RTOG 'DOD CHAGS SPANG

BYA YIS, ,'JIG RTEN SNA TSOGS GANG DE DE LTAR GNAS, ,ZHES PA
DANG, GZHAN YANG 'PHAGS PA LHA'I ZHAL NAS JI SKAD DU, PHYI ROL
DON NI YOD MA YIN, ,'DI DAG RANG GI SEMS SU GDA', ,ZHES PA DANG
GZHAN CI YANG RUNG STE, MDUN RDZOGS NA DE CI TZAM LA MI GNAS SO
ZHES PA DANG, GZHAN

YANGS BCU PA'I MDO LAS KYANG JI SKAD DU, KYE RGYAL BA'I SRAS DAG
KHAMS GSUM PA 'DI NI SEMS TZAM MO ZHES GSUNGS PA DE BAS NA RNAM
PAR SHES PA THUGS KYI BDAG PO SRID PA GSUM GYI MGON DANG SKYABS
NYID LAS SNA TSOGS PAR SNANG BA YIN NO, ,DE YANG JI SKAD DU,
DPAL SA RA HA'I ZHAL NAS,

THUGS KYI BDAG PO STON PA'I MCHOG KHYOD GCIG PU BDAG GI SKYABS
GYUR CING, ,SHES RAB PHA ROL PHYIN PA'I RANG BZHIN ROL PA RDO
RJE BTZUN MO'I TSOGS, ,GANG ZHIG 'KHOR BA'I NGO BOS CHER GNAS
DGA' BA DES 'BEBS SHING, ,YE SHES NAM MKHA'I YID KYI CHU BO
RGYAS MDZAD DPAL LDAN BLA MA DE

NYID YIN, ,ZHES GSUNGS PA DE BAS NA THOGS PA MED PAR GNAS PA'I
RNAL 'BYOR YIN TE, DE'I PHYIR RANG GIS RANG LA NI, ,GAR YANG
RGYAS GDAB NUS MA YIN, ,ZHES GSUNGS SO, ,RAL GRI SO YIS RANG LA
NI, ,RAL GRI CHEN PO GCOD DAM CI, ,ZHES PA STE RAL GRIS RANG LA
RANG MI GCOD PA LTAR,

RANG GIS RANG LA RGYAS GDAB PAR NUS PA MA YIN NO, ,MO GSHAM BU
MOS SBYAR BA NA, ,RMI LAM BDE BAR 'GYUR BA LTAR, ,ZHES GSUNGS PA
NI, YOD PA MA YIN PA'I BTZUN MO LA SBYAR BAS RMI LAM DU BDE BA
'BYUNG BA BZHIN DU, NAM MKHA' LAS BYUNG GZUGS KYIS NI, ,BDAG LA
BRTEN PA DE BZHIN NO, ,ZHES

@26A *, ,GSUNGS PA YIN NO, ,NAM MKHA' CHEN PO LA GNAS SHING
BRTEN PAS RGYA CHE BA'I NAM MKHA' NYID LTA BU'I YOD PA MA YIN
PA'I RDO RJE 'CHANG GI GNAS THOB PA'O, ,LHAN CIG SKYES PA'I SHES
RAB BCAS, ,'DI NI THABS MIN SHES RAB MIN, ,ZHES PA NI, PHYAG
RGYA CHEN MO LA

BRTEN PAS NAM MKHA' LAS BYUNG PA'I BDE BA 'DI NI THABS ZHES
PA'AM, SHES RAB CES SU GANG GIS KYANG BRJOD PAR MI NUS PA'AM,
YANG NA 'DI NI SKYES PA DANG, MI MO'I THABS DANG SHES RAB LAS
BYUNG BA MA YIN PA'O, ,KUN NAS KUN DU YONGS SU RDZOGS, ,SGRIB PA
THAMS CAD SPANGS PA DANG, ,

NAM MKHA' LTA BUR GOS PA MED, ,YUL DANG DBANG PO SPANGS PA NYID,
,CES PA NI RGYU DE LTA BU LA SNYOMS PAR ZHUGS PA YANG 'BRAS BU
DE LTA BU THOB CES PA'I DON TO, ,KUN DU 'BYUNG PO KUN LA GNAS,
,MI CHOD MI PHYED SPANGS PA NYID, ,CES PA NI DE LTA BU'I BDE
PA'I YE SHES NI 'GRO BA THAMS CAD LA GZHIG

TU MED PA'I TSUL GYIS GNAS ZHES DGONGS SO, ,CI'I PHYIR GZHIG TU
MI NUS SNYAM PA LA, 'DIR NI RANG 'BYUNG RDO RJE SEMS, ,DON CHEN
MCHOG TU MI 'GYUR BA, ,ZHES PA STE BYED PA DANG BRAL PA'AM, RANG
'BYUNG BA'I PHYIR RO, ,'DOD CHAGS CHEN PO SEMS DPA' CHE, ,SEMS
CAN THAMS CAD DGA'

BAR MDZAD, ,CES PA NI DE LTA BU'I 'OD GSAL BA'I BDE BA LAS, 'GRO
BA RNAMS KYI DON THOGS PA MED PAR 'GYUR ZHES PA'I DON TO, ,BYANG
CHUB SEMS DPA' ZHE SDANG CHE, ,NYON MONGS ZAD MDZAD DGRA CHEN
PO, ,NYON MONGS ZHES GSUNGS TE, DE LTA BU'I BYANG CHUB SEMS DPA'
GANG YIN PA DE NI BDAG DANG

GZHAN GYI NYON MONGS PA THAMS CAD GSOD PA'I PHYIR, DGRA CHEN PO
YIN NO, ,'GRO BA'I DON LA BSHOL BA MED PA'AM, BSAD DU MED PA'I
YUL GNAS PA YIN PA'I PHYIR RO, ,DAM TSIG CHEN PO'I GTI MUG CHE,
,GTI MUG BLO STE GTI MUG SEL, ,ZHES GSUNGS PA YIN NO, ,'JIG RTEN
PA'I LHA CHEN PO

LA SOGS PA 'DUL BA'AM, NANG GI LHA MA YIN GDUL DKA' BA 'DUL PA'I
PHYIR, RDO RJE RNAL 'BYOR KHRO BO CHE, ,LHA MO'I KHRO BO DGRA
CHEN PO, ,ZHES PA YIN NO, ,DE GANG YIN SNYAM PA LA, DUS KYI
'KHOR LO CHAGS PA CHE, ,'PHO BA'I CHAGS BSAL MDZAD PA, ,ZHES PA
STE, GANG ZHI BA DANG DRAG PO LA SOGS PA

@26B DANG 'TSAM PA LA DE DANG DE'I RNAM PAR STON PA'O, ,DON
CHEN BCOM LDAN 'DAS KYIS 'DIR, ,RDO RJE MI PHYED CES SU GSUNGS,
,ZHES BYA BA STE, DBYER MED PA'I RDO RJE NI MCHOG TU MI 'GYUR
BA'I DON DU BCOM LDAN 'DAS KYIS GSUNGS PA YIN LA, SEMS DPA' NI,
SEMS DPA' SRID PA GSUM GCIG

PA; ,MCHOG TU MI 'GYUR DAG TU BRJOD, ,CES PA STE, LUG DANG, SER
SKYA DANG, YID BZANGS MA ZHES BYA BA GSUM GCIG TU 'DUS PA'I BDE
BA YIN NO, ,MCHOG TU MI 'GYUR BDE BA GANG, ,SA RNAMS KYIS NI
YONGS RDZOGS NYID, ,CES PA NI GONG DU BSTAN ZIN TO, ,'GYUR BA
MED PA'I

BDE BA'AM, SEMS CAN RNAMS LA CHAGS PA CHEN PO MNGA' BAS NA, 'DOD
CHAGS CHEN PO SEMS DPA' CHE, ,SEMS CAN THAMS CAD DGA' BAR MDZAD,
,CES GSUNGS PA YIN NO, ,SEMS DPA' BYANG CHUB RNAM PAR GNAS,
,DE'I PHYIR MI G-YO BYANG CHUB SEMS, ,ZHES PA NI, 'GYUR BA MED
BA'I

BYANG CHUB SEMS KYI MYU GU'AM, RTAG PAR SEMS CAN RNAMS LA DMIGS
PAS NA, DE SKAD CES BYA BA'O, ,NYON MONGS LA SOGS ZHE SDANG
TSOGS, ,ZHE SDANG CHEN PO DGRA CHEN PO, ,ZHES PA NI ZHE SDANG
PHAL BA GANG YIN PA DE NI ZHE SDANG SKYED PA'I PHYIR, DE SKAD
CES BYA'O, ,DAM TSIG ZLA BA'I BDUD RTZI

DKAR, ,'PHO BA MED DE ZAB BO, ,ZHES PA NI, 'OD GSAL BA'I TING
NGE 'DZIN GANG YIN PA DE LA GNAS PA'I RNAL 'BYOR BAS LONGS SPYAD
PAR BYA BA NI 'PHO BA MED PA'I BYANG CHUB SEMS KYI ZLA BA YIN ZHES
BYA'O, ,DE BAS NA, RIG PA 'DI NI BYANG CHUB SEMS, ,ZHES PA NI
'GYUR BA MED PA LA ZA'I 'GYUR BA

DANG BCAS PA LA MI ZA BA'I PHYIR RO, ,GTI MUG BLO STE GTI MUG
SEL, ,ZHES PA NI 'KHOR PA'I GTI MUG BSAL NAS, BSAM DU MED PA'I
YUL LA GNAS PA'I PHYIR RAM, THOB PA MED PA'I RNAM PAR 'PHRUL PAS
GNAS PA'I PHYIR DE SKAD CES BYA'O, ,SHES RAB SKU DANG MI 'GYUR
BCAS, ,RDO RJE THAMS CAD

GCIG PO NYID, ,CES PA NI STOBS DANG SNYING RJE MI PHYED PA'I
RNAL 'BYOR PA LA SKU GSUNG THUGS YE SHES KYI RDO RJE'AM, YANG NA
DKYIL 'KHOR PA JI SNYED PA DE SNYED PA NI RDO RJE YIN LA, DE DAG
THAMS CAD RDO RJE SEMS DPA' BDE BA CHEN PO LAS GZHAN PA MA YIN
PAS NA DE SKAD CES BYA'O, ,KHRO BO'I GZUGS CAN

@27A *, ,BDUD RNAMS LA, ,KHRO BO CHEN PO DGRA CHEN PO, ,ZHES PA
NI, LHA'I BU LA SOGS PA'I BDUNG NGAM, LHA DRAG PO'AM, YANG NA MU
STEGS BYED PA RNAMS SKRAG PAR BYED PA'AM YANG NA BDUD DE, BSAM
GTAN BZHI'I RTEN PHYIR MI 'DA' BA LA RTZE GCIG PA LA DE SKAD CES
BRJOD DO, ,MI

'GYUR CHEN PO BDE STOBS KYIS, ,NAM YANG SEMS CAN DON MI 'DOR,
,SEMS CAN GROL BA'I CHAGS CHEN PO, ,'GYUR BA'I CHAGS PA SEL BAR
MDZAD, ,CES PA NI, SNGON BLA MA DANG, SANGS RGYAS DANG BYANG
CHUB SEMS DPA' LA SOGS PA'I MDUN DU, DNGOS SU KHAS BLANGS PA'AM,
YANG

NA SHUGS KYIS KHAS BLANGS PA YIN PA'I PHYIR, BSHOL BA MED PA'I
DAM BCAS PAS SEMS CAN RNAMS JI LTAR NA GNYIS SU MED PA'I LAM LA
DGOD PAR BYA ZHES PA'AM LAM DAM PA LA DGOD PA YIN PA'I PHYIR RO,
,DA NI RDO RJE DBYINGS KYI DKYIL 'KHOR DU GYUR PA'I PHUNG PO
DANG KHAMS DANG SKYE MCHED DANG,

YUL DANG DBANG PO LA SOGS PA BSTAN PA'I PHYIR, MI 'GYUR YE SHES
TSOR BA NI, ,RNAM PA DRUG STE YE SHES TSOR BA LA SOGS SU BRJOD
DE, ,RNAM SHES GZUGS DANG 'DU BYED DANG, ,'DU SHES PHUNG PO'I
RIGS 'DI RNAMS, ,ZHES BYA BA GSUNGS TE, 'GYUR BA MED PA'I 'GRUB
PA'I RNAM PA DRUG PO 'DI BDE BA

ZHES BYA BA RGYAL BA DRUG GI RIGS KYI RANG BZHIN DU RTOGS PAR
BYA'O, ,YE SHES ME DANG NAM MKHA' SA, ,RIM PA DE BZHIN RLUNG
DANG CHU, ,ZHES BYA BA LA, BDE BA ZHES BYA BA DANG SBYAR BAR BYA
STE, STENG NAM MKHA' DBYINGS KYI DBANG PHYUG MA DANG, 'OG RDO
RJE DBYINGS KYI DBANG PHYUG MA ZHES PA STE, SPYAN MA LA

SOGS PA DRUG GI RANG BZHIN DU RTOGS PAR BYA'O, ,YID DANG MIG
DANG RNA BA DANG, ,SNA DANG LCE DANG DE BZHIN LUS, ,ZHES PA NI
KUN DU BZANG BO DANG, SA'I SNYING PO LA SOGS PA DRUG GI RANG
BZHIN DU RTOGS PAR BYA'O, ,SGRA DANG RO DANG CHOS KYI DBYINGS,
,DRI DANG REG DANG KHA DOG STE, ,ZHES PA NI, YUL

RNAMS GZUGS KYI RDO RJE MA LA SOGS PA DRUG GI LCE DANG DE BZHIN
LUS, SHES PA NI KUN DU BZANG PO DANG, SA'I SNYING PO LA SOGS PA
DRUG GI RANG BZHIN DU RTOGS PAR BYA'O, ,SGRA DANG RO DANG CHOS
KYI DBYINGS, ,DRI DANG REG DANG KHA DOG STE, ,ZHES PA NI, YUL
RNAMS GZUGS KYI RDO RJE MA LA SOGS PA DRUG GI RANG

@27B BZHIN DU RTOGS PAR BYA'O, ,RIGS DRUG PO NI YONGS SU DAG
,KHRO BO'I RGYAL PO GDONG DRUG 'JIGS, ,ZHES BA NI DE LTAR BRJOD
PA'I RIM PAS, 'JIG RTEN GSUM GYI BDAG PO RDO RJE 'CHANG NYID
GDUL BAR BYA BAR DGONGS NAS, KHRO BO'I CHA LUGS SU GAR DGU'I
NYAMS DANG LDAN PAR BZHUGS LA,

DES GDUL BA LA SOGS PA LA BSTAN PA YIN NO, ,GAR THABS DGU NI,
SGEG PA DANG, DPA' BA DANG, 'JIGS SU RUNG BA DANG, GSHE BA DANG,
BZHAD PA DANG, SNYING RJE DANG, RNGAM PA DANG, NGO MTSAR BA
DANG, ZHI BA ZHES BYA'O, ,DBANG GI SGRUB PA 'DI NYID NI, ,MCHOG
TU MI 'GYUR SGRUB PA STE,

ZHES PA STE, DBANG RNAM PA GNYIS YOD PA LAS, 'JIG RTEN LAS 'DAS
PA'I DBANG 'GYUR BA MED PA'I BDE BA CHEN PO SGRUB PA ZHES BYA'O,
,RTZA DANG RIGS SU YANG DAG LDAN, ,MDOR BSDUS BSHAD PA ZLA BA
KYE, ,ZHES PA NI GZHAN YANG BDE BA CHEN PO'I 'JIG RTEN GYI TSUL
RTZA BA'I RIGS DANG LDAN PA BSTAN TE,

DE YANG GZHUNG RGYAS PA MA YIN GYI, ,GZHUNG BSDUS PA YIN LA, DON
RGYAS PA ZHES PA'AM, YANG NA RGYAS PA NI DBANG GI LE'U LAS BSTAN
TE, DE BAS NA BSDUS PA'I TSUL GYIS BSTAN ZHES DGONGS SO, ,'JIG
RTEN GYI KHAMS KYI LE'U LA SOGS PA LAS, LE'U LNGA BA MCHOG TU MI
'GYUR PA'I DBANG GI SGRUB

PA'I MDOR BSDUS PA'I LE'U ZHES PA NI, SKYOB PA'AM, G-YOGS PAS
LE'U ZHES BYA'O, ,LHAG MA NI GO SLA'O, ,MKHAS MIN BLO NI DRI MAS
G-YOGS, ,GZHUNG DON LOG PAR STON PAR BYED, ,BDAG GIS RTZA RGYUD
SOGS BLTAS NAS, ,BRTZE BAS 'GREL PA BRIS PA YIN, ,DANG PO'I
SANGS RGYAS

RGYUD CHEN GYI, ,MDOR BSDUS DBANG GI 'GREL BYAS PA'I, ,DGE BA
BDAG GIS BSAGS PA 'DIS, ,'GRO BA 'GYUR MED DBANG THOB SHOG ,DANG
PO'I SANGS RGYAS KYI RGYUD LAS BKOL BA, DBANG MDOR BSTAN PA ZHES
BYA BA'I 'GREL PA, RNAL 'BYOR PA DUS KYI 'KHOR LO'I ZHABS KYIS
MDZAD PA

RDZOGS SO,, ,,KHA CHE'I PAndI TA ZLA BA'I MGON PO DANG, LO TZ'A
BA 'BRO DGE SLONG SHES RAB GRAGS KYIS BSGYUR BA'O,,