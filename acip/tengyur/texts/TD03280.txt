@27A #, ,RGYA GAR SKAD DU, BAR
MA'I SHVA S'A DHA NAm, BOD SKAD DU, RTA MCHOG GI SGRUB THABS SO,
DE KHO NA BZHIN DU NYI MA DANG YI GE H'Um MTHING NAG LAS BYUNG
BA'I RTA MCHOG DMAR PO ZHAL BZHI PHYAG BRGYAD PA, ZHABS BZHI PA
STE, ZHAL DANG PO

NI KHRO BO'I SGEG BAG DANG LDAN PA'I SPYAN GSUM PA'O, ,G-YAS PA
NI DRAG DANG LDAN PA'O, ,G-YON PA NI TSANGS PA'I ZHAL LO, ,SPYI
BO NA NI 'GYING BAG DANG LDAN ZHING SO TSIGS KYI MA KO BSDAMS
PA'I RTA'I ZHAL LJANG GU'O, ,G-YAS PA'I PHYAG GCIG GIS NI SNA
TSOGS RDO RJE DANG BCAS PAS

@27B BA DAN RTZE GSUM PA BSNAMS NAS BSLANG BA'I STANG STABS MDZAD
PA'O, ,G-YON PA'I PHYAG BSNYAL BA GCIG GIS NI SNA TSOGS PADMA
BSNAMS PAR MDZAD PA'O, ,YANG G-YAS PAS BA DAN RTZE GSUM PA'I RNAM
PAR BSLANG BA'I STANG STABS MDZAD PA'O, ,YANG PHYAG G-YON PAS
'KHOR LO BSNAMS PA'O, ,

YANG PHYAG G-YAS PA GNYIS KYIS NI RAL GRI DANG MDA'O, ,G-YON PA'I
PHYAG LHAG MA GNYIS KYIS NI DBYUG TO DANG GZHU BSNAMS PA'O,
,ZHABS G-YAS PA BRKYANG BSKUM DU MDZAD PA GCIG GIS NI DBANG MO
DANG DPAL MO MNAN NAS GNAS PA'O, ,G-YAS KYI ZHABS GNYIS PAS NI
DGA' MA DANG

SDUG MA'O, ,G-YON PA'I ZHABS DANG PO GCIG GIS NI DBANG PO DANG
MNGAR BYED KYANG NGO, ,G-YON PA'I ZHABS GNYIS PAS NI RGYAL BYED
DANG GNAS LDAN YANG NGO, ,DE LTAR BDAG NYID BSGOM PAR BYA BA YIN
NO, ,PHYAG RGYA NI SNA TSOGS RDO RJE DANG, BA DAN RTZE GSUM PA
SLONG BA NI RTA MCHOG GI PHYAG RGYA'O,,

SNGAGS NI, AOm SUMBHA NI SUMBHA H'Um, ZHES BYA BA'O, ,RTA MCHOG
GI SGRUB THABS SO,, ,,MKHAS PA AA BH'A YA LAS DGE SLONG TSUL
KHRIMS RGYAL MTSAN GYIS BSGYUR BA'O,,