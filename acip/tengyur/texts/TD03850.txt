@24A #, ,RGYA GAR
SKAD DU, BHA MA GHA T'A MA DHY'A N'A MA, BOD SKAD DU, DBU MA
'KHRUL PA 'JOMS PA ZHES BYA BA, SLOB DPON 'PHAGS

@24B PA KLU SGRUB LA PHYAG 'TSAL LO, ,GANG GIS DE NYID RAB BRTAG
MIN, ,RNAM SHES BYA MIN GZHI MA YIN, ,MTSON MIN BRTAG MIN RIG BYA
MIN, ,SKYE 'JIG MED CING BDE BA DANG, ,RNAM BRTAG MA YIN SNANG BA
MED, ,MTSAN MA MED CING GSAL BYED MED, ,GNYIS MIN GNYIS

MED MA YIN DANG, ,ZHI DANG BLO 'JUG RNAM SPANGS PA, ,YI GE MED PA
YI GE YIS, ,THUGS RJE NYID KYIS STON MDZAD PA'I, ,STON PA MA NOR
NYID GSUNG BA, ,DE LA GUS PAR PHYAG 'TSAL LO, ,GANG GIS BDEN
GNYIS MKHYEN GYUR CING, ,RMI LAM LTA BU'I KUN RDZOB LA, ,THUGS

RJES CHAGS PA MI MNGA' BA'I, ,KLU SGRUB LA YANG PHYAG 'TSAL LO,
,BCOM LDAN 'DAS KYIS THEG PA CHEN PO LAS, GANG MA MTHONG BA NYID
DE KHO NA NYID MTHONG BA'O ZHES GSUNGS PA DE'I DON BSHAD PAR BYA
STE, 'DI LTA STE DPER NA, RLUNG DANG, MKHRIS PA DANG, BAD KAN
DANG, 'DUS

PA LA SOGS PA'I SKYON MI MNYAM PA SHAS CHEN POS, RAB RIB MTHUG
POR GYUR PA LA SKRA SHAD DANG, SBRANG MA DANG, SBRANG BU LA SOGS
PA YANG DAG PA MA YIN PA DAG RGYUN DU SNANG NGO, ,DE SMAN PA
MKHAS PAS RAB RIB SEL BA'I MIG SMAN RENG BUR LEGS PAR SBYAR BA
YANG DAG PAR BSTEN

PAS; SKYON GYI MTHU NYAMS SHING, RAB RIB DANG BRAL TE MIG RNAMS
PAR DAG CING DRI MA MED PA LA, SNGAR MTHONG BA'I SKRA SHAD LA
SOGS PA DAG MI SNANG BA DE BZHIN DU, RNAL 'BYOR PA MKHAS PA YANG
SNGON THOG MA MED PA'I DUS NAS BSAGS PA'I SKYON NYON MONGS PA
DANG, SHES BYA'I SGRIB PAS BLO

GROS KYI MIG BSGRIBS PA'I TSE NA, RANG GI RNAM PAR RTOG PAS SGRO
BTAGS PA GZUGS LA SOGS PA'I DNGOS PO'I NGO BO NYID DANG, MTSAN
NYID DANG MTSAN NYID KYI GZHI DANG, RGYU DANG, 'BRAS BU DANG,
GCIG PA NYID DANG, THA DAD PA NYID DANG, GNYI GA NYID DANG, YOD
PA DANG, MED PA DANG,

RTAG PA DANG, CHAD PA DANG, KUN NAS NYON MONGS PA DANG, RNAM PAR
BYANG BA DANG, 'KHOR BA DANG, MYA NGAN LAS 'DAS PA LA SOGS PA
RTOG PA'I RNAM PA DPAG TU MED PA'I BYE BRAG THA DAD PAS, THA DAD
PAR GYUR PA'I DNGOS PO RNAMS RNAM PA DU MAR SNANG NGO, ,DES CHOS
THAMS CAD KYI NGO BO

@25A *, ,NYID DMIGS SU MED PA'I BDAG NYID STONG PA NYID MTHONG
BA'I MIG SNA NA YONGS SU BSTEN PAS 'DOD CHAGS LA SOGS PA'I SKYON
SHAS CHEN PO'I RAB RAB KYI LING THOG ZHI BAR GYUR CING, RNAM PA
THAMS CAD MKHYEN PA NYID KYI YE SHES RNAM PAR MI RTOG PA SKAD CIG

GCIG GIS CHOS THAMS CAD MKHYEN PA SKYES PA'I DUS NA CI YANG MI
GZIGS TE, SANGS RGYAS KYI SPYAN BSGRIBS PA MED CING THOGS PA MED
PAS SHES BYA THAMS CAD LAG MTHIL DU SKYU RU RA'I 'BRAS BU BZHAG
PA BZHIN DU, SKAD CIG GCIG LA GZIGS TE, SKAD CIG MA GCIG GIS
MNGON PAR

RDZOGS PAR 'TSANG RGYA BA'I PHYIR RO, ,MNGON SUM DU GZIGS PA RNAM
PAR RTOG PA DANG, PHYIN CI LOG MI MNGA' BA BRNYES PA'I PHYIR RO,
,GZHAN YANG DPER NA GNYID LOG PA'I RMI LAM NA MED BZHIN DU YANG
GNYID KYI DBANG GIS BU MCHOG TU YID DU 'ONG BA, ZUR PHUD MDZES
PAS MGO

BRGYAN PA GZHON ZHING SKAD SNYAN PA DES PA SMRA BA DAG DANG,
GZHAN YANG BUD MED SKRA MDOG SNGO ZHING SNUM BAG CAN GYIS MGO
BRGYAN PA, MIG AUTPALA'I 'DAB MA LTA BU YID 'PHROG PA DANG LDAN
PA, SO'I 'OD ZER GSAL BAS BZHIN MDANGS DRI MA MED PA BZANG PO
GSAL BAR SNANG BA, NU

MA ZLUM LA 'BUR BA ZUNG GIS BRANG GI NU 'JING LEGS PAR BRGYAN PA,
LUS DANG YAN LAG 'JAM ZHING MDZES LA GZHON SHA CHAGS PA DAG DANG,
GZHAL MED KHANG PU SHU NYAMS DGA' BA YANG THOG MDZES PA, GZHAL
MED KHANG KHYER SDUG PA GDUNG PHYAM PA SNOL MAR BTANG BA, KA

BA'I PHRENG BAS KHYAMS LA SOGS PA MDZES PAR BYAS PA, GNAS DANG
KHANG BZANGS RGYUD MO DANG, PHYIR STUG POR 'BREL PA, YANG THOG
DANG GRONG KHYER DU LDAN PA DAG DANG, DE LTA BU LA SOGS PA SKYED
MOS TSAL DANG, 'BRAS BU DANG, ME TOG GI SHING LJON PA'I TSOGS
SBRENGS

PA DAG DANG, RI BO DAG LA RI DVAGS KYI RIGS SNA TSOGS PA RNAM PAR
RGYU BA, BYA'I TSIGS MTHA' YAS PA SGRA SKAD SNYAN PA 'BYIN PA,
NAGS TSAL GYI PHRENG BA MDZES PA STUG PO SBRENGS PA, SPO MTHON PO
DANG LDAN PA DANG, RGYAL PO LA SOGS PA DPUNG GI TSOGS SHING RTA
MANG PO DANG,

@25B GLANG PO CHE DREGS PA DANG, RTA BZANG PO DANG, DMAG MI RUNG
BA BKRABS PA RGYAL MTSAN CAN MANG PO DKRIGS PA DANG LDAN PA DANG
DE LTA BU LA SOGS PA'I DNGOS PO DAG RMI LAM DU MTHONG BAR GYUR PA
NA, THAMS CAD LA YANG DAG PA'I 'DU SHES 'BYUNG BAR 'GYUR RO, ,DE
NAS

GNYID SAD TZAM NA DES CI YANG MI MTHONG STE, RMI LAM NA SNANG
BA'I DNGOS PO RNAMS NI YANG DAG PA MA YIN PA'I PHYIR RO, ,DE
BZHIN DU RNAL 'BYOR PA YANG SNGON MI SHES PA'I GNYID KYIS BLO
GROS RNAM PAR RMONGS PA'I TSE NA KUN RDZOB KYI DNGOS PO KHA DOG
DANG, DBYIBS DANG, KHA GDONG DANG,

RKANG PA DANG, LAG PA DANG, SPYOD TSUL DANG, CHA LUGS DPAG TU MED
PA DANG, KHAMS DANG, 'GRO BA DANG, SKYE GNAS RNAM PA SNA TSOGS
THA DAD PAS THA DAD PAR GYUR PA, SEMS CAN DANG, YUL DANG, LHA
DANG, MI LA SOGS PA DAG MTHONG BA DANG, THOS PA DANG, BSNAMS PA
DANG,

MYANGS PA DANG, REG PA DANG, BSAMS PA RGYUN MI 'CHAD PAR NYE BAR
BSTEN CING SHES PAR BYAS PA DAG GANG GI TSE BLO GROS KYI MIG BYE
BAR GYUR CING MA RIG PA'I BAG CHAGS KYI GNYID DANG BRAL BAR GYUR
NAS SAD PA DANG 'DRA BAR BDE BAR GSHEGS PA'I YE SHES DRI MA MED
PA SHAR BAR GYUR PA DE'I TSE NA CI

YANG MI GZIGS TE, DNGOS PO'I NGO BO NYID MA DMIGS PA'I PHYIR RO,
,YANG DPER NA 'GA' ZHIG MTSAN MO SPRIN STUG PO SKAR MA'I TSOGS
KYI SNANG BA'I CHA YANG BSGRIBS PA'I MUN KHROD NA 'JIGS PAS KUN
NAS BSLANG ZHING, MI BDEN PA'I RNAM PAR RTOG PA'I BLOS BSGRUBS
PA'I 'BYUNG PO YANG

DAG PA MA YIN PA RAL PA CAN MIG DMAR SER BGRAD PA LTA BU DANG
LDAN PA, LAG SOR GYI SEN MO RING ZHING RTZUB PA'I LAG PA BRKYANG
ZHING RDEG PAR GZO BA 'JIGS SU RUNG BA DAG MTHONG BA LAS, DES NYI
MA'I DKYIL 'KHOR SHAR BA NA MUN PA MA LUS PAR BSAL TE, PHYOGS
DANG PHYOGS MTSAMS

GSAL BAR SNANG BA'I TSE NA 'JIGS SHING SKRAG PA DANG BRAL TE YANG
DAG PA MA YIN PA'I 'BYUNG PO CI YANG MI MTHONG BA DE BZHIN DU,
'DIR YANG SEMS CAN SRID PA'I MTSAN MO MA RIG PA'I MUN PAS SHES
PA'I SNANG BA BSGRIBS PA'I MUN KHROD NA YANG DAG PA MA YIN PA'I
RNAM PAR RTOG PAS BLO GROS

@26A *, ,DKRUGS PA DAG GIS NANG DANG, PHYI ROL GYI DNGOS PO DON
DAM PA MA YIN PA YUL DANG, YUL CAN GYI NGO BO NYID DU NGES PAR
GNAS PA 'JIGS SU RUNG BA DAG MTHONG NGO, ,DE NYID KYIS STONG PA
NYID DANG, MTSAN MA MED PA DANG, SMON PA MED PA SHES

PA'I YANG DAG PA'I YE SHES KYI NYI MA SHAR NAS, MI SHES PA'I BAG
CHAGS DANG MTSAMS SBYOR BA'I NYON MONGS PA THAMS CAD BSAL BA'I
TSE NA SEMS DANG SEMS LAS BYUNG BA'I SPYOD YUL DANG BCAS PA RNAMS
DNGOS PO DANG NGO BO NYID DU MI GZIGS SHING MI DMIGS TE, BLA NA
MED

PA'I YE SHES SHAR BA NA, DBUGS PHYIN PA CHEN PO THOB PA'I PHYIR
RO, ,DE LTAR RIGS PAS KUN RDZOB TU CHOS THAMS CAD RMI LAM DANG,
SKRA SHAD 'DZINGS PA DANG, MI 'PHRUL LTA BUR BSTAN LA, DON DAM
PAR DE DAG DNGOS PO MED PA DANG, 'OD GSAL BA DANG, SNANG BA MED

PA DANG, SPROS PA DANG BRAL BAR BSTAN NAS, DA NI LUNG GIS KYANG
DE LTA BU STON TE, SLOB DPON GYI ZHAL NAS, RAB RIB BRAL BAR GYUR
PA'I MIG ,RNAM DAG DRI MA MED PA LA, ,SKRA DANG SBRANG BU ZLA
GNYIS DANG, ,RMA BYA'I MDONGS DAG MI SNANG LTAR, ,MKHAS PA NYON
MONGS SHES BYA

YI; ,SGRIB MUN RAB RIB BRAL GYUR CING, ,YANG DAG MKHYEN SPYAN DRI
MED LA'ANG, ,DE BZHIN CI YANG SNANG BA MED, ,DPER NA GNYID LOG
GNYID DBANG GIS, ,BU DANG BUD MED GZHAL MED KHANG, ,GNAS LA SOGS
PA MTHONG GYUR PA, ,SAD NAS DE YIS MI MTHONG LTAR, ,DE BZHIN

KUN RDZOB SHES PA DAG ,BLO GROS MIG NI BYE GYUR CING, ,MI SHES
GNYID DANG BRAL GYUR NAS, ,SAD PA'I TSE NA MI GZIGS SO, ,DPER NA
MTSAN MO MUN KHROD NA, ,'BYUNG PO YANG DAG MIN MTHONG BA, ,NYI MA
SHAR ZHING MIG BYE'I TSE, ,SNANG BAR GYUR PA MA YIN LTAR, ,DE
BZHIN MKHAS

PAS YANG DAG GI ,SHES PA'I NYI MAS MI SHES PA'I, ,BAG CHAGS MA
LUS BCOM PA'I TSE, ,SEMS DANG SEMS BYUNG YUL MI GZIGS, ,ZHES GSAL
POR GSUNGS SO, ,DE BAS NA MDO SDE DU MA NAS LUNG BSTAN PA'I
'PHAGS PA KLU SGRUB KYI RJES SU 'BRANG BAR BYA'O, ,DNGOS 'DZIN

@26B GDON GYIS ZIN GYUR CING, ,MA RIG GNYID KYIS LDONGS PA YI,
,SEMS CAN RNAMS LA 'PHAGS PA LHAS, ,BDEN PA GNYIS PO GSAL BAR
BSHAD, ,DBU MA 'KHRUL PA 'JOMS PA ZHES BYA BA, SLOB DPON CHEN PO
A'ARYA DE BAS MDZAD PA RDZOGS SO,, ,,RGYA GAR GYI

MKHAN PO D'I PAm KA RA SHR'I DZNY'A NA DANG, LO TZ'A BA DGE SLONG
TSUL KHRIMS RGYAL BAS BSGYUR CING ZHUS PA, 'DZAM BU'I GLING GI
RGYAL PO SU KHA TZAR+YAS N'A LEN TRA'I GTZUG LAG KHANG CHEN POR
GSOL BA BTAB NAS MDZAD DO ZHES THOS SO,, 