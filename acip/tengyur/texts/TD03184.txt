@197B #, ,RGYA GAR SKAD DU, SIDDHEE KA
B'I RA S'A DHA NAm, BOD SKAD DU, DPA' BO GCIG TU GRUB PA'I SGRUB

THABS, SNGON GYI ZLA LTAR GSAL 'BAR BA'I, ,DANG POR 'JAM RDOR
PHYAG 'TSAL NAS, ,MDOR BSDUS GSAL BA'I MCHOG GIS NI, ,DE YI SGRUB
THABS BDAG GIS BSHAD, ,DANG POR RE ZHIG SNGAGS PAS YID KYI RJES
SU MTHUN PA'I SA PHYOGS GTZANG MAR BDE BA'I STAN GYI DBUS SU GNAS
LA,

RANG GI SNYING GAR YI GE AA LAS NGES PAR BYUNG BA'I ZLA BAR RAL
GRI DANG BA'I DE KHO NA NYID MAm RNAM PAR DGOD PAR BYA BA'O,
,DE'I 'OD ZER NAM MKHA' BKANG BAS BCOM LDAN 'DAS DANG, RJE BTZUN
BLA MA NAM MKHA' LA BLTAS TE, DE NAS BCOM LDAN 'DAS KYI MDUN DU
GNAS LA, YID KYI RANG BZHIN GYI

MCHOD PAS 'JAM DPAL DANG, BLA MA RJE BTZUN MCHOD PAR BYA ZHING
PHYAG 'TSAL LO, ,DGE BA 'PHEL BAR BYA BA'I DON DU DE NAS SDIG PA
BSHAGS PA THAMS CAD NI BDAG GIS BSHAGS PAR BGYI'O, ,BSOD NAMS
THAMS CAD LA NI BDAG YI RANG NGO, ,DE DAG KYANG BLA NA MED PA'I
SANGS RGYAS KYI BYANG

CHUB TU BDAG GIS YONGS SU BSNGO BAR BGYI'O, ,BYANG CHUB KYI BAR
DU SANGS RGYAS DANG, CHOS DANG DGE 'DUN LA BDAG SKYABS SU MCHI'O,
,BDAG GIS BRJOD PA'I BYANG CHUB TU SEMS BSKYED PAR BGYI BA'O, ,DE
NAS BCOM LDAN 'DAS GNYUG MA'I SA BON DANG LHAN CIG GYUR PAR BLTAS
LA,

@198A *, ,KHAMS GSUM PO THAMS CAD KYI 'GRO BA DANG GNAS PA'I RTEN
CING 'BREL BAR 'BYUNG BA RNAMS RMI LAM DANG, SGYU MA DANG GZUGS
BRNYAN DANG MTSUNGS SHING DPYAD MI BZOD PA NYID DU RNAM PAR BSAM
PA STE, RANG BZHIN GYIS 'OD GSAL BA NYID YIN PAS BDAG NYID YONGS
SU

DAG PA 'BA' ZHIG TU BSGOM PAR BYA BA'O, ,AOm RANG BZHIN GYIS RNAM
PAR DAG PAS CHOS THAMS CAD RANG BZHIN GYIS DAG PA NI BDAG YIN NO
ZHES BYA BA 'DIS KYANG BRTAN PAR BYA BA'O, ,YANG SMON LAM GYI
STOBS KYIS BSKYED PA'I ZLA BA'I RAL GRI LA LAm RNAM PAR BLTAS LA,
DE'I 'OD ZER SPROS

PAS 'JAM PA'I RDO RJE'I BDAG NYID LA LEGS PAR BCUG PA'I BDAG NYID
YI GE MAm LAS BYUNG BAR BSGOM PAR BYA STE, SKU STON KA'I ZLA BA
LTAR DKAR BA, ZUR PHUD LNGA PA, RGYAN THAMS CAD KYIS BRGYAN PA,
PHYAG G-YON PAS AUTPALA SNGON PO BSNAMS SHING, PHYAG G-YAS PAS
MCHOG SBYIN PA,

SNA TSOGS PADMA DANG ZLA BA'I GDAN LA RDO RJE SKYIL MO KRUNG GIS
BZHUGS PA'O, ,DE NAS RANG GI SNYING GA'I ZLA BA LA NOR BU SHEL
GYI 'OD DANG MTSUNGS PA'I MAm GI 'OD ZER GYIS NAM MKHA'I MTHAS
KHYAB PA'I SKYE DGU RNAMS KYI DON BYED PAR GYUR PA, KHYAD PAR
GSAL BAR BYED PA, JI SRID DU SKYO BAR MA GYUR PA

DE SRID DU BSGOM PAR BYA BA'O, ,BSGOMS PAS SKYO BAR GYUR NA GSANG
SNGAGS BZLAS PAR BYA BA NI, AOm W'A KYE DAm NA MA: DANG NYE BA'I
SNYING PO YANG BZLAS PAR BYA STE, AOm HR'I: H'Um DE NAS YI GE
BRGYA PA BTON LA, 'JAM PA'I RDO RJE'I NGA RGYAL GYIS LANGS TE, DE
KHO NA BZHIN DU RGYU BAR BYA BA'O, ,'DIS

NI ZLA BA DRUG GIS NGAG GI DBANG PHYUG NYID NGES PAR SGRUB PAR
BYED DO, ,RTAG TU GOMS PAR BYAS PA'I SBYOR BAS SKYE BA 'DI NYID
KHO NA LA SANGS RGYAS NYID KYANG SGRUB PAR BYED PA YIN NO, ,BSAM
GTAN DE LTA BUS GNAS PAS SNGON DU 'GRO BA'I BZLAS PA 'BUM PHRAG
BDUN BYAS LA, RAL GRI LA SOGS PA'I

DNGOS GRUB RNAMS BSGRUB PAR BYA BA'O, ,DE NAS NYI MA GZAS BZUNG
BA'AM ZLA BA GZAS BZUNG BA LA KHAB LEN GYI LCAGS LAS BRDUNGS PA'I
RAL GRI RANG GI LAG TU BZUNG LA, ZLA BA LTA BAS JI SRID DU BTANG
BAR MA GYUR PA DE SRID DU BZLAS PA BYAS NA, RAL GRI'I RIG PA
'DZIN PAR 'GYUR RO, ,DE BZHIN DU

@198B RDO RJE DANG, 'KHOR LO DANG, MDUNG RTZE GSUM DANG, THO BA
DANG, ZHAGS PA DANG, LCAGS KYU LA SOGS PA RNAMS KYANG YIN NO,
,MIG RTZI DANG, RKANG PA'I BYUG PA DANG, THIG LE DANG, DBANG DU
BYA BA'I RDZAS RNAMS BSOGS LA BSGRUB PAR BYA BA'O, ,RIG PAS BCUD
KYIS LEN LEGS PAR 'DU BYAS LA

BSGRUB PAR BYA BA'O, ,'O THUG GI BZA' BA'AM, ZHO'I ZAS SAM, MAR
DANG BCAS PA'AM, SHA KA RAS LHUNG BZED KHENGS PAR BYAS LA, LAG
PAS KYANG BKAB STE, BZLAS PA BYAS LA BZA' BAR BYA STE, TSE LO
LNGA BRGYA THUB PAR 'GYUR RO, ,MON SRAN DRE'U KHAR BCUG LA MYU GU
BYUNG GI BAR DU BZLAS PA

BYAS TE, DE DAG MED PAR GYUR NA SNYAN DNGAGS PAR 'GYUR RO, ,THOS
PA DANG 'DZIN PA DANG, NGAG LA DBANG BA DANG, YID GZHUNGS PAR
YANG 'GYUR RO, ,SHING THOG PI WANG DAG GIS 'BUM PHRAG GCIG SBYIN
SREG BYAS NA 'JIG RTEN GSUM GYI RGYAL SRID NGES PAR 'GRUB PAR
'GYUR RO, ,JI SNYED PA'I

ME TOG DKAR PO RNAMS KYIS 'BUM PHRAG BZHI SBYIN SREG BYAS PAS,
NGAG GI GRUB PA THOB NAS NGAG GI DBANG PHYUG DANG MTSUNGS PAR
'GYUR RO, ,MAR GYIS BYUG PA'I 'BRU LNGA'I SBYIN SREG 'BUM PHRAG
BZHI TZAM GYIS KYANG GNOD SBYIN MO DANG, SA 'OG GI BU MO YANG
'GUGS PAR BYED DO, ,TSANGS PA'I PHYE

MA BYI LA SPAR PA TZAM LA LEN BRGYA RTZA BRGYAD MNGON PAR BSNGAGS
TE, NAM MKHA' BYUNG BA DANG MAndALA BYAS NAS PHUN SUM TSOGS PA JI
LTA BAR BCOM LDAN 'DAS LEGS PAR MCHOD LA MAR DANG GNYIS SBU GUS
BTUNG BAR BYA BA'O, ,SHU DAG ZHO PHYED KYI TSAD TZAM DE KHO NA
BZHIN DU MNGON PAR BSNGAGS LA,

MAR RAM 'O MA'AM, MAR NAG DANG YANG RUNG STE, ZLA BA GCIG TU
BTUNG BAR BYA STE, GLEN PA DANG LKUGS PA NYID DANG, NGAR NGAR PO
DAG KYANG RNAM PAR 'JOMS PAR 'GYUR RO, ,ZLA BA DRUG GAS NI MA
THOS PA'I BSTAN BCOS RNAMS KYANG MNGON SUM DU 'GYUR RO, ,SHES ZIN
PA RNAMS LAS NI RNAM PAR

NYAMS PAR MI 'GYUR RO, ,THOS PA 'DZIN PA DANG, MTSUNGS PA MED
PA'I KHU BYUG DANG 'DRA BAR SKAD SNYAN PA DANG, NGAG GSAL BAR
YANG 'GYUR RO, ,DE LA YI GE BRGYA PA'I SNGAGS NI 'DI YIN TE, AOm
BADZRA SATVA SA MA YA, MA NU P'A LA YA, BADZRA SATVA TVE NO PA
TIshthA, DRidHO ME BHA BA, SU TOshYO ME BHA BA, SU PO shYO ME

@199A *, ,BHA BA, AA NU RAKTO ME BHA BA, SARBA SIDDHIMME PRA
YATZTSA, SARBBA KARMMA SU TZA ME TZITTAm SHRE YA: KU RU H'Um, HA
HA HA HA HO: BHA GA W'AN SARBBA TA TH'A GA TA BADZRA M'A ME
MUNYTZA BIDZR'A BHA BA MA H'A SA M'A YA SATVA A'A: 'PHAGS PA DPA'
BO GCIG TU GRUB PA'I SGRUB THABS SO, ,PAndI TA CHEN PO AA BHA YA
KA RA GUPTA'I ZHAL

SNGA NAS DGE SLONG TSUL KHRIMS RGYAL MTSAN GYIS BSGYUR BA'O,, 