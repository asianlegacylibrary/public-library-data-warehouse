@36A *, ,RGYA GAR SKAD DU,
AA MRi TA K'A nI K'A N'A MA A'A RYA N'A MA SAm G'I TI d'I BYA
nI, BOD SKAD DU, 'PHAGS PA MTSAN YANG DAG PAR BRJOD PA'I MDOR
BSHAD BDUD RTZI'I THIGS PA

ZHES BYA BA, BCOM LDAN 'DAS 'JAM DPAL GZHON NUR GYUR PA LA PHYAG
'TSAL LO, ,YUL DANG YUL CAN NAM MKHA' KUN SBYOR RAB TU 'JUG PA'I
RGYU MTSAN NYID, ,NYI MA ZLA BA MUN PA'I LAM BZLOG RTZIBS CAN
MDA' YI BYA BA G-YO, ,YE SHES 'OD ZER SHIN TU CHER 'PHRO THOS
PA NOR BU'I RANG BZHIN GYI, ,

RI BO LA GNAS ZAB MO'I SKYON BRAL SA MCHOG BDAG POR PHYAG
BGYI'O, ,MTSAN YANG DAG PAR BRJOD PA BDUD RTZI YI, ,THIGS PA LTA
BUR BLA MA'I ZHABS DRIN GYIS, ,GANG ZHIG RTOGS PA DE DAG MDOR
BSDUS NAS, ,RANG NYID DRAN PAR BYA PHYIR BRI BAR BYA, ,'DIR NGES
PAR DPAL LDAN 'BRAS PHUNG RGYAL SA'I

@36B MCHOD RTEN CHEN POR SANGS RGYAS BCOM LDAN 'DAS DPAL
SH'AKYA SENG GE ZHES BYA BA LA RGYUD SNA TSOGS PA NYAN PAR 'DOD
PA RNAMS KYIS GSOL BA BTAB PAS DPYID ZLA 'BRING PO'I NYAL DPAL
CHOS KYI DBYINGS GSUNG GI DBANG PHYUG GI DKYIL 'KHOR DANG, DE'I
STENG DU RGYU SKAR GYI DKYIL 'KHOR DANG PO'I SANGS RGYAS

RNAM PAR SPROS NAS, DER NYI MA DE NYID LA LHA LA SOGS PA RNAMS
LA SANGS RGYAS KYIS DBANG BSKUR NAS RGYAS PA DANG BSDUS PA'I
DBYE BAS GSANG SNGAGS KYI TSUL THAMS CAD BSTAN TO, ,DE YANG DPAL
DANG PO'I SANGS RGYAS RGYAS PA LAS, ,STON PAS BYA RGOD PHUNG PO
RU, ,SHES RAB PHA ROL PHYIN

TSUL BZHIN, ,DE BZHIN DPAL LDAN 'BRAS PHUNG DU, ,CHOS BSTAN
GSANG SNGAGS TSUL RAB GSUNGS, ,ZHES GSUNGS SO, ,MTSAN YANG DAG
PAR BRJOD PA MCHOG TU GTING DPAG DKA' BA DON DAM PA SNYING PO'I
DBANG DU BYAS PA NYID KYI GSANG SNGAGS KYI TSUL THAMS CAD KYI
GTZO BOR GYUR PA 'DI YANG

DE NYID DU'O, ,'DIR YANG BCOM LDAN 'DAS RDO RJE 'CHANG GI MCHOG
TU MI 'GYUR PA'I YE SHES BYANG CHUB SEMS DPA' THAMS CAD KYI
SNYING POR GYUR PA DE BZHIN GSHEGS PA THAMS CAD KYIS YANG DAG
PAR GSUNGS PA RIGS DRUG GI RTZA DANG LDAN PA'I 'KHOR LO DRUG LA
GNAS PA'I RTZA BRGYA DRUG CU RTZA GNYIS 'GOG PA'I

RNAM PAR DAG PAS TSIGS SU BCAD PA BRGYA DRUG CU RTZA GNYIS DANG,
LHAG MA PHAN YON LA SOGS PA'O, ,DE LA RE ZHIG ,DE NAS DPAL LDAN
RDO RJE 'CHANG, ,ZHES PA LA SOGS PA TSIGS SU BCAD PA BCU DRUG
GIS GSOL BA 'DEBS PA'I ZOL GYIS MCHOG TU MI 'GYUR PA DE NYID
GSUNGS PA'O, ,DE NAS

NI 'DIR YI GE AAS BDAG MED MTSON PAR BYED PA NYID KYI RNAM PA
THAMS CAD KYI MCHOG DANG LDAN PA'I STONG PA NYID DANG, YI GE
THAS NI MI BSKYOD PA'I RANG BZHIN MTSON PA'I DMIGS PA MED PA'I
SNYING RJE GSUNGS SO, ,DE DAG KYANG DGYES PA RDO RJE'I 'GREL PA
SHIN TU DAD PA'I KHA SBYOR LAS BSHAD DO, ,DE DAG GNYIS

SU MED PA'I PHYIR NOR BU'I RTZE MO'I MTHAR GNAS PA'I KHU BA LHAN
CIG SKYES PA'I DGA' BA AE WAm GYI SGRA'I BRJOD BYA LA AA THA
ZHES BRJOD PAR BYA'O, ,DE YANG, AE YIG DBUS SU WAm YIG STE,
,SANGS RGYAS KUN GYI BDE BA'I GZHI, ,NAM MKHA' RDO RJE SEMS DPA'
'DI, ,SKU GSUNG THUGS KYI SBYOR BA LAS, ,

@37A *, ,THIG LE ZLA BA KHU BA SKU, ,ME DANG RDUL DANG NYI MA
GSUNG, ,MUN PA SEMS KYI RNAM PAR BRJOD, ,NAM MKHA'I KHAMS SU
RNAM PAR GNAS, ,ZHES GSUNGS SO, ,DE NYID KYIS NA STONG PA NYID
DANG SNYING RJE DBYER MED PA BDE BA CHEN PO'I YE SHES RDO RJE NI
'DI'I BDAG NYID DU 'DZIN

PAS NA RDO RJE 'CHANG NGO, ,RDO RJE NI DBYER MED PA'I YE SHES
TE, YANG DAG PA MA YIN PA'I KUN DU RTOG PAS KUN NAS BSLANG PA'I
PHUNG PO DANG NYON MONGS PA DANG 'CHI BDAG DANG BGEGS KYI BDUD
RNAMS KYIS DBYER MI PHYED PA'I PHYIR RO, ,DE BAS NA BDUD NI RANG
GI SEMS TE BDUD GZHAN MED CES

GSUNGS SO, ,YANG NA PHYI ROL DU DE MTSON PAR BYED PA'I RDO RJE
RTZE LNGA PA DE DBANG DU GYUR PA NYID MTSON PA'I DON DU 'DZIN
PAS NA RDO RJE 'CHANG STE BDAG GIS ZHES PA'I DON TO, ,DPAL NI
GNYIS SU MED PA'I YE SHES TE, DE NYAMS SU MYONG BA'I TSUL NYID
KYIS DE'I BDAG NYID DU RTAG TU LDAN PA'I DPAL

LDAN DE THOS PA ZHES PA'I DON TO, ,DE SKAD DU AE WAm RDO RJE CHU
SKYES KYI, ,NOR BU'I NANG GNAS RDO RJE CAN, ,THIG LE 'DZIN GNAS
DE DBYER MED, ,BDAG NYID BDAG GIS ZHES GSAL BYAS, ,BDE BA ZHES
PA THOB PA SHES, ,BDAG GI BDAG NYID BDAG NYID KYIS, ,ZHES GSUNGS
SO, ,DPAL

DANG PO'I SANGS RGYAS NGA SDUS PA LAS KYANG, RGYUD RNAMS SU
GANG, 'DI SKAD BDAG GIS THOS PA'I TSIG DE BDAG GIS ZHES PA KHO
NA RDO RJE CAN, ,GANG ZHIG ZLA BA ZHU NAS SPYI BO MGRIN PA
SNYING GA'I PADMA LTE BA DANG NI GSANG BA DANG, ,RDO RJE BTZUN
MO'I BHA GA DANG NI DE MCHOG PADMA LA SON THIG LE THAR PA

GSUM GYIS NI, ,SANGS RGYAS ZHING DU RAB ZHUGS DE 'DIR BCOM LDAN
'DAS DER RNAL 'BYOR PA RNAMS BDAG GIS RIG PAR BYA, ,ZHES GSUNGS
SO, ,'DIR YANG RDO RJE 'CHANG NI GZHAN MA YIN GYI SLAR YANG RDO
RJE 'CHANG CHEN PO KHO NA STE, CHOS KYI PHUNG PO BRGYAD KHRI
BZHI STONG NI SKAD

CIG LA 'DZIN PA LA SOGS PA GZHAN GYIS MI NUS PA'I PHYIR RO, ,DE
SKAD DU, 'CHAD PA PO PA CHOS KYANG NGA, ,RANG GI TSOGS LDAN NYAN
PAR, ,'JIG RTEN STON PA BSGRUB BYANG, ,'JIG RTEN 'JIG RTEN 'DAS
PA NGA, ,LHAN CIG SKYES DGA'I RANG BZHIN NGA, ,MCHOG MTHA' DGA'
BRAL DANG PO

@37B CAN; ,DNGOS PO NGA STE DNGOS ME DANG, ,DNGOS PO RTOGS
PHYIR SANGS RGYAS NGA, ,GANG ZHIG LE LOS BSNUN PA DANG, ,RMONGS
PA GANG GIS NGA MI SHES, ,MCHOG GI RDO RJE BTZUN MO YI, ,BHA GA
BDE BA CAN DU GNAS, ,ZHES KYANG GSUNGS SO, ,ZHU BA PO DANG SDUD
PA PO LA SOGS PA SANGS RGYAS KYI ZLOS

GAR NI LAS DANG PO PA'I SEMS CAN GZHUG PA'I PHYIR RO, ,SENG GE
DANG 'PHROG BYED DANG DBYIG GI SNYING PO LA SOGS PAS 'DUL BAR MI
NUS PA'I PHYIR RO, ,RLUNG 'BYUNG RNGUB NYI KHRI CHIG STONG DRUG
BRGYA PO RNAMS NI GDUL DKA' BA'O, ,DE RNAMS MCHOG TU MI 'GYUR
PA'I YE SHES KYI RO CHEN PO DANG LDAN PA NYID KYIS DE'I TSE

TSUL NYE BAR 'JOMS PAS NA GDUL DKA' BA 'DUL BA'O, ,MCHOG NI
KHYAD PAR DU 'PHAGS PA'O, ,KHYOD KYIS SROG CHAGS GSAD PAR BYA,
,ZHES PA 'DI'I DON YANG 'DI NYID DO, ,DE BAS NA DPA' BO'I RIM PA
PHYI ROL MA YIN LUS LA SROG ZAD PA NI 'DIR BSHAD DO ZHES GSUNGS
SO, ,DRI MA MED

PA'I 'OD DU, RNAL 'BYOR PAS GANG NYIN DANG MTSAN DU SROG GCAD
PAR BYA BA DE NYID NI RANG GI LUS LA SROG NYAMS PAR GSUNGS TE,
THAMS CAD MKHYEN PA'I GO 'PHANG THOB PA'I PHYIR RO, ,PHYI ROL DU
SROG GCOD PA NI MA YIN NO, ,'DIR PHYI ROL DU SROG GCOD PA GANG
GSUNGS PA DE NI RNAL 'BYOR PAS

GDUL BAR DKA' BA 'DUL BA'I PHYIR DE RNAMS KYI SBYOR BA'I STOBS
KYIS BKUG NAS SLAR LUS DE NYID LA GZHUG PAR BYA'O ZHES PA'O, ,DE
LTAR GDUL DKA' 'DUL BA PO YIN GYI GDUL DKA' GSOD PA NI RNAL
'BYOR PA MA YIN NO ZHES GSUNGS SO, ,GANG GIS G-YO BA BSKYOD
PA'I TSUL DANG DBUGS RLUNG

DANG BRAL BA DE DE BZHIN NO, ,'JIG RTEN GSUM NI LUS DANG NGANG
DANG SEMS KYI 'JIG RTEN GSUM STE DE LAS RGYAL BA DBANG DU BYA BA
YE SHES DANG LHAN CIG GCIG TU 'DRES PAR BYED PA'I NGANG TSUL
GANG GI YIN PA DE DE BZHIN NO, ,SANGS RGYAS BZHI YI GDAN LA
BZHUGS, ,RDO RJE PADMAR LEGS PAR GNAS, ,RIM

PA KHO NA NYAMS SU MYONG, ,DGA' BA BZHI YI MTSAN NYID DAG ,CES
GSUNGS SO, ,'DI LTAR KHYAB BYA KHYAB BYED KYI 'BREL BA LUS DANG
SEMS DANG YE SHES KYI DBYE BAS MCHOG TU MI 'GYUR PA'I BDE BA
RNAM PA BZHI'O, ,DE LTAR, BHA GAR LI DAG BZHAG NAS NI, ,BYANG
CHUB SEMS NI GTANG MI BYA, ,KHAMS GSUM

@38A *, ,PO NI MA LUS PA, ,SANGS RGYAS SKUR NI BSGOM PAR BYA,
,ZHES GSUNGS SO, ,RDO RJE DBANG PHYUG NI RDO RJE'I RTZE MO'I
NANG DU GNAS PA DBANG PHYUG NYID KYI PHYIR RO, ,GSANG BA NYAN
THOS DANG RANG SANGS RGYAS KYI THEG PA DAG LAS, RDO RJE'I THEG
PA BLA MA 'AM LUS DANG NGAG DANG SEMS DANG

YE SHES GCIG TU 'DRES PA'O, ,DER BDE BA CHEN PO'I GZUGS NYID
KYIS RGYAL BAS NA GSANG BA'I RGYAL LO, ,YANG NA GSANG BA'I RGYAL
PO LDAS RGYAL BAS GSANG BA'I RGYAL TE, ,NGANG PO'I SANGS RGYAS
BSDUS PA LAS, ,RNAL 'BYOR PA DAG SROG GCOD NYIN DANG MTSAN MO
BYED PA DE NI SROG 'JIG PA RU

GSUNGS; ,SGRA GANG KHA DANG BRAL BA SNYING LA YOD PAR GYUR PA DE
NI BRDZUN DU SMRA BA NYID, ,KUN MKHYEN YE SHES SAR NI RNAL 'BYOR
PA YIS 'DZIN PA GZHAN YANG MA BYIN LEN PAR GSUNGS, ,BDE BA'I
THIG LE MA LHUNG GZHAN GYI BUD MED BSTEN PAR 'GYUR TE CHAGS BRAL
MIN PA LAS, ,SROG DANG RTZOL BA'I

ME YIS RI BONG CAN YANG ZHU BA'I BTUNG BA CHANG GI BTUNG BA'O,
,GTZUB TOR DAG TU MTHE BO'I TSIGS NAS 'GRO STE NYA MTHAR RANG GI
SEMS, ,GTZUG TOR NAS NI MTHE BONG RNAMS SU SLAR YANG 'GRO STE
NAG PO'I PHYOGS KYI MTHAR THUG PAR, ,RNAL 'BYOR MA YI SPYOD PA
DE NYID NYIN ZHAG SO SO'I DUS SU 'DOD PA'I

DNGOS GRUB STER, ,ZHES GSUNGS SO, ,BRTAG PA GNYIS KYI RGYAL PO
LAS KYANG, ,KHYOD KYIS SROG CHAGS GSAD PAR BYA, ,BRDZUN KYI [*GYI] TSIG
KYANG SMRA BAR BYA, ,KHYOD KYIS MA BYIN PA YANG BLANG, ,PHA ROL
BUD MED BSTEN PAR BYA, ,SEMS GCIG SROG CHAGS GSAD PAR TE, ,GANG
PHYIR

SEMS NI SROG TU 'DOD, ,SEMS CAN BSGRAL BA ZHES BYA BA, ,BRDZUN
GYI TSIG TU RAB TU BSGRAGS, ,BTZUN MO'I KHU BA MA BYIN LEN, ,PHA
ROL BUD MED RANG MTSUNGS MDZES, ,ZHES GSUNGS SO, ,SGRA JI BZHIN
PA'I DON NI GZHAN DU YANG RNYED PAR SLA BSAM BRJOD DO, ,PADMA
DKAR PO RGYAS

'DRA NI NAM MKHA'I KHAMS GSAL BAR GYUR PA STE DES 'DI'I SPYAN YE
SHES CHEN PO DE NI DE BZHIN NO, ,YANG NA PADMA DKAR PO NI KHU
BAS GANG BA'I PHYIR DKAR PO'I YON TAN DANG LDAN PA'I PADMA RDO
RJE'I RTZE STE RGYAS PA NI KHA BYE BA'O, ,DER SPYAN DE SPYAN
LNGA LAS BYUNG BA'I YE SHES GANG GI YIN PA DE DE BZHIN

@38B NO; ,YANG NA PADMA DKAR PO RGYAS 'DRA NI RNAL 'BYOR SEMS
DPA' RNAMS KYI THUGS TE DER SPYAN NI MI 'GYUR PA'I BDE BA'I YE
SHES DE'I BDAG NYID DU GANG GI YIN PA DE DE BZHIN NO, ,RDO RJE
SHIN TU BSRUBS PAS RGYAS PA KHA BYE BA'I PADMA RDUL DANG KHU
BA'I SBYOR BAS DMAR BA DANG DKAR BA'I YON TAN DANG LDAN

PA'I BTZUN MO'I PADMA'O, ,DER ZHAL YE SHES GANG GI YIN PA DE DE
BZHIN NO, ,'DI LTAR KHYAB BYA KHYAB BYED KYI 'BREL BAS LUS NGAG
SEMS DANG YE SHES KYI RANG BZHIN THIG LE BZHI MCHOG TU MI 'GYUR
PA'I BDE BA YE SHES NYID RANG DU BSTAN TE, ,RANG GI LAG STE BDAG
NYID KYI GNYIS SU MED PA'I YE SHES KYI

'OD ZER SPROS PAS RNAM PA 'DI LTA BU'I RNAM PAR MI RTOG PA MCHOG
TU MI 'GYUR PA BDE BA'I YE SHES KYI RDO RJE'I MCHOG ,YANG DANG
YANG DU LOG PA'I KUN RTOG SKAD CIG TZAM YANG MI SRID BA'I PHYIR
RO, ,'GRO BA'I DON GYI RGYU NYID KYIS GSOR BAR BYED PA 'BYED PAR
BYED PA'O, ,YANG NA SBYOR BA DRUG GI THA MA'I

RTAGS KYIS BZLOG NAS 'KHOR LO SO SOR 'BYED PA DGYES PAR BYED PA
STE, RANG GI LAG PA RNAM PAR MI RTOG PA BDAG GIS RIG PAR BYA BA
SNYING RJE DANG GNYIS SU MED PAR RTOGS PAS NA GTZUG TOR GYI
'KHOR LO 'THOB PAR 'GYUR ZHES PA'I DON TO, ,KHRO GNYER DPRAL BAR
BSKUM PA STE DES SMIN MTSAMS KYI 'KHOR

LO BYANG CHUB KYI SEMS RGYU BA MTSON PA'O, ,KHU BA DE'I RIM PAR
LDAN PA RLABS TE LHAN CIG SKYES PA'I MNGON ZHEN G-YO BA'I PHYIR
RO, ,YUL DE LA MCHOG GI SGO THABS SBYOR BA YAN LAG DRUG GI MTSAN
NYID GANG RNAMS KYI YIN PA DE DE BZHIN NO, ,RDO RJE ME LOD LTA
BU LA SOGS PA'I YE SHES LNGA LAG PAS DBANG DU GYUR

PA'I PHYIR DE'I BDAG NYID DU GANG YIN PA'I LAG NA RDO RJE DE
RNAMS KYIS SO, ,DE BAS NA MTHA' GNYIS DANG BRAL BA MI RTOG PA'I
BDE BA ZHES PA'I DON TO, ,CHOS KYI DBYINGS KYI BDAG NYID KYI RNA
PAR RTOG PA RNAMS BDE BA CHEN PO'I RANG BZHIN NYID DU STON PA'I
PHYIR GDUL DKA' 'DUL BA PA'O, ,DE NYID KYIS NA DPA' BO

BDE BA CHEN PO'I TING NGE 'DZIN LA GNAS PA'O, ,NAM MKHA' MI ZAD
PA NYID KYIS 'JIGS SU RUNG BA DPA' BA BYANG CHUB KYI SEMS MI
'PHO BA'I PHYIR RO, ,BYAD CAN CHAGS PA CHEN PO'I RANG BZHIN DE'I
BDAG NYID DU DE DANG LDAN PA'I PHYIR 'JIGS SU RUNG DANG DPA'
BYANG CAN RNAMS SO, ,RDO RJE BDE BA CHEN PO'I GNAS KYI RTZE MO
RTZE

@39A *, ,MO'I CHA'O; ,BDE BA CHEN PO'I KHU BA RDO RJE PADMA'I
LTE BAR SON PA NYID KYIS RAB TU 'PHRO BRGYAD PA'O, ,RANG GZHAN
GYIS RIG PAR BYA BA MA YIN PA BDE BA DGA' BA NYAMS SU MYONG BA'O
ZHES PAS RANG GI LAG GIS SO, ,GSOR BYED PA NAM MKHA' SKAL PA
DANG LDAN PA'I SEMS CAN

RNAMS BDE BA DANG CHEN PO LA SNGAR BRJOD PA'I RDO RJE MCHOG
'BYED PAR BYED PA GANG YIN PA DE RNAMS SO, ,SHES RAB CHOS THAMS
CAD RNAM PAR RTOG PA'I RANG BZHIN STONG PA NYID DO, ,DANG PO'I
SANGS RGYAS BSDUS PA LAS, NYON MONGS DAG DANG BCAS SNYING LAS
KYI PHYAG RGYA 'DI NI DE LA BRTAGS PA'I YE SHES

PHYAG RGYA NI, ,GOS PA MED CING RNAM PAR 'GYUR MED MKHA' MTSUNGS
MUN BCOM KHYAB PA RNAL 'BYOR GYIS BGROD BYA, ,PHUNG POR GNAS MIN
YE SHES GZI 'OD SRID PA'I NYON MONGS 'PHROG BYED DANG PO'I SANGS
RGYAS RJES SU LDAN, ,RGYAL BA MCHOG GIS SKYED BYED MDZES PA'I
PHYAG RGYA YANG DAG RDZOGS

PA'I BYANG CHUB RGYUR BSGOMS BYA, ZHES GSUNGS SO, ,DE KHO NA
THABS TE DES BSGRUBS PA'I SNYING RJE CHEN PO BDE BA CHEN PO
BYANG CHUB KYI SEMS SO, ,DE SPROS PA'I MTSAN NYID KYIS 'GRO BA'I
DON BYED PAS NA 'GRO DON BYED PA'O, ,'JIG RTEN LAS 'DAS PA'I
PHYIR MCHOG GO, ,DGA' BDE MA THAG PA'I DGA'

BAS SO, ,MGU BA RJES SU 'BREL BA'I BDE BAS SO, ,BSAM PA CAN LUS
DANG NGAG DANG SEMS GCIG TU 'DRES PAR GYUR PA LHAN CIG SKYES
PA'I LUS GANG GI YIN PA DES DGA' ZHING MGU BA'I BSAM PA CAN NO,
,DE BAS NA SEMS CAN GYI DON BYED PA'I PHYIR RANGS PA'O, ,KHRO BO
CHOS THAMS CAD STONG PA NYID

DU GSAL BA'I DNGOS POS SAM, KHRO BO DGA' BRAL GYI MTHA' STE KHRO
BO DGA' BRAL GYI MTHA' ZHES GDAN BZHIR BSHAD PA LAS SO, ,'DZIN
PA CHAGS PA DANG BRAL BA STE DE'I GZUGS LDAN PA DE'I RANG BZHIN
CAN NO, ,DE BAS NA SANGS RGYAS PHRIN LAS BYED PA STE, RNAM PAR
MI RTOG PA'I BDE BA SPRO BA

KHO NAS SEMS CAN GYI DON BYED PAR NUS PA'I PHYIR RO, ,MGON PO
RNAL 'BYOR GYI DBANG PHYUG BSTEN BYA'O, ,LUS BTUD RNAMS TE BDE
BA CHEN POR THIM PA'I LUS DANG NGAG DANG YID KYIS SO, ,LHAN CIG
GCIG TU GYUR PA'O, ,MGON PO BYANG CHUB KYI SEMS MA 'PHOS PA,
RDZOGS SANGS RGYAS BDE BA RAB TU RGYAS

@39B PA; BCOM LDAN 'DAS 'DIR DPRAL BA'I 'KHOR LO'I DBUS DANG
GSANG BA'I LTE BAR SON PA'I YE SHES KYI THIG LE DE LAS BYUNG
BA'I 'OD GSAL GYI YE SHES BCOM LDAN 'DAS SO, ,DE BZHIN LHAN CIG
SKYES PA'I BDE BA'I RNAM PAS GTZUG TOR GYI LTE BA NAS RDO RJE
NOR BU'I LTE BAR 'ONGS TE SLAR NOR BU'I LTE BA

NAS LOG STE GTZUG TOR GYI 'KHOR LOR GSHEGS PA NI DE BZHIN GSHEGS
PA'O, ,BYON PA DANG NI GSHEGS PA YIS, ,'GRO BA DAG LA KHYAB PAR
GNAS ,GSHEGS DANG BYON PA 'GOG PA YANG, ,DE BZHIN GSHEGS PA ZHES
BRJOD DO, ,ZHES GSUNGS SO, ,PHYAG 'TSAL NAS MNGON DU

BYAS NAS SO, ,THAL MO SBYAR BA BYAS NAS NI PHYI ROL DU MA SON
PAR BYAS PA'AM SROG RTZOL GYI STOBS KYIS SBYAR BAR BYAS NAS
SPYAN SNGAR 'DUG STE TING NGE 'DZIN GYI RJES SU 'GRO BAS NOR
BU'I LTE BA'I MTHAR 'DUG NAS 'DI SKAD RANG GI RIG PAR BYA BA'I
BDE BA GSOL BA NYAMS SU MYONG BA'O, ,BDE BA CHEN PO'I

RANG BZHIN GYI 'JIG RTEN GSUM KHYAB PA PO NYID KYI KHYAB BDAG
CES BOD PA'O, ,BDAG LA SMAN PA RDO RJE NOR BU'I LTE BAR NYAMS SU
MYONG BA'I BDE BA RJES SU 'BREL BA'I CHED DU'O, ,DE BAS NA BDAG
DON SEMS CAN THAMS CAD LA BDE BA BSKYED PA'I PHYIR RO, ,DE BZHIN
NYID KYI RANG BZHIN GYI THA MI DAD PA

NYID KYIS BDE BDE SKYED PA KHO NA BDAG GI DNGOS DON NO, ,BDAG LA
THUGS BRTZE'I PHYIR RANG GZHAN RNAMS KYI YANG DAG PA MA YIN PA'I
KUN DU RTOG PA BSAL BA'I PHYIR RO, ,LUS KYI DGA' BA LA SOGS PA
THIG LE BCU DRUG 'GOG PAS PHYOGS GCIG PA'I DUNG PO DANG KHAMS
DANG SKYE MCHED RNAMS

'GOG PAS RGYU 'PHRUL DRA BA BZHIN TE MA CHAGS PA'I BDE BA NYID
KYI 'JIG RTEN GSUM GYI MNGON POR RDZOGS PA'I BYANG CHUB MNGON
SUM DU BYED PA DE THOB PA DE'I BDAG NYID DU'O, ,DE BAS NA BDAG
AA'I RNAM PA DANG GAm GI RNAM PA KHA SBYOR NYID KYI ZUNG 'JUG GI
RANG BZHIN DU CI NAS BRJOD DO, ,DE LTAR MTSAN YANG DAG PAR

BRJOD PA SHAD DU GSOL ZHES 'BREL TO, ,MI SHES PA MA RIG PA'I
BAG CHAGS TE DE NYID 'DAM STE RGAL BAR DKA' BA NYID KYIS SO,
,DER BYING BA RNAMS LA SMAN PA BDE BA CHEN PO RGYAS PAR BYED
PA'I CHED DU'O, ,NYON MONGS PA 'PHO PA'I SDUG BSNGAL LO, ,DES
SEMS DKRUGS PA 'GRO BA DRUG TU

@40A *, ,'KHOR BA'I NGANG TSUL RNAMS BLA NA MED PA BRJOD BYAR
MED PA RANG BZHIN GYIS 'OD GSAL BA'I BDE BA CHEN PO'I 'BRAS BU
DE THOB PAR BYA BA'I PHYIR CHED DU BSHAD DU GSOL ZHES 'CHAD PAR
'GYUR PA DANG 'BREL LO, ,LHAN CIG SKYES PA'I BDE BA CHEN PO
RGYAS PAS CHOS THAMS CAD KHONG

DU CHUD PA'I PHYIR RDZOGS PA'I SANGS RGYAS SO, ,RNAM PA THAMS
CAD RNAM PA MED PA'I STONG PA NYID BCOM LDAN DE DANG LDAN PAS
BCOM LDAN 'DAS SO, ,DBUGS NYI KHRI CHIG STONG DRUG BRGYA PO
RNAMS BDE BA CHEN PO DANG THA MI DAD PA NYID DU BSTAN PAS NA
STON PA'O, ,DE BAS NA 'GRO BA DBUGS RNAMS

SAM LUS NGAG YID RNAMS SO, ,BLA MA DE KHO NA NYE BAR BSTAN PA'O,
,DAM TSIG CHEN PO THIG LE BZHI PA DE'I 'AM DE NYID DE BDE BA'I
YE SHES SO, ,DE DE'I BDAG NYID DU MKHYEN PA'I DE BZHIN NO,
,DBANG PO MIG LA SOGS PA RNAMS GZUNG BA DANG 'DZIN PA'I KHONGS
SU GTOGS PA RNAMS KYANG BSAM PA BDE

BA RANG BZHIN GYIS DBYER MED PAR MKHYEN PAS NA DBANG PO BSAM PA
MKHYEN TO, ,DE BAS NA MCHOG STE 'JIG RTEN LAS 'DAS PA'O, ,BCOM
LDAN 'DAS NI BOD PA'O, ,YE SHES SKU NI SKU BZHI PA BCU DRUG
PHYED PHYED THIG LE 'DZIN DE'I BYANG CHUB KYI SEMS THIG LE MA
LHUNG BA NYID KYIS LOG NAS STENG DU SON

BAS GTZUG TOR GYI GNAS SU GNAS PA NYID KYI PHYIR GTZUG TOR CHEN
PO'I TSIG SGRA STE YI GE DRUG GI BDAG NYID AE'I RNAM PA BZHI'I
BDAG NYID CAN NO, ,DE'I BDAG PO DRUG PA WAm GYI RNAM PA CAN RDO
RJE 'CHANG BA BRTAN PA'I RANG BZHIN NO, ,DE LTAR YANG, STONG PA
CHEN PHYI GE LNGA, ,THIG LE STONG PA

YI GE DRUG ,CES 'CHAD PAR 'GYUR PA STE AE'I RNAM PA DANG WAm GYI
RNAM PA ZHES PA'I DON TO, ,'JAM DPAL YE SHES SEMS DPA' YI, ,ZHES
PA NI CHOS KYI BRDA YIS 'JAM PA'I SGRAS RDO RJE RTZE MO RAB TU
RGYAS PA'I PADMA MCHOG GO, ,DE NYID GNYIS SU MED PA'I YE SHES
KYI GNAS YIN PA'I

PHYIR DPAL LO, ,DE LAS BYUNG BA'I GNYIS SU MED PA'I YE SHES 'JAM
DPAL YE SHES SEMS DPA' DE'I'O, ,SEMS CAN THAMS CAD KYI SNYING LA
GNAS PA'I PHYIR YE SHES KYI SKU'O, ,RANG BDAG NYID RGYU LA MI
LTOS PAR 'BYUNG ZHING MNGON SUM DU 'BYUNG BAS NA RANG 'BYUNG
BA'O, ,YE SHES DE

@40B GANG YANG RUNG BAS MA BYAS LA GANG GIS KYANG MA BYIN PA
RNAM PA THAMS CAD KYI NANG DU SON PA MA BCOS PA NYID KYI GZUGS
THAMS CAD PA RANG GIS RIG PAR BYA'O, ,DE SKAD DU, LHAN SKYES SUS
KYANG SBYIN MIN ZHING, ,GANG NAS KYANG NI MA 'ONGS LA, ,BLA MA'I
DUS THABS BSTEN PA DANG, ,BDAG

GI BSOD NAMS LAS SHES BYA, ,ZHES GSUNGS SO, ,THEG PA CHEN PO
GSANG SNGAGS KYI TSUL GYIS BSGRUB BYA YIN PA'I PHYIR DON TO,
,MAN NGAG MA RNYED PA RNAMS KYIS GTING DPAG PAR DKA' BA'I PHYIR
ZAB PA'O, ,RDO RJE 'CHANG NYID GANG GI MTHA' LHAN CIG SKYES PA'I
RANG BZHIN GYI DNGOS

PO THAMS CAD KYI RANG BZHIN YIN PA'I PHYIR DON NI RGYA CHE ZHING
NGO, ,PHYAG RGYA CHEN PO'I DBANG GIS BSGRUB BYA YIN PA'I PHYIR
DON CHEN NO, ,NYAN THOS LA SOGS PA'I YE SHES DANG THUN MONG MA
YIN PA'I PHYIR MTSUNGS PA MED DO, ,DUS GSUM MNYAM PA NYID KYI
RNAM PAR 'GYUR PA MED PA'I PHYIR

RAB ZHI BA'O, ,THOG MA BAR DANG MTHAR DGE BA, ,ZHES PA NI THOG
MA DGA' BA'I YE SHES SO, ,BAR MA MCHOG TU DGA' BA'I YE SHES SO,
,MTHA' MA DGA' BRAL GYI YE SHES SO, ,DE RNAMS KYI DGE BA NI LHAN
CIG SKYES PA'I YE SHES KYI RANG BZHIN BSTAN PA STE, DE BAS NA
MCHOG

STE DGA' BA GSUM DMIGS SU MED PA'I RANG BZHIN GYI PHYIR RO, ,DE
LTAR YANG, DGA' BA GSUM GYI DBYE BA YIS, ,DE NAS BZHI PA MTSON
PAR BYA, ,GSUM PO DMIGS SU MED PA'I PHYIR, ,DES NA LHAN CIG
SKYES PAR BRJOD, ,THAMS CAD DGE BA NYID DU 'GRO, ,NYI MA CHU
SKYES PHYE BA LAS,

ZHES PA LA SOGS PA RGYAS PAR GSUNGS SO, ,RGYUD SNA TSOGS PA NYE
'BAR MTSON PA'I BDE BA CHEN PO'I RNAM PA LHAN CIG SKYES PA'I
DGA' BA BDE BA CHEN PO'I YE SHES MTSAN YAN DAG PAR BRJOD PA LHAN
CIG SKYES PA'I GZUGS KYIS DE GZUNG BAR BYA BA GNYIS SU MED PA'I
NGO BOR BYA'O ZHES 'CHAD

PAR 'GYUR PA DANG 'BREL LO, ,MTSAN YANG DAG PAR BRJOD PA GANG
'DAS PA'I THOS BSAM DANG LDAN PA RNAMS KYIS GSUNGS PA SGRA
BRNYAN GYI NGO BOS KHONG DU CHUD PA'O, ,MA 'ONGS PA GOMS PA
MTHAR PHYIN PAR GYUR PA GSUNG BAR 'GYUR PA DE KHO NA BZHIN
KHONG DU CHUD PAR 'GYUR RO, ,DA LTAR BYUNG BAS

@41A *, ,KYANG DA LTAR BA'I SGOM PA DANG LDAN PAS GSUNG BA STE
DE BZHIN DU KHONG DU CHUD PA'O, ,'DIS NI DE BZHIN GSHEGS PA
THAMS CAD KYI THEG PA CHEN PO GSANG SNGAGS KYI TSUL BSTAN TO
ZHES PA YANG MTSON PAR BYED PAR 'GYUR TE, SKAL BA DANG LDAN PA'I
SEMS CAN LA LTOS NAS THAMS

CAD KYIS BSTAN PA NYID KYI PHYIR RO, ,SGYU 'PHRUL DRA BA MNGON
PAR RDZOGS PAR BYANG CHUB PA'I MTSAN NYID LA BTUD PAR BYA BSKYED
PAR BYA BAS NA RGYUD DE CHEN PO YANG YIN LA RGYUD KYANG YIN PAS
RGYUD CHEN NO, ,BDE BA CHEN PO'I YE SHES ZHES PA'I DON TO, ,DE
YANG, RGYUD NI RGYUN CHAGS ZHES BYA STE, ,'KHOR BRGYUD DU

'DOD PA YIN, ,RGYUD NI GSANG BA GSANG CHEN ZHES, ,BLA MA RGYUD
DU BRJOD PAR BYA, ,ZHES GSUNGS SO, ,MTSAN YANG DAG PAR BRJOD PA
GANG GLUR BLANGS PA RANG NYID KYIS RTOGS PA'O, ,RDO RJE 'CHANG
CHEN YE SHES KYI SKU'I BDAG NYID GSANG SNGAGS 'CHANG YE SHES
LNGA'I BDAG NYID KYI BDE BA 'CHANG NGO, ,DPAG

MED RTOG PA'I SPYOD YUL MA YIN PA DGA' BZHIN DU LHAN SKYES KYI
RANG BZHIN DU'O, ,DE 'DI DAG GIS GZUNG BAR BYA STE GNYIS SU MED
PA'I NGO BOR BYA ZHES PA'I DON TO, ,DUS JI TZAM DU ZHE NA NGES
PAR 'BYUNG GI BAR DU JI SRID RLUNG NYI KHRI CHIG STONG DRUG
BRGYA MCHOG TU MI 'GYUR PA'I TSAD MAS SA BCU GNYIS KYI DBANG
PHYUG

TU MA GYUR PA DE JI SRID KYI BAR DU ZHES PA'I DON TO, ,BSTAN PA
SNYING POR MI 'PHO BA BSAM PA BDE BA'I RANG BZHIN GANG GI YIN PA
DE NI DE BZHIN NO, ,BDAG GI DON NI BSHAD ZIN TO, ,RDZOGS SANGS
RGYAS KUN GYI GSANG BA MCHOG TU MI 'GYUR PA'I THIG LE BZHI PA
STE DE 'DZIN PA DE BZHIN NO, ,'DI LTAR THIG LE

'DZIN PAR GYUR NAS SEMS CAN SKAL BA DANG LDAN PA'I BSAM PA'I
KHYAD PAR LHAN SKYES KYI RANG BZHIN GYIS SO, ,JI LTA BA BZHIN DU
BSHAD PAR 'TSAL BAS DE BZHIN DU GSOL ZHES SPYAN SNGAR DANG 'BREL
LO, ,NYON MONGS MA LUS GSAL BA 'PHO BA'I SDUG BSNGAL THAMS CAD
BCAD PA'I PHYIR DANG, MI SHES

MA LUS SPONG BA'I PHYIR TE RNAM PAR RTOG PA'I BAG CHAGS SPANGS
PA'I PHYIR RO, ,'DI SKAD AE WAm GYI RNAM PA'I NGO BO DE BZHIN
GSHEGS PAS GSUNGS PA'I DON GSOL BA MNGON DU BYAS NAS SO, ,GSANG
BA SKU DANG NGAG DANG SEMS KYI DBANG PHYUG THOB PA'I LUS BTUD PA
LHAN SKYES SU LUS NGAG YID RNAMS

@41B THIM PA'O; ,GZHAN NI BSHAD ZIN TO, ,AA WA DH'U T'I LA
BRTEN PA'I DGA' BA BCU DRUG GI RNAM PAR DAG PA'I TSIGS SU BCAD
PA BCU DRUG GIS GSOL BA BTAB PA'I PHYIR GSOL BA 'DEBS PA'I TSIGS
SU BCAD PA BCU DRUG GO, ,GSOL BA BTAB PA'I DE MA THAG TU TSIGS
SU BCAD PA DRUG GIS LAN GSUNGS

PA'O; ,DE NAS TE SEMS CAN GYI DON GYI CHED DU SANGS RGYAS RNAMS
KYIS GSUNGS PA LA SOGS PA MI 'GAL TE, BYIS PA'I SKYE BOS BRTAG
PAR MI NUS PA'I PHYIR RO, ,BCOM LDAN PHYAG RGYA CHEN PO SHES RAB
CHEN PO DE DANG LDAN PAS BCOM LDAN NO, ,DPAL DGYES PA'I RDO RJE
LAS KYANG, NYON MONGS

LA SOGS BDUD BCOM PHYIR, ,'JOMS PA BCOM LDAN 'DAS ZHES BYA,
,SHES RAB KYIS BCOM NYON MONGS TE, ,DE PHYIR BCOM LDAN SHES RAB
BRJOD, ,CES GSUNGS SO, ,SH'AKA THUB RDZOGS PA'I SANGS RGYAS RNAM
PAR SNANG MDZAD CHEN PO RDO RJE 'DZIN PA'O, ,JI SKAD DU DPAL RI
GI AA RALLI'I RGYUD

LAS; ,RGYAL PO CHEN PO ZAS GTZANG MA, ,AA RALLIR NI YANG DAG
BSHAD, ,DER NI RI GI SGYU MA CHE, ,'GRO BA SHES RAB THABS BDAG
NYID, ,DON 'GRUB YANG NI RDO RJE SEMS, ,MCHOG TU DGA' BA BDE BA
CHE, ,ZHES GSUNGS SO, ,GTZUG TOR LA SOGS PA'I 'KHOR LO DRUG TU
YE SHES KYI SKU

RTOGS PA'I PHYIR RDZOGS PA'I SANGS RGYAS SO, ,KUN RDZOB DANG DON
DAM PA'I YE SHES GNYIS KYI RKANG PA GNYIS KYI MCHOG PHUL DU
BYUNG BA RKANG GNYIS MCHOG GO, ,YANG NA RKANG GNYIS TE RDO RJE
NOR BU'I RTZE MO DANG GTZUG TOR DU MI GNAS PA DANG GNAS PA GNYIS
KYIS MCHOG SA BCU GNYIS KYI DBANG PHYUG

GO; ,JI SKAD DU DRI MA MED PA'I 'OD LAS, ZHABS GCIG RDO RJE NOR
BU RDUL DANG NYI MA STE, ,SPYI GTZUG KHU BA RI BONG CAN NI GNYIS
PA'O, ,RTAG TU BKOD PA MI CHOD MI PHYED 'DOD BDAG BO, ,'JIG RTEN
GSUM GYIS MCHOD LA SPYI BOS PHYAG 'TSAL NAS, ,ZHES GSUNGS SO,
,NYID KYI ZHAL

SNA TSOGS LAS GZUGS DANG NYID KYI LJAGS GZHOM DU MED PA'I RANG
BZHIN YE SHES KYI AA WA DH'U T'I, DE BAS NA BZANG BA LHAN CIG
SKYES PA'I DGA' BA STER BAR BYED PA RING ZHING 'JIG RTEN GYI
KHAMS MTHA' YAS PA KHYAB PA RI MO NAG PO'I RNAM PA SKRA'I TSAD
TZAM LONGS SPYOD RDZOGS PA'I SKU DU MA

@42A *, ,'PHRO BA'O; ,DE BAS NA YANGS PA STE DE LTAR YANG DANG
PO'I SANGS RGYAS RGYAS PA LAS, DU BA SMIG RGYU ME KHYER DANG,
,SGRON MA 'BAR BZLA NYI MA, ,MUN PA CAN DUS THIG LE CHE, ,SNA
TSOGS GZUGS CAN 'OD GSAL BA, ,ZHES GSUNGS SO, ,BRKYANG NAS BSTAN
PAR BYAS NAS

SO; ,'JIG RTEN GSUM PO SNANG BYED CING SNANG BA DANG SNANG BA
MCHED PA DANG SNANG BA THOB PA SNANG BA BYED PA'I MTSAN NYID DO,
,BDUD BZHI'I DGRA RNAMS 'DUL BYED PA, NOR BU'I LTE BA'I NANG DU
BRTAN PA THOB PAS RNAM PAR MI RTOG PA'I GZUGS SO, ,DE NYID KYI
PHYIR, ,RDO RJE'I SGO YI NANG DU NI, ,BDAG GIS RKUN

MO RNYED PAR GYUR, ,BDUD KUN NGES PAR BRLAG BYAS TE, ,BDE BA
CHEN PO'I DNGOS PO LEN, ,ZHES GSUNGS SO, ,SEMS CAN RNAMS KYI
NGAN SONG GSUM SBYONG BAR BYED PA'I 'KHOR LO'I RGYU DGA' BA DANG
MCHOG DGA' DANG DGA' BRAL LUS DANG NGAG DANG SEMS KYI THIG LE
RNAMS LHAN CIG SKYES PA'I NGO BO NYID DU

RTOGS PAS RNAM PAR SBYONG BAR BYED PA'O, ,'DZUMm [?] LHAN SKYES KYI
GTUM MO'I 'OD ZER SNANG BA'O, ,RAB TU GSAL BAR BSTAN NAS YANG
DAG PAR SPROS NAS SO, ,TSANGS PAR BYUNG GZHOM DU MED PA'I BDAG
NYID KYI GSUNG NI SNYAN PA BDE BA CHEN PO'I BDAG NYID KYIS 'JIG
RTEN GSUM PO LUS DANG NGAG DANG

SEMS KYI MTSAN NYID KUN BKANG NAS KHYAB PAR BYAS NAS, LAG NA RDO
RJE STOBS PO CHE, ,STOBS CHE RNAM PAR RTOG PA'I RLUNG MTHA' DAG
SNANG BA MED PAR BYED PA'I NUS PA DANG LDAN PA'O, ,GSANG DBANG
LHAN CIG SKYES PA'I DGA' BA'I YE SHES TE SLAR GSUNGS PA SO SOR
NYAMS SU MYONG BAR

GYUR PA'O, ,SNYING RJE CHE DANG LDAN GYUR PA, ,LHUN GYIS GRUB
PAR 'GRO DON SGRUB PA DANG LDAN PAS 'GRO LA PHAN PA'I DON DU
KHYOD SNGAR BSHAD PA'I RNAM PAR RTOG PA'I RLUNG BDE BA CHEN PO
NYID DU RTOGS PAR BYED PA'I CHED DU, YE SHES LUS CAN 'JAM DPAL
GYI, ,MING BRJOD PAR NI LHAN SKYES

KYI BDE BA NYAMS SU MYONG BA'I BDAG NYID CAN DON CHE BA RNAM PAR
MI RTOG PA'I BDE BA CHEN PO NYID KYIS BDE BA'I DON TO, ,DAG PAR
BYED CING SPROS PA MTHA' DAG DANG BRAL BA'I PHYIR RO, ,SDIG SEL
BAR 'JIG RTEN PA'I MA RIG PA DANG BRAL BAR BYED PA'I PHYIR SDIG
BA SEL BA'O, ,YANG NA 'JIG

@42B RTEN LAS 'DAS PA RNAM PAR RTOG PA'I DPE LHAN CIG SKYES
PA'I SGRIB PA DANG BRAL BA'I RANG BZHIN GYI PHYIR DAG PAR BYED
CING NGO, ,DA LAS YE SHES KYI SKU LAS NYAN PAR MGYOGS PAR
BRTZON PA NI 'JUG PA'O, ,'GRO BA'I DON BYED PA'I PHYIR LEGS SO,
,DPAL LDAN NI NAM MKHA'I KHAMS MTHAS

GTUGS PA LHAN SKYES KYI DGA' BA'I RANG BZHIN GYI PHYIR RO, ,RDO
RJE 'CHANG GI DON SNGAR BSHAD PA'O, ,LAG NA RDO RJE KHYOD LEGS
SO, ,KHYOD BZANG BO'O, ,GSANG BA'I BDAG PO DE PHYIR NGAS, ,LHAN
SKYES KYI DGA' BA'I RTOGS PA DE, ,KHYOD LA LEGS PAR BSTAN PAR
BYA, ,KHYOD NI RTZE

GCIG YID RNAM PAR MI RTOG PA'I BLO YIS NYON NYAMS SU MYONG BAR
GYIS ZHES PA'O, ,SPYI GTZUG LA SOGS PA'I 'KHOR LO DRUG GI RTZA'I
DBUS KYI LTE BAR NAM MKHA'I BDE BA NYAMS SU MYONG BA GSAL BAR
BYED PA'I TSIGS SU BCAD PA DRUG LAN NO, ,LAN GYI TSIGS SU BCAD
PA DRUG GO, ,LAN

GYI MJUG THOGS SU RIGS DRUG LA GZIGS PAS GSUNGS PA, DE NAS BCOM
LDAN SH'AKYA THUB, ,TSIGS SU BCAD PA 'DI GSUNGS PA, ,ZHES GZHAN
DANG 'BREL LO, ,GSANG SNGAGS RIGS CHEN THAMS CAD DANG, ,GSANG
SNGAGS THEG PA CHEN PO GSANG SNGAGS TE, DE YANG 'KHOR LO DRUG TU

RDO RJE SEMS DPA' LA SOGS PA DE BZHIN GSHEGS PA'I BDAG NYID CAN
NO, ,YID KYI SKYABS SU GYUR PA'I PHYIR, ,GSANG SNGAGS BDE BA DAG
TU BRJOD, ,CES SO, ,RIGS NI GNYIS SU MED PA'I PHYIR RO, ,CHEN
PO'I SGRA YIS 'KHOR LO DRUG GI LTE BAR GNAS PA'I KHYAB BYED
DNGOS PO THAMS CAD RO

MNYAM PAR GYUR PA'I BYANG CHUB KYI SEMS RANG GI RIG BAR BYA BA
RANG BZHIN GYI GZUGS SO, ,'DI KHO NA'I RNAM PAR GZHAG PA 'KHOR
LO DRUG GI RIM PAS GSUNGS PA, GSANG SNGAGS RIG SNGAGS 'CHANG
BA'I RIGS, ,'BAB PA'I DGA' BA KHU BA'I TSUL RDO RJE 'DZIN PA'I
PHYIR MI BSKYOD PA RNAM PAR

SHES PA'I RANG BZHIN NOR BU'I LTE BA'I NANG DU GNAS PA'I RDO RJE
PADMA'I LTE BA ZAB MO'I SPYOD YUL CAN ZHES PA'I DON TO, ,GSANG
SNGAGS 'BAR BA LHAN CIG SKYES PA'I SNANG BA'I RNAM PA CAN GSANG
SNGAGS PA'I SBAS PA'I SKAD KYIS ZHES PA YANG 'DON TO, ,DE NYID
KYI PHYIR DKYIL 'KHOR GYI 'KHOR LO'I TSUL

@43A *, ,MTHA' DAG GI RIG SNGAGS SPROS PA YE SHES 'DZIN PA'I
PHYIR GSANG SNGAGS RIG SNGAGS 'CHANG BA'O, ,RIGS GSUM ZHES PA
NI, SKU DANG GSUNG DANG THUGS KYI 'KHOR LO'O, ,DES LTE BA'I
'KHOR LOR GNAS PA'I RDO RJE GZUGS KYI RANG BZHIN RNAM PAR SNANG
MDZAD CHEN PO

DBUS KYI RTZAL GNAS PA'I YAB KYI LUS SA BON GYI THIG LE'O, ,RNAM
PAR GZIGS RANG GI NYAMS SU MYONG BA ZHES PA'I DON TO, ,'JIG RTEN
'JIG RTEN 'DAS PA'I RIGS, ,ZHES PA 'JIG RTEN 'JIG RTEN GYI SGRA
LUS NGAG SEMS LA BRJOD DO, ,DE LAS 'DAS PA CHOS KYI 'KHOR LO'O,
,DER

BDE BA CHEN PO DE MTSON BZHIN PA 'OD DPAG MED LHAN SKYES 'DU
SHES KYI RANG BZHIN NO, ,'JIG RTEN SNANG BYED RIGS CHEN DANG,
,ZHES PA 'JIG RTEN NI SNANG BA LA SOGS PA'O, ,DE RNAMS KYI SNANG
BYED 'OD GSAL LO, ,DE'I RIGS MGRIN PA'I 'KHOR LOR GNAS PA'I RIN
CHEN 'BYUNG LDAN BDE BA CHEN

PO RTOGS PAR BYED PA PO'I PHYIR RDO RJE TSOR BA'I RANG BZHIN NO,
,CHEN PO NYID KYANG STE 'KHOR LO LNGA'I LTE BA'I BYANG CHUB KYI
SEMS RAB TU 'BAB PA'I PHYIR GNYIS SU MED PA NYID DO, ,PHYAG RGYA
CHEN PO'I RIGS MCHOG DANG, ,ZHES PA PHYAG RGYA CHEN PO'I RIGS
DON YOD GRUB PA DBRAL PA'I 'KHOR LOR GNAS PA

RANG GIS RIG PAR BYA BA'I RANG BZHIN GYI RDO RJE 'DU BYED KYI
RANG BZHIN NO, ,RIGS CHEN GTZUG TOR CHER GZIGS NAS, ,ZHES PA
GTZUG TOR GYI 'KHOR LOR GNAS PA'I RDO RJE DBYINGS YE SHES KYI
BDAG NYID KYI PHYIR LHAN SKYES KYI NGO BO NYID KYI RANG BZHIN
NO, ,DPAL DUS KYI 'KHOR LO'I RGYUD PHYI MA LAS

KYANG; 'BAB PA'I DGA' BA KHU BA RDO RJE YANG NI DE 'DZIN PAS NA
NGES PAR RDO RJE 'DZIN, ,LUS KYI SA BON KHU BA YAB GCIG LTE BA'I
'KHOR LOR BDE BA GANG LAS DZI NA DZI KA ,MTSON CHA DE NI MTSON
BZHIN SNYING GAR MCHOG GI BDE BA MGON PO A'A RO Li KA NYID DE,
,RIG BYA DE NI GANG GIS MGRIN

PAR MI G-YO BDE BZUNG RIG PA PO DE RATNA DHRi KA ,GANG GIS
DBRAL PA DER NI KHU BA DRI BRAL BDE BA 'DI NYID BZUNG BA PRA
DZNY'A DHRi KA ,GTZUG TOR TSANGS PA'I BU GAR MI 'GYUR MCHOG GI
BDE BA DGA' BA BCU DRUG RDZOGS PA NI, ,SHES RAB GANG ZHIG RANG
BZHIN MED PA NYA YI MTHA' YI MCHOG GI ZLA BA'I CHA

@43B BCU DRUG ,MTHA' YAS DE NI GANG GI RIG PA SPYI BO'I RDO RJE
DE NI DRUG PA RDO RJE SEMS, ,ZHES GSUNGS SO, ,RIGS DRUG PO KUN
RDZOB DANG DON DAM PA'I BDEN PA'I RNAM PAR DAG PAS TSIGS SU BCAD
PA NYID KYIS 'KHOR LO DRUG TU GNYIS SU MED PA'I YE SHES NYID DU
BSTAN PA'O, ,RIGS DRUG LA

GZIGS PA'I TSIGS SU BCAD PA GNYIS SO,, ,,DA NI TSIGS SU BCAD PA
GSUM GYIS SGYU 'PHRUL DRA BA MNGON PAR RDZOGS PAR BYANG CHUB
PA'I RIM PA GSUNGS PA, TSIGS SU BCAD PA GNYIS YOD KYANG TSIGS SU
BCAD CES GCIG GI TSIG NI BYANG CHUB SEMS KYI CHA'I

NGO BO A'A LI BSGRUB BYA'I GTZO BO NYID DU BSTAN PA'I DON DU'O,
,GSANG SNGAGS RGYAL PO DRUG LDAN ZHING, ,ZHES PA, AOm BADZRA T'I
KshnAm ZHES PA LA SOGS PA DRUG DANG LDAN PA'O, ,GNYIS SU MED PA
SNYING RJE DANG STONG PA DBYER MED PA THABS DANG SHES RAB GNYIS
SU MED PA'I TING NGE

'DZIN LAS BYUNG BA BDE BA CHEN PO'I RANG BZHIN NI GSANG SNGAGS
KYI TSUL DU'O, ,PHA ROL TU PHYIN PA'I TSUL DU NI BDAG DANG BDAG
GI BA DANG GZUNG BA DANG 'DZIN PA LA SOGS PA YID KYI SPROS PA
MTHA' DAG DANG BRAL BA CHOS THAMS CAD BDAG MED PA'I RANG BZHIN
NGO BO NYID KYI SKU'I BDAG NYID SEMS SO, ,DE 'BYUNG BA NI

DON GYI SGO LAS 'BYUNG BAR 'GYUR PA'I PHYIR RO ZHES GNYIS SU MED
PAR 'BYUNG BA'O, ,MI SKYE BA'I CHOS DE 'DI'I BRJOD BYA YIN PA'I
PHYIR MI SKYE BA'I CHOS CAN NO, ,MI SKYE BA'I TSUL NYID DE YANG
'THAD PA LAS NGES PAR BYA STE, DE LTAR YANG DE KHO NA SHES PA'I
'BRAS BUR GYUR PA'I DE KHO NA SHES PA NYID RGYU STE,

GZHAN NI PHYIN CI LOG GI RANG BZHIN GYIS 'KHOR BA'I RGYU NYID
KYI PHYIR RO, ,DE KHO NA SHES PA DE YANG MI SKYE BA'I RANG BZHIN
PHA ROL TU PHYIN PA'I THEG PA DANG GSANG SNGAGS KYI THEG PA'I
BDAG NYID DU RGYU DANG 'BRAS BU'I DNGOS POS NGES PAR BSTAN PA
BLA MA'I MAN NGAG GI RIM PA LAS 'ONGS PA BRJOD PAR BYA STE,

BDEN MIN MI BDEN PA YANG MA YIN GNYIS KA YANG MIN GNYIS KA MIN
PA'ANG MIN, ,BGRANG BA DANG BRAL RNAM PA KUN GYI MCHOG GI BDAG
NYID DBU MA YI NI BLO, ,RGYAL BA STON PA DE NYID BRTAN DANG G-YO
BA'I 'GRO BA'I DE NYID KYANG NI DE, ,RANG GIS YANG DAG RIG PA
BDE BA LHA MO RDO RJE'I MDZA' MOR GYUR

@44A *, ,PA RGYAL; ,ZHES PA STE DBU MA'I BLO, DBU MA'I RTOG PA
KHO NAR BYANG CHUB KYI LAM ZHES THEG PA CHEN PO BA THAMS CAD LA
GRUB BO, DNGOS PO DANG DNGOS PO MED PA LA SOGS PA'I NGO BO DAG
GI MTHA' DAG LA RAB TU MI GNAS PA'I BLO NI DBU MA'I BLO'O, ,DE
NI BDEN MI BDEN PA

YANG MA YIN, GNYIS KA YANG MIN, GNYIS KA MIN PA'ANG MIN PA'I
MTHA' BZHI LAS GROL BA'I RANG BZHIN GYI YUL CAN GYI RNAM PA'I
MTHA' BZHI LAS GROL BA'I RANG BZHIN GYI PHYIR RO, ,NGES PAR GANG
GANG DAG GI YUL CAN DU BYED PA DE DE'I RNAM PA STE, DPER NA
SNGON PO'I SHES PA NI SNGON PO'I RNAM

PA BZHIN NO, ,DE NYID KYI PHYIR BGRANG BA DANG BRAL BA STE
BGRANG BA THAMS CAD KYANG MTHA' BZHI LA BRTEN PA'I PHYIR RO, ,'O
NA GAL TE DNGOS PO DANG DNGOS PO MED PA LA SOGS PA'I NGO BO DAG
GI MTHA' DAG LA RAB TU MI GNAS PA'I BLO DBU MA'I BLO YIN NAS DES
JI LTAR BYANG CHUB SEMS DPA' RNAM PA THAMS

CAD KYI SBYIN PA DANG TSUL KHRIMS LA SOGS PA BYANG CHUB KYI
TSOGS YONGS SU RDZOGS PAR BYED, YANG DE RNAMS BYANG CHUB KYI
RANG BZHIN GYI SDUG BSNGAL RTOGS PAR 'GYUR LA BYANG CHUB KYANG
DBU MA'I BLO'O, ,DE YANG DNGOS PO MED PA'I RANG BZHIN YIN LA,
SBYIN PA LA SOGS PA YANG DNGOS PO'I CHOS

CAN NYID KYIS DNGOS PO'I NGO BO NYID DO ZHES DOGS PA BSU BA RNAM
PA KUN GYI MCHOG GI BDAG NYID CES GSUNGS TE, RNAM PA KUN GYI
MCHOG SBYIN PA LA SOGS PA'O, ,DE'I BDAG NYID NI DE'I RANG BZHIN
TE DE RNAMS 'DI LTAR SBYIN PA LA SOGS PA YANG DNGOS PO DANG
DNGOS PO MED PA LA SOGS PA'I NGO BOS

RAB TU MI GNAS PA DBU MA'I BLO'I RANG BZHIN NYID DO, ,DE LTAR
YANG SBYIN PA LA SOGS PA DNGOS PO DANG DNGOS PO MED PA'I NGO BO
MA YIN TE, YOD PA DANG MED PA LA SOGS PA'I TSUL GYIS SKYE BA
DANG MI LDAN PA'I PHYIR RO, ,DNGOS PO'I CHOS RNAMS KYANG RGYU LA
RAG LAS PA'I PHYIR RO, ,RGYUR MNGON PAR

'DOD PAS SA BON LA SOGS PA 'GAGS PA LAS RGYU CAN 'BYUNG BAR MI
'GYUR LA, MA 'GAGS PA LAS KYANG MA YIN ZHING RGYU MED PA LAS
KYANG DNGOS PO'I CHOS RNAMS MA YIN NO, ,DE LTAR MIN NA YUL DUS
NGES PA DANG MI LDAN PAR RTAG TU THAMS CAD 'BYUNG BAR THAL BA'I
PHYIR RO, ,DE LTAR SBYIN

@44B PA LA SOGS PA DNGOS PO MA YIN ZHING DNGOS PO MED PA YANG
MA YIN NO, ,DE BZHIN DU YANG GANG DAG BRGYA LAM NA YANG RANG
BZHIN GYIS DNGOS POR MA GYUR PA DE DNGOS PO MED PAR JI LTAR
'GYUR TE DNGOS PO MED PA NI DNGOS PO CHAD PA'I PHYIR RO, ,DE'I
PHYIR BLANG BYA'I CHOS SBYIN PA LA SOGS PA'AM, DOR

BYA'I CHOS 'DOD CHAGS LA SOGS PA'AM, DE'I 'BRAS BUR GYUR PA
KHYAD PAR CAN MA YIN PA'I LUS DANG LONGS SPYOD DANG GNAS LA SOGS
PA THAMS CAD KYANG DNGOS PO DANG DNGOS PO MED PA DAG TU RAB TU
MI GNAS PA'O, ,DE RNAMS DNGOS PO LA SOGS PAR YONGS SU BRTAGS PA
NI YANG

DAG PA MA YIN PA'I KUN DU BRTAGS PA'O, ,DE LTA BAS NA DE DAG
RNAM PA KUN GYI MCHOG GI BDAG NYID DBU MA'I BLO SKYE BA MED PAR
GNAS SO, ,DA NI SBYIN PA LA SOGS PA 'DI RNAMS KHO NA LA SLOB
BZHIN PA NA CHOS NYID 'DI KHO NA LHAG PAR MOS SHING SEMS CAN GYI
DON LA BRTZON PAS MYUR DU JI LTAR

LHA'I RNAL 'BYOR GYIS PHYI DANG NANG YONGS SU DAG PA RDZOGS PAR
'GYUR BDE LTAR BRJOD PAR BYA STE, SRID BA DANG MYA NGAN LAS 'DAS
PA DAG GI RANG BZHIN 'OG DANG STENG GI LHA MO'I DBU MA'I GNAS SU
DBYANGS DANG PO'I RANG BZHIN GYI BLO BCOM LDAN 'DAS MA BDAG MED
MA'I NGO BO NI DBU MA'I BLO'O, ,DE NI

BDEN MIN MI BDEN PA YANG MA YIN, GNYIS KA YANG MIN, GNYIS KA MIN
PA YANG MIN TE SHIN TU RNAM PAR DAG PA'I GZUGS LA SOGS PA'I CHOS
KYI DBYINGS KYI YE SHES KYI RANG BZHIN NYID KYIS MTHA' BZHI LAS
GROL BA CHOS THAMS CAD KYI RANG BZHIN GYI PHYIR RO, ,DE NYID
RNAM PA KUN GYI MCHOG GI

BDAG NYID DE, RNAM PA KUN GYI MCHOG LHA MO BZHI SHIN TU RNAM PAR
DAG PA'I GZUGS KYI PHUNG PO LA SOGS PA'I RANG BZHIN DANG, LHA MO
BZHI SHIN TU RNAM PAR DAG PAS LA SOGS PA'I RANG BZHIN DANG, LHA
MO BZHI SHIN TU RNAM PAR DAG PA GZUGS LA SOGS PA'I YUL GYI RANG
BZHIN NO, ,DE'I BDAG NYID NI DE DAG GI RANG BZHIN NO, ,

THAMS CAD KYANG MTHA' BZHI LAS RNAM PAR GROL BA DBU MA'I BLO'I
RANG BZHIN GYI PHYIR RO, ,BCOM LDAN 'DAS MA DE BGRANG BA DANG
BRAL BA STE, SEMS CAN THAMS CAD KYI DNGOS PO DANG DNGOS PO MED
PA LA SOGS PA YANG DAG PA MA YIN PA'I KUN DU RTOG PA'I RANG
BZHIN BGRANG BA THAMS CAD GCOD PA'I

@45A *, ,PHYIR RO; ,LHA'I GZUGS KYIS YONGS SU DAG BA'I PHUNG PO
DANG KHAMS DANG SKYE MCHED KYI NGA RGYAL BSKYED NAS, THA MAL
PA'I NGA RGYAL SPANGS TE RNAM PAR BRTAGS PA MA YIN PA LNGA'I
RNAL 'BYOR LA JI LTAR GNAS PAR 'GYUR PA DE BZHIN DU BRJOD PAR
BYA STE, SRID PA DANG

MYA NGAN LAS 'DAS PA DAG LA RAB TU MI GNAS PA'I SEMS DBU MA'I
BLO'O, ,DE NYID BCOM LDAN 'DAS MA RTAG CHANG SBANGS PA GZUNG BA
DANG 'DZIN PA RAB TU SNANG BA TZAM GANG ZHIG AA WA DH'U T'I ZHES
BRJOD PA DBYANGS DANG PO'I RANG BZHIN DE NYID DBU MA'I BLO STE,
SKYE BA MED PA'I RANG BZHIN KHAMS GSUM PO RO

MNYAM PA'I TSUL GYIS RTOGS PA'I PHYIR RO, ,BCOM LDAN 'DAS MA DE
MTHA' BZHI LAS GROL BA STE, PHUNG PO DANG KHAMS DANG SKYE MCHED
KYI RANG BZHIN LHA MO BZHI LA SOGS PA RNAMS SPRO BA'I PHYIR RO,
,DE LTAR YANG GRUB THOB DAG GIS, RANG GI 'KHOR GYIS YONGS BSKOR
NAS, ,SEMS KYI RGYAL

PO GAR BYED DO, ,ZHES GSUNGS SO, ,'DIS NI 'DI LTAR BSHAD PA YIN
TE, JI LTAR GNAS PA RNAL 'BYOR MA'I 'KHOR LO KHO NA GLO BUR GYI
MI SHES PA TZAM SEL BA'O ZHES PA'O, ,RGYAL BA STON PA DE NYID NI
PHA ROL TU PHYIN PA'I THEG PA'I 'BRAS BUR GSUNGS SO, ,BDE BA RDO
RJE'I MDZA'

MOR GYUR PA NI GSANG SNGAGS KYI THEG PA'O, ,BRTAN DANG G-YO
BA'I 'GRO BA'I DE NYID KYANG NI DE ZHES PA NI GNYIS KA'I YANG
NGO, ,RANG GI YANG DAG RIG PA NI RANG GIS YANG DAG PAR RIG CING
NYAMS SU MYONG BA GANG GI YIN PA DE NI DE DE BZHIN NO, ,'DI NI
DBU MA'I BLO DE BLA MAS SMRA BAR BYA BA MA

YIN ZHING BYA BA LA YANG MA YIN TE, 'ON KYANG BDAG NYID KHO NAS
NYAMS SU MYONG BAR BYA BA RANG BYUNG GI YE SHES BSAM GYIS MI
KHYAB PA'I YE SHES ZHES DGONGS PA'O, ,AA'I RNAM PA LA SOGS PA'I
DBYANGS BCU GNYIS KHO NA 'DIR BSTAN PA NI RI LA SOGS PA'I YI GE
BZHI

MA NING YIN PAS DOR BA'I PHYIR RO, ,GNAS DANG NYE BA'I GNAS LA
SOGS PA'I GNAS BCU GNYIS LUS LA KHYAB PA'I BYANG CHUB KYI SEMS
KYI CHA MTSON PAR BYED PA YI GE A'A LA SOGS PA BCU GNYIS NI CHA
BCU GNYIS BDE BA CHEN PO'I RNAM PA'I PHYIR RO, ,DE YANG, AA YI
RNAM

@45B PA GNAS KYI MING, ,A'A YI RNAM PA NYE BA'I GNAS, ,AI YI
RNAM PA ZHING GI MING, ,A'I YI RNAM PA NYE BA'I ZHING, ,AU YI
RNAM PA TSANDO HA, ,A'U YI RNAM PA NYE TSAN DO, ,AE YI RNAM PA
'DU BA STE, ,AEE YI RNAM PA NYE 'DU BA, ,AO YI RNAM BA DUR KHROD
NYID, ,AOO YI RNAM PA NYE DUR KHROD, ,

AAm GI RNAM PA 'THUNG GCOD NYID, ,AA YI RNAM PA NYE 'THUNG GCOD,
,CES GSUNGS SO, ,GSANG BA LA SOGS PA'I 'KHOR LO DRUG TU 'KHOR LO
RE RES RLUNG SUM STONG DANG BRGYA THAMS PA LA SOGS 'GAGS PAS
ZUNG DAG NYE BAR DMIGS PA MTSON BYED BDE BA CHEN PO RGYAS PA'I
NGO BO AA'I RNAM PA LA SOGS

PA DRUG KHA SBYOR NYID KYIS SO, ,SA BCU GNYIS KYI DBANG PHYUG GI
PHYIR RO, ,SA DE YANG, KUN DU 'OD DANG, BDUD RTZI 'OD DANG, NAM
MKHA'I 'OD DANG, RDO RJE'I 'OD DANG, RIN CHEN 'OD DANG, PADMA'I
'OD DANG, LAS KYI 'OD DANG, DPE MED DANG, DPE BRAL DANG, SHES
RAB 'OD DANG, THAMS

CAD MKHYEN PA NYID DANG, SO SOR RANG GIS RIG PAR BYA BA ZHES BYA
BA'O, ,YANG NA AA AI AU ZHES PA LUS NGAG YID GSUM GNYIS SU MED
PA NYID KYI DGA' BA'O, ,A'A A'I A'U ZHES PA GSUM GNYIS KYI TSUL
NYID KYIS MCHOG TU DGA' BA'O, ,AE AO AOm GSUM NI DBYANGS GNYIS
KYI BDAG NYID CAN RDO RJE

GSUM DGA' BRAL LO, ,AEE AOO AA: ZHES PA GSUM NI RDO RJE GSUM
DBYER MED PA BZHI PA LHAN CIG SKYES PA'I DGA' BA'O, ,'DIS NI
DGA' BA BZHI'I RANG BZHIN BCOM LDAN 'DAS SKYE BA MED PA'I NGO BO
BSHAD PA'O, ,AOm BADZRA T'I KshnA LUS DANG NGAG DANG SEMS GCIG
TU 'DRES PA LA SOGS PA DE NYID

RDO RJE LHAN CIG SKYES PA'I YE SHES SO, ,DES NA RNON PO STE RNAM
PAR RTOG PA'I RLUNG MTHA' DAG SDUD PA'O, ,DE YANG RDO RJE NOR
BU'I LTE BAR GNAS PA MI 'DZAG PA'I GNAS SKABS MI BSKYOD PA'O,
,DU: KHA TZTSE DA, DE BZHIN GSHEGS PA MTHA' DAG GI RDO RJE'I SKU
NYID KYI PHYIR 'GYUR PA'I SDUG BSNGAL

MED PAS SDUG BSNGAL BCAD DE LTE BAR GNAS PA'I RNAM PAR SNANG
MDZAD DO, ,PRA DZNY'A DZNY'A NA M'U RTA YI, SHES RAB YE SHES KHO
NA SKU STE GANG GI RANG BZHIN YIN PA DE SHES RAB YE SHES SKU
SNYING GAR GNAS PA'I 'OD DPAG MED DO, ,DZNY'A NA K'A YA, YE SHES
BDE BA CHEN PO'I SEMS KHO NA GANG GI LUS

@46A *, ,NYE BAR BSAGS PA'I BDAG NYID KYI PHYIR RO, ,DE YANG
MGRIN PA'I 'KHOR LOR GNAS PA'I RIN CHEN 'BYUNG LDAN NO, ,W'A
G'I SHVARA NGAG DBYANGS DANG GSAL BYED KYI BDAG NYID RNAMS KYI
DBANG PHYUG GZHOM DU MED PA'I RANG BZHIN SMIN MTSAMS KYI 'KHOR
LOR GNAS PA'I DON

YOD GRUB PA'O, ,AA RA PA TZA NA YA, AA DANG RA SHES RAB DANG
THABS DAG ,PA TZAN GANG GIS GSAL BA'I NGO BO DE GTZUG TOR GYI
'KHOR LOR GNAS PA'I RDO RJE SEMS DPA'O, ,TE NA MA: 'DI LTAR 'KHOR
LO DRUG TU GNAS PA'I RANG BZHIN LHAN SKYES KYI DGA' BA'I YE SHES
RANG GIS MNGON SUM DU

MTHONG BA'I PHYIR KHYOD LA PHYAG 'TSAL LO ZHES BOS PA'O, ,'DI
LTAR PHYI DANG NANG GI NGO BOS KHYAB BYA 'GRO BA LA RNAM PAR
GNAS PA LHAN SKYES KYI DGA' BA'I YE SHES RDO RJE BZHI PA'O, ,DE
NYID LONGS SPYOD RDZOGS PA DANG SPRUL PA'I SKU'I BDAG NYID LTE
BA LA SOGS PA'I 'KHOR LO'I DBUS SU GNAS PA

SNYING GAR GNAS PA BRJOD PAR BYA'O, ,DE YANG, GANG DAG SANGS
RGYAS KUN GYI SKU, ,SNANG BA MA YIN GSAL BYED MIN, ,SHES MIN MA
BYAS DAG PA STE, ,DNGOS MED LA SOGS RNAM PAR SPANGS, ,ME LONG
GZUGS BRNYAN YAN LAG MTHA' DANG LDAN, ,SHIN TU GSAL GZUGS SNANG

'GYUR JI LTA BA, DE LTAR RDO RJE 'DZIN SKU MTSAN DANG NI, ,DPE
BYAD BRGYAD CUR LDAN PA KHO NA'O, ,JI LTAR DBANG PO'I GZHU YI
BKOD PA KHA DOG DU MAR MTHONG BA DAG ,'JIG RTEN PA YI DGE BA LA
SOGS BDAG STON PAR 'GYUR PA BZHIN, ,DE LTAR RDO RJE 'DZIN PA
THOB NAS DKAR PO LA SOGS

KHA DOG DAG ,MTSANG MED PA YANG DAG SKYED BYED NGES PAR LAS LA
DE BZHIN NO, ,LUS DANG NGAG DANG SEMS GCIG NGO BO RNAL 'BYOR
CHEN PO SDUD BYED TSIGS SU BCAD PA GSUM GYIS SNGAR BSHAD PA'I
SGYU 'PHRUL DRA BAS MNGON PAR BYANG CHUB PA'I RIM PA MTSON PA'I
PHYIR DE LTAR BSHAD DO, ,

DA NI SGRIB PA MED PA'I PHUNG PO DANG KHAMS DANG SKYE MCHED KYI
'KHOR LO RDO RJE DBYINGS KYI DKYIL 'KHOR GYI SGO NAS RNAM PA
THAMS CAD DBANG PO KUN MI 'GYUR PA'I THIG LE'I NGO BO SGYU
'PHRUL 'DZIN PA BYANG SEMS RDO RJE'I SPRO BA GSUNGS PA, 'DI LTA
STE, LHAN SKYES KYI YE SHES KYI BLO DE DANG LDAN PAS SANGS RGYAS

@46B PHYAG RGYA CHEN PO GNYIS SU MED PA'I NGO BO NYID KYI PHYIR
BCOM LDAN 'DAS SO, ,NOR BU'I LTE BAR GNAS PA'I KHU BA NYID KYIS
RTAG TU RGYAS PA'I RDO RJE NYID KYI PHYIR RDZOGS PA'I SANGS
RGYAS SO, ,A'I RNAM PAS NI 'DIR RANG BZHIN GYIS 'OD GSAL BA'I
PHYAG RGYA CHEN PO LHAN CIG SKYES PA'I GZUGS

CAN SHES RAB KYI PHA ROL TU PHYIN PAR BRJOD DO, ,DE YANG RDUL
PHRA RAB KYI CHOS LAS 'DAS PA ME LONG GI GZUGS BRNYAN DANG
MTSUNGS PA'O, ,DE LAS BYUNG BA NA AA LAS BYUNG BA YANG DAG PAR
RDZOGS PA'I SANGS RGYAS THABS DANG SHES RAB KYI BDAG NYID RDO
RJE SEMS DPA' MA NING GI GO 'PHANG LHAN

SKYES KYI LUS LA BRJOD DO, ,AA DE YANG YIG 'BRU KUN GYI MCHOG
STE GZHOM DU MED PA'I PHYIR RO, ,SGRIB PA DANG BRAL BA NYID KYI
PHUNG PO DANG KHAMS DANG SKYE MCHED YUL GCIG TU 'DRES PA'I PHYIR
RO, ,DE LTAR YANG, MAR ME LTA BUR 'BAR BA NI, ,SNYING GI DBUS SU
GZHOM DU MED, ,

MCHOG TU MI 'GYUR PHRA BA STE, ,KHYAB BDAG DON CHEN MCHOG NYID
DO, ,LTE BAR PHYAG RGYA CHEN PO GNAS, ,SGRON MA 'BAR BA'I RTZE
MO 'DRA, ,DBYANGS YIG DANG PO'I RANG BZHIN DE, ,BLO ZHES SANGS
RGYAS RNAMS KYIS BSGRAGS, ,ZHES GSUNGS SO, ,SANGS RGYAS KYI YON
TAN

MTHA' DAG STER BA'I PHYIR DON CHEN NO, ,DE NYID KYIS NI YI GE
DAM PA SKYE 'GAG DANG BRAL BA'O, ,CHOS KYI RANG BZHIN 'OD GSAL
'PHRO BAS SNA BUG G-YON PA DANG G-YAS PA DAG TU DKYIL 'KHOR
BCU RGYU BA MED PA'I PHYIR AA WA DH'U T'IR SONG BA'I SROG
NYID KYIS NI SROG CHEN PO'O, ,RDO RJE

'DZIN PA GZUGS BRNYAN GYI LUS SGYU MA LTA BU'I SKU ZHES BYA BA'I
DON TO, ,DE BAS NA SKYE BA MED PA RNAM PAR MI RTOG PA'I DMIGS PA
MED PA'I YE SHES KYI BDAG NYID DO, ,NI GANG PHYIR GYI DON NAM
NGES PAR GZUNG BA'O, ,TSIG TU BRJOD PA NGAG GI PHRENG BA 'DON PA
STE DE DANG BRAL BA'I

PHYIR TSIG TU BRJOD PA SPANGS PA MA NING GI BZLAS PA'I NGO BO
NYID KYIS THAMS CAD DU KHYAB PA'I PHYIR 'JUG PA'I DBYIBS KYI
RLUNG GI TSUL LO, ,BRJOD PA KUN TE DBYANGS DANG GSAL BYED KYI
BDAG NYID RNAMS KYI DANG PO'I RGYU YIN PAS BRJOD PA KUN GYI RGYU
YI MCHOG GO, ,DE RNAMS DON

@47A *, ,DAM PAR STONG PA NYID DANG SNYING RJE DBYER MED PA'I
BYANG CHUB KYI SEMS KYI SNGAGS LAS BYUNG BA'I PHYIR RO, ,DE NAS
YANG BCOM LDAN 'DAS KHO NA STE, DMIGS PA'I GNAS KYI PHYIR DBU MA
BDE BA YANG DAG PAR RIG PAR 'BYUNG BA ZHES PA'I DON TO, ,TSIG
KUN 'OD GSAL NYID DU RTOGS PA'I

PHYIR TSIG KUN RAB TU GSAL BAR BYED DE MCHOG TU MI 'GYUR PA HA'I
RNAM PA'I RANG BZHIN NO, ,MCHOD PA SHES RAB PHYAG RGYA CHEN
PO'O, ,DE CHEN PO GANG GI YIN PA DE DE BZHIN NO, ,'DOD CHAGS
CHEN PO DMIGS PA MED PA'I SNYING RJE'I BDAG NYID GANG YIN PA DE
DE BZHIN TE PHYI NAS 'DZIN PA'O, ,YANG

NA MCHOD PA DGA' BA STON NO, ,CHEN PO 'JIG RTEN LAS 'DAS PA STE
LHAN SKYES RGYAS PA GANG YIN PA DE DE BZHIN NO, ,RNAM PA DE LTA
BU'I 'DOD CHAGS CHEN PO MCHOG TU MI 'GYUR PA'I BDE BA CHEN PO
RDZOGS PA DANG MA RDZOGS PA'I PHYIR YAN LAG MED PA'I RDO RJE
SEMS DPA'I ZHES BYA BA'I DON TO, ,DE BAS NA SEMS

CAN THAMS CAD DGA' BAR BYED PA'O, ,MCHOD PA CHEN PO NI SNGA MA
BZHIN NO, ,ZHE SDANG CHE MI BSKYOD PA'O, ,NYON MONGS KUN DBUGS
'BYUNG RDUL BA NYI KHRI CHIG STONG DRUG BRGYA PO RNAMS KYI DGRA
CHEN PO 'JOMS BYED DE BDE BA CHEN PO'I RIG PA NYID KYIS MI G-YO
BA ZHES PA'I DON TO, ,MCHOD PA CHEN PO BSHAD ZIN

TO; ,GTI MUG LAS SHIN TU 'DAS PA'I PHYIR GTI MUG CHE'O, ,DE BAS
NA GTI MUG RNAM PAR MI RTOG PA'I BLO LHAN CIG SKYES PA'I YE SHES
GANG GI YIN PA DE DE BZHIN NO, ,GTI MUG KHU BA 'PHO BA'O, ,DE
SEL BA ZA BA'I PHYIR GTI MUG SEL LO, ,KHRO BA CHE RNAM PAR RTOG
PA DANG NYON MONGS PA THAMS

CAD BRLAG PA'I PHYIR RO, ,KHRO BA LAS 'DAS PA'I PHYIR KHRO BA
CHEN PO DGA' BRAL 'GOG PA LHAN CIG SKYES PA'I DGA' BA'O, ,DGRA
CHE BA LUS NGAG SEMS KYI RDO RJE RNAMS GCIG TU 'DRES PAR BYED
PA'I PHYIR RO, ,'PHO BA'I CHAGS PA LAS 'DAS PAS MCHOD PA CHEN PO
CHAGS PA CHE STE MCHOG TU MI

'GYUR PA'I THABS KYIS SEMS CAN GYI DON YONGS SU MI GTONG BA'I
PHYIR RO, ,CHAGS PA THAMS CAD SEL BAR BYED DE 'GYUR PA'I BDE
BA'I CHAGS PA SEL BAR BYED CES PA'I DON TO, ,LHAN CIG SKYES PA'I
SKU MNGON PAR DGA' BA MTHAR THUG PAR GYUR PA NYID KYIS SMIN
MTSAMS KYI CHU SKYES SO, ,

@47B 'GA' ZHIG GI 'DOD PAS NOR BU'I RTZA BAR 'DOD PA CHEN PO'I
SKU'I DGA' BA ZHES PA'I DON TO, ,DE NYID DU DE BZHIN DU LHAN CIG
SKYES PA'I GSUNG MNGON PAR DGA' BA NYID KYIS BDE BA CHE GSUNG GI
DGA' BA ZHES BYA BA'I DON TO, ,DE KHO NA NYID DU LHAN CIG SKYES
PA'I THUGS KYI MNGON PAR DGA' BA NYID KYIS DGA' BA

CHEN PO THUGS KYI DGA' BA ZHES BYA BA'I DON TO, ,DGA' BA CHEN
PO'I DGA' BA 'DI YIN PAS MGU BA CHE STE DER DE KHO NA BZHIN DU
LHAN CIG SKYES PA'I YE SHES MNGON PAR DGA' BA NYID KYIS YE SHES
KYI DGA' BA'O, ,'DIS SAD PA'I GNAS SKABS BCOM NAS SPRUL BA'I
SKU'I DGA' BA BZHI'I DBYE BAS BSTAN

PA'O; ,RNAM PAR MI RTOG BDE BA CHE, ,'DOD PA'I MTSAN NYID BDAG
NYID CAN, ,'DI NI DGA' BA BDE BA YI, ,KHYIM GYI SGO YI THEM PA
'DRA, ,AE MA HO BDE BA BDE BA CHE, ,AE MA HO JI LTAR JI LTAR
BZA', ,JI LTAR 'DOD PA MCHOG SEMS SU, ,DGA' BA SNA 'DREN LTA
BU'O, ,DA NI MCHOG TU DGA'

BA'I DBYE BA BSTAN PAR BYA STE, DE LA GZUGS CHE ZHES PA SNYING
GA'AM, KHA CIG GI BZHED PAS NOR BU'I DBUS SU GZUGS CHEN PO BDE
BA YANG DAG PA'I RTOG PA RGYAS PA GANG YIN PA DE DE BZHIN NO,
,BDE BA CHEN PO'I RANG BZHIN NYID KYIS KHAMS GSUM SPYI'I KHYAB
BYED CHOS KYI RGYAL SRID KYI DBANG GI

NGO BO YIN PA'I PHYIR RO, ,DE NYID KYIS NA LUS KYANG CHE BA 'OD
GSAL NYID KYIS LONGS SPYOD RDZOGS PA'I PHYIR SKU'I MCHOG TU DGA'
BA'O, ,LONGS SPYOD RDZOGS PA'I SNANG BA BYED PA'I PHYIR KHA DOG
CHE BA STE 'JIG RTEN LAS 'DAS PA'I KHA DOG CES PA'I DON TO,
,RANG BZHIN GYI 'OD GSAL BA NYID

KYIS LUS PO CHE STE KHYAB BDAG CES PA'I DON TO, ,'DI GNYIS KYI
GSUNG GI MCHOG DGA' GSUNGS SO, ,MCHOG TU GSANG CHEN NYID KYI
MING TZAM LAS KYANG 'DAS PA'I PHYIR MING YANG CHE BA'O, ,BDE
BRGYA CHE BA'I PHYIR RGYA CHE BA'O, ,TSIG 'DI DAG GIS NI THUGS
KYI MCHOG DGA' BRJOD PA'O, ,DKYIL

BDE BA SNYING PO 'KHOR LEN PA CHEN PO YANGS PA SHIN TU RGYA CHE
BAS NA DKYIL 'KHOR CHEN PO YANGS PA YIN NO, ,SGYU MA LTA BU'I
'OD GSAL NYID KYIS 'GRO BA LA KHYAB PA'I PHYIR 'DIS NI YE SHES
KYI MCHOG DGA'O, ,'DI NI RMI LAM GYI GNAS SKABS BCOM PAS LONGS
SPYOD RDZOGS PA'I SKU'I MCHOG TU DGA'

@48A *, ,BZHI'O; ,DNGOS RNAMS DNGOS NYID DU SGRO BTAGS, ,STONG
PA NYID KYIS BRLABS BYAS PHYIR, ,RANG BZHIN MED PA'I SBYOR BDAG
NYID, ,MCHOG TU DGA' BA'I NGO BO NYID, ,CES KYANG GSUNGS SO, ,DA
NI GNYID LOG PA'I GNAS SKABS ZAD PAS CHOS KYI SKU'I RANG BZHIN
SGYU

MA LTA BU'I BDAG NYID BYIN GYIS BRLABS PA NYID KYIS DGA' BRAL
GYI DBYE BA BZHI GSUNGS PA SHES RAB CHEN PO STONG PA NYID CHOS
KYI DBYINGS KYI MTSAN NYID KYI PHYIR RO, ,DE'I MTSON LUS KYI
DGA' BRAL STE NOR BU'I RTZE MO'I NANG NGAM LTE BA'I PADMAR 'DZIN
PA'I PHYIR SHES RAB CHEN PO'I MTSON 'CHANG BA'O, ,

'DIS SKU'I DGA' BRAL GSUNGS SO, ,NYON MONGS RANG BZHIN GYI 'DOD
CHAGS LA SOGS PA'O, ,DE RNAMS KYI LCAGS KYUR GYUR PA'I PHYIR
NYIN MONGS LCAGS KYU CHE BA'O, ,DE YANG GSUNG GI DGA' BRAL LO,
,DE BAS NA MCHOG STE LHAN CIG SKYES PA'I DGA' BA 'THOB PA'I
RGYU'I PHYIR RO, ,GRAGS

CHEN LHAN CIG SKYES PA GZHOM DU MED PA RGYAS PA'I SGRAS 'GRO BA
SAD PAR BYED PA'I PHYIR RO, ,SNYAN GRAGS CHEN PO STE, BDE BA
CHEN POS THAMS CAD KYI DGA' BA BSKYED PA'I PHYIR RO, ,TSIG 'DI
NYID KYIS THUGS KYI DGA' BRAL BRJOD DO, ,CHOS THAMS CAD KYI SKYE
BA DANG 'GAG PA RANG BZHIN GYIS

DRI MA MED PA'I SNANG BA'I PHYIR SNANG BA CHEN PO'O, ,GZUNG BA
DANG 'DZIN PA'I SPROS PA DANG BRAL BA'I BDE BA NYAMS SU MYONG BA
GSAL BAR BYED PA'I PHYIR GSAL BA CHE BA'O, ,TSIG 'DI DAG GIS YE
SHES KYI DGA' BRAL YANG DAG PAR BSTAN TO, ,'DI DAG GIS NI 'DI
LTAR GSUNGS PA STE, RDO RJE

BLA MA'I ZHAL NAS MA RIG PA'I GNYEN PO'I SKAD CIG BDE BA GANG
THOB PA DE NYID KYI GRIB MA LTAR CUNG ZAD RJES SU MTHUN PA'I BDE
BA'I DPES JI LTAR RI MO'I THANG SKU ME LONG GI NANG DU NYE BAR
MTSON PA LTAR DE LTA BU KHO NA'I BDE BA'I RNAM PA MTSAN BZANG PO
SUM CU RTZA GNYIS 'CHANG BA DANG DPE BYAD BZANG PO

BRGYAD CUS BRGYAN PA LONGS SPYOD RDZOGS SKU SHES PAR BYA'O, ,DE
LTAR YANG, STON PA SUM CU RTZA GNYIS MTSAN, ,MNGA' BDAG DPE BYAD
BRGYAD CUS SPRAS, ,BTZUN MO'I BA GA BDE CHEN DU, ,KHU BA ZHES
BYA RNAM PAR GNAS, ,ZHES GSUNGS SO, ,YANG, AE MA HO SHES TE AE

@48B MA'O SHES, ,AE MA'O 'DI DAG GSAL BAR SHES, ,'DI NI MCHOG
TU 'BAD PA'I SEMS, ,DGA' BRAL DGA' BA TZAM NYID DO, ,ZHES GSUNGS
SO, ,DA NI BZHI PA'I GNAS SKABS BCOM PAS BDE BA CHEN PO'I SKUR
GNAS PA'I RANG BZHIN LHAN CIG SKYES PA'I DGA' BA'I DBYE BA BZHI
PO GSUNGS

PA; ,CHAGS PA DANG CHAGS BRAL MED PAS CHAGS PA CHEN PO'I NGO BO
SGYU 'PHRUL CHEN PO YE SHES KYI PHYAG RGYA'O, ,BRJOD DU MED PA
DE DE'I BDAG NYID DU 'DZIN PAS NA SGYU 'PHRUL CHEN PO 'CHANG
NGO, ,DE NYID KYI PHYIR MKHAS PA NOR BU'I LTE BA'I NANG DU MI
'PHO BA'I BDE BA RIG PA'I PHYIR RO, ,'DIS SKU'I LHAN

SKYES KYI DGA' BA GSAL PAR BYAS SO, ,SGYU 'PHRUL CHEN PO PHYAG
RGYA CHEN PO STE DE'I 'PHRO BAS 'GRO BA'I DON SGRUB PAR BYED
PA'I PHYIR SGYU 'PHRUL CHEN PO'I DON SGRUB PA'O, ,'DIS GSUNG GI
LHAN CIG SKYES PA'I DGA' BA RAB TU BSTAN TO, ,SGYU 'PHRUL CHEN
PO'I DON BSHAD PA 'DI NYID DO, ,DE'I

DGA' BA LHAN CIG SKYES PA'I BDE BA NYAMS SU MYONG BA'O, ,DER
DGA' BA THIM PA STE BDE BA CHEN PO GCIG TU 'DRES PAR GYUR PA
ZHES BYA BA'I DON TO, ,'DIS NI THUGS KYI LHAN CIG SKYES PA'I
DGA' BA MTSON TO, ,SGYU 'PHRUL CHEN PO SANGS RGYAS KYI SGYU
'PHRUL MIG 'PHRUL CAN MCHOG GI SGYU

'PHRUL CAN RLUNG NYI KHRI CHIG STONG DRUG BRGYA PO RNAMS MCHOG
TU MI 'GYUR PA NYID THOB PAS 'KHOR LO SO SOR SA GNYIS GNYIS SO
SOR DMIGS PA'I RIM PAS RDO RJE NOR BU'I RTZE MO NAS SLAR BZLOG
NAS GTZUG TOR KYI [*GYI] 'KHOR LO'I LTE BAR GNAS PA'I SGYU 'PHRUL CHEN
PO MIG 'PHRUL CAN NO, ,NOR BU'I

LTE BA'I NANG DANG GTZUG TOR GYI GNAS TE GNAS GNYIS SU GNAS PA'I
PHYIR RO, ,'DI DAG GIS NI DGA' BA BCU DRUG GI RANG BZHIN BCOM
LDAN 'DAS RAB TU BSTAN TO, ,DE LTAR YANG DRI MA MED PA'I 'OD
LAS, SPRUL PA YI NI SKU GSUNG THUGS, ,YE SHES GCIG SBYOR SDOM
PA'O, ,LONGS

SPYOD RDZOGS PA'I SKU GSUNG THUGS, ,YE SHES GCIG SBYOR SDOM
PA'O, ,DPAL LDAN CHOS KYI SKU GSUNG THUGS, ,YE SHES GCIG SBYOR
SDOM PA'O, ,LHAN CIG SKYES PA'I SKU GSUNG THUGS, ,YE SHES GCIG
SBYOR SDOM PA'O, ,SAD PA RMI GNYID BZHI PA YIN, ,DBANG PO GNYIS
KYI BDE BA

@49A *, ,MIN, ,YE SHES THUGS DANG GSUNG DANG SKU, ,GNAS BZHI
RNAMS SU YANG DAG GNAS, ,LAS KYI PHYAG RGYA YONGS SU DOR, ,YE
SHES PHYAG RGYA RNAM PAR SPANGS, ,PHYAG RGYA CHEN PO LAS SKYE
YI, ,LHAN CIG SKYES PA GZHAN DAG MIN, ,ZHES GSUNGS SO, ,GZHAN
YANG, DNGOS

DANG DNGOS PO MED PA DBEN PA NYID BRAL GANG DU RANG NYID MDZES,
,'JAM PA'I DGA' BA'I BDAG NYID RAB RGYAS MCHOD 'OS NAM MKHA'I
MTHA' KHYAB BYED, ,RNAM PA SNA TSOGS RNAM RGYAS DRI MED NYID KYI
ME LONG DKYIL 'KHOR 'PHRO, ,PHAL CHER BDE BA'I GZHI DE LHAN CIG
SKYES DGA' BZHI PA ZHES GRAGS

PA; ,SMIN MTSAMS PADMAR LHAN SKYES MNGON PAR DGA' BA'I DBA'
RLABS SNYING GI PAD KHYIM GYI, ,DKYIL DU BRTAGS PA'I RNAM RTOG
DU MA'I GNAS KYI BSKYOD SEMS RNAM PAR BKRA BA MCHOG ,LTE BA'I
PADMAR GZUNG BA MTHA' GCIG SPRO BA LUS PA MED PA DBA' RLABS
'BAR, ,RDO RJE MTSO SKYES CHAGS

BSKAL BZANG GNYIS MED BDE BA'I BDAG NYID RGYAL GYUR CIG ,NOR
BU'I RTZA BAR SEMS KYI DGA' BA TZAM NI RAB TU RGYAS, ,SLAR YANG
NOR BU'I DBUS SUM LUS KUN DU RTOG PA 'DRES, ,DE YI RJES LA RTZE
MO'I NANG DU NGAL SO 'KHRUL RTOG MED, ,LHAN SKYES LAS SKYES GANG
YANG 'DAM SKYES LA GNAS

RGYAS PAR 'GYUR, ,ZHES PA NI PHYOGS GZHAN NO, ,SBYIN PA CHEN PO
PHYI NANG GI DNGOS PO MTHA' DAG YONGS SU GTONG BA DANG RNAM PAR
RTOG PA'I SPROS PA DANG YID KYI RNAM 'PHRUL GTONG BA'O, ,DE'I
BDAG PO RJE BO LHAN CIG SKYES PA'I DGA' BA BCOM LDAN 'DAS KYI
DBANG DU GYUR PA'I PHYIR RO, ,DE BAS NA

GTZO BO DE 'JIG RTEN PA'I SBYIN BDAG DANG MI MNYAM PA'I PHYIR
RO, ,PHYI ROL GYI PHYAG RGYA DANG 'GROGS PA'I BYANG CHUB KYI
SEMS MI 'PHO BA TSUL KHRIMS CHEN PO'O, ,DE DE'I BDAG NYID DU
'DZIN PAS TSUL KHRIMS CHEN PO 'CHANG BA'O, ,MCHOG NOR BU'I LTE
BA'I MTHAR GNAS PA'O, ,PHYI ROL GYI SGRA LA

SOGS PA LA MNGON PAR ZHEN PA MED PA BZOD CHEN TE DE 'DZIN PAS
BZOD CHEN 'CHANG BA'O, ,DE NYID KYI PHYIR BRTAN PA STE 'DI MCHOG
TU BRTAN PA'I NGO BO NYID KYI PHYIR RO, ,SNA BUG G-YAS G-YON
GYI DKYIL 'KHOR BCU'I RLUNG BCOM PAS AA WA DH'U T'IR 'JUG PA
BRTZON 'GRUS CHEN PO'O, ,DE LAS BRTUL

@49B PAS BRTZON CHEN GANG YIN PA DE DE BZHIN NO, ,LHAN CIG
SKYES PA'I BDE BAR GNAS PA'I SEMS BSAM GTAN CHEN PO'O, ,DE KHO
NA NYID TING NGE 'DZIN TE, PHYI ROL GYI RNAM PAR G-YENG BA MED
PA'I PHYIR RO, ,DE LA MI GNAS PA'I SBYOR BAR GNAS PAS DE DE LTAR
GSUNGS SO, ,SHES RAB CHEN PO GZHOM

DU MED PA KUN DU SON PAS GSUNG THAMS CAD PA'O, ,DE NYID LUS TE
BRAG CA LTA BU LONGS SPYOD RDZOGS PA CHEN PO'I LUS SU SNANG BA'I
PHYIR RO, ,DE DE'I BDAG NYID 'DZIN PA NI DE BZHIN NO, ,DON 'DI
YANG DPAL DANG PO'I SANGS RGYAS BSDUS PA'I RGYUD KYI RGYAL PO
LAS BSHAD PA, ,NOR GTOD SBYIN PA BUD MED

'GROGS LAS YID KYI 'PHO BA MED PA YANG NI TSUL KHRIMS TE, ,SGRA
LA SOGS PA MA ZHEN BZOD PA GNYIS KAR SON PA'I RLUNG NYID NYAMS
PAS BRTZON 'GRUS SO, ,BSAM GTAN DANG NI SHES RAB LHAN SKYES BDE
BAR SON PA'I SEMS DAG KUN SON GSUNG THAMS CAD, ,CES SO, ,PHA ROL
TU PHYIN

BA DRUG RNAM PAR DAG PAS DGYES PA'I RDO RJE PHYAG DRUG PA'O ZHES
KHA CHE BA'I DGA' 'GREL RGYAS PA LAS KYANG NGO, ,STONG PA DANG
SNYING RJE DBYER MED PA SRID PA'I MTHA'I YE SHES STOBS GNYIS SU
MED PA DE DE GANG YIN PA BZHIN NO, ,CHE BA SNYING RJE'I KHU BA'I
STOBS KYIS 'GRO BA'I DON LA SBYOR BA'I PHYIR THABS CHE

BA STE; DNGOS PO'I TSOGS RANG BZHIN MED PA MNGON SUM DU BYAS
KYANG BDE BA CHEN PO MTHA' GCIG PA NYID KYIS 'KHOR BA'I BAR DU
'GRO BA'I DON 'PHRO BA'I PHYIR RO, ,MA SKYES PA NYID THOB NAS
SGYU MA DANG, RMI LAM DANG, DRI ZA'I GRONG KHYER GYI RANG BZHIN
DU CHOS THAMS CAD KHONG DU CHUD NAS BRAG CA

BZHIN DU SANGS RGYAS KYI CHOS STON PA NYID KYIS KYANG SMON LAM
GYI YE SHES NGA RGYAL MED PA RNAMS KYI RGYA MTSO STE 'BYUNG GNAS
SO, ,'DI DAG GIS NI THABS DANG, SMON LAM DANG, STOBS DANG, YE
SHES KYI PHA ROL TU PHYIN PA BZHI'O, ,DE YANG DE YI 'GRO DON
RDZU 'PHRUL SRID PA'I MTHA' MA

SKYE MED THOB PA GZHAN NI BZHI PO RNAMS, ,ZHES GSUNGS SO, ,'DIR
'GRO DON ZHES PA THABS SO, ,RDZU 'PHRUL ZHES PA SMON LAM MO,
,SRID PA'I MTHA' MA ZHES PA STOBS SO, ,SKYE MED THOB PA ZHES PA
YE SHES SO, ,PHA ROL PHYIN PA BZHI PO 'DI RNAMS SHES RAB DE NYID
KHO NA'I GZHAN ZHES

@50A *, ,PA KHYAD PAR DU GYUR PA'I RNAM PA'I NGO BO NYID DO
ZHES PA'I DON TO, ,GZHAN DU NA TSIGS BCAD NI SPREL BAR 'OS PA'I
PHYIR RO, ,SHES BYA'I DKYIL 'KHOR MTHA' DAG BDE BA CHEN PO'I
RNAM PA NYID KYIS 'JIG RTEN LAS 'DAS PA'I BDE BA YANG DAG PAR
LDAN PA 'GRO BA LA 'PHRO

BA'I PHYIR BYAMS CHEN RANG BZHIN NO, ,DE NYID KYI PHYIR DPAG TU
MED DO, ,RTAG PAR RGYUN TU RANG DBANG DU GYUR PA'I BDE BA CHEN
PO NYID KYIS 'GRO BA SDUG BSNGAL DANG BRAL BAR BSGRUB PA'I PHYIR
SNYING RJE CHEN PO'O, ,DE BAS NA BLO'I MCHOG STE NOR BU'I LTE
BA'I RTZE MOR BDE BA CHEN PO NYAMS SU MYONG BA'I PHYIR RO, ,

BDUD DANG NYON MONGS SNYOMS 'JUG DANG, ,SHES BYA'I SGRIB PA KHO
NA YANG, ,KHRO BA CHEN POS NGES PAR BSREGS, ,STOBS TZAM DAG NI
BSRUNGS PA YIN, ,ZHES KYANG GSUNGS TE, BYAMS PA LA SOGS PA'I
DBANG GIS ZHES PA'O, ,SHES RAB CHEN PO PHYAG RGYA CHEN PO STE DE
DE'I BDAG NYID DU

GANG LA YOD PA DE SHES RAB CHEN PO'O, ,CHEN PO YANG YIN LA SHES
RAB KYANG 'DI YIN PAS SHES RAB CHEN PO STE ZUNG 'JUG GI TING NGE
'DZIN LA GNAS PA'O ZHES PA'I DON TO, ,BLO CHEN LDAN LHAN CIG
SKYES PA'I NGO BO NYID KYIS SEMS CAN GYI DON MI GTONG BA'I PHYIR
RO, ,DE BAS NA MKHAS PA CHEN PO

STE 'DOD PA'I GNAS SKABS BCU SHES PA'O, ,'DOD PA'I GNAS SKABS
BCU YANG SO SOR SDUD PA'I YAN LAG DU BA LA SOGS PA'I MTSAN MA
BCU'O, ,DE LTAR YANG DPAL DUS KYIS 'KHOR LO LAS, BSAM PA 'DOD PA
YAN LAG TSA GDUNG MCHOG GI BYAD BZHIN PADMA SKAM ZHING GZHAN DU
'JUG ,

'DAR DANG SMYO BA 'THIBS RMUGS YID 'KHRUGS PA DANG MI BZAD
BRGYAL BDAG NI RAB TU 'BYUNG, ,DE RNAMS RDO RJE CAN GYI DU BA LA
SOGS PA RNAM BCU RAB GSAL SROG CHAGS KYI LUS LA, ,'DOD PA'I GNAS
SKABS 'JIG RTEN DU NI RNAM PA RAB GSAL RGYAL BA GANG ZHIG 'DOD
PA GANG, ,ZHES

GSUNGS SO, ,TING NGE 'DZIN GYI YAN LAG GSAL BAR GYUR PAS LHAN
CIG SKYES PA'I DGA' BA BYANG CHUB SEMS KYI NYAMS KYIS RLUNG NYI
KHRI TSIG STONG DRUG BRGYA LA KHYAB PA'I PHYIR RDZU 'PHRUL CHEN
PO'I STOBS DANG LDAN NO, ,SHUGS CHEN BYANG CHUB KYI SEMS 'PHOS
PA NYID KYIS RTZA THAMS CAD DU YANG DAG PAR

@50B 'BAB PA'I PHYIR RO, ,KUN RDZOB DANG DON DAM PA'I RIM PAS
LUS THAMS CAD LA KHYAB PA'I PHYIR MGYOGS PA CHEN PO'O, ,BDE BA
CHEN POS 'JIG RTEN DANG 'JIG RTEN LAS 'DAS PA'I BSOD NAMS DANG
YE SHES KYI TSOGS RDZOGS PA'I PHYIR RDZU 'PHRUL CHEN PO'O, ,DE
BAS NA DBANG CHEN GRAGS PA

ZHES BYA STE, DNGOS PO THAMS CAD JI LTA BA BZHIN DU KHONG DU
CHUD PA'I PHYIR 'DOD BYAR 'GYUR PAS NA DBANG PHYUG CHE BA ZHES
GRAGS PA GANG YIN PA DE CHE BAR GRAGS PA STE, STONG PA NYID DANG
SNYING RJE DBYER MED PA THAMS CAD MKHYEN PA'I YE SHES PA'I DON
TO, ,MTSAMS MED PA LNGA LA SOGS PA SDIG PA'I

LAS BYED PA RNAMS KYANG BDE BA CHEN PO'I MTHA' GCIG TU BYED PA'I
PHYIR STOBS CHEN PHA ROL GNON PA'O, ,GDOL PA SMYIG MA MKHAN LA
SOGS, ,MTSAMS MED LNGA PO BYED PA DAG ,GSANG SNGAGS THEG PA
SPYOD PA YIS, ,TSE 'DI NYID LA SANGS RGYAS 'GYUR, ,ZHES KYANG
GSUNGS SO, ,SRID PA'I

'DOD CHAGS LA SOGS NYON MONGS PA'O, ,DE NYID RI BO STE MI SHES
PA'I MTHA' NYI SHU'I PHYIR RO, ,BSHIG PAR DKA' BA'I PHYIR CHEN
PO'O, ,DE 'JOMS PA CHAGS PA CHEN PO'I RJES SU CHAGS PAS PHYIN CI
MA LOG PA YANG DAG BA'I YE SHES RNYED PA'I PHYIR RO, ,BDE BA
CHEN PO'I GNAS THOB PA, ,

ZHES BYA BA'I DON TO, ,SNANG BA DANG SNANG BA MCHED PA DANG,
SNANG BA NYE BAR THOB PA DANG, SNANG BA MED PA'I MTSAN NYID NI
RDO RJE CHEN PO 'DZIN PA DE DE BZHIN NO, ,DE BAS NA MKHREGS PA
STE BDE BA BAR MTSAMS MED PA'I PHYIR RO, ,DRAG PO GYEN RGYU DANG
THUR SEL GYI RLUNG STE GDUL BAR DKA' BA'I PHYIR RO, ,

DE LAS 'DAS PA'I PHYIR DRAG PO CHEN PO STE, RLUNG THAMS CAD
MCHOG TU MI 'GYUR PA'I RO CHEN POR BSGYUR PA'I PHYIR RO, ,YUL
DANG BDAG PO LA SOGS PA 'KHOR BA'I SDUG BSNGAL STOR BA'I NGO BO
DAG BSDUS NAS BDE BA CHEN PO GCIG TU THIM PAS DRAG SHUL CHE'O,
,'JIGS CHEN RTAG PA DANG, CHAD

PA'I MTHAR LHUNG BA STE DE'I 'JIGS PA DNGOS PO MED PAR BYED PAS NA
'JIGS CHEN 'JIGS PA BYED PA PO'O, ,RAB TU MI GNAS PA'I MYA NGAN
LAS 'DAS PA CHEN PO ZHES BYA BA'I DON TO, ,MGON PO RJE BO RIGS
MCHOG PHYAG RGYA CHEN PO DES MCHOG STE RTAG TU RJES SU 'GRO BA'I
PHYIR RO, ,BLA MA

@51A *, ,GZHAN RNAMS LA YANG BDE BA'I RANG BZHIN NYE BAR STON
PA'I PHYIR RO, ,GSANG SNGAGS CHE BA BDE BA CHEN PO'I YE SHES
DES MCHOG STE KHA NA MA THO BA MED PA STE ZHES PA'I DON TO,
,THEG PA CHEN PO BDE BA CHEN PO'I YE SHES SO, ,TSUL 'DIS THOB
PAR BYA BAS NA THEG PA CHEN

PO'I TSUL LO, ,RDO RJE DANG PADMA'I LTE BA'I RTZE MO'I MTHAR
GNAS PA LHAN CIG SKYES PA'I DGA' BA THOB PA ZHES BYA BA'I DON
TO, ,THEG PA CHEN PO'I TSUL BSHAD ZIN TO, ,MCHOG BSAM GTAN
BZHI PA'I RTZE MO 'DZIN ZHES BYA BA'I DON TO, ,'DI NI DPAL RDO
RJE SEMS DPA'I SGO NAS

GTZUG TOR DANG, DPRAL BA DANG, MGRIN PA DANG, SNYING GA DANG,
LTE BA DANG, GSANG GNAS DANG, NOR BU'I RTZE MOR 'GRO BA DANG
'ONG BA MTSON PAR BYED PA'I TSIGS SU BCAD PA BCU BZHIS BYANG
SEMS RDO RJE'I RNAM PAR GZHAG PA

BSTAN TO, ,BDE BA CHEN PO RGYAS PA'I PHYIR SANGS RGYAS SO,
,RNAM PAR SNANG MDZAD KYI SGRAS RANG BZHIN GYIS 'OD GSAL BA'I
RANG BZHIN YE SHES TE, DE CHEN PO GANG GI YIN PA DE DE LTAR
BSHAD DE, YE SHES KYI RANG BZHIN GYI SKU ZHES PA'I DON TO,
,BRJOD

DU MED PA'I BDE BA CHEN PO'I BDAG NYID KYI LUS NGAG YID RNAMS
THUB PA'I SBYOR BAS THUB PA CHEN PO'O, ,DE BAS NA BDE BA CHEN
PO'I RANG BZHIN JI LTA BA BZHIN DU BYED PAS NA THUB CHEN LDAN
NO, ,YID KYIS SKYABS SU GYUR PA'I PHYIR, GSANG SNGAGS BDE BA
BRJOD PAR BYA, ,ZHES PAS

GSANG SNGAGS CHEN PO NI BDE BA CHEN PO'I YE SHES NYID TSUL
CHEN THOB PAR BYA ZHING DRANG BAR BYA BA STE, DE LAS BYUNG BAS
NA GSANG SNGAGS TSUL CHEN LAS BYUNG BA NYID KYANG BDE BA CHEN
PO'I RANG BZHIN NO ZHES BSTAN PAR BYA BA'I DON DU, GSANG
SNGAGS TSUL CHEN BDAG NYID CAN, ,ZHES GSUNGS

SO; ,DE BAS NA, SNGAGS KYI DE NYID GSAL BA 'DI, ,GSUNG GI RDO
RJE'I SGRUB THABS YIN, ,YE SHES GSUNG GI RAB DBYE BAS, ,SEMS
TZAM LA NI NGES PAR SBYAR, ,ZHES GSUNGS SO, ,SLAR YANG, RNAL
'BYOR PHYI YI BZLAS PA DOR, ,BAR DU GCOD PA MI 'GYUR RO,
,SNGAGS

@51B DON BCOM LDAN RDO RJE CAN, ,RDO RJE'I BDAG NYID JI LTAR
BZLAS, ,ZHES GSUNGS SO, ,YANG DPAL DANG PO MCHOG GI SANGS
RGYAS LAS, ,BDE BA CHEN PO'I RANG BZHIN 'DI, ,GANG BA'I SGRA
YIS BRJOD PAR BYA, ,GZHAN DNGOS BYE BRAG THAMS CAD NI, ,SPRO
DANG SDUD PAR BYED PA

PO; ,ZHES GSUNGS SO, ,CHU LA SOGS PA SNGON DU 'GRO BAS 'JIG
RTEN LAS 'DAS PA'I DBANG SBYIN PAS NA SBYIN PA DANG, PADMA
DANG RDO RJE YANG DAG PAR SBYOR BAR BYANG CHUB KYI SEMS SRUNG
BAS NA TSUL KHRIMS DANG CHOS THAMS CAD NI GANG DU YANG MI GNAS
PA'O ZHES CHOS THAMS CAD NI RNAM

PAR MI RTOG PA KHONG DU CHUD PAR BZOD PA'I PHYIR BZOD PA DANG,
PHYAG RGYA CHEN PO GSAL BA'I NGO BOR BRTZON PAS BRTZON 'GRUS
DANG BSAM GTAN BZHI PAR THIM PAS BSAM GTAN DANG, BLA MA'I ZHAL
LAS RNYED PAR BYA BA PHYAG RGYA MCHOG GI SHES RAB DANG, TING
NGE 'DZIN GYI YAN LAG

GSAL BA'I DON DU BTZAN THABS KYI SBYOR BA YANG THABS SO,
,BTZAN THABS KYI SBYOR BA YANG 'DI LTA STE, GANG GI TSE SO SOR
SDUD PA LA SOGS PAS GZUGS BRNYAN MTHONG NAS RLUNG THAMS CAD MA
BSDAMS PA NYID KYIS MI 'GYUR PA'I SKAD CIG SKYE BAR MI 'GYUR
TE, DE'I TSE N'A DA GOMS

PAR BYAS PAS LHAN CIG SKYES PA'I DGA' BA GOMS PA'I BTZAN THABS
KYI H'Um GI RNAM PA'I SGRA YIS SROG DBU MAR GZHUG PAR BYA'O,
,'DI LTAR LEGS PAR BSLABS PA'I MCHOG GI 'DOD PA MO RGYUD LAS
GSUNGS PA'I YON TAN DANG LDAN PA RJES SU CHAGS PA MO'I KAKKOLAR
BO LA CHO GA BZHIN

DU BCUG LA MI 'DAR BA NYID KYIS NGAL BSO STE, DE'I ZE'U 'BRU'I
KHAR RDO RJE NOR BU BTZIR NAS SHIN TU DAG PA'I ROS SKAD CIG
TZAM MI BSGUL BAR BYA'O, ,DE NAS DE 'GYUR PA'I GNAS SKABS
'BYUNG BAS NA H'Um GI RNAM PA BRJOD PA SNGON DU 'GRO BAS BLA
MA DAM PA'I DRIN GYIS THOB PA MNGON DU BYA ZHING BZHI

BA LHAN CIG SKYES PA'I DGA' BA NYAMS SU MYONG BAS BYANG CHUB
KYI SEMS KYI THIG LE 'GOG PA'O, ,DE NAS MI 'GYUR PA'I SKAD CIG
THOB PA'O, ,'DI LTAR YANG TING NGE 'DZIN GYI YAN LAG GSAL BAR
'GYUR RO ZHES PA'I DON TO, ,TING NGE 'DZIN GYI YAN LAG GSAL
BAS SKAD CIG LA

@52A *, ,MNGON PAR BYANG CHUB PA'I SKABS SKAD CIG 'BYUNG BA
NA RANG GZHAN GYI DON THAMS CAD RDZOGS PA'I SMON LAM DANG, NOR
BU'I LTE BA'I NANG NAS BRTZAMS TE LOG NAS GTZUG TOR GYI 'KHOR
LO'I BAR GYI BDE BA CHEN PO'I YE SHES TE PHA ROL TU PHYIN PA
BCU PO 'DI DAG THOB PA

MNGON SUM DU BYAS PAS NA PHA ROL PHYIN BCU THOB PA STE'O, ,PHA
ROL TU PHYIN PA BCU PO 'DI DAG KHO NA GANG GI GNAS YIN PA DE
PHA ROL TU PHYIN PA BCU'I GNAS PA STE, BDE BA MTHA' GCIG PA
BYANG CHUB KYI SEMS KYI RANG BZHIN ZHES BYA BA'I DON TO, ,YANG
NA PHA ROL TU PHYIN PA BCU PO RNAMS KYI

GNAS YIN PAS PHA ROL TU PHYIN PA BCU'I GNAS SO, ,RTEN DANG
BRTEN PA NYID MED PAS DE'I BDAG NYID KYI PHYIR PHA ROL TU
PHYIN BCU DAG PA'O, ,DE YANG, RTEN DANG BRTEN PA'I 'PHEL PA
DAG ,JI SRID 'GYUR PA NYID DU 'GRO, ,SEMS NI 'GYUR MED NYID
THOB PA, ,RTEN DANG BRTEN PA'I MTSAN

NYID MED, ,CES GSUNGS SO, ,DE BAS NA PHA ROL TU PHYIN PA BCU'I
TSUL LAM DBYE BAS GANG GI YIN PA DE DE BZHIN NO, ,MGON PO TING
NGE 'DZIN GYI RJES SU 'GRO BAS SEMS CAN THAMS CAD LHUN GYIS
GRUB PAS BYIN GYIS BRLABS PA'I PHYIR RO, ,RAB TU DGA' BA LA
SOGS PA'I SA BCU

PO GNAS DANG NYE BA'I GNAS LA SOGS PA NYI SHU RTZA BZHI MTSAN
NYID KYI DBANG PHYUG GTZO BO STE, LHAN CIG SKYES PA'I YE SHES
KYI RNAM PAS KHYAB PA NYID KYI PHYIR RO, ,'DI'I DON NI 'DI LTA
STE, RNAL 'BYOR SBYIN PAS RAB TU DGA', ,TSUL KHRIMS LDAN PAS
DRI MED 'GYUR, ,BZOD PAS

'OD BYED BRTZON 'GRUS KYIS, ,'OD 'PHRO BA 'DI BSOD NAMS CAN,
,BSAM GTAN GYIS DGA' MNGON DU GYUR, ,SHES RAB KYIS NI SBYANG
DKA' BA, ,THABS CHEN POS NI RING DU SONG, ,STOBS DANG LDAN BAS
MI G-YO 'GYUR, ,LEGS PA'I BLO GROS SMON LAM GYIS, ,YE SHES
LDAN PAS

CHOS KYI SPRIN, ,RGYAL BA DE BZHIN GSHEGS PA NI, ,SO SO RANG
RIG BCU GCIG 'GYUR, ,ZHES GSUNGS SO, ,DPAL KUN DU GSANG CHEN
LAS KYANG, ,SANGS RGYAS KUN GYI BDOG PA KUN, ,RANG GI SEMS NI
CHOS BSDUS PA, ,CHOS KYI BDAG MED SBYOR BA YIS, ,'CHID [*'CHING?] BA RANG

@52B NYID GSAD PAR BYA, ,RANG SEMS KHO NA GSAD BYA STE, ,SEMS
NYID KYIS NI GSAD PAR BYA, ,RANG SEMS KHO NA RDZOGS SANGS
RGYAS, ,SEMS NYID KYIS NI RTOGS PAR BYA, ,ZHES GSUNGS SO,
,YANG, SA BCU PO LAS 'DAS NAS NI, ,DE NAS RTAGS NI RENGS PAR
'GYUR, ,ZHES

GSUNGS SO, ,GZHAN YANG, RANG NYID RTAGS NI RENGS GYUR NA,
,PADMA'I STENG DU BSDAD NAS SU, ,RDO RJE RTAGS NI BYIN BRLABS
PAS, ,RDO RJE SEMS DPA' DANG POR SKYES, ,ZHES SO, ,SA BCU LA
NI GNAS PA PO, ,ZHES PAS BCU PO KHAMS BCU RNAMS BSDUS PA'O,
,DE YANG

RLUNG DANG, SEMS DANG, BYANG CHUB KYI SEMS DANG, KHRAG DANG,
RKANG MAR DANG, RUS PA DANG, RGYUS PA DANG, SHA DANG, DBANG PO
DANG, PAGS PA'O, ,DE RNAMS KYI BSDU BA RO MNYAM PA'I DNGOS PO
STE, DE LA GNAS PA PO NAM MKHA' JI SRID PAR RAB TU MI GNAS
PA'I MYA NGAN LAS

'DAS PA'I TSUL GYIS SO, ,'DIR RGYU BLA MA'I MAN NGAG GO, ,DE
GSUNGS PA, SHES BCU RNAM DAG BDAG NYID CAN, ,ZHES PA STE DU BA
LA SOGS PA'I RTAGS BCU SHES PA'O, ,DPAL DANG PO'I SANGS RGYAS
LAS, MKHA' LA CHAGS PA'I SEMS KYIS MIG DAG MI 'DZUMS PAS

NI RDO RJE'I LAM DU ZHUGS PA YIS, ,STONG LUS DU BA SMIG RGYU
RAB GSAL DRI MED SRIN BU ME KHYER NYID DANG SGRON MA DANG,
,'BAR BA ZLA BA RDO RJE DANG YANG MCHOG GI CHA DANG THIG LE
YANG NI MTHONG BAR 'GYUR, ,DE YI DBUS SU SANGS RGYAS SKU NI
YUL DANG RNAM BRAL LONGS SPYOD RDZOGS SKU DU MA'O, ,ZHES

GSUNGS SO, ,DE LA YANG DANG PO BUG MED PA'I KHYIM GYI PHUG TU
YAN LAG DRUG GOMS PAR BYA STE, YAN LAG DRUG KYANG 'DIR, SO SOR
SDUD DANG BSAM GTAN DANG, ,DE BZHIN SROG RTZOL 'DZIN PA DANG,
,RJES SU DRAN DANG TING NGE 'DZIN, ,SBYOR BA YAN LAG DRUG TU
'DOD, ,DE LA DU BA LA SOGS PA

BCU YANG SO SOR SDUD PA'I YAN LAG TU GSUNGS SO, ,DE YANG SO
SOR SDUD PA YUL DANG YUL CAN BCU PO RNAMS NI 'JUG PA MED PA'I
LUS NGAG STE ZHES GSUNGS SO, ,DE'I BDAG NYID DE RANG BZHIN
GANG YIN PA DE DE BZHIN TE SNA TSOGS GZUGS MTHONG BA'I PHYIR
RO, ,MIG LA SOGS PA'I DBANG

@53A *, ,PO'I GZUGS LA SOGS PA'I YUL 'DZIN PA NI 'KHOR BA
RNAMS KYI BZA' BA DE YONGS SU DOR BA SO SOR SDUD PA STONG PA
NYID KYI GZUGS KYIS SHA LA SOGS PA'I SPYAN GYI GZUGS BRNYAN
'DZIN PA STE DU BA LA SOGS PA NAS THIG LE'I BAR MTHONG BA'I
DBYE BAS MA BRTAGS PA'I YE SHES KYI PHUNG

PO JI SRID PA'O, ,SHES BCU YUL DANG YUL CAN RNAMS KYI RNAM PAR
DAG PA GCIG NYID SNA TSOGS GZUGS SO, ,DE 'DZIN PAS, SHES PA
BCU RNAM DAG 'CHANG BA PO STE SO SOR SDUD PAS MTHONG BA'I
GZUG SA BSAM GTAN GYI YAN LAG GIS DUS GSUM DANG KHAMS GSUM
PA'I RAB TU SNANG BA'I BDAG

NYID SO SO RANG GIS RIG PAR BYA BA LA RNAL 'BYOR BA'I SEMS
RGYUN DU GNAS PAR 'GYUR RO ZHES PA'I DON TO, ,DE LTAR YANG
'PHAGS PA LHA'I ZHAL SNGA NAS, RANG NYID KHO NA BCOM LDAN 'DAS
MA SROG MCHOG BDAG MO 'BYUNG RNGUB KYI, ,TSOGS SU SON PA RAB TU
ZHI BA SROG RLUNG MNAN PAR THIM GYUR PAR, ,

'OD ZER GANG ZHIG CHER RGYAS 'OD GSAL RNAL 'BYOR DBANG PHYUG
'DI'I, ,RANG LUS NYID LAS 'THON NAS MUN BCOM 'JIG RTEN GSUM
LAS 'DAS, ,ZHES GSUNGS SO, ,SA RA HA'I ZHABS KYIS KYANG GSUNGS
TE, ,GLO BUR PHYIR BYUNG SHA BA RI, ,NAM MKHA'I 'BRAS BU LEN
PAR MDZOD, ,LAG

PAS BZUNG DANG RIG TU MED, ,LHAN CIG MI GNAS RTZE BAR BYED,
,MIG MI 'DZUMS DANG MI BSAM DANG, ,BLA MA'I GSUNG GIS RLUNG NI
DGAG ,CES SO, ,YANG, RTOG PA NYAMS PAS BLO NYAMS SHES, ,BLO
NGAN RJES SU RTOG BYED DRAG ,BLO LDAN 'DI NYID KHO NA LAS,
,NAM MKHA' BAS

LHAG CI YANG 'CHAR, ,ZHES GSUNGS SO, ,'DIS NI BSAM GTAN GYI
YAN LAG GSUNGS SO, ,BSAM GTAN YANG NI SHES RAB RTOG DANG DPYOD
PA DGA' BA MI G-YO'I BDE BA RTZE GCIG SEMS, ,ZHES GSUNGS TE,
BSAM GTAN MI BSKYOD PA RNAM PAR SHES PA'I PHUNG PO'O, ,

RNAM PA BCU PO NAM MKHA' LA SOGS PA G-YON DANG G-YAS PA'I
DKYIL 'KHOR RNAMS 'GAGS PAS RNAM PA BCU PO GANG YIN PA DE NI
DE BZHIN NO, ,DE YANG RAL GRI CAN 'DU BYED KYI PHUNG PO'O,
,'DIS NI SROG RTZOL GYI YAN LAG GSUNGS SO, ,DE YANG, SROG GI
RTZOL BA LAM GNYIS LTUNG

@53B BA YANG NI DBU MAR SROG DAG 'JUG PAR 'GYUR PA'O, ,ZHES
GSUNGS SO, ,DA NI 'DZIN PA'I YAN LAG GSUNGS PA, DON BCU, SROG
DANG, THUR SEL DANG, MNYAM GNAS DANG, GYEN DU RGYU BA DANG,
KHYAB BYED DANG, RLUNG DANG, RUS SBAL DANG, RTZANGS PA DANG,
LHA SBYIN DANG,

NOR LAS RGYAL ZHES BYA BA'I RLUNG RNAMS SO, ,DE DON DU GNYER
BAR MNGON PAR 'DOD PA STE, LTE BA, SNYING GA, MGRIN PA, DPRAL
BA, GTZUG TOR GYI PADMA'I LTE BAR 'GRO BA DANG, 'ONG BA'I DBYE
BA GANG GIS DE DE BZHIN NO, ,'DIS 'DZIN PA'I YAN LAG GSUNGS
TE, DE LTAR YANG,

THIG LER SROG GI RAB 'JUG GNYI GAR 'GRO BA YANG BCOM 'DZIN BAR
YANG NI RTZE GCIG SEMS, ,ZHES GSUNGS SO, ,DE PHYAG NA RIN CHEN
TSOR BA'I PHUNG PO'O, ,DE KHO NA THUB DBANG STE LHAN CIG SKYES
PA'I GTUM MO GSAL BA'I NUS PA THOB PA'I PHYIR RO, ,STOB SA BCU
NI MCHOG TU MI 'GYUR PAR BSGRUB PAR

NUS PA'I PHYIR SNGAR BSHAD PA'I 'DOD PA'I GNAS SKABS KYI MTSAN
NYID GANG GI YIN PA DE STOBS BCU'O, ,LHAN CIG SKYES PA'I GTUM
MO'I SNANG BAS 'JIG RTEN GSUM DU KHYAB PA'I PHYIR KHYAB BDAG
GO, ,DE NYID KYI PHYIR MA LUS PA KUN PHUNG PO DANG KHAMS DANG
SKYE MCHED RNAMS KYI DON LHAN CIG

SKYES PA'I BDE BA RAB TU GSAL BA'I MTSAN NYID BYED PAS NI KUN
KYI [*GYI] DON NI MA LUS BYED DO, ,'DIS NI RJES SU DRAN PA'I YAN LAG
GSUNGS SO, ,DE YANG, G-YUNG MO RJES SU DRAN PA YANG NI PADMA
'DZIN PAR 'GYUR, ,ZHES PAS 'DU SHES KYI PHUNG PO RNAM PA BCU
PO ZHES SO, ,RJES SU DRAN PA

G-YUNG MO RTZA DBU MA 'DOD PA'I GNAS SKABS BCU'I DBYE BA ZHES
PA'O, ,DE NYID KYI PHYIR, GTUM MO'I SNANG BA GANG ZHIG LUS LA
NGES PAR GSAL 'GYUR NAM MKHAR RJES SU DRAN PAR 'GYUR, ,ZHES
GSUNGS SO, ,RNAM BCU SNGAR BSHAD PA'I RLUNG 'GOG PA'I MTSAN
NYID KYI RNAM PA GANG YIN PA DE DE

BZHIN NO, ,'DIS NI TING NGE 'DZIN GYI YAN LAG GSUNGS TE, DE
LTAR YANG, DPAL LDAN BSAM GTAN DAG NI 'KHOR LO CAN TE RNAM
SNANG RNAM PA BCU, ,TING NGE 'DZIN RLUNG BCU PO RNAMS 'GOG
PA'O ZHES GSUNGS SO, ,'DI LTAR BCOM LDAN 'DAS RAB TU MI GNAS
PA'I MYA NGAN LAS 'DAS

@54A *, ,PA RLUNG RNAMS MI RGYU BA SKYES PA'O, ,SLAR YANG,
SHES RAB THABS KYI BA DAG NYID MI 'GYUR BDE BA'I DBANG LAS YE
SHES SKU NI TING NGE 'DZIN, ,ZHES GSUNGS SO, ,DE NYID KYI
PHYIR DBANG LDAN TE RNAM PAR RTOG PA'I RLUNG MTHA' DAG MCHOG
TU MI 'GYUR PA'I DE NYID BDE BA MI PHYED PA DBANG

DU GYUR PA'I PHYIR RO, ,CHE BA PO LHAN SKYES KYI GZUGS KYIS
'JIG RTEN GSUM DU KHYAB PA'I PHYIR RO, ,'DI LTA BU NI 'JIG
RTEN LAS 'DAS PA'I DBANG STE, DBANG BSKUR NAS NI 'DI NYID
BSTAN, ,ZHES PAS 'JIG RTEN PA'I DBANG SNGON DU 'GRO BA NI
SBYOR RAB YAN LAG DRUG GI RGYU NYID KHO NA'O, ,SBYOR BA YAN
LAG

DRUG PO DE YANG DU BA LA SOGS PA'I RIM PAS BSGOM PAR BYA'O,
,DE LTAR YANG, 'DI NYID KHO NA'I SGRUB PA'I THABS, ,RAB TU
SNANG BA BSAM MI KHYAB, ,DU BA LA SOGS MTSAN MA DE, ,SHES RAB
GZUGS NI NAM MKHA' MNYAM, ,YOD DANG MED LAS RNAM PAR 'DAS,
,RANG GI SEMS KYI RKYEN

GYI DON, ,RDUL PHRAN LAS SKYES TSOGS PA DAG ,KUN NAS YONGS SU
DOR BAR BYA, ,DU BA SMIG RGYU ME KHYER DANG, ,SGRON MA 'BAR MA
ZLA NYI MA, ,MUN CAN CHA DANG THIG LE CHE, ,SNA TSOGS GZUGS NI
'OD GSAL DAG ,CES GSUNGS SO, ,BKAB DANG MA BKAB MIG DAG GIS,
,STONG

PAR 'DIS NI RJES MA BRTAGS, ,RMI LAM LTA BUR GZUGS MTHONG STE,
,GZUGS DE RTAG TU BSGOM PAR BYA, ,ZHES KYANG GSUNGS SO, ,BSHAD
PA YANG 'DI NYID KHO NA'I STE NYON MONGS PA DANG SHES BYA'I
SGRIB PA MA LUS PA MED PA'I BUD SHING GI THAMS CAD MKHYEN PA'I
YE SHES KYI ME'O, ,SGRUB

PA'I THABS GSAL BA'I NGO BOR RNAL 'BYOR PAS DU BA LA SOGS PAR
BYA'O, ,JI LTA BUR GYUR PAS SHE NA, RTZA BA'I RGYUD DANG,
BSDUS PA'I RGYUD DANG, 'PHAGS PA SHES RAB KYI PHA ROL TU PHYIN
PA LA SOGS PA NGES PA'I DON GYI MDO SDE THAMS CAD DU GRAGS
PAS SO, ,STONG PA NYID LAS GLO

BUR DU RAB TU SNANG BA'I PHYIR RAB TU SNANG BA'O, ,RNAM PAR
RTOG PA THAMS CAD LAS 'DAS PA'I PHYIR BSAM GYIS MI KHYAB PA'O,
,DE KHO NA NYID KYI SNGON GYI TSUL GYI PHYIR MTSAN MA'O,
,GZUNG 'DZIN DANG BRAL BA'I RANG BZHIN STONG PA'I BLO NI SHES
RAB PO, ,DE'I GZUGS NI RNAL 'BYOR MNGON SUM

@54B GYI SNANG BA'O, ,PHYI DANG NANG GI DRI MAS MGOS PA'I
PHYIR NAM MKHA' DANG MNYAM PA'O, ,YOD PA DANG MED PA LA SOGS
PA'I RNAM PAR RTOG PA'I RNYOG PA DANG BRAL BA'I PHYIR YOD DANG
MED LAS RNAM PAR 'DAS PA'O, ,RNAL 'BYOR PA RANG GIS RIG PAR
BYA BA'I PHYIR RANG GI SEMS KYI RKYEN GYI

DON TO, ,RNAM PA THAMS CAD NAS MA BCOS PA RMANG DU BYUNG BA
RANG BZHIN MED PA'I NGO BO NYID KYI PHYIR RGYU LAS SKYES PA'I
TSOGS PA KUN NAS YONGS SU DOR BA'O, ,PHYI NANG MTHA' DAG TU
KHYAB PA'I DU BA DKAR PO'I RNAM PA STONG PA'I SNANG BA STE,
'DI YANG SPRIN LTAR SNANG BA'I MJUG THOGS SU SKYES PA'O, ,

JI SKAD DU, DANG PO SPRIN DANG 'DRA BAR SNANG, ,GNYIS PA DU BA
LTA BU'O, ,ZHES GSUNGS SO, ,'DI LTAR CHU G-YO BA'I RNAM PA
SMIG RGYU'O, ,ME KHYER DANG SGRON MA'I RNAM PA DAG GRAGS PA'O,
,MTSAN MA BZHI PO 'DI DAG NI BU GA MED PA'I KHYIM DU MUN PA'I
RANG BZHIN GYI PHYIR MTSAN MA'I RNAL 'BYOR DANG

NAM MKHA'I RNAL 'BYOR RO, ,DPAL 'DUS PA LA SOGS PA LAS, JI
SKAD DU, DANG PO DANG GNYIS PA LUGS LAS BZLOG PAS RDO RJER SON
PA'I SEMS 'GOG PAS MTSAN MA 'DZIN PA SKYES PAR 'GYUR TE, DANG
PO SMIG RGYU'I RNAM PA STE, ,GNYIS PA DU BA LTA BU'O, ,GSUM PA
SRIN

BU ME KHYER 'DRA, ,BZHIB [*BZHI PA?] SGRON MA 'BAR BA SE, ,LNGA PA RTAG TU
SNANG BA NI, ,SPRIN MED NAM MKHA' LTA BU'O, ,ZHES GSUNGS SO,
,DE NAS SPRIN MED NAM MKHA' LTA BUR SNANG BA SNGON DU 'GRO
BA'I ME'I RNAM PA STONG PA'I SNANG BAS 'BAR BA'O, ,ZLA BA DANG
NYI MAR SNANG BA NI GRAGS PA'O, ,

MUN PA CAN NI SGRA GCAN GYI SNANG BA RIN PO CHE NAG PO LTA BUR
SNANG BA'O, ,CHA ZHES PA GLOG TU SNANG BA'O, ,THIG LE CHE ZHES
PA RGYU BA DANG MI RGYU BA GSAL BAR BYED PA KHA DOG SNGON PO
ZLA BA'I DKYIL 'KHOR GYI RNAM PA SNANG BA'O, ,RTAGS DRUG PO
'DI DAG NI SPRIN MED PA'I NAM MKHA'I SNANG BA'I NGO BO'I PHYIR
NYIN

MO'I RNAL 'BYOR DANG BLA GAB PA'I RNAL 'BYOR RO, ,DE NAS DE'I
DBUS SU GNAS PA LONGS SPYOD RDZOGS PA'I SKU'I BDAG NYID SANGS
RGYAS KYI SKU MTHONG BA DANG LHAN CIG SKAD CIG GCIG LA LAG PAR
GNAS PA'I CHU LTA BUR DANGS [?] PA'I RNAM PA BUM PA DANG SNAM BU
LA SOGS PA MTHONG BA SNA TSOGS GZUGS NI 'OD

@55A *, ,GSAL LO, ,BKAB DANG MA BKAB MIG DAG GIS, ,ZHES PA
BAR SNANG LA DMIGS PA NYID KYIS PHYED BTZUMS PA'I MIG DAG GO,
,STONG PA NAM MKHAR GZUNG BA DANG 'DZIN PA DANG BRAL BA 'DI NI
RJES SU MA BRTAGS PA RMI LAM LTA BU'I GZUGS RNAL 'BYOR GYI
MNGON SUM MO, ,GZUGS

DE SNA TSOGS GZUGS BSGOM PAR BYA STE, BSAM GTAN GYI YAN LAG
GIS BRTAN PAR BYA'O, ,RGYAL BA'I YUM BAR MA LAS, RIN CHEN
SNANG BA ZHES BYA BA'I TING NGE 'DZIN DANG, RIN CHEN SGRON MA
ZHES BYA BA'I TING NGE 'DZIN DANG, ZLA BA SNANG BA ZHES BYA
BA'I TING NGE 'DZIN DANG, NYI MA'I SGRON MA ZHES BYA

BA'I TING NGE 'DZIN DANG, RNAM PA THAMS CAD GZIGS PA ZHES BYA
BA'I TING NGE 'DZIN DANG ZHES BYA BA LA SOGS PA GSUNGS SO,
,'CHAD PAR 'GYUR PA YANG, ,SANGS RGYAS KUN GYI MNGON SUM PA,
,YE SHES ME LCE 'OD RAB GSAL, ,ZHES SO, ,'PHAGS PA KLU SGRUB
KYI ZHAL SNGA NAS KYANG,

GANG RNAMS KYI BLO YOD MED LAS, ,'DAS SHING GNAS DANG BRAL
BDE, ,ZAB MO DMIGS PA DANG BRAL BA, ,RKYEN GYI DON DU RNAM PAR
BRTAGS, ,LA BA'I NA BZA' CAN GYI ZHAL SNGA NAS KYANG, SNANG BA
THOB PA'I RNAL 'BYOR BAS, ,GZHAN DU RTAGS NI SHES BYA STE,
,GRUB PA BA DAG TU MI 'KHRUL

DANG; ,ME DAG LA NI DU BA BZHIN, ,MIG NGAG RENGS PAR BYED PAR
'GYUR, ,MGO BO YANG NI 'DUD PA DANG, ,SEMS DANG SEMS BYUNG
BRLAN PA DANG, ,STONG NYID LTA BA'I STONG PA NYID, ,CES PA LA
SOGS PA GSUNGS SO, ,GZHAN GYIS KYANG, DRI MED NAM MKHA' GANG
DU MIG PHYED SPRUL

PA NAS; ,CHER 'PHRO'I THUGS RJES BRLAN PA'I SEMS KYIS ME DAG
LAS, ,YOD MED GNYIS KA DNGOS DANG DNGOS MED RNAM 'BYED PA,
,GLO BUR DU SOGS MTHA' DAG RJES 'GRO 'CHAR, ,DE BZHIN DU, DANG
POR THOG MTHA' LAS GROL BA, ,DBU MA TZAM LA YANG DAG GNAS, ,DE
STONG GNAS

'DOR GANG DE YI, ,SNANG BA BCU YI BDAG NYID DO, ,'DIR NANG DU
KHONG DU CHUD PA NI, BLA MA CHEN PO DAG GI DRIN GYIS BSOD NAMS
DANG LDAN PA RNAMS LA BRJOD DO, ,'DI NYID RNAL 'BYOR GYI DBANG
PHYUG RNAMS KYI RDO RJE'I GLU KUN RDZOB DANG DON DAM RAB TU
STER BA DAG TU YANG RAB TU GNAS TE, DPAL

@55B SA RA HA PA'I ZHABS KYIS KYANG GSUNGS PA, RMONGS PA NAM
MKHA'I TSAD MA NI, ,GAL TE SHES NA RMONGS TSOGS GCOD, ,DANG PO
RNAM DAG NAM MKHA' LA, ,LTA ZHING LTA BAS MIG NI 'GAG ,CES SO,
,DE BZHIN DU, ,CHOS KYI TSAD NI 'DI TZAM MCHOG ,MANG PO SMRAS
PAS CI ZHIG BYA, ,

MIG NI PHYED MIG GYEN BZLOG NAS, ,MIG NI BRTAN PA NYID KYIS
SHES, ,ZHES SO, ,YANG, YA MTSAN CAN GCIG NAM MKHA'I DKYIL DU
SHAR, ,STONG NYID GZUGS MDZES LTOS DANG BHU SU KU, ,DPE MED ME
TOG SHAR RO BHU SU KU, ,RIN CHEN RIN THANG MED PA'I ME TOG
LONG, ,'DI NI ME TOG

KHA DOG SNA TSOGS CAN, ,DE NI STONG NYID DGON PAR ME TOG
RGYAS, ,ZHES SO, ,DE BZHIN DU, NAM MKHA'I ME TOG SHAR BA'I
YUM, ,MI GNAS PA YI RAB TU LCI, ,ZHES SO, ,YANG, BLTA ZHING
LTA BAS MTSAN MO NAM LANGS KYANG, ,ZHI BA SGRON MA SBAR NAS
LAM 'TSOL LO, ,ZHES SO, ,

DE BZHIN DU, SKYA RENGS SHAR RO BHU SU KU, ,ZHI BAS SMRAS PA
NAM LANGS THUN, ,ZHES SO, ,YANG, ZLA BA GANG LA SHAR MA THAG
NYID DU, ,SEMS KYI RGYAL PO DE MA THAG TU 'GAG ,DGA' DANG
SNYING RJE'I dA MA RU YI SGRA, ,'PHAGS PA'I LHA YI STONG PA
NYID 'DI MDZES, ,ZHES SO, ,LHO DANG BYANG

GI KHRAL BA LAS, ,NAGS POS GSUNGS PA'I BAR LAM MO, ,ZHES SO,
,YANG, SEMS NYID RJES RTOGS RIN CHEN RAB DGA' BA, ,RNAM GROL
MIS SBAS RMONGS PA RNAMS KYIS SMRAS, ME TOG LNGA BYUNG ME TOG
DE RU YAL, ,RAB TU DGA' BA'I SEMS NYID NAM MKHA'I BYIN, ,ZHES
SO, ,DE BZHIN DU, ,NGO MTSAR

CHE BA GANG ZHIG MTHUN LAS BYUNG, ,GANG GIS NYI ZLA GNYIS
BCINGS MAR ME SBAR, ZHI BAR NYID DBANG BZHAG RANG NYID DGONG,
,NAM MKHA'I SBRUM MA LAS NI SKYES PA MTHONG, ,ZHES SO, ,YANG,
THA SHAL RMONGS PA ZAB MO'I CHOS THOS KYANG, ,MUN PA'I NAM LA
CUNG ZAD MTHONG BA MED, ,GAL TE NAM

MKHA'I RTZE MOR ME TOG SHAR, ,ZHI BAS SMRAS PA DE NA 'KHRUL PA
ZHIG ,CES SO, ,GZHAN RNAMS KYIS KYANG GSUNGS TE, NAM MKHA' LA
NI YID DANG RLUNG DANG MIG ,DUS GCIG TU NI YANG DAG LEGS SBYAR
NA, ,RGYAL BA'I YON TAN RIN CHEN NGES PAR SKYE, ,'DI RNAMS DE
BZHIN GSHEGS PA'I

@56A *, ,GSUNGS RAB PO, ,ZHES SO, ,YANG SNA TSOGS RNAM RTOG
SPONG ZHING MI SEMS DANG, ,GAL TE NAM MKHAR MIG NI DBYE BYAS NA,
,PHYOGS BCU'I LAM RNAMS NYID NI NGES PAR SHES, ,RNAL 'BYOR DBANG
PHYUG MTHA' DAG 'DI LAS 'THOB, ,CES SO, ,DE BZHIN DU, RANG GI
SEMS KYI

MTSAN NYID MTHA' DAG SPANGS, ,MIG PHYED GYEN DU LTA ZHING LHAN
CIG TU, ,DBUS SU RLUNG NI BUS MA THAG NYID DU, ,DE RJES RDO
RJE'I ME DANG DU BA 'BYUNG, ,ZHES SO, ,DE PHYIR THOG MA MED PA
THOG MA NAS MA SKYES PA'O, ,SPROS MED YANG DAG PA MA YIN PA'I
KUN DU RTOG PA SBANG BA'I BDAG NYID DMIGS PA MED PA'I

RANG BZHIN SEMS MED PA'I SEMS GANG GI YIN PA DE, THOG MA MED PA
SPROS MED BDAG STE SNA TSOGS GZUGS MTHONG BA, ,ZHES BYA BA'I
MTHAR RO, ,'DIS NI DANG PO NYID DU RNAM PAR MI RTOG PA MNGON DU
BYED PA'O, ,ZHES RGYU GSUNGS SO, ,CHAGS PA CHEN PO'I MES PHUNG
PO DANG KHA MES DANG SKYE MCHED

MTHA' DAG DANG SGRIB PA DANG BRAL BAR BYED PA'I PHYIR DAG PA'I
BDAG GO, ,'DIS NI BAR DU YANG RNAM PAR MI RTOG PA NYID DO, ,BDE
BA CHEN PO'I KHU BAS BYUGS PA NYID KYIS DE BZHIN NYID BDAG NOR
BU'I RTZE MO'I MI 'PHO BA'I KHU BA'I RANG BZHIN NO, ,'DIS NI
MTHAR YANG RNAM PAR MI RTOG PA NYID GSUNGS SO, ,BDEN PA

PHYIN CI MA LOG PA'I BDE BA SMRA BA MNGON SUM DU BYA BA DE'I
TSUL GYIS GSAL BAR BYA BA'I NGANG TSUL GANG GI YIN PA DE DE
BZHIN NO, ,MTSAMS MED LNGA BYED PA DANG, SANGS RGYAS RDO RJE
'DZIN PA LA SOGS PA BDE BA CHEN PO'I TSUL NYID KYIS RAB TU GSAL
BA'I TSIG 'GYUR PA MED PA NYAMS SU MYONG BA BRJOD

PA'I PHYIR GANG YIN PA DE DE BZHIN NO, ,DU BA LA SOGS PA'I RTAGS
LA SOGS PA PHYIN CI MA LOG PA'I SGO NAS BDE BA CHEN PO ZHES JI
SKAD SMRAS PA DE BZHIN DU SEMS CAN RNAMS LA BDAG NYID KYIS BYED
PA'I PHYIR JI SKAD SMRAS PA DE BZHIN BYED DO, ,'DI NGAG GIS NI
'DI LTAR BSHAD DE, THOG MAR DGE BA,

BAR DU DGE BA, THA MAR DGE BA NI GZHAN DU MA YIN NO ZHES PA'O,
,'O NA JI LTAR BYIS PA'I SKYE BOS RNAM PAR BRTAGS PA, DANG PO
RNAM PAR RTOG PA'I BSGOM PA, BAR DU DBANG PO GNYIS KYIS BDE BA
BSGOM PA, THA MAR RNAM PAR MI RTOG PA BSGOM PA NI BDE BA CHEN PO
BSGOM PA YIN NAM ZHEN, DE NI MA YIN

@56B GYI, KUN DU RGYU DANG 'DRA BAR NI, ,'BRAS BU THAMS CAD
MTHONG BAR 'GYUR, ,KO TRA BA YI SA BON LAS, ,S'A LU'I 'BRAS BU
'BYUNG BA MED, ,RNAM RTOGS BON LAS BYUNG BA'I, ,'BRAS BU RNAM
PAR RTOG BCAS 'GYUR, ,RNAM PAR RTOG MED LAS BYUNG BA'I, ,'BRAS
BU RNAM PAR RTOG MED 'GYUR, ,DE'I

THOG MAR DGE BA RNAM PAR MI RTOG PA BSGOM PA STE BAR DANG THA
MAR YANG NGO, ,JI LTAR SA BON DE LTAR SHING, ,DE LTAR LJON SHING
DE LTAR 'BRAS, ,'JIG RTEN KUN DU MTHONG BA STE, ,DE NI RTEN CING
'BREL 'BYUNG NYID, ,CES SO, ,GNYIS SU MED PA BDE BA DANG KHU BA
GNYIS SU MED PA'I TSUL LO, ,TSUL DE DAG

GSAL BAR BYED PA'I PHYIR GNYIS SU MED PAR STONG PA'O, ,YANG DAG
PA'I YE SHES JI LTA BA'O, ,DE NYAMS SU MYONG BA'I GNAS NOR BU'I
LTE BA'I MTHA' RTZE MO STE, DER RNAM PAR GNAS PA DE MI GNAS PAR
LEGS PAR GNAS PA'O, ,BDAG MED PA CHOS THAMS CAD SNANG BA MED
PA'I MTSAN NYID SNA TSOGS

GZUGS KYI RANG BZHIN NO, ,DE NYID SENG GE STE ZIL GYIS MI NON
PA'I PHYIR RO, ,DE'I PHYIR SGRA GZHOM DU MED PA'I SGRA YANG DAG
PAR BSKYOD PA GANG YIN PA DE BDAG MED SENG GE'I SGRA DANG LDAN
PA'O, ,MU STEGS NGAN PA DE KHO NA NYID MA YIN PA SHES PA'I THABS
SU GYUR PA BDAG LA SOGS PA'I SHES PAS DER SRID

PA MU STEGS PA STE GZUNG BA DANG 'DZIN PA'I SPROS PA'O, ,DE KHO
NA MI BRTEN PA'I PHYIR RI DAGS DANG 'DRA BAS RI DAGS SO, ,DE
RNAMS GZHOM DU MED PA'I SGRA DE KHO NAS 'JIGS SHING 'JIGS PAR
BYED PA DE NYID DU NUB PAR BYED PAS MU STEGS RI DAGS NGAN 'JIGS
BYED DO, ,DE LTAR YANG STONG NYID SENG

GE'I SGRA YIS NI, ,RGOL BA THAMS CAD SKRAG PAR MDZAD, ,GANG DANG
GANG DU ZHUGS PA DE, ,DE DANG DE RU STONG PA NYID, ,CES SO, ,BDE
BA CHEN PO'I RANG BZHIN NYID KYIS PHUNG PO DANG KHAMS DANG SKYE
MCHED LA SOGS PA KUN LA KHYAB PA'I PHYIR KUN DU 'GRO BA'O ZHES
PA DE BZHIN NO, ,DE NYID KYI PHYIR DON YOD GZHOM

DU MED PA'I STOBS GANG YIN PA DE DON YOD STOBS SO, ,RGYUN MI
'CHAD PA GZHOM DU MED PA'I BDE BA CHEN PO KHU BA 'GRO BA DANG 'ONG
BA'I RANG BZHIN ZHES PA'I DON TO, ,JI LTAR RDO RJE NOR BU'I LTE
BA'I MTHAR BYON PA DE BZHIN DU GTZUG TOR GYI 'KHOR LOR GSHEGS
PAS DE BZHIN GSHEGS PA'O, ,BDE BA CHEN PO

@57A *, ,RGYAS PAS KHAMS GSUM PO GNON PA'I SHUGS YID LTAR
MGYOGS PA STE DE DANG LDAN PAS YID LTAR MGYOGS PA'O, ,PHYI NAS
LAS 'DZIN PA'O, ,CHAGS PA DANG CHAGS BRAL DANG DBU MA'I CHAGS PA
LAS RGYAL BA'I PHYIR RGYAL BA'O, ,MA RIG PA LA SOGS PA RTEN CING
'BREL

BAR 'BYUNG BA'I YAN LAG BCU GNYIS 'GOG PAS DGRA RGYAL LO, ,RDO
RJE NOR BU'I RTZE MOR RNAM PAR RTOG PA'I RLUNG THAMS CAD LAS
RGYAL BA'I PHYIR RNAM PAR RGYAL LO, ,BDE BA CHEN PO'I THIG LE'I
TSUL NYID KYIS 'KHOR LO DRUG TU BSGYUR PA'I NGANG TSUL GANG GI
YIN PA DE 'KHOR LOS SGYUR PA STE, 'KHOR

LO DRUG TU BSGYUR PA ZHES PA'I DON TO, ,YAN LAG BZHI PA DANG YAN
LAG DRUG GI STOBS LAS RGYAL BA'I PHYIR STOBS PO CHE'O, ,TSOGS
KYI RTZA STONG PHRAG BDUN CU RTZA GNYIS LA KHYAB PA'I BDAG PO
NYID KYIS MCHOG LHAN CIG SKYES PA'I DGA' BA KHU BA'I RANG BZHIN
NO, ,DGA' BA NGANG MCHOG DGA' DANG DGA'

BRAL GYI TSOGS KYI SLOB DPON LHAN CIG SKYES PA'I GZUGS BRNYAN
NYE BAR STON PAR BYED DO, ,PHUNG PO LNGA LA SOGS PA'I TSOGS KYI
LHAN CIG SKYES PA'I TSUL NYID BSKYED PAS MCHOG GI RJE BO NYID
KYI PHYIR TSOGS RJE'O, ,TSOGS SGYU MA LTA BU'I SKU DE BZHIN
GSHEGS PA'I RIGS RNAMS SAM RANG BZHIN

TE DE RNAMS KYI BDAG PO STE RJE BO BYANG CHUB KYI SEMS KYI RANG
BZHIN GYI PHYIR 'OD GSAL LO, ,DE NYID KYI PHYIR DBANG DANG LDAN
PA STE DE DANG NGO BO YANG DAG PAR MTHONG BA'I GZUGS THAMS CAD
GSAL BA'I PHYIR ZHES SO, ,MTHU CHEN NUS PA'AM NYAMS SU MYONG BA
MI 'PHO BA'I PHYIR GANG YIN PA DE DE BZHIN

NO; ,SROG LA SOGS PA'I RLUNG RNAMS BDE BA CHEN POR THIM PAR BYED
PA'I GCES PA 'DZIN PA'I PHYIR GCES PA 'DZIN PA STE'O, ,TSUL CHEN
DMIGS PA MED CING SNANG BA MED PA'I DU BA LA SOGS PA'I SNANG BA
GANG GI YIN PA DE DE BZHIN NO, ,LHAN CIG SKYES PA'I TSUL NYID
KYIS BLUN PO LA SOGS PAS

DRANG BAR MI NUS PA'I PHYIR GZHAN GYI DRING MI 'JOG GO, ,TSIG GI
RJE BO SO SOR SDUD PA'I YAN LAG GSAL BAR GYUR PAS MA BCINGS PA'I
TSIG NYID KYIS MCHOG SBYIN PA LA SOGS PA NUS PA'I PHYIR RO,
,'DIS NI DON SO SO YANG DAG PAR RIG PA THOB PAR GSUNGS SO, ,MI
'PHO BA'I KHU BA NYID KYIS TSIG

@57B BDAG STE GZHOM DU MED PA'I SGRA'I TSUL NYID KYIS TSIG TU
BRJOD PA SPANGS PA'I PHYIR RO, ,'DIS NI TSIG SO SO YANG DAG PAR
RIG PA THOB PA GSUNGS SO, ,CHOS THAMS CAD BDAG MED PA RAB TU
STON PA'I PHYIR SMRA MKHAS PA'O, ,'DIS NI CHOS SO SO YANG DAG
PAR RIG PA THOB PA YANG GSUNGS SO, ,

RDO RJE'I BZLAS PA LA SOGS PAS BDE BA THOB PAS TSIG LA DBANG
BA'O, ,'DIS NI SPOBS PA SO SO YANG DAG PAR RIG PA THOB PA GSUNGS
SO, ,'DI LTAR SO SO YANG DAG BAR RIG PA BZHI THOB PA NGAG TSIG
MTHA' YAS PA GANG GI YIN PA DE TSIG MTHA' YAS TE, SEMS CAN THAMS
CAD LA SKAL

BA JI LTA BAR RANG BZHIN GYIS 'OD GSAL BA'I BDAG NYID LA SOGS
PA'I CHOS KYI 'KHOR LO SKOR BAR BYED PA'I PHYIR RO, ,KUN RDZOB
KYI BDEN PA 'GOG PA'I CHOS STON PA'I PHYIR TSIG BDEN PA STE, KUN
RDZOB KYI BDEN PA YANG RANG BYIN GYIS BRLABS PA SGYU MA LTA BU'I
LUS TE, DE'I DAG PA'I

RGYU DON DAM PA'I BDEN PA 'OD GSAL LA ZHES BYA'O, ,BDEN PA SMRA
BA STONG PA NYID DANG SNYING RJE DBYER MED PA RANG GIS RIG PAR
BYA BA'I RAB TU STON BA'I PHYIR RO, ,BDEN PA BZHI NI STON PA PO
LHAN CIG SKYES PA'I DGA' BA BZHI PO NYE BAR STON PA'I PHYIR RO,
,'KHOR LO BZHI'I LTE BAR GNAS PA NYID KYIS RLUNG BZHI

BRGYA BZHI STONG CHIG KHRI 'GOG PA'I PHYIR PHYIR MI LDOG PA STE
SA MI G-YO BA THOB PA ZHES BYA BA'I DON TO, ,PHYIR MI 'ONG NYON
MONGS PA DBANG DU GYUR PAS 'KHOR BA BA MIN PA'I PHYIR RO, ,RANG
RGYAL RTZA MTHA' DAG BDE BA CHEN PO'I TSUL NYID DU THOB PA'I
'DREN PA RANG RGYAL LO, ,BSE RU LTAR BSE RU STE MI 'PHO BA

NYID KYIS RTZA THAMS CAD DU 'PHO BA'I PHYIR RO, ,NGES PAR 'BYUNG
BA RNAM PAR RTOG PA NYON MONGS PA SDUG BSNGAL GANG LAS NGES PAR
'THON PA NI NGES 'BYUNG STE SNA TSOGS KYANG YIN LA NGES 'BYUNG
YANG YIN PAS NGES 'BYUNG SNA TSOGS TE 'KHOR LO DRUG GI PADMA'I
LTE BA'O, ,DE RNAMS SU NGES PAR BDE BA CHEN

PO'I TSUL NYID DU BYUNG BAS NA NGES 'BYUNG SNA TSOGS LAS BYUNG
BA'O, ,'BYUNG BA CHEN PO LNGA BO RNAMS KYI RGYU BYED PA GCIG PA
GNYIS PA MED PA NI 'BYUNG BA CHEN PO RGYU GCIG PA'O, ,DE LTAR
YANG, 'BYUNG BA LNGA PO SA BON NI, ,GZUNG STE RGYU RKYEN TSOGS
PAS SKYE, ,SA SRA CHU NI GSHER BA STE, ,ME NI DRO BA LAS

@58A *, ,SKYE'O; ,RLUNG NI BGROD PA NAM MKHA' BDE, ,LNGA POS
YONGS SU RDZOGS 'GYUR PA'O, ,LHA DANG LHA MIN MTHA' DAG GI
,SKYED BYED STON PA RMONGS PA DAG ,CES GSUNGS SO, ,DE BZHIN DU,
DPAL DGYES PA RDO RJE'I RGYUD LAS KYANG, ,BO LA KAKKOLA SBYOR
BAS, ,REG PAS SRA BA'I

CHOS NYID KYIS, ,SA NI DE LAS SKYE BAR 'GYUR, ,BYANG SEMS KHU
BA'I RNAM PA LAS, ,CHU YI KHAMS NI YANG DAG 'BYUNG, ,BSRUBS PA
LAS NI ME 'BYUNG STE, ,G-YO BA RLUNG DU RAB TU GRAGS, ,BDE BA
NAM MKHA'I KHAMS NYID DE, ,LNGA PO DAG GIS YONGS SU BSKOR, ,ZHES
GSUNGS SO, ,'DOD

YON LNGA LA LONGS SPYOD KYANG NYON MONGS PA DANG BRAL BA'I PHYIR
DGE SLONG NGO, ,YANG DAG PAR RDZOGS PA'I BYANG CHUB KYI DBANG
LAS RNAM PAR RTOG PA DANG NYON MONGS PA'I DGRA MTHA' DAG BCOM
PAS NA DGRA BCOM PA STE BYANG CHUB KYI SEMS KYI SBYOR BAS BSKYED
PA'I DPE'I BDE CAN BRJOD DU MED PA'I DE KHO NA

NYID KYI BDE BA NYID KYIS DON THAMS CAD RDZOGS PA'I PHYIR RO,
,BLA MA DAM PA'I GDAMS NGAG GIS DBANG BZHI PA'I SKAD CIG LA SLOB
MA'I BZHI PA'I SKAD CIG 'DAS PA NYID KYIS SKAD CIG DE NYID LA
SHIN TU DAD PA'I SBYOR BAS MA RIG PA MTHA' DAG RAB TU SBANGS
PA'I PHYIR ZAG PA ZAD PA GANG GI'AM GANG LAS

YIN PA DE DE BZHIN NO, ,'DO GSAL DU ZHUGS PAS RANG BZHIN GYI
'DOD CHAGS DANG BRAL BA NYID KYIS BDE BA CHEN PO NYAMS SU MYONG
BA'I PHYIR 'DOD CHAGS BRAL BA'O, ,GTZUG TOR DANG NOR BU'I RTZE
MOR BRTEN PA NYID KYIS DBANG PO DANG YUL THAMS CAD ZIL GYIS NON
PA'I PHYIR RAM, DBANG PO

GNYIS KYIS SBYOR BA LAS MA SKYES PA'I PHYIR DBANG PO THUL LO,
,'DOD YON LNGA'I NYE BAR SBYOR BA NYID KYIS SNGON MED PA'I BDE
BA NGO MTSAR BA THOB PA'I PHYIR BDE BA RNYED PA'O, ,MI 'PHO BA'I
BDE BA NYID KYIS BDE BA DE NYAMS PA'I 'JIGS PA MED PA'I PHYIR
'JIGS MED THOB PO, ,LHAN CIG SKYES PA'I

DGA' BA'I RTZI CHEN PO DANG LDAN PA NYID KYIS LUS DANG NGAG DANG
SEMS KYI G-YENG BA'I ME MTHA' DAG RAB TU ZHI BA'I PHYIR BSIL
BAR GYUR PA'O, ,HI DON 'DI LA CHAGS PA DANG CHAGS BRAL LA SOGS
PAS MA GOS PA'I PHYIR RO, ,RNYOG PA MED PA YE SHES KYI SKU'O,
,RIG PA SHES RAB YE SHES CHEN PO'O, ,

@58B DE'I RKANG PA DBANG BZHI PAR THIM PA'O, ,DE DANG LDAN PA
DE DANG GNYIS SU MED PA'I TSUL ZHES PA'I DON TO, ,CHAGS PA MED
PA'I BDE BA LAS PHUL DU BYUNG BA LAS SLAR MI LDOG PA'AM JI SRID
RTOGS PAR BYA BA RTOGS PAS BDE GSHEGS SO, ,PHUNG PO DANG KHAMS
DANG SKYE MCHED LA SOGS PA'I TSUL GYIS

'JIG RTEN BDE BA CHEN PO NYID DU RIG PA DE NI DE BZHIN NO,
,MCHOG NI DGA' BA DANG MCHOG DGA' DANG DGA' BRAL GYI MCHOG GI
PHYIR MCHOG PHUL DU BYUNG BA'O, ,BDAG DANG BDAG GI BA LA SOGS
PAR RTOG PA RAB TU NYAMS PA'I PHYIR BDAG GIR MI 'DZIN PA STE DE
BZHIN NYID KYI BDAG NYID CES

PA'I DON TO, ,BDAG GIS BDE BA LA LONGS SPYOD DO ZHES BDE BAR
NGES PA'I NGAR 'DZIN PA DANG BRAL BA'I PHYIR NGAR 'DZIN NO, ,JI
SRID RDO RJE SEMS DPA'I NGA RGYAL SPANG MI BYA, ,ZHES PA'O, ,KUN
RDZOB KYI BDEN PA SGYU MA LTA BU BDAG BYIN GYIS BRLABS PA'I
MTSAN NYID DANG, DON DAM PA'I BDEN

PA 'OD GSAL YONGS SU SHES PA STE 'DI DAG BDEN PA GNYIS SO, ,DE
LTAR YANG RANG BYIN GYIS BRLABS PA DANG STONG PAR KHAMS GSUM PO
MTHONG BA ZHES BYA'O ZHES GSUNGS SO, ,DE NYID TSUL TE LAM MO,
,DE LA GNAS PA DE MNGON SUM DU BYED PA RLUNG 'BYUNG BA DANG RNGUB
PA MTHA' DAG 'BROG ['PHROG?]

PAR BYED PA ZHES PA'I DON TO, ,YANG DAG PA'I SNYING PO 'KHOR BA
DGA' BA DANG MCHOG DGA'I BDE BA'O, ,DE'I PHA ROL DGA' BRAL GYI
YE SHES SO, ,DE'I MTHA' LHAN CIG SKYES PA'I DGA' BA BDE BA'I YE
SHES SO, ,DE LA GNAS PAS NA 'KHOR BA'I PHA ROL MTHAR SON PA STE
BSAM GTAN

BZHI PA'I RTZE MO 'DZIN ZHES PA'I DON TO, ,BYA BA BYAS PA DBANG
BZHI PA'I YE SHES GANG GI YIN PA DE DE BZHIN NO, ,'DOD YON LNGA
LA LONGS SPYOD PAS BSGRUBS PA'I MYA NGAN LAS 'DAS PA'I BDE BA
SKAMS TE, MCHOG TU BDE BA'I GNAS NYID KYI PHYIR RO, ,DE LA GNAS
PAR MI 'GYUR PA'I

YE SHES KYI SKU ZHES PA'I DON TO, ,YE SHES 'BA' ZHIG PA DAG PA
GNYIS SU MED PA'I CHOS KYI MTSAN NYID CHOS KYI SKU'I BDAG NYID
DO, ,DE LAS BYUNG BA NGES PAR 'BYUNG BA MCHOG TU MI 'GYUR PA'I
RANG BZHIN ZHES PA'I DON TO, ,SHES RAB SNA TSOGS GZUGS MTHONG
BA'I MTSAN NYID DO, ,

@59A *, ,DE NYID MTSON CHEN TE NYON MONGS PA MTHA' DAG SEL BA'I
PHYIR GANG GI YIN PA DE DE BZHIN NO, ,DE NYID KYI PHYIR BLANG BA
DANG DOR BA'I RTOG PA'I DRA BA 'JOMS PAR BYED PAS RNAM PAR 'JOMS
PA'O, ,DAM PA RLUNG STE, BLA MA DAM PA'I GDAMS NGAG GIS RNYED
PAR BYA BA'I PHYIR RO, ,CHOS NI

AE WAm GYI RNAM PA STE BDE BA RANG GI MTSAN NYID 'DZIN PA'I
PHYIR DAM CHOS SO, ,DE YANG, CHOS KYI PHUNG PO BRGYAD KHRI DANG,
,BZHI STONG ZHES NI GRAGS PA DAG ,KUN GYI GZHIR GYUR PHA DANG
MA, ,YI GE GNYIS NI BDAG GIS BSHAD, ,AE YI RNAM PA MA YIN TE,
,WAm GYI RNAM PA PHAR BRJOD DO, ,THIG

LE DER NI RNAL 'BYOR 'GYUR, ,RNAL 'BYOR DER NI RMAD BYUNG MCHOG
,AE YI RNAM PA PADMAR BRJOD, ,WAm GYI RNAM PA RDO RJE NYID, ,DER
NI THIG LES BON 'GYUR, ,'GRO BA GSUM PO DE LAS SKYES, ,AE YI
RNAM PA SHES RAB STE, ,WAm GYI RNAM PA DGA' BA'I BDAG ,THIG LE
GZHOM MED DE NYID DE, ,DE

LAS SKYES PAR MI 'GYUR PA, ,DE NYID SHES PA GANG ZHIG GIS, ,CHOS
KYI PHYAG RGYA YI GE GNYIS, ,SHES TE SEMS CAN THAMS CAD LA,
,CHOS KYI 'KHOR LO SKOR BYED 'GYUR, ,ZHES GSUNGS SO, ,GZHAN DU
YANG, AE NI NAM MKHA'I SNANG BA STE, ,CHOS KYI DBYINGS SU RAB TU
GRAGS, ,

WAm GYI RNAM PA BDE GSHEGS TSOGS, ,AE YIG RNAM PA YANG DAG GNAS,
,AE DANG GSANG CHEN NAM MKHA'I KHAMS, ,BHA GA CHOS 'BYUNG CHU
SKYES DANG, ,SENG GE'I GDAN GNAS RDO RJE CAN, ,RGYUD GZHAN DU NI
BDAG GIS BSHAD, ,WAm NI RDO RJE CAN RDOR SEMS, ,RDO RJE 'JIGS
BYED DBANG PHYUG

DANG; ,HE RU KA DANG DUS 'KHOR DANG, ,DANG PO'I SANGS RGYAS ZHES
SOGS KYIS, ,ZHES GSUNGS SO, ,GZHAN DU YANG, BDAG GIS AE WAm RNAM
PAR RTOGS, ,MTHA' DAG MA LUS RTOGS PA DANG, ,DE NI CHOS KYI ZA
MA TOG ,RANG GI GTZO BO'I CHA LUGS TE, ,ZHES GSUNGS SO, ,CHOS
KYI DBYINGS

RANG BYIN GYIS RLOB PA'O, ,DER RAM DES MDZES PAS NA CHOS RGYAL
LO, ,LHAN SKYES KYI SNANG BA'I TSUL GYI PHYIR GSAL BAR LDAN TE,
GSAL BA'I NGANG TSUL LO, ,RGYUN MA CHAD PAR SNANG BA MED PA
BSGOMS PAS DU BA LA SOGS PA'I RTAGS BCU DANG, SANGS RGYAS KYI
GZUGS MI SHES PA'I MUN PAS

@59B BSGRIBS PA'I 'JIG RTEN RNAMS KYI SNANG BA BYED PA'O,
,MCHOG PHUL DU BYUNG BA RANG BZHIN GYIS 'OD GSAL NOR BU'I NANG
DU SON PA MCHOG GI BDE BA CHEN PO'I 'OD ZER GYI TSUL NYI MA LA
SOGS PA'I SNANG BRA LAS MCHOG TU 'GYUR PA'I PHYIR RO, ,CHOS LHAN
CIG SKYES PA'I

DGA' BA BZHI'I CHOS KYI DBANG PHYUG 'JIG RTEN GSUM GYI RJE BO
STE RTAG TU BYANG CHUB SEMS KYI RO MYANG BA LAS DBANG PHYUG NYID
KYI PHYIR RO, ,CHOS BDE BA CHEN PO RIN PO CHE'I CHAR GYIS 'JIG
RTEN SGYUR PAR BYED PA'I PHYIR CHOS KYI RGYAL PO'O, ,LEGS PA'I
LAM BDAG BYIN GYIS BRLAB PA'I MTSAN

NYED KYIS STON PA PO GSAL BAR MDZAD PA'O, ,DON DAM PAR CHOS
THAMS CAD YE SHES KYI RNAM PAR RAB TU SNANG BAR BYED PA'I PHYIR
GRUB PA RDZOGS PA'O, ,NGA LAS SAM GANG GI YIN PA DE DE BZHIN NO,
,BSAM PA GZUNG BA DANG 'DZIN PA'I RNAM PAR RTOG PA GANG YIN PA
DE DE BZHIN NO, ,SANGS RGYAS

RDO RJE 'CHANG BSKYED PA BSGOM PA SGOMS PAS 'GRUB PA STE, RTAG
TU MNGON DU BYAS PA'O, ,DE'I PHYIR KUN DU RTOG PA THAMS CAD BDAG
DANG BDAG GI BAR 'DZIN PA'I MNGON PAR ZHEN PA SPANGS PA GSAL
BA'O, ,DBANG DANG DAM TSIG DANG SPYOD PA LA SOGS PA'I DON DU
RNAM PAR MI RTOG PA'I SEMS KYIS THAMS CAD

BYED PA'I PHYIR RNAM PAR MI RTOG PA'O, ,CHOS THAMS CAD KYI RANG
BZHIN GYI PHYIR DBYINGS SO, ,'OD GSAL DU NGES PA NYID KYIS ZAD
PA MED PA'I PHYIR MI ZAD PA'O, ,SKU GSUM GYI BDAG NYID BDE BA
CHEN PO'I TSUL GCIG GI PHYIR CHOS DBYINGS SO, ,RANG 'BYUNG LHAN
CIG SKYES PA NYID KYI PHYIR DAM PA'O, ,

MI 'GYUR PA'I PHYIR ZAD MI SHES PA'O, ,'DIS NI RNAM PAR MI RTOG
PA BSGOM PA KHO NA PHYAG RGYA CHEN PO 'GRUB PA'I RGYU'O ZHES
BSHAD PA'O, ,BSOD NAMS SNYING RJE CHEN PO'I CHAGS PAS BSGYUR
PA'I SEMS MED PA'I SEMS KYIS TING NGE 'DZIN GYI YAN LAG MNGON DU
BYED PA'I BDE BA STE, DE'I BDAG NYID

DU DE DANG LDAN PAS NA BSOD NAMS LDAN PA'O, ,DE LTAR YANG, CHAGS
BRAL LAS GZHAN SDIG MED DE, ,BDE BA LAS GZHAN BSOD NAMS MED, ,DE
PHYIR 'BAD PA THAMS CAD KYIS, ,'PHO BA'I BDE BA RNAM PAR SPANGS,
,ZHES GSUNGS SO, ,PHYAG RGYA CHEN PO'I DNGOS GRUB KYI THABS

@60A *, ,SU GYUR PA'I BDE BA'I YE SHES KYI PHYIR BSOD NAMS KYI
TSOGS SO, ,DE YANG, GANG ZHIG RI DBANG RTZE NAS LHUNG BDE, ,'PHO
BAR MI 'DOD DE LTA NA YANG 'PHO, ,BLA MA'I DRIN GYIS GDAMS NGAG
RTOGS PA DE, ,GROL BAR MI 'DOD DE LTA NA YANG GROL, ,ZHES GSUNGS
SO, ,

YE SHES KYI TSOGS RDZOGS PAS NA YE SHES TE, NOR BU'I NANG DU
SONG BA'I DMIGS SU MED PA'I BDE BA'I YE SHES KYI TSUL GYI PHYIR
RO, ,BDE BA SNA TSOGS KYI 'BYUNG GNAS KYI PHYIR YE SHES 'BYUNG
GNAS SO, ,DE SKAD DU, KUN NAS ZHABS DANG PHYAG LDAN PA, ,THAMS
CAD DU NI SPYAN DANG

ZHAL; ,KUN DU DRAN LDAN 'JIG RTEN NI, ,KUN LA KHYAB PAR GNAS
PA'O, ,ZHES GSUNGS SO, ,CHE BA BCU DRUG GI TSUL GYI PHYIR RO,
,GTUM MO'I SBYOR BAS RNAM PAR RTOG PA'I BUD SHING THAMS CAD
BSREG PA NYID KYIS RNAM PAR MI RTOG PA'I YE SHES DANG RTAG TU
LDAN PAS NA YE SHES LDAN

PA'O; ,SGYU MA LTA BU BDAG BYIN GYIS BRLAB PA'I DBANG DU BYAS
PA'I PHUNG PO KHAMS DANG SKYE MCHED NYID KYI RAB TU SNANG BA'I
PHYIR DANG, BRDZUN GYI 'KHRUL PA THAMS CAD DANG BRAL BA'I PHYIR
YOD MED SHES TE RANG GIS RIG PAR BYA BA LHAN CIG SKYES PA'I TSUL
ZHES PA'I DON TO, ,BSHAD MA THAG PA'I

TSOGS GNYIS DANG LDAN PA'I PHYIR, ,TSOGS GNYIS TSOGS NI BSAGS PA
PO STE BA SPU'I KHUNG BU'I RTZE MO NAS NAM MKHA' KHYAB PA'I
SANGS RGYAS LA SOGS PA'I KUN NAS 'BRO BA'I TSUL GYI PHYIR RO,
,'OD GSAL NGES PA NYID KYIS MI 'PHRO BA'I BDE BA'I PHYIR RTAG
BA'O, ,SNA TSOGS RTZA STONG PHRAG BDUN CU

RTZA GNYIS TE DER BDE BA'I GZUGS KYIS MDZES PAS NA KUN RGYAL LO,
,LUS NGAG SEMS GCIG TU BYED PA'I RNAL 'BYOR CAN NO, ,DGA' BA
BZHI'I BDAG NYID KYI PHYIR BSAM GTAN NO, ,RNAL 'BYOR GYI DBANG
PHYUG GI RDO RJE NOR BU DANG GTZUG TOR DU NYAMS SU MYONG BAR BYA
BA NYID KYI PHYIR BSAM PAR BYA'O, ,

DE BZHIN GSHEGS PA THAMS CAD KYI YE SHES KYI SKU'I PHYIR BLO
LDAN BDAG DRUG PA RDO RJE 'CHANG NGO, ,GZHON NU MA'I DGA' BA'I
BDE BA BZHIN DU GZHAN GYIS RIG PAR BYA BA MA YIN PA'I PHYIR SO
SO RANG RIG GO, ,DE SKAD DU, GZHON NU MA YI DGA' BA NI, ,MED PAR
BDE BA SMRA MI NUS, ,LANG TSO'I DGA' BA RNYED

@60B PA NA, ,BDE BA CHEN PO RANG LAS RIG ,DE BZHIN TING NE 'DZIN
BRAL BA'I, ,BDE BA BDE BAR MI NUS TE, ,TING 'DZIN MI 'GYUR PA
THOB PA'I, ,RNAL 'BYOR BAS NI RANG LAS RIG ,CES GSUNGS SO, ,RNAM
PAR RTOG PA'I RLUNG CHAD PA'I PHYIR MI G-YO BA'O, ,RDO RJE SEMS
DPA'I GZUGS KYI PHYIR MCHOG GI DANG

PO'O; ,LHAN CIG SKYES PA'I DBUS SU GNAS PA'I SKU GSUNG THUGS KYI
PHYIR SKU GSUM 'CHANG NGO, ,BDAG NYID KYI BDE BA RTOGS PA'I
PHYIR SANGS RGYAS SO, ,SAD PA DANG, RMI LAM DANG, GNYID LOG PA
DANG, BZHI PA DANG, BZHI PA 'DAS PA NYID KYIS SKU LNGA'I BDAG
NYID CAN NO, ,KHYAB BDAG NI BDE BA'I

NGO BOS BYIS PA LA SOGS PA'I GNAS SKABS LA KHYAB PA'I PHYIR RO,
,RIGS LNGA'I BDAG NYID KYI ME LONG LTA BU'I YE SHES LA SOGS PA'I
BDAG NYID KYI PHYIR YE SHES LNGA'I BDAG GO, ,DE LTAR YANG, BO LA
KAKKOLA SBYOR BAS, ,REG BAS SRA BA'I BAG CHAGS TE, ,SRA BA GTI
MUG CHOS KYI PHYIR, ,GTI

MUG RNAM PAR SNANG MDZAD 'DOD, ,GANG PHYIR BYANG SEMS GSHER BA
LAS, ,GSHER BA CHU YI KHAMS SU 'DOD, ,CHU NI MI BSKYOD RANG
BZHIN PHYIR, ,ZHE SDANG GTZO BO MI BSKYOD PA'O, ,GNYIS KYIS
BSRUB PA'I SBYOR BA LAS, ,RTAG TU DROD NI SKYE BAR 'GYUR, ,'DOD
CHAGS ME LAS BYUNG BA NYID, ,

'DOD CHAGS DPAG MED RDO RJER 'GYUR, ,KAKKOLAR NI GANG ZHIG
SEMS, ,DE NI RLUNG GI RANG BZHIN CAN, ,DON YOD RLUNG LAS BYUNG
BA NYID, ,PHRAG DOG DON YOD GRUB PAR 'GYUR, ,BDE BA'I 'DOD CHAGS
KHRAG TU 'GYUR, ,KHRAG NI NAM MKHA'I MTSAN NYID DE, ,NAM MKHA'I
SER SNA RDO RJER 'GYUR, ,

SER SNA NAM MKHA' LAS BYUNG NYID, ,CES GSUNGS SO, ,YANG NA PHA
MA'I SBYOR BA YIS, ,PHA'I BYANG CHUB KYI SEMS SA BON ZLA BA DRI
MA MED PA'I GZUGS KYI PHYIR ME LONG LTA BU'I NGO BO NYID DANG,
MA'I RANG BYUNG GI ME TOG NYI MA RIN PO CHE 'BYUNG LDAN CHAGS
PA'I PHYIR MNYAM PA NYID DANG, ,PADMAR RDO RJE ZHUGS

PA CHAGS PA CHEN PO'I SA BON GYIS 'OD DPAG MED KYI BDE BA'I
PHYIR SO SOR RTOG PA DANG, BSKYOD PA RLUNG GIS NYAMS SU MYONG BA
DON YOD GRUB PA'I NGO BO NYID KYI PHYIR BYA BA SGRUB PA DANG,
BAR DO'I RNAM SHES ZHUGS PAS 'PHEL BA DANG, DE NAS MA'I MNGAL
NAS THON PA GZUGS RDZOGS PA SHA NI

@61A *, ,TU RNAM PAR DAG PA CHOS KYI DBYINGS KYI YE SHES SO,
,SNGAR BSHAD PA'I GZUGS MNGON SUM DU BYAS PAS SGRIB PA MED PA'I
PHUNG PO LNGA 'PHRO BA'I PHYIR SANGS RGYAS LNGA BDAG COD PAN NO,
,SO SOR SDUD PA DANG, BSAM GTAN DANG, SROG RTZOL DANG, 'DZIN PA
DANG, RJES

SU DRAN PA'I YAN LAG GSAL BAR 'GYUR PA'I PHYIR SPYAN LNGA'O,
,TING NGE 'DZIN GYI YAN LAG DANG LDAN PA'I PHYIR CHAGS PA MED PA
'CHANG NGO, ,SEMS KYI SKAD CIG BRGYAD KHRI BZHI STONG GIS SANGS
RGYAS THAMS CAD BDE BA CHEN PO'I NGO BO NYID DU SKYOD PA'I PHYIR
SANGS RGYAS THAMS CAD SKYED PA PO LHAN CIG

SKYES PA'I DGA' BA STE, RDO RJE RIN PO CHE'I NANG DU SON PA'I
BDE BA'I SEMS KYI PHUNG PO ZHES PA'I DON TO, ,SNGAR BSHAD PA'I
RNAM PAS RANG GI SEMS RAB TU SAD PAS SANGS RGYAS SO, ,DE'I SRAS
BDAG LAS SKYES PA'I LHAN SKYES RANG NYID YONGS SU MTHONG BA NYID
KYIS MCHOG TU SDUG PA'I GNAS SU GYUR PA'I

PHYIR RNAM PAR MI RTOG PA RAB TU RTOGS PA'I NGES PAR 'BYUNG BA
ZHES BYA BA'I DON TO, ,DGA' BA GSUM LAS 'DAS PA'I PHYIR DAM PA
STE LHAN SKYES ZHES BYA BA'I DON TE, RANG GI NYAMS SU MYONG BA'I
PHYIR MCHOG GO, ,SHES RAB SNA TSOGS TE DE KHO NA SKYE BA'I GNAS
SO, ,DE LAS BYUNG BAS NA SHES

RAB SRID 'BYUNG NI BDE BA CHEN PO'I RNAM PA LONGS SPYOD RDZOGS
PA'I SKU NI SKYE GNAS NYID DE SEMS CAN THAMS CAD KYI SKYE BA'I
GNAS NYID KYI PHYIR RO, ,YE SHES KYI SKU'I PHYIR CHOS RNAMS
'BYUNG BA'O, ,SRID PA DGA' BA GSUM SEL BA LHAN CIG SKYES PA'I
DGA' BA BYED PAS SRID PA SEL LO, ,

GCIG PU GNYIS SU MED PA'I PHYIR RO, ,SRA BA DBYER MED PA'I PHYIR
DANG, MKHREGS PA LHAN SKYES KYI BDE BA NYID KYIS BRTAGS PA'I
NYON MONGS PA THAMS CAD MED PA'I PHYIR RO, ,YE SHES KYI SKU YIN
PAS DBYER MI PHYED PA'I PHYIR RDO RJE'I BDAG GO, ,SHIN TU DAD PA
DANG LDAN PA'I SEMS

BLA MA'I MAN NGAG BSHAD PA TZAM GYIS SANGS RGYAS KYI GZUGS NYID
DU SKYES PA'I PHYIR SKYES MA THAG PA'O, ,DE SKAD DU, DE NYID RIM
PAS SNYING RJE LA SOGS YON TAN GYIS SBYANGS PA, ,DAD LDAN SNYING
LA GO 'PHANG RANG NYID KUN NAS LEN, ,ZHES GSUNGS SO, ,'GRO BA'I
BDAG SKYE BO THAMS CAD KYI MA DANG

@61B PA'I GNAS SU GYUR PA 'GRO BA'I RJE BO RDO RJE SEMS DPA'I
RANG BZHIN ZHES PA'I DON TO, ,DA NI RANG BYIN GYIS BRLAB PA
GSUNGS TE, DE YANG, KUN RDZOB TU STONG PA MTHONG BAS SO SOR SDUD
PA'I MTSAN MA ZHES BYA BA SPRIN DANG DU BA LA SOGS PA BZHIN
SNANG BA'O; ,DE YANG DANG PO STE SGRON MA BAR DU MTHONG BAR
'GYUR RO, ,

RTAGS BZHI PO DE YANG 'DUS PA LA SOGS PAR GSUNGS SO, ,'BAR BA LA
SOGS PA NAS THIG LE'I BAR GYI RTAGS DRUG NI 'DIR TSIGS SU BCAD
PA GNYIS KYIS GSUNGS SO, ,SNGAR BSHAD PA'I SPRIN MED PA'I NAM
MKHA' LAS RAB TU SNANG BA GANG YIN PA DE NAM MKHA' LAS BYUNG
BA'O, ,RANG BYUNG NI

SEMS RNAM PAR RTOG PA THAMS CAD DANG BRAL BA NYID KYI PHYIR RO
ZHES PA'O, ,DE BAS NA SHES RAB YE SHES ME ZHES PA STE, 'BAR BAR
RAB TU SNANG BA'O, ,'OD CHEN RNAM PAR SNANG BAR BYED, ,CES PA
ZLA BA'I BAR DU SNANG BA'O, ,DE NYID YE SHES SNANG BA LAM ME
BA'O, ,'GRO BA'I MAR ME NI NYI MA'I SNANG BA'O, ,

YE SHES SGRON NI SGRA GCAN GYI SNANG BA'O, ,GZI BRJID CHEN PO
'OD GSAL BA NI GLOG GI RAB TU SNANG BA'O, ,SNGAGS MCHOG MNGA'
BDAG RIG SNGAGS RGYAL, ,ZHES PA THIG LE'I SNANG BA'O, ,DE YANG
KHA DOG SNGON PO ZLA BA'I DKYIL 'KHOR GYI RNAM PA'O, ,GSANG
SNGAGS RGYAL PO DON CHEN BYED, ,

CES PA RNAL 'BYOR PAS KHAMS GSUM GYI DNGOS PO'I RNAM PA THAMS
CAD SNANG BRNYAN SGYU MA DANG RMI LAM GYI SNANG BA DANG MI MNYAM
PA MTHONG BAR 'GYUR ZHES PA'O, ,BSHAD PA NI NAM MKHA' SANGS
RGYAS KYI SKU STE DER BYUNG BAS NA DE LTAR BSHAD DE, ,RANG BDAG
NYID DU BYUNG BA NI DE BZHIN NO, ,SHES

RAB YE SHES LHAN SKYES KYI GTUM MO'I YE SHES SO, ,DE NYID KHO NA
ME DANG 'DRA BAS ME GANG YIN PA DE DE BZHIN NO, ,KUN DU KHYAB
PA'I PHYIR CHEN PO'O, ,CHER 'BAR BA 'DI'I YIN PAS 'OD CHEN NO,
,RANG BZHIN GYIS 'OD GSAL BA'I YE SHES RNAM PAR SNANG BA STE DE
NYID RNAM PAR SNANG BAR BYED PA'O, ,YE SHES KHO NA GANG

GI SNANG BA YIN PA DE YE SHES SNANG BA'O, ,SNANG BAR BYED CING
GSAL BAR BYED PAS LAM ME BA'O, ,MAR ME LTAR 'GRO BA'I SNANG BA
BYED PA'I PHYIR 'GRO BA'I MAR ME'O, ,YE SHES KHO NA GANG GI
SGRON MA YIN PA DE YE SHES SGRON NO, ,GZI BRJID CHEN PO'I SNANG
BA GANG YIN PA DE GZI BRJID CHEN PO'O, ,DE NYID KYI PHYIR 'OD
GSAL

@62A *, ,LO; ,BDE BA CHEN PO'I GTZO BO NYID KYI PHYIR SNGAGS
MCHOG MNGA' BDAG GO, ,RIG SNGAGS PHYAG RGYA CHEN PO'I RGYAL PO
NYID KYI PHYIR RIG SNGAGS RGYAL LO, ,DON DAM PA'I GSANG SNGAGS
RGYAL PO NYID KYI PHYIR GSANG SNGAGS RGYAL PO'O, ,BDE BA CHEN
PO'I NGO BO NYID DU 'JIG RTEN GSUM 'PHRO BA'I PHYIR DON

CHEN BYED DO, ,CHEN PO YANG YIN ZHING GTZUG TOR YANG 'DI YIN PAS
GTZUG TOR CHEN PO DE BZHIN GSHEGS PA THAMS CAD KYI THIG LE'O,
,NAM MKHA' GTZUG TOR GYI RNAM PAR PHUNG POR GYUR TE GNAS PA'I
PHYIR RO, ,GTZUG TOR NAS BYUNG BA YE SHES KYI THIG LE STE, GTZUG
TOR CHEN PO RMAD BYUNG GTZUG

GO; ,AO ttA'I LAM NAS GZI BRJID PHUNG PO'I TSUL GYIS BCOM LDAN
'DAS DE BZHIN GSHEGS PA THAMS CAD KYI YE SHES SEMS DPA' GANG YIN
PA 'DI DE BZHIN GSHEGS PA THAMS CAD KYI GTZUG TOR LAS 'THON NAS
SPYI BOR RDO RJE'I RNAM PAR GNAS PA'O, ,DE LTAR YANG, GANG GI
YID BYUNG RANG GI

RDO RJER DRANGS NAS RANG NYID DPRAL BAR BLANGS, ,SH'AKYA THUB
PAS SHES RAB YE SHES STOBS KYIS RDO RJE GTZUG TOR CHEN POR SON,
,DMIGS DANG BCAS PAR SON TE STONG PA NYID DANG SNYING RJE DMIGS
PA MED BYA BA, ,NGES PAR LHA MI LHA MIN LA SOGS BLA MA 'GRO BA'I
STON PA GCIG PHYAG 'TSAL, ,ZHES GSUNGS

SO; ,NAM MKHA' STONG PA NYID KYI BDAG PO BDE BA'I BDAG PO ZHES
PA'I DON TO, ,DE SKAD DU, SNANG BA MED PA'I SEMS KYIS NI, ,GNAS
PA NAM MKHA'I MTSAN NYID DO, ,NAM MKHA' BSGOM PA 'DI NYID NI,
,STONG PA NYID NI BSGOM PAR 'DOD, ,CES GSUNGS SO, ,SNA TSOGS
RNAM PA SNA

TSOGS PA RANG BYIN GYIS BRLAB PA'I TING NGE 'DZIN GYIS SKAD CIG
GCIG LA MNGON PAR RDZOGS PAR BYANG CHUB PAR STON PA'I NGANG TSUL
GANG GI YIN PA DE NAM MKHA'I BDAG PO SNA TSOGS STON TO, ,RTAG PA
LA SOGS PA SANGS RGYAS KUN GYI BDAG GI NGO BO RANG GI RIG PAR
BYA BA LHAN CIG SKYES PA'I YE SHES TE DES

NAM CHOG DAM PA DE BZHIN GSHEGS PA THAMS CAD KYI YE SHES KYI SKU
ZHES PA'I DON TO, ,'GRO KUN DGA' BA LHAN CIG SKYES PA'I TSUL DU
MIG DANG LDAN TE LTA BAR BYED CING NYAMS SU MYONG BAR BYED PAS NA
'GRO KUN DGA' BA'I MIG DANG LDAN NO, ,BRTAN PA DANG G-YO BA'I
DNGOS PO RNAMS BDE BA SNA TSOGS KYI

@62B GZUGS SU MTHONG BAS SNA TSOGS GZUGS CAN NO, ,SKAL BA DANG
LDAN PA JI LTA BA BZHIN DU SNGAGS DANG PHYAG RGYA DANG MNGON PAR
RTOGS PAR DKYIL 'KHOR DBYUNG BA LA SOGS THAMS CAD BYED PAS SKYES
PA PO'O, ,LHAN SKYES KYI BDAG NYID DU MCHOD BYA YIN PA'I PHYIR
MCHOD CING NGO, ,RTAG TU PHYI DANG NANG GI BDAG NYID CAN GYI

PHYAG RGYA BSNYEN PA'I ZIL GYIS MNAN PAR BYA BA MIN PAS RJED
PA'O, ,MCHOG TU MI 'GYUR PA'I YE SHES KYI PHYIR DRANG SRONG
CHE'O, ,LUS DANG NGAG DANG SEMS KYI DBYE BAS RIGS GSUM STE, BDE
BA CHEN PO'I NANG DU THIM PA NYID DU 'CHANG BA DE NI DE BZHIN
NO, ,'JIG RTEN LAS 'DAS PA'I YE SHES 'DZIN

BA'I PHYIR GSANG SNGAGS 'CHANG NGO, ,DAM TSIG CHEN PO GSANG
SNGAGS NI BDE BA DAM PA'I MNGON BAR RDZOGS PA'I BYANG CHUB PA'I
TING NGE 'DZIN PA NI DE BZHIN NO, ,DKON MCHOG NI CHOS DANG LONGS
SPYOD RDZOGS PA DANG SPRUL PA ZHES BYA BA LHAN CIG SKYES PA'I
GZUGS GCIG PU'O, ,DE 'DZIN PA'I

PHYIR DE BZHIN NO, ,DE NYID KYI PHYIR GTZO BO STE THOG MA DANG
THAM MED PA'I PHYIR RO, ,THEG PA MCHOG GSUM STON PA PO, ,DGA' BA
BZHI PA GSAL BAR BYED PA PO'O, ,DE SKAD DU, NAM MKHA' RDO RJE'I
DBYINGS DBUS GNAS, ,RDO RJE DKYIL 'KHOR BSGOM PA STE, ,LUS NGAG
SEMS KYI NGA RGYAL NI, ,BSAMS

NAS DE NI BSKAL PAR GNAS, ,ZHES GSUNGS SO, ,DON YOD BCING DU MED
PA ZHAGS PA DANG 'DRA BA STE, SBYOR BA YAN LAG DRUG GI MTSAN
NYID GANG GI YIN PA DE DON YOD ZHAGS PA STE BYANG SEMS RDO RJE
GDUL BYA SEMS CAN RNAMS LA GZUGS MTHONG BAS DE BZHIN NYID RAB TU
SNANG BA'I PHYIR RO, ,RDO RJE

LTA BU 'JIG RTEN GSUM GYI TING NGE 'DZIN GYI RLUNG 'GOG PA'I
PHYIR RNAM PAR RGYAL LO, ,'DZIN PA CHEN PO BYANG CHUB KYI SEMS
RNAM PAR MI RTOG PA'I SBYOR BAS MI GTONG BA GANG GI YIN PA DE DE
BZHIN NO, ,RDO RJE ZHAGS PA DANG 'DRA BAS ZHAGS PA GANG YIN PA
DE DE BZHIN TE, SROG BCINGS PAS SEMS

KYI RDO RJE YANG BCINGS PA'I PHYIR RO, ,RDO RJE LCAGS KYU BZHIN
DU BDE BA'I TING NGE 'DZIN THAMS CAD 'GUGS PA PHYIR RDO RJE
LCAGS KYU'O, ,ZHAGS PA'I SGRA YIS LTE BA'I 'OG TU 'KHYIL PA'I
RNAM PAR SNANG BA'I KLU'I RNAM PA NOR RGYAS KYI BU ZHES BYA BA
RTZA'I BYE BRAG GO, ,DES AA WA DH'U T'I'I LAM NAS TSANGS

@63A *, ,PA'I GNAS SU SO NA NAS BYANG CHUB KYI SEMS BKUG PAS
KHAMS DANG SKYE MCHED RNAMS RGYAS PAR BYED PA'I PHYIR ZHAGS PA
CHE'O, ,'DI NI SNYING GA'I RTZA GCIG DANG BCAS PA'I DPRAL BA
DANG, SPYI BO DANG, RNA BA G-YAS PA DANG, RGYAB GZHUNG DANG,
RNA BA G-YON PA DANG, MIG

DANG; SMIN MTSAMS DANG, PHRAG PA GNYIS DANG, MCHAN KHUNG DANG,
NU MA GNYIS DANG, LTE BA DANG, SNA RTZE DANG, KHA DANG, MGRIN PA
DANG, SNYING GA DANG, MDOMS DANG, GSANG BA DANG, BSHAD LAM DANG,
BRAL DANG, BYIN PA DANG, RKANG BA'I RGYAB DANG, SOR MO DANG,
MTHE BONG

DANG; PUS MO G-YAS SU KHYAB PA'I LHAN SKYES KYI DGA' BA BYANG
CHUB KYI SEMS RAB TU MTSON PAR BYED PA NYID KYIS SAM, BYANG CHUB
SEMS ZLA BA'I GNAS NYI SHUR TZA BZHI'I RANG BZHIN GYI RNAM PAR
DAG PA RKANG PAS DMAN PA'I TSIGS SU BCAD PA NYI SHU RTZA LNGAS
SHIN TU RNAM PAR DAG PA CHOS KYI DBYINGS KYI YE SHES

KYI BSHAD PA 'JIG RTEN LAS 'DAS PA'I RNAM PAR SHES PA MI BSKYOD
PA'I RANG BZHIN GYI BSHAD PA'O, ,DA NI RDO RJE 'JIGS BYED 'JIGS
PAR BYED, ,RKANG PA DANG BCAS PA'I TSIGS SU BCAD PA BCUS ME LONG
LTA BU'I YE SHES KYI BSHAD PA GSUNGS TE, RDO RJE AA WA DH'U
T'I'O, ,DE'I NANG DU RLUNG BHE RAm BHA'I SHUGS

GZHOM DU MED PA LA BDE BA'I BDAG NYID KYI GZUGS LA SOGS PA'I
PHUNG PO NYID KYI BDE BA CHEN PO'I RANG BZHIN GYIS GDUG PA'I
RNAM PAR RTOG PA RNAMS 'JIGS PA RANG BZHIN MED PAR BYED PA'O
ZHES PAS, RDO RJE 'JIGS BYED 'JIGS PAR BYED, ,KHRO BO DGA' BRAL
GYI MJUG THOGS SU MDZES PAS NA KHRO BO'I

RGYAL PO BDE BA CHEN PO'I RANG BZHIN 'JAM DPAL GYI SKU'O, ,GDONG
DRUG NI SO SOR SDUD PA LA SOGS PA THABS SU GYUR PA DRUG PO GANG
YIN PA DE DE BZHIN NO, ,SDUG BSNGAL THAMS CAD GCOD BYED NYID
KYIS 'JIGS SO, ,PHUNG PO DANG KHAMS DANG SKYE MCHED KYI DBANG PO
RNAMS MTHA' DANG BRAL BA'I

PHYIR NAM MKHA' LTAR DANG BA NYID KYIS MNGON PAR SHES PA DRUG GI
RANG BZHIN MIG DRUG GANG GI YIN PA DE MIG DRUG GO, ,YUL DRUG PO
BDE BA CHEN PO NYID DU LONGS SPYOD PAS LAG DRUG GO, ,CHAGS PA
CHEN PO'I BDAG NYID CAN GYI YE SHES SU PHUNG PO LA SOGS PA
BSGYUR PAR NUS PA'I PHYIR STOBS DANG LDAN

@63B NO; ,BDE BA RTOGS PAS NA KENG RUS SO, ,MCHE BA GTUM MO STE
DE BLA MA'I GDAMS NGAG GIS 'BAR BA DAG RTZE MOR GYUR PA'I PHYIR
GTZIGS PA PO'O, ,HA LA HA LA NAM MKHA'I YE SHES NYID KYIS RDO
RJE'I MTHA' SROG BSDAM PA'O, ,DES RTZA MTHA' DAG TU SON PA'I BDE
BA NYID KYIS GDONG BA BDE BA'I YE SHES BRGYA PA

MTHA' YAS PA GANG GI YIN PA DE HA LA HA LA GDONG BRGYA PA'O,
,GSHIN RJE BDAG GZHAN DU MNGON PAR ZHEN PA GNYIS SO, ,DE'I GSHED
PO ZUNG 'JUG DANG LDAN PA ZHES BYA BA'I DON TO, ,BGEGS NI BDUD
DE, RANG GI SEMS RAB TU 'JOMS TE BDUD NI RANG GI SEMS TE BDUD
GZHAN MED CES SO, ,DE

BCOM PAS MDZES PA NI BGEGS KYI RGYAL LO, ,RDO RJE YANG DAG PA'I
YE SHES KYI SHUGS CHEN RAB TU 'PHRO BA DE'I TSUL GYI PHYIR DE
BZHIN NO, ,THIG LE DANG N'A DA GCIG TU BYED PAS RNAM PAR RTOG PA
MTHA' DAG GDUL BA'I PHYIR 'JIGS BYED PA'O, ,DE MA THAG TU BSHAD
PA'I RIM PAS STONG PA NYID DANG,

SNYING RJE DAG DBYER MED PA'I PHYIR GZHOM DU MED PA CHOS KYI
DBYINGS KYI NGO BO NYID KYIS GRAGS PA SGRA CHEN PO RDO RJE DBYER
MI PHYED PA 'DI'I 'AM DES NA DBYER MED PA DE DE BZHIN NO, ,LHAN
SKYES KYI LUS KYI PHYIR RDO RJE'I SNYING NGO, ,SGYU 'PHRUL YID
RNAM PAR BSGYUR PA RDO RJE DBYER MI PHYED PA'I PHYIR TE GANG GI
YIN PA DE DE

BZHIN NO, ,CHOS KYI DBYINGS KYI NGO BO NYID KYIS DNGOS PO MTHA'
DAG LA 'KHYUD PAR BYED PA'I PHYIR GSUS PO CHE'O, ,RDO RJE DE
BZHIN GSHEGS PA THAMS CAD KYI SKU GSUNG THUGS YE SHES RDO RJE
RNAMS KYI SKYE GNAS BSKYED PA'I GNAS TE LHAN CIG SKYES PA'I DGA'
BA LAS SKYES PA'I PHYIR DE BZHIN NO, ,RDO RJE'I BDAG

NYID AO dI YAN DANG DZ'A LANDHA R'I MING CAN GYI RDO RJE'I BUG
GNYIS KYI NANG DU BDE BA CHEN PO'I RANG BZHIN GYI BDAG PO NYID
NI DE BZHIN NO, ,PHUL DU BYUNG BA'I BDE BA MYONG BA'I NGO BO'I
PHYIR RDO RJE SNYING PO DBYER MED PA'I SNYING PO'O, ,SGRIB PA
DANG BRAL BA NYID KYIS RNAM PA THAMS CAD KYI MCHOG DANG LDAN
PA'I STONG PA NYID KYI

NGO BO NYID KYI PHYIR MKHA' 'DRA BA'O, ,SROG G-YO BA MED PAR
GYUR PA'I PHYIR MI G-YO BA'O, ,THAMS CAD RO MNYAM PAR GYUR PA'I
PHYIR RAL PA GCIG MA BZHIN DU BSGYINGS PA STE BRJID PA GANG YIN
PA DE DE BZHIN NO, ,MCHOG GI PHYAG RGYA'I SBYOR BA BDE BA CHEN
PO'I GZUGS NYID DU PAGS PA'I BAR DU SON

@64A *, ,PA'I KHU BA DKAR PO GLANG CHEN KO BA DE RLON PA LHAN
SKYES NYID KYI PHYIR RO, ,DE'I BDAG NYID DU GYON PA NI DE BZHIN
NO, ,SGRA KHYAD PAR DU GYUR PA'I NGO BO NYID KYI PHYIR DRAG PO'I
LAS 'DAS PAS DRAG CHEN NO, ,BDE BA CHEN PO RGYAS PA'I SGRA HA HA
ZHES BYED PA'I PHYIR HA HA ZHES SGROGS PA'O, ,SNGA MA

'DI BZHIN DU BDE BA'I SGRA'I NGO BO NYID KYI PHYIR HI HI ZHES
SGROGS PA'O, ,BDE BA CHEN PO RDO RJE'I BU GAR GZHAN ZIL GYIS
GNON PA'I PHYIR 'JIGS PAR BYED DO, ,MCHOG GI BTZUN MO LAS 'KHYUD
PA'I RDO RJE RTZA'I BDE BA NYID KYI PHYIR GAD MO CHEN MO'O,
,PHYAG RGYA CHEN PO'I SBYOR BAS SHIN TU DPANGS MTHO BA'I HA'I

RNAM PA GAD RGYANGS CAN GYI GAD MO'I TSUL GYI PHYIR GAD RGYANGS
CAN NO, ,RANG GI RIG PAR BYA BA NYID KYIS RDO RJE GAD MO YE SHES
KYI GAD MO'O, ,'JIG RTEN GSUM PO BDE BA CHEN PO'I SGRA NI CHER
SGROGS PA'O, ,BYANG CHUB KYI SEMS DBYER MED PA'I NGO BO NYID KYI
PHYIR RDO RJE SEMS DPA'O, ,BYANG CHUB KYI SEMS KYI CHUS BKANG

NAS RGYUN MI 'CHAD PAR 'BAB PA'I YE SHES KYI THIG LE'I NGO BO
NYID KYI PHYIR SEMS DPA' CHE'O, ,RDO RJE'I NANG DU BDE BA CHEN
PO NYID DU MDZES PAS NA RDO RJE RGYAL PO'O, ,DE NYID KYI PHYIR
BDE BA CHE STE RAB TU MI GNAS PA'I BDE BA MYA NGAN LAS 'DAS PAR
BGROD PA'I PHYIR SHUGS CAN GYI PHYIR RDO RJE'I SHUGS SO, ,

YOD PA DANG MED PA'I PHYOGS MED PAS MI 'PHO BA'I BDUD RTZI'I
DGA' BA RNYED PAS DGA' CHE'O, ,RDO RJE H'Um MDZAD BYANG CHUB KYI
SEMS RGYAL PO'I H'Um GI RNAM PA BZHI'I NGO BO DGA' BA BZHI DANG
BSAM GTAN BZHI YI NGO BOS AO dI YA NA DANG, DZ'A LAN DHA RA DANG,
PULLIR MA LA YA DANG, MA RUR RGYU BA'I PHYIR RDO RJE H'Um MDZAD

H'Um ZHES SGROGS SO, ,AA WA DH'U T'I RDO RJE'I MDAS SNA BUG
GNYIS SU 'GOG PA'I PHYIR RDO RJE AA WA DH'U T'I'O, ,DE KHO NA
MTSON PA MDA' DE 'DZIN PA'I PHYIR MTSON DU RDO RJE'I MDA' THOGS
PA'O, ,BDE BA CHEN PO'I GZHI NYID KYIS RDO RJE GNYIS SU MED PA'I
YE SHES KHO NA RAL GRI STE NYON MONGS PA THAMS CAD GCOD PA'I

PHYIR RO, ,DE GANG GI YIN PA DE DE BZHIN NO, ,DE NYID KYI PHYIR
BAG CHAGS MTHUG PO GCOD PA'I PHYIR GCOD DO, ,SROG LA SOGS PA'I
RLUNG KHA DOG LNGA NI RDO RJE KUN NO, ,DE SKAD DU, YE SHES
LNGA'I BDAG NYID RLUNG, ,'BYUNG BA LNGA YI RANG BZHIN CAN,
,PADMA'I SNA RTZER BYUNG NAS NI, ,GONG BU'I NGO BOR BRTAG

@64B PAR BYA; ,KHA DOG LNGA PA'I RIN PO CHE, ,SROG DANG RTZOL
BA ZHES BYAR GNAS, ,RANG SNGAGS SNYING GAR BSAM NAS NI, ,SEMS NI
THIG LER SON PAR DGOD, ,SNA RTZER YUNGS 'BRU ZHES BYA BA, ,SROG
DANG RTZOL PA'I BRTAG PA RNAMS, ,SROG DANG RTZOL BAR GNAS PA'I
'OD, ,'OD LNGA SANGS RGYAS KYIS

GSUNGS PA, ,KHA DOG LNGA YI BDAG NYID DBUGS, ,SROG DANG RTZOL
BAR BRTAGS PA NI, ,SNA YI RTZE MOR 'BAD PA YIS, ,RNAL 'BYOR RIG
PAS RTAG TU BSGOM, ,ZHES GSUNGS SO, ,DE YANG MI BSKYOD PA LA
SOGS PA DE BZHIN GSHEGS PA LNGA'I RANG BZHIN DANG, SPYAN MA LA
SOGS PA LNGA'I

RANG BZHIN G-YAS G-YON GYI SNA BUG GNYIS SU RGYU BA 'CHANG BA
STE MI G-YO BAR BYED PAS RDO RJE KUN 'CHANG NGO, ,DU BA DANG
SMIG RGYU'I RAB TU SNANG BA NYID KYIS DBYER MED PA'I RDO RJE
'DZIN PA NYID KYI PHYIR RDO RJE CAN NO, ,GNYIS GNYIS KYI SBYOR
BAS GNYIS SU MED PA'I YE SHES KYI PHYIR RDO RJE GCIG PU'O, ,LAS

KYI PHYAG RGYA'I STA ZUR GYI PAR DU RNAM PAR RTOG PA'I BDE BA
DGA' BA'I G-YUL SEL BAS G-YUL SEL BA'O, ,YE SHES KYI GTUM MO
'BAR BA'I ME LONG GI PHRA DBAB PA DANG MI MNYAM PA'I RDO RJE
'BAB PA NYID KYIS MIG SHA'I MIG LA SOGS PA MI THAD PA BRTZEGS
PAS BDE BA CHEN PO MTHONG BA GANG GI

YIN PA DE BZHIN NO, ,RDO RJE 'BAR BA BZHIN DU DBYER MED PA NYID
KYI SPYI BOR SKYE BAS NA SGRA YANG RDO RJE 'BAR BA STE BDE BA
CHEN PO NYID KYI GTZUG TOR NON PA'I PHYIR RO, ,GYEN DU RGYU DANG
THUR SEL 'GOG PAS 'DAR BA DANG 'PHAGS PA LA SOGS PA 'BEBS PA
BYIN GYIS BRLABS SO, ,DE DANG LDAN PAS RDO RJE

'BEBS PA STE, KHAMS GSUM LA PHYAG RGYA CHEN PO'I DBANG BSKUR
STER BA PO ZHES PA'I DON TO, ,BDE BA CHEN PO NYID KYIS DNGOS PO
THAMS CAD KYI RANG BZHIN GYI PHYIR 'BEBS PA CHE'O, ,LTA BA THAMS
CAD DANG BRAL BA NYID KYIS RTOGS BYA PHUL DU BYUNG BA'I BDE BA
MTHA' YAS PA NYAMS SU MYONG BA'I

YE SHES KYI PHYIR MIG BRGYA PA STE, SHA LA SOGS PA'I MIG GI SNA
TSOGS MTHONG BA GZHOM DU MED PA MTHONG BA'I PHYIR RDO RJE'I MIG
GO, ,BA SPU BYE BA PHRAG PHYED DANG BZHI'I NANG DU KHU BA 'BAB
PA'I RTZA RNAMS KYI MYU GU RANG BZHIN GYIS SNANG BA'O, ,DE NYID
LUS TE LHUN GYIS GRUB PA'I YE SHES GANG GI YIN

@65A *, ,BDE LUS NI RDO RJE'I BA SPU CAN, RDO RJE DBYER MED
PA'I YE SHES DE NYID SPU STE BAR MED PAR 'PHAGS PA'I PHYIR RO,
,GCIG PU GNYIS SU MED PA LUS GZUGS GANG YIN PA DE DE BZHIN NO,
,LHAN CIG SKYES PA NAM MKHA'I LUS, ,ZHES PA'I DON TO, ,RDO RJE'I
RTZE MO LTA BUR DMAR PA DANG DKAR

BA'I YON TAN DANG LDAN PA'I PHYIR SEN MO LHAN CIG SKYES PA'I
DGA' PA'I THIG LE STE DES BSKYED PAS NA SEN MO LHAN CIG SKYES PA
RDO RJE'I RTZE STE YE SHES KYI SKU ZHES PA'I DON TO, ,RDO RJE'I
SNYING PO RNAM PAR 'GYUR PA MED PA'O, ,'PHYAD BZHIN PA NYID KYIS
PAGS PA STE REG BYA BDE BA'I BDAG NYID CAN RDO RJE'I LCE'I RTZAL
LO, ,

MKHREGS PA RGYUN MI 'CHAD PA'I BDE BA NYID GANG YIN PA DE DE
BZHIN NO, ,GNAS DANG NYE BA'I GNAS LA SOGS PA LUS KYI GNAS SU
THIM PA DANG LONGS SPYOD PA LA SOGS PA'I RIM PAS LHAN SKYES
SKYED PA NI RDO RJE'I PHRENG BA STE, LHAN SKYES KYI THIG LE'I
PHRENG BA 'DZIN PAS NA RDO RJE'I PHRENG THOGS SO, ,DPAL

DANG LDAN PA GNYIS SU MED PA'I YE SHES CAN NO, ,LUS THAMS CAD
KHYAB PA'I MCHOG TU MI 'GYUR PA'I BDE BA KHU BA NYID KYIS RDO
RJE'I RGYAN GYIS BRGYAN PA STE'O, ,BTZUN MO MCHOG LA 'KHYUD PA
LAS BYUNG BA'I BDE BA'I SGRA HA HA'I GAD RGYANGS RAB TU RGYAS PA
GANG GI YIN PA DE DE BZHIN NO, ,SGROGS

PA LAS PHYIR 'THON PAS DES PAR SGROGS PA STE, NANG GI BDE BA
RANG BYUNG GI BDE BA'I SGRA ZHES PA'I DON TO, ,DE LTAR YANG, NAM
MKHA'I GANGG'A'I 'GRAM DU NYI MA ZLA BA DAG GI DBUS GNAS PA,
,BLA MA'I BKA' YI CHA LAS RLUNG GNYIS KUN NAS KHA SBYOR CHO GA
YIS, ,JI LTA'I GNAS SU SEMS

KYI NYAMS MYONG BDE BA MYANG BA DGA' NYAMS CAN, ,GANG ZHIG NANG
DU LTA BA BDE BA'I N'A DA CI ZHIG DE NI RGYAL, ,NYI ZLA'I 'OD
KYI KHRO BOR BYAS PA'I THUN MTSAMS CHEN PO'I RJES 'BREL DPAL,
GANG GIS BLA MED DUS SU ROL PA'I 'GRO BA DE YI BDAG NYID SKYED,
GANG YANG SNANG PA 'DOD MA RO MNYAM RTZEN PA'I

BDE BA GCIG PU'I SGRA, ,YE SHES BDAG NYID LUS ZAD RGYAL BA'I
LONGS SPYOD RDZOGS PA'I SKU DE RGYAL, ,GSAL BYED DE DANG SGRA DE
DANG NI DBYANGS NI BCU DRUG DE DAG KYANG, ,GAD LAS RNAM PAR SPRO
ZHING LHUNG BA DAG DANG KUN NAS THIM BZHIN PA'ANG, ,SA 'OG MTHIL
NAS 'THEN ZHING LHANG LHANG LONGS SPYOD

@65B RDZOGS PA'I SA'I DBANG PHYUG ,TSANGS PA'I KA BA RNAM
BSGYINGS RDO RJE NAM MKHA'I RNGA CHEN RNAM PAR GYAL, ,ZHES
GSUNGS SO, ,'KHOR LO DRUG TU MI 'GYUR PA'I BDE BA RIG PA'I PHYIR
YI GE DRUG BA'O, ,LUS LA SOGS PA'I NAM MKHA' THAMS CAD KHYAB
PA'I BDE BA CHEN PO'I SGRA NYID KYI PHYIR RDO RJE'I

SGRA'O; ,'KHOR LO THAMS CAD DU BYON PA'I THIG LE DANG SROG 'DRES
PAS YE SHES DANG RNAM PAR SHES PA GCIG TU 'DRES PAR GYUR PA'I
N'A DA NYID KYI PHYIR 'JAM DBYANGS SO, ,RDO RJE DANG PADMA'I LTE
BA'I NAM KHAR SON PA'I BDE BA'I SGRA'I NGO BO NYID KYI PHYIR
SGRA CHE BA'O, ,'JIG RTEN GSUM NI SNANG BA LA

SOGS PA RAB TU SNANG BA GSUM STE, STONG PA DANG SHIN TU STON PA
GCIG BU BYED PA 'GOG PA'I SNYOMS 'JUG GIS GCIG PA GNYIS SU MED
PA DE KHO NA SGRA STE THAMS CAD STONG PA 'OD GSAL GANG YIN PA DE
DE BZHIN NO, ,DE NYID KYI PHYIR CHE BA'O, ,MIG LA SOGS PA RANG
BZHIN MED PA NYID NAM MKHA'I KHAMS

SO; ,DE NYID MTHAS KLAS TE MTHAR PHYIN PA GANG YIN PA DE SGRA
SGROGS PA BDE BA'I SGRA GANG YIN PA DE DE BZHIN NO, ,CHOS THAMS
CAD RANG BZHIN MED PA NYID SGRA DANG LDAN PA RNAMS KYI MCHOG GO,
,NOR BU'I LTE BA DANG GTZUG TOR DU GNAS PA'I BCOM LDAN 'DAS BDE
BA'I THIG LE'O, ,'DI NI SNYING GAR

GNAS PA'I SROG 'BAB PA'I RTZA BDUN DANG, BSHANG BA DANG, GCI BA
DANG, KHU BA DANG KHRAG 'BAB PA'I RTZA BZHI SGRIB PA DANG BRAL
BA NYID STON PAR BYED PA'I TSIGS SU BCAD PA BCU THAM PA RKANG PA
DANG BCAS PAS GZUGS KYI PHUNG PO RNAM PAR DAG PA RNAM PAR SNANG
MDZAD KYI SGO NAS 'JIG RTEN LAS 'DAS PA ME

LONG LTA BU'I YE SHES KYI BSHAD PA'O,, ,,YANG DAG BDAG MED CES
PA LA SOGS PA NAS, YE SHES ME LCE 'OD 'BAR GSAL, ,ZHES PA'I BAR
GYI TSIGS SU BCAD PA BZHI BCU RTZA GNYIS RNAM PAR DAG PA'I 'DU
SHES KYI PHUNG PO 'OD DPAG MED KYI SGO NAS SO SOR RTOG PA'I YE
SHES KYI BSTOD PA

GSUNGS SO, ,DE BZHIN NYID G-YON DANG G-YAS KYI RGYU BA CHAD
NAS AA WA DH'U T'IR RGYU BA'O, ,DE YANG, RTZA RNAMS KYANG NI
RANG BZHIN GYI, ,LHA RNAMS DE NYID DU MIN NYID, ,DE RNAMS 'DI
DAG MCHOG TU DAG ,RANG BZHIN RANG BZHIN MED PA NYID, ,SHES RAB
THABS DAG GCIG PA GANG, ,RNAM

@66A *, ,KUN GCIG TU BSDOM PA'O, ,DE NI AA WA DH'U T'I RNAM
BCOM BDAG ,DBU MA KHONG DU CHUD PAR 'DOD, ,THOG MA DBUS MTHA'
KUN RTOG GI ,'BREL PA MNGON BAR MI SEMS PAS, ,DAG PA SHEL DANG
MTSUNGS PA NI, ,RAB BYED AA WA DH'U T'I STE, ,ZHES GSUNGS SO,
,DE KHO NA 'BYUNG BA

SA LA SOGS PA RNAMS KYI BDAG MED PA STE BDAG DANG BDAG GI BA
MI DMIGS PA'O, ,DE KHO NA YANG DAG MTHA' STE, YANG DAG PA JI
LTA BA'I MTHA' GANG YIN PA DE DE BZHIN TE, DE BDE BA'I RANG
BZHIN GYI MTHA' ZHES PA'I DON TO, ,MI 'PHO BA'I SNYING RJE'I
ROS GANG BA'I PHYIR YI GE MED DE MI 'GYUR PA'O, ,

NGAG SEMS 'GOG PAS RANG GI RIG PAR BYA BA'I BDE BA THOB PA
STONG PA NYID DE DE STON PA'I PHYIR STONG NYID SMRA BA'O,
,BDUD KYI DGRA THAMS CAD SEL BAR BRTZON BA'I PHYIR KHYU MCHOG
GO, ,YANG NA TSIG GCIG GO, ,ZAB CING RGYA CHE BA STONG BA NYID
DANG SNYING RJE DBYER MED PA'I BDE BA'I SGRA SGROGS PAS RGYAS
PA

GANG GI YIN PA DE DE BZHIN NO, ,DE LTAR YANG DRI MA MED PA'I
'OD LAS, SDONG BA NYID KYI DNGOS PO STONG PA NYID DO, ,'DAS PA
DANG MA 'ONGS PA'I SHES BYA STONG PA'O, ,DES MTHONG BA'I DNGOS
PO STONG PA NYID ZAB CING RGYA CHE BA 'DAS PA DANG MA 'ONGS PA
MED PA'I PHYIR ZAB MO'O, ,'DAS PA DANG MA 'ONGS

BA MTHONG BA'I PHYIR RGYA CHE BA'O ZHES GSUNGS SO, ,CHOS
'BYUNG LAS BYUNG BA'I PHYIR DANG, SGRA BRNYAN LTA BU'I CHOS
STON PA'I PHYIR CHOS DANG, DUNG LTAR DRI MA MED PA'I PHYIR
DUNG STE BDE BA CHEN PO THIG LE'I BDAG NYID YID KYI RGYAL
PO'O, ,PADMA'I BAR DU MI YI SNANG CAN LA, ,RDO RJE LAS BYUNG
'O MA'I RGYA MTSO'I

GZUGS, ,YID BZHIN NOR BU 'GRO KUN RANG BZHIN CAN, ,HE RU KA
DPAL RGYA MTSO CHEN POR RIG ,CES GSUNGS SO, ,SANGS RGYAS NYID
STER BA PO RANG BZHIN MED PA'I BDE BA'I SGRA'I NGO BO NYID KYI
PHYIR SGRA CHEN LDAN NO, ,MTHA' DAG BDE BA'I RANG BZHIN DAG GI
RDO RJE'I TING NGE 'DZIN RNAM PAR SPROS PA CHOS

THAMS CAD STON PA PO CHOS KYI SNANG BA'I NGO BO NYID KYI PHYIR
CHOS KYI GAnd'I'O, ,DPE MED PA'I BDE BA'I SHES RAB CHOS SGROGS
PA'I SGRA BO CHE'O, ,DGA' BRAL 'KHOR BA'I PHYIR MI GNAS PA'O,
,NOR BU'I RTZE MO NAS LHUNG BA'I PHYIR MYA NGAN LAS 'DAS PA'O,
,DE MED PA'I PHYIR GNAS PA DANG MYA NGAN LAS 'DAS PA

@66B YANG MED PA GANG GI YIN PA DE DE BZHIN NO, ,BLA NA MED
PA'I DGA' BA'I CHOS KYI MDZOD BDE ZHING DGE BA STON PA'I PHYIR
PHYOGS BCU CHOS KYI RNGA BO CHE, NAM MKHA'I MTHA' NYID KYIS
SEMS DANG SEMS LAS BYUNG BA DANG MA RIG PA'I SNANG BA THAMS
CAD 'GAGS PA'I PHYIR RANG BZHIN LHAG MA MED PA'I RANG

BZHIN GANG YIN PA DE GZUGS MED DO, ,CHOS KYI SKU DANG GZUGS
KYI SKU GCIG TU GYUR PAS RNYOG PA MED PA'I GZUGS KYI PHYIR
GZUGS BZANG NGO, ,SNYING BDE BAR BYED PA NYI MA'I DKYIL 'KHOR
GYI GZHI NYID KYIS BDUD THAMS CAD RAB TU DKRUGS PA'I PHYIR DAM
PA STE'O, ,RTZA STONG PHRAG

BDUN CU RTZA GNYIS SU RANG BZHIN GYI GZUGS KYIS BDE BA CHOS
KYI DBYINGS 'BAB PA'I GZUGS KYI PHYIR SNA TSOGS GZUGS CAN NO,
,SKAD CIG GCIG LA MNGON PAR RDZOGS PAR BYANG CHUB PA'I NGO BO
NYID KYI PHYIR YID LAS SKYES PA'O, ,CHAGS PA DANG BRAL BA NYID
KYIS SA DANG, CHU DANG, ME

DANG; RLUNG DANG, NAM MKHA' DANG, MIG DANG, RNA BA DANG, SNA
DANG, LCE DANG, LUS DANG, NGAG DANG, YID SO SOR RANG GIS RIG
PA NYID DU SNANG BA'I PHYIR GZUGS RNAMS THAMS CAD SNANG BA'I
DPAL LO, ,SNA TSOGS GZUGS MTHONG BA SIR MO NAG PO MTHA' YAS
SHING MU MED PA YE SHES

KYI SKU DANG DBYER MED PA'I LONGS SPYOD RDZOGS PA'I SKU SNANG
BA'I PHYIR GZUGS BRNYAN MA LUS 'CHANG BA PO'O, ,DE LTAR YANG,
GANG ZHIG GSER DNGUL NOR BU DUNG RDO BYI RU DANG, ,BEEd'UR+YA
ZANGS NYA PHYIS SOGS LA GNAS PA YANG, ,DES NI NAM MKHA'I
KHONGS SU 'KHOR BA'I LUS CAN NI, ,

ZLA BA RE RE YANG NI SNANG BA JI BZHIN DU, ,'DI LTAR MGON PO
SEMS KYI RDO RJE DE NGES PAR, ,SROG CHAGS TSOGS LA RNAM PA SNA
TSOGS SU GNAS TE, ,DE YANG ZAG MED BDAG NYID SNA TSOGS GZUGS
CAN TE, ,SGYU MA'I BDAG NYID 'JIG RTEN MTHA' DAG LA KHYAB PA,
,ZHES GSUNGS SO, ,

RNAM PAR RTOG PA THAMS CAD SDUD PAR BYED PA'I PHYIR TSUGS PA
MED CING NGO, ,GNYIS SU MED PA'I BSOD NAMS DANG YE SHES KYI
TSOGS MTHAR PHYIN PA'I NGO BO NYID KYI PHYIR CHE BAR GRAGS
PA'O, ,KHAMS GSUM PO CHOS DANG LONGS SPYOD DANG SPRUL PA ZHES
BYA'O, ,DER DBANG PHYUG CHEN PO YE SHES KYI SKU'O, ,

@67A *, ,RNAM PAR RTOG PA DANG BRAL BA'I PHYIR 'PHAGS PA'O,
,BGROD PAR BYA BAS LAM STE 'KHOR LO DRUG GI LTE BA'O, ,SHIN TU
MTHO BA SHIN TU RING BA'O, ,DER BDE BA CHEN PO NYID DU GNAS
PAS NA 'PHAGS LAM SHIN TU MTHO LA GNAS SO, ,CHOS KYI BDE BA
GNYIS SU MED PA NYID KYIS

NAM MKHA'I KHAMS GZHAL DU MED PA'I SANGS RGYAS KYI SKU DPAG TU
MED PA SNANG BA'I PHYIR DAR BA CHEN PO'O, ,NOR BU'I LTE BAR
NYON MONGS PA MTHA' DAG LAS RGYAL BA'I PHYIR DANG CHOS DE KHO
NA NYID RIN PO CHE'I TOG BRJOD DU MED PA'I NGO BO NYID KYI
PHYIR CHOS KYI TOG GO, ,'JIG RTEN GSUM SKU GSUM

STE; DE KHO NA GZHON NU STE CHOS KYI DBYINGS KYI NGO BOS RNAM
PAR 'GYUR PA MED PA'I PHYIR RO, ,LUS 'DI THAMS CAD SKYED PA'I
RGYU'O, ,DE GCIG STE GNYIS SU MED PA'I BDE BA CHEN PO'I SKU
GANG YIN PA DE 'JIG RTEN GSUM NA GZHON LUS GCIG STE, PHYAG
RGYA MCHOG LAS BYUNG BA'I BDE BA'I NGO BO ZHES

PA'I DON TO, ,SNGAR BSHAD PA'I PHYAG RGYA MCHOG TU SON PA'I
PHYIR DANG, DNGOS GRUB THAMS CAD KYI THU BO YIN PA'I PHYIR
GNAS BRTAN ZHES BRJOD DO, ,TING NGE 'DZIN GYI RGYAL PO'I RIM
PAS YE SHES RGAN PA'I BDAG NYID KYI PHYIR RGAN PO'O, ,YE SHES
KHONG DU CHUNG PAS BZHI PA 'DAS PA'I 'OD GSAL GYI

BDAG NYID YE SHES KYI GZUGS NYID DU SROG CHAGS THAMS CAD SKYES
PA'I PHYIR SKYE DGU SROG CHAGS THAMS CAD KYE BDAG PO NI SKYE
DGU'I BDAG GO, ,DKAR PO'I TSES GCIG LA SOGS PA BCO LNGA'I CHA
LAS 'DAS PA'I CHA BCU DRUG DANG, NAG PO'I TSES GCIG LA SOGS PA
BCO LNGA'I CHA LAS 'DAS

PA'I CHA BCU DRUG PA GNYIS MTSAN NYID GCIG PA'I NGO BO NYID
KYI PHYIR SUM CU RTZA GNYIS MTSON PAR BYA BAS NA MTSAN TE, DE
'DZIN PA NI SUM CU RTZA GNYIS MTSAN 'CHANG BA'O, ,YANG NA KUN
RDZOB DANG DON DAM PA'I RIM PAS DGA' BA BCU DRUG PO GNYIS
'DZIN PA'I PHYIR DE BZHIN NO, ,CHOS THAMS CAD RO GCIG

PA NYID KYI SEMS CAN THAMS CAD KYIS MNGON PAR 'DOD PAR BYA BA
NYID KYI PHYIR SDU GU'O, ,RANG BYIN GYIS BRLAB PA GSAL BAR
GYUR PAS BLTA BAS CHOG MI SHES PA'I NGO BO NYID KYI PHYIR 'JIG
RTEN GSUM SKU GSUM GCIG PA NYID KYIS MDZES PA'O, ,DE LTAR
YANG, STON PA SUM CU RTZA GNYIS MTSAN, ,KHYAB BDAG

@67B DPE BYAD BRGYAD CU LDAN, ,BTZUN MO'I BHA GA BDE CAN DU,
,KHU BA ZHES BYAR RNAM PAR GNAS, ,DE PHYIR SHIN TU MCHOD 'OS
DE, ,SEMS CAN KUN LA RJES BRTZE BAS, ,SUM CU RTZA GNYIS MTSAN
'DZIN PA'I, ,SPRUL PA YI NI SKU DAG MDZAD, ,DE MED NA NI BDE
MI 'GYUR, ,BDE BA SBANGS NAS DE MA YIN, ,KHU BA'I

RNAM PA BCOM LDAN 'DAS, ,DE YI BDE BA 'DOD MAR BRJOD, ,DE NI
RANG SANGS RGYAS RNAMS DANG, ,NYAN THOS RNAMS KYI SPYOD YUL
MIN, ,SANGS RGYAS SRAS RNAMS SPYOD YUL TE, ,RDOR PAD LAS BYUNG
GO 'PHANG NGO, ,SLAR YANG, 'GRO BA 'DI KUN SANGS RGYAS LNGA
BDAG NYID, ,MCHOG GI ZLOS GAR

RNAM PAR BKRA BA LTOS, ,MCHOG TU BDE BA CHEN PO ZHES BYA GCIG
,GCIG 'DI DU MA'I RO YIS GAR BYED DO, ,ZHES GSUNGS SO, ,'JIG
RTEN MIG LA SOGS PA RNAMS KYI SHES PA SGRIB PA DANG BRAL BA'I
SNANG BA'O, ,DE'I LEGS PAR 'DOD YON LNGA LA NYE BAR SPYOD PAS
'KHOR BA'I SKYON GYIS MA GOS PA'O, ,

DE'I SLOB DPON NYE BAR 'DOMS PAS 'JIG RTEN SHES LEGS SLOB DPON
TE, SKAL BA JI LTA BA BZHIN DU DBANG BZHI PA'I BAR STER BAS
'JIG RTEN SLOB DPON NO, ,GZUGS SNA TSOGS PA SPROS PAS 'GRO
BA'I DON BYED PA'I PHYIR NGAL BA MED PAS 'JIG PA MED PA STE MI
'JIGS PA'O, ,DBYER MED PA'I

BDE BA'I YE SHES SHES PA'I DON TO, ,GNYIS SU MED PA'I SBYOR
BAS LEGS PAR GNAS PA'I PHYIR MGON NO, ,SKYOB BYED DON DAM PA'I
BDEN PA DANG, BSKYAB BYA KUN RDZOB KYI BDEN PA GCIG GI NGO BO
NYID KYI PHYIR SKYOB PA'O, ,RNAM PA THAMS CAD STONG PA NYID DU
RAB TU GSAL BA'I NGO BO NYID KYIS 'PHO BA'I

BDE BA 'DZIN PAS GZUNG BA RNAMS DRI MA MED PA'I YE SHES KYI
GDAMS NGAG GI CHED DU GNAS PA YANG 'JIG RTEN GSUM DU YID GCUGS
PA 'DOD YON LNGA LA LONGS SPYOD KYANG SKYON ZAD PA NI 'JIG
RTEN GSUM YID GCUGS SO, ,'BYUNG BA LNGA PO RNAMS BDE BA CHEN
POR NGES PAR BYED PA'I PHYIR SKYABS SO, ,

SKYOB PA BDE BA'I BDAG NYID KYIS YE SHES KYI RGYUN NO, ,DE
RGYUN MI 'CHAD PAR LDAN PA'I PHYIR SKYOB PA'O, ,RTAG TU BZHI
PA'I SKAD CIG GI NGO BO ZHES PA'I DON TO, ,'JIG RTEN GSUM GYI
KHYAB BYED LHAN SKYES KYI DGA' BA'I PHYIR BLA NA MED DO, ,NAM
MKHA' NI PADMA DANG RDO RJE'I SBYOR BAS ZE [BRE?] 'BRU'I NAM MKHA'I

@68A *, ,PHYOGS SO, ,DE YI MTHA' RGYAS PA'O, ,DER YANG DAG
PAR LONGS SPYOD PA GNYIS SU MED PA'I BDE BA LA LONGS SPYOD PA
GANG YIN BA DE NAM MKHA'I MTHA' LA LONGS SPYOD PA'O, ,LUS NGAG
YID SPANGS PA'I BDAG NYID RDO RJE 'CHANG CHEN PO'I YE SHES RIN
PO CHE'I

'BYUNG GNAS YIN PA'I PHYIR THAMS CAD MKHYEN PA'I YE SHES
MTSO'O, ,MA RIG PA 'KHOR BA'I PAG CHAGS SO, ,DE NYID SGO NGA'I
SBUBS TE 'GRO BA BSKYED PA'I RGYU NYID KYI PHYIR RO, ,DE BYED
BDE BA CHEN PO GCIG NYID RTOGS PA'O, ,SRID PA LUS DANG NGAG
DANG SEMS KYI RANG BZHIN YONGS SU MI SHES PA'O, ,

DE KHO NA DRA BA STE MI MTHUN PA'I RGYU NYID KYI PHYIR RO, ,DE
'JOMS PAR BYED PAS NA SRID PA'I DRA BA 'JOMS PA'O, ,NYON MONGS
PA MA RIG PA LA SOGS PA RTEN CING 'BREL PAR 'BYUNG BA'O, ,GANG
GI ZHI BYED PA SGRIB PA MED PA NYID DU NGES PA NI DE BZHIN NO,
,'DOD YON LNGA YID DBANG DU GYUR PA'I NYE BAR LEN PA'I

PHUNG PO LNGA PO RNAMS 'KHOR BA'O, ,DE KHO NA RGYA MTSO STE,
'DOD CHAGS LA SOGS PA 'KHRUGS PA'I PHYIR RO, ,DE'I PHA ROL
SGRIB PA MED PA'I PHUNG PO LA SOGS PA SO SOR SNANG BA'O, ,DER
SON PAS NA 'KHOR BA'I RGYA MTSO'I PHA ROL PHYIN NO, ,YE SHES
DGA' BA BZHI PA'O, ,DE KHO NA LA DBANG BSKUR

BAR BYA BA PHUNG PO DANG KHAMS LA SOGS PA SGRIB PA MED PAR BYA
BAS NA DBANG BSKUR BZHI PA THIG LE'O, ,DE KHO NA COD PAN CAN
GYI GTZUG TOR GANG YIN PA DE DE BZHIN NO, ,RDZOGS PA'I SANGS
RGYAS THIG LE DE NYID 'DI'I RGYAN DU THOGS PA DE NI DE BZHIN
NO, ,YANG NA SANGS RGYAS RNAMS KYI RGYAN DU THOGS

BDE DE BZHIN NO, ,'DIS NI DBANG BZHI PA'I NGO BO BCOM LDAN
'DAS KYIS GSUNGS SO, ,DE SKAD DU, LAS KYI PHYAG RGYA'I 'BREL
BA YANG, ,YE SHES PHYAG RGYA RJES CHAGS PAR, ,BDE BA CHEN PO
BYANG CHUB SEMS, ,BRTUL ZHUGS BRTAN PAS BSRUNG BAR BYA, ,'DIS
NI BSRUNGS PA KHO NA YIS, ,

TSE 'DI LA NI SANGS RGYAS NYID, ,TSUL KHRIMS TSOGS NI YONGS SU
RDZOGS, ,BSOD NAMS YE SHES DANG LDAN PA, ,PHA ROL PHYIN BA BCU
THOB PA, ,DUS GSUM BZHUGS PA'I RDZOGS SANGS RGYAS, ,'DIS NI
RDZOGS SANGS RGYAS KUN GYIS, ,CHOS KYI 'KHOR LO RAB TU BSKOR,
,RLUNG RNAMS

@68B 'DUS BZHIN PA YIS GLOG GI ME'I RTZE MOS SPYI BO'I ZLA BA
BZHU BAR BYA, ,GANG GANG THIG LE ZHU BA 'DI LAS MGRIN PA
SNYING GAR SON PA LTE BA GSANG BAR 'GOG ,THIG LE BAB PA ZHU BA
GANG ZHIG RDO RJE NOR BUR SON PA RGYAL MTSAN RTZE MOR 'GOG
,THIG LE'I PHRENG BA MI 'DZAG PA YIS GAL TE BDE STER

SHES RAB YE SHES SKAD CIG DE, ,SAD DANG RMI LAM RANG BZHIN
SLAR YANG GZHAN 'DI GNYID LOG PA DANG BZHI PA'I RANG BZHIN TE,
,LUS LA GNAS PA'I DBUGS THIM YUL LA RNAMS PAR DPYOD PA'I SEMS
NI G-YO BA MED THIM PA, ,YE SHES LA GNAS BUD MED SPYOR LAS
BYANG SEMS ZHU BAS SKAD CIG TZAM YANG

'GYUR PA YIN, ,SBRUL [*SPRUL?] PA LA SOGS RIM PAS NGES PAR RAB TU 'GYUR
PA'I THUGS KYI RDO RJE DAG NI RNAM PA BZHI, ,'DI LTAR SEMS NI
RNAM PA BZHI PO SRID PA GSUM SON SROG CHAGS RNAMS KYI THIG
LE'I DBUS, ,ZHI BA'I BDE 'BRAS STER BAR KHYAB BYED GYUR PA'I
RGYUR NI RNAL 'BYOR DBANG POS BSRUNG BAR BYA, ,

MCHOG TU BDER SON RNAL 'BYOR RNAMS KYI SKYE BA'I SA BON LHUNG
NA THAR PA GA LA ZHIG ,DE PHYIR 'DI NI SNGOM BRTZON RNAMS KYIS
'KHOR BA'I BDE BA SKAD CIG DUS KUN DU NI DOR, ,ZHES GSUNGS SO,
,'DUS PAR YANG, DNGOS GRUB KUN GYI GTER GYUR PA, ,BYANG CHUB
SEMS NI LHUNG BA NA, ,PHUNG PO RNAM

SHIS BRGYAL BA LA, ,MA SMAD DNGOS GRUB GA LA ZHIG ,CES GSUNGS
SO, ,DRI MA MED PA'I 'OD LAS KYANG, SHES RAB 'DUS PAR GANG GI
DKAR PO, ,'DZAG NA DE YI BDE BA CIS 'PHEL, ,DPYID KYI DUS SU
ME TOG ZUM PA, ,LHUNG NA AA MRA'I 'BRAS BU GANG GIS, ,ZHES SO,
,DPAL

YE SHES RDO RJE KUN LAS BTUS PA RNAL 'BYOR GYI RGYUD LAS
KYANG, ,SGYU MA DAG NI THAMS CAD LAS, ,BUD MED SGYU MA RAB TU
BSNGAGS, ,YE SHES GSUM GYI DBYE BA 'DI, ,GSAL BA 'DI NYID DU
MTSON PAS, ,ZHES SO, ,GZHAN YANG, SNANG BA MTSAN MO'I CHA STE
RAB GSAL NYI MA'I

'OD ZER NYIN MO SNANG BA MCHED PAR 'GYUR, ,THUN MTSAMS SNANG
BA THOB PA RANG BZHIN RNAMS KYI RTAG TU SBYAR BAR BYA STE RANG
NYID KYIS, ,MTSAN MO MA YIN THUN MTSAMS MIN LA NYIN MO YANG
MIN GANG ZHIG RANG BZHIN DANG BRAL BA, ,DE NI BYANG CHUB SKANG
CIG 'DI NI BLA MA MCHOG GIS BSHAD PA'I

@69A *, ,RNAL 'BYOR BGROD BYA YIN, ,GANG DU MTSAN MO'I MUN PA
RNAM PAR NYAMS SHING THUN MTSAMS SNANG BA MTHA' DAG KYANG NI
BRAL, ,JI SRID SNANG BYED MI 'CHANG SKAD CIG DRI BRAL 'DIR NI
SLOB MA DAG LA YANG DAG MTHA', ,SLOB DPON GTZO BO PHYI ROL
RDZOGS PA'I BYANG CHUB LTA BYED DAG

GIS RAB RIB BCOM PAS BSTAN, ,NANG GI BDE BA MCHOG GI GO 'PHANG
CI ZHIG SANGS RGYAS BYANG CHUB SKAD CIG GIS THOB 'GYUR, ,ZHES
SO, ,GZHAN DU YANG, RNAL 'BYOR SPYOD MNGON RDZOGS BYANG CHUB,
,NOR BU'I NANG DU BDE SGRUB PA, ,DBU MA'I MNGON PAR RDZOGS
BYANG CHUB, ,'PHO BA'I MTHA' MAR

MTSAN NYID BRAL, ,ZHES GSUNGS SO, ,DE LTAR GNYIS KA DBYER MED
PA GCIG TU 'DRES PA MCHOG TU MI 'GYUR PA'I BDE BA MTSON PA LA
BZHI PA ZHES BRJOD DO, ,DE LTAR YANG, SLOB DPON GSANG BA SHES
RAB DANG, BZHI PA 'BRAS BU'I NGO PO LAS, ,DE DAG 'DI NI JI
LTAR ZHES, ,KHYAD

CHER LOG PAR RTOG PAR BYED, ,MCHOG DANG DGA' BRAL GNYIS DBUS
SU, ,GANG GIS RAB SHES DES MTSON BYA'O, ,SGRA YI 'THAD PA 'BAD
PA YIS, ,GAL TE BYED PA YIN ZHE NA, ,'DIR NI DE DAG GIS DBANG
'DI, ,BZHI PAR YANG NI MI 'THAD DO, ,GSUM PA 'BRAS BU'I NGO
BO'I PHYIR, ,RANG

BZHIN GYIS NI RDZOGS SHE NA, ,'BRAS BU DANG POR RDZOGS NAS
'DIR, ,BYI NAS RGYU YIS CI ZHIG BYA, ,DBANG 'DI JI LTAR YIN PA
'DI, ,BSGRUB PHYIR GZHAN GYI RGYUR MA YIN, ,ZHE NA SNGON DU DE
GRUB PAS, ,SLAR YANG DE LA DON GCIG YOD, ,GAL TE 'BRAS BU
RDZOGS PA DANG, ,PHYI NAS DBANG BSKUR RJOD BYED

NA; ,SANGS RGYAS RDO RJE 'DZIN PA DAG ,DBUGS DBYUNG RAB DBYE
'DI JI LTAR, ,SNGON DU RDO RJE 'DZIN DBUGS DBYUNG, ,SLAD NAS
SANGS RGYAS 'GYUR ZHE NA, ,'DI LTAR RGYU DANG 'BRAS BU YANG,
,'CHOL PA GANG GIS ZLOG PAR BYED, ,GAL TE TSIGS SU BCAD PA'I
NGOR, ,GNYIS KYI DBUS SU

YIN NA NI, ,MTSAN GZHI NYID MIN DE NYID DU, ,TSIGS SU BCAD
PA'I DON GZHAN PHYIR, ,SLAR YANG MTSAN GZHI'I NGO NYID DU,
,TSIGS SU BCAD PA'I DON SBYOR NA, ,TSIGS SU BCAD PA DAG GI
DOR, ,MTSAN GZHI GZHAN DU 'DREN PA MED, ,DPAL LDAN BA DANG
DGYES RDOR DANG, ,DE NYID DU 'DIR

@69B DBYE BA MED, ,SGRUB PA'I THABS KYI DBYE BA YIS, ,DE DAG
DBYE BAS BRJOD PA YIN, ,DER DBANG RNAM BA GSUM GSUNGS SO, ,ZHE
NA DE YANG 'JIG RTEN PA'O, ,'JIG RTEN LAS 'DAS DBANG BSKUR NI,
,GSUNGS KYANG GSAL BAR MA MDZAD DO, ,SHES RAB YE SHES DBANG
BSKUR GYIS, ,DE NI

BZHI PAR SHES PAR BYA, ,ZHES PA 'DI NI LEGS SHES PAR, ,'DOD NA
BLA MA DAM PA BSTEN, ,DE 'DIR 'THAD PA RE 'GA' BAS, ,DBUS SU
MTSON BYAR GANG SMRA YOD, ,DE LTA NA YANG LUNG RIGS KYIS, ,THA
MA NYID DU THE TSOM MED, ,LHAN SKYES THA MAR GYUR PA'I PHYIR,
,TSIGS BCAD 'THAD PA

JI LTAR BYA, ,ZHE NA SKYON 'DI MI 'BYUNG STE, ,TSIGS SU BCAD
PA SHIN TU 'THAD, ,LHAN CIG SKYES PA DANG DGA' BA DAG GI DBUS
SU MCHOG DANG DGA' BRAL YIN PA GANG GI TSE DGA' BA DANG LHAN
SKYES LA LTOS PA'I DBUS SU MCHOG DANG DGA' BRAL DAG 'GYUR PA
DE'I TSE MCHOG DANG DGA' BRAL ZHES

ZHE SA MED PA'I DRUG PA'I SBYOR BA'I PHYIR RAM, DE DAG ZHES
MED PA'O ZHES MTSON PAR BYA ZHES PA, BZHI PAR BLTA BA BRTEN
PAR BYOS SHIG ,DPAL DGYES PA'I RDO RJE'I RGYUD KYI LE'U BRGYAD
PA LAS, DGA' BRAL THA MA DE BZHIN SLAR, ,ZHES GSUNGS PA'I
PHYIR, DGA' BRAL GYI THA NA

LHAN CIG SKYES PA'O ZHES GSAL BAR KHONG DU CHUR PAR BYA BA
NYID DO, ,DE BZHIN DU, DGA' BA'I DGA' BA MTHA' DAG NGES, ,DE
NI BDE BA THABS KUN RIG ,CES PA SHIN TU 'THAD PA KHO NA'O,
,DGA' BA GSUM PO 'DI DAG LHAN SKYES KYI RGYUR GYUR PA DGA'
BA'I RANG BZHIN NO, ,DGA' BA

GSUM PO DE NI BDE BA'I RANG BZHIN THABS RGYUR TE RIM GYIS
BRGYUD NAS MNGON SUM DU KUN RIG PA LHAN SKYES KYI DGA' BA'I
RANG BZHIN CAN NO, ,DE YANG, DGA' BRAL DGA' BA CHAGS BRAL
'GYUR, ,LHAN SKYES DGA' BA LHAG MA NYID, ,CES GSUNGS SO, ,DGA'
BA KHYAD PAR CAN NI

CHAGS BRAL TE SNANG BA'I NGO BO NYID NYAMS SU MYONG BA'I BDE
BA RNAM PAR RTOG PA'I NGO BO ZHES PA JI SRID DU'O, ,DE BZHIN
DU, GSUM PA 'DOD CHAGS NYAMS PA'I PHYIR, ,DES NA BZHI PA BSGOM
PAR BYA, ,DE BZHIN MCHOG DGA' SRID PAR GSUNGS, ,CHAGS BRAL LAS
NI MYANG 'DAS NYID, ,

@70A *, ,DBU MA DGA' BA TZAM NYID DE, ,LHAN SKYES 'DI RNAMS
KYIS SPANGS PA, ,ZHES SO, ,MCHOG DGA' KUN NAS NYON MONGS PA
CAN GYI BDE BA'I LONGS SPYOD KYI MTSAN NYID KYI PHYIR SRID PA
'KHOR BA'O, ,MCHOG DGA' KUN DU SNANG BA'I BDAG NYID KYI KUN
NAS NYON MONGS PA CAN GYI NYAMS

PA'I PHYIR MYA NGAN LAS 'DAS PA'I NGO BO NYID DO, ,DBU MA DGA'
BA TZAM NI DBU MA STE BDE BA THUN MONG BA'I NGO BO NYID KYI
PHYIR RO, ,DGA' BA GSUM PO 'DI DAG GIS SPANGS PA'I LHAN CIG
SKYES PA'I 'BRAS BU ZHES PA'I DON TO, ,DE BZHIN DU, ,'DOD
CHAGS MA YIN CHAGS BRAL MIN, ,DBU MA DMIGS

SU MED PA'O, ,'DOD CHAGS MCHOG DGA' STE ZHEN PA'I MTSAN NYID
KYI PHYIR RO, ,BDE BA'I RNAM RTOG NYID KYIS KHYAD PAR DU
'PHAGS PA'I PHYIR CHAGS BRAL DGA' BRAL GYI DGA' BA'O, ,DBU MA
BAR MA'I BDE BA TZAM NYID KYI DGA' BA DANG PO'I DMIGS SU MED
PA'O ZHES PA GSUM PO 'DI DAG DMIGS

SU MED PA LHAN CIG SKYES PA NYID KYI DON TO, ,DE YANG DGA'
BRAL DANG POR MTSON, ,DGA' BA GSUM PO RNAM SPANGS PA, ,ZHES PA
NI LHAN CIG SKYES PA DE YANG STE DGA' BRAL DANG PO BA GANG YIN
PA'O, ,DER LHAN SKYES MTSON PAR BYA ZHES PA'I DON TO, ,DE
BZHIN DU, MCHOG DGA' DGA' BRAL DBU MA STE, ,

STONG DANG STONG MIN GYI NI RGYU, ,MCHOG GI MTHA' KHO NA STE
DBU MA YANG MA YIN LA DGA' BRAL YANG MA YIN PA'I LHAN SKYES LA
LTOS NAS RGYUR BRJOD DE, STONG DANG STONG MIN NI STONG PA DANG
SNYING RJE DBYER MED PA 'BRAS BU LHAN CIG SKYES PA ZHES BYA
BA'I DON TO, ,'GA' ZHIG GIS KHYAD PAR GYI DGA' BA DGA' BRAL

CHAGS PA DANG BRAL BA'I MTSAN NYID DU BRJOD NAS, MCHOG DANG
DGA' BRAL DAG GI DBUS SU MTSON PAR BYA BA LHAN CIG SKYES PA
KHO NAR 'DOD PA DE RNAMS KYI 'DOD PA LA NI DGA' BA BZHI PO RIM
BZHIN SBYAR BA'I TSIGS SU BCAD PA, ,DANG PO DGA' BA TZAM NYID
DE, ,MCHOG TU DGA' BA GNYIS

PAR GRAGS, ,GSUM PA KHYAD PAR ZHES BYA STE, BZHI PA LHAN CIG
SKYES PAR BRJOD, ,DE BZHIN DU, ,STONG DANG SHIN TU STONG PA
DANG, ,CHEN PO STONG PA GSUM PA STE, ,BZHI BA THAMS CAD STONG
PA NI, ,RGYU DANG 'BRAS BU'I DBYE BA LAS, ,SNA TSOGS DANG PO'I
DGA' BA STE, ,MCHOG TU

@70B DGA' BA RNAM SMIN SKYES, ,KHYAD PAR DGA' BA RNAM NYED
PA, ,LHAN SKYES DGA' BAS TSAN [MTSAN] NYID BRAL, ,SLOB DPON GSANG BA
SHES RAB DANG, ,BZHI PA DE YANG DE BZHIN TE, ,DBANG NI BZHI YI
GRANGS KYIS SU, ,DGA' BA LA SOGS RIM SHES BYA, ,'DOD PA'I DGA'
BA 'DAR BAR 'GYUR PA YANG STE BZHI

BA DAG GI SBYOR PA DE GCIG GO, ,GANG BAR NUS PA LAS BYUNG NGES
PAR MCHOG TU DGA' BAR 'GYUR PA 'DI LTAR GNYIS PA'O, ,'BAR DANG
THIG LE GNYID YUL SLAR YANG KHYAD PAR GYI NI DGA' BA 'DI NI
GSUM PA'O, ,AOttA N'A DA DAG DANG GNYID NI LHAN SKYES DGA' BAR
YANG 'GYUR 'DI NI BZHI PA'O, ,ZHES BYA

BA LA SOGS PA 'DI LTA BU RNAMS KYI DON JI LTAR 'CHAD PAR BYED,
PHYAG RGYA BZHI'I RJES SU 'GRO BA'I GZHUNG SO SO'I SKYE BOS
BYAS PA NI GNAS PAR BYA BA MA YIN NO, ,BUM PA GSANG BA'I DBANG
BSKUR DANG, ,SHES RAB YE SHES RJOD BYED CAN, ,SLAR YANG SHES
RAB CHEN PO NYID, ,DE YI SHES PA'I

RJOD BYED NYID, ,'GYUR ZHING 'GYUR PA DE NAS 'BAB, ,MI 'DZAG
PA YANG DE NAS GZHAN, ,LUS NGAG YID KUN RNAM DAG PAS, ,DBANG
BSKUR GSUM NI RIM PA BZHIN, ,BZHI PA YE SHES KUN NAS DAG ,LUS
NGAG SEMS NI SPYOD BYED PA'O, ,BYIS PA LANG TSO DE NAS RGAN,
,BZHI PA DAG NI SKYE

DGU'I BDAG ,SHES RAB BU MO LUS REG PAS, ,BYANG SEMS 'DZAG PA'I
BDE BA NI, ,'O CHU 'DZIN PA'I DBANG BSKUR BA, ,GANG LA BDE DE
BYIS PAR GSUNGS, ,GSANG BA BSKYOD LAS MI RING BAR, ,SKYES PA'I
BYANG SEMS 'DZAG BDE BA, ,LANG TSO GSANG BAS DBANG BSKUR BA,
,GANG PHYIR

GSANG BA LAS BDE 'THOB, ,GSANG BA BSKYOD LAS RING ZHIG NA,
,SKYES BDE RDO RJE'I RTZER BAB PAS, ,SHES RAB YE SHES DBANG
BSKUR BA, ,DE RGAN 'JAG PAR GYUR GANG LAS, ,PHYAG RGYA CHEN
PO'I RJES CHAGS LAS, ,GANG SKYES MI 'DZAG PA LAS BDE, ,SHES
RAB CHEN PO'I DBANG BSKUR

DE; ,GANG LAS MI 'DZAG PA NYID 'GYUR, ,SKYE DGU'I BDAG POR DE
SHES BYA, ,SKYOB PA KUN GYI SKYED BYED NYID, ,RDO RJE SEMS
DPA' SEMS DPA' CHE, ,BYANG SEMS GNYIS MED MI 'GYUR PA, ,'DI NI
DAM TSIG SEMS DPAR 'GYUR, ,RDO RJE RNAL 'BYOR RNAM PA BZHI,
,'DIS KYANG DE BZHIN

@71A *, ,GSHEGS PA YI, ,NGES PAR LHAN CIG SKYES PA YI, ,DGA' BA
BZHI PA ZHES BYA BA'O, ,ZHES KYANG NGO, ,YANG SA RA HA PA'I ZHAL
SNGA NAS KYANG, LHAN CIG SKYES DGA' BZHI BA STE, ,DE YANG BRJOD
PAR MI RUNG BA'O, ,ZHES SO, ,ROL PA'I RDO RJES KYANG, LHAN SKYES
DGA'

BA BZHI PA'I SKAD CIG LA, ,RANG GIS YANG DAG RIG PA SHES PAR
'GYUR, ,ZHES SO, ,LUS NGAG YID GSUM NI RANG BZHIN BRGYA DRUG
CU'I GZHAN DBANG NYID KYIS SDUG BSNGAL GSUM MO, ,DE RNAMS KYI
SDUG BSNGAL RANG BZHIN KHONG DU MA CHUD PA'O, ,DE THABS DANG SHES
RAB KYI YE SHES KYI

STOBS KYIS ZHI BAS ZHI BYED DO, ,DE NYID KYI PHYIR GSUM SEL BZHI
PA'O, ,MTHA' YAS NI ZUNG 'JUG GI BZHON PA STE RNAM PAR RTOG PA'I
RLUNG THAMS CAD 'GAGS PAS RAB TU MI GNAS PA'I MYA NGAN LAS 'DAS
PA'I PHYIR RO, ,'DOD CHAGS DANG, ZHE SDANG DANG, GTI MUG GSUM

LAS GROL BAR GYUR PAS NA GROL GSUM THOB PA STE, SGRIB PA KUN LAS
NGES PAR GROL BAR YANG NGO, ,RANG BZHIN GYIS 'OD GSAL BA NYID
KYIS MKHA' LTAR MNYAM PA NYID LA GNAS, ,SNA TSOGS GZUGS MTHONG
BAS NYON MONGS PA THAMS CAD DANG BRAL BA'I PHYIR NYON MONGS DRI
MA

KUN LAS 'DAS PA'I PHYIR, CHOS KYI DBYINGS MI ZAD PAS 'DAS PA
DANG MA 'ONGS PA DANG, NGA LTAR BYUNG BA'I DUS GNAS PA DANG
BRAL BA'I PHYIR DUS GSUM DUS MED RTOG PA PO, RNAM PA THAMS CAD
GNYIS SU MED PA MTHONG BA'I PHYIR SEMS CAN KUN GYI GTZO BO CHEN
PO NYON MONGS PA'I

G-YUL THAMS CAD LAS RGYAL BA NYID KYIS JI SNYED RTOGS PA'I CHOS
THOB PA'O, ,YON TAN THOD NI NOR BU'AM SANGS RGYAS BCOM LDAN 'DAS
SO, ,DE RNAMS KYI THOD DPAL LHAN CIG SKYES PA'I THIG LE'O, ,CHOS
DANG NOR DANG 'DOD PA DANG THAR PA'I RNAM PAR RTOG PAS MA BRTAGS
PA'I PHYIR

SO SOR SDUD PA'I YAN LAG GSAL BA'I DNGOS POS SHA LA SOGS PA'I
SPYAN GYIS RNAM PA THAMS CAD STONG PA NYID SNA TSOGS MTHONG BA'I
PHYIR DANG, GZHAN SEMS CAN RNAMS STONG PA NYID MTHONG BA'I DON
LA DMUS LONG NYID KYI PHYIR LUS KUN LAS NI RNAM GROL BA'O, ,DE
NYID KYI PHYIR NAM

@71B MKHA'I LAM STONG PA NYID KYI GZUGS SU RAB GNAS PA RNAMS
PAR RTOG PA'I NGO BOR RNAM PAR GNAS PA'O, ,DE LTAR YANG, NAM
MKHA' SGOM PA 'DI NI SHES RAB KYI PHA ROL TU PHYIN PA SGOM PA'O
ZHES GSUNGS SO, ,YID BZHIN NOR BU CHEN PO 'CHANG BAN NI MNGON
PAR 'DOD PA'I DON THAMS CAD GRUB PA

STER BA'I PHYIR LHAN CIG SKYES PA'I THIG LE 'CHANG BA STE LHAN
CIG SKYES PA RANG BZHIN MED PA SHES RAB KYI PHA ROL TU PHYIN
PA'I RANG BZHIN ZHES PA'I DON TO, ,DE NYID KYI PHYIR KHYAB BDAG
STE KHYAB BYED DO, ,LUS NGAG SEMS KYI THIG LE RIN PO CHE KUN GYI
MCHOG BLA NA MED PA'I DGA' BA STE RAB PO NYID KYI PHYIR

RO; ,'JIG RTEN LAS 'DAS PA MNGON PAR 'DOD PA'I DON GYI DNGOS
GRUB STER BA'I PHYIR DPAG BSAM SHING CHEN TE RGYAS PA YANG DAG
PAR RGYAS PA'O, ,BUM PA BZANG PO KHYAD PAR CAN GYI PHYIR BUM PA
BZANG PO CHE BA'I MCHOG GO, ,LHUN GYIS GRUB PA STE SEMS CAN
THAMS CAD BDE BAR BYED PA'I CHOS

STON PA'I PHYIR BYED PA'O, ,DE NYID KYI PHYIR SEMS CAN KUN DON
BYED DO, ,PHAN PA SGRUB CING BDE BA STER BA'I DANG TSUL GANG GI
YIN PA DE PHAN 'DOGS SO, ,'GRO BA LA BU GCIG PA LTAR BYAMS PA'I
PHYIR SEMS CAN MNYES GSHIN PA'O, ,BZANG BA DANG NGAN PA YANG BDE
BA CHEN PO'I NGO BOR SHES PAS NA BZANG NGAN SHES

SHING NGO, ,DUS BDE BA CHEN PO BYANG CHUB KYI SKAD CIG SHES PAS
NA DUS SHES PA'O, ,'JIG RTEN DANG 'JIG RTEN LAS 'DAS PA'I DON LA
KHYAB PA'I NGO BO NYID KYI PHYIR KHYAB BDAG GO, ,LUS DANG NGAG
SEMS DANG YE SHES KYI BDAG NYID DAM TSIG RNAM PA BZHI SHES PA NI
DE BZHIN NO, ,DE SKAD DU, DPAL

PHYAG NA RDO RJE'I ZHAL SNGA NAS, SHES RAB DANG 'O BYED PAS DGA'
BA'I SKAD CIG 'BYUNG BAR 'GYUR RO, ,DE NI LUS KYI DAM TSIG GO,
,PADMAR RDO RJE BCUG PAS MCHOG DGA'I SKAD CIG STE NGAG GI DAM
TSIG GO, ,PADMAR RDO RJE BSKYOD PAS KHYAD PAR GYI DGA' BA'I SKAD
CIG STE SEMS KYI DAM TSIG GO, ,

RDO RJE NOR BUR BYANG CHUB KYI SEMS LHAGS PAS LHAN CIG SKYES
PA'I DGA' BA'I SKAD CIG STE YE SHES KYI DAM TSIG BZHI PA'O, ,DE
NYID KYI PHYIR DAM TSIG LDAN TE DE'I NGO BO NYID KYI PHYIR RO,
,LHUN GYIS GRUB PA NYID KYIS CHOS STON PA LA SOGS PA'I DUS SHES
PA NI DE BZHIN NO, ,THUNG PA NYID NI GA TZUG LA GA YIN

@72A *, ,PA'I PHYIR RO, ,DGA' BA BZHI'I SKAD CIG ZOS PAS SEMS
CAN THAMS CAD KYI DBANG PO YONGS SU SHES PA'I PHYIR SEMS CAN
DBANG PO SHES SO, ,LAS KYI KUN RTOG MCHOG GI PHYAG RGYA'I SGO
NAS SA LA SPYOD PA DANG MKHA' LA SPYOD PA DANG, PHYAG RGYA CHEN
PO'I DNGOS GRUB

KYI RNAM GROL GSUM MO, ,DE LA MKHAS PA PO RTOG PA PO'O, ,LHAN
CIG SKYES PA DBYER MED PA'I RANG BZHIN RDUL MUN PA SNYING STOBS
KYI YON TAN DANG LDAN PA'I PHYIR YON TAN DANG LDAN ZHING NGO,
,LUS DANG NGAG DANG SEMS KYI RANG BZHIN YONGS SU SHES PA'I PHYIR
YON TAN SHES SO, ,'JIG

RTEN LAS 'DAS PA'I CHOS BDE BA CHEN PO MYONG BA'I PHYIR CHOS
SHES SO, ,YANG DAG PA'I YE SHES 'CHANG BI RIM PAS 'GRO BA THAMS
CAD ZHI BAR BYED PA'I PHYIR BSNGAGS PA STE YE SHES KYI SKU ZHES
PA'I DON TO, ,'JIG RTEN LAS 'DAS PA'I BKRA SHIS RNAMS 'DI LAS
'BYUNG BAS NA BKRA SHIS

'BYUNG NGO, ,BKRA SHIS DGA' BA GSUM PO KUN GYI YANG BKRA SHIS PA
BZHI PA LHAN CIG SKYES PA'I DGA' BA STE 'OD GSAL NYID KYI PHYIR
RO, ,RTAG TU 'JIG PA MED PA'I BDE BA GRAGS PA'I NGO BO NYID KYI
PHYIR GRAGS SO, ,PHUN SUM TSOGS PA THAMS CAD KYI GZHIR GYUR PA'I
PHYIR BKRA SHIS

SO; ,RNAM PAR RTOG PA YONGS SU DOR BA LAS BYUNG BA DRI MA DANG
BRAL BAL 'OD GSAL GYI SNYAN GRAGS CAN GYI PHYIR SNYAN GRAGS SO,
,BDE BA THAMS CAD BSAGS PA'I NGO BO NYID KYI PHYIR DGE BA'O,
,SROG RTZOL GSAL BA'I DNGOS POS SROG AA WA DH'U T'IR SON PA NYID
KYIS 'JIG RTEN LAS 'DAS PA'I

DBUGS KYI PHYIR DBUGS 'BYIN CHEN PO'O, ,BDE BA RGYUN MI 'CHAD
PA'I DGA' STON NYID KYI PHYIR DGA' STON CHE'O, ,BRJOD DU MED
CING GNYIS SU MED PA'I CHOS KYI DGA' BA RAB TU GSAL BAS 'GRO BA
DGA' BA'I NGO BO NYID KYI PHYIR DGA' CHEN NO, ,SEMS CAN THAMS
CAD BDE BA CHEN POS

TSIM PA'I PHYIR ROL PA CHEN BO'O, ,BDE BA CHEN PO'I BDAG NYID
CAN YIN PAS MCHOD BAR 'OS PA'I PHYIR BKUR STI BYANG SEMS KYI KHU
BAS LUS KYI RTZA THAMS CAD YONGS SU RDZOGS PAR BYED PA'O ZHES
PA'I DON TO, ,DON DAM PA'I DBANG RIM GRO'I NGO BO NYID KYI PHYIR
RIM GRO'O, ,RGYUN MI 'CHAD PA'I

@72B BDE BA'I GZHI NYID KYI PHYIR PHUN SUM TSOGS PA'O, ,LUS
DANG NGAG DANG SEMS BDE BA MCHOG TU DGA' BA DANG LDAN PA'I PHYIR
MTSOG TU DGA' BA'O, ,BDE BA DANG YID BDE BA GRAGS PA'I RJE BO NYID
KYIS GRAGS BDAG DPAL TE YE SHES SKU ZHES PA'I DON TO, ,RNAM PA
THAMS CAD RNAM PAR DAG PA'I YE SHES

KYI SKU'I PHYIR MCHOG LDAN TE RAB MCHOG GO, ,RNAM BAR MI RTOG
BA'I SEMS CAN GYI BSAM PA YONGS SU SKONG BA'I PHYIR MCHOG SBYIN
TE 'OD GSAL MCHOG TU SBYIN PA JI SRID PA'O, ,STONG PA NYID DANG
SNYING RJE DBYER MED PA MCHOG NYID KYI PHYIR GTZO BO'O, ,'OD
GSAL GYI YE SHES NYE BAR BSTAN PAS CHAGS

PA LA SOGS PA SRUNG BA'I PHYIR, CHAGS PA CHEN PO 'CHAR BAS BDE
BA CHEN PO'I NGO BO STOBS PA'I PHYIR SKYABS KYI DAM PA'O, ,RNAM
PAR RTOG PA GZHAN DBANG DU GYUR PA ZHAN PA RNAMS KYI SKYABS KYI
'OS SO, ,'KHOR BA'I BAG CHAGS KYI 'JIGS CHEN 'JOMS PA PO NYID
KYI PHYIR 'JIGS

CHEN DGRA STE'O, ,DE NYID KYI PHYIR RAB KYI MCHOG GO, ,RNAM PA
THAMS CAD KYI MCHOG DANG LDAN PA'I STONG PA NYID KYIS SPROS PA'I
'JIGS PA THAMS CAD 'JOMS PA'I PHYIR 'JIGS PA MA LUS SEL BA PO
STE SEMS CAN GYI BSAM PA'I DBANG GIS DAG PA'I SKU'I GZUGS SNA
TSOGS PA 'PHRO BA ZHAS

PA'I SRID PA'O, ,DE SKAD DU, ,DE PHYIR SKYES SHING 'JIGS MED
SRID PA RNAM PA GSUM SONG RGYAL BA YI NI DAG BA'I SKU, ,LAS KYIS
GNOD PAR GYUR KYANG RTAG TU SEMS CAN DON DAG RGYAL BA'I BDAG PO
'DOR MI MDZAD, ,'DI LTAR 'JIG RTEN DBANG PHYUG KHO BO SRID GSUM
GNAS DANG LAS KYIS RA

GNAS NYI MA NYID, ,SEMS CAN RNAMS LA LAM STER DMYAL BA'I 'JIGS
SEL LHA GZHAN NAM YANG YOD MA YIN, ,ZHES GSUNGS SO, ,RJES SU
DRAN PA'I YAN LAG GSAL BA'I DNGOS POS GTUM MO 'BAR BA'I RTZE MO
DE DANG LDAN PAS GTZUG PHUNG CAN NO, ,MA'I NYI MA DANG 'BREL
BA'I

PAGS PA DANG, SHA DANG, KHRAG DANG, PHA'I ZLA BA DANG 'BREL PA'I
RUS PA DANG RGYUS PA DANG KHU BA STE DE GNYIS DANG LDAN PA PHUD
PU'O, ,DE SGRIB PA MED PA'I SBYOR BA DANG LDAN PAS PHUNG PO CHAN
NO, ,RAL PA'I LCANG LO MTHA' DAG BCINGS PA'I BZHIN CHOS THAMS CAD
RO GCIG PA NYID DU LDAN PA'I

@73A *, ,PHYIR LCANG LO CAN NO, ,MCHOG TU MI 'GYUR PA'I NGO BO
NYID DU DNGOS PO THAMS CAD NGO BO GCIG PAS RAL PA CAN NO, ,NYON
MONGS PA'I RNAM PAR RTOG PA MTHA' DAG BZHAR BA'I PHYIR MGO ZLUM
MO, ,COD PAN GTZUG TOR CHEN PO'O, ,DE DANG LDAN PA'I PHYIR COD
PAN THOGS SO, ,

DE BZHIN GSHEGS PA LNGA'I BDAG NYID CAN CHOS KYI PHUNG PO'I NGO
BO NYID KYI PHYIR SGRIB PA MED PAR BYAS PA'I SROG LA SOGS PA'I
RLUNG NYID KYI PHYIR GDONG LNGA STE, RIGS LNGA'I RANG BZHIN ZHES
PA'I DON TO, ,SNANG BA DANG, SNANG BA MCHED PA DANG, SNANG BA
THOB PA DANG, 'OG GSAL DANG, CHOS KYI

DBYINGS KYI MTSAN NYID GTZUG PHUD LNGA GANG GI YIN PA DE GTZUG
PHUD LNGA DANG LDAN NO, ,SAD PA DANG, RMI LAM DANG, GNYID LOG
DANG, BZHI PA DANG, BZHI PA 'DAS PA'I ZUR PHUD LNGA PA'I ME TOG
THOD KYI NGO BO NYID KYI PHYIR ZUR PHUD LNGA PA ME TOG THOD DO,
,MOONYDZA BYANG CHUB KYI SEMS MI 'DZAG PA'O, ,

DE DANG LDAN PA'I PHYIR MOONYDZA'O, ,PHUNG PO DANG, KHAMS DANG,
DBANG PO LA SOGS PA RANG BZHIN MED PAR BYED PAS BRTUL ZHUGS CHEN
PO'O, ,DE 'DZIN PA NYI DE ZHIN BSHAD DO, ,BYANG SEMS MI 'DZAG PA
NYID KYI PHYIR TSANGS PAR SPYOD PA'O, ,DE NYID KYIS BRTUL ZHUGS
MCHOG GO, ,

MCHOG TU BDE BAS GANG BA'I SANGS RGYAS KYI CHOS THAMS CAD MNGON
DU BYED PA'I PHYIR DKA' THUB MTHAR PHYIR PA GANG YIN PA DE DE
BZHIN NO, ,RTAG TU PADMA DANG RDO RJE YANG DAG PAR SBYOR BA GOMS
PAS THIG LE'I DBUS SU DBUGS DRUG THIM PAR BYED PAS THIG LE DE
RDO RJE'I KHA'I BZA' BA'I MTSAN NYID

DKA' THUB CHEN PO GANG YIN PA DE DE BZHIN NO, ,SBYOR YAN LAG
DRUG YONGS SU RDZOGS PA BSAM GYIS MI KHYAB PA'I BDE BA CHEN PO'I
CHU BOR RTAG TU BKRUS PA'I PHYIR GTZANG GNAS SO, ,LHAN CIG SKYES
PA'I DGA' BA'I PHYIR DAM PA'O, ,MCHOG TU MI 'GYUR PA'I BDE BA
NYID KYI PHYIR GOO TA MA SH'AKYA

THUB PA DON GRUB PO, ,YI GE LNGA'I NGO BO NYID KYI PHYIR HAm GI
RNAM PA DE BZHIN GSHEGS PA LNGA'I BDAG NYID CAN GYI BRAM ZE'O,
,DE'I N'A DA KHONG DU CHUD NAS GANG ZHIG SPYI BOR THIM PAS RNAM
PAR RTOG PA'I RLUNG THAMS CAD RGYU BAR BYED PAS NA BRAM ZE'O,
,NAM MKHA' LA CHAGS PA'I SEMS CAN NYID KYI SO SOR SDUD PA

@73B LA SOGS PA YAN LAG DRUG BSDUS PAS TSANG PA'I GNAS YAN LAG
BZHI PA BSAM GTAN BZHI'I ZHAL BZHI'I RANG BZHIN GYI PHYIR TSANGS
PA'O, ,RANG BZHIN GYIS 'OD GSAL BA STONG PA NYID DANG SNYING RJE
DBYE MED PA'I YE SHES NI TSANGS PA'O, ,DE DE'I BDAG NYID DU RIG
PA NYAMS SU MYONG

BAS NA TSANGS PA SHES SO, ,TSANGS PA'I MYA NGAN LAS 'DAS PA NI
MYA NGAN LAS 'DAS PA TSANGS PA DGA' BO, ,DGA' BA TSANGS PA'I NGO
BO NYID CES PA GSUNGS PA'I PHYIR DE THOB PA'O, ,STONG PA NYID
YANG DAG PAR NYAMS SU MYONG BA NYID KYIS NAM MKHA' JI SRID PAR
'JIGS PA MED PA'I BDE BAR

SON PA'I PHYIR THAR PA BZHI PA'I DON TO, ,YANG DAG PA'I YE SHES
KYI MES RDUL MUN PA SNYING STOBS THAL BAR BYAS PA'I PHUNG PO
NYID KYIS RNAM GROL KHO NA LUS RANG BZHIN GNAS YIN PA DE DE
BZHIN NO, ,RANG BZHIN GYI 'DOD CHAGS LA SOGS PA 'CHING BA DANG
BRAL BAS 'DOD YON LNGA LA LONGS SPYOD PAS

CHAGS PA CHEN PO YANG DAG PAR YONGS SU SHES PA THOB PA'I PHYIR
RNAM GROL BCOM LDAN 'DAS SO, ,DE YANG, 'JIG RTEN CHAGS PAS
'CHING 'GYUR PA, ,'DOD CHAGS NYID KYIS RNAM PAR GROL, ,BZLOG
PA'I BSGOM PA DE DAG NI, ,SANGS RGYAS MU STEGS KYIS MI SHES,
,DUG GI DUM BU

GANG NYID KYIS, ,SROG CHAGS THAMS CAD 'CHI BAR 'GYUR, ,DUG GI DE
NYID SHES PA DES, ,DUG GIS DUG NI 'JOMS PAR BYED, ,JI LTAR ME
YIS TSIG PA NI, ,SLAR YANG ME YIS 'JOMS PAR BYED, ,DE BZHIN 'DOD
CHAGS MES TSIG PA, ,'DOD CHAGS ME YIS ZHI BAR BYED, ,GANG DANG
GANG GIS

SROG CHAGS DAG ,DRAG PO'I LAS KYIS 'CHING 'GYUR PA, ,DE DAG
THABS NI DE NYID KYIS, ,SRID PA'I 'CHING BA LAS GROL 'GYUR,
,ZHES GSUNGS SO, ,GZHAN YANG, GAL TE CHES PHRA'I SEMS KYI MYU GU
LA, ,DAG PA'I YUL GYI BCUD KYIS MA BRAN NA, ,NAM MKHA' KHYAB
PA'I 'BRAS

BU STER BA YI, ,DPAG BSAM LJON SHING NYID NI JI LTAR 'THOB, ,KHA
CIG YUL RNAMS DAG NI SPANGS NAS TE, ,KHA CIG YUL RNAMS MA BKAG
PAR BYAS NAS, ,KHA CIG YUL RNAMS KHO NA NYID KYIS TE, ,MI YI
KHYU MCHOG RNAMS NI BYANG CHUB BYED, ,CES SO, ,STONG PA NYID KYI
YE SHES

@74A *, ,KYI RANG BZHIN GYI PHYIR DE BZHIN GSHEGS PA THAMS CAD
KYI YE SHES MES DPA' BSGOM PA BYANG SEMS ZHI BA STE, ZHI BA RTAG
TU DGE BA ZHE BA STE ZHES SO, ,GZUNG BA DANG 'DZIN PA LA SOGS PA
SEMS KYI G-YENG BA RNAMS BZHI BA'I PHYIR ZHI BA NYID DO, ,DE
YANG, ZHI BA MYANG

'DAS KHAMS YIN NO, ,ZHES TE, LAS KYI PHYAG RGYA BSTEN PHYIR RO,
,GANG ZHIG PA YI BDE THOB PA, ,DE YI BDE BA RANG NYID BZA',
,GSAD PA GANG GIS LUS BDE LA, ,DE YI BDE BA BSAM GTAN BRJOD,
,CES GSUNGS SO, ,PHYI ROL DU GYUR PA RNAMS MED PA'I PHYIR DMIGS
PA MED PA STE

DE TZAM ZHIG DMIGS PA'I PHYIR MYA NGAN 'DAS SO, ,MA BCOS PA'I
RANG GIS RIG PAR BYA BA'I PHYIR PHYAG RGYA CHEN PO SHES RAB KYI
SNANG BA'I NGO BO NYID KYI PHYIR ZHI BA'O, ,DNGOS PO DANG DNGOS
MED MCHOG TU BZOD PA STONG PA NYID KYI PHYIR MYA NGAN 'DAS SO,
,DE NYID KYI PHYIR LEGS SO, ,SANGS RGYAS THAMS

CAD MYA NGAN LAS 'DA' BAS NA MYA NGAN 'DAS PA BDE BA'O, ,RNAM
PAR RTOG PA THAMS CAD DANG BRAL BAS MTHAR PHYIN PA'I BDE BA'I
PHYIR NYE BA'O, ,THABS DANG SHES RAB DAG LA BDE SDUG GNYIS MED
PA'I PHYIR BDE SDUG SEL BAR THAR GYUR PA'O, ,DE SKAD DU, SDIG
DANG BSOD NAMS GNYIS NI

GZEGS MA PHUB MAR SONG, ,RANG GI YID NI STONG PA NYID GTAD DO,
,ZHES SO, ,RANG BZHIN GYIS CHAGS PA DANG BRAL BAS MI 'DZAG PA'I
BDE BA CHEN PO'I NGO BO NYID KYI PHYIR CHAGS BRAL BCOM LDAN 'DAS
NYID DO, ,BAG CHAGS DANG BRAL BAS CHOS STON PA'I SGO NAS SHIN TU
RNAM PAR DAG PA CHOS KYI

DBYINGS KYI YE SHES KYI NGO BO NYID KYI PHYIR LUS LAS 'DAS PA
PO'O, ,'OD GSAL NYID KYI RNAM PAR RTOG PA LA SOGS PAS MI THUB
PAS THUB PA MED PA'O, ,CHAGS PA CHEN PO MI 'DZAG PA NYID KYIS
BDE BA THAMS CAD DPE DANG BRAL BA NI DPE MED PA'O, ,SNANG BA LA
SOGS PA DANG, BUD MED LA

SOGS PA'I NGO BO NYID MED PAS RANG BZHIN MED PA'I NGO BO NYID NI
MI MNGON NO, ,'OD GSAL GYI PHYIR MI SNANG BA'O, ,KHU BA DANG
RDUL MI 'DZAG PA NYID KYIS NAM MKHA' LTAR GOS PA MED PA'I PHYIR
GSAL BYED MIN NO, ,TSES GCIG LA SOGS PA CHA BCO LNGA 'DAS PAS MI
'GYUR PA CHA SHAS MED

@74B PA'O; ,YE SHES NAM MKHA'I NGO BO NYID KYI PHYIR KUN
'GRO'O, ,BRTAN PA DANG G-YO BA'I RANG BZHIN GYI PHYIR KHYAB PA
PO'O, ,YID KYI SPYOD YUL MA YIN PA'I PHYIR PHRA ZHING NGO,
,CHOS KYI DBYINGS KYI YE SHES SO SO RANG GIS RIG PAR BYA BA'I
PHYIR ZAG MED DO, ,LHUN GYIS GRUB PAR BDE BA THAMS

CAD SKYE BA'I PHYIR SA BON NYID DO, ,CHAGS PA DANG CHAGS BRAL
DANG DBU MA'I CHAGS PA'I RDUL MED PA'I PHYIR RDUL MED DE CHAGS
PA CHEN PO BZHI PA'O, ,DE BZHIN NYID RNAM PAR DAG PA'I NGO BO
NYID KYI PHYIR RDUL BRAL LO, ,GLO BUR GYI DRU MA MED PA'I PHYIR
DRI MA MED PA'O, ,RANG BZHIN DANG BRAL BA

NYES PA SPANGS PA'O, ,PHYI ROL GYI RNAM PAR G-YENG BA'I NAD ZAD
PA'I PHYIR SKYON MED PA'O, ,PHYIN CI MA LOG PA'I 'OD GSAL KHONG
DU CHUD PA'I PHYIR SHIN TU SAD PA'O, ,GZUGS LA SOGS PA'I PHUNG
PO LA SOGS PA RNAMS LHAN SKYES NYID KYI RANG BZHIN DU RTOGS PA'I
PHYIR SAD PA'I

BDAG GO, ,CHOS THAMS CAD YE SHES KYI NGO BO YANG DAG PAR GZHAG
PA'I PHYIR KUN SHES SO, ,LHUN GYIS GRUB PAS SEMS CAN THAMS CAD
KYI SEMS KYI SPYOD PA YONGS SU SHES PA'I PHYIR KUN RIG GO, ,DE
NYID KYI PHYIR DAM PA PO'O, ,MIG LA SOGS PA MED PAS KUN GZHI'I

RNAM PAR SHES PA'I CHOS NYID DO, ,DE LAS 'DAS PA RGAL BA SNYING
RJE RAB TU RTOG PAS STONG PA NYID KYI BDAG NYID CES PA'I DON TO,
,SPROS PA THAMS CAD LAS 'DAS PA'I 'OD GSAL GYI BDAG NYID KYI
PHYIR BCOM LDAN 'DAS KHO NA YE SHES SO, ,DE NYID ZAB PA DANG
RGYA CHE BA'I BDAG NYID KYI PHYIR

GNYIS MED TSUL 'CHANG BA'O, ,DON DAM PA'I YE SHES KYI RNAM PAR
RTOG PA YANG MED PA'I PHYIR RNAM PAR RTOG PA MED DO, ,DE YANG,
DAM PA'I DON GYI RNAM RTOG KYANG, ,MKHAS PAS BLANG BAR MI BYA'O,
,BZANG BA'AM NGAN PA'I RNAM RTOG KYANG, ,DBYE BA'I RNAM PA CI
ZHIG YOD, ,CES GSUNGS SO, ,

LHUN GYIS GRUB PAS 'DOD PA'I YON TAN LNGA LA SPYOD PA'I BDE BA'I
PHYIR 'BAD PA RNAM PAR RTOG PA DANG BRAL BA GANG YIN PA DE DE
BZHIN NO, ,DE LTAR YANG, SNGON GYI SMON LAM GYIS BKRUN [*PA KRUN?] RTAG TU
LHUN GYIS GRUB PAR GZHAN DON NO, ,ZHES GSUNGS SO, ,NYIN MO DANG
MTSAN MO DANG THUN MTSAMS

@75A *, ,GYI TING NGE 'DZIN GSUM GYI DBYE BAS DUS GSUM DU YANG
DAG PAR BYUNG BA'I SKU DANG GSUNG DANG THUGS SPRUL PA DANG,
LONGS SPYOD RDZOGS PA DANG CHOS KYI SKU ZHES BYA BA SANGS RGYAS
SO, ,DE RNAMS KYI LAS SEMS CAN GYI DON GYI NGO BO BDE BA CHEN PO
NYAMS SU MYONG BA BYED PA PO'O ZHES PA

NI DE BZHIN NO, ,DNGOS PO THAMS CAD MNYAM PA NYID KYI KHONG DU
CHUD PA'I PHYIR SANGS RGYAS SO, ,CHOS KYI DBYINGS KYI NGO BO
NYID KYIS THOG MA DANG THA MAR SKYES PA DANG 'GAG PA DGA' BRAL
GYI SKAD CIG 'DZAG PA'I SKAD CIG MED PA GANG YIN BA DE DE BZHIN
NO, ,KUN NAS NYON MONGS PA CAN DANG, RNAM

PAR BYANG BA CAN GYI CHOS RNAMS DON DAM PAR NA MED PAS NA MED PA
AA DGAG PA'I DON TO, ,DES NA THOG MA MED PA'I SANGS RGYAS DANG
PO'I SANGS RGYAS TE SKAD CIG LA RNAM PA LNGA DANG RNAM PA NYI
SHU SGYUR 'PHRUL DRA BAS MNGON PAR RDZOGS PAR BYANG CHUB PA'I
MTSAN NYID KYI BDE BA THOG MA MED PA'I SANGS RGYAS

ZHES PA'I DON TO, ,GANG GI RGYU THABS DANG SHES RAB KYI BDAG
NYID GZUNG BA DANG 'DZIN PA'I BDAG NYID KYI CHOS SPANGS PA DE DE
BZHIN NO, ,YE SHES GNYIS SU MED PA'I YE SHES TE, CHOS THAMS CAD
BDE BAR MTHONG BA'I PHYIR MIG GO, ,DE NYID GCIG STE GNYIS PA MED
PA GANG GI YIN PA DE DE BZHIN NO, ,

RNAM PAR RTOG PA MTHA' DAG SPANGS PA'I PHYIR DRI MA MED DO, ,YE
SHES STONG PA NYID KYI YE SHES TE DE NYID KYI LUS CAN NI LHAN
CIG SKYES PA'I BDE BA'I SNANG BA 'DI'I YIN PA DE DE BZHIN DU
BSHAD DO, ,DE BZHIN LAS KYI PHYAG RGYA LA SOGS PA'I DE BZHIN
NYID DO, ,DER GSHEGS PA DGA' BA LA SOGS

PA BDE BA'I YE SHES GANG GI YIN PA DE DE BZHIN GSHEGS SO, ,GZHOM
DU MED PA'I SGRA KUN NAS RGYAS PAS SEMS KYI SKAD CIG THAMS CAD
KYI NGO BO SANGS RGYAS RNAMS TSIM PAR BYED PA'I PHYIR NGAG RNAMS
KYI DBANG PHYUG NI NGAG GI DBANG PHYUG GO, ,SRUB DANG BSRUB PA'I
SBYOR BAS

RTAG TU AA'I RNAM PA LAS RGYAS PA'I PHYIR SMRA BA RNAMS KYIS
MCHOD PAR BYA BA'I PHYIR SMRA BA CHE STE, BSRUB PAR BYA BA RTZA
THAMS CAD DU BSRUB PA'I NGO BO SROG GI RLUNG GI SPYOR BAS BYANG
CHUB KYI SEMS 'DZIN PA NYID KYI DBANG PO DANG KHAMS THAMS CAD
RGYAS PAR BYED PA'I BAR DU'O, ,GNYIS SU MED

@75B PAR SMRA BA'I PHYIR SMRA BA'I SKYES BU'O, ,PHYAG RGYA
MCHOG GI SBYOR BAS NYAN THOS LA SOGS PA'I MYA NGAN LAS 'DAS PA
BZLOG PA'I PHYIR SMRA BA'I RGYAL LO, ,CHOS THAMS CAD YANG DAG
PAR KHONG DU CHUD PA'I PHYIR SMRA BA'I DAM PA'O, ,LHAN CIG SKYES
PA'I BDE BA NYAMS SU MYONG BA'I BDE BA'I NGO BO'I PHYIR

MCHOG GI GNAS SO, ,LHAN CIG SKYES PA YE SHES KYI KHAMS SPROS PAS
SNA TSOGS KYI DON BYED PA'I PHYIR SMRA BA'I SENG GE'O, ,LUS DANG
NGAG DANG SEMS THAMS CAD GCIG TU GYUR PAS BYANG CHUB KYI SEMS MI
'DZAG PA NYID KYIS GZHAN RNAM PAR RTOG PA'I RLABS KYIS PHAM BA
MI NUS PAS NA CHUGS [*TSUGS?]

PA MED DO, ,YANG SNGA MA PHYED KYIS RGYU NYID GSUNGS LA, PHYI MA
PHYED KYIS DGA' BA BZHI'I NGO BO 'BRAS BU GSUNGS SO, ,KUN NAS
GZIGS PA'I DANG TSUL GANG GI YIN PA'I NI KUN DU LTA BA STE KUN
DU BZANG PO'I GZUGS KYIS DE'I YE SHES THOB PA STE, CHAGS PAS
'DUL BA'I SEMS CAN LA LTOS

PAS CHOS KYI DBYINGS GNYIS SU MED PA'I TSUL GYIS CHAGS PA CHEN
PO'I RGYUD SPRO BA'I PHYIR RO, ,BDE BA CHEN PO 'DZIN PA NYID
KYIS MCHOG TU DGA' BA THOB PA'I PHYIR MCHOG TU DGA' BA'O, ,GZHI
BRJID PHRENG BA LHAN SKYES KYI GTUM MO'O 'OD KYI RGYUN NO, ,DE'I
BDAG NYID DU, DE DANG LDAN PAS

GZI BRJID PHRENG LDAN NO, ,BLTA NA SDUG PA LHAN SKYES KYI BDE
BAM NGON SUM DU BYED PA GANG GI YIN PA DE DE BZHIN NO, ,STONG PA
NYID DANG SNYING RJE DBYER MED PA BDE BA CHEN PO'I YE SHES KYI
BDUD RTZIS GANG BA'I PHYIR YE SHES KYI RGYA MTSO'I ZHES PA'I DON
TO, ,'OD BZANG PO LHAN SKYES KYI YE SHES

'PHRO BA'I BDAG NYID GANG GI YIN BA DE DE BZHIN NO, ,'JIG RTEN
GYI KHAMS MTHA' YAS PA NA BZHUGS PA'I SANGS RGYAS LA SOGS PA'I
SNANG BA BYED PA'I PHYIR 'BAR BA'O, ,'GRO BA MTHA' DAG SKYED PAR
BYED PA GZHAN DANG THUN MONG MA YIN PA THAMS CAD MKHYEN PA
NYID KYI SA BON BKRUN [?] PAR GYUR PA

DE BZHIN GSHEGS PA'I MTSAN NYID DANG LDAN PA'I PHYIR DPAL GYI
BE'U'O, ,LAG NA 'OD BAR BA 'OD KYI PHUNG PO'I GZUGS GSHIN RJE
GSHED LA SOGS PA'I KHRO BO'O, ,DE SPRO BA'I TSUL GYIS SNANG BA
PO STE KHRO BO DES GDUL BA'I SEMS CAN LA SNANG BA PO GANG YIN PA
DE'O, ,CHAGS PA DANG CHAGS BRAL LA

@76A *, ,SOGS PA'I NANG THAMS CAD 'JOMS PA'I PHYIR SMAN PA
CHE'O, ,MCHOG NI PHYIN CI MA LOG PA'I GDAMS PA'I SMAN STER BA
PO'O, ,BDAG NYID KYI BDE BA CHEN PO'I RANG BZHIN LA GZHAN
RNAMS SBYOR BAS GTZO BO'O, ,RNAM PAR RTOG PA'I RLUNG ZUG RDU
THAMS CAD 'JOMS

PA'I PHYIR ZUG RDU 'BYIN PA'O, ,BRJOD DU MED PA'I BDE BA'I
RANG BZHIN GYI PHYIR BLA NA MED DO, ,DPAG BSAM GYI LJON SHING
BZHIN DU RNAM PAR RTOG PA MED PA'I 'GRO BA RJES SU 'DZIN PA
'PHRO BA'I PHYIR SMAN RNAMS MA LUS LJON PA'I SHING NGO, ,NYON
MONGS PA MTHA' DAG GI GNYEN PO'I

PHYOGS RANG BZHIN GYIS 'OD GSAL BA BDE BA CHEN PO'I RNAM PA
MNGON SUM DU BYED PA PO NYID KYI PHYIR NAD DO COG CHAGS PA
DANG CHAGS BRAL LA SOGS PA'I MTSAN NYID KYI DGRA CHE BA STE
'JOMS BYED DO, ,BDAG BYIN GYIS BRLAB PA'I NGO BO'I PHYIR MDZES
PA SDU GU'O, ,'JIG RTEN GSUM

LUS NGAG SEMS GCIG PA NYID DE, DE'I MCHOG BDE BA CHEN POS
BRGYAN PA NYID KYIS THIG LE'I NGO BO NYID KYI PHYIR 'JIG RTEN
GSUM GYI MCHOG GO, ,GNYIS SU MED PA'I RANG BZHIN DON DAM PA'I
DNGOS GRUB KYI DPAL DANG LDAN PA'I PHYIR DPAL LDAN NO, ,RANG
GIS RIG PAR BYA BA GSAL BA

BDE BA CHEN PO NYID KYI NAM MKHAR RGYU SKAR GYI DKYIL 'KHOR
BZHIN DU 'PHO BA'I PHYIR RGYU SKAR DKYIL 'KHOR CAN NO, ,YANG
NA GTZUG TOR DU BZHI DANG DPRAL BAR BCU DRUG STE, RTZA NYI SHU
PO 'DI DAG NI BAD KAN GYI KHAMS RAB TU 'KHRUG PA PO'O, ,MGRIN
PAR SUM CU RTZA GNYIS DANG SNYING GAR

BRGYAD DE RTZA BZHI BCU PO 'DI DAG MKHRIS PA'I KHAMS 'KHRUG PA
PO'O, ,LTE BAR RTZA DRUG CU RTZA BZHI DANG GSANG BA'I PADMA'I
PHYI ROL YONGS SU BSKOR BA BCU DRUG STE RTZA BRGYAD CU PO 'DI
DAG RLUNG GI KHAMS 'KHRUG PA PO'O, ,'DI NYID KYI BAR GYI YONGS
SU 'KHOR BA BCU DANG, DBUS KYI DKYIL 'KHOR DU

DRUG NI GRANGS JI LTA BAR 'DUS PA DANG 'DUS PA RAB TU 'KHRUG
PAR BYED PA DANG 'KHOR LO DRUG 'GOG PA'I RANG BZHIN NO, ,'DI
LTAR RTZA BRGYA LNGA BCU RTZA DRUG PO RNAMS BYIS PA RNAMS LA
'CHI BA STER BA PO NI RNAL 'BYOR PA RNAMS LA BDE BA STER BA PO
STE, RIGS DRUG GI RTZA DANG BCAS PAS RTZA BRGYA DRUG CU

@76B RTZA GNYIS SO, ,RTZA 'DI RNAMS SU YANG RLUNG BCU RGYU
BAS PHUNG PO DANG KHAMS BCU'I RANG BZHIN GYI RTZA RE RE YANG
RNAM PA BCUR 'GYUR RO, ,DE LTAR BCUS BSGYUR PAS STONG DRUG
BRGYA NYI SHUR 'GYUR TE RGYU SKAR NYI SHU RTZA BDUN GYI CHU
TSOD 'DZIN PA'O, ,DE DAG 'GAGS PA'I PHYIR DPAL LDAN RGYU SKAR
DKYIL

'KHOR CAN NO, ,PHYOGS BCU'I NAM MKHAR 'OD GSAL NYID DE DE'I
MTHAR THUG PA GSAL BA'I DNGOS PO STE DON DAM PA'I THIG LE'I
NGO BO'O, ,DE NYID TSANGS PA'I GNAS SU SON PA NYID KYIS CHOS
KYI RGYAL MTSAN LEGS PAR 'DZUGS PA GANG GI YIN PA DE DE BZHIN
NO, ,NYON MONGS PA'I GDUNG BA

MTHA' DAG SEL BA NYID KYIS LUS DANG NGAG SEMS GCIG TU 'DRES
PA'I NGO BO 'GRO BA NYID GDUGS TE RGYUN CHAD MED PA'I BDE BA
CHEN PO'I RGYUN GYIS GTAD PA'I GTUM MO'I GSER GYI DBYUG PAS
BTEG STE 'DZIN PA NYID KYI GTZUG TOR DU SON PA BA SPU'I KHUNG
BU'I MTHAR THUG PAR SON PA NYID KYIS

YANGS PA RGYA CHE BA GANG GI YIN PA DE DE BZHIN NO, ,'OD KYI
MTHUS BYAMS PA DANG BYANG CHUB KYI SEMS NYID KYIS SNYING
RJE'O, ,DE GNYIS KYI DKYIL 'KHOR SNYING PO LEN PA DE NI DE
BZHIN NO, ,BRJOD DU MED PA'I BDE BA BYANG CHUB KYI SEMS KYI
PHYIR PADMA GAR GYI BDAG PO RDO RJE PADMA BSKYOD PA'I

KHYAB BDAG CES PA'I DON TO, ,DE NYID KYI PHYIR DPAL LDAN NO,
,DNGOS PO THAMS CAD KYI NGO BO'I PHYIR KHYAB BDAG CHEN PO'O,
,GTUM MO 'BAR BA'I SBYOR BAS RDO RJE RIN PO CHE CHEN PO'I RTZE
MOR GNAS NAS RNAM PAR RTOG PA'I GDUNG BA MTHA' DAG NYE BAR
'GOG PA'I PHYIR DANG, LUS

THAMS CAD BSIL BAR BYED PA'I PHYIR GDUGS DANG 'DRA BAS GDUGS
TE RIN CHEN GDUGS SO, ,SANGS RGYAS KUN RNAM PAR SNANG MDZAD LA
SOGS PA'I RGYAL PO RDO RJE SEMS DPA' BYANG CHUB KYI SEMS KYI
RANG BZHIN GYI PHYIR RO, ,SANGS RGYAS KUN GYI BDAG NYID CHOS
THAMS CAD

STONG PA NYID DE KHO NA DNGOS PO MCHOG GI NGO BO DE 'DZIN PA NI
DE BZHIN NO, ,PHUNG PO LA SOGS PA'I NGO BO DE BZHIN GSHEGS PA
THAMS CAD KYI SNYING POR GNAS PA YIN PA'I PHYIR SANGS RGYAS
KUN GYI RNAL 'BYOR CHE STE MCHOG TU BDE BA CHEN PO'I RNAM PA'I
TING NGE 'DZIN GYI NGO BO'O, ,PHUNG

@77A *, ,PO DANG KHAMS LA SOGS PA SANGS RGYAS KUN GYI BSTAN
PA BDE BA NYID DU RDZOGS PAR BYED PA GCIG NYID YIN PA DE DE
BZHIN NO, ,RDO RJE RIN CHEN DBANG BSKUR LHAN CIG SKYES PA'I
DGA' BA'I BDE BA'O, ,DE NYID DPAL TE BCOM LDAN 'DAS NI DE'I
NGO BO NYID KYI PHYIR RO, ,RIN CHEN KUN

BDAG SANGS RGYAS KYI DBANG PHYUG CHEN PO STE SPYI BOR 'CHANG
BA'I PHYIR RO, 'JIG RTEN DBANG PHYUG KUN SANGS RGYAS DANG
BYANG CHUB SEMS DPA' KUN GYI DBANG PHYUG RDO RJE SEMS DPA'O,
,DE NYID BDAG PO STE, DNGOS PO THAMS CAD KYI NGO BO NYID KYI
PHYIR RO, ,LUS LA SOGS PA'I THIG LE

GSUM 'CHANG BA STE RDO RJE 'CHANG BA KUN NO, ,DE RNAMS KYI RJE
BO STONG PA NYID DANG SNYING RJE DBYER MED PA'I THIG LE BZHI
PA'O, ,SANGS RGYAS KUN GYI THUGS KUN NAS MNAR SEMS MED PA NYID
KYIS THUGS RJE CHEN PO'I NGO BO NYID KYI PHYIR DE BZHIN NO,
,SANGS RGYAS KUN GYI THUGS LA SEMS MED

PA'I SEMS GNAS PA THIM PA DE'I BDAG NYID DU GANG GI YIN PA DE
DE BZHIN DU BSHAD DO, ,CHOS KYI DBYINGS KYI NGO BO'I YE SHES
KYI SKU'I NYID KYI CHOS THAMS CAD LA KHYAB PA'I PHYIR SANGS
RGYAS KUN GYI SKU CHE BA'O, ,SANGS RGYAS KUN GYI SKU DANG
GSUNG DANG THUGS KYI BDE BA CHEN PO'I BDUD RTZI RAB

TU 'BAB PAR THIM PA'I GZHI BDE BA CHEN PO'I BDUD RTZI BSAM
GYIS MI KHYAB PA'I CHU BO'I NGO BO NYID KYI PHYIR SANGS RGYAS
KUN GYI GSUNG YANG YIN, RTAGS BZLOG PA NI GTZUG LAG YIN PA'I
PHYIR RO, ,SANGS RGYAS KUN GYI GSUNG GI BDAG NYID BSAM GYIS MI
KHYAB PA'I BDE BA'I CHU BO GANG GI

YIN PA DE THAMS CAD DE BZHIN DU 'THUNG BA NYID DO, ,RDO RJE
NYI MA YE SHES KYI DKYIL 'KHOR GYI SNANG BA CHEN PO KHAMS GSUM
PO MTHA' DAG SNANG BA NOR BU'I LTE BA'I NANG DU GNAS PA'I SEMS
KYI SKAD CIG GI MTSAN NYID GANG YIN PA DE NI RDO RJE NYI MA
SNANG BA CHE'O, ,DE SKAD DU, RDO RJE NYI MA'ANG GANG ZHIG

SEMS, ,NOR BU'I NANG DU SON PAR BLTA, ,YE SHES DKYIL 'KHOR
RNAM PA YIS, ,KHAMS GSUM PO DAG SNANG BA NYID, ,CES GSUNGS SO,
,MTHAR LHUN GYIS GRUB PAS GNYIS SU MED PA'I SEMS SHES PA'O,
,RDO RJE ZLA BA YE SHES KYI ZLA BA BZANG PO'O, ,DE DRI MA MED
PA RNAM

@77B PAR RTOG PA MTHA' DAG SPANGS PA'O, ,'OD 'JIG RTEN GSUM
DU SNANG BA GANG GI YIN PA DE DE BZHIN NO, ,RKANG PA GNYIS KYI
NYI MA DANG ZLA BA DANG SGRA GCAN DANG ME DANG RDUL DANG KHU
BA DANG SEMS DANG YE SHES GCIG PA'I SBYOR BA GSUM PO ZHES PA'I
DON TO, ,CHAGS BRAL 'DOD CHAGS DANG

BRAL BA'I MTSAN NYID KYI SOGS PA CHAGS PA CHEN PO LHAN CIG
SKYES PA'I BDAG NYID BZHI PA DE'I BDAG NYID DU GANG GI YIN PA
DE BZHIN NO, ,KHA DOG SNA TSOGS PA KHA DOG DU MA'I 'BAR BA
RNAM PAR RTOG PA 'JIGS PA 'JOMS PA'I 'OD GANG YIN PA DE KHA
DOG SNA TSOGS 'BAR BA'I 'OD DO, ,

'DI YANG BLA MA'I ZHAL NAS SO, ,DE SKAD DU YANG, SKU MTHONG
NAS NI NYI MA RE RE'I DUS SU SROG GI RLUNG DAG DGAG PA RAB TU
BYA, ,JI SRID NGES PAR 'KHOR BZHIN RANG GI LUS LA YONGS 'KHOR
'OD ZER 'KHOR LO MTHONG BAR 'GYUR, ,ZLA BA DRUG GIS REG BYA
DANG BRAL MNYAM PA'I BDE BA SDOM

BRTZON RNAMS KYI LAM SEMS 'GYUR, ,CHAGS DANG CHAGS BRAL MTHA'
THOG SON PA'I SKAD CIG LA YANG KHYAB BDAG RLUNG GI GRANGS NI
'PHEL, ,AOttA 'BAR BA'I BAR DU KHYAD PAR DGA' DANG LHAN SKYES
DAG NI YE SHES RNAM SHES DBUS, ,GNYID LOG GNYID YUR MTSAMS SU
RDO RJE PADMA

DAG GI GNYIS GNYIS SBYOR BAS BDE BA GANG, ,DE NI 'PHEL BAR RAB
BYA BLA MA'I NGES PA'I DBANG LAS 'DIR NI 'PHEL LA NGO MTSAR
MED, ,NYON MONGS BDUD RNAMS BCOM NAS RGYAL BA'I BDAG PO LA
'JUG LO YI SBYOR BAS RNAL 'BYOR MCHOG ,CES GSUNGS SO, ,DRI MA
MED

PA'I 'OD LAS KYANG, CHAGS PA BYANG CHUB KYI SEMS KYI DKAR PO'I
PHYOGS CHA BCO LNGA'O, ,CHAGS BRAL NAG PO'I PHYOGS KYI CHA BCO
LNGA'O, ,DE'I DBUS SU LHAN CIG SKYES PA'I DGA' BA CHA BCU DRUG
PA KHAMS THAMS CAD KYI YANG DAG PAR SDUD PA 'DUS PA DANG SNGOM
PA'O ZHES SO, ,

RDO RJE SKYIL KRUNG G-YON DANG G-YAS PA'I BU GAR RGYU BA CHAD
PAS RDZOGS SANGS RGYAS RDO RJE'I RTZE MOR GNAS PA GANG YIN PA
DE DE BZHIN NO, ,SANGS RGYAS YANG DAG PAR BRJOD PA KHAMS GSUM
DU KHYAB PA'I GZHOM DU MED PA'I SGRA'O, ,DE NYID CHOS DE DE
'DZIN PA'I PHYIR SANGS RGYAS YANG DAG

@78A *, ,BRJOD PA'I CHOS 'DZIN NO, ,YANG NA SKU GSUNG THUGS
YE SHES KYI THIG LE 'DZIN PA STE, RDO RJE SKYIL KRUNG LAS SEMS
NI, ,NOR BU'I NANG DU SON PAR BLTA, ,ZHES GSUNGS PA'I PHYIR
RO, ,SANGS RGYAS RNAM PAR MI RTOG PA'I YE SHES SO, ,DE NYID
NYON MONGS PA'I

BAG CHAGS KYI DRI MAS MA GOS PA'I PHYIR DANG, BDE BA CHEN PO'I
RNAM PA'I PHYIR, PADMA PHYAG RGYA CHEN PO'O, ,DE LAS SKYES PAS
NA SANGS RGYAS PADMA SKYES SO, ,DE NYID KYI PHYIR DPAL LDAN
NO, ,RNAM PA THAMS CAD KYI BDAG NYID RANG GIS RIG PAR BYA BA'I
YE SHES NI KUN MKHYEN YE SHES SO, ,DE

NYID MDZOD DE CHOS THAMS CAD DE'I NANG DU CHUD PA'I PHYIR RO,
,DE 'DZIN PAS NA KUN MKHYEN YE SHES MDZOD 'DZIN PA'O, ,YE SHES
KYI SNANG BA NYID KYIS MDZES PAS NA RGYAL PO'O, ,BA'I RNAM
PA'I STENG DU RDUL BA'I SHAD TSEG DRAG GI NGO BO ZLA BA PHYED
PA'I STENG GI THIG LE'I RANG BZHIN BDE BA BYANG

CHUB KYI SEMS GZHOM DU MED PA'I NGO BO N'A DA DANG LDAN BA SNA
TSOGS TE SGYU 'PHRUL 'DOD YON LNGA NYE BAR LONGS SPYOD PA LA
SOGS PA'I TSUL 'DZIN PA NI DE BZHIN NO, ,SANGS RGYAS RIG
SNGAGS THIG LE BZHI'I MTSAN NYID 'DZIN PAS NA SANGS RGYAS RIG
SNGAGS 'CHANG BA'O, ,DE NYID KYI PHYIR CHE BA'O, ,

SMIN MTSAMS SU SON PA'I DRI MA DANG BRAL BA'I NGO BO NYID KYIS
LHAN CIG SKYES PA'I YE SHES KYI NGO BO YIN PA'I PHYIR RDO RJE
RNON PO'O, ,RGYU MTHUN PA'I NGO BO NYID KYIS RNAM PAR RTOG PA
GCOD PA'I PHYIR RAL GRI CHE'O, ,RNAM PAR SMIN PA'I NGO BO NYID
KYIS CHOS THAMS CAD RO GCIG PA NYID KYI PHYIR YI

GE MCHOG STE'O, ,SKYES BU BYED PA'I NGO BO NYID KYI PHYIR RNAM
PAR DAG GO, ,THEG PA CHEN PO'I LAM GYI BDEN PA DES SDUG BSNGAL
GCOD PA GANG GI YIN PA DE DE BZHIN NO, ,RDO RJE CHOS YE SHES
KYI CHOS TE DE NYID MTSON CHA CHEN PO GANG GI YIN PA DE DE
BZHIN NO, ,RDO RJE YANG DAG PA'I YE SHES KYI ZAB

MO GZUNG BA LA SOGS PA'I RNAM PAR RTOG PA DANG BRAL BA'I SHES
RAB KYI RANG BZHIN GANG YIN PA DE DE BZHIN NO, ,DZI NA MI
BSKYOD PA LA SOGS PA RGYAL BA'I PHYIR ZHES BYA BA'I NGES PA'I
TSIG GI DZI NA DZI KA STE, DRI MA DANG BRAL BA SNANG BA MED
PA'I SEMS KHONG DU CHUD PA'I NGO BO ZHES PA'I DON TO, ,RDO
RJE'I

@78B LAM MI 'DZAG PA NYID KYIS RDO RJE BLO GROS SO, 'BRAS
BU'I RANG BZHIN GSAL BAR GYUR PAS DON BZHIN RIG GO, ,SNGAR YE
SHES KYI TSOGS BSHAD NAS, DA NI BSOD NAMS KYI TSOGS BRJOD PAR
BYA STE, SNGAR BSHAD PA'I SBYIN PA'I PHA ROL TU PHYIN PA LA
SOGS PA RNAMS RDZOGS PAR BYED PAS PHA

ROL TU PHYIN PA KUN RDZOGS PA'O, ,SNGAR BSHAD PA'I SA'I RGYAN
GYI PHYIR, SA RNAMS KUN GYI RGYAN DANG LDAN NO, ,RNAM PAR DAG
PA'I CHOS SOGS RTOGS PA'I MTSAN NYID KYIS BDAG MED CHOS SNANG
BA MED PAR BYED PA CHOS NYID KYI NGO BO RANG BZHIN GYIS 'OD
GSAL BA'O, ,DES YANG DAG PAR SKYED

PA YANG DAG YE SHES ZLA BA LHAN SKYES KYI DGA' BA'I ZLA BA DE
YI 'OD BZANG BDE BA CHEN PO'I RNAM PA GANG GI YIN PA DE DE
LTAR BSHAD DO, ,ZLA BA DANG NYI MA GCIG NYID KYIS SGYU 'PHRUL
DRA BA 'JIG RTEN GSUM BDE BA CHEN POR GSAL BA'I DNGOS POR YANG
DAG PAR BRTZON PA GANG YIN PA DE BRTZON CHEN

SGYU 'PHRUL DRA BA STE'O, ,RGYUD KUN NI RNAL 'BYOR GYI RGYUD
LA SOGS PA'I RGYUD CHEN PO RNAMS SO, ,DE RNAMS KHO NA'I BSTAN
BYA NYID KYI PHYIR RGYUD KUN GYI NI BDAG PO STE DE YANG MCHOG
GO, ,SROG DANG THUR SEL NYE BAR 'GOG PAS GNYIS SU MED PAR GYUR
PA'I TING NGE 'DZIN RDO RJE'I RANG BZHIN GYI

GDAN MA LUS PA DANG LDAN PA GANG GI YIN PA 'DI RDO RJE'I GDAN
NI MA LUS GDAN NO, ,LUS PA MED PA'I SANGS RGYAS RNAMS KYI YE
SHES KYI SKU MCHOG TU GNYIS SU MED PAR GYUR PA 'CHANG BA NI YE
SHES SKU NI MA LUS 'CHANG NGO, ,DU BA LA SOGS PA'I RTAGS GSAL
BA'I DNGOS POS KUN DU

BZANG PO LHAN CIG SKYES PA'I DGA' BA'I YE SHES GANG YIN PA DE
DE BZHIN NO, ,RNAM PAR RTOG PA THAMS CAD MED PAS RDZOGS PA'I
BYANG CHUB THOB PA NYID KYI STONG BA NYID KYI RNAM PA'I BRO
GROS BZANG PO GANG GI YIN PA DE DE BZHIN NO, ,SA'I SGRAS
'BYUNG BA LNGA NYE BAR MTSON PA'I PHYIR SA'I SNYING PO

RGYU STE; SA'I SNYING PO LHAN CIG PA'I DGA' BA'I THIG LE'O,
,DE NYID KYI PHYIR 'GRO BA 'DZIN TE, 'GRO BA MTHA' DAG GI
GZHI'O, ,SANGS RGYAS KUN GYI STE DUS GSUM DU BZHUGS PA'I SBYOR
BA YAN LAG DRUG SGOM PA PO RNAMS KYI SKYE BA'I RGYU YI PHYIR
SANGS RGYAS KUN GYI SNYING PO

@79A *, ,CHE STE; LHAN CIG SKYES PA'I BYANG SEMS RDO RJE'O,
,'JIG RTEN DANG 'JIG RTEN LAS 'DAS PA'I LHA SPRO BA SPRUL PA
STE, DE NYID 'KHOR LO SNA TSOGS PA'I DKYIL 'KHOR RO, ,DE 'DZIN
PA SBRUL PA'I 'KHOR LO 'CHANG STE, KHU BA DANG RDUL GNYIS GCIG
TU 'DRES PAR GYUR PA

PHYI DANG NANG GI BDAG NYID KYI LUS DANG NGAG DANG SEMS 'CHANG
BA ZHES PA'I DON TO, ,DNGOS PO THAMS CAD KYI RANG BZHIN DAG PA
DE BZHIN GSHEGS PA'I YE SHES KYI SKU'O, ,DE YANG 'DI YIN LA
MCHOG KYANG YIN PAS, DNGOS PO KUN GYI RANG BZHIN MCHOG GO,
,CHOS DANG LONGS SPYOD RDZOGS PA

GNYIS SU MED PAR GYUR PA SPRUL PA'I MTSAN NYID KYI DNGOS PO
KUN GYI RANG BZHIN BDAG MED PA 'DZIN PAS NA DNGOS PO KUN GYI
RANG BZHIN 'DZIN TO, ,SKYE MED RANG BZHIN MED PA DE KHO NA
NYID KYI CHOS GANG YIN PA DE DE BZHIN NO, ,SNA TSOGS KYI DON
BSGRUB BYA MNGON PAR 'DOD PAR BYA'O, ,PHUNG PO DANG,

KHAMS DANG, SKYE MCHED LA SOGS PA'I CHOS KUN GYI NGO BO NYID
YANG DAG BA JI LTA BA SHES PA 'CHANG BAS NA CHOS KUN NGO BO
NYID 'CHANG BA'O, ,SHES RAB CHEN PO RLUNG NYI KHRI TSIG STONG
DRUG BRGYA BDE BA CHEN PO GCIG TU THIM PA'I BLO DANG LDAN ZHES
PA'I DON TO, SKAD CIG BZHI PA 'DAS PA'I DGA' BA

BZHI GCIG TU GYUR PA'I SKU LHAN CIG SKYES PA RDZOGS PA'I BYANG
CHUB KYI MTSAN NYID GCIG GNYIS SU MED PA DE LA'O, ,'DIS KYANG
BCOM LDAN 'DAS DPAL 'JAM DPAL DGA' BA BZHI PA'O, DE SKAD DU,
RDO RJE'I SA BON 'BAB PAS BKRUS DAG PA, ,CHU SBYIN 'BYUNG BA'I
MYU GUR GYUR PA RGYAS,

RAB GSAL BZHI PA MKHAS PA LA YANG ZAB, ,BZHI PA LO TOG YONGS
SU SMIN PAR 'GYUR, ,ZHES GSUNGS SO, ,CHOS KUN TE DBUGS KUN
KHONG DU CHUD PA BDE BA GCIG TU THIM PA KHONG DU CHUD PAR
'CHANG BAS NA CHOS KUN KHONG DU CHUD PA 'CHANG NGO, ,CHOS KUN
RDUL MUN PA SNYING STOBS

RNAMS MNGON PAR RTOGS PAR MNGON SUM DU BYA BA STE, LHAN SKYES
ZLA BA LAS BYUNG BA NYID KYIS GANG GI YIN PA DE DE BZHIN NO,
,YANG DAG PAR BDEN PA BDE BZHIN NYID DO, ,DE'I MTHA' RAB TU
GYUR PA'I 'BRAS BU'I GNAS SKABS SO, ,DE'I THUB PA JI LTA BA
BZHIN DU KHONG DU CHUD PAS YANG DAG

@79B MTHA'I THUB PA'O, ,BLO MCHOG RDO RJE'I RTZE MOR BDE BA
KHONG DU CHUD PA'I PHYIR RO, ,LHAN CIG SKYES PA'I BDE BAS TSIM
PAR BYED BZHIN PA NYID KYI PHYIR MI G-YO BA'O, ,TING NGE
'DZIN GSAL BA'I DNGOS POS MI G-YO BA'I PHYIR RAB TU DANG BA'I
BDAG NYID RANG BZHIN GANG GI YIN PA DE DE BZHIN NO, ,RDO RJE
NOR

BU'I NANG DU SON PA'I SEMS RDZOGS PA'I SANGS RGYAS SO, ,DE'I
BYANG CHUB BDE BA'I YE SHES SO, ,DE 'CHANG BA NI DE BZHIN NO,
,RANG GIS RIG PAR BYA BA LHAN SKYES KYI YE SHES SDU GU MCHOG
DUS GSUM NA BZHUGS PA'I SANGS RGYAS KUN GYI MNGON SUM PA'O,
,YE SHES ME LCE RANG BZHIN GYIS 'OD

GSAL BA'I DMIGS SU MED PA'I YE SHES KYI 'OD RAB TU GSAL BA
MTHA' YAS MU MED PA'I SANGS RGYAS KYI ZHING RAB TU GSAL BAR
BYED PA PO'O, ,'DI NI GTZUG TOR LA SOGS PA NAS NOR BU'I RTZE
MO'I BAR GYI GNAS BDUN DU SGRIB PA MED PAR BYAS PA'I PHUNG PO
DANG, KHAMS DANG, DBANG PO DANG,

YUL DANG, LAS KYI DBANG PO DANG, LAS KYI DBANG PO'I BYA BA STE
DRUG PO'I RNAM PAR DAG PAS TSIGS SU BCAD PA BZHI BCU RTZA
GNYIS KYIS SO SOR RTOG PA'I YE SHES KYI BSHAD PA'O, ,DA NI
'DOD PA'I DON SGRUB CES PA LA SOGS PAS SGRIB PA MED PA'I TSOR
BA'I PHUNG PO RIN CHEN 'BYUNG LDAN GYI

NGO BO MNYAM PA NYID KYI YE SHES KYI SGO NAS LHAN CIG SKYES
PA'I YE SHES DE NYID GSUNGS TA, BSAM PA THAMS CAD YONGS SU
RDZOGS PAR BYED PA PO MCHOG TU MI 'GYUR PA'I YE SHES KYI GZUGS
KYI PHYIR 'DOD PA YANG 'DI YIN LA, DON YANG YIN PAS 'DOD PA'I
DON TO, ,DE'I SGRUB BYED RDZOGS

PAR BYED PA'O, ,RDO RJE DANG PADMA'I NANG DU CHUD PA'I THIG LE
GSUM LAS 'DAS PA'I PHYIR DAM PA STE'O, ,'KHOR BA'I BAG CHAGS
NGAN SONG THAMS CAD KYI RNAM SBYONG BA BDE BA CHEN PO GCIG TU
BYED PA'O, ,LUS DANG NGAG DANG SEMS SEMS CAN KUN GYI MCHOG YE
SHES KYI SKU'O, ,DE NYID KYI PHYIR

MGON MED PA RNAMS KYI MGON NO, ,PHYAG RGYA CHEN PO'I PADMA
RGYAS PA NYID KYIS SEMS CAN THAMS CAD RAB GROL BYED DO, ,SEMS
CAN THAMS CAD KYI SPYOD PA NYON MONGS PA RNAMS YANG DAG PA'I
YE SHES KYI MTSON GYIS GCOD PA'I PHYIR NYON MONGS G-YUL DU
GCIG GNYIS SU MED PA'I DPA'

@80A *, ,BO'O; ,SGRA GZHAN DU BKOD PA NI GTZUG LAG YIN PA'I
PHYIR RO, ,MI SHES PA MA RIG PA DE NYID DGRA STE, 'PHO BA'I
SDUG BSNGAL STER BA'I PHYIR RO, ,DE'I DREGS PA PHYI ROL DU
RNAM PAR 'PHOS PA'O, ,DE SNANG BA MED PAR BYED PA'I PHYIR MI
SHES DGRA'I DREGS PA 'JOMS

SO; ,SEMS TZAM YANG SPANGS PAS NYON MONGS PA DANG, NYE BA'I
NYON MONGS PA DANG BRAL BA'I PHYIR BLO LDAN NO, ,CHOS NYID KYI
BRDAS SGEG BA LHAN SKYES KYI DGA' BA'I KHU BA'O, ,DE 'CHAD
BA'I PHYIR DE BZHIN NO, ,GTZUG NAS 'BAB PA'I BYANG CHUB SEMS
KYI RGYUN GYIS LUS THAMS CAD

GZI MDANGS CAN DU BYAS PAS 'JIG RTEN DANG 'JIG RTEN LAS 'DAS
PA'I PHUN SUM TSOGS PA DANG LDAN PA NI DPAL LDAN NO, ,THABS NI
SNYING RJE'I YAN LAG GI PHYIR DPA' BO'I NYAMS NYID DE, SHES
RAB NI STONG PA NYID KYI YAN LAG NYID KYI SDUG PA'I NYAMS NYID
DO, ,DE DAG GNYIS SU

MED PA'I NGO BO BDE BA CHEN PO NI DPA' BO MI SDUG GZUGS TE DE
'DZIN PA NI DE DE BZHIN NO, ,LAG PA SROG DANG THUR SEL GYI
RLUNG GI RGYUD GNYIS SO, ,DE G-YON DANG G-YAS KYI SNA BUG GI
DKYIL 'KHOR BCU 'PHO BA'I DBYE BAS MTHA' YAS PA'I PHYIR
RGYA'O, ,DE BSKYOD PA BCUG PA STE DBU MAR

BCUG PAS BUM PA CAN GYI GNAS SKABS KYI RLUNG GI TSOGS SO,
,DE'I GOM PAS BDE BA CHEN PO'I GO 'PHANG STE, STOBS THIM PAR
BYED PA'O, ,DES SAM DE RU GAR BYED PA BDE BA KHA BYE BA GANG
GI YIN PA DE DE BZHIN NO, ,MCHOG TU MI 'GYUR PAR BSGYUR PA'I
RLUNG GI TSOGS NYID KYI

DPAL LDAN TE, RGYA GNYIS SU MED PA'I YE SHES 'PHO BA MTHA' MED
PA'O, ,DE ZA BAR BYED PA'I DPAL LDAN LAG PA BRGYA YE SHES KYI
SKU'O, ,DE GANG BRGYA CHE BA YONGS SU RGYAS PA 'DI'I YIN PA DE
DE BZHIN NO, ,DNGOS PO THAMS CAD STONG PA NYID KYI RANG BZHIN
DU CHUD PA'I PHYIR NAM

MKHA' KHYAB PAR TE, KHYAB PA NYID DER BDE BA CHEN POS GAR BYED
PA RAB TU GNAS PA GANG YIN PA DE DE BZHIN DU BSHAD DO, ,SA'I
DKYIL 'KHOR BZHI'I KHYON LTE BA'I 'OG RDO RJE NOR BU'I RTZE MOR
GNAS PA RDUL DANG BYANG SEMS GANG GI YIN PA DE DE BZHIN NO, ,YI
GE LA PHYIS TE BSTAN PA NI

@80B GTZUG LAG YIN PA'I PHYIR RO, ,YANG NAS NI STONG PA NYID
DE KHU BA SA BON 'DZIN PA'I PHYIR DE'I DKYIL 'KHOR SNYING PO
ZHES SBYAR BAR BYA'O, ,RKANG BA YA GCIG MTHIL GNYIS SU MED PA
RAB TU GNAS PA'I GZUGS KYIS MNAN TE BRTAN PAR BYAS PAS RTOGS
PAR BYAS PA'O, ,RKANG MTHEB SEN

MO BZLOG PA'I RIM PAS GTZUG TOR DU SON PA RDO RJE DANG 'BREL
PA'I BYANG CHUB KYI SEMS SO, ,DE GNYIS SU MED PA'I SBYOR BAS
GNAS PA KHYON NO, ,TSANGS PA'I YUL SA'I RTZE TSANGS PA'I BU
GA'O, ,DE GNON PA GANG YIN PA 'DI'O, ,DE SKAD DU YANG, ZHABS
GCIG RDO RJE NOR BU'I RDUL NI NYI MA

STE; ,SPYI GTZUG KHU BA RI BONG CAN NI GNYIS PA'O, ,BKOD PA
RTAG TU MI PHYED DBYER MED 'DOD BDAG PO, ,'JIG RTEN GSUM GYIS
MCHOD LA MGO BOS PHYAG 'TSAL LO, ,ZHES GSUNGS SO, ,BDAG PO
BYANG CHUB KYI SEMS RDO JE DPAL DUS KYI 'KHOR LO'I NGO BO'I
ZHABS BGROD PAR BYA BA DANG

RTOGS PAR BYA BAS NA MI 'GYUR PA'I YE SHES SO, ,DE BKOD PA MA
RIG PA DGAG PA'I PHYIR RDO RJE NOR BUR RAB TU MI GNAS PA'I MYA
NGAN LAS 'DAS PA'I SA RDUL NYI MA SA'I DKYIL 'KHOR BZHI'I
KHYON YE SHES KYI KHAMS SU GANG BSKRUN PA'I G-YAS RKANG PA YA
GCIG MTHIL GYIS GNON NO, ,GTZUG

TOR LAS BYUNG BA'I BDE BA 'DAS PA'I KHU BA ZLA BA RKANG MTHEB
SEN MO SNGAR 'DOD PA'I CHA 'CHAR BA'I BDAG NYID RNAM PAR SHES
PA'I KHAMS SU GNYIS PA GANG G-YON PA NI TSANGS PA'I YUL SA
RTZE NAS GNON NO, ,RTAG TU DUS GSUM DU NYON MONGS PA'I SGRIB
PA LAS 'DAS PA'I PHYIR, MA RIG

PA MI SHES PA'I GRI GUG GIS MI CHOD PA'O, ,RNAM PAR SHES PA'I
CHOS NYID LAS 'DAS PA'I PHYIR, GZUNG BA DANG 'DZIN PA'I RTZE
MOS DBYER MED PA'O, ,BDE BA CHEN PO'I NGO BO'I PHYIR 'DOD
PA'O, ,BYA BA BYAS PAS SKAM SA NOR BUR GNAS PA'O, ,'JIG RTEN
GYI SPYOD PA LAS 'DAS PA'I

PHYIR; 'JIG RTEN GSUM GYI MCHOD PA 'KHOR BA'I PHA ROL MTHAR
GTZUG TOR DU GNAS PA'O, ,DPAL DANG PO'I SANGS RGYAS LAS KYANG,
SROG DANG RTZOL BA'I ME YIS RI BONG CAN YANG ZHU BA'I BTUNG BA
CHANG GI BTUNG BA'O, ,GTZUG TOR DAG TU MTHE BO'I TSIGS NAS
'GRO STE TSES KYI DBANG

@81A *, ,GIS NYA'I MTHA' NI RANG GI SEMS, ,GTZUG TOR NAS NI
MTHE BONG RNAMS SU SLAR YANG 'GRO STE NAG PO'I PHYOGS KYI MTHAR
THUG BAR, ,RNAL 'BYOR MA YI SPYOD PA DE NI NYIN ZHAG SO SOR DUS
SU 'DOD PA'I DNGOS GRUB STER, ,ZHES GSUNGS SO, ,DON DAM PA'I NGO
BO NYID KYI DBYE BA

MED PA'I PHYIR DON GCIG GO, ,ZLA BA DANG NYI MA DAG DBU MAR
ZHUGS PA LA CHOS GNYIS MED PA'I PHYIR GNYIS MED CHOS KYI YE SHES
KYI ZLA BA RAB TU RGYAS PA'I DON TO, ,DOGS PA THAMS CAD BCOM
PA'I PHYIR DAM PA'I DON TO, ,NAM MKHA' DANG MNYAM PA'I BSAM GTAN
GYI THIG LE'I NGO BO NYID KYI PHYIR

'JIGS PA MED DO, ,NAM MKHA' BZHIN DU CHOS NYID KYI NGO BOS KUN
GZHI DANG, NYON MONGS PA CAN GYI YID DANG 'JUG PA'I RNAM PAR
SHES PA LA SOGS PA'I NGO BO DPE MED PA'I CHOS KYI DON BCOM LDAN
'DAS MTHONG BAR 'GYUR PA NI RNAM RIG SNA TSOGS GZUGS DON CAN NO,
,RNAM PAR

RTOG PA'I MUN PA THAMS CAD SANGS PA NYID KYIS SEMS MED PA'I SEMS
SNYING RJE'I RGYUD KYI NGO BO NYID KYI SEMS DANG RNAM SHES RGYUD
DANG LDAN NO, ,DNGOS PO MA LUS PA KHO NA GSAL BAR GYUR PA'I LHAN
SKYES NYID KYI DON TE, DE LAS DGA' BA DPE MED PA'I DGA' BA
'DI'O, ,DE SKAD DU, KHO BO YUL

NI 'DI DE YID KYI 'JUG PA LNGA YI SKAD CIG 'DI NYID DANG, ,ZHEN
PA DANG LDAN DBANG PO'I STOBS NI NYON MONGS RGYAS PA'I SA BON
'DI NYID NI, ,BLA MA DAM PA'I ZHABS RDUL GANG ZHIG REG PA'I
DBANG GIS RANG NYID 'DI DAG NI, ,BDAG LA SNYING PO NYID NI DE
NYID BDUD RTZI NYIN BZHIN 'BAB 'GYUR PHYAG BYAR

'OS; ,ZHES GSUNGS SO, ,CHOS THAMS CAD KYI RANG BZHIN DE BZHIN
NYID KHONG DU CHUD PAS STONG PA NYID DGA'O, ,MTHA' GNYIS SU MA
LTUNG BA'I PHYIR BLO MCHOG GO, ,CHAGS PA DANG CHAGS BRAL DANG,
DBU MA'I CHAGS PA DANG RANG BZHIN GYIS BRAL BA'I PHYIR SRID PA'I
'DOD CHAGS LA SOGS SPANGS

PA'O; ,SRID GSUM LUS NGAG SEMS GCIG TU 'DRES PA'I DNGOS PO'I BDE
BA CHEN PO THA MAL PA'I DGA' BA'I BDAG NYID MA YIN PA'I DGA' BA
CHEN PO 'DI'I YIN PA DE DE BZHIN NO, ,STON KA'I ZLA BA LTAR DKAR
BA'I PHYIR DANG, DAG PA KHAMS THAMS CAD KYI KHU BA'I PHYIR SPRIN
DKAR DAG PA BZHIN DU

@81B DKAR BA'O, ,RDO RJE SEMS DPA'I RANG BZHIN NYID KYIS MA RIG
PA'I DRI MA DANG BRAL BA'I PHYIR DAG PA'O, ,BAG CHAGS TZAM YANG
MED PA'I PHYIR STON KA'I ZLA BA'I 'OD LTA BU'I 'OD BZANG BO GANG
GI YIN PA DE DE BZHIN NO, ,CHAGS PA CHEN PO RDO RJES SU CHAGS PA
LAS, SROG DANG THUR SEL GNYIS

KHA SBYOR GYI DBANG GIS DE'I BDAG NYID KYI SEMS NYI MA 'CHAR KA
LTA BUR SNANG BAS NA, NYI MA 'CHAR KA'I DKYIL 'KHOR GYI MDZES PA
YID DU 'ONG BA GANG GI YIN PA'AM, LHAN CIG SKYES PA'I GTUM MO'I
'OD ZER GYIS KUN NAS 'KHYUD PA'I PHYIR RO, ,BDE BA CHEN POS
RKANG PA'I MTHE BONG

GI SEN MO'I BAR DU KHYAB PA'I PHYIR SEN MO'I BAR DU SHAS CHER
DMAR BA'I 'OD KYI SNANG BA BDE BAS KHYAB PA BYANG SEMS RGYAL PO
'DI'I YIN PA DE DE BZHIN NO, ,SHIN TU RNAM PAR DAG PA LHAN SKYES
KYI MTHON KA 'PHO BA'I PHYIR MTHON KA BYANG CHUB KYI SEMS SO,
,DE'I RTZE MO BDE BA CHEN PO'O, ,

DE'I COD PAN BZANG PO MCHOG LTA BU'I 'OD 'DI'I YIN PA DE DE
BZHIN NO, ,'KHYOG PA'I RANG BZHIN SGRIB PA MED PAR BYAS PA NYID
KYIS SKRA MCHOG MTHON KA CHEN PO CAN GNYIS SU MED PA'I SEMS RDO
RJE 'CHANG GIS LUS THAMS CAD YONGS SU GANG BA SNYING GA'I RLUNG
LAS BYUNG BAS MTHON KA'I PHYIR

GTZUG TOR DU 'CHANG BA NI DE BZHIN NO, ,NAM MKHA' JI SRID PAR
BDE BA CHEN PO CHOS LA DMIGS PA BYED DO ZHES PA'I DON TO, ,SA'I
DKYIL 'KHOR LAS BYUNG BA'I PHYIR CHER DMAR BA NYID KYANG SER
BA'I PHYIR NOR BU CHEN PO BZHIN NAM SLAR BZLOG STE, NOR BU CHEN
PO LAS BYUNG BA'I BDE

BA CHEN PO 'OD CHAGS DPAL 'DI'I YIN PA DE DE BZHIN NO, ,DE LTAR
YANG, BDE BA SER PO BDE BA DMAR, ,BDE BA NAG PO BDE BA DKAR,
,BDE BA LJANG GU BDE BA KUN, ,BDE BA'I RNAM PA 'GRO BA CHE,
,ZHES GSUNGS SO, ,DES NI 'JIG RTEN GSUM PO BDE BA CHEN PO BCOM
LDAN

'DAS KYI NGO BO ZHES GSUNGS SO, ,SANGS RGYAS SPRUL PA CHOS THAMS
CAD BDE BA'I RANG BZHIN SANGS RGYAS KYI NGO BO NYID SPRO BA
RGYAN CHA GANG GI YIN PA DE DE BZHIN NO, ,LHAN CIG SKYES PA'I
BDE BA CHEN PO 'PHO BAS 'JIG RTEN KHAMS BRGYA 'JIG RTEN GYI
KHAMS MTHA' YAS PA LA RJES

@82A *, ,SU BRTZE BA'I NGANG TSUL 'DI'I YIN PA DE DE BZHIN NO,
,NU'I SGRA MA SBYAR BA NI GTZUG LAG YIN PA'I PHYIR RO, ,CHAGS PA
DANG CHAGS BRAL 'GOG PAS SKU GSUNG THUGS YE SHES 'PHRO BAS SMON
LAM THAMS CAD YONGS SU RDZOGS PA'I PHYIR RDZU 'PHRUL RKANG PA'I
STOBS CHEN

LDAN NO, ,DNGOS PO DANG, DNGOS MED GCIG GI NGO BO'I DE KHO NA
NYID DANG LDAN PAS DE NYID DE RTAG TU RNAM PA THAMS CAD KYI
MCHOG DANG LDAN PA'I STONG PA NYID DU THIM PA NI DRAN PA CHEN
PO'O, ,DE 'DZIN PA'I PHYIR DRAN PA CHEN PO 'CHANG NGO, ,DGOD PA
DANG, LTA BA DANG, LAG PA BCANGS

PA DANG, GNYIS GNYIS 'KHYUD PA'I TING NGE 'DZIN BZHIS MDZES PA'I
PHYIR, DRAN PA BZHI PO TING NGE 'DZIN RGYAL LO, ,RNAM PAR SNANG
MDZAD LA SOGS PA'I DE BZHIN GSHEGS PA DRUG PO RNAMS BDE BA CHEN
PO DANG LHAN CIG GCIG TU 'DRES PAR GYUR PA NYID KYI LAN BDUN GYI
NGO BO'I PHYIR

BZA' BA DANG BTUNG BA LA SOGS PA'I RO DRUG ZOS PA DANG, 'THUNGS
PA LA SOGS PA SMIN PA LAS RGYAL BA DANG, 'BAB PA LA SOGS PAS
SAM, BCUD DANG, KHRAG DANG, SHA DANG, PAGS PA DANG, RTZA DANG,
RUS PA DANG, RKANG MAR GYI NGO BO NYID KYIS BDUN DU BSGYUR PA'I
NGO BO NYID

KYI PHYIR THIG LE BDUN BYANG CHUB YAN LAG ME TOG CES BYA BA'I
SBOS BDE BA CHEN PO RGYAS PA GANG GI YIN PA DE DE BZHIN NO, ,LAN
BDUN PA YANG BZA' BAR BYA, MI 'DZAG PAR BYA ZHES PA'I DON NI 'DI
NYID DO, ,DE SKAD DU, PHUNG PO KHAMS SOGS CAN BSREGS PA, ,DKYIL
'KHOR LNGA NI RGYU

BA DANG, ,YUL DANG DBANG PO 'GAG PA DANG, ,DGA' BA LA SOGS KUN
BSKYED PAR, ,SPYI BOR YANG DAG GNAS PA YI, ,HAm YIG THIG LE ZLA
BA 'DZAG ,DPRAL BAR ZLA BA LAS NYI MAR, ,MGRIN PAR SGRA GCAN DE
NAS 'ONGS, ,LTE BA'I GTUM MO NGAG TU ZHUGS, ,GSANG BA'I 'KHOR
LOR

DE NAS SON, ,GSANG BA'I 'KHOR LO 'DIR LHUNG BA, ,'DI NI PHYUGS
CHEN DAG BSHAD DE, ,RTZE GSUM PA YI 'OG GI RTZA, ,RTZA GSUM 'DAB
PA'I BU GA BSTAN, ,SKYE BA BDUN PA NYID DBANG PHYUG ,MKHA' SPYOD
DNGOS GRUB STER BA PO, ,RGYAL BA NAD NI 'PHROG PAR BYED, ,PHUNG
PO KHAMS DAG

@82B 'BAR GYUR PA, ,'KHOR LOS SGYUR PA NYID STER BYED, ,YUL
DANG DBANG PO BSAD NAS NI, ,YANG BA LA SOGS YON TAN LDAN, ,MKHA'
SPYOD NYID NI STER BAR BYED, ,SAD PA LA SOGS RJES 'BREL PAS,
,SANGS RGYAS NYID NI MYUR DU STER, ,JI LTAR PHYI ROL DNGUL CHUS
BCINGS, ,DE BZHIN YE

SHES RO 'DI YANG, ,SDUG BSNGAL THAMS CAD 'PHROG BYED PA'I,
,DNGOS GRUB YANG BA STER BAR BYED, ,'DI LTAR TSANGS PA PHYUG
KHYAB 'JUG ,GSANG BA'I 'KHOR LOR LHUNG BA LAS, ,TSE NI RGYA CHEN
STER 'GYUR TE, ,JI SRID SREG BLUGS RAB 'BAB PA, ,STENG NI SGRA
GCAN PHYUGS SU

BRJOD; ,ZLA BA NYI MA PHYUGS CHEN PO, ,TSANGS PA'I BU GA NAS
LHUNG BA, ,ZOS PAS GROL BA'I 'BRAS RAB STER, ,KHRAG DANG RGYUS
PA DE BZHIN DU, ,RKANG MAR 'BAD PAS DBYUNG BAR BYA, ,'DI NI
PHYUGS SU SHES BYA STE, ,LUS CAN PHYI ROL GZHAN DU MIN, ,SKYE BA
BDUN PO DAG NI PHYUGS, ,

KUN GYI MCHOG GI DBANG PHYUG GO, ,JI LTAR LUS LA SKYE BDUN PA,
,DE LTAR BSHAD BYA DE NYON CIG ,BZA' BA BTUNG BA RO DRUG PO,
,THAMS CAD ZOS SHING 'THUNGS PAS NI, ,SMIN PA LAS NI BCUD NYID
'GYUR, ,DE YI SKYE BA DANG PO DE, ,PHYI NAS KHRAG NYID DU NI
'GYUR, ,GSAL

BAR GNYIS PAR 'GYUR PA YIN, ,GSUM PA SHA NYID DU NI 'GYUR, ,BZHI
PA PAGS PA NYID DU 'GRO, ,RTZA NYID LNGA PAR 'GYUR PA STE, ,DRUG
PA RUS PA NYID DU 'GYUR, ,BDUN PA RKANG MAR NYID DU 'GYUR, ,LAN
BDUN BAR NI 'GYUR PA YIN, ,ZHES GSUNGS SO, ,DE BZHIN NYID NI
CHOS 'BYUNG

AA BA DH'U T'I'O, ,DER GSHEGS PA NYID KYI YON TAN THAMS CAD
'BYUNG BA'I PHYIR, SROG LA SOGS PA'I RLUNG RNAM PA BCU 'GAGS PAS
SA BCU DANG, KUN DU 'OD KYI MTHAR THUG PA'I SA'I GTING THOB
PA'O, ,DE NYID YON TAN MTSO STE, SA THAMS CAD LA BRTEN PA NYID
KYI SEMS

CAN GYI DON DE DANG DE BYED PA'I PHYIR RO, ,NAM MKHA'I DKYIL
'KHOR NANG DU SON PA NYID KYIS G-YON DANG G-YAS PA'I SNA BUG
DAG TU SROG RGYU BA'I DKYIL 'KHOR BRGYAD BO DE RNAMS LAM DBU MAR
ZHUGS PA'O, ,DE'I TSUL DE'I GDAMS NGAG BLA MAS BSTAN PA'I SO SOR
SDUD PA LA SOGS PAS

@83A *, ,RIG PA NI DE BZHIN NO, ,YANG DAG SANGS RGYAS RANG
'BYUNG YE SHES SO, ,DE'I LAM CHOS KYI DBYINGS KYI YE SHES TE DE
MNGON DU BYED PA'I PHYIR DE BZHIN NO, ,CHOS KYI SKU DANG THA MI
DAD PA'I SPRUL BA'I SKUS SEMS CAN THAMS CAD KYI DON YONGS SU MI
GTONG BA'I PHYIR SEMS

CAN KUN LA SMIN PAR BYED PA LA SOGS PAS SHAS CHER CHAGS PA GANG
GI YIN PA DE DE BZHIN NO, ,RNAM BAR RTOG PA'I SPRIN DANG BRAL
BAS NAM MKHA' LTA BU'O, ,STONG PA NYID KYI RANG BZHIN NYID KYIS
CHAGS PA MED DO, ,RANG BZHIN GYIS 'OD GSAL BA DE KHO NA NYID YID
LA BYED PAS SEMS

CAN KUN GYI YID LA 'JUG PA'I PHYIR DE BZHIN NO, ,SEMS CAN KUN LA
RANG GI MOS PA'I DBANG GIS RDO RJE 'CHANG LA SOGS PAR RAB TU
SNANG BA'I NGO BO NYID KYI PHYIR SEMS CAN KUN GYI YID LTAR
MGYOGS SO, ,SEMS CAN KUN GYI DBANG PO RTUL PO DANG, 'BRING DANG
RNON PO'I TSUL

DE RNAMS KYI DON SPROS PA DANG BCAS PA DANG, SPROS PA MED PA
DANG, GZHOM DU MED PA BDE BA CHEN PO'I TING NGE 'DZIN GYI SHES
PA NI DE BZHIN NO, ,SEMS CAN KUN GYI YID RNAM PAR RTOG PA'I SEMS
'PHROG PA RANG BZHIN MED PAR BYED PAS NA SEMS CAN KUN GYI YID
'PHROG

PA'O; ,PHUNG PO LNGA DON DE NYID NI DON DAM PA'I RDO RJES DE
BZHIN GSHEGS PA'I TSOGS PA THAMS CAD KYI DE BZHIN NYID DU GZHUG
PA'O, ,DE SHES PA'I PHYIR DE BZHIN NO, ,DE SKAD DU YANG, GZUGS
KYI PHUNG POR SON ME LONG, ,SA KHAMS MIG GI DBANG PO DANG,
,GZUGS

KYANG LNGA PAR GYUR PA STE, ,KHRO BO BYAMS PA YANG DAG LDAN,
,ZHES PA LA SOGS PA GSUNGS SO, ,'OD GSAL LA LAS BZHENGS PA RANG
BZHIN GYIS 'OD GSAL BA NYID DU RNAM PAR DAG PA'I PHUNG PO LNGA
'CHANG BAS NA RNAM DAG PHUNG PO LNGA 'CHANG BA'O, ,DES 'BYUNG
KUN GYI MTHA' ZUNG

'JUG GI TING NGE 'DZIN LA GNAS PA'I PHYIR DE BZHIN NO, ,BRJOD DU
MED PA BDAG MED PA'I BDE BA RTOGS PA'I PHYIR NGES PAR 'BYUNG BA
KUN LA MKHAS SO, ,BDE BA CHEN PO RIN PO CHE NYID KYIS CHAGS PA
MED KYANG, THUGS RJE CHEN PO'I STOBS KYIS NYAN THOS LA SOGS PA'I
LAM

@83B LA GNAS PA'I PHYIR NGES 'BYUNG KUN GYI LAM LA GNAS SO,
,BDE BA CHEN PO'I SKU'I CHOS SU CHOS KYI DBYINGS NGES PAR 'BYUNG
BA KUN NO, ,DE STON PA RNAM PAR RTOG PA MED PAS STON PA PO'O,
,MA RIG PA LA SOGS PA'I YAN LAG BCU GNYIS 'GAGS PAS SAM,

GNAS DANG, NYE BA'I GNAS LA SOGS PA'I GNAS BDE BA CHEN PO NYID
KYIS YAN LAG BCU GNYIS SRID RTZA BTON NO, ,DE SKAD DU YANG,
GZHAN GYI GNAS NI SHES RAB LA, ,BDAG NYID GNAS NI THABS SU
BRJOD, ,'DI DAG GNYIS MED DNGOS PO NI, ,RNAL 'BYOR

GNAS ZHES BYA BAR GNAS, ,DE NYID GNAS NI DE LAS SKYES, ,DE DANG
BRAL BAR GANG GYUR PA, ,LHAN SKYES ZHES NI MNYAM PAR GRAGS,
,NGAG GI LAM 'DAS SPYOD YUL LO, ,ZHES GSUNGS SO, ,GZHAN DU GNAS
NI BUD MED GSANG BA'I PADMA DAM TSIG DAG TU RDO RJE KHO NA NYE
BA'I GNAS

SU 'GYUR, ,ZHING DANG BDUN PA DAG DANG 'DUS PA RO BSREGS SA GZHI
DE BZHIN 'DI LTAR MTHA' DAG GI ,YAN LAG G-YON DANG SHAR NI GNAS
TE GZHAN PA DE BZHIN G-YAS PA DAG NI NYE BA'I GNAS, ,DE LTAR
ZHING SOGS THAMS CAD LAG PA RKANG PAR GNAS PA'I SOR MO'I MTSAMS
LA THUGS

PAR RO; ,ZHES SO, ,GZUNG BA DANG 'DZIN PA'I RNAM PAS DBEN PA'I
SKYE MCHED BCU GNYIS 'CHANG BA'I PHYIR DAG PA RNAM PA BCU GNYIS
'CHANG NGO, ,THA MAL PA'I BRTAGS PA'I BDE BA SDUG BSNGAL DANG,
BZHI PA'I MTSAN NYID KUN 'BYUNG DANG, YE SHES KYI DKYIL 'KHOR
GYI NANG DU SON PA'I

LUS NGAG SEMS KYI RANG BZHIN 'GOG PA DANG, DMIGS PA DANG BRAL BA
RANG GI SEMS KYI SNANG BA LA 'GRO BA SANGS RGYAS KYI SKUR MTHONG
BA'I LAM STE 'DI DAG THAMS CAD GNYIS SU MED PA GNYIS KYI RNAM PA
CAN GANG GI YIN PA DE DE BZHIN NO, ,RNAM PA SNA TSOGS PA RNAM PA
BZHI DANG, RGYU MTHUN

PA LA SOGS PA RNAM PA BZHI'I DGA' BA CHEN PO'I YE SHES BRGYAD
'DZIN PA'I PHYIR SHES PA BRGYAD PO RTOGS PA 'CHANG NGO, ,RGYU
MTHUN DANG, RNAM PAR SMIN PA DANG, SKYES BU BYED PA DANG, DRI
BRAL GYI SKAD CIG RNAMS RE RE ZHING SUM GYUR LAS, RNAM PA BCU
GNYIS PA BCU GNYIS KUN RDZOB DANG DON

@84A *, ,DAM PA'I BDEN PA'I DBYE BAS DE DANG LDAN PA'I PHYIR
BDEN DON RNAM PA BCU GNYIS LDAN NO, ,DE LA LUS DANG, NGAG DANG,
SEMS KYI DBEN PA'I RGYU MTHUN GYI DBYE BAS DANG PO GSUM SPRUL
PA'I SKU'I'O, ,SNANG BA DANG, SO SOR SNANG BA DANG, RANG BZHIN
GYI SNANG BA MED PA'I

RNAM PAR SMIN PA'I DBYE BAS GNYIS PA GSUM LONGS SPYOD RDZOGS
PA'I SKU'I'O, ,SEMS DANG SEMS LAS BYUNG BA DANG, MA RIG PA'I DRI
MA DANG BRAL BA'I RNAM PAR SMIN PA'I DBYE BAS GSUM PA GSUM CHOS
KYI SKU'I'O, ,DGA' BA GNYIS DANG, KHYAD PAR DANG, LHAN SKYES KYI
DGA' BA DRI BRAL

GYI DBYE BAS BZHI PA GSUM YE SHES KYI SKU'I'O, ,SROG ZAD PAS
RDUL 'GAGS PA'I PHYIR RAM, DGA' BA BCU DRUG GI CHA KHU BA 'GAGS
PAS DE NYID RNAM PA BCU DRUG RIG PA NI DE BZHIN NO, ,LUG DANG
GLANG LA SOGS PA'I KHYIM BCU GNYIS 'GAGS PA NYID KYIS SAM, SA
BCU GNYIS THOB

PA'I PHYIR BDEN DON RNAM PA BCU GNYIS LDAN NO, ,'KHOR BA'I CHA
BCU DRUG ZAD PAS SAM, MI 'GYUR PA'I PHYIR DE NYID RNAM PA BCU
DRUG RIG GO, ,SBYOR BA YAN LAG DRUG BSGOMS PA NYID KYI RNAM PAR
DAG PA'I AA WA DH'U T'I SBYANGS PA NYID KYIS PHUNG PO LNGA DANG,
KHAMS LNGA DANG, DBANG PO LNGA DANG,

SKYE MCHED LNGA RNAM PAR DAG PA'I RNAM PA KHONG DU CHUD PA'I
PHYIR RNAM PA NYI SHUS BYANG CHUB PA'O, ,MA RIG PA 'GAGS PA'I
PHYIR RNAM PAR SANGS RGYAS SO, ,DNGOS PO'I TSOGS THAMS CAD KYI
SANGS RGYAS KYI RANG BZHIN DU RTOG PAS KUN NAS RIG MCHOG GO,
,MYA NGAN LAS 'DAS PA KUN GCIG TU

GYUR PA SANGS RGYAS KYI SPRUL PA'I SKU DPAG TU MED PA DNGOS PO'I
GRONG KHYER RLUNG GI TSOGS KYI BDE BA CHEN PO NYID DU SKAD CIG
GCIG LA 'GYED PA'I PHYIR DE BZHIN NO, ,'DIS NI MTSAN MA MED PA
GSUNGS SO, ,RLUNG THAMS CAD KYI RLUNG RE RE ZHING BDE BA CHEN
POR BSGYUR PAS SKAD CIG THAMS

CAD MNGON RTOGS SO, ,SEMS CAN THAMS CAD KYI SEMS KYI SKAD CIG
RNAM PA CHEN PO NYID DU RIG PA'I PHYIR DE BZHIN NO, ,THEG PA SNA
TSOGS THABS TSUL YAN LAG BZHI DANG, YAN LAG DRUG DANG, THIG LE'I
SBYOR BA LA SOGS PAS 'GRO BA'I DON LA BDE BA CHEN PO NYID DU
RTOGS PAR

@84B BYED 'PHRO BAR BYED PAS NA DE BZHIN NO, ,YE SHES KYI SKU
NYID KYI LUS NGAG SEMS NGES PAR 'BYUNG BA'I PHYIR THEG PA GSUM
GYI NGES 'BYUNG BA'O, ,THEG PA GCIG GNYIS PA MED PA 'BRAS BU
HA'I RNAM PA STE DER GNAS PA'O, ,MA RIG PA RNAM PAR NYAMS PA'I
PHYIR KHAMS RNAMS DAG PA'I BDAG

NYID GANG GI YIN PA DE NYON MONGS KHAMS RNAMS DAG PA'I BDAG GO,
,NYON MONGS PA'I KHAMS DE YANG BCO BRGYAD DE, RUS PA DANG, PAGS
DANG, SHA DANG, KHRAG DANG, RGYUS PA DANG, RKANG MAR DANG, TSIL
DANG, KHU BA DANG, BAD KAN DANG, BSHANG BA DANG, GCI BA DANG,

MCHIL MA DANG, SNABS DANG, MCHER PA DANG, MCHIN PA DANG, RNAG MA
DANG, DRI MA DANG, BA SPU ZHES BYA BA RNAMS SO, ,BSOD NAMS DANG
SDIG PA'I RNAM PAR RTOG PA MED PA'I PHYIR LAS KYI KHAMS RNAMS
ZAD BYED PA'O, ,RANG BZHIN THAMS CAD 'GAGS PAS YE SHES KYI PHA

ROL TU SON PA'I PHYIR CHU BO'I RGYA MTSO KUN LAS RGAL LO, ,RANG
BZHEN DE YANG CHAGS BRAL DANG CHAGS BRAL 'BRING PO DANG, SHIN TU
CHAGS BRAL DANG, YID GANG YIN PA DANG, 'GRO 'OD DANG, MYA NGAN
DANG, MYA NGAN 'BRING PO DANG, SHIN TU MYA NGAN DANG, ZHI BA
DANG, RNAM PAR RTOG PA DANG, 'JIGS

PA DANG, SRED PA DANG, BAR MA'I SRED PA DANG, SHIN TU SRED PA
DANG, NYE BAR LEN PA DANG, DGE BRAL DANG, BKRES PA DANG, SKOM PA
DANG, TSOR BA DANG, MNYAM PA'I TSOR BA DANG, SHIN TU TSOR BA
DANG, RIG BYED RIG PA DANG, 'DZIN PA DANG, GNAS DANG, SO SOR
RTOG

PA DANG, NGO TSA DANG, SNYING RJE DANG, BYAMS PA DANG, BYAMS PA
'BRING PO DANG, SHIN TU BYAMS PA DANG, TSIM PA DANG, BSAGS PA
DANG, SER SNA STE SUM CU RTZA GSUM GYI SKAD CIG MA RNAMS SHES
RAB YE SHES KYI'O, ,'DOD CHAGS DANG, CHAGS PA DANG, MGU BA DANG,

MGU BA 'BRING PO DANG, SHIN TU MGU BA DANG, DGA' BA DANG, RAB
TU DGA' BA DANG, NGO MTSAR DANG, DGOD PA DANG, 'KHYUD PA DANG,
'O DANG, GZHIB PA DANG, BRTAN PO DANG, BRTZON 'GRUS DANG, NGA
RGYAL DANG, BYED PA DANG, 'PHROG PA DANG, STOBS DANG, SPRO BA
DANG,

@85A *, ,GYA TSOM 'BRID PO DANG, GYA TSOM MCHOG DANG, DRAG SHUL
DANG, SGEG PA DANG, KHON DU 'DZIN PA DANG, DGE BA DANG, NGAG
GSAL BA DANG, BDEN PA DANG, NGES PA DANG, NYER LEN MED PA SBYIN
PA PO NYID BSKUL BA DANG, DPA' BA DANG, NGO TSA MED PA DANG,

KHRAM NYID DANG, MA RUNGS PA DANG, G-YO DANG, 'KHYOG PA STE
SKAD CIG MA BZHI BCU PO RNAMS THABS KYI YE SHES KYI'O, ,'DOD
CHAGS 'BRING PO DANG, BRJED NGAS DANG, 'KHRUL PA DANG, CANG MI
SMRA BA DANG, NGAL BA DANG, LE LO DANG, BLUN PA NYID DE SKAD CIG
MA BDUN PO SNANG BA THOB

PA'I YE SHES KYI'O, ,'DI RNAMS KYANG NYIN MO NGANG MTSAN MOR
GNAS PA'I BRGYA DRUG CUR 'GYUR RO, ,RNAM PAR RTOG PA MTHA' DAG
BZOD PA'I PHYIR SBYOR BA'I DGON PA LAS BYUNG BA STE, SBYOR BA YE
SHES KYI SNYOMS PAR 'JUG PA TZAM STE, DGON PA RTOGS PAR DKA'
BA'I PHYIR RO, ,

NYON MONGS NYE BA'I KUN NYON MONGS MA RIG PA LA SOGS PA BAG
CHAGS DANG BCAS PA GTAN SPANGS PA GANG GI YIN PA DE DE BZHIN NO,
,SBYOR BA YAN LAG DRUG GIS BSGRUBS PA'I PHYAG RGYA CHEN PO SHES
RAB STE DE DANG GNYIS SU MED PAR GYUR PA'I SNYING RJE CHEN PO
DES DON YOD BCING DU

MED CING, GZHOM DU MED PA'I BDE BA 'GRO BA'I DON BYED PAS NA DE
BZHIN NO, ,SNYOMS PAR 'JUG PA LA SOGS PA'I 'DU SHES KYANG MED
PA'I PHYIR 'DU SHES KUN GYI DON SPANGS SHING NGO, ,RNAM SHES
'DZIN PA DANG BRAL BA DON PHYI ROL YANG STE GANG GI YIN BA DE DE
BZHIN NO, ,DE NYID KYI PHYIR GNAS

MED PA'I CHOS NYID TZAM GYI PHYIR 'GOG PAR BYED DO, ,SEMS CAN
THAMS CAD KYI YID RNAM PAR MI RTOG PA'I SBYOR BAS YANG DAG PAR
'BYUNG BA'I PHYIR SEMS CAN KUN YID YUL DANG LDAN NO, ,YANG NA
YUL MA YIN PA SPYOD YUL MA YIN PA'O, ,DE NYID KYI PHYIR SEMS CAN
KUN GYI

YID RIG PA'O, ,SEMS CAN KUN GYI YID NANG DU CHOS KYI DBYINGS KYI
NGO BO NYID SNANG BA'I PHYIR GNAS PA'I ZHES PA DE BZHIN NO,
,SEMS CAN DE DAG GI SEMS DANG MTHUN PA DE BZHIN NYID KYI NGO BOR
'JUG PA THOB PA STE, THAMS CAD NI CHOS NYID KYI NGO BOR KHYAD
PAR MED PA'I PHYIR RO, ,

@85B PHYIN CI LOG LAS BZLOG PA NYID KYIS BDE BA CHEN PO'I YE
SHES 'CHAR BA'I PHYIR, SEMS CAN KUN YID TSIM PAR BYED DO, ,ZAG
PA MED PA'I BDE BA'I DGA' BA'I NGO BO NYID KYI PHYIR SEMS CAN
KUN GYI YID DGA' BA'O, ,YOD PA DANG MED PA'I PHYOGS DANG BRAL BA
MCHOG TU

MTHAR PHYIN PA'I NGO BO NYID KYIS GRUB PA'I MTHAR PHYIN NO,
,GANG ZAG LA SOGS PAR 'KHRUL PA DANG BRAL BA'I PHYIR 'KHRUL PA
MED DO, ,KUN BRTAGS DANG, GZHAN DBANG DANG, YONGS GRUB DANG BRAL
BA'I PHYIR NOR PA THAMS CAD RNAM PAR SPANGS SO, ,DON GSUM SHES
RAB KYI DON BSGRUB

BYA BDE BA'I RANG BZHIN GYI DON GSUM MO, ,'JIG RTEN DANG 'JIG
RTEN LAS 'DAS PA'I GRUB MTHA' YONGS SU SHES PAS SEMS CAN RNAMS
LA DE KHO NA NYID PHYIN CI MA LOG PA STON PA'I PHYIR THE TSOM
MED PA'I BLO'O, ,BRTAN PA DANG G-YO BA'I DNGOS PO MA LUS PA'I
NGO BO'I PHYIR KUN DON

NO; ,SGRIB PA MED PA'I RDUL MUN PA SNYING STOBS KYI YON TAN GCIG
GI RANG BZHIN GYI PHYIR YON TAN GSUM BYI BDAG GO, ,SBYOR BA YAN
LAG DRUG GIS RANG BYIN GYIS BRLABS PA GSAL BAR GYUR PA'I PHYIR,
PHUNG PO LNGA'I DON RNAMS NI SANGS RGYAS NI PHUNG PO LNGA DON
NO, ,RTAG PA

NYID KYIS DUS GSUM DU'O, ,RNAM PAR RTOG PA'I RLUNG GI SKAD CIG
THAMS CAD BDE BA CHEN POR BYE BRAG PHYED PAS SGYUR PAR BYED PA
NI DE BZHIN NO, ,BZHI PA'I SKAD CIG KHO NAS DNGOS KUN DANG THA
MI DAD PA, KUN DU BZANG PO ZHES BYA BA RDZOGS PA'I SANGS RGYAS
RIG PA PO'O, ,DE BAS NA,

SANGS RGYAS KUN GYI RANG BZHIN 'CHANG STE LHAN SKYES 'DZIN PA
ZHES PA'I DON TO, ,GTZUG TOR GYI NOR BU'I 'KHOR LOR SON PA NYID
KYIS LUS MED NI CHOS KYI DBYINGS RDO RJE'I LUS MED DO, ,DE NYID
BDE BA BSAGS PA'I NGO BO'I PHYIR LUS KYI MCHOG GANG GI YIN PA DE
DE BZHIN NO, ,

BDE BA CHEN PO NYID KYIS LUS KYI MTHA' STON PAR BYED, SPRO BAR
BYAD PAS NA LUS KYI MTHA' NI STON PA PO'O, ,DE NYID KYI PHYIR
GDUL BYA'I BSAM PAS GZUGS RNAMS SNA TSOGS KUN DU STON NO, ,NOR
BU CHEN POR GNAS PA'I PHYIR NOR BU CHEN PO'O, ,SKYE BO CHEN PO
THAMS CAD SGYUR PA'I DON DU

@86A *, ,BDE BA RIN PO CHES MTSAN PA'I TOG NI RIN CHEN TOG
GO, ,'DI NI YAN LAG BCU GNYIS 'GAGS PA DANG, SA BCU GNYIS RAB
TU THOB PA'I RNAM PAR DAG PAS MNYAM PA NYID KYI YE SHES KYI
TSIGS SU BCAD PA NYI SHU RTZA BZHI'O,, ,,DA NI BYA BA GRUB
PA'I YE SHES

KYI TSIGS SU BCAD PA BCO LNGA'I SGO NAS SGRIB PA MED PA'I 'DU
BYED KYI PHUNG PO DON YOD GRUB PA'I TSUL GYIS MCHOG TU MI
'GYUR PA'I YE SHES DE NYID GSUNGS TE, DUS GSUM DU BZHUGS PA'I
SANGS RGYAS KUN GYI RTOGS PAR BYA BA MNGON SUM DU BYA BA YANG
DAG PA'I YE SHES KYI RANG BZHIN

TE; DE NYID 'JAM DPAL YE SHES KYI SKU'O ZHES PA'I MTHAR RO,
,DE SKAD DU, KHYOD LA RAG LAS MNGON BYANG CHUB, ,KHYOD NI
THAMS CAD GZIGS PA'I YAB, ,KHYOD NI 'BYUNG ZHING 'BYUNG 'GYUR
PA, ,DE BZHIN GSHEGS PA RNAMS KYIS BSTAN, ,ZHES GSUNGS SO,
,LUS

DANG NGAG DANG SEMS KYI RANG BZHIN KHONG DU CHUD PA'I NGO BO
NYID KYI PHYIR GNYIS SU MED PA'I DPAL KHO NA SANGS RGYAS BYANG
CHUB PO, ,MNGON PAR RDZOGS PAR BYANG CHUB PA BZHI PA'I NGO BO
NYID KYI PHYIR BLA NA MED DO, ,LHAN SKYES KYI BSGRIGS PA NYID
KYIS 'JIG RTEN PA LA SOGS PA'I GSANG SNGAGS

KYI SKYE GNAS RGYU NYID BCOM LDAN KHO NA YIN PA'I PHYIR RO,
,BRJOD BYA DANG RJOD BYED KYI 'BREL PA MED BZHIN PA NYID KYI
CHOS KYI DBYINGS MCHOG TU MI 'GYUR PA'I BDAG NYID NI YI GER
MED PA'O, ,GZUGS DANG YON TAN LA SOGS PA'I BRJOD PA LAS 'DAS
PA ZHES PA'I DON TO, ,'BYIN BYED

DANG, 'GENGS BYED DANG, BUM PA CAN MI 'GYUR PA NYID KYIS RANG
GIS RIG PAR BYA BA'I PHYIR GSANG SNGAGS CHEN PO'I BDAG NYID
RIGS GSUM PA LUS DANG NGAG DANG SEMS RNAMS DGA' BA DANG, MCHOG
DGA' DANG KHYAD PAR GYI DGA' BA'I NGO BO GANG GI YIN PA DE DE
BZHIN NO, ,ZHI BA

DANG RGYAS PA LA SOGS PA BRJOD PA'I MTSAN NYID 'JIG RTEN PA'I
SNGAGS DANG, MCHOG TU MI 'GYUR PA'I SBYOR BAS THIG LE DANG N'A
DA'I BDAG NYID 'JIG RTEN LAS 'DAS PA'I SNGAGS DE NYID BSGRUB
BYA YIN PA'I PHYIR DON TO, ,GSANG SNGAGS DON KUN PHYAG RGYA
CHEN PO'I DON NI, DE SKYED PA

@86B PO SKYED BYED DO, ,AA KA TZA tA TA PA YA SHAKshA AOm GYI
YI GE SDE TSAN BCU SROG LA SOGS PA RLUNG BCU PO RNAMS DBU MAR
RGYU BA NYID KYI GCIG TU GYUR PA LUS THAMS CAD LA THIM PA'I
PHYIR THIG LE CHEN PO BCOM LDAN 'DAS TE, DON DAM PA'I NGO BO
NYID KYI PHYIR YI GE MED PA MCHOG TU MI 'GYUR PA'I BDE

BA'I YE SHES RDO RJE SEMS DPA'O, ,DE SKAD DU YANG, RTZA BA'I
RGYUD LAS, LUS NGAG SEMS KYI KHAMS RNAMS KYI, ,GANG PHYIR
SKYABS GYUR DE YI PHYIR, ,SNGAGS DON SNGAGS KYI SGRA YIS NI,
,STOD NYID YI SHES MI 'GYUR PA, ,BSOD NAMS YE SHES LAS BYUNG
SNGAGS, ,STONG NYID SNYING

RJE'I BDAG NYID DO, ,ZHES SO, ,DBUS SU YE SHES KYI PHUNG PO
DANG, RNAM PAR SHES PA'I PHUNG PO DANG, YE SHES KYI KHAMS
DANG, NAM MKHA'I KHAMS DANG, YID DANG, RNA BA DANG, SGRA DANG,
CHOS KYI KHAMS DANG, MCHOG GI DBANG PO DANG, BHA GA DANG, CHU
'DZAG PA DANG, KHU BA

'DZAG PA'I NGO BO RNAMS SGRIB PA MED PA NYID SO SOR RANG RANG
GI YUL 'DZIN PA RNAM PAR SPANGS PA NYID RO MNYAM PAR 'GYUR PA
GCIG TU 'DRES PAR GYUR PA STONG PA'I YI GE DANG PO RNAL 'BYOR
PA RANG GI RIG PAR BYA BA THAMS CAD MED PA MA YIN PA'I MTSAN
NYID DE NYID GZHOM DU MED PA AA'I YI GE

STONG PAR MI TZAM BRJOD DU MED PA GRI GUG GI RNAM PA'O, ,DBU
MA GZHOM DU MED PA'I MTSAN MA LAS, SHAR DU 'DU BYED KYI PHUNG
PO DANG, RLUNG GI KHAMS DANG, SNA DANG, REG BYA DANG, NGAG GI
DBANG PO DANG, BSHANG BA 'DZAG PA RNAMS GCIG TU 'DRES PAR GYUR
PA STONG PA'I YI

GE AE DBYUG PA'I RNAM PA STONG PA'I YI GE GNYIS PA'O, ,DBU MA
GZHOM DU MED PA'I MTSAN MA'I G-YAS SU TSOR BA'I PHUNG PO
DANG, ME'I KHAMS DANG, MIG DANG, RO DANG, LAG PA DANG, 'GRO BA
RNAMS SGRIB PA MED PA NYID STONG PA'I YI GE Ri THIG LE GNYIS
TE STONG PA'I YI GE

GSUM PA'O, ,DBU MA GZHOM DU MED PA'I MTSAN MA'I G-YON DU 'DU
SHES KYI PHUNG PO DANG, CHU'I KHAMS DANG, LCE DANG, GZUGS
DANG, RKANG PA DANG, LEN PA RNAMS SGRIB PA MED PA NYID STONG
PA'I YI GE AU BRJOD DU MED PA THIG LE GCIG GI GZUGS STONG PA
CHEN PO'I YI GE

@87A *, ,BZHI PA'O, ,DBU MA GZHOM DU MED PA'I MTSAN MA'I NUB
TU GZUGS KYI PHUNG PO DANG, SA'I KHAMS DANG, LUS KYI DBANG PO
DANG, DRI DANG, BSHANG KHUNG DANG, SMRA BA RNAMS RO MNYAM PA
NYID GCIG TU 'DRES PAR GYUR PA NYID HA LA'I RNAM PA STONG PA'I
YI GE Li STONG PA'I

YI GE LNGA PA STE, 'DI LTAR BAm GYI RNAM PA YI GE LNGA STONG
PA CHEN PO DMIGS PA MED PA'I SNYING RJE'I BDAG NYID CAN RDUL
PHRA RAB KYI CHOS NYID LAS 'DAS PA PRA PHAB PA DANG MNYAM PA
RNAL 'BYOR PA'I RTOGS BYA'O, ,DE'I RTEN DU GYUR PA AE'I RNAM
PA CHOS 'BYUNG GI TSUL RNAM PA THAMS CAD STONG PA NYID KYI
RANG

BZHIN NI THIG LE STONG PA YI GE DRUG GO, ,DE BZHIN DU RNAM PAR
SHES PA'I PHUNG PO DANG, NAM MKHA'I KHAMS DANG, RNA BA DANG,
CHOS KYI KHAMS DANG, BHA GA DANG, KHU BA 'DZAG PA RNAMS SGRIB
PA DANG BRAL BA STONG PA NYID SNGAR BSHAD PA'I DBU MA GZHOM DU
MED PA'I MTSAN MA'I STENG DU KA'I SDE TSAN

GYI BDAG NYID GSAL BYED KYI YI GE KA BRJOD DU MED PA NI THIG
LE STONG PA DANG PO'O, ,SHAR GYI MTSAN MA'I SHAR DU 'DU SHES
KYI PHUNG PO DANG, RLUNG GI KHAMS DANG, SNA'I DBANG PO DANG,
REG BYA DANG, NGAG DANG, BSHAD BA 'DZAG PA RNAMS SGRIB PA DANG
BRAL BA THAMS CAD STONG PA NYID TZA'I SDE

TSAN GYI BDAG NYID GSAL BYED KYI YI GE TZA BRJID DU MED PA'I
THIG LE STONG PA NYID PA'O, ,G-YAS KYI MTSAN MA'I G-YAS SU
TSOR BA'I PHUNG PO DANG, ME'I KHAMS DANG, MIG DANG, RO DANG,
LAG PA'I DBANG PO DANG, 'GRO BA RNAMS SGRIB PA DANG BRAL BA
RNAM PA THAMS CAD STONG PA NYID,

tA'I SDE TSAN GYI BDAG NYID GSAL BYED KYI YI GE tA BRJOD DU
MED PA'I THIG LE STONG PA GSUM PA'O, ,G-YON GYI MTSAN MA'I
G-YON DU 'DU SHES KYI PHUNG PO DANG, CHU'I KHAMS DANG, LCE
DANG, GZUGS DANG, RKANG PA'I DBANG PO DANG, LEN PA RNAMS SGRIB
PA DANG BRAL BA'I STONG PA NYID PA'I SDE TSAN

GYI BDAG NYID GSAL BYED KYI YI GE PA BRJOD DU MED PA'I THIG LE
STONG PA BZHI PA'O, ,NUB KYI MTSAN MA'I NUB TU GZUGS KYI MTSAN
MA'I PHUNG PO DANG, SA'I KHAMS DANG, LUS KYI DBANG PO DANG,
DRI DANG, 'JUG PA'I DBANG PO DANG, BRJOD PA RNAMS SGRIB PA
DANG BRAL BA'I STONG PA NYID TA'I SDE

@87B TSAN GYI BDAG NYID GSAL BYED KYI YI GE TA BRJOD DU MED
PA'I THIG LE STONG PA LNGA PA'O, ,DBU MA GZHOM DU MED PA'I
MTSAN MA'I 'OG NGOS SU YE SHES KYI PHUNG PO DANG, YE SHES KYI
KHAMS DANG, YID DANG, SGRA DANG, MCHOG GI DBANG PO DANG, CHU
'DZAG PA RNAMS RNAM PA THAMS CAD SGRIB PA DANG

BRAL BA STONG PA NYID SA'I SDE TSAN GYI BDAG NYID GSAL BYED
KYI YI GE BRJOD DU MED PA'I THIG LE STONG PA DRUG PA'O, ,DE
LTAR THIG LE STONG PA YI GE DRUG NI CHOS KYI 'BYUNG GNAS RDO
RJE 'DZIN PA AE'I RNAM PA STONG PA NYID DMIGS PA DANG BCAS PA
PRA PHAB PA'I RANG BZHIN CAN NO, ,DE DAG GI STONG PA CHEN PO

YI GE LNGA NI DBYANGS KYI TSOGS KHU BA DANG ZLA BA ZHES BRJOD
PAR BYA ZHING, THIG LE STONG PA YI GE DRUG NI GSAL BYED KYI
TSOGS RDUL DANG NYI MA ZHES BRJOD DO, ,'DIR YANG KHU BA DANG
ZLA BA NI BAm GYI RNAM PA RDO RJE'O, ,RDUL DANG NYI MA NI AE'I
RNAM PA PADMA'O, ,RDO RJE DANG PADMA 'DI DAG GCIG PA NYID NI
RDO

RJE SEMS DPA' ZHES BYA'O, ,RDO RJE NI MCHOG TU BDE BA'I YE
SHES KHU BA'O, ,SEMS DPA' NI THAMS CAD KYI RNAM PA SHES RAB
KYI GZUGS ZHES BYA BA STE, YE SHES DANG RNAM PAR SHES PA BYIN
GYIS BRLABS PA SGRIB PA DANG BRAL BA GCIG TU GYUR PA DE KHO NA
NYID 'GRO BA'I DON MDZAD PA RDO RJE

SEMS DPA'O, ,DE DAG KYANG RGYA CHER 'GREL PA DRI MA MED PA'I
'OD LAS GSUNGS PAR SHES PAR BYA'O, ,RNAM PA KUN LDAN RNAM PA
MED NI RGYU GSUNGS PA STE, SO SOR SDUD PAS BUM PA LA SOGS PA'I
DNGOS PO GANG MTHONG BA PHRA PHAB PA DANG MTSUNGS PAR RAB TU
SNANG BA NI RNAM PA KUN LDAN TE

RTOG PA DANG BRAL ZHING MA 'KHRUL PA'I MNGON SUM GYIS MTHONG
BA'I PHYIR RO, ,RNAM PA MED PA RDUL PHRA RAB KYI CHOS NYID LAS
'DAS PA STE RTOG PA DANG BRAL BA'I PHYIR BKAB PA DANG MA BKAB
PA'I MIG GI RTOGS BYA'O, ,'DI LTAR RNAM PA KUN LDAN RNAM PA
MED PA RGYU STE, SHES RAB KYI PHA

ROL TU PHYIN PA CHEN PO STONG PA NYID RNAM PA THAMS CAD KYI
MCHOG DANG LDAN PA'O, ,DE LAS SKYES PA'I 'BRAS BU MCHOG TU MI
'GYUR PA'I BDE BA NI BCU DRUG PHYED PHYED THIG LE 'CHANG STE,
DE BZHIN GSHEGS PA RNAMS KYI SHES RAB YE SHES CHEN PO ZHES
BRJOD DO, ,

@88A *, ,DE SKAD DU YANG, RNAM PA KUN GYI MCHOG LDAN PA'I,
,STONG PA NYID RGYU NI DANG PO NAS, ,DMIGS PA MED PAR BYAS NAS
PHYIS, ,'GRO DON MDZAD PA 'BRAS BU'O, ,ZHES SO, ,CHA BCU DRUG
PO RNAMS KYI PHYED BRGYAD DE, DE'I PHYIR THIG LE BZHI'O, ,LUS
DANG NGAG DANG

SEMS DANG, YE SHES KYI MTSAN NYID SAD PA DANG, RMI LAM DANG,
GNYID LOG PA DANG BZHI PA'I GNAS SKABS SKYED PA PO DE 'DZIN
PAS NA BCU DRUG PHYED PHYED THIG LE 'CHANG NGO, ,DAM TSIG BZHI
SKYONG BA PO RDO RJE SEMS DPA' CHAGS PA CHEN PO ZHES PA'I DON
TO, ,YAN LAG MED PA DKAR PO'I

PHYOGS KYI CHA BCO LNGA DANG BRAL BA STE, DE RNAMS KYI MTHAR
GNAS PA DKAR PO'I NYA'I MTHAR RO, ,RTZIS LAS 'DAS PA NI RTZIS
NAG PO'I TSES GCIG GO, ,DER MI 'JUG PA NI RTZIS LAS 'DAS PA
STE LHAN CIG SKYES PA'I DON TO, ,BSAM GTAN BZHI PA'I RTZE MO
CAN, ,ZHES PA NI DGA' BA'I BDE BA'I BSAM GTAN NI DANG PO'O, ,

MCHOG TU DGA' BA'I BDE BA'I BSAM GTAN NI GNYIS PA'O, ,KHYAD
PAR GYI DGA' BA'I BDE BA'I BSAM GTAN NI GSUM PA'O, ,LHAN CIG
SKYES PA'I DGA' BA'I BDE BA'I BSAM GTAN NI BZHI PA'O, ,TSES
LNGA DANG, TSES BCU DANG, NYA DANG, NYA'I MTHAR THIG LE LA
MCHOG TU MI 'GYUR PA'I

BDE BA'I BSAM GTAN GNAS PA DE'I RTZE MO MCHOG GI CHA BDE BA
YONGS SU GANG BA NYID DE, DE 'CHANG BAS NA BSAM GTAN BZHI PA'I
RTZE MO 'CHANG NGO, ,SHES BYA YE SHES 'CHAR RTOG PA, ,DPYOD PA
DE YI SBYOR BA NYID, ,GSUM PA DGA' BA LTA BU STE, ,BZHI PA BDE
BA BSDUS PA STE, ,

LNGA PA RTAG TU SNANG BA NI, ,SPRIN MED NAM MKHA' LTA BU'O,
,ZHES PA BSAM GTAN GYI YAN LAG LNGA KUN NAS SHES PA'I PHYIR
BSAM GTAN YAN LAG KUN SHES SHING NGO, ,CHOS THAMS CAD MNYAM PA
NYID LA SOGS PA'I TING NGE 'DZIN GYI TSOGS DANG STOBS RIG PA'I
PHYIR TING 'DZIN RIG DANG

RGYUD RIG PA'O, ,TING 'DZIN LUS CAN CHOS KYI SKU STE, 'DI KHO
NA LONGS SPYOD RDZOGS PA DANG, SPRUL PA'I SKU DAG GI MCHOG
GANG GI YIN PA DE DE BZHIN NO, ,CHOS KYI SKU DANG THA MI DAD
PA'I LONGS SPYOD RDZOGS PA'I SKUS 'KHOR KUN GYI DBUS SU MDZES
PAS NA LONGS SPYOD RDZOGS SKU

@88B KUN GYI RGYAL LO, ,LHUN GYIS GRUB PA DANG LDAN PA'I 'GRO
BA'I DON SNA TSOGS PA'I RANG BZHIN CAN GYI SPRUL PA'I SKU KHO
NA SPRUL PA GZHAN RNAMS KYI NANG NA MCHOG GI SPRUL PA'I SKU
STE SKU'I MCHOG GO, ,RANG BZHIN DANG BCAS PA'I RIGS GSUM DANG,
RIGS LNGA LA SOGS PA'I RGYUD 'OD GSAL

NYID DU 'DZIN PA'I PHYIR DE BZHIN NO, ,PHYOGS BCUR SBRUL PA
SNA TSOGS 'GYED CING SPRO BA GANG GIS YIN PA DE DE BZHIN NO,
,RANG JI LTA BAR 'GRO BA'I DON BYED PA'I PHYIR JI BZHIN 'GRO
BA'I DON BYED PA'O, ,'OD GSAL GA'I SEMS RDO RJE NYID KYIS
KHYAB 'JUG GI RANG BZHIN GYI PHYIR LHA'I DBANG PO'O, ,

CHAGS PA CHEN PO'I BDAG NYID KYI LUS NYID KYIS TSANGS PA'I
BDAG NYID KYI PHYIR LHA'I LHA'O, ,NOR BU'I NANG DANG GTZUG TOR
DU BGROD PAS STOBS LDAN GYI NGO BO'I PHYIR LHA MIN DBANG PO'O,
,DPE MED PA'I GNYIS SU MED PA'I DPAL GYI BDUD RTZI THOB PAS
SGRA GCAN GYI RANG BZHIN GYI PHYIR LHA MIN BDAG

GO; ,BDAG MED PAS SRUNG GI BU LA GNAS PA NYID KYIS BRGYA
BYIN GYI RANG BZHIN GYI PHYIR 'CHI MED DBANG PO'O, ,CHOS THAMS
CAD RANG BZHIN MED PAR STON PA NYID KYIS PHUR BU'I RANG BZHIN
GYI PHYIR LHA'I BLA'O, ,BDE BA CHEN PO'I KHU BA MCHE BAS PHYOGS
GCIG PA'I PHUNG PO LA SOGS PA'I BGEGS KYI

TSOGS DBANG DU BYAS PA NYID KYIS BGEGS KYI BDAG PO'I PHYIR
'JOMS BYED DO, ,LUS DANG NGAG DANG YID GROL BA'I NGO BO SPYAN
GSUM PA'I NGO BO'I PHYIR 'JOMS BYED DBANG PHYUG PA'O, ,SEMS
CAN THAMS CAD LA YANG DAG PA'I YE SHES RAB TU STON PA PO NYID
KYIS SRID PA'I DGON PA LAS RGAL

BA'O; ,SDUG BSNGAL SNA TSOGS KYIS GTZES PA RNAMS LA BDE BA
CHEN PO 'BYUNG BA'I STON PA'I PHYIR STON PA GCIG PU GNYIS SU
MED PA'O, ,SPROS PA THAMS CAD NYE BAR ZHI BAS RNAM PAR MI
G-YO BA'I BDE BA'I YE SHES LA GNAS PA'I PHYIR 'GRO BA'I BLA
MA'O, ,'JIG RTEN BYANG CHUB

SEMS DPA' LA SOGS PA'O, ,PHYOGS BCUR RAB GRAGS PA NI BSOD NAMS
KYI TSOGS LA SOGS PAS RAB TU GRAGS PA'O, ,DE RNAMS LA LONGS
SPYOD RDZOGS PA'I SKU LA SOGS PAR RAB TU SNANG BA NYID KYIS
CHOS KYI SBYIN BDAG GO, ,CHE BA PO NI BRTAN PA DANG, G-YO
BA'I BDAG NYID KHYAB

@89A *, ,PA'O; ,LHAN CIG SKYES PA'I DGA' BA'I BDE BA'I SEMS
CAN NI BYAMS PA STE, DE NYID LUS THAMS CAD LA KHYAB PA'I PHYIR
GO CHA'O, ,DES CHAS PA BKAB PA'O, ,SEMS KYI RNAM PAR G-YENG
BA GSAL BA'I PHYIR, SNGAR BRJOD PA'I SNYING RJE'I YA LAD KYIS
BGOS PA BSRUNG PA'O, ,

DRI MA DANG BRAL BAR GYUR PA PHYAG RGYA CHEN PO NI SHES RAB STE,
DE RAL GRI GANG GI YIN PA DE DE BZHIN NO, ,MDA' THIG LE DANG,
GZHU N'A DA DE GNYIS SU MED PA'I NGO BO'I PHYIR DE BZHIN NO,
,CHAGS PA CHEN PO'I TING NGE 'DZIN GYIS SBYOR BAS 'DZAG PA'I BAG
CHAG ZA BA'I PHYIR, NYON MONGS MI SHES G-YUL

NGO SEL LO, ,'OD GSAL RIN CHEN GYIS NON PA'I LUS NGAG SEMS
KYIS CHAGS PA NYID KYIS BDUD DGRA'O, ,RDO RJE'I GDAN NYID KYIS
SROG DANG THUR SEL 'GOG PA'I PHYIR BDUD 'DUL BA STE MI 'PHAM
PA'O, ,DE NYID KYI PHYIR DPA' BO'O, ,BYAMS PA LA SOGS PA'I
RANG BZHIN GYI PHYIR SAD PA

DANG; RMI LAM DANG, GNYID LOG PA DANG, BZHI PA MI ZAD PA'I
PHYIR BDUD BZHI'I 'JIGS PA SEL BAR BYED DO, ,RANG BZHIN GYI
DRI MA MED PA'I RANG BYIN GYIS BRLAB PA NYID KYIS BDUD KYI
DPUNG RNAMS 'PHAM BYED PA'O, ,DKYIL 'KHOR DRUG GI BDAG PO YIN
PA'I PHYIR RDZOGS PA'I SANGS RGYAS SO, ,

SRID PA'I 'DOD CHAGS KYI SRED PA'I DRI MA SPANGS PA'I PHYIR
'JIG RTEN 'DREN NO, ,GRUB MTHA' THAMS CAD KYI PHA ROL DU SON
PA NYID KYIS MCHOD 'OS SO, ,GZHOM DU MED PA'I N'A DA LA BRTEN
PA'I DAM PA'I CHOS THAMS CAD GSUNG BA NYID KYIS MCHOD PAR 'OS
PA'I PHYIR BSTOD 'OS SO, ,DGE

BA'I STEGS YE SHES SU ZHUGS PAS MA RIG PA LA SOGS PA'I DRI MA
BKRUS PAS LHA DANG BCAS PA'I 'JIG RTEN PA RNAMS KYI PHYAG BYA
BAR 'OS PA'I PHYIR PHYAG GI GNAS SO, ,'DOD PA'I YON TAN LNGAS
CHOS 'BYUNG GI NANG DU SON PA NYID KYANG BYANG CHUB STER BA PO
NYID KYI PHYIR NYAN THOS LA SOGS PA

RNAMS KYIS RTAG TU RI MOR BYA BA'I 'OS SO, ,NYON MONGS PA LAS
RGYAL BA NYID KYIS YON TAN YONGS SU RDZOGS PA'I PHYIR BYANG
CHUB SEMS DPA' RNAMS KYI BKUR BAR 'OS PA'I MCHOG GO, ,DE BZHIN
GSHEGS PA THAMS CAD KYI YUM NYID DU GNYIS SU MED PA'I BDE BA
KHONG DU CHUD PA'I NGO BO

@89B NYID KYI PHYIR RJED PAR BYA BA'I MCHOG GO, ,GSANG SNGAGS
KYI SGO'I SPYAD PA SPYOD PA RNAMS KYI BDE BA DAM PA'I BDAG
NYID KYI PHYIR PHYAG BYAR 'OS PA'O, ,SEMS CAN THAMS CAD LA BDE
BA CHEN PO'I RNAM PAS DE BZHIN GSHEGS PA THAMS CAD KYI THUGS
SNYING PO LA GNAS PA'I PHYIR BLA MA'I RAB PO, ,

'JIG RTEN GSUM PO GOM GCIG GNYIS SU MED PA LHAN CIG SKYES PA'I
DGA' BA'I BGROD PA NYAMS SU MYONG BA 'AM, DES BSGROD PA KHYAB
PA NI 'DI'O, ,MKHA' LTAR MTHA' MED RNAM PAR GNON PA LHAN CIG
SKYES PA'I NGO BO NYID KYIS RTZEN PA GANG GI YIN PA DE DE
BZHIN NO, ,SNANG BA MED PA

'PHO BA'I NGO BO ZHES PA'I MTHAR RO, ,RIG PA GSUM PO 'DOD PA
NA SPYOD PA DANG, GZUGS NA SPYOD PA DANG, PHYAG RGYA CHEN PO'I
DNGOS GRUB SGRUG PA PO GANG GI YIN PA DE DE NYID GSUM RIG GO,
,THOS PA TZAM GYIS KYANG MCHOG TU BDE BAR BYED PA NYID KYIS
SHIN TU RNAM PAR DAG PA'I PHYIR GTZANG MA'O, ,

BZHI PA'I NGO BOS RTAG TU 'BYUNG BA'I PHYIR DAG PA NI DAG
PA'O, ,DE GZUNG BA DANG, 'DZIN PA GCIG PA NYID KYIS GNYIS SU
MED PA'I YE SHES CAN YIN PA'I PHYIR MNGON SHES DRUG LDAN NO,
,'KHOR LO DRUG GI TING NGE 'DZIN LA ZHUGS PAS SPYIN PA LA SOGS
PA'I PHA ROL TU PHYIN PA 'DZIN PA DANG DRAN

PA'I NGO BO NYID KYI PHYIR RJES DRAN DRUG GO, ,CHOS THAMS CAD
CHAGS PA MED PA THEG PA CHEN PO'O, ,DON KHONG DU CHUD PA'I
PHYIR BYANG CHUB SEMS DPA'O, ,DPAG TU MED PA'I SEMS CAN TSIM
PAR BYED PA'I PHYIR SEMS DPA' CHEN PO'O, ,BSAM GYIS MI KHYAB
PA'I 'DOD YON LNGA LA NYE BAR

SPYOD PA'I BDE BAS SEMS CAN 'DON PA'I NUS PA CHEN PO DANG LDAN
PA'I PHYIR RDZU 'PHRUL CHEN PO'O, ,'JIG RTEN PA'I KUN DU RTOG
PA DANG BRAL BA'I PHYIR 'JIG RTEN 'DAS SO, ,ZLA BA BZANG PO
NYID KYIS DMIGS PA DANG BRAL BA'I PHYIR, SHES RAB PHA ROL
PHYIN PA'I MTHA'O, ,SHES RAB KYIS

NI DE NYID PHYAG RGYA CHEN PO'I RANG BZHIN THOB PA RNYED PA'O,
,SPROS PA THAMS CAD LAS 'DAS PA NYID KYIS NAM MKHA'I NGO BO'I
PHYIR BDAG RIG GO, ,RANG GZHAN DAG GNYIS SU MED PAR KHONG DU
CHUD PA'I PHYIR GZHAN RIG GO, ,DNGOS PO MA LUS PA'I RANG BZHIN
YANG DAG PAR MTHONG BA'I PHYIR

@90A *, ,THAMS CAD PA'O, ,DNGOS PO DANG DNGOS MED DAG GNYIS
SU BYAR MED PA RTOGS PAS PHAN PA'I PHYIR KUN LA PHAN PA'O,
,BDE BA CHEN PO'I BDAG NYID KYIS YE SHES KYI SKU'I PHYIR GANG
ZAG MCHOG GO, ,CHOS KYI SKU DPE MED PA'I NGO BO NYID KYI PHYIR
'JIG RTEN PA'I DPE LAS

'DAS PA'O, ,LHAN SKYES NYID DU SO SOR RANG GIS RIG PAR BYA
BA'I PHYIR SHES PAR BYA'O, ,BDE BA 'DZIN PA PO NYID KYIS YE
SHES KYI BDAG PO'I PHYIR SHES PA'I BDAG PO'O, ,DE NYID KYI
PHYIR MCHOG GO, ,SNOD JI LTA BA BZHIN DU PHYIN CI MA LOG PA'I
CHOS STER PA'I PHYIR CHOS KYI SBYIN BDAG

STE; YID KYANG GTONG BA'I PHYIR CHOS KYIS SBYIN BDAG NYID KYI
GTZO BO'O, ,LAS KYI PHYAG RGYA DANG, YE SHES KYI PHYAG RGYA
DANG, PHYAG RGYA CHEN PO DANG, DAM TSIG GI PHYAG RGYA'I DON
STON PAS GSAL BAR BYED PA'O, ,PHYAG RGYA BZHI PA'I DON STON PA
NYID KYI PHYIR, NGES 'BYUNG GSUM PO BGROD RNAMS KYI SA LA

SPYOD PA DANG, MKHA' LA SPYOD PA DANG, PHYAG RGYA CHEN PO'I
DNGOS GRUB DON DU GNYER BA RNAMS LA 'GRO BA'I BSNYEN BKUR GNAS
KYI MCHOG GO, ,PHYAG RGYA BZHI'I NYE BAR BSTAN PA GSUNGS PA
YANG 'DI LTA STE, LAS DANG YE SHES PHYAG RGYA CHE, ,DAM TSIG
CES GRAGS 'OD GSAL TE, ,RGYU DANG BSGOM BYA DE BZHIN

DU; ,THOB BYA BZHI PA 'JIG PA MED, ,RGYU ZHES BYA BA NI, DANG
PO LAS KYI PHYAG RGYA LAS BYUNG BA'I LHAN CIG SKYES PA MI
'DZAG PA'I BDE BA GANG YIN PA'O, ,BCOM LDAN 'DAS KYI GSUNG RAB
LAS GSUNGS PA DE YANG BDEN PA NYID DE, 'ON KYANG KUN RDZOB
'JIG RTEN PA'I DPES ME LONG LTA BU STE, DON DAM PAR NI

MA YIN NO, ,DE PHYIR LAS KYI PHYAG RGYA DBANG PO RNON PO'I
GZUNG BYA MA YIN NO, ,LAS KYI PHYAG RGYA YANG NU MA DANG SMRA
DANG LDAN PA'I 'DOD PA'I KHAMS KYI BDE BA'I RGYU'O, ,LAS NI 'O
BYED PA DANG, 'KHYUD PA DANG, GSANG BAR REG PA DANG, RDO RJE
BSKYOD PA LA SOGS PA'I BYA BA'I BDAG NYID DE, DES NYE BAR

MTSON PA'I PHYAG RGYA NI RKYEN BYED PA'O, ,'DIR RKYEN NI 'GYUR
PA'I BDE BA'I MTSAN NYID DO, ,MU DRA NI BDE BA'I KHYAD PAR TE,
R'A TI DGA' BA STER BAR BYED PAS NA MU DRA'O, ,BSGOM BYA YE
SHES KYI PHYAG RGYA STE, DE YANG RANG GI SEMS KYIS YONGS SU
BRTAGS PA'I SNA TSOGS YUM LA SOGS PA'I

@90B LHA MO'I RANG BZHIN SNGAR NYAMS SU MYONG BA GZUGS KYI
KHAMS KYI BDE BA'I RGYU'O, ,YE SHES DGOD PA DANG RTZEN PA LA
SOGS PA'I BSGOM PA'I MTSAN NYID DE, ,RKYEN NI 'DIR 'BAB PA'I
BDE BA'I MTSAN NYID DO, ,PHUNG PO DANG KHAMS DANG SKYE MCHED
LA SOGS PA'I LHA'I RNAM PA SBYANGS TE, CHO GA JI LTA BAS DKYIL

'KHOR 'KHOR LO GSAL BAR BYAS NAS BSRUB CING BSRUB PA'I SBYOR
BAS YE SHES KYI ME RAB TU SPAR LA, JI SRID BSREGS PAS RI BONG
CAN HAm 'DZAG PA DPRAL BA NAS MGRIN PA DANG, SNYING GA DANG, LTE
BA DANG, RDO RJE PADMA'I LTE BA'I RTZE MOR TE, BYANG SEMS KYI
GZUGS KYIS YUL DANG, DBANG PO MTHA'

DAG BDE BA CHEN PO RGYA MTSO'I GNAS SU GCIG TU 'DRES PAR BYAS
TE, DE'I RANG BZHIN GYI TING NGE 'DZIN LA SNYOMS PAR ZHUGS PAS
GNAS PAR BYAS TE, JI SRID DPAL PHYAG RGYA CHEN PO MNGON DU
GYUR PA DE SRID DU'O, ,THOB BYA ZHES PA PHYAG RGYA CHEN PO
STE, RMI LAM DANG MIG 'PHRUL DANG, YID KYI RANG BZHIN

LTA BU CHEN PO YANG 'DI YIN LA, PHYAG RGYA YANG YIN PAS TE,
CHEN PO SLAR YANG 'DI RNAM PA THAMS CAD KYI MCHOG DANG LDAN PA
NYID DE, PHYOGS GCIG PA MA YIN PA DANG, BYANG SEMS RDO RJE
'DIS RGYAS GDAB PAR BYA BAS NA PHYAG RGYA'O, ,RKYEN NI 'DIR
RANG GI SEMS KYIS YONGS SU BRTAGS

PA'I CHOS DANG BRAL BAS DU BA LA SOGS PA'I MTSAN MA SNGON DU
'GRO BA CAN RANG GI SEMS KYI SNANG BA RNAL 'BYOR PA'I BGROD
BYA PRA PHAB PA LTA BU'O, ,JI SRID DAM TSIG GI PHYAG RGYA
MNGON SUM DU BYA BA'I BAR DE LA 'KHYUD PAR BYA'O, ,'JIG PA MED
PAR MCHOG TU MI 'GYUR PA'I RANG BZHIN TE, DE YANG 'BRAS BU'I

NGO BO PHYAG RGYA CHEN PO'O, ,MU DRA MCHOG TU MI 'GYUR PA'I
BDE BA'I MTSAN NYID KUN NAS BRTEN PA DUS THAMS CAD DU MI G-YO
BA'I SBYOR BAS GANG BA'I GNAS SKABS KUN NAS LEN PAS NA MU
DRA'O, ,CHEN PO YANG 'DI YIN TE SPANGS PA CHE BA NYID DANG,
RTOGS PA CHE BA NYID KYIS SO, ,DE LA SPANGS PA CHE BA NI,

BAG CHAGS DANG BCAS PA'I SGRIB PA THAMS CAD SPANGS PA'I MTSAN
NYID NGO BO NYID CES BYA BA 'OD GSAL MNGON DU BYED PA'I MTSAN
NYID DO, ,RTOGS PA CHE BZHI YONGS SU DAG PA SANGS RGYAS KYI
CHOS THAMS CAD KYI BDAG NYID ZUNG 'JUG CES BYA BA MNGON SUM DU
BYED PA'I RANG BZHIN NO, ,GANG YANG

@91A *, ,STON KA'I NYIN GUNG GI NAM MKHA' DRI MA MED PA LTA
BU STONG PA NYID DANG RO GCIG PA'I 'OD GSAL MNGON SUM DU BYAS
PA KHO NA SANGS RGYAS KYI CHOS MTHA' DAG RTOGS PA STE, 'GRO BA
MA LUS PA'I DON SGRUB PA'I GZUGS KYIS DER SANGS RGYAS KYI CHOS
THAMS CAD YOD PA'I

PHYIR RO, ,DE NYID KYI PHYIR CHOS RNAMS KYI GNAS NI SKU STE,
CHOS KYI SKU'O ZHES 'CHAD PA DE LA NI MI SNANG BAR YANG RTOGS
PA'I RNAM PAR GZHAG PA LA BUM PA SNANG BAR SNAM BU LA SOGS PA
RTOGS PAR THAL BA BZLOG PAR DKA'O, ,'O NA NI GRANGS CAN PA'I
LTA BA SKYON MED PAR 'GYUR RO, ,

GZHAN YANG BRTAGS PA'I PHUNG PO DANG KHAMS DANG SKYE MCHED LA
SOGS PA SGYU MA DANG, RMI LAM DANG, DRI ZA'I GRONG KHYER DANG,
PHRA PHAB PA BZHIN DU MTHONG BA NI KUN RDZOB KYI BDEN PA
MTHONG BA DANG, RANG BYIN GYIS BRLAB PA ZHES BRJOD DO, ,KUN
RDZOB KYI BDEN PA KHO NA DON DAM PA'I BDEN PA

'OD GSAL YONGS SU DAG PA ME LONG LA SOGS PA'I NGO BO RNAM PAR
SNANG MDZAD LA SOGS PA BRTEN PA LHA'I TSOGS DANG, GZHAL YAS
KHANG LA SOGS PA RTEN DKYIL 'KHOR TE, DE NYID NI 'JIG RTEN LAS
'DAS PA'I DKYIL 'KHOR NYID DU RGYUD KYI RGYAL PO THAMS CAD LAS
GSUNGS PA

NYID DE SANGS RGYAS KYI CHOS MTHA' DAG GI RANG BZHIN NYID DU
YANG NGO, ,BDEN PA GNYIS PO DE NYID RNAM PA GNYIS SU MED PA'I
RANG BZHIN NI ZUNG 'JUG CES BYA BAR BRJOD DE, DE'I PHYIR ZUNG
'JUG GI SKU KHO NA CHOS KYI SKU STE, LONGS SPYOD RDZOGS PA'I
SKU DANG, NGO BO NYID KYI SKU DAG LAS THA DAD DU

GYUR PA RNAL 'BYOR PAS SO SO RANG GIS RIG PAR BYA BA'O,
,'PHAGS PA KLU SGRUB KYI ZHAL SNGA NAS KYANG, GANG ZHIG GCIG
MIN DU MA MA MIN PA, ,ZHES PA LA SOGS PAS CHOS KYI SKU'I MTSAN
NYID DANG, 'JIG RTEN LAS 'DAS BSAM GYIS MI KHYAB, ,CES PA LA
SOGS PAS LONGS SPYOD RDZOGS

PA'I SKU DANG, SEMS CAN RNAMS NI SMIN PAR BYA PHYIR, ,ZHES PA
LA SOGS PAS SPRUL PA'I SKU DANG, 'JIG RTEN GSUM GYI KUN SPYOD
LAS GROL, ,ZHES PA LA SOGS PAS BDE BA CHEN PO'I SKU'I MTSAN
NYID GSUNGS SO, ,RANG GI LTA BA'I 'DOD PA MDOR BSTAN PA LAS
KYANG, GZUGS

@91B KYI PHUNG PO MTHA' YAS PA, ,BDAG GI SPRUL PA'I SKU NI
MCHOG ,SGRA YI PHUNG PO MTHA' YAS PA, ,BDAG GI LONGS SPYOD
RDZOGS SKU MCHOG ,CHOS KYI PHUNG PO MTHA' YAS PA, ,BDAG GI
CHOS SKU RAB TU GRAGS, ,BDE BA'I PHUNG PO MTHA' YAS PA, ,BDAG
GI BDE SKU MI 'GYUR MCHOG ,CES

GSUNGS SO, ,DE BZHIN DU YANG CHA BCU DRUG PA KHONG DU CHUD PA
GZHAN GYI SEMS SHES PA, ,SGRA BRNYAN DANG MTSUNGS PA SGRA
RTOGS PA GZUGS MA LUS PAR YANG DAG PAR MTHONG BA'I YE SHES KYI
MTSAN NYID SKU BZHI'I RANG BZHIN DU RIG PAR BYA STE, DE SKAD
DU DPAL DUS KYI 'KHOR LO'I RGYUD LAS KYANG,

SHES RAB MA YIN THABS MIN LHAN CIG SKYES PA'I SKU 'DI CHOS KYI
SKUR NI 'GYUR PA YIN, ,SHES RAB THABS KYI RANG BZHIN MUN PA
RNAMS DANG BRAL BA YE SHES RNAM SHES DBYE BA LAS, ,SGRA BRNYAN
DANG MTSUNGS SEMS CAN DU MA'I DON DAG BYED PO 'DI NI LONGS
SPYOD RDZOGS PA'I SKU, ,SEMS CAN

RNAMS NI SMIN PA'I RGYU RU SLAR YANG 'DI NI SANGS RGYAS RNAMS
KYI SPRUL SKUR 'GYUR, ,ZHES GSUNGS SO, ,'DIS NI LUS DANG NGAG
DANG SEMS DANG, YE SHES KYI RNAM PAR DAG PA PHYAG RGYA BZHI
GSUNGS SO, ,DPAL DANG PO'I SANGS RGYAS LAS, ,'GYUR ZHING 'GYUR
PA DE NAS 'DZAG ,MI 'DZAG

DRI MA MED PA GZHAN, ,PADMAR RDO RJE BCUG PAS RTZE MO CAN DANG
RLUNG LAS THIGS PA LHUNG BA GSUM PA'O, ,RNAL 'BYOR GSUM PO 'DI
DAG NGES PA KHO NAR SKU GSUNG THUGS KYI PHYAG RGYA'O, ,CHAGS
DANG CHAGS BRAL THOG MTHAR SON PA MCHOG GI BDE STER RNAL 'BYOR
BGROD BYA BZHI PA'O, ,PHYAG RGYA

RNAMS KYI MA DE RNAM PA BCU POR 'GYUR TE 'DI NI DPAL LDAN BLA
MA'I ZHAL, ,ZHES GSUNGS SO, ,DPAL RNAM PAR SNANG MDZAD MNGON
PAR BYANG CHUB PA'I RGYUD LAS KYANG, LAS KYI PHYAG RGYA MNYAM
BSTEN NAS, ,CHOS KYI PHYAG RGYA RNAM PAR BSGOM, ,DE NAS GONG
DU PHYAG RGYA CHE, ,DE YI DAM TSIG

'BYUNG BAR 'GYUR, ,ZHES GSUNGS PA'O, ,GZHAN DU YANG, THAR PA
DPAL MO MI 'JIGS BDE BA DGE ,LANG TSO DGA' MA BCOM LDAN MA DE
DOR, ,PHAL CHER SNGON DU BSAGS PA'I DRAG SHUL LAS, ,GANG GI
BDUD RTZI DOR NAS DUG 'THUNG BYED, ,CES GSUNGS SO, ,DANG PO'I

@92A *, ,SANGS RGYAS LAS KYANG, ,PHYAG RGYA BZHI PO MI 'GYUR
BDE BA'I 'BRAS BU STER BA 'DI RNAMS RNAL 'BYOR PA YIS BSGOM,
,KUN DU DUS KUN DU NI DGA' BA'I CHAGS PA LA GNAS 'JIG RTEN LAM
LAS RAB GROL BAS, ,GRONG DANG DGON PA DUR KHROD MA DAG PA DANG
DAG PA'I

GNAS DANG KHYIM DANG LHA YI GNAS DAG TU, ,RIGS DANG RIGS MIN
DANG BRAL LUS KYI STOBS DANG BDE STER BZA' BTUNG LA SOGS DANG
LDAN PAS, ,ZHES GSUNGS SO, ,DON GYI DAM PA'I YE SHES KYI RNAM
DAG DPAL GNYIS SU MED PA'I BLO GANG GI YIN PA DE DE BZHIN NO,
,SEMS

CAN THAMS CAD KYI DON BYED PA'I PHYIR 'JIG RTEN GSUM NA SKAL
BZANG NGO, ,KHYAB PA'I PHYIR KHYAB PA'O, ,RNAL 'BYOR MA THAMS
CAD KYI YID DU 'ONG BA'I RIN PO CHE MI 'DZAG PA'I PHYIR DPAL
LDAN NO, ,PHUN SUM TSOGS PA THAMS CAD KYI GZHIR GYUR PA'I
PHYIR 'BYOR PA KUN BYED PA'O, ,

CHOS THAMS CAD GNYIS SU MED PA'I BDAG NYID CAN GYI PHYIR 'JAM
DPAL GNYIS SU MED PA'I DPAL TE YE SHES KYI SKU NYID KYI PHYIR
DPAL DANG LDAN PA'I MCHOG GO, ,'DI NI SGRIB PA MED PA'I CHA
BCO LNGA'I RNAM PAR DAG PAS DE BZHIN GSHEGS PA THAMS CAD KYI
TING NGE 'DZIN DU GYUR PA

BYA BA BYED PA'I MTSAN NYID BYA BA GRUB PA'I YE SHES KYI TSIGS
SU BCAD PA BCO LNGA BSHAD PA'O, ,'DI LTAR YANG, ,RDO RJE SEMS
DPA' LA SOGS PA'I SGO NAS SKYE BA'I RIM PA NGES PAR BSTAN TO,
,BAR BAR DU BZLOG NAS BSTAN PA NI MAN NGAG SBA BA'I DON DU'O,
,YANG GZHOM DU MED

PA'I N'A DA RGYAS PA NYID KYIS SEMS CAN GYI BSAM PA'I DBANG
GIS DE BZHIN DU SNANG BAS SDUD PA POS DE KHO NA BZHIN DU BRIS
PA'O,, ,,DA NI MCHOG SBYIN ZHES PA LA SOGS PA TSIGS SU BCAD PA
LNGAS, BCOM LDAN 'DAS DE KHO NA YE SHES LNGA'I SGO NAS BSTOD
PA GSUNGS

TE; DE LA MCHOG SBYIN RDO RJE LA SOGS PAS ME LONG LTA BU'I YE
SHES KYI SGO NAS SO, ,SANGS RGYAS CHAGS PA LA SOGS PAS MNYAM
PA NYID KYI YE SHES KYI SGO NAS SO, ,SANGS RGYAS 'DZUM PA LA
SOGS PAS SO SOR RTOG PA'I YE SHES KYI SGO NAS SO, ,MED PA LAS
BYUNG ZHES PA LA

@92B SOGS PAS BYA BA GRUB PA'I YE SHES KYI SGO NAS SO, ,SGYU
'PHRUL DRA BA LA SOGS PAS SHIN TU RNAM PAR DAG PA CHOS KYI
DBYINGS KYI YE SHES KYI SGO NAS TE, DE BZHIN GSHEGS PA RNAM
PAR SNANG MDZAD DANG, RIN CHEN 'BYUNG LDAN DANG, 'OD DPAG MED
DANG, DON YOD GRUB PA DANG, MI BSKYOD

PA'I RANG BZHIN DU ZHES PA'I DON TO, ,DE LA TSIGS SU BCAD PA
DANG POS RGYU STE, ,LHAG MAS NI 'BRAS BU'O, ,DE BZHIN DU YANG
RGYU'I YE SHES DANG, RKYEN GYI YE SHES DANG, GDAN GYI YE SHES
DANG, BSGOM PA'I YE SHES DANG, GROL PA'I YE SHES TE RGYU ME
LONG LTA BU'I YE SHES SO, ,

RKYEN MNYAM PA NYID KYI YE SHES SO, ,GDAN SO SOR RTOG PA'I YE
SHES SO, ,BSGOM PA'I YE SHES BYA BA GRUB PA'I YE SHES SO,
,'GRO BA'I YE SHES SHIN TU RNAM PAR DAG PA CHOS KYI DBYINGS
KYI YE SHES SO, ,DE BZHIN DU RNAM PA LNGAS MNGON PAR RDZOGS
PAR BYANG CHUB PA YANG MTSON TE,

DES NA RTZA BA'I RGYUD DU YE SHES RNAM PA LNGA'I BSTOD PA'I
TSIGS SU BCAD PA LNGAS RNAM PA LNGA BSGOM PA BCOM LDAN 'DAS
KYIS GSUNGS PA 'DI LTA STE, STONG PAR DNGOS PO'I TSOGS PA NI,
,BRTAGS PA'I GZUGS NI RNAM SPANGS PA, ,PRA PHAB LTA BUR MTHONG
'GYUR TE, ,ME LONG GZHON

NU MA YI BZHIN, ,ZHES PA 'JIG RTEN LAS 'DAS PA'I BDEN PA GZUGS
KYI PHUNG PO ME LONG LTA BU'I YE SHES SO, ,DNGOS PO THAMS CAD
MNYAM GYUR NAS, ,GCIG GI DNGOS POR 'GYUR MED GNAS, ,MI 'GYUR
YE SHES LAS BYUNG BA, ,CHAD PA MA YIN RTAG PA MIN, ,ZHES PA
TSOR BA'I PHUNG PO MNYAM

PA NYID KYI YE SHES SO, ,YI GE 'DU SHES KUN DAG NYID, ,AA YI
RNAM PA'I RIGS LAS BYUNG, ,YI GE CHEN PO'I GO 'PHANG THOB,
,'DU SHES CAN MIN 'DU SHES MIN, ,ZHES PA 'DU SHES KYI PHUNG PO
SO SOR RTOG PA'I YE SHES SO, ,MA SKYES PA YI CHOS RNAMS DANG,
,'DU BYED DAG DANG BRAL RNAMS SU, ,

BYANG CHUB NYID MIN SANGS RGYAS MIN, ,SEMS CAN MA YIN 'TSO BA
MIN, ,ZHES PA 'DU BYED KYI PHUNG PO BYA BA GRUB PA'I YE SHES
SO, ,RNAM PAR SHES PA'I CHOS NYID 'DAS, ,YE SHES DAG PA RNYOG
PA MED, ,RANG BZHIN GYIS NI 'OD GSAL CHOS, ,CHOS KYI DBYINGS
KYI TSUL RTOGS PA, ,

@93A *, ,ZHES PA RNAM PAR SHES PA'I PHUNG PO SHIN TU RNAM PAR
DAG PA CHOS KYI DBYINGS KYI YE SHES SO, ,DE BZHIN DU SDUD PA'I
RGYUD DU YANG, ,TSIGS SU BCAD PA BRGYA DANG GCIG LA SOGS PA
GSUM GYIS 'KHOR LO LA SOGS PA'I MTSAN MA LA SOGS PA DE BZHIN
GSHEGS

PA'I PHUNG PO'I MTSAN NYID GSUNGS PA 'DI LTA STE, 'KHOR LO KUN
NAS GSAL BA SRID GSUM BDE BA RIN CHEN 'DI YIS CHAGS PA NYID
PADMA, ,NYON MONGS ZAD PA RAL GRI DE NAS RDO RJE YANG NI YE
SHES SKU STE DBYER MED PA, ,MI SHES GCOD PA GRI GUG MCHOG GI
RIGS DRUG DAG KYANG 'DI RNAMS

KYIS NI BSKYED PA GANG, ,DE YANG 'DI LTAR RIG PAR BYA STE
MKHA' BZHIN RO MNYAM PHUNG PO KHAMS DANG SKYE DBANG SOGS,
,GANG DU NGES PA RIGS KYI GZUGS NI 'JIG PAR 'GYUR PA DE NI
GZUGS CHEN DAG TU GSUNGS, ,GANG GI 'KHOR BA'I SDUG BSNGAL 'JIG
PA NYID DU 'GYUR PA DE NI TSOR

BA CHEN POR GSUNGS, ,GANG GIS 'KHOR BA'I 'DU SHES 'JIG PA NYID
DU 'GYUR PA DE NI 'DU SHES RDO RJE CHE, ,GANG DU 'KHOR BA
'PHEL BA 'JIG PA NYID DU 'GYUR PA DE NI 'DU BYED RDO RJE NYID,
,GANG DU SAD SOGS GNAS SKABS 'JIG PA NYID DU 'GYUR PA DE YANG
RNAM PAR SHES PAR GSUNGS, ,

GANG DU MI SHES DNGOS POR 'JIG PA NYID DU 'GYUR PA DE NI THUB
PA'I YE SHES NYID, ,'DI RNAMS PAR RNAM PAR SNANG MDZAD LA SOGS
RGYAL MCHOG DAM PA RNAM PA DRUG RNAMS RIGS DRUG STE, GZHAN NI
KHAMS DRUG DBYE BAS DANG ME DANG CHU DANG RLUNG DANG NAM MKHA'
ZHI BA RNAMS, ,ZHES GSUNGS SO, ,

DON NI DGA' BA BZHI'I RANG BZHIN GYI PHYIR MCHOG SBYIN RDO RJE
MCHOG CES BOS PA'O, ,BDE BA LA LONGS SPYOD PA'I GZHI YIN PAS
YANG DAG MTHAR 'GYUR RO, ,BDE BA STONG PA LA SOGS PA NYID KYIS
STONG NYID LAS BYUNG NGO, ,DPE'I TSUL GYIS SANGS RGYAS BYANG
CHUB PO, ,'OD GSAL DU ZHUGS

PA 'DUD DO, ,CHAGS PA CHEN PO'I NGO BO'I PHYIR SANGS RGYAS
CHAGS PA'O, ,DGA' BRAL NYID KYI CHOS KYI SKU'I PHYIR SANGS
RGYAS SKU'O, ,SANGS RGYAS 'DOD LA ZHES 'DON PA NI SANGS RGYAS
KYIS 'DOD PAR BYA BAS SO, ,STONG PA NYID KYI SNYING PO LHAN
CIG SKYES PA'I DGA' BA'I SKAD CIG NYID

@93B KYIS SANGS RGYAS DGYES PA'O, ,GNYIS SPANGS PAS GNYIS SU
MED PA'I BDE BA'I DGA' BA RNYED PAS SANGS RGYAS ROL PA STE, 'DI
DAG GIS RKYEN GYI YE SHES GSUNGS SO, ,BDE BA'I BDAG NYID KYI
YE SHES STON PA'I SBYOR BA LAS SANGS RGYAS 'DZUM PA'O, ,LHAN
CIG SKYES PA'I GTUM

MO'I SNANG BAS SHES BYA'I DKYIL 'KHOR MTHA' DAG KHYAB PA'I
PHYIR SANGS RGYAS BZHAD PA'O, ,LAS KYI PHYAG RGYA'I SGO NAS
KYANG AA WA DH'U T'I'I GNAS THOB PA'I SROG LA SOGS PA'I RLUNG
NYID KYIS GZHOM DU MED PA'I N'A NGA RGYAS PA'I NGO BO NYID KYI
PHYIR SANGS RGYAS GSUNG NYID DO, ,CHOS KYI SKU DANG THA MI
DANG

PA'I LONGS SPYOD RDZOGS PA NYID KYIS SANGS RGYAS THUGS SO,
,STONG PA NYID LAS BYUNG BA'I SKU BZHI'I PHYIR MED PA LAS
BYUNG NGO, ,NGO BO NYID KYI PHYIR SANGS RGYAS 'BYUNG BA'O,
,RANG BYUNG GI NGO BO'I PHYIR NAM MKHA' LAS BYUNG NGO, ,BZHI
LAS 'DAS SHING YOD PA DANG MED PA LAS 'DAS PA'I RANG

GIS RIG PAR BYA BA'I PHYIR YE SHES LAS BYUNG NGO, ,SGYU 'PHRUL
CHEN MO LAS BYUNG BA'I MCHOG TU BDE BA NYID KYI PHYIR SGYU
'PHRUL DRA BA'O, ,LHAN SKYES KYIS KHYAB PA'I BRTAN G-YO'I
BDAG NYID KYI PHYIR SANGS RGYAS ROL STON NO, ,THAMS CAD DU BOD
PA'O, ,DGA' BA BCU DRUG GI NGO BO NYID KYIS MANG PA'I PHYIR

THAMS CAD THAMS CAD DO, ,KUN DU BZANG PO'I BDE BA CHEN PO'I YE
SHES KYI SKU'I GTZO BO'I PHYIR YE SHES SKU NYID DO, ,DE BZHIN
GSHEGS PA LNGA'I YE SHES KYI BSTOD PA TSIGS SU BCAD PA
LNGA'O,, ,,DA NI PHAN YON GYI TSIG RKANG RNAMS KYANG CUNG ZAD
BSHAD PAR

BYA STE, 'DI NI ZHEN PA MNGON SUM DU NYAMS SU MYONG BZHIN PA'I
BDE BA RTOGS PA NYID KYIS SO, ,'OD GSAL GYI PHYIR YE SHES KYI
SKU'O, ,MTSAN YANG DAG PAR BRJOD PA 'DI NI LHAN CIG SKYES PA
NYAMS SU MYONG BA'O, ,RTAG TU LHAN SKYES DAG PA'I RANG BZHIN
NYID KYI 'DOD YON

LNGA LA LONGS SPYOD KYANG NYON MONGS PA DANG MA 'DRES PA'I
PHYIR YONGS SU DAG PA MA 'DRES PA'O, ,LAM BLA NA MED PA'I NGO
BO'I PHYIR DGA' BA BLA NA MED PA'O, ,NYAMS SU MYONG BZHIN PA'I
MTSAN NYID KYI PHYIR DANG PO'O, ,YID CHES PA BRTAN PA'I PHYIR
MGU BA CHEN PO BLA NA MED PA'O, ,BYANG

@94A *, ,SEMS RDO RJE'I RANG BZHIN NYID KYIS LUS DANG NGAG
DANG YID KYI GSAD PA'O, ,DAM PA'I CHOS KYI TSUL NI SHES RAB
KYI PHA ROL TU PHYIN PA'O, ,DE YANG DAG PAR GZUNG BA GNYIS SU
MED PA'I YE SHES KYI TSUL NYID RTOGS PA'O, ,SBYOR BA YAN LAG
DRUG GI KUN RDZOB DANG DON

DAM PA'I RANG BZHIN BYANG SEMS RDO RJE RAB TU BSHAD PA'I PHYIR
BSTAN PA LA SOGS PA'I TSIG DRUG GO, ,BYIN GYIS BRLAB PA NI
BRTAN PAR BYED PA'O, ,'KHOR LO DRUG LA GNAS PA'I PHYIR RE ZHIG
'KHOR LO DANG PO'I PHAN YON NO, ,RANG BZHIN GYI 'OD GSAL NYID
KYIS THAMS CAD MKHYEN PA'I YE

SHES SO, ,SANGS RGYAS KYI BYANG CHUB NI BZHI PA'I YE SHES
NYAMS SU MYONG BA'O, ,MNGON PAR RTOGS PA NI 'OD GSAL SNANG BA
MED PA'I YE SHES MNGON SUM DU BYED PA'O, ,CHOS KYI DBYINGS
THUGS SU CHUD PA NI RNAM PA THAMS CAD STONG PA NYID KYI RANG
BZHIN GYI PHYIR RO, ,STOBS BCU'I STOBS

NYID NI DU BA LA SOGS PA'I MTSAN MA BCU'I STOBS DANG LDAN PA'I
PHYIR RO, ,BDE BA CHEN PO NYID DU 'ONG BA'I PHYIR LUNG NGO,
,LHUN GYIS GRUB PA RTOGS PA'I NGO BO NYID KYI PHYIR YANG DAG
PAR GRUB PA'O, ,SPROS PA THAMS CAD DANG BRAL BA NYID KYIS DRI
MA MED PA'O, ,STONG PA NYID KYI PHYIR

SPRUL PA'I SKU'I SANGS RGYAS KYI GZUGS MTHONG BA'I SKYE GNAS
SO, ,RTZA'I 'KHOR LO YONGS SU DAG PA'I DAG NYID KYI PHYIR
ZHING NGO, ,'BRAS BU'I NGO BO GNAS PA'I PHYIR GZHI'O, ,KUN
RDZOB THEG PA CHEN PO DANG DAM PA RDO RJE THEG PA'I SPYOD PA
MI 'GAL BA'I NGO BO'I PHYIR BYANG CHUB SEMS

DPA'I SPYOD PA'O, ,MTHAR THUG THOB PA'I RGYU YIN PA'I PHYIR
MTHA'O, ,DE KHO NA NYID BRTAG PA'I GNAS YIN PA'I PHYIR BRTAG
PA'O, ,NGES PAR 'BYUNG BA KHYAD PAR DU 'PHAGS PA'I THABS YIN
PA'I PHYIR SKYE BA'I GNAS SO, ,LHUN GYIS GRUB PAS DE BZHIN
GSHEGS PA'I MDZAD PA BYED

PA'I PHYIR GDUNG MI 'CHAD PA'O, ,'OD GSAL BYIN GYIS BRLABS
PA'I PHYIR RAB TU 'PHEL BA'O, ,KHYAB BYED YIN PA'I PHYIR SDUD
PA'O, ,BSAM GYIS MI KHYAB PA'I NGO BO NYID KYI PHYIR TING NGE
'DZIN TO, ,SHES RAB LA SOGS PAS BSAM GTAN RNAM PA LNGA'I NGO
BO NYID KYI PHYIR BSAM

@94B GTAN NO, ,YE SHES TZAM NYID GZHI YIN PA'I PHYIR RNAL
'BYOR RO, ,RNAM PAR RTOG PA RNAMS SNANG BA MED PA'I PHYIR
SPONG BA'O, ,CHAGS PA LA SOGS PA'I 'CHING BA DANG BRAL BA'I
RGYU YIN PA'I PHYIR GROL BA'O, ,YANG DAG PA'I YE SHES KYI RANG
BZHIN GYI PHYIR THAR PA'O, ,LHAN CIG SKYES

PA'I BDE BA LA GNAS PA'I PHYIR ZHI BA'O, ,'OD GSAL NYID KYI
'BYUNG GNAS SO, ,RGUD PA THAMS CAD NI SKYON THAMS CAD DO,
,NGAN SONG GI SGO THAMS CAD DE DMYAL BA DANG, YI DAGS DANG,
DUD 'GRO STE NGAN 'GRO THAMS CAD DO, ,KHA GCOD DANG 'DRA BA'I
PHYIR 'GEBS PA'O, ,YANG DAG

PAR RDZOGS PA'I BYANG CHUB KYI LAM YIN PA'I PHYIR LAM BZANG
PA'O, ,RTEN CING 'BREL PAR 'BYUNG BA 'CHAD PA'I PHYIR MI 'JUG
PA'O, ,SKAL BA JI LTA BA BZHIN DU CHOS KYI 'KHOR LO BSKOR BA'I
RGYU YIN PA'I PHYIR BSKOR BA'O, ,RDO RJE THEG PA NYID KYIS
NYAN THOS LA SOGS PA LAS RNAM PAR

RGYAL BA'I NGO BO'I PHYIR GDUGS DANG, RGYAL MTSAN DANG, BA DAN
BSGRENG BA'O, ,RNAL 'BYOR BRTAN PAR BYED PA'I RGYU YIN PA'I
PHYIR GNAS SO, ,BYANG CHUB SEMS DPA' GSANG SNGAGS KYI SGO'I
SPYAD PA SPYOD PA SNGAGS KYI TSIG KLOG PA LA SOGS PA RNAMS
KYIS MYUR DU GRUB PA 'THOB

PA'O; ,MNGON SUM DU BYED PA'I NGO BO'I PHYIR BSGOM PA LA SOGS
PAR BRTZON PA RNAMS KYIS RTOGS PA'O, ,STONG PA NYID KYI BYE
BRAG GRUB PA'I MTHA'I NGO BO NYID KYI PHYIR STONG PA NYID SO
SOR RTOGS PA'O, ,'BRAS BU DANG RGYU'I BDAG NYID KYIS GNYIS SU
MED PA SO SOR RTOG PAR MNGON PAR

BRTZON BA RNAMS SO, ,RNAM PAR MI RTOG PA SO SOR RTOG PA'I NGO
BO NYID KYI PHYIR YONGS SU DAG PA'O, ,GNYIS SU MED PA'I YE
SHES KYI PHYIR CHOS THAMS CAD SEMS RTZE GCIG GIS RTOGS PA'O,
,MTSAN MA NGAN PA 'CHI BA'I MTSAN MA LA SOGS PA DANG, LHA'I BU
LA SOGS PA PHAG PA'I

MNGAL DU SKYES PA'I PHYIR DRI NGAN PA LA SOGS PA'I LTAS NGAN
PA'O, ,RDO RJE DBYINGS KYI DKYIL 'KHOR CHEN PO LA SOGS PA
BSGOMS PA NYID KYIS BDUD KYI DGRA'I LAS RING DU SPONG BAR BYED
PA'O, ,TING NGE 'DZIN THAMS CAD THOB PA'I PHYIR TSUL BZHIN MA
YIN PA YID LA BYED PA THAMS CAD

@95A *, ,MI SKYE BAR BYED PA'O, ,SNYEMS PA'I SEMS KYI SPYOD
PA RGYAGS PA'O, ,HA CANG NGA RGYAL CHE BA NI DREGS PA'O, ,BDAG
GIR 'DZIN PA NI NGAR 'DZIN PA'O, ,SDUG BSNGAL NI LUS KYI'O,
,YID MI BDE BA NI SEMS KYI'O, ,DE BZHIN GSHEGS PA DES PAR
'BYUNG BA'I PHYIR

SNYING POR GYUR PA'O, ,MCHOG TU SBA BAR BYA BA'I PHYIR GSANG
BAR GYUR PA'O, ,GSANG SNGAGS KYI TSUL GYI RIM PA KHO NAS BSTAN
PA'I PHYIR GSANG CHEN DU GYUR PA'O, ,NAM PAR RTOG PA MED PA'I
LAS KYI PHYAG RGYAL SOGS PA BSTEN PA'I RGYU'I PHYIR PHYAG RGYA
DANG, GSANG SNGAGS THAMS CAD

DU GYUR PA'O, ,NAD MED PA NI NAD DANG BRAL BA NYID DO, ,STOBS
NI LUS KYI NUS PA'O, ,DBANG PHYUG NI GLANG CHEN LA SOGS PA'O,
,PHUN SUM TSOGS PA NI NOR DANG 'BRAS BU LA SOGS PA'O, ,DPAL NI
GNYIS SU MED PA'I PHYIR RO, ,DGE BA NI DGE BA BCU GTZO BO YIN
PA'I PHYIR RO, ,

ZHI BA NI RNAL 'BYOR GOMS PA'I PHYIR RO, ,LEGS PA NI THOG MA
DANG BAR DANG THA MAR BKRA SHIS PA'I PHYIR RO, ,GRAGS PA NI
BYANG CHUB KYI SEMS KYIS RAB TU GANG BA'I PHYIR RO, ,SNYAN PA
NI DBANG LA SOGS PA RAB TU BSTAN PA'I PHYIR RO, ,TSIGS SU BCAD
PA NI SANGS RGYAS NYID

STER BA PO'I PHYIR RO, ,BSTOD PA NI LAM STER BAS SO, ,SHIN TU
RNAM PAR DAG PA NI BSOD NAMS KYI TSOGS RDZOGS PAS SPROS PA'I
DRI MA THAMS CAD BKRUS PA'I PHYIR RO, ,SHIN TU DAG BYED NI YE
SHES KYI TSOGS BSAGS PA NYID KYIS SNYING GI GNAS NGAN LEN GSAL
BA'I

PHYIR RO, ,MU STEGS PA LA SOGS PA'I SHES PA LA SANGS RGYAS KYI
CHOS 'JOG PA PO NYID KYI PHYIR SHIN TU BKRA SHIS PA'O, ,MGON
MED PA RNAMS KYI SKYABS SU GYUR PAS SKYABS SO, ,DGA' BA'I
RGYU'I PHYIR GNAS SO, ,RANG RANG GI CHOS KYIS SKYOB PAR 'DOD
PA RNAMS BSKYAB

PA'I PHYIR SKYOB PA'O, ,YONGS SU SKYOB BYED DANG BRAL BA RNAMS
KYI DPUNG GNYEN NO, ,MYA NGAN LAS 'DAS PA'I GRONG THOB PA'I
PHYIR GRIR NGO, ,NYON MONGS PA DGU BCU RTZA BRGYAD NI NAD
THAMS CAD DO, ,RNAM PA THAMS CAD RNAMS PA MED PA'I STONG BA
NYID STON PAS YE SHES KYI SNANG

@95B BA'O; ,SPYAN LNGA NI SHA'I SPYAN LA SOGS PA'O, ,GZUNG BA
DANG 'DZIN PA ME DPA'I PHYIR GNYIS SU MED PA'O,, AA WA DH'U
T'IR SON PA NYID KYIS SGRO 'DOGS THAMS CAD DANG BRAL BA'I
PHYIR CHOS NYID DO, ,RANG BZHIN MED PA'I PHYIR CHOS THAMS CAD
BRJOD DU MED PA'I RANG BZHIN NYID DO, ,GSANG SNGAGS

KYI SGO NAS THOS PA DANG, BSAM PA DANG, BSGOM PA'I SPYAD PA
SPYOD PAS NA DE DE BZHIN NO, ,DE BZHIN GSHEGS PA'I RIGS LAS
BYUNG BA RNAMS MING KHO NA GTZUG GI NOR BU NI MING GI GTZUG GI
NOR BU'O, ,SANGS RGYAS KYI YON TAN MTSANG BA MED PA DANG LDAN
PA'I PHYIR THAMS CAD YONGS SU RDZOGS PA'O, ,

CHOS THAMS CAD KYI DON YONGS SU RDZOGS PAS MA NYAMS PA'O,
,LHAG CHAD MED PAS ZIL GYIS NON PAR MI NUS PA'O, ,GZHUNG DANG,
DON 'CHANG BA DANG, DKYIL 'KHOR SNGON DU 'GRO BAS GLEGS BAM
KLOG PA DANG, SEMS PAS KUN CHUB PAR BYED PA DANG, BSGOMS PAS
TSUL BZHIN DU YID

LA BYED PA'O, ,MDANGS DANG, STOBS DANG, GZI BRJID ZIL GYIS MI
NON PA ZIL GYIS MNAN PAR BYA BA MA YIN PA NYID DO, ,GZI BRJID
ZIL GYIS MI NON PA NI, ,GZI BRJID NANG DU 'PHRO BA NOR BU BDAG
NYID CHEN PO'O, ,PHYIR BZLOG PA NI GNYEN POR GYUR PA'O,
,SNYIGS

MA LNGA NI SEMS CAN DANG, ,LTA BA DANG, BSKAL BA DANG, TSE
DANG, YO BYAD KYI MTSAN NYID DO, ,DRI NGAS DANG, SKUR BA DANG,
SMAD PA'I TSIG SNGON DU 'GRO BAS MI SNYAN PA BRJOD PA'O, ,YID
DU 'ONG BA NI YID DU 'THAD PA'O, ,PHYOGS BCUR DAM PA'I CHOS
KYI RNGA SGRA RGYUN

MI 'CHAD PAR SGROGS PA GANG YIN PA DE LTA BU CHOS KYI RGYAL PO
ZHES PA CHOS KYI RGYAL SRID KYI BDAG POR 'GYUR RO ZHES 'BREL
BA'O, ,AOm SARBBA DHA RMM'A BH'A BA SVA BH'A BA BI SHUDDHA
BADZRA AA A'A, AAm AA: PRA KRi TI PA RI SHUDDHA: SARBBA DHA
RMM'A: YA DU TA, SARBA TA TH'A GA TA DZNY'A NA K'A YA,
MANYDZU SHR'I PA RI SHUDDHI T'A MU P'A

DA YE TA AAm A'A: SARBA TA TH'A GA TA HRi DA YA, HA RA HA RA,
AOm H'Um HR'I: BHA GA B'AN DZNY'A NA M'U RTI, B'A G'I SHVA RA
MA H'A B'A TZA, SARBBA DHARMMA GA GA N'A MA LA SU PA RI
SHUDDHA DHA RMA DH'A TU DZNY'A NA GARBHA A'A: 'DI NI DANG PO
DANG, BAR DANG, THA MAR BYIN GYIS BRLAB PA'I SNGAGS SO, ,DE
LTAR YANG, AA'I RNAM PA BYANG

@96A *, ,CHUB KYI SEMS SO, ,SA DANG PHA ROL TU PHYIN PA LA
SPYOD PA'I RANG BZHIN AA'I RNAM PA'O, ,SANGS RGYAS NYID MTSON PA
AAm GI RNAM PA'O, ,MYA NGAN LAS 'DAS PA CHEN PO GSAL BAR BYED PA
AA'I RNAM PA'O, ,YE SHES KYI SKU BYIN GYIS RLOB PA PO AA'I RNAM
PA'O, ,

LUS DANG SEMS DANG NGAG BYIN GYIS RLOB PA PO AOm H'Um HRI'I YI
GE'O, ,BRTAN DANG G-YO BA'I NGO BO'I DNGOS PO RNAMS CHOS RNAMS
KYI DBYINGS, NGAG GI DBANG PHYUG GI BDAG NYID CES PA'O DON TO,
,CHOS KYI SKU RGYAS GDAB PA'I DON DU AA:'I RNAM PA THAMS CAD
BRJOD DO, ,DE NAS SHES PA DE MA THAG TU'O, ,

GANG GIS DANG POR GSOL BA BTAB PA'I DPAL LDAN RDO RJE 'CHANG
DES, GSANG BSTOD NAS NI TSIG 'DI GSOL, ,ZHES 'BREL PA'O, ,DE
NYID KYI TSE BDE BA SKYES PAS DGA' ZHING NGO, ,SLAD NAS DGA' BA
SKYES PAS MGU NAS SO, ,YANG DAG RDZOGS PA'I BYANG CHUB THOB PA'I
LEGS PA'I LAM

SGYU 'PHRUL DRA BA'I RGYUD KYI TSUL BSTAN CING BSHAD PA'O, ,DON
CHEN RANG BZHIN GYI DON 'BYUNG BA'I RGYUN NO, ,LAM 'DI YANG
SANGS RGYAS RNAMS KYI YUL TE SPYOD YUL YIN GYI GZHAN GYI MA YIN
NO ZHES GNAS SO, ,RDO RJES MTSAN DPAL PHYAG NA SNYING PO BCOM
LDAN 'JIG RTEN DBANG PHYUG

'GREL CHEN RJES SU 'GRO, ,LEGS BSNGAGS DON ZAB DAG LA BRTEN CING
RMAD BYUNG KHA CHE'I DKA' 'GREL RGYAS PA DBANG POR LDAN, ,SNA
TSOGS RGYUD KYI GSANG CHEN RNAM PAR G-YO LDAN GDAMS PA SNA
TSOGS BDUD RTZIS RGYAS GYUR PA, ,NYI MA'I DPAL GYIS MDOR BSHAD
'DI NI DAM PA RNAMS

KYI SEMS LA KUN NAS RGYAS GYUR CIG ,MDOR BSHAD BDUD RTZI'I THIGS
PA MA 'KHRUGS SHING, ,YID 'ONG BRTZAMS LAS BDAG GIS BSOD NAMS
NI, ,GANG ZHIG THOB PA DE YIS 'GRO BA RNAMS, ,GNYIS MED BDE BDAG
DANG LDAN GYUR CIG ,DPAL MTSAN YANG DAG PAR BRJOD

PA'I MDOR BSHAD BDUD RTZI'I THIGS PA ZHES BYA BA, DNGOS GRUB
BRNYES PA'I SLOB DPON PAndI TA CHEN PO GNAS BRTAN NYI MA'I DPAL
YE SHES KYI ZHAL SNGA NAS MDZAD PA RDZOGS SO, ,RGYA GAR GYI
MKHAN PO PAndI TA CHEN PO NOR BU DPAL YE SHES DANG, BLA MA RJE
BTZUN RDO RJE 'CHANG

@96B CHEN PO DPAL NYI MA'I DBANG PO'I 'OD ZER GYI ZHAL SNGA
NAS, LO TZ'A BA CHAG DGE SLONG CHOS RJE DPAL GYIS BSGYUR CING
ZHUS TE GTAN LA PHAB PA'O,,