@246B #, ,RGYA GAR SKAD DU,
A'ARYA BADZRA P'A nI N'I L'Am BA RA DHA RA S'A DHA NA TZINTA MA
nI N'A MA, BOD SKAD DU, 'PHAGS PA LAG NA RDO RJE GOS SNGON PO CAN
GYI SGRUB PA'I THABS YID

BZHIN GYI NOR BU ZHES BYA BA, DPAL PHYAG NA RDO RJE LA PHYAG
'TSAL LO, ,RE ZHIG DANG PO RNAL 'BYOR PAS SHING GCIG LA SOGS PA'I
SA PHYOGS SU STAN 'JAM PA LA 'DUG STE, RANG GI SNYING GA'I NYI
MA'I DKYIL 'KHOR LA GNAS PA'I H'Um NAG PO BSAMS NAS DE'I 'OD ZER
GYIS NAM MKHA' LA GNAS

PA'I DE BZHIN GSHEGS PA DANG BYANG CHUB SEMS DPA' RNAMS BLTAS TE,
MCHOD PA RNAM PA LNGAS MCHOD CING SDIG PA BSHAGS PA LA SOGS PA
BYA'O, ,DE NAS BYAMS PA DANG, SNYING RJE DANG, DGA' BA DANG,
BTANG SNYOMS ZHES BYA BA TSAD MED PA TSANGS PA'I GNAS BZHI BSAMS
LA ,GCIG

@247A *, ,DANG DU MA DANG BRAL BAS SEMS CAN GYI KHAMS MA LUS PA
DANG, BDAG NYID KYANG STONG PAR BSAMS LA THO RANGS KYI SKAR MA
DANG 'DRA BAR BDAG NYID MI DMIGS SHING, AOm SH'U N+YA T'A DZNY'A
NA BADZRA SVA BH'A WA A'ATMA KONYA\HAm ZHES BYA BAS NI BRTAN PAR
BYA'O, ,DE NAS YI GE BAm LAS BYUNG BA'I PADMA NAG PO'I

LTE BAR YI GE H'Um LAS BYUNG BA'I PADMA NYI MA'I DKYIL 'KHOR GYI
DBUS SU H'Um KHA DOG NAG PO DANG RING BA'I SPRIN SGRA'I YI GE
H'Um BSAMS LA, DE YONGS SU GYUR PA LAS KHRO BO'I RDO RJE RTZE
LNGA PA BSAM ZHING DE'I 'OD ZER GYIS NAM MKHA' LA KHRO BO'I RIGS
KUN BKUG LA DE NYID GZHUG STE, DE YONGS SU GYUR PA LAS

BCOM LDAN 'DAS PHYAG NA RDO RJE GOS SNGON PO CAN SKU MDOG NAG PO
SPRIN LTA BU, ZHAL GCIG PA, PHYAG GNYIS PA, SPYAN GSUM DMAR BA,
MCHE BA GTZIGS PA, ZHAL KHRO GNYER CAN, DBU SKRA GYEN DU BRDZES
PA, RAL BA'I COD PAN GYI DBUS NA MI BSKYOD PA SKU MDOG SNGON POS
BRGYAN PA, G-YON BRKYANG

BAS GNAS PA, PHYAG G-YAS PAS RDO RJE PHYAR TE GNAS PA, PHYAG
G-YON PA KHRO BO'I KHU TSUR GYIS GDUG PA GNON PA'I SDIGS MDZUB
'CHANG BA, RANG GI SNYING GAR NYI MA'I DKYIL 'KHOR LA GNAS PA'I
YI GE H'Um NAG PO DANG LDAN PA, GOS SNGON PO'I GA SHA DANG, SHAM
THABS BSNAMS PA, RIGS KYI KLU

BRGYAD KYIS BRGYAN PA, PHYAG GNYIS LA 'JOG PO DANG RIGS LDAN DMAR
PO, ZHABS GNYIS LA MTHA' YAS DANG NOR RGYAS KYI BU NAG PO, SNYAN
GNYIS LA PADMA DANG PADMA CHEN PO SER PO, SKA RAGS SU BCINGS PA
NI DUNG SKYONG DKAR PO, RAL PA GCIG PA'I SRAD BU NI HU LUNTA
LJANG GU 'DZIN PA, BDUD

THAMS CAD DANG, DBANG PHYUG CHEN PO DANG, KHYAB 'JUG LA SOGS PA
MU STEGS PA'I LHA'I GZHUNG DANG GZUGS 'JOMS PAR MDZAD PAR BSAMS
LA, DE DANG 'DRA BA'I GOS SNGON PO CAN MDUN DU NYI MA'I DKYIL
'KHOR GYI STENG DU BZHUGS PAR BSAMS LA RANG GI SNYING GNAS SPROS
PA'I

MCHOD PA'I LHA MO'I TSOGS KYIS MCHOD LA, DZA:H'Um BAm HO: ZHES
PA'I SNGAGS KYIS DGUG PA DANG, GZHUG PA DANG, BCING BA DANG,
DBANG DU BYA BA DANG, THA MI DAD PAR BYA BA'O, ,DE NAS LCE LA YI
GE H'Um LAS RDO RJE RTZE LNGA PA DE NYID KYIS MTSAN PAR BSAMS LA
YE SHES SEMS DPA'I THUGS

@247B KA NA YANG RDO RJE RTZE LNGA PA H'Um GIS MTSAN PA BSAMS TE,
MIG LA SOGS PA'I DBANG PO DRUG LA YANG YI GE H'Um DRUG YONGS SU
GYUR PA LAS DE DANG 'DRA BA'I GOS SNGON PO CAN DRUG BKOD DE, YI
GE GSUM GYIS SKU LA SOGS PA BYIN GYIS BRLABS TE, RU DR'A KshA'I
PHRENG BA LA BZLA BAR BYA'O, ,AOm N'I L'Am BAR

DHA RA BADZRA P'A nI H'Um H'Um PHAt, SNYING PO'I SNGAGS 'DI YI GE
BCU GSUM PA'O, ,AOm BADZRA P'A nI H'Um H'Um PHAt, NYE BA'I SNYING
PO YI GE BDUN PA'O, ,DE DAG LA YANG SNGON DU BSNYEN PA 'BUM PHRAG
GCIG BZLAS NA DRAG PO'I LAS 'GRUB PAR 'GYUR RO, ,DE NAS GSAD PA'I
LAS NI DUR KHROD DU PHYIN LA, ME THAB

GRU GSUM BCAS LA BSGRUB BYA'I RKANG RJES KYI SA DANG, DUR KHROD
KYI THAL BA DANG, SKE TSE DANG, DHA DU RA DANG, KHRAG DANG, DUG
LA BSGRUB BYA'I GZUGS BRNYAN BYAS LA, BCAD CING BSREGS NA ZHAG
BDUN NA 'CHI BAR 'GYUR RO, ,H'Um DANG PHAt SPANGS PA'I SBYOR BA
DE NYID KYIS MNGAR GSUM

SV'A H'A'I MTHA' CAN GYIS BSREGS NA ZHI BAR 'GYUR RO, ,RGYAS PA
LA NI AOm GYI MTHA' CAN GYIS SO, ,DBANG LA HO:'I MTHA' CAN GYIS
SO, ,DGUG PA LA NI DZA:'I MTHA' CAN GYIS SO, ,BDUD RTZI LNGAS NI
LAS THAMS CAD 'GRUB PAR 'GYUR RO, ,DE NAS AOm AA K'A RO MU KHAm
SARBA DHARM'A n'Am A'A DYA NUTPANNA TV'A TA

CES PA'AM, SNYING PO'AM NYE BA'I SNYING POS GTOR MA GTANG BAR
BYA'O, ,GTOR MA GTANG BA'I RDZAS NI BZA' BA DANG, BCA' BA DANG,
BTUNG BA DANG, BZHIB PA DANG, BLDAG PA DANG, MYOS PA DANG LDAN PA
SBYIN PAR BYA'O, ,LDANG BA'I DUS SU YE SHES SEMS DPA' KRi TO
A'A:MU: ZHES BYA BAS

GSHAGS SU GSOL BA DANG, SPYOD LAM BZHI DE'I DANG GIS GNAS PAR
BYA'O, ,PHYAG NA RDO RJE KHRO BO CHE, ,SGRUB THABS GSAL BA 'DI
BYAS PAS, ,BSOD NAMS GANG ZHIG BSAGS PA DES, ,SGRUB PA'I LAS KUN
BYED PAR SHOG ,'PHAGS PA PHYAG NA RDO RJE GOS SNGON PO CAN GYI
SGRUB PA'I THABS, YID

BZHIN GYI NOR BU ZHES BYA BA, SLOB DPON CHEN PO DNGOS GRUB BRNYES
PA'I MKHAS PA CHEN PO NYIN MDZAD RDO RJE'I ZHAL SNGA NAS MDZAD
PA'I PHYAG NA RDO RJE GOS SNGON PO CAN GYI SGRUB PA'I THABS
RDZOGS SO,, ,,RGYA GAR GYI MKHAN PO SHR'I KU MA RA KLA SHU'I ZHAL
SNGA NAS BSGYUR CING ZHUS PA'O,, ,,