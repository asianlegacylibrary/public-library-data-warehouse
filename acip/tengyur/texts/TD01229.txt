@37A #, ,RGYA
GAR SKAD DU, DA SHA T'ATTVA,

BOD SKAD DU, DE KHO NA NYID BCU PA, BYANG CHUB SEMS DPA' 'JAM
DPAL GZHON NUR GYUR PA LA PHYAG 'TSAL LO, ,DPAL LDAN HE RU KA
DANG BLA MA LA, ,GUS PAS PHYAG BYAS DGYES PA'I RDO RJE LAS,
,GSUNGS PA'I DE KHO NA NYID BCU PA LAS, ,RNAM PA NGES PA MDOR
BSDUS NAS BSHAD BYA,,

BSRUNG BA DBANG BSKUR GTOR MA BZLAS DGAR DANG, ,PHYIR BZLOG PA
DANG DKYIL 'KHOR BSGRUB PA DANG, ,BSDIGS SBYOR BA DANG GSHEGS SU
GSOL BA STE, ,DE NYID BCU ZHES SANGS RGYAS RNAMS KYIS GSUNGS, ,DE
LA DON NI 'DI YIN TE, SRUNG BA'I 'KHOR LO ZHES BYA BA NI YI GE
PAm

SER PO'I SA BON LAS BYUNG BA'I SNA TSOGS PADMA LA, YI GE RAm LAS
SKYES PA'I NYI MA LA GNAS PA'I SA BON BHR'U% SER PO DE YONGS SU
GYUR PA'I 'KHOR LO RTZIBS BCU PA'O, ,DE'I DBUS SU NYI MA'I LTE BA
LA GNAS PA'I YI GE H'Um SNGON PO DE YONGS SU GYUR PA LAS RDO RJE
H'Um MDZAD DANG, CHO GA

BZHIN DU SA BON GYI YI GE H'U% BCU RTZIBS BCU LA GNAS PA DE LAS
SKYES PA'I KHRO BO BCU PO YIN NO, ,DE LA SHAR GYI RTZIBS LA GSHIN
RJE GSHED SNGON PO THOB PA BSNAMS PA'O, ,LHO'I RTZIBS LA SHES RAB
MTHAR BYED DKAR PO BE CON DKAR PO 'CHANG BA'O, ,NUB KYI RTZIBS LA
PADMA MTHAR BYED

DMAR PO PADMA DMAR PO 'DZIN PA'O, ,BYANG GI RTZIBS LA BGEGS MTHAR
BYED NAG PO RDO RJE NAG PO 'DZIN PA'O, ,DBANG LDAN GYI RTZIBS LA
'DOD PA'I RGYAL PO NAG PO LCAG SKYU 'CHANG BA'O, ,ME'I RTZIBS LA
DBYUG PA SNGON PO PHYAG NA DBYUG PA NAG PO 'DZIN PA'O, ,BDEN BRAL
GYI RTZIBS

LA STOBS PO CHE NAG PO PHYAG NA RTZE GSUM PA BSNAMS PA'O, ,RLUNG
GI RTZIBS LA MI G-YO BA RAL GRI NAG PO 'CHANG BA'O, ,STENG GI
RTZIBS LA GTZUG TOR 'KHOR LOS SGYUR BA RNAM PAR SNANG MDZAD GYI
COD PAN CAN 'KHOR LO DKAR PO BSNAMS PA'O, ,'OG GI RTZIBS LA GNOD
MDZES

@37B RGYAL PO MI BSKYOD PA'I COD PAN CAN PHYAG NA RDO RJE NAG PO
BSNAMS PA'O, ,RDO RJE H'Um MDZAD DBU MI BSKYOD PAS GNON PA RDO
RJE NAG PO 'CHANG BA'O, ,SHAR LA SOGS PA'I KHRO BO BZHI PO DAG NI
RNAM PAR SNANG MDZAD DANG, MI BSKYOD PA DANG, 'OD DPAG MED DANG,
DON YOD GRUB PA'I COD PAN CAN DAG

GO; ,RIM PA DE KHO NA BZHIN DU DBANG LDAN LA SOGS PA NA BZHUGS
PA'I 'DOD PA'I RGYAL PO DANG, DBYIG PA SNGON PO DANG, STOBS PO
CHE DANG, MI G-YO BA DAG NI MI BSKYOD PA DANG, RNAM PAR SNANG
MDZAD DANG 'OD DPAG MED DANG, DON YOD GRUB PA'I COD PAN CAN DAG
YIN NO, ,KHRO BO THAMS CAD ZHAL

GCIG PHYAG GNYIS PA STE, G-YON GYI MDZUB MO DAG NI SDIGS MDZUB
DANG BCAS PA DANG, G-YAS PA RNAMS NI RANG GI PHYAG MTSAN 'CHANG
BA'O, ,KHRO BA DANG BCAS PA'I ZHAL GDONG ZLUM LA DMAR BA SKRA SER
BA GYEN DU BRDZES PA KHRO BO RANG 'DRA BA'I GZUGS 'PHRO BA BDUD
RNAMS BSDIGS

PAR MDZAD PA NYI MA LA BZHUGS SHING NYI MA'I DKYIL 'KHOR GYI 'OD
CAN DAG GO, ,GSHIN RJE MTHAR BYED DANG, SHES RAB MTHAR BYED DANG,
PADMA MTHAR BYED DANG, BGEGS MTHAR BYED DAG NI SBOM LA GSUS PA
'PHYANG BA SBRUL GYIS BRGYAN PA, SMIN MA SER BA GYEN DU BRDZES PA
YIN LA,

GZHAN RNAMS ROL PA'I SKU CAN YIN NO ZHES BYA BA NI DE KHO NA NYID
DANG PO'O, ,DA NI DBANG BSKUR BA BRJOD PAR BYA STE, GO RIMS BZHIN
DU DKYIL 'KHOR GYI GNAS SU DKYIL 'KHOR BYAS LA, DKYIL 'KHOR LA
'JUG PA'I CHO GAS DKYIL 'KHOR LA BCUG PA, RGYAGS PA DANG, NGA
RGYAL

DANG, DREGS PA CHUD ZAD MED PA, GZHAN LA DAD PA MED PA, SHIN TU
DAD PAS BLTA BA, CHU DANG COD PAN DANG, RDO RJE DANG BDAG PO LA
SOGS PA BDUN POS DBANG BSKUR BA'I SLOB MA LA CHO GA BZHIN DU
GSANG BA'I DBANG SBYIN PAR BYA'O, ,DE'I RJES LA SHES RAB YE SHES
KYI DBANG BSKUR GYI

CHO GA DANG LDAN PA BDUN PO DANG, GSANG BA'I DBANG BSKUR BA THOB
PA SHES RAB YE SHES LA SEMS RAB TU DGA' BA, SHES RAB DANG SBYOR
BA BDE BA'I BRDAS BSTAN PA LA SHES RAB YANG DAG PAR GTANG BA'I
CHO GAS LUNG LAS GSUNGS PA BZHIN SHES RAB GTAD PAR BYA'O, ,SHES

@38A *, ,RAB YANG DAG PAR GTAD PA BLANGS PA'I BDE BA'I BRDA GANG
YIN PA DE NI SHES RAB YE SHES KYI DBANG BSKUR RO, ,DE NAS KYANG
'OG TU BLA MA DAM PAS BSTAN PAS REG PAR BYA BA DE NI DBANG BSKUR
BA BZHI PA YIN NO, ,DE KHO NA NYID GNYIS PA'O, ,DA NI GTOR MA
BSHAD

PAR BYA STE, GSANG SNGAGS H'U% BRJOD NAS BDAG NYID DPAL HE RU
KA'I RNAM PAR GYUR PA DANG, THAMS CAD BSRUNG BA DE'I GNAS DANG,
DKYIL 'KHOR MDUN DU BSAM MO, ,GONG MA GONG MA'I RIM PAS CHOS
'BYUNG SUM BRGYUD KYI DBUS SU CHUD PA PADMA DMAR PO 'DAB MA
BRGYAD PA BLTAS

LA; DE LAS STENG DU GOO R'I LA SOGS PAS DPAG TU MED PA'I 'JIG
RTEN NA GNAS PA'I KHYAB 'JUG DANG, LHA CHEN PO DANG DBANG PHYUG
CHEN PO DANG, NYI MA DANG ZLA BA LA SOGS PA'I LHA'I SKYE GNAS PA
'KHOR DANG BCAS PA THAMS CAD DRANGS LA, SA BON GYI YI GE AOm
YONGS SU GYUR PA LAS

PHYAG GNYIS PA RDO RJE DRIL BU BSNAMS PA, SKU MDOG DKAR PO RANG
GI SHES RAB KYIS 'KHYUD PA'I LUS CAN, G-YAS BRKYANG BAS BZHUGS
PA, YAN LAG BZHIS BYIN GYIS BRLABS PA, RNAM PAR SNANG MDZAD KYI
COD PAN CAN AARGHA DANG, BTUNG BA LA SOGS PA BSTABS PA,

ZAS LA CHAGS PA MED PA'I SEMS KYIS BSGOM PAR BYA'O, ,DBUS SU
PHYOGS SKYOD RANG RANG GI PHYOGS SU GYUR PA'I 'DAB MAR CHUD PA
RNAMS SA BON GYI YI GE H'U% YONGS SU GYUR PA LAS NAG PO MI BSKYOD
PA'I COD PAN CAN NO, ,'OG TU STOBS KYI RGYU DANG, MTHA' MED DANG,
NOR

RGYAS KYI BU DANG, 'JOG PO DANG, RIGS SBYIN DANG, DUNG DANG,
PADMA DANG, PADMA CHEN PO RANG GI PHYOGS KYI 'DAB MAR CHUD PA,
LHA MA YIN DANG BCAS PA SA BON GYI YI GE AA YONGS SU GYUR PA LAS
MDOG DMAR PO SMAR BA MTHA' YAS KYI COD PAN CAN YIN LA, PHYI MA
SNGA MA BZHIN NO, ,

DE'I 'OG TU BZA' BA DANG, BTUNG BA DANG, BDUD RTZI LA SOGS PA
BDUD RTZI NYID DU BSGRUB PAR BYA'O, ,DE LA RIM PA NI 'DI YIN TE,
YAm LAS GYUR PA'I RLUNG GI DKYIL 'KHOR DU BA'I MDOG CAN GZHU'I
DBYIBS LTA BU DANG, DE'I STENG DU RAm LAS GYUR PA'I ME'I DKYIL
'KHOR DMAR PO, ,

@38B DE'I STENG DU YI GE AA YONGS SU GYUR PA'I PADMA'I SNOD BZA'
BA LA SOGS PAS BKANG BA, SA BON LNGAS BYIN GYIS BRLABS PA, 'BAR
BA DANG DROS PA DAG GIS ZHU BAR GYUR PA, DE'I STENG DU SA BON GYI
YI GE AOm YONGS SU GYUR PA'I ZLA BA ZHU BA BDUD RTZIR BYAS LA,
DRI DANG, ME TOG DANG,

SPOS DANG, RGYAL MTSAN DANG, GDUGS DANG, GOS DANG, ROL MO LA SOGS
PA DANG, BTUNG BA LA SOGS PA DANG BCAS PA SLOB DPON DRIL BU
BRDUNG BA LA PHYOGS PA, AOm AINDA DZA MA DZA LA DZA KKHA ZHES BYA
BA LA SOGS PAS GTOR MA SBYIN PAR BYA ZHING, DE NAS RANG GI SNYING
GA'I YE SHES

SEMS DPA'I THUGS KA'I SA BON LAS BYUNG BA'I GOO R'I LA SOGS PA'I
PHYAG NA MCHOD PA SNA TSOGS THOGS PA LA SOGS PAS MCHOD PA BYA
ZHING DE'I 'OG TU, ,MI BSKYOD RDO RJE YE SHES CHE, ,ZHES BYA BA
LA SOGS PA'I TSIGS SU BCAD PAS BSTOD PAR BYA, ,BSTOD MA THAG TU,
AOm BADZRA SATVA SA MA YA,

MA NU P'A LA YA, BADZRA SATVA TVE NO PA TIshthA DRi dHO ME BHA
BA, SU TO shYO ME BHA BA, AA NU RAKTO ME BHA BA, SU PO shYO ME
BHA BA, SARBA SIDDHIm ME PRA YATZTSA, SARBA KARMA SU TZA ME
TZITTAm SHRI YA:KU RU H'Um HA HA HA HA HO BHA GA B'A NA SARBA TA
TH'A GA TA, BADZRA M'A ME MU NYTZA, BADZRI BHA BA MA H'A SA MA YA
SATVA A'A:MU: ZHES BYA BA'I SNGAGS KYIS GSHEGS

SU GSOL BAR BYA STE, GTOR MA RGYAS PA'O, ,DE NI GTOR MA MDOR
BSDUS PA BSTAN PAR BYA STE, LHA'I RNAL 'BYOR DANG LDAN PAS RNAL
'BYOR BA DRIL BU BRDUNG BA LA MCHOG TU GZHOL BAS CHOS 'BYUNG GSUM
GYI DBUS KYI PADMA DMAR PO LA GONG DU SMOS PA'I LHA'I DE NYID GO
RIMS BZHIN GOO R'I LA

SOGS PAS BKUG LA YUD TZAM GYIS SNGAR BSGRUBS PA'I GTOR MA DANG
DBANG PO LA SOGS PA'I SNGAGS KYIS TSIM PAR BYAS PA YIN TE, LHAG
MA SNGA MA BZHIN NO, ,MDOR BSDUS PA'I GTOR MA STE DE KHO NA NYID
GSUM PA'O,, ,,DA NI BZLAS PA BSTAN PAR BYA STE, TING NGE 'DZIN
GSUM

SNGON DU SONG BA'I RANG GI LHA'I RNAL 'BYOR DANG LDAN PA'I RNAL
'BYOR PAS LHAN CIG SKYES PA BSGOM PA'I DE MA THAG RANG GI LHA
DRAN PAS RANG GI SNYING GA'I YE SHES SEMS DPA'I THUGS GAR NYI MA
LA GNAS PA'I H'Um GI SA BON LAS NGES PAR BYUNG BA'I 'OD ZER GYIS
'GRO BA MA LUS PA'I

@39A *, ,LUS NGAG YID DU SON NAS DRI MA MA LUS PAR BKUG NAS, YANG
BDAG NYID LA GZHUG PAR BYA'O, ,YANG DE BZHIN DU BLTAS TE, RANG GI
LHA'I SNGAGS BZLAS PA BYAS SHING MCHOD PA LA SOGS PA BYAS NAS
LDANG BAR BYA'O, ,GSANG SNGAGS BZLAS PA STE DE KHO NA

NYID BZHI PA'O,, ,,DGAR BA YANG BRJOD PAR BYA STE, BSTAN PA LA
GNOD PAR BYED PA DANG, BLA MA DANG SANGS RGYAS BSLUS PA DANG, PHA
DANG MA GSOD PA LA 'CHEL BA MTHONG NA GZHAN GYI LAS DGE BA DANG
MI DGE BA MNGON PAR SHES PA'I MNGON PAR SHES PA YOD PA'I RNAL
'BYOR PAS

SNYING BRTZE BA DANG LDAN PA'I SEMS KYIS SBYIN PA DANG GUS PA LA
SOGS PAS DON DU GNYER BA NA BDAG NYID NGAN PAR BYED NA YANG DE
BZHIN DU LAS BYED NA YANG DANG YANG DU GNYER BAR BYA'O, ,GAL TE
TSIG MI NYAN NA DE'I TSE BRTZE BA DANG LDAN PA'I SEMS KYIS DPAL
DGYES PA'I RDO RJE LAS GSUNGS PA'I CHO GA

DRAG PO'I LAS BYA STE, DE LA RIM PA NI 'DI YIN TE, DUS MTSAMS SU
TING NGE 'DZIN GSUM GYI SBYOR BA DANG LDAN PAS YE SHES SEMS DPA'I
THUGS KA'I SA BON LAS 'OD ZER 'PHROS PAS SANGS RGYAS DPAG TU MED
PA SPYAN DRANGS TE DE RNAMS KYI SPYAN SNGAR DE LTA BU'I LAS BYED
PA'I BSGRUB BYA LA

BLTAS NAS SANGS RGYAS RNAMS LA BSGRAGS PAR BYA'O, ,DE'I 'OG TU
DKYIL 'KHOR BA DANG BCAS PA SPYAN DRANGS LA, MCHOD PA DANG, BSTOD
PA DANG, BDUD RTZI MYANG BA BYAS NAS YE SHES SEMS DPA'I THUGS
KA'I SA BON GYI 'OD ZER GYIS RANG GI 'KHOR LO'I GTZO BO SPYAN

DRANGS LA, RDO RJE'I LAM LAS PADMAR ZHU BAR GYUR PA LAS ZHAGS PA
DANG LCAGS KYU DANG THO BA THOGS PA'I GOO R'I'I GZUGS SU 'BYUNG
BAR BLTA'O, ,GOO R'I DE RANG GI 'OD ZER RDO RJE GZUGS SU SPROS
PAS BSGRUB BYA DE'I SNGAGS DANG PHYAG RGYA LA SOGS PA BSAL NAS
ZHAGS

PAS BCINGS SHING LCAGS KYUS DRANGS NAS 'KHOR LO'I MDUN DU BKUG
LA, RNAL 'BYOR PA DES YE SHES SEMS DPA' DE LA, BDAG NI NGO BO'I
DBANG DANG NI, ,MI BSKYOD NGO BO LA CHAGS PAS, ,SMAD PA'I LAS
RNAMS KUN 'BYUNG BA'O, ,LUS 'DI KHYOD KYIS SPANG BYA ZHES, ,

@39B DON DU GNYER BA BYAS NAS NI, ,GOO R'I LCAGS KYU ZHAGS PA
YIS, ,YE SHES SEMS DPA' NGES PHYUNG NAS, ,GOO R'I'I LAG PA'I
LCAGS KYU YIS, ,BSGRUB BYA'I LTE BA'I RTZA BA NAS, ,RGYU MA MA
LUS DRANGS NAS NI, ,DKA' THUB CAN GYIS DE MA THAG ,DRAG PO'I LAS
LA

SBYAR BAR BYA, ,YANG NA, DUD 'GRO'I GZUGS SU BLTAS NAS NI, ,SPYI
'GRENG KHA NAS KHRAG SKYUG PA, 'DAR BA SKYABS MED PA TIL MAR GYIS
BYUGS PA, GOS MED PA, SKRA GYEN DU BRJES PA DE'I LAM LA ME KHAB
KYI GZUGS CAN RAB TU ZHUGS PAR BSAMS LA, SNYING GAR ME'I SA BON
BSAMS

NAS DE MA THAG TU BSGRAL BAR BYA'O, ,YE SHES SEMS DPA' YANG MI
BSKYOD PAR BSGRUBS LA CHO GA'I RIM PA JI LTA BA BZHIN DU MCHOD PA
DANG, BSTOD PA DANG BDUD RTZI MYANG BA BYAS NAS MI BSKYOD PA'I
SANGS RGYAS KYI ZHING DU BLTA BAR BYA'O, ,DGAR BA'I DE KHO NA
NYID DE LNGA

PA'O,, ,,DE NI BSGOM PA'I PHYIR BZLOG PA BSTAN PAR BYA STE, GTZO
BO GTZUG TOR 'KHOR LOS SGYUR BA'I PHYAG GNYIS RANG GI PHYAG MTSAN
'KHOR LO DANG, SDIGS MDZUB CAN, KHRO BA DANG BCAS PA NYI MA'I
GDAN LA G-YAS BRKYANG BAS BZHUGS PA, 'OD 'PHRO BA'I

GZUGS CAN DBANG BSKUR BA LA SOGS PA BLANGS LA, DGRA BO'I TSOGS LA
BSDIGS PA, G-YON DU 'KHOR BAS G-YO BAR RNAM PAR BSAMS LA, NA MA
SA MANTA BUDHA N'Am, NA MA SA MANTA NARM'A N'Am, NA MA SA MANTA
SAm GH'A NAm, AOm SI T'A TA PA TRA AOm BI MA LA, AOm SHA% KA RA,
AOm PRA

TYAm GE RA BADZRA AUshnI shA, TZAKKRA BARTI SARBA YANTRA MANTRA,
TANTRA M'U LA KARMA, BANDHA NA, T'A dA NA, K'I LA NAm BA MA MA
KRi TE YE NA KEE NA, TZI TA KRi TAm TAT SARBANTU, TZTSINDA
TZTSINDA, BHINDA BHINDA, TZI RI TZI RI, GI RI GI RI, MA RA MA RA,
H'U% H'U% H'U% H'U% H'U% H'U% H'U% H'U% H'U% H'U%, PHAt PHAt
PHAt, NYAL BA'I DUS SU

LAN BDUN BZLAS NAS BSGOM PAR BYA'O, ,BSGOM PA'I PHYIR BZLOG PA'I
DE KHO NA STE DRUG PA'O,, ,,GRO GA LA SOGS PA LA RTZIBS BRTZU
BA'I 'KHOR LO BRIS LA, SHAR GYI RTZIBS LA, NA MA:SA MANTA BUDDHE
BHYO, NA MA:SA MUNGGA RA HA ST'A YA, TZAndA MAndA LA AA K'E PA KA
R'A YA, CHE

@40A *, ,GE MO RAKshAm KU RU H'Um PHAt, LHO'I RTZIBS LA NA MA:SA
MANTA BUDDHE BHYO, MA H'A DAndA DHA RA BI BI DHA RA, SU RA AA SU
RA, MARDHA NA, BH'U T'A NAm NIRMA THA, CHE GE MO RAKshAm KU RU
H'U% PHAt, NUB KYI RTZIBS LA NA MA:SA MANTA BUDDHE BHYO, ,HU LU
HU LU, MA H'A PADMA AA MRi TAm KU RU MA H'A BI

SHAm CHE GE MO RAKshAm KU RU H'Um PHAt, BYANG GI RTZIBS LA NA
MA:SA MANTA BUDDHE BHYO, NA MA BADZRA KRO DHA YA, MA H'A DAm
sht'O TA KA tA BHEE RA BA YA, ,BADZRA SANTO DA RB'A YA, AOm AA
MRi TA KU ndA LI, CHE GE MO RA KshAm KU RU H'Um PHAt, DBANG LDAN
LA NA MA:SA MANTA BUDDHE BHYO, AOm YA MA DAndA YA,

N'I LA DAndA YA, TU RU TU RU, MU RU MU RU, SARBA DUsht'Am M'A RA
YA, M'A RA YA, CHE GE MO RAKshAm KU RU H'Um PHAt, ME LA NA MA: SA
MANTA BUDDHE BHYO, NA MO MA H'A BA L'A YA, AU TZTSUshMA KRO DH'A
YA, KRO DH'A R'A DZ'A YA, SARBA N'A G'A N'Am, HRi DA YA AA, tA dA
YA CHE GE MO RAKshAm KU RU H'Um PHAt, BDEN BRAL LA NA MA: SA
MANTA BUDDHE

BHYO, NA MO AA TZA LA KA sh'A YA, TZEttA TZEttA, MOttA MOttA,
TUttA TUttA, GHAttA GHAttA, GH'AttA YA GH'AttA YA, CHE GE MO
RAKshAm KU RU H'Um PHAt, RLUNG GI PHYOGS LA NA MA:SA MANTA BUDDHE
BHYO, AOm tAKKI R'A DZ'A CHE GE MO RAKshAm KU RU H'Um PHAt, 'KHOR
LO'I LTE BA LA, AOm SUm BHA NI SUm BHA H'Um, GRi HnA GRi HnA
H'U%,

GHRi Hn'A PA YA GRi Hn'A PA YA H'Um, A'A NA YA HO, BHA GA B'AN,
BIDY'A R'A DZ'A YA, CHE GE MO RAKshAm SH'ANTIm KU RU H'U% PHAt
SV'A H'A, 'KHOR LO'I MU KHYUD LA SNGAGS 'DI BRI BAR BYA STE, NA
MA:SA MANTA BUDDH'A N'A, NA MA:SA MANTA DHARM'A N'Am, NA MA:SA
MANTA DHARM'A N'Am, NA MA:SA MANTA SAm GH'A N'Am, AOm SI T'A TA
PRA TRA, AOm BI MA LA, AOm SHAm KA RA,

AOm PRA TYAm G'I RA, AOm BADZRA shn'I shA TZAKRA BA RTI, SARBA
YANTRA, MANTRA, M'U LA KARMA, BANDHA NAm, T'A dA NAm, K'I LA NAm
BA MA MA KRi TE, YE NA KE NA, TZITTA KRi TAm TA TA SARBANTU
TZTSINDA TZTSINDA, BHINDA BINDA, TZI RI TZI RI, GI RI GI RI, MA
RA MA RA, H'U% H'U% H'U% H'U% H'U% H'U% H'U% H'U% H'U% H'U%, PHAt
PHAt PHAt, BDAG BSRUNG BA'I SBYOR BA 'DIS

'KHRUL 'KHOR DANG SNGAGS LA SOGS PA 'JIG PAR BYED PA YIN TE,
SRUNG BA'I 'KHOR LO BYAS PA DPUNG PA LA BTAGS NA KHAMS GSUM POS
ZIL GYIS GNON PAR MI 'GYUR RO, ,BRIS PA'I PHYIR BZLOG PA STE, DE
KHO NA NYID BDUN PA'O,, ,,DE MA THAG TU DKYIL 'KHOR

@40B GYI SGRUB PA BRJOD PAR BYA STE, SNGAGS PA NUB TU KHA BLTAS
NAS DKYIL 'KHOR GYI SGRUB PA BRTZAM PAR BYA'O, ,YE SHES SEMS
DPA'I THUGS KA'I SA BON GYI 'OD ZER GYIS NAM MKHA' LA GNAS PA'I
DKYIL 'KHOR DRANGS NAS RANG GI RIG MA'I PADMA LA ZHUGS PAR GYUR
PAR

BSAM MO, ,ZHU BA DE LAS RANG GI SA BON GYIS RDUL TSON GYI DKYIL
'KHOR DU 'KHOR LO'I GTZO BO LA SOGS PA GO RIMS BZHIN DU SPRO BAR
BYA'O, ,DE'I 'OG TU MIG LA SOGS PA BYIN GYIS BRLABS LA MCHOD PA
DANG BSTOD PA DANG, BDUD RTZI MYANG BA'I BAR DU BYA'O, ,DKYIL
'KHOR GYI SGRUB PA

STE DE KHO NA NYID BRGYAD PA'O,, ,,DA NI BSDIGS PA'I SBYOR BA
BRJOD PAR BYA STE, RNAL 'BYOR PA'I SEMS BSGOM PA LA CUNG ZHIG
BRTAN POR GYUR CING MTSAN MA CUNG ZHIG RNYED PAR GYUR PAS ZLA BA
DRUG GI BAR DU BSGOM PAR BYA'O, ,DE LTA NA YANG GAL TE MA GRUB NA
DE'I TSE RANG GI

'DOD PA'I LHA NYID KYI RNAL 'BYOR SNGON DU 'GRO BA CAN GYI JI
SKAD BRJOD PA'I CHO GA DAM TSIG LA SOGS PA SNGON DU 'GRO BAS ZLA
BA BCO BRGYAD BSGOM PAR BYA'O, ,DE LTA NA YANG GRUB PAR MA GYUR
TO ZHE NA, DE'I TSE THUN MTSAMS RNAMS SU BSDIGS PA'I SBYOR BA
BRTZAM PAR BYA STE,

DE LA RIM PA NI 'DI YIN NO, ,MI BSKYOD PA'I SBYOR BA DANG LDAN
PA'I RNAL 'BYOR BA TING NGE 'DZIN GSUM DANG LDAN PA, DKYIL 'KHOR
NAG POS YONGS SU BSKOR BA, GZHAL YAS KHANG NAG POR GYUR PAR BSGOM
MO, ,DE'I 'OG TU MCHOD PA DANG BSTOD PA DANG, BDUD RTZI

MYANG BA BYAS NAS YE SHES SEMS DPA'I THUGS KA'I SA BON GYI 'OD
ZER GYIS DE BZHIN GSHEGS PA'I 'KHOR LO SPYAN DRANGS TE PADMA'I
DKYIL 'KHOR DU LHUNG BAR GYUR PA ME'I DKYIL 'KHOR GYIS YONGS SU
BSKOR BA, 'JIGS SHING SKRAG LA RAB TU 'DAR BAR GYUR PA BLTAS

LA; DE'I SA BON GYI 'OD ZER GYIS DE BZHIN GSHEGS PA'I TSOGS SHES
RAB LA CHAGS PAS ZHU BAR GYUR PA RDO RJE'I LAM NAS BYUNG BA YONGS
SU GYUR PA LAS GSHIN RJE GSHED PHYAG GNYIS PAS PHYOGS BRGYAD NAS
AOm A'A:BADZRA R'A DZA AAKshO BHYA K'I LA YA H'Um PHAt CES BYA
BAS PHUR

@41A *, ,BU GDAB PAR BYA'O, ,'DI NI MI BSKYOD PA'I CHO GA YIN NO,
,DE DAG THAMS CAD LA GDAB PAR BYA BA DANG, 'DEBS PA PO DANG,
'DEBS PAR BYED PAR MNGON PAR ZHEN PA MED PAS BYAS NA 'GRUB PAR
'GYUR GYI GZHAN DU NI MA YIN NO, ,BSDIGS PA'I

SGRUB PA STE DE KHO NA NYID DGU PA'O,, ,,DE'I 'OG TU GSHEGS SU
GSOL PA BSTAN PAR BYA STE, DE LA RIM PA NI 'DI YIN NO, ,DKYIL
'KHOR GYI KHANG PA LAS BYUNG LA ZHI BA'I SBYIN SREG BYAS NAS YANG
DKYIL 'KHOR GYI KHANG PAR ZHUGS NAS MCHOD PA SNA TSOGS PAS DKYIL
'KHOR

MCHOD PA BYAS NAS SPOS DANG BCAS PA'I DRIL BU DKROL LA, ,AOm
KHYED KYIS 'GRO BA'I DON KUN MDZAD, ,RJES SU MTHUN PAR DNGOS GRUB
STZOL, ,SANGS RGYAS YUL DU GSHEGS NAS NI, ,SLAR YANG 'BYON PAR
MDZAD DU GSOL, ,MU: ZHES BYA BA'I TSIGS SU BCAD PA BRJOD LA, DE'I

'OG TU SA TSON GYI DKYIL 'KHOR LAS BSKYED DE DKYIL 'KHOR GYI
'KHOR LO SANGS RGYAS KYI ZHING DU GSHEGS PAR BSAM MO, ,YI GE GSUM
MU:'I MTHA' CAN GYIS DKYIL 'KHOR GYI SA TSON PHYAGS LA DRI ZHIM
PO'I SNOD DU BCUG LA, RGYA MTSOR 'BAB PA'I CHU BO LA DOR BAR
BYA'O,,

DKYIL 'KHOR GYI SA BA BYUNG GIS BYUGS SHING YI GE MU:'I MTHA' CAN
GYI CHO GAS BSANG GTOR BYAS LA GTOR MA SBYIN PAR BYA'O, ,GSHEGS
SU GSOL BA'I DE KHO NA NYID DE BCU PA'O, ,DE NYID BCU PA NGES
BYAS LAS, BDAG GIS BSOD NAMS GANG BSAGS PA, ,DES NI 'GRO BA

MI SHES PA'I, ,RAB RIB RNAMS NI ZHI 'GYUR SHOG ,SLOB DPON dOMBI
PAS MDZAD PA'I DE KHO NA NYID BCU PA RDZOGS SO,, ,,RGYA GAR GYI
MKHAN PO DPAL MAR ME MDZAD YE SHES KYI ZHAL SNGA NAS DANG, ZHU
CHEN GYI LO TZ'A BA DGE SLONG DGE BA'I BLO GROS KYIS BSGYUR CING
ZHUS TE GTAN LA

PHAB PA'O,, 