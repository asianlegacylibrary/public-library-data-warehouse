@273A *, ,BKA' DPE PHYI MA BZHUGS SO,, #, ,BLA MA CHEN PO N'A RO PAS,
,BDE MCHOG 'KHOR LO'I GSANG SNGAGS NI, ,'BUM PHRAG GCIG TU BZLAS
PA YIS, ,SA NI G-YO ZHING LUNG BSTAN THOB, ,SHAR PHYOGS NGOGS KYI
TE LO PA'I, ,ZHAL SNGAR GDAMS PA MNOS PA NI, ,DNGOS PO'I

GNAS LUGS LAM DANG NI, ,'BRAS BU SKYE BA'I RIM PA'O, ,DE LA DNGOS
PO'I GNAS LUGS NI, ,LUS NI BYANG CHUB RNAM LNGA DANG, ,RTZA DANG
BYANG CHUB SEMS DANG NI, ,MI GTZANG RDZAS DANG RNAM RTOG GIS,
,LUS KYI CHOS NI GNAS PA YIN, ,DE LA SEMS KYI GNAS THABS NI, ,LUS

GNAS YE SHES CHEN PO STE, ,SKYE 'GAG BRAL BA'I NGO BO YIN, ,LAM
LA BSKYED DANG RDZOGS PA'O, ,DE LA GNAD NI RNAM GSUM STE, ,LUS
DANG DUS DANG YUL DANG GSUM, ,DE LA LUS KYI GNAD BSHAD PA, ,CHU
SHING BZHIN DU BSRANG BAR BYA, ,RE MIG BZHIN DU BSNOL BAR BYA, ,

NOR BU RIN CHEN DRANG POR RTZAR, ,MNYAM PAR GZHAG PA'I PHYAG RGYA
NI, ,LTE BA'I 'OG TU BTZIR BAR BYA, ,MGUL BA BSRANG LA NOR BU
SBA, ,'PHEL KA NAM MKHA' LTAR YANGS BYA, ,YUL GYI GNAD NI GNYIS
YIN TE, ,PHYI YI DKAR DMAR RNAM PA CAN, ,NANG DU 'KHOR LO RNAM PA
BZHI, ,

@273B DE LA THABS LAM BGRANG MI LANG, ,DE LA DUS KYI GNAD BSHAD
PA, ,G-YAS G-YON 'PHO DUS ZER BA YOD, ,GNYID DANG RMI LAM SNYOMS
'JUG DANG, ,THA MAL DUS DANG RNAM PA BZHI, ,DE LA DUS BZHI'I
NYAMS LEN NI, ,BLA MA'I ZHAL LAS SHES PAR BYA, ,RLUNG GI GNAD

LA BZHI YIN TE, ,RNGUB DANG DGANG DANG GZHIL BA DANG, ,MDA' LTAR
GYEN DU 'PHANGS PA STE, ,SROG RTZOL GYI NI SBYOR BA YIS, ,LTE
BA'I AA LAS ME SBAR TE, ,'KHOR LO BZHI BSREGS RTZA KHA DBYE, ,ME
LCE HAm LA REG PA YIS, ,BYANG CHUB SEMS KYI RTZA RNAMS DGANG, ,AA

LAS BABS SHING THIGS PA CHAD, ,BDE STONG DBYER MED DON LA GZUNG,
,SBYOR BA BZHI LDAN MA SHES NA, ,YON TAN SKYON DU 'GYUR BA'I
NYEN, ,'BYUNG BZHI RO SNYOMS MA SHES NA, ,BSGOMS KYANG BOGS NI MI
'BYUNG STE, ,BCOS THABS BGRANG NI MI LANG GIS, ,GTUM MO'I GO

CHA GTZIGS SU CHE, ,DE LAS 'BRAS BU 'CHAR BA NI, ,DANG PO DRO BA
LTA BU 'BYUNG, ,GNYIS PA DU BA LTA BU 'BYUNG, ,GSUM PA SRIN BU ME
KHYER DANG, ,BZHI PA MAR ME LTA BU STE, ,LNGA PA NAM MKHA' LTA
BUR 'CHAR, ,DE NAS BDE BA 'CHAR BA DANG, ,RNAM PAR RTOG PA SHUGS
KYIS

'GAG ,SMIG RGYU SRIN BU ME KHYER DANG, ,SKYA RENGS SHAR BA LTA BU
'BYUNG, ,'BYUNG BZHI GA CIG LA GCIG THIM NAS, ,TZAndA L'I NI
SHUGS KYIS 'BAR, ,SHU KRA NGES PAR 'BAB PAR NGES, ,NANG GI TSA
GRANG 'DRES PA'I RTAGS, ,NAM MKHA' SPRIN DAG LTA BU RNAMS, ,RIM
PAS GRANGS

KYIS 'BYUNG BAR GSUNGS, ,SENG GE DKAR MO'I 'O MA DE, ,GSER SKYOGS
DNGUL SKYOGS MA YIN PA, ,SNOD NGAN PHAL DU MI BLUGS 'TSAL, ,BRGYA
LA GAL TE BLUGS PA NA, ,SNOD KYANG CHAG LA'O MA 'BO, ,BLA MA GRUB
THOB MAN NGAG 'DI; ,SLOB MA SKAL LDAN MA GTOGS PA, ,SNOD NGAN

RNAMS LA BYIN GYUR NA, ,DAM TSIG NYAMS NAS DMYAL BAR 'GRO, ,DES
NA SBYANGS PA'I LAS CAN GCES, ,BSGOMS PAS SANGS RGYA BA GTUM MO'I
TSIG SBRAM, BRTZON 'GRUS CAN TSE 'DI LA SANGS RGYA BA'I GDAMS
PA'O,, ,,SGYU LUS LAM DU BYA BA NI, ,SNANG BA'I 'DI DANG 'GRO BA
KUN, ,

@274A *, ,SGYU MA LTA BUR 'DIR BSHAD DE, ,SGYU MA LTA BU'I TING
'DZIN GNAS, ,THAMS CAD DE DANG 'DRA BAR MTHONG, ,PHYI DANG NANG
DU RNAM PHYE BA, ,THAMS CAD SGYU MA LAS GZHAN MIN, ,ME LONG NANG
GI GZUGS BRNYAN GYIS, ,SGYU MA'I LUS 'DI SHES PAR BYA, ,KHA DOG
RNAMS NI 'JA'

LTA BU, ,KHYAB PA CHU YI ZLA BAS SO, ,ME LONG DRI MA MED PA LA,
,RDO RJE SEMS DPA' LEGS BRIS PA'I, ,GZUGS BRNYAN GSAL BAR SNANG
DANG MTSUNGS, ,RNAL 'BYOR PAS NI GANG GANG DMIGS, ,DE DE SGYU MA
BZHIN DU BRTAGS, ,ME LONG NANG GI GZUGS BRNYAN DANG, ,RMI LAM
SGYU

MA CHU BUR DANG, ,MIG 'PHRUL MTSUNGS PAR GANG GIS MTHONG, ,SMIG
RGYU RMI LAM LTA BU DANG, ,DRI ZA'I GRONG KHYER DAG DANG MTSUNGS,
,SGYU MAR BSTAN PA'I MTSAN NYID KYI, ,'GRO BA SGYU MA JI BZHIN
TE, ,DMIGS MED KUN RDZOB DAG TU NI, ,SGYU MA LTA BUR RAB TU
BSHAD, ,DAG PA LHA YI SGYU

LUS DANG, ,RNAM PAR SMIN PA'I SGYU LUS TE, ,GZUGS DANG SGRA DANG
DE BZHIN DRI, ,RO DANG REG BYA NYID DAG LA, ,MIG LA SOGS PA LA
'JUG PA, ,SGYU MA LTA BU NYE BAR BRTAGS ,RDO RJE THEG PA 'DI NYID
DU, ,MANG DU BSHAD PAS CI ZHIG BYA, ,BAG CHAGS DAG PAS SANGS RGYA
BA SGYU LUS KYI

TSIGS SBRAM,, ,,RMI LAM LAM KHYER GDAMS PA NI, ,CHOS RNAMS RMI
LAM LTA BU STE, ,NGO BO NYID KYIS MA SKYES SHING, ,RANG BZHIN DAG
PA DE NYID LA, ,'KHRUL PA LOG PAR RAB TU GSUNGS, ,RDO RJE LAS
BYUNG SNA TSOGS PA'I, ,RMI LAM DRI MA MED PA'I MTHONG NA, ,SKU
GSUNG THUGS KYI RDO RJE

LAS, ,SKYES PA BLA MED 'GRUB PAR 'GYUR, ,'DI LA DON LNGA RGYAS
PAR BSHAD, ,DON BZHIS LAM DU SLONG BA'O, ,DRAN DANG SGYU MAR SHES
PA DANG, ,SBYANGS DANG GOMS PA KHRID PA RNAMS, ,SNGAR NI GONG DU
RGYAS PAR BSTAN, ,DON BZHIS NYAMS SU BLANG BA NI, ,DANG POR RMI
LAM BZUNG BA DANG, ,

DE NAS SBYANG ZHING SGYU MAR BSLAB, ,DE NAS YANG SBANG BA DANG,
,KHO NA NYID DON BSGOM PA'O, ,CHOS RNAMS RMI LAM LTAR SHES NAS,
,SEMS CAN DON DU RAB TU 'JUG ,SGYU MA LTA BUR LAM KHYER BAS,
,SGYU MA LTA BUR SANGS KYANG RGYA, ,BAG CHAGS CAN RMI LAM LA
BRTEN NAS SANGS

@274B RGYA BA'I TSIG SBRAM,, ,,'OD GSAL LAM DU BYA BA NI, ,CHOS
RNAMS RANG BZHIN 'OD GSAL BA, ,GDOD NAS DAG PA NAM MKHA' BZHIN,
,YE SHES GSUM NI RNAM DAG PA, ,SNANG BA GSUM GYI RGYU CAN TE, ,MA
LUS YUL LA ZHUGS NAS NI, ,'OD GSAL BAR NI ZHUGS PAR 'GYUR, ,STONG

PA MA YIN MI STON MIN,, DBU MAR YANG NI MI DMIGS SO, ,JI LTAR
DANG BA'I CHU KLUNG LAS, ,NYA DAG MYUR DU 'PHAR BA LTAR ,DE BZHIN
THAMS CAD STONG GSAL LAS, ,SGYU 'PHRUL DRA BA 'BYUNG ZHING 'GAG,
,'OD GSAL 'DI NI RNAM LNGA STE, ,DRANG BZHIN GYIS NI 'OD GSAL
DANG, ,SHES

RAB 'OD GSAL 'CHAR BA DANG, ,TING NGE 'DZIN GYI 'OD GSAL DANG,
,DE BZHIN NYID KYI 'OD GSAL DANG, ,RTOGS PA'I 'OD GSAL BSTAN
PA'O, ,DE LA DUS NI LNGA YIN TE, ,'CHI BA'I DUS DANG DBU MAR
GNAS, ,MNYAM GZHAG DANG NI LOG PA'I TSE, ,MNYAM RJES RO GCIG GYUR
PA DANG, ,

LHAG MTHONG RTOGS PA'I DUS YIN NO, ,'OD GSAL MNGON DU GYUR PA
LAS, ,DE LAS ZUNG DU 'JUG PAR 'CHAR, ,GNYID 'THUG POS SANGS RGYA
BA 'OD GSAL GYI TSIG SBRAM,, ,,'PHO BA'I BYE BRAG SHIN TU MANG,
,SBYANGS TE 'PHO DANG TING 'DZIN DANG, ,SROG DANG RTZOL BAS 'PHO
BA

DANG, ,LUS KYI RTZOL BAS 'PHO BA DANG, ,RNAM SHES BLA MAR 'PHO BA
DANG, ,BTZAN THABS DAG TU 'PHO BA DANG, ,SPROS MED CHOS SKU'I
'PHO BA DANG, ,SPROS BCAS GZUGS SKU'I 'PHO BA DANG, ,LONGS SPYOD
RDZOGS SKU'I 'PHO BA DANG, ,YID 'ONG MKHA' 'GRO'I 'PHO BA'O, ,

DE DAG THAMS CAD RO GCIG PAR, ,SNGON 'GRO DNGOS GZHI RJES GSUM
LAS, ,PUS MO BSKOR ZHING SE GOL GDAB, ,BRGYA RTZA BRGYAD PA ZIN
PA'I TSAD, ,SNYING GAR ZIN NAS LKOG MAR BZUNG, ,DBUGS NI NGAL BAR
GYUR PA NA, ,SNA SGOR CHA MNYAM NGAL BSO BYA, ,RANG 'DOD DBU MAR

ZIN GYUR NA, ,BDE BA'I 'KHOR LOR DRANG BYA STE, ,SHES PA BDE BCAN
DU GTAD, ,TSANGS PA'I SGO NAS 'PHO BAR BYA, ,RIMS LA SOGS BAS MA
PHOG PAR, ,'PHO BA'I SBYOR BA MCHOG YIN NO, ,DUS LA BABS NA 'PHO
BYA STE, ,DUS MIN LHA RNAMS GSOD PAR 'GYUR, ,JI LTAR 'DAM

@275A *, ,PA'I LUS DAG LAS, ,YE SHES SKU NI RANG DGAR 'BYUNG, ,MA
BSGOMS PAR SANGS RGYA BA 'PHO BA'I TSIG SBRAM,, ,,BAR DO LAM DU
SLONG BA NI, ,DANG PO SNANG BA GSUM GYIS NI, ,THIM PAS 'OD GSAL
NGOS BZUNG BA, ,GNYIS PA DAG DANG MA DAG PAS, ,SGYU MA LTA BU'I
SGO NAS

NI, ,BAR MA DOR NI SANGS RGYA THABS, ,GSUM PA MNGAL SGO DGAG PA
DANG, ,BZHI PA MNGAL SGO BSDAM PA'O, ,DE LA SKYE SHI'I BAR DO RU,
,BSGOMS TE SANGS RGYA GTUM MO DANG, ,SGYU MA'I SKU LA BSLAB PAR
BYA, ,DE LA GOMS PAR GYUR PA DANG, ,RMI LAM SGYU LUS GNYIS BSRES
LA, ,

RMI LAM BAR DO SBYANG BAR BYA, ,RMI LAM SGYU LUS 'BYONGS PA DANG,
,'CHI KA'I DUS KYI BAR DO RU, ,'OD GSAL BA DANG 'DRES PA LAS,
,SGYU LUS RIL 'DZIN RJES ZHIG GIS, ,BAG CHAGS THAMS CAD BSREGS PA
NA, ,'OD GSAL ME YIS SBYANGS NAS NI, ,ZUNG DU 'JUG PA'I SKUR
SANGS

RGYA, ,RIM GYIS 'JUG PA'I GANG ZAG GIS, ,SHES PA SKYE LUGS 'DI
LTA STE, ,SNANG BA THIM DANG RTOG PA THIM, ,RAGS PA THIM DANG
PHRA BA THIM, ,THIM PA'I RJES SU GOMS PA YIS, ,RANG BZHIN GYIS NI
'OD GSAL 'BYUNG, ,DE YI RJES LA ZUNG 'JUG 'CHAR, ,SKU NI RNAM PA
GNYIS

'BYUNG STE, ,SLOB PA DANG NI MI SLOB GNYIS, ,MI SLOB PA RU GYUR
TZA NA, ,'BRAS BU THOB CES BSTAN PA YIN, ,GONG DU BSTAN PA DE DAG
NI, ,RGYAS PAR BSHAD NA 'DI LTA STE, ,DANG PO LUNG RIGS MAN NGAG
GIS, ,RGYUD LA RTOGS PA SHAR TZAM NA, ,SNANG BA 'GAG LUGS BSTAN
PA NI,,

GZUGS NI SGRA LA THIM GYUR ZHING, ,SGRA YANG DRI LA DRI LA YANG
RO, ,REG BYA'I BAR DU RIM GYIS THIM, ,SA DANG CHU DANG ME DANG
RLUNG, ,DE RNAMS RIM GYIS RNAM SHES LA, ,RNAM SHES SNANG BA LA
THIM CHE, ,PHYI RTAGS ZLA SHAR LTA BUR BLTA, ,NANG RTAGS DU BA
LTA BU 'BYUNG, ,SNANG BA DE NYID

MCHED PA LA, ,THIM CHE PHYI RTAGS NYI SHAR 'DRA, ,SHES PA MAR ME
LTA BU 'BYUNG, ,MCHED PA THOB PA LA THIM PAS, ,PHYI RTAGS MUN PA
LTA BU 'BYUNG, ,SHES RAB MAR ME LTA BUR 'CHAR, ,THOB PA 'OD GSAL
LA THIM PAS, ,PHYI RTAGS THO RANGS DUS TSOD KYI, ,SKYA RENGS SHAR

@275B BA LTA BU 'BYUNG, ,NANG GI SHES PA NAM MKHA' NI, ,SPRIN DAG
LTA BUR 'CHAR BA'O, ,'OD GSAL DE LAS LDANG BA YI, ,ZUNG 'JUG NGOS
NI GZUNG BYA STE, ,MNGON PAR BYANG CHUB 'OD GSAL MES ,BAG CHAGS
THAMS CAD SBYONG DUS SU, ,SLOB BA'I ZUNG 'JUG CES BYA'O, ,SBYANG
GZHI

SBYONG BYED MED TZAM NA, ,GOMS PA MTHAR PHYIN GYUR PA STE, ,MI
SLOB ZUNG 'JUG CES BYA'O, ,'BRAS BU THOB PAR GYUR PA YIN, ,DE LAS
SRID PA'I BAR MDO, ,SGYU LUS ZUNG 'JUG SKYUR GYUR TE, ,LONGS
SPYOD RDZOGS PA'I SKU THOB BO, ,DE LA GOMS PAS MNGAL SGO KHEGS,
,GAL TE

ZUNG 'JUG MA SHES NA, ,SRID PA'I SKYE BA MI KHEGS PAS, ,CHAGS
SNGANGS SNANG BA KUN SPANGS LA, ,DRAN PA'I SPYAN MAS MTSAMS SBYAR
TE, ,MNGAL BDAM PA YI SBYOR BA BYA, ,MNGON DGA'I 'PHO BA BYAS PA
YIS, ,GAR 'DOD GNAS SU SKYE BAR 'GYUR, ,'CHI BA STONG PA CHOS SKU
LA, ,BAR

MDO NI LONGS SPYOD RDZOGS, ,SRID PAR SKYE BA SPRUL BA YI, ,SKYE
BA'I CHA NI THABS YIN LA, ,'GAG PA SHES RAB SRID MTHAR BYED,
,SRID BAR DOR SANGS RGYA BA BAR DO RNAM PA GSUM GYI LAM DANG BSRE
BA BAR DO'I TSIG SBRAM,, ,,GRONG DU 'JUG PA'I 'PHO BA NI, ,BSKYED
PA'I RIM PA'I 'PHO

BA LAS, ,BYE BRAG GSAL BAR BSTAN PA STE, ,DANG POR SNGON 'GRO
SBYANGS PA DANG, ,DNGOS GZHI DMIGS PA GSAL BA YIN, ,LAS LA SBYAR
BA'I DUS KYI TSE, ,MAndALA STENG DU THOD PA NI, ,MTSAN LDAN CIG LA
H'Um BRIS TE, ,DE LA SHES PA GTAD PA DANG, ,GSAL ZHING DANG LA

YANG BA YI, ,RIG PA BDE BA SKYE BAR 'GYUR, ,RLUNG DANG RNAM PAR
SHES PA YANG, ,PHYI ROL LHA DANG RANG NYID BSRE, ,DANG PO KHRU
GANG BAR KHRU GSUM, ,THA MAR KHRU BDUN PA YI NI, ,DMIGS PA RNOL
NGAR LDAN PAS, ,STENG 'OG SPO BAR NUS PA YIS, ,RNAL 'BYOR PA YIS

'GRUB PAR GSUNGS, ,SEMS CAN RMA MED DAG LA YANG, ,RLUNG SEMS
RTZAL NI SBYANG BAR BYA, ,DE NAS LUS KYI RTEN BRJE BAS, ,LAS LA
SBYAR BA'I DUS TSOD DU, ,DAM TSIGS LDAN PA'I GROGS MCHOG GCES,
,LUS BRJES SEMS CAN DON BYA'O, ,GRONG 'JUG GI

@276A *, ,TSIG SBRAM BSTAN PA AITHI,, ,,THABS LAM BYANG CHUB SEMS
KYI MAN NGAG NI, ,GLING BZHI BSDUS LA RGYA MTSO BRAG LA GTAD,
,DAR CHEN PHYAR LA CHU MIG GYEN DU BZLOG ,'OG RLUNG DRANGS LA
SNYING GAR PHYIN PAR BYA, ,STAG MO KHYI MO WA BZHAD SKAD, ,STENG
'OG RLUNG NI

BSDAMS PAR BSHAD, ,DE NI BZUNG BA'I MAN NGAG GO, ,RTZA MIG GANG
BA'I MAN NGAG NI, ,CHU SNOD G-YAS G-YON GSUM GCU STE, ,YI GE'I
RGYUG TSUL LAN GSUM BYA, ,LUS LA KHYAB PAR BYA BA NI, ,DPUNG PA
G-YON PA'I STENG DAG TU, ,LKOG MA LAN GSUM GCU ZHING GZHAG

G-YAS PA LA YANG DE LTAR BYA, ,SENG GE RNAM ROL PHYAG RGYA YIS,
,LUS KUN LA NI KHYAB PAR 'GYUR, ,BDE BA CHEN PO'I MAN NGAG GO,
,SROG RTZOL GNAS SU BSDAMS BYA STE, ,RTZA RLUNG THIG LE MTSAN
LDAN DANG, ,'OD GSAL RJES SU GNANG BSGOM, ,SROG RTZOL DAG LA
DBANG

THOB NA, ,RLUNG NI G-YAS G-YON SPO NUS DANG, ,KHA DOG BYE BRAG
TSOR BA MED, ,BSDAMS GNOD MED CING PHYI NANG BSRE, ,TSA GRANG
'DRES PA'I RTAGS BYUNG NA, ,RLUNG LNGA 'OD GSAL THIM PA NA, ,DGOS
DGU THAMS CAD 'BYUNG BA DANG, ,DNGOS GRUB THOB PAR SANGS RGYAS
GSUNGS, ,

BLA MA DAM PA'I GDAMS NGAG LA, ,CHU BO'I RGYUN BZHIN NYAMS BLANGS
NA, ,DAM TSIG DE YIS SKONG BAR GSUNGS, ,RMI LAM MNGON SUM GANG LA
YANG, ,CHO 'PHRUL SNA TSOGS BYUNG BA LA, ,SGYU MAR SHES NA LAM DU
'GYUR, ,BDEN PAR BZUNG NA BAR CHOD YIN, ,DNGOS GRUB RNAM

GNYIS THOB PA NA, ,BAR CHAD LAM GYI GROGS SU 'CHAR, ,GSANG SNGAGS
THABS KYI LAM MCHOG GI, ,MKHA' 'GRO GSANG BA'I BCUD BSDUS PA,
,SNYING PO 'DI NI BLA NA MED, ,SKAL LDAN RNAMS KYI SPYOD YUL LO,
,'DI NI THABS LAM BKA' DPE KUN LA MA GNANG BA YIN NO, ,

BKA' RGYA LAN GSUM DU YOD DO,, 