@171A #, ,RGYA GAR SKAD DU, A'ARYA AA TI DZNYA NA S'U
TRA BY'A KHY'A NA, BOD SKAD DU, 'PHAGS PA 'DA' KA YE SHES KYI
MDO'I RNAM PAR BSHAD PA,

DPAL RNAM PAR SNANG MDZAD LA PHYAG 'TSAL LO, ,MA SKYES STONG PA'I
RNAM PA NYID, ,SKYE BA BSTAN PAS SNANG MDZAD PA, ,RNAM PAR SNANG
MDZAD THUGS RJE CAN, ,LONGS SPYOD RDZOGS SKU PHYAG 'TSAL TE,
,NGES PA DON GYI MDO SDE YI, ,RNAM PAR BSHAD PA TZAM BYA YIS, ,MA
NOR

NGES PA'I LAM 'DOD RNAMS, ,TSUL 'DI LA NI 'JUG PAR GYIS, ,DGOS
'BREL GYI DON KLAD DU MA BSTAN NA RTOGS PA DANG LDAN PA DAG 'JUG
PAR MI 'GYUR BAS DE BSTAN TE, 'DA' KA YE SHES ZHES BYA BA DE
BZHIN GSHEGS PA RNAMS KYI THUGS KYI GSANG BA'I MDZOD 'DI NI BRJOD
PAR

BYA'O; ,DE STON PA'I TSIG GI TSOGS NI RJOD PAR BYED PA'O, ,DE
BRJOD PAS DE'I DON KHONG DU CHUD BA NI DGOS PA'O, ,DE'I DON KHONG
DU CHUD PAS SEMS RTOGS PA'I YE SHES SANGS RGYAS NYID THOB PA DE
NI DGOS PA MTHAR PHYIN PA'O, ,'BREL PA NI MI 'BYUNG BA'I PHYIR DE
NYID SHUGS LAS

SHES PAR BYA'O, ,'DI SKAD BDAG GIS THOS PA DUS GCIG NA, BCOM LDAN
'DAS 'OG MIN LHA'I RGYAL PO'I KHANG BZANGS NA BZHUGS TE, 'KHOR
THAMS CAD LA CHOS STON PA DANG ZHES BYA BAS NI PHUN SUM TSOGS
PA'I GLENG GZHI BSTAN TE, DE LA 'DI SKAD BDAG GIS THOS PA DUS
GCIG NA

ZHES BYA BA NI, SDUD PA PO'I THOS PA CHE BA NYID DU BSTAN TE,
BCOM LDAN 'DAS 'OG MIN LHA'I RGYAL PO'I KHANG BZANGS NA BZHUGS TE
ZHES PA NI, STON PA PHUN SUM TSOGS PA DANG, GNAS KYI YAN LAG
BSTAN TE, DE YANG STON PA NI LONGS SPYOD RDZOGS PA'I SKUR SHES
PAR BYA'O, ,DE YANG

LANG KAR GSHEGS PA'I MDO LAS, LHA YI PHO BRANG 'OG MIN PO, ,SDIG
PA THAMS CAD RNAM SPANGS PA, ,RTAG TU RNAM PAR MI RTOG LDAN,
,SEMS DANG SEMS LAS BYUNG BA SPANGS, ,STOBS DANG MNGON SHES GANG
THOB PA, ,DE DAG TING 'DZIN DBANG BRNYES NAS, ,RDZOGS PA'I SANGS
RGYAS DE

@171B 'TSANG RGYA, ,SPRUL PA RNAMS NI 'DIR 'TSANG RGYA, ,ZHES
GSUNGS PA'I PHYIR RO, ,'KHOR THAMS CAD LA CHOS STON PA'I SKABS
'DIR BYANG CHUB SEMS DPA' 'BA' ZHIG LA STON GYI, NYAN THOS KYI
'KHOR LA NI MA YIN NO, ,BYANG CHUB SEMS DPA' NAM MKHA'I SNYING
POS BCOM LDAN 'DAS

LA PHYAG BTZAL NAS 'DI SKAD CES GSOL TO, ,BCOM LDAN 'DAS BYANG
CHUB SEMS DPA' NAM 'CHI KA MA'I TSE SEMS JI LTAR BLTA BAR BGYI
ZHES BYA BA NI GLENG BSLANG BA BSTAN TE, DE YANG 'DIR 'KHOR GYI
GLENG BSLANG BA'O, ,DE'I YAN LAG GI DON NI LAS DANG NYON MONGS PA
DANG, SHES BYA'I

SGRIB PA BYANG ZHING TSOGS CHEN PO GNYIS RDZOGS PAS CHUB PA DANG
SEMS CAN RE RE'I DON DU BSKAL PA DPAG TU MED PAR DMYAL BA LA SOGS
PAR 'JUG PA'I SPYOD PA 'AM, CHOS ZAB MO LA BZOD PAS NI BYANG CHUB
SEMS DPA'O, ,NAM MKHA' LTA BU'I CHOS NYID THUGS SU CHUD PA'I YE

SHES MNGA' BAS NA NAM MKHA'I SNYING PO STE ZHU BA PO'I MING NGO,
,RTOG PA'I MTSAN MA THAMS CAD BCOM ZHING YANG DAG PA'I YE SHES
DANG LDAN LA, RTAG CHAD LA SOGS PA'I MTHA' THAMS CAD LAS 'DAS
PA'I BCOM LDAN 'DAS LA LUS NGAG YID KYIS PHYAG BTZAL TE 'OG NAS
ZHUS PA 'DI SKAD

CES ZHUS SO, ,BCOM LDAN 'DAS NI SNGA MA BZHIN NO, ,BYANG CHUB
SEMS DPA' NI GZHI SDOM PA'I TSUL KHRIMS DANG, DGE BA CHOS SDUD
PA'I TSUL KHRIMS DANG, SEMS CAN GYI DON BYED PA'I TSUL KHRIMS
DANG LDAN PA'O, ,NAM 'CHI KA MA'I SEMS NI, SROG GI RLUNG PHYIR
'BYUNG

BA'I DUS KYI TSE ZHES GTZO BOR SMOS KYANG RTAG TU BSAM PAR BYA'O,
,JI LTAR BLTA BAR BGYI ZHES BYA BA NI SEMS 'DIS DON DAM PA'I CHOS
RNAMS NI JI LTAR SHES PAR BYA, SEMS DE'I NGO BO NI GANG, SEMS
DE'I RANG BZHIN NI JI LTA BU, DE NAS KUN RDZOB TU JI LTAR BSTAN,
SEMS DE'I

RANG BZHIN RTOGS NAS JI LTAR 'GYUR SNYAM PA'O, ,BCOM LDAN 'DAS
KYIS BKA' STZAL PA, NAM MKHA'I SNYING PO BYANG CHUB SEMS DPA' NAM
'CHI KA MA'I TSE, 'DA' KA YE SHES BSGOM PAR BYA'O ZHES GSUNGS PA
NI ZHU BA'I LAN TE GO SLA BAS MA BSHAD DO, ,DE LA 'DA' KA YE SHES
NI CHOS THAMS

@172A *, ,CAD RANG BZHIN GYIS RNAM PAR DAG PAS NA DNGOS PO MED
PA'I 'DU SHES BSGOM PAR BYA'O ZHES BYA BA LA SOGS PAS NI GZHUNG
GI DON RGYAS PAR BKA' STZAL TE, SEMS 'DIS DON DAM PA'I CHOS JI
LTAR SHES PAR BYA SNYAM PA LA, DE LA CHOS THAMS CAD RANG BZHIN
GYIS RNAM PAR

DAG PAS NA DNGOS PO MED PA'I 'DU SHES BSGOM PAR BYA'O ZHES GSUNGS
TE, DE LA ZHES PA NI DMIGS KYIS BSKYANG BA'O, ,'DA' KA YE SHES
ZHES BYA BA NI DE BZHIN GSHEGS PA RNAMS KYIS SNGON BYANG CHUB
SEMS DPA'I SPYAD PA SPYOD PA NI 'OG NAS 'BYUNG BA LTA BUR SHES
PA'I YE SHES DE LA DE SKAD

CES BYA'O, ,DON DAM PA PHUNG PO KHAMS LA SOGS PAS BSDUS PA'I CHOS
THAMS CAD GDOD MA NAS MA SKYES PA'I PHYIR RANG BZHIN GYIS RNAM
PAR DAG PA STE, DES NA DON GYI BYA BA BYED NUS PA'I DNGOS PO
RNAMS RANG BZHIN GYIS MA GRUB CING NGO BO NYID MED PA'I 'DU SHES
BSGOM PAR BYA'O, ,DE

YANG LANG KAR GSHEGS PA LAS, ,GANG PHYIR BLO YIS RAB GZHIGS NA,
,RANG BZHIN DAG NI MI DMIGS TE, ,DE PHYIR DE DAG BRJOD DU MED,
,NGO BO NYID KYANG MED PAR BSHAD, ,CES GSUNGS PA DANG, GZHAN YANG
DE NYID LAS, YOD DANG MED PA'I PHYOGS BRAL ZHING, ,RGYU DANG
RKYEN

GYIS SPANGS PA YI, ,SRID PA RGYU MED RANG MTHONG NAS, ,SEMS KYI
RGYUD NI RNAM PAR DAG ,CES GSUNGS SO, ,DE LTAR RANG BZHIN GYIS
RNAM PAR DAG PAS CI YANG MED NA SNA TSOGS SU SNANG BA GANG YIN
SNYAM PA LA, THAMS CAD BYANG CHUB KYI SEMS SU 'DUS PAS NA SNYING
RJE CHEN PO'I 'DU SHES

BSGOM PAR BYA'O ZHES GSUNGS TE, 'KHOR BA DANG MYA NGAN LAS 'DAS
PA'I CHOS THAMS CAD RANG GI BYANG CHUB KYI SEMS NYID YIN GYI,
PHYI ROL DON DU SMRA BA RNAMS 'DOD PA LTAR YOD PA MA YIN NO, ,DE
LTAR YANG LANG KAR GSHEGS PA LAS, JI LTAR BYIS PAS BRTAGS PA YI,
,PHYI ROL GYI NI SNANG

BA MED, ,SEMS NI GZUGS BRNYAN BZHIN DU SNANG, ,BAG CHAGS KYIS
KYANG MGO G-YUNG BSLANG, ,ZHES GSUNGS TE, DE'I PHYIR MA RTOGS PA
RNAMS LA SEMS CAN LA DMIGS PA'I SNYING RJES DE DAG GI SDUG BSNGAL
BA DANG, CHOS LA DMIGS PA'I SNYING RJES CHOS THAMS CAD MI RTAG PA
DANG,

@172B SDUG BSNGAL BA DANG, STONG PA DANG, BDAG MED PAR BSGOM PA
DANG, DMIGS PA MED PA'I SNYING RJE DANG STONG PA NYID BSGOM STE,
DE LTAR SNYING RJE CHEN POS BSGOMS NA, DER SANGS RGYAS KYI CHOS
THAMS CAD 'DUS TE, DER YANG CHOS YANG DAG PAR SDUD PA'I MDO LAS,
BCOM LDAN 'DAS

DPER BGYI NA 'KHOR LOS SGYUR BA'I 'KHOR LO RIN PO CHE GANG MCHIS
PA DER DPUNG GI TSOGS THAMS CAD MCHI'O, ,BCOM LDAN 'DAS DE BZHIN
DU BYANG CHUB SEMS DPA'I SNYING RJE CHEN PO GANG DU MCHIS PA DER
SANGS RGYAS KYI CHOS THAMS CAD 'DUS ZHES GSUNGS SO, ,'O NA SEMS
DE'I RANG

BZHIN JI LTA BU SNYAM PA LA, RANG BZHIN GYIS 'OD GSAL BAS NA MI
DMIGS PA'I 'DU SHES BSGOM PAR BYA'O ZHES GSUNGS TE, RANG BZHIN
GYIS 'OD GSAL BA'I PHYIR NAM MKHA' LTAR CI LA YANG MI DMIGS PA'I
'DU SHES BSGOM PAR BYA STE, DE LTAR YANG YE SHES SNANG BA'I RGYAN
LAS, SEMS

NI RANG BZHIN GYIS 'OD GSAL BA STE, GLO BUR GYI NYE BA'I NYON
MONGS PAS NYON MONGS KYANG RANG BZHIN NI KUN NAS NYON MONGS BAR
MI 'GYUR ZHES GSUNGS PA DANG, YANG DE NYID LAS, 'JAM DPAL BYANG
CHUB NI SEMS KYI RANG BZHIN 'OD GSAL BA'I PHYIR RANG BZHIN GYIS
'OD GSAL BA'O, ,CI'I

PHYIR NA, RANG BZHIN GYIS 'OD GSAL BA ZHES BYA STE, GANG RANG
BZHIN DE NI KUN NAS NYON MONGS PA MED PAS NAM MKHA' DANG MTSUNGS
TE, NAM MKHA'I RANG BZHIN CAN NAM MKHA' KUN 'GRO BA NAM MKHA' LTA
BU STE, RAB TU 'OD GSAL BA'I PHYIR RO ZHES GSUNGS SO, ,DON DAM PA
DE

LTAR YIN NA KUN RDZOB TZAM DU JI LTAR BLTA SNYAM PA LA, DNGOS PO
THAMS CAD MI RTAG PAS NA CI LA YANG MI CHAGS PA'I 'DU SHES BSGOM
PAR BYA'O ZHES GSUNGS TE, RGYU DANG RKYEN GYIS BSKYED PA'I DNGOS
PO THAMS CAD SKAD CIG MA STE, SEMS CAN MI GNAS PAR 'GYUR ZHING
'PHO BAS NA MI

RTAG PA'O, ,DE'I PHYIR 'DOD PA'I YON TAN GANG CI YANG RUNG BA LA
BYANG CHUB SEMS DPA'I SEMS MI CHAGS PAR DE'I RANG BZHIN STONG PA
ZHI BA'I BDAG NYID CAN DU BSGOM PAR BYA STE, DE YANG MYA NGAN LAS
'DAS PA LAS, KYE MA 'DUS BYAS RNAMS MI RTAG ,SKYE ZHING 'JIG PA'I
CHOS CAN YIN, ,SKYES

@173A *, ,NAS 'JIG PAR 'GYUR BAS NA, ,DE BAS MYUR DU ZHI BA BDE,
,ZHES GSUNGS SO, ,SEMS DE'I RANG BZHIN JI LTA BA BZHIN DU RTOGS
NA CIR 'GYUR SNYAM PA LA, SEMS RTOGS NA YE SHES YIN PAS SANGS
RGYAS GZHAN DU MI BTZAL BA'I 'DU SHES RAB TU BSGOM PAR

BYA'O ZHES GSUNGS TE, GONG DU GSUNGS PA LTA BU'I SEMS RANG BZHIN
GYIS 'OD GSAL BA'I BDAG NYID JI LTA BA BZHIN DU SHES PA'I YE SHES
DE NYID LAS SANGS RGYAS ZHES THA SNYAD NYE BAR BTAGS KYI, DE LAS
GZHAN DU SANGS RGYAS RNYED PAR MI 'GYUR TE, DE LTAR YANG RDO RJE
GCOD PA LAS,

GANG GIS NGA LA GZUGS SU MTHONG, ,GANG GIS NGAL SGRAR SHES PA,
,LOG PAR SPONG BAR SHES PA STE, ,SKYE BO DE YIS NGA MI MTHONG,
,SANGS RGYAS RNAMS NI CHOS NYID LTA, ,'DREN PA RNAMS NI CHOS KYI
SKU, ,CHOS NYID SHES PAR BYA MIN PAS, ,DE DAG RNAM PAR SHES MI
NUS, ,ZHES

GSUNGS PA DANG, LANG KAR GSHEGS PA LAS, ,RTOG PA SPANGS PA'I SEMS
NYID NI, ,YID KYI RNAM SHES BZLOG PA STE, ,CHOS RNAMS THAMS CAD
SHES PA'I PHYIR, ,SEMS NI SANGS RGYAS ZHES NGAS 'CHAD, ,CES
GSUNGS SO, ,DON BSDUS PA LA DGA' BA RNAMS KYI

PHYIR; BCOM LDAN 'DAS KYIS TSIGS SU BCAD PA DE BKA' STZAL PA,
CHOS RNAMS RANG BZHIN RNAM DAG PAS, ,DNGOS PO MED PA'I 'DU SHES
BSGOM, ,BYANG CHUB SEMS DANG RAB LDAN PAS, ,SNYING RJE CHEN PO'I
'DU SHES BSGOM, ,RANG BZHIN MI DMIGS 'OD GSAL BAS, ,

MI DMIGS BA YI 'DU SHES BSGOM, ,DNGOS PO THAMS CAD MI RTAG PAS,
,DNGOS PO CI LA'ANG MI CHAGS BSGOM, ,SEMS NI YE SHES 'BYUNG BA'I
RGYU, ,SANGS RGYAS GZHAN DU MA TSOL CIG ,CES GSUNGS TE, CHOS
THAMS CAD RANG BZHIN GYIS RNAM PAR DAG PA'I PHYIR, DNGOS

PO'I MTSAN NYID DU YOD DE, MA BYANG BA DNGOS POR 'DU SHES BSKYED
PA NI SKYES BU GLEN PA GANG ZHIG SMIG RGYU'I CHU LA KHRUS BYA BA
DANG, BTUNG BAR 'DOD PA BZHIN TE, BYANG CHUB SEMS DPAS DE LTAR MI
BLTA'O, ,DE LTAR YANG LA DKAR GSHEGS PA LAS, SEMS SLU BA YI SMIG
RGYU LA, ,

@173B JI LTAR DPYID KA G-YO BA NI, ,RI DAGS RNAMS NI CHU 'DZIN
TE, ,DE LA DNGOS PO YOD PA MIN, ,ZHES GSUNGS PA LTA BU'O, ,DON
DAM PAR NA BYANG CHUB KYI SEMS GDOD MA NAS MA SKYES PA'I PHYIR DE
LTAR MA RTOGS PA'I 'GRO BA RNAMS LA SGYU MA'I SKYES BU LA SGYU
MA'I SKYES BU GZHAN GNYIS PA SNYING RJE

BSKYED PA LTAR SNYING RJE CHEN PO BSGOM PAR BYA STE, DE LTAR YANG
LANG KAR GSHEGS PA LAS, ,RTZVA DANG SHING DANG GYO MO LAS, ,SGYU
MA RNAM PAR MDZES GYUR KYANG, ,SGYU MA DE NI MED PA STE, ,CHOS
KYI RANG BZHIN DE BZHIN NO, ,ZHES GSUNGS TE, DE LTAR BSGOMS NA
DMIGS PA MED PA'I SNYING

RJE SKYE STE, SNYING RJE'I MCHOG YIN NO, ,DE NI RANG BZHIN GYIS
GSAL BAS NAM MKHA' LTAR DMIGS SU MED PA'I PHYIR RANG GI RNAM PAR
RTOG PA TZAM LAS LOGS NA GRUB PA'I DNGOS PO MED PA BZHIN DU BYIS
PA RMONGS PA RNAMS MO GSHAM GYI BU DANG, RMI LAM LTA BU LA 'DOD
CHAGS PA LTAR

BYANG CHUB SEMS DPAS ZHEN PA'I CHAGS PA MI SKYED DO, ,DE YANG
LANG KAR GSHEGS PA LAS, ,RNAM PAR RTOG LAS GUD NA NI, ,'DUS BYAS
'DUS MA BYAS MED NA, ,RMI LAM MO GSHAM BU BZHIN DU, ,BYIS PA
PHYOGS BSLAD 'DZIN PAR BYED, ,CES GSUNGS SO, ,SEMS

RNAM PAR RTOG PA'I DRI MA DAG PA NYID YANG DAG PA'I YE SHES ZHES
BYA STE, DE NYID SANGS RGYAS ZHES BYA YI, ,MTSAN DANG DPE BYAD
KYIS BRGYAN PA'I, ,GZUGS KYI SKU NI DE LTA MA YIN NO, ,DE LTAR
LANG KAR GSHEGS PA LAS, ,MNGON PAR 'DU BYED MTSAN RNAMS KYIS,
,SANGS RGYAS

MTSAN LDAN MA YIN TE, ,DE DAG 'KHOR LOS SGYUR YIN BSTAN, ,DES NI
SANGS RGYAS MI BRJOD DO, ,SANGS RGYAS MTSAN NI YE SHES TE, ,LTA
BA'I NYES PA RNAM SPANGS PA, ,SO SO RANG RIG LTA BA RTOGS, ,NYES
PA SO SOR RNAM 'JOMS PA'O, ,ZHES GSUNGS SO, ,'O NA SANGS

RGYAS DES 'GRO BA'I DON JI LTAR MDZAD SNYAM PA LA, DE YANG LANG
KAR GSHEGS PA LAS, ,NYI MA ZLA BA ME YI 'OD, ,DE BZHIN 'BYUNG BA
NOR BU RNAMS, ,RNAM PAR MI RTOG SHIN TU 'BYUNG, ,DE BZHIN SANGS
RGYAS SANGS RGYAS NYID, ,CES GSUNGS PA LTA BU'O, ,MJUG BSDU BA'I
PHYIR,

@174A *, ,BCOM LDAN 'DAS KYIS DE SKAD CES BKA' STZAL PA DANG,
BYANG CHUB SEMS DPA' NAM MKHA'I SNYING PO LA SOGS PA 'KHOR THAMS
CAD RAB TU DGA' NAS BCOM LDAN 'DAS KYIS GSUNGS PA LA MNGON PAR
BSTOD DO ZHES PA GO SLA BSAM BSHAD DO, ,SHES RAB DANG LDAN

GANG DAG CIG ,'KHOR GYI RGYA MTSO SKAD CIG GIS, ,SGROL BYED MDO
SDE 'DI BSHAD PAS, ,'GRO KUN RANG SEMS RTOGS PAR SHOG ,'PHAGS PA
'DA' KA YE SHES KYI MDO'I RNAM PAR BSHAD PA, SLOB DPON PRADZNY'A
SA MU DRAS MDZAD PA RDZOGS SO,, ,,

