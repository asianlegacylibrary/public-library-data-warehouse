@18B *, ,SPOS KYI SBYOR BA
RE'U CHAR BYAS PA'I THABS BSHAD PA BZHUGS, #, ,DKON MCHOG GSUM LA
PHYAG 'TSAL LO, ,SPOS SBYOR GTZUG LAG 'DI LA NI, ,RNAM

GRANGS RGYAS PAR RAB BRJOD NA, ,MTHA' YAS PA ZHIG 'BYUNG MOD KYI,
,MDOR BSDUS DON GYI RNAM BRGYAD PO, ,GDAB SPOS PHYE MA BYUG PA
DANG, ,BDUG SPOS DANG NI KHRUS KYI SPOS, ,LUS KYI DRIL PHYI BYA
BA DANG, ,BTUNG BA BSGO DANG KHA YI SPOS, ,TIL MAR DRI ZHIM BSGO
BA YIS, ,SPOS

RNAMS SBYOR BA'I CHO GA BSTAN, ,DE LA SPOS KYI SBYOR BA THAMS CAD
KYI RTZA BA LTA BUR GYUR PA AA KA RU LA SOGS PA'I SPOS RNAM BA
BCU DRUG PO RNAMS SPOS SNOD RE'U MIG BCU DRUG DAG TU GZHAG PA
BSTAN NI 'DI LTAR, AA KAR PA TRA TU RUS RDO DREGS BRI YANG GLA
SGANG SPRA TSIG BA LI KA ,BRI KA SHING TSA RGYA SPOS SPANG SPOS
TZAN

DAN SEN MO THANG CHU KUN TUR RNAMS, ,ZHES BYA BA DAG YIN TE, DE
LTAR AA KA RU LA SOGS PA SPOS SNA BCU DRUG PO RNAMS DANG BOR
BSTAN PA 'DI NI SBYOR BA'I RNAM PA THAMS CAD LA DRI'I 'DU 'PHROD
SNA MTHUN PAR SBYAR BA DANG, SNA BZHI PO'I SBYOR BA SBYIL CHA BCO
BRGYAD DU NGES PAR 'DOD PA'I PHYIR RE'U MIG BCU DRUG PO DAG TU SO
SOR

GZHAG PA GO RIMS KYIS NGES PAR BSTAN PA YIN NO, ,'DIR SPOS KYI
RNAM PA MANG PO BSTAN PA KUN KYANG DRI'I SBYOR BA SPYI'I CHO GAR
BSTAN PA NI DRI GSO BA DANG, BDUG PAS BDUG PA DANG, ME TOG ZHIM
POS BSGO BAR BSTAN PA YIN TE, 'DI LTAR SPOS RGYAL GLA RTZI GA PUR
DAG GIS GSO ZHING BDUG PA MCHOG GIS BDUG ,ME TOG ZHIM POS BSGO

BA BGYIS PA DANG ZHES BYA BAS BSTAN PA YIN TE, 'DI DAG GI THABS
DANG CHO GA NI ZHIB TU 'OG NAS STON TO, ,DRI SBYAR MCHOG TU 'DI
'GYUR ZHES BYA BA NI SBYOR BA'I YON TAN BRJOD PA'O, ,LUS MCHOG MA
ZHES BYA BA NI SNYAN PAR BOD PA'I TSIG GO, ,DE LA SNGAR BSTAN
PA'I SPOS SNA BCU DRUG PO RNAMS NYID KYANG SO SO'I CHA MANG NYUNG
GI TSAD BSTAN PA'I PHYIR GO

@19A *, ,RIMS KYI TSUL DU GZHAN DU BSTAN PA NI, SHING TSA AA KAR
PA TRA PRI KA TU RUS SPANG SPOS RGYA SPOS RDO DREGS DANG, ,KUN
TUR GAN DHA BA LIG THANG CHU PRI YANG SEN MO TZAN DAN GLA SGANG
RNAMS, ,GO RIMS BZHIN DU CHA RE BSKYED CING DRI YI SBYOR BA
BRGYAD PA PHRAG GNYIS DANG, ,ZHES BYA BA DAG

YIN TE, DRI'I SBYOR BA BRGYAD PA PHRAG GNYIS SU BYA BA DANG, GO
RIMS BZHIN DU CHA RE BSKYED PA LA SHING TSA CHA GCIG ,AA KA RU
CHA GNYIS, GAN DHA PA TRA CHA GSUM, PRI KA CHA BZHI, DU RU CHA
LNGA, SPANG SPOS CHA DRUG ,RGYA SPOS CHA BDUN, RNGO DREGS CHA
BRGYAD DU BYA BA RNAMS LA CHA BRGYAD PA PHRAG CIG DANG,

YANG KUN TU RU CHA GCIG ,GAN DHAR BA CHA GNYIS, ,BA LI KA CHA
GSUM, ,THANG CHU CHA BZHI, PRI YANG KU CHA LNGA, CHU SRIN SEN MO
CHA DRUG ,TZAN DAN CHA BDUN, GLA SGANG CHA BRGYAD DU BYA BA RNAMS
NI CHA BRGYAD PA PHRAG GNYIS SU BYA BA YIN NA, ,DE LTAR SHING TSA
LA SOGS PA SPOS SNA BCU DRUG PO RNAMS SMOS

PA DE DAG AA KA RU LA SOGS PA DANG POR BSTAN PA'I SPOS RNAM PA
BCU DRUG PO DE DAG NYID YIN NA, CI'I PHYIR GONG DU DON GCIG TU
BSDUS TE MA BSHAD CE NA, SNGA MA NI SBYOR BA RNAM PA THAMS CAD
KYI SPYI'I CHA GRANGS MNYAM PAR GTAN LA DBAB PA'I PHYIR, RE'U MIG
BCU DRUG PO DAG TU SPOS RNAMS SO SOR

GZHAG PA'I GO RIMS KYI NGES BA BSTAN PA YIN LA, 'DIR SPOS SNA BCU
DRUG PO DE DAG GI SO SO'I DRI'I KHYAD PAR 'JAM RTZUB DANG DRAG
DAL LA SOGS PA MI 'DRA BA'I SGO NAS SO SO'I CHA GRANGS MANG NYUNG
GI TSAD MI MNYAM PAR 'DOD PA'I PHYIR CHA BSKYED PA'I GO RIMS KYI
TSUL RNAMS PA GZHAN DU BSTAN PA YIN NO, ,

DE LTAR SPOS SNA BCU DRUG PO DA LTAR SPOS SNA GRANGS DU ZHIG
SBYOR BA GCIG TU BYA, SBYOR BA RNAMS NI DU ZHIG YOD, SBYOR BA
GCIG LA CHA GRANGS JI TZAM ZHIG TU BYA ZHE NA, 'DI LTA STE, BZHI
BA'I SBYOR BA ZHES SMOS PAS SNA BZHI ZHING SBYOR BA GCIG TU BYA
BA BSTAN PA YIN NA, ,SNA BZHI BA'I SBYONG BA DE'I RNAM GRANGS
BSTAN PA NI

'DI LTA STE, MJUG THOGS SU NYI SHU ZHES SMOS TE, 'DIS SPOS SNA
BZHI PA'I SBYOR BA RNAM PA NYI SHU YOD PAR RIG PAR BYA'O, ,SPOS
SNA BZHI BA'I SBYOR BA GCIG LA CHA DU ZHIG TU BYA BA MA BSTAN PAS
CHA LAS ZHES BYA BA SMOS TE, CHA'I SGO NAS ZHES BYA BA'I THA TSIG
GO, ,SNA BZHI BA'I SBYOR BA 'DI LA CHA'I SGO NAS GRANGS BSTAN PA
NI, GNYIS KYIS NYUNG BAR

@19B GYIS SHIG CES BYA BAR BSTAN TE, GNYIS KYI PHRIS SHIG CES BYA
BA'I THA TSIG GO, ,GANG LAS PHRI ZHE NA, SDANG BZHI BA'I SBYONG
BA'I RNAM PA NI NYI SHU BSTAN MA THAG PA NYI SHU LAS GNYIS KYIS
PHRI NA GRANGS BCO BRGYAD DU 'GYUR TE, DE LTAR SNA BZHI PA'I
SBYOR BA GANG YANG RUNG BA GCIG LA CHA BCO BRGYAD PO

DAG TU BYA BA BSTAN PA YIN NO, ,'DZANGS MA MO ZHES BYA BA NI
BSHES GNYEN CAN ZHES BYA BA STE, BOD PA'I TSIG GO, ,DE LTAR SPOS
SNA BZHI LA CHA BCO BRGYAD PA'I SBYOR BA RNAM PA NYI SHU BZHED PA
DE JI LTA BU ZHIG SNYAM PA LA, 'DI LTAR AA KA RU LA SOGS PA DANG
POR BSTAN PA'I SPOS RNAMS BA BCU DRUG

BA CHA GRANGS GONG DU BSTAN PA BZHIN DU BSKYED LA, RE'U MIG BCU
DRUG PO DAG TU GO RIMS JI SKAD DU 'BYUNG BA BZHIN DU MA NOR BAR
BZHAG STE, 'DI LTAR RE'U MIG BZHI PA'I PHRENG BZHI ZHIG YOD PA
LAS PHRED DANG PO LA AA KA RU, GAN DHA PA TRA, TU RUS KA ,RDO
DREG BZHI GZHAG PA DANG, DE NAS YI GE PHRENG BA BZHIN DU PHRENG
DANG 'OG

RE'U MIG BZHI, PRI YANG KU, GLA SGANG, GAN DHA RA SA LA, BA LI KA
BZHI GZHAG ,PHRENG GSUM PA LA PRI KA, ,SHING TSA RGYA SPOS DANG,
SPANG SPOS BZHI GZHAG ,PHRENG THA MA LA TZAN DAN, CHU SRIN SEN
MO, THANG CHU, KUN TU RU BZHI PO RNAMS GZHAG PA BYAS NA CHA BCO
BRGYAD YOD PA'I SPOS SNA BZHI BO'I SBYOR BA RNAM PA NYI SHUR
'GYUR TE, JI

LTAR ZHE NA, 'DI LTAR RE'U MIG BZHI PA'I PHRENG BA BZHI PO NGOS
GNYIS SU BSRES PA LA SBYOR BA RNAM PA BRGYAD, GRVA BZHI NAS RE'U
ZUR SPROD RGYA GRAM DU BGRANGS PA'I SBYOR BA RNAM GNYIS TE BCU
DANG, YANG PHYOGS BZHI NAS MTHA'I PHRENG BA RE RE BOR LA 'DAB
CHAGS SU RE'U MIG BZHIR BGRANGS PA'I SBYOR BA RNAM PA BZHI DANG,

MTHA' BZHI NAS RE'U 'DAB CHAGS SU BGRANGS PA'I SBYOR BA RNAM BA
BZHI STE BRGYAD DANG, DBUS KYI CHA LAS RE'U 'DAB CHAGS SU BGRANGS
PA'I SBYOR BA RNAM PA GCIG DANG, GRVA BZHI NAS RE'U MIG RE RE
BZHI ZHIG BGRANGS PA LA SBYOR BA RNAM PA GCIG STE BCU DANG, DE
LTAR RNAM PA BZHI PO DE DAG

NI SPOS SNA BZHI PO CHA BRGYAD YOD PA'I SBYOR BA RNAM PA NYI SHU
PO DAG YIN NO, ,DE LTAR SPOS KYI SBYOR BA RNAM PA NYID SHU PO DE
DAG LAS GANG YANG RUNG BA GCIG SBYOR BAR 'DOD NA SPOS SNA BZHI PO
CHA BCO BRGYAD POR BYAS PA RNAMS PHYE MAR BTAGS LA, DANG POR DRI
CHUS SPRU BA DANG, DRI GSO BA DANG

@20A *, ,BDUG PAS BDUG PA DANG, ME TOG DRI ZHIM POS BSGO BA RNAMS
KUN LA'ANG 'DRA BAR BYA'O, ,DE LA DRI CHU SBYAR BA NI, ,TZAN DAN
GLA SGANG BA LI KA ,PU SHEL TZE DANG PRI YANG KU, ,DZ'A TI PHA LA
CHA BSNYAMS PA, ,ZHES SPOS KYI GTZUG LAG GZHAN LAS 'BYUNG BA'I
SPOS DE RNAMS RTZA BA'I SPOS PHYE

MA SRANG LNGA LA KHU BA'I SPOS ZHO GCIG GI THANG DU BRTZIS TE,
RTZID POR BTAGS LA CHU BCU DRUG 'GYUR GYI NANG DU BSKOL TE, KHU
BA BZHI CHA LUS PAS BRUL TZAM DU SPRUS NAS DE'I NANG DU DRI GSO
BA'I RDZAS SNGAR RTZA BA LAS BSHAD PA'I DZ'A TI PHA LA DANG, GA
PUR DANG, GLA RTZI RNAMS CHA BSNYAMS LA RTZA BA'I SPOS SNA BZHI
PO'I SPYIR JI TZAM

YOD PA LAS SNGA MA BZHIN DU SRAD LA GZHAL LA DRI GSO BA'I PHYIR,
ZHO GCIG GI THANG BRTZIS LA, PHYE MAR BTAGS PAS GDAB CING 'DRES
PAR BYA'O, ,DE NAS DUD PAS BDUG PA NI YANG RTZA BA'I SPOS RNAMS
DRI CHUS SPRUS TE, LDE GU BYAS LA RJE'U GSAR BA'I NANG DU NGOS LA
BYUGS TE CUNG ZAD MA SKAMS PAR

BYAS LA, RJE'U GZHAN GYI NANG DU ME MA MUR BLUGS TE, SPOS KYI DUD
PA 'THUL BAR BYAS PA'I STENG DU KHA SBUB TU BZHAG CING DUD PA
GZHAN DU MA SHOR BAR BDUG GO, ,DE LA BDUG PA'I SPOS SBYOR BZHI,
,RGYA SKYEGS THANG CHU PRI YANG PHOG ,CHU SRIN SEN MO KUN TU RU,
,RU RTA DANG NI BU RAM BCAS, ,BDUG

PA MCHOG TU BSTAN PA YIN, ,ZHES BSHAD PA YIN TE, 'DI RNAMS CHA
BSNYAMS PA PHYE MAR BTAGS PA BU RAM NYID KYIS SBRUS PA DES BDUG
PAR BYA'O, ,DE LA ME TOG DRI ZHIM POS BSGO BA NI SNA MA'I ME TOG
DANG, BAL LU DANG, SKYANG SHO BA LA SOGS PA ME TOG DRI ZHIM PO GA
PHUR DANG BSRES LA BYIB CING DRIS BSGO

BAR BYA'O, ,SPOS PHYE MA'I SBYOR BA SNA BZHI PO LHA'I GNAS DANG,
BDAG NYID KYI KHYIM DANG, GOS DANG, LUS LA GDAGS PA 'DI NYID KYI
SBYOR BA'I CHO GA DRI GSO BA LA SOGS PA'I RIM PA NI DE DAG YIN
NO, ,GZHAN DU 'OG NAS BDUG SPOS LA SOGS PA'I SBYOR BA GCIG LA DRI
GSO BA LA SOGS

PA'I RIM PA MI MTHUN PA DAG NI SO SO'I SKABS NYID DU BSTAN TO,
,PHYI MA'I SPOS SNA BZHI PO 'DI NYID CHU THABS SU BYAS TE BYUG
PA'I GOR YANG SPYAD PAR BYA'O, ,SPOS KYI SBYOR BA RE'U CHAR BYAS
PA'I THABS BSHAD PA RDZOGS SO,, ,,'DI DAG GI ZHUS DAG LO TZ'A PA
SNAR THANG PU nYA RASMI YIN NO,, ,,

