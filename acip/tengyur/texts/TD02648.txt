@294A #, ,RGYA GAR SKAD DU, SHA T'AKshA RA BI DHI:, BOD
SKAD DU, YI GE BRGYA PA'I CHO GA ,DPAL RDO RJE SEMS DPA' LA PHYAG
'TSAL LO, ,RDO RJE SEMS DPA'I DKYIL 'KHOR DANG, ,DE BZHIN RNAM
PAR SNANG MDZAD DANG, ,KHAMS GSUM RNAM RGYAL NYID DANG NI, ,

DE BZHIN SPYAN RAS GZIGS DBANG PHYUG ,MKHA' SNYING RDO RJE KHU
TSUR DANG, ,'JAM DBYANGS CHOS KYI 'KHOR LO CAN, ,MKHA' MDZOD DE
BZHIN GNOD SBYIN DANG, ,BSDUS PA DAG TU YONGS SU BSGRAGS, ,ZHIB
MDUNG GIS MTSAN DKYIL 'KHOR, ,MA MO MING PO'I DKYIL 'KHOR DANG,
,SRING MO

RNAMS KYIS BSHAD PA STE, ,DKYIL 'KHOR BCU DANG LNGA RNAMS NI,
,PHA ROL PHYIN DRUG LAS BSHAD DE, ,PHA ROL PHYIN PA'I SGO NAS
GSUNGS, ,DKYIL 'KHOR RDO RJE CAN DE NYID, ,DE BZHIN BDE BAR
GSHEGS PA'I DANG, ,RDO RJE ME LTAR 'BAR NYID DANG, ,'JIG RTEN
DBANG DANG MKHA' SNYING PO, ,

@294B BSDUS DANG MING PO'I GANG YIN DANG, ,SRING MO LHA DANG KLU
DAG GO, ,LHA MO'I DKYIL 'KHOR GZHAN DAG KYANG, ,DE BZHIN MCHOG
GYUR BSHAD PA YIN, ,RDO RJE CAN DANG RGYAL NYID DANG, ,RDO RJE ME
'BAR PADMA GNYIS, ,RIN CHEN MING PO SRING MO DANG, ,KLU DANG SDUG
BSNGAL GRAGS BSDUS PA, ,'DI

RNAMS NYID KYIS RAS RIS RNAMS, ,GONG NAS GONG DU BSHAD PA YIN,
,RDO RJE CAN DANG BDE GSHEGS NYID, ,PHYAG NA RDO RJE 'JIG RTEN
DBANG, ,MKHA' SNYING BSDUS PAR BSHAD PA STE, ,NYI SHU RTZA BRGYAD
DAG TU BSHAD, ,DPAL MCHOG DANG PO'I GSUM PA LAS, ,DE NI DKYIL
'KHOR BSHAD BYA STE,,

RDO RJE CAN BDE GSHEGS PADMA, ,MKHA' SNYING MING PO'I DKYIL 'KHOR
DANG, ,SRING MO KLU DANG SDUG BSNGAL GRAGS, ,GSUM PA BCU PAR
BSHAD PA YIN, ,RAS RIS LNGA PA SNANG BAR GRAGS, ,LHA MO LNGA YI
DKYIL 'KHOR RNAMS, ,BSDUS PA NYI SHU RTZA GCIG TU, ,DPAL MCHOG
DANG POR

BSHAD PA YIN, ,RDO RJE RNAM SNANG NYI MA DANG, ,'JIG RTEN DBANG
DANG MKHA' SNYING DANG, ,MING PO RNAMS DANG SRING MO KLU, ,SDUG
BSNGAL GDON DANG BSDUS PA'O, ,RAS RIS DKYIL 'KHOR LNGA RNAMS
DANG, ,BZHI PA DAG TU YONGS SU BSGRAGS, ,DKYIL 'KHOR RNAMS NI
'BYUNG BA YI, ,MDOR

BSDUS NAS NI BSHAD BYA BA, ,GRANGS NI BDUN CU RTZA DGU STE, ,'DI
LA RNAM RTOG BYA MI DGOS, ,DKYIL 'KHOR RNAMS KYI GRANGS BYAS NAS,
,DA NI DA LTA NYID DU YANG, ,PHYAG RGYA'I DUM BU BSDUS PA DANG,
,MDOR BSDUS NAS NI BSHAD PAR BYA, ,DANG PO PHYAG RGYA CHEN PO
NYID, ,DE BZHIN GNYIS

PA DAM TSIG STE, ,GSUM PA CHOS KYI RGYAR GRAGS PA, ,BZHI PA LAS
KYI RGYA NYID DO, ,RGYA YI DUM BU BSDUS PA CAN, ,SKYE MED NYID DU
SHES BYA STE, ,GANG GI MCHOG TU GTZOR GRUR GANG, ,PHYI NANG THAMS
CAD YANG DAG 'DUS, ,'DI YI LEGS SBYOR GTZO BO YANG, ,DA NI MA LUS
BSHAD

PAR BYA, ,GANG ZHIG GANG DANG YANG DAG SBYOR, ,PHYAG RGYA RIM
BZHIN SBYAR BAR BYA, ,PHYAG RGYA CHE DANG LAS SU GRAGS, ,YANG DAG
SBYOR BAR BSHAD PA YIN, ,DAM TSIG RGYA DANG CHOS KYANG NI, ,'DEGS
PA SBYOR BA YIN PAR 'DOD, ,'DI DAG NYID KYI BSDUS PA DAG ,CI 'DRA
CI PHYIR BSHAD BYA

@295A *, ,STE; ,PHYAG RGYA CHE DANG YANG DAG SBYOR, ,LAS KYI
PHYAG RGYAR BSHAD PA YIN, ,GANG PHYIR BSNAMS PA MED NA NI, ,NGA
RGYAL 'BYUNG BAR MI 'GYUR LA, ,PHYAG RGYA CHEN PO BSTEN MI 'GYUR,
,CHOS MED PAR NI BSGRUB BYA YIS, ,DAM TSIG PHYAG RGYA BSTEN MED
PAS, ,GANG ZHIG

BSGRUB PAR BYA SNGAGS LA, ,SA MA YA STVAm ZHES BRJOD BYA, ,LUS NI
GNAS PA MED PA DANG, ,DNGOS PO MED CING MTSAN MED LA, ,SKYE BA
MED PA'I SBYOR BA YIS, ,PHYAG RGYA 'DI NI 'BYUNG BAR 'GYUR, ,DANG
PO ZLA BA BYUNG BA LA, ,DE 'OG YI GE'I GZUGS CAN TE, ,YI GE LAS
NI MTSAN MA BYUNG, ,

MTSAN LAS RDO RJE 'DZIN RANG NYID, ,ME LONG MNYAM NYID YE SHES
DANG, ,SO SOR RTOG DANG BYA BA'I BZHI, ,RNAM PAR DAG PA'ANG NAM
MKHA' STE, ,DNGOS MED GNAS PA LNGA PA YIN, ,PHYAG RGYA CHEN POR
SAR GYUR CING, ,CHU NYID DAM TSIG YIN PAR BSHAD, ,CHOS KYI PHYAG
RGYA ME NYID DE, ,RLUNG NI

LAS LA RNAM PAR GNAS, ,'BYUNG DANG 'BYUNG 'GYUR YANG DAG SBYOR,
,DE BZHIN KHAMS DANG SKYE MCHED DANG, ,RGYU DANG MI RGYU SNA
TSOGS DANG, ,DE BZHIN SA DANG PHA ROL PHYIN, ,'DI DAG THAMS CAD
STONG PA STE, ,PHYAG RGYA'I SBYOR BA RNAM PA BZHIR, ,MDOR BSDUS
NA NI 'BYUNG 'GYUR BAS, ,DE BAS DE

DAG NYID DU DGROL, ,LAS NI CHOS LA DGROL BAR BYA, ,CHOS KYANG DE
BZHIN DAM TSIG LA, ,DAM TSIG KYANG NI RGYA CHEN LA, ,RGYA CHEN
ZLA BA STONG PA LA'O, ,YE SHES SEMS DPA' SNYING RDO RJE, ,LCE LA
YANG NI RTZE GSUM PA, ,BZHI PA'ANG SNA TSOGS RDO RJE STE, ,PHYAG
RGYA'I DAM TSIG YIN PAR BSHAD, ,

GANG GIS BZHI PO 'DI DAG GI, ,SBYOR BA YANG DAG MI SHES PAR,
,SPRO BA DANG NI SDUD PA NYID, ,DE LAS DNGOS GRUB RGYAB KYIS
PHYOGS, ,DAM TSIG YE SHES SNGAGS RNAMS KYI, ,CHOS KYI DBYINGS NI
MTSAN MA NYID, ,GAL TE DNGOS GRUB MCHOG 'DOD NA, ,BZLAS BRJOD
KYANG NI 'DI LTAR BYA, ,NYON

MONGS THAMS CAD ZLOG BYED PA'I, ,YI GE BRGYA BA DANG POR BRJOD,
,THOG MA DBUS DANG THA MAR YANG, ,BYIN RLOB BYED PAS BZLAS PAR
BYA, ,BDAG LA BYIN RLOB BYED NYID DANG, ,TSE YANG RING BAR 'PHEL
BYED CING, ,RGYA RNAMS BRTAN POR BYED PA DANG, ,SKU GSUNG THUGS
RNAMS SGRUB PA PO, ,AOm BADZRA

@295B SA TVA ZHES BRJOD PA, ,GSANG SNGAGS RGYAL PO MCHOG GIS
BSTOD, ,THEG CHEN MNGON DU PHYOGS RNAMS LA'ANG, ,KHYAB BDAG YE
SHES LNGA RANG BZHIN, ,GZUGS DANG SNGAGS DANG PHYAG RGYA DANG,
,MCHOD RTEN DKYIL 'KHOR BRTAG PA YANG, ,YI GE BRGYA SNGAGS GCIG
'DRA BA, ,DE 'DRA'I BSOD

NAMS YOD MA YIN, ,YI GE BRGYA PA BRJOD PA LAS, ,BSOD NAMS GANG
ZHIG LEGS GSUNGS PA, ,RDUL PHRAN GYI NI GRANGS SNYED KYI, ,SANGS
RGYAS KUN GYIS BRGYAN PA YIN, ,GANG ZHIG SA MA YA DANG NI, ,MA NU
P'A LA YA ZHES BRJOD, ,RJES SU BDAG BSRUNGS SHES PA NI, ,THAMS
CAD KYI

NI THUN MOD GIS, ,LHA RNAMS NYE BAR STON PA YIN, ,BADZRA SATVA
TVE NO DANG, ,PA TIshthA ZHES BYA BA DANG, ,DRi dHO ME BHA BA
DANG NI, ,SU TOshYO ME BHA BA NYID, ,AA NU RAGTO ME BHA BA, ,SU
POshYO ME BHA BA DANG, ,KHAMS GSUM SARBA SIDDHIMME, ,PRA YATZTSA
SARBA KARMA SU, ,TZA ZHES LEGS PAR BRJOD PA DANG, ,

ME TZITTAm SHRE YA: KU RU, ,H'Um DANG HO'I THOG MTHA' CAN, ,YI GE
HA HA BZHI PO BRJOD, ,BHA GA B'AN NI BDAG GAM KUN, ,SARBA TA TH'A
GA TRA NYID, ,BADZRA M'A ME MUNYTZA DANG, ,BADZR'I BHA BA BZHI PA
YIN, ,MA H'A SA MA YA SATVA, ,A'A: NYID KUN GYI THUGS LA GNAS,
,DE BAS KUN DU KHYAB PA NYID, ,GSANG

SNGAGS RGYAL 'DI BLA MED PA'I, ,SANGS RGYAS KUN GYI SNYING PO NI,
,YI GE BRGYA ZHES BSHAD PA YIN, ,JI SRID DPAL MCHOG DANG PO DANG,
,DPAL LDAN DE NYID BSDUS PA'I RGYUD, ,RNAL 'BYOR RGYUD DANG BYA
BA NYID, ,MDO DANG RTOG PA GNYI GA LAS, ,DNGOS GRUB BSGRUB PAR
BRTZON PA LAS, ,

GSANG SNGAGS RGYAL PO GSUNGS PA RNAMS, ,DER NI BZLAS PA'I BSOD
NAMS GANG, ,DE 'DIR YI GE BRGYA PA YIN, ,'DIR BSHAD PA, BADZRA
SATVA RDO RJE CAN, ,SA MA YA RDOR RGYAL PO NYID, ,MA NU P'A LA
CHAGS PA STE, ,TIshthA BADZRA DAG LEGS PA, ,DRi dHO ME BHA BA RIN
CHEN, ,SU TO shYO ME BHA BA GZI

AA NU RAGTO RGYAL MTSAN NO, ,SU TOshYO ME BHA BA BZHAD, ,SARBA
SIDDHIMME PRA YATZTSA RDO RJE CHOS, ,SARBA KARMA SU TZA MI RDO
RJE RNON PO, ,TZITTAm SHRE YA: KU RU RGYU, ,H'Am DANG HA BZHI RDO
RJE SMRA, ,HO BHA GA B'AN NI RDO RJE LAS, ,BADZR'I BHA BA RDO RJE
SRUNG BA, ,SA MA YA GNOD SBYIN, A'A: NI KHU TSUR SHES PAR BYA,
,'DIR

@296A *, ,BSHAD PA, AOm NI RIG PA BHA GA STE, ,H'Um NI RDO RJE
GYUR PA YIN, ,HA BZHI DAG NI YE SHES TE, ,NAM MKHA' RNAM DAG LNGA
PA'O, ,SHUG RAG TVA TZE PI SHA NA, ,TZI TAm NYID NI LNGA PA'O,
,SHES RAB THABS DANG LDAN PAR NI, ,'DI DAG NYID KYIS SHES PAR
BYA, ,BYANG CHUB SEMS NI

GNAS MED PA, ,DE NI BSKUL BA NYID DU BYA, ,YI GE BRGYA PA BRJOD
NAS SU, ,SANGS RGYAS SPRIN NI SPRO BAR BYA, ,SHES RAB THABS DANG
ROR LDAN PA, ,RU DHI RAR BCAS BLANGS NAS NI, ,YI GE BRGYA PA'I
'KHOR LO NI, ,BCU DRUG RTZIBS CAN RIM GSUM BRI, ,LTE BAR RDO RJE
RGYA GRAM BRI, ,PHYOGS BZHI

DAG TU HA BZHI BRI, ,BSGRUB BYA DNGOS SU CHUD BYAS LA, ,DE NYID
GSUM NI BRI BAR BYA, ,RTZIBS LA YI GE BRGYA PA YIS, ,BCU DRUG
RKANG PAR BYAS PA BRI, ,DANG PO BSKOR BA'I NANG DU NI, ,YI GE MA
MO LNGA BCUS BSKOR, ,GNYIS PA LA NI 'DOD RGYAL BRI, ,GSUM PAR
GTZO BO GNOD MDZES KYI, ,

GRO GA'I GZHI'AM RAS LA BRI, ,GI WANG DAG GAM SNAG TSA YIS, ,BCU
BZHI DAG LA BRIS NAS NI, ,GSER GYIS LEGS PAR G-YOGS PAR BYA, ,GAL
TE BDAG NYID DPAL 'DOD NA, ,MCHOD CING RTAG TU BCANG BAR BYA,
,GANG ZHIG YI GE BRGYA PA 'CHANG, ,DUS MIN 'CHI BA NYID DANG NI,
,NAD

DANG MYA NGAN 'BYUNG MI 'GYUR, ,GANG ZHIG YI GE BRGYA PA 'CHANG,
,DBUL DANG SDUG BSNGAL SOGS MI 'BYUNG, ,RGYAL PO'I SGO NI CHER
MCHOD CING, ,DGRA RNAMS KYANG NI ZAD PAR 'GYUR, ,'DOD PA THAMS
CAD RAB TU 'GRUB, ,YI GE BRGYA PA GANG ZHIG 'CHANG, ,BU 'DOD PAS
NI BU RNYED CING, ,NOR

'DOD PAS NI NOR THOB 'GYUR, ,YUL MED PA NI YUL THOB CING, ,BU MOS
KHYO NI DAM PA RNYED, ,JI LTAR SANGS RGYAS LA RAB DANG, ,DE BZHIN
GZHAN GYIS MI THUB LA, ,GAL TE TSE NI RING 'DOD NA, ,YI GE BRGYA
PA BCANG BAR BYA, ,SOM NYI YID GNYIS RNAM SPANGS NAS, ,GANG ZHIG
YI GE BRGYA

'CHANG BA, ,TSE 'DIR BDE BAR 'GYUR BA DANG, ,SHI 'PHOS BDE BA CAN
DU 'GRO, ,GANG ZHIG DON NI RGYAS PA DANG, ,DAD DANG LDAN ZHING
DBANG PO THUL, ,BLA MA LA GUS DUL BA DANG, ,PHRAG DOG CHAGS PA
SPANGS LA SBYIN, ,GAL TE TSE 'DI RING 'DOD NA, ,CHAD LTA KHROS
BCAS SGYU CAN DANG, ,BRA YA

@296B CAN DANG GDUG CAN LA, ,SNGAGS PAS SBYIN PAR MI BYA'O, ,MI
GTZANG THAMS CAD ZA BA'AM, ,DGRA YI NANG DU PHYIN NA YANG,
,GTZANG MAR GYUR PAS RAB MCHOD LA, ,YI GE BRGYA PA BCANG BAR BYA,
,GNOD MDZES MGON PO'I SPYAN SNGAR NI, ,BUM CHU LA BRGYAR BZLAS
NAS SU, ,DAD DANG LDAN LA

BYIN NA NI, ,TSE DANG NAD MED 'PHEL BAR 'GYUR, ,SDUG BSNGAL
'PHROG CING DPAL BSKYED LA, ,SDIG PA THAMS CAD BZLOG PA STE,
,NGAN 'GRO THAMS CAD GZHIG PA'I PHYIR, ,YI GE BRGYA PA BCANG BAR
BYA, ,GANG ZHIG YI GE BRGYA PA 'CHANG, ,DAG BYED BKRA SHIS DPAL
DANG LDAN, ,BGEGS

RNAMS THAMS CAD 'JIG PAR BYED, ,LHA RNAMS KUN GYI BYIN GYIS RLOB,
,ZAS DANG DE BZHIN CHANG RNAMS LA, ,YI GE BRGYA PA BZLAS NA NI,
,BDUD RTZIR BYED PA'I MCHOG YIN TE, ,DUG RNAMS MA LUS SEL BAR
BYED, ,GANG ZHIG YI GE BRGYA PA 'DZIN, ,MKHA' 'GRO 'BYUNG PO RO
LANGS DANG, ,

GRIB GNON DANG NI BRJED BYED KYIS, ,'TSE BAR BYED PAR MI NUS SO,
,RDO RJE SEMS DPA' NYID KYIS NI, ,YI GE BRGYA PA'I SNGAGS GSUNGS
TE, ,BDUD RTZIR BYED PA NYID DANG NI, ,RGA DANG NA DANG 'JIG BYED
PA'I, ,YI GE BRGYA PA BRJOD NAS NI, ,MNYAM PAR BZHAG PAS SNGAGS
ZLOS PA, ,LTUNG BA CHE

DANG LDAN RNAMS KYANG, ,SANGS RGYAS NGES PAR MTHONG BAR 'GYUR,
,G-YUL DU RGYAL MTSAN LA BTAGS TE, ,YI GE BRGYA PA MCHOD BYAS
NAS, ,RGYAL PO'I MDUN DU BZUNG NA NI, ,DGRA LAS RGYAL ZHING PHA
ROL THUB, ,G-YUL SOGS 'JIGS PA MI BZAD LA, ,MTSON GYI CHAR 'BAB
'KHRUG PA RU, ,

PHA ROL GNOD PA BYAS NA NI, ,RGYAL 'GYUR 'DI LA THE TSOM MED, ,YI
GE BRGYA PA BZLAS PA YIS, ,MTSON CHA GZHON PA LAM 'JUG DANG,
,RTZED MO GLU GAR DGA' STON CHER, ,'BYOR PA BDE BAR 'BYUNG BAR
'GYUR, ,GSANG SNGAGS YI GE BRGYA BZLAS NA, ,BLUN PO BLO NI 'PHEL
'GYUR LA, ,SKAL

NGAN RNAMS KYANG SKAL LDAN 'GYUR, ,BYUR DANG SDUG BSNGAL RNAM PAR
'JIG ,GAL TE DNGOS GRUB SGRUB 'DOD NA, ,DAM TSIG SPYOD PA LA GNAS
SHING, ,GSANG SNGAGS YI GE BRGYA BZLAS PA, ,SNGAGS PA YIS NI RTAG
TU BYA, ,DKYIL 'KHOR SBYIN SREG DRUS DAG DANG, ,SGRUB PA RAS RIS
BRI BA DANG, ,

@297A *, ,RKANG BSKU MIG SMAN SA 'OG LA, ,GUS PAS YI GE BRGYA PA
BZLAS, ,GSANG SNGAGS YI GE BRGYA BZLAS PAS, ,TSUL 'CHAL BRTUL
ZHUGS CAN 'GYUR ZHING, ,BCINGS PA 'CHING BA LAS GROL 'GYUR, ,BUD
MED NYID KYANG SKYES PAR 'GYUR, ,YI GE BRGYA BA ZHES BYA BA,
,RANG

BZHIN GYIS NI GRUB PA STE, ,LAN CIG BRJOD PA TZAM GYIS KYANG,
,SHES RAB PHA ROL PHYIN 'BRAS MNYAM, ,SEMS RTOGS PAR NI GANG
GSUNGS DANG, ,BYANG CHUB SEMS NI BSKYED PA DANG, ,GANG YANG RDO
RJE'I BDAG NYID GNAS, ,JI BZHIN RDO RJE 'DZIN PA BDAG ,DA BZHIN
GSHEGS PA'I

NGA RGYAL DANG, ,ME LONG LA BLTA SNGON 'GRO DANG, ,DBAB DANG
BRTAN PAR BYA BA DAG ,THAMS CAD YI GE BRGYA PAS BYA, ,YI GE BRGYA
PA ZLOS BYED CING, ,SEMS DANG MKHA' LA BZHAG NA NI, ,DAG PA'I
SHEL DANG 'DRA BA YI, ,BDUD RTZI'I RGYUN NI 'BAB PAR 'GYUR, ,RDO
RJE SEMS DPA' RANG NYID

NI; ,MNGON SUM YI GE BRGYA NYID DE, ,SANGS RGYAS MDZAD PA MDZAD
PA'I PHYIR, ,SNGAGS KYI GZUGS KYIS GZUGS PA YIN, ,TSE DANG MDOG
DANG GZI BSKYED CING, ,LUS NI ZHI DANG RGYAS PAR 'GYUR, ,JI SRID
NYI ZLA SKAR MA GNAS, ,DE SRID LUS NI BRTAN PAR BYED, ,GANG ZHIG
YI GA BRGYA PA

BSGRUB, ,SROG CHAGS GSAD PAR MI BYA ZHING, ,DKON MCHOG GSUM NI
YONG MI SPANG, ,LHA GZHAN DAG LA PHYAG MI BYA, ,YI GE BRGYA PA'I
GSANG SNGAGS NI, ,RNAL 'BYOR PA YI KHYAD PAR MTHU, ,BYANG CHUB
SEMS KYI RANG BZHIN DANG, ,'DRA BA MA BYUNG 'BYUNG MI 'GYUR, ,NAD
NI CHEN POR 'BYUNG BA

DANG; ,MU GE DGRA DANG 'THAB PA DANG, ,TSE DANG GNOD BYED GRIB
MAS PHOG ,YI GE BRGYA PA BZLAS PAR BYA, ,BDUD KYI LAS NYID BYUNG
BA NA, ,YI GE BRGYA PA BRIS NAS NI, ,RGYAL MTSAN LA NI BTAGS NAS
SU, ,PHYOGS KUN DU NI BSKOR BAR BYA, ,RDO RJE SEMS DPA'I RANG
BZHIN SKUR, ,BDAG NYID

YONGS SU BSAMS NAS NI, ,RNGA CHEN DAG NI BRDUNGS NAS SU, ,GU GUL
GYIS NI BDUG PAR BYA, ,GANG DU SPYOD PA'I GNAS LAS NI, ,DGRA BO
NGES PAR 'BYUNG BA DANG, ,DER NI BDUD RNAMS 'JIG 'GYUR BA'I,
,DNGOS GRUB YI GE BRGYA PAS BYA, ,LCAGS LAS KHRU GANG TZAM GYIS
NI, ,ZHI BA'I SPOS

@297B KHANG BYAS NAS SU, ,YU BA RIN CHEN RDO RJES BRGYAN, ,KHA NI
SNA TSOGS RDO RJES MTSAN, ,SNOD NYID KYI NI NANG DAG TU, ,SHIN TU
MDZES PA'I PADMA BYA, ,DE YI DBUS SU BRI BA NI, ,RDO RJE RTZE
GSUM PA NYID DE, ,DRAG CING 'BAR BA'I PHRENG BAS 'KHRIGS, ,BSREG
PA'I BSKAL PA LTA BUR MCHOG ,HA HA ZHES

BYA'I SGRA YIS 'KHRUGS, ,BA YI MAR DANG YANG DAG LDAN, ,SA NI
LEGS PAR BRDUNGS NAS SU, ,SHIN TU MDZES PA'I PADMO NI, ,BRIS NAS
SNGAGS PAS 'DAB BRGYAD DANG, ,DBUS SU SNA TSOGS RDO RJE BRI,
,SPOS DANG ME TOG RNAMS DANG NI, ,ZHO DANG BU RAM KHA RAS MCHOD,
,BA YI RNAM LNGAS

BSANG BYA ZHING, ,SHA NI RNAM PAR SPANG BAR BYA, ,'BRU RNAMS KUN
DANG LDAN PA DANG, ,TIL DANG MA SHA YANG DAG LDAN, ,'BYUNG PO
THAMS CAD TSIM BYED PA, ,PHYOGS RNAMS KUN DU GTOR BAR BYA, ,GANG
ZHIG KHYIM DER GNAS PA YI, ,'BYUNG PO RING DU SONG NAS NI, ,DPAG
TSAD BRGYAR NI PHYIN

NAS SU, ,HA HA ZER ZHING SEMS MED GNAS, ,JI SRID NYI ZLA GNAS KYI
BAR, ,KHYIM DANG GRONG RDA LA LJONGS RNAMS SU, ,NOR DANG 'BRU
RNAMS 'BYOR PA DANG, ,BYA BA THAMS CAD 'PHEL BAR 'GYUR, ,RDO RJE
SEMS DPA'I BSNYEMS PA YIS, ,PHYOGS RNAMS KUN DU SONG NAS NI,
,SKAD GDANGS CHE

BA DAG GIS NI, ,YI GE BRGYA PA'I SNGAGS ZLOS SHING, ,G-YAS KYIS
RDO RJE BSOR BYAS LA, ,G-YON GYIS DE BZHIN DRIL BU GZUNG, ,AA MRi
TA H'Um ZHES BRJOD CING, ,RTAG PAR PHYOGS SU TSAM DAM BYA, ,DE
'OG RDO RJE BSDAMS PA YIS, ,YU BA NAS NI BZUNG NAS SU, ,RDO RJE
SEMS DPA'

BSGYINGS PA YIS, ,GSANG SNGAGS YI GE BRGYA PA BZLAS, ,RIG 'DZIN
'DIS NI ZHI BA LA, ,'BYUNG PO BZLOG PA'I PHYAG BYA ZHING, ,GDON
RNAMS MA LUS RNAM 'JIG PHYIR, ,ZHI BA'I MCHOG TU BSHAD PA YIN,
,GTZO BOR GYUR PA BRGYA NYID NI, ,LUS NYID LA NI RTEN BYED PAS,
,DES NA 'DI YI

MING GI GTZO, ,RGYUD 'DIR YI GE BRGYA PAR BSHAD, ,MTSAMS MED LNGA
DANG LDAN PA YANG, ,YI GE BRGYA PA ZHES BYA BA'I, ,MTSAN MCHOG
GANG GIS THOS GYUR PA, ,NGAN 'GRO KUN LAS GROL BAR 'GYUR, ,GANG
LA DMIGS TE GSANG SNGAGS NI, ,YI GE BRGYA ZHES BYA BA BRI, ,RDO
RJE SEMS DPA' RANG

@298A *, ,NYID NI; ,'CHI BDAG SGOR BZHUD BSNAMS NAS BYON, ,GLEGS
BAM LA NI BRIS NAS SU, ,DE BZHIN BRGYA RTZA BRGYAD PA NI, ,DBUS
SU GA BUR BCUG NAS BCANG, ,KHYIM DU DUS GSUM DAG TU MCHOD, ,DE NI
DBUL BOR MI 'GYUR LA, ,NAD KYANG 'BYUNG BAR MI 'GYUR ZHING, ,YAMS

DANG GNOD BYED NYID DANG NI, ,'CHI BDAG LA NI RGYAB KYIS PHYOGS,
,GANG ZHIG GSANG SNGAGS RGYAL PO 'DI, ,LUS DANG NGAG SEMS DANG BA
YIS, ,MOS PAS MNYAM GZHAG BZLAS NA NI, ,SANGS RGYAS MCHOG NYID
THOB PAR 'GYUR, ,DE NI DUS BYED GYUR PA NA, ,DUR KHROD KYI NI
SEMS CAN RNAMS, ,

GANG ZHIG DRI NI SNOM BYED PA, ,BDE BA CAN DU 'GRO BAR 'GYUR,
,SKYE BA DE DANG DE DAG TU, ,'KHOR LOS SGYUR BA'I RIGS CAN 'GYUR,
,MTHAR NI THAR PAR GZHOL 'GYUR ZHING, ,SANGS RGYAS NYID NI THOB
PAR 'GYUR, ,LAS RNAMS THAMS CAD BYED 'DI NYID, ,BYA BA THAMS CAD
SGRUB PAR BYED, ,

ZHI DANG RGYAS PAR BYED BA DANG, ,TSE RING MNGON PAR 'PHEL BAR
BYED, ,GRO GA'I GZHI LA BRIS NAS NI, ,GANG ZHIG 'PHRAL LA 'CHANG
BYED PA, ,TSE ZAD GYUR PA 'ANG BDE BAR NI, ,LO NI SUM BRGYA 'TSO
BAR 'GYUR, ,'DIR BSHAD PA, ,AOm BADZRA SA TVA RDO RJE SEMS DPA'I
SGO NAS SO, ,SA MA YA RDO RJE RGYAL

PO'I SGO NAS SO, ,MA NU P'A LA YA RDO RJE CHAGS PA'I SGO NAS SO,
,BADZRA SATVA TVE NO PA TIshthA RDO RJE LEGS PA'I SGO NAS SO,
,DRi dHO ME BHA BA RDO RJE RIN CHEN GYI SGO NAS SO, ,SU TOshYO ME
BHA BA RDO RJE GZI BRJID KYI SGO NAS SO, ,AA NU RAKTO ME BHA BA
RDO RJE RGYAL MTSAN GYI SGO NAS SO, ,SU POshYO ME BHA BA RDO RJE
BZHAD PA'I SGO NAS SO, ,SARBA SIDDHIMME PRA YATZTSA RDO RJE CHOS
KYI

SGO NAS SO, ,SARBA KARMA SU TZA ME RDO RJE RNON PO'I SGO NAS SO,
,TZITTAm SHRE YA: KU RU RDO RJE RGYU'I SGO NAS SO, ,H'Um HA HA HA
HA RDO RJE SMRA BA'I SGO NAS SO, ,HO BHA GA B'A NA SARBA TA TH'A
GA TA BADZRA RDO RJE LAS KYI SGO NAS SO, ,M'A ME MUNYTZA BADZR'I
BHA BA RDO RJE SRUNG BA'I SGO NAS SO, ,MA H'A SA MA YA SATVA RDO
RJE GNOD SBYIN GYI SGO NAS SO, ,A'A: RDO RJE KHU TSUR GYI SGO NAS
SO, ,YI GE BRGYA PA BSHAD

PA LAS, ,BSOD NAMS LEGS PAR GANG BSAGS PA, ,DES NI 'JIG RTEN MA
LUS PA, ,RDO RJE 'DZIN PA NYID GYUR CIG ,YI GE BRGYA PA'I BSHAD
PA LA, ,SLOB DPON PADMA'I RDO RJE LCAGS KYUS STONG PHRAG BRGYA PA
LAS JI SNYED PA RNAMS BRJED DU DOGS NAS BRIS PA YIN NO, ,SANGS
RGYAS THAMS CAD KYI SNYING PO'I SNGAGS, YI GE BRGYA PA'I CHO GA
RDZOGS SO,, ,,