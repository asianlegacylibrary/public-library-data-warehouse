@91B #, ,RGYA GAR SKAD DU, ,AU GRA T'A RA DE
W'I S'A DH'A NAm, BOD SKAD DU, LHA MO AU GRA T'A RA'I SGRUB
THABS, SHES RAB GSAL BYED AU GRA T'A RA LA PHYAG 'TSAL LO, ,'DI
NYID KYI BSGRUB PA NYAMS SU LEN PAR 'DOD

PA'I GANG ZAG GIS, ,GNAS KYI KHYAD PAR, LING GA GCIG PA'AM, DUR
KHROD DAM, KHANG STONG LA SOGS PA'I GNAS SU, RO MA NYAMS PA'AM,
BDE BA'I STAN LA 'DUG NAS, GNAS GSUM DU RDO RJE GSUM BSAM PAR BYA
ZHING, YI GE GSUM LAS 'OD

ZER 'PHROS, SRID PA GSUM PO THAMS CAD SNANG BAR BYAS, SLAR TSUR
'DUS NAS THIM PAR BSAM MO, ,DE NAS STONG PA NYID KYI DON BSAM
ZHING, AOm SV'A BH'A WA SHUDDHA:SARBA DHARM'A SV'A BH'A WA
SHUDDHONYAHAm, ZHES BRJOD DO, ,DE NAS STONG PA'I NGANG LAS NAM
MKHA'I GNAS SU A'A:

@92A *, ,YIG DMAR PO YONGS SU GYUR PA LAS PADMA DMAR PO, ,DE'I
STENG DU T'Am YIG YONGS SU GYUR PA LAS KA P'A LA MTSAN DANG LDAN
PA'O, ,DE'I STENG DU H'Um YIG SNGON PO YONGS SU GYUR PA LAS, GRI
GUG SNGON PO H'Um GIS MTSAN PA'O, ,DE YONGS SU GYUR PA LAS

RANG NYID RJE BTZUN MA AU GRA T'A RA NYID DU GYUR PA NI, SKU MDOG
SNGON MO 'JIGS SU RUNG BA, MI MGO RLON PA'I PHRENG BA DANG LDAN
PA, ZHABS G-YAS BSKUM ZHING G-YON BRKYANG PA, SKU LUS SBOM THUNG,
GSUS KHYIM CHE BA, AUTPALA'I PHRENG BAS BRGYAN PA, ZHAL GCIG

MA; LHA'I GZUGS CAN MA, BZHAD PA'I GAD RGYANGS CAN, DGYES PAR
MDZAD MA, RO'I GDAN LA BZHUGS PA, KLU CHEN PO BRGYAD KYIS NYES
BAR BRGYAN PA, SPYAN GSUM DMAR LA ZLUM PA, STAG GI PAGS PA'I SHAM
THABS CAN, LANG TSO GZHON SHA DANG LDAN PA,

PHYAG RGYA LNGAS YANG DAG PAR BRGYAN PA, LJAGS 'DRIL BA, MCHE BA
DRAG TU GTZIGS PA, RTZA BA'I PHYAG GNYIS KYIS GRI SUG DANG, THOD
PA THUGS KAR 'DZIN CING, 'OG MA GNYIS KYIS RAL GRI DANG, AUTPALA
'DZIN PA, DMAR SER DANG LDAN PA'I RAL PA GCIG MA'I KHROD NA

RIGS KYI BDAG PO MI BSKYOD PAS DBU BRGYAN PAR GYUR PA'I LHA MO'I
SKUR BSAM PAR BYA'O, ,DE LTAR LHA MO'I SKUR BSGOM PA NYAMS SU
BLANGS PA NYID KYIS SGRUB PA PO NI SNYAN DNGAGS MKHAN CHEN POR
'GYUR RO, ,DE NAS BZLAS PAR BYA STE, HR'Im TR'Im H'Um PHAd, CES
PA SNYING GA'I GNAS SU

'OD ZER RNAM PA LNGA DANG LDAN PAR BSAMS NAS, YI GE RNAMS KYI 'OD
ZER LNGAS MI SHES PA'I BUD SHING BSREGS SHING, YE SHES KYI SNANG
BA BSKYED PAR BSAM MO, ,G-YAS RAL GRI'I GNAS SU MI RUS KYI PHRENG
BA 'CHANG BAR MOS LA BZLAS PA BYA'O, ,DE LTAR 'DI'I

SNGAGS 'BUM PHRAG GCIG BZLAS BA TZAM GYIS 'JAM PA'I DBYANGS KYI
GSUNG GI DBANG PHYUG THOB PAR 'GYUR RO, ,'OD ZER SPRO BSDU'I
SBYOR BA NYID KYIS YID RTZE GCIG TU MNYAM PAR BZHAG LA BSGOM
ZHING, RANG NYID SNYAN DNGAGS MKHAN CHEN PO'I RIG PA'I GNAS LNGA
PA CHEN

@92B PO'I PAndI TA YIN SNYAM DU NGA RGYAL BYA'O, ,DE LTAR BSGOM
PA LA RTZE GCIG TU GNAS PA NYID KYIS THE TSOM MED PAR SNYAN
DNGAGS MKHAN CHEN PO DANG, GNAS LNGA PA'I PAndI TA CHEN POR 'GYUR
RO, ,GTOR MA GTONG BAR 'DOD NA, GTOR MA BSANG SBYANGS NAS,
A'A:LAS BYUNG BA'I

THOD PA AOm A'A:H'Um LAS BYUNG BA'I YE SHES KYI BDUD RTZI BSAMS
LA, SNGAGS 'DI NYID KYIS GTOR MA DBUL LO, ,AOm HR'I:AE KA DZA tE,
MA MA AU PA N'I T'A YA, SARBA SATV'A N'Am, SH'ANTIm KU RU,
PUshtIm KU RU, RAKshAm KU RU, MAH'A TAKshA KA, N'A G'A DHI PA TA
YE, AI MAm BA LIm

GRiHnA GRiHnA GRiHnA PA YA GRiHnA PA YA BA RA BI DY'A KARshA YA
KARshA YA, TRA tA TRA tA, TZTSE DA TZTSE DA, TZTSE DA YA TZTSE DA
YA, AOm A'A:H'Um PHAd SV'AH'A, ZHES PA LAN GSUM MAM BDUN GYIS SO,
,MCHOD PAS MCHOD NAS, H'Um GI YI GE LAS BYUNG SNGO ZHING SPOM
THUNG RAL PA'I THOR TSUGS LDAN, ,

G-YON BRGYAD MCHOG GIS MI RO MNAN CING MI BZAD MCHOG GI GAD
RGYANGS CAN, ,RAL GRI AUTPALA DANG NI GRI GUG THOD 'DZIN KLU CHEN
RGYAN DANG LDAN, ,'GRO BA'I MI SHES MUN PA 'JOMS MDZAD SGROL MA
DRAG MO KHYOD LA 'DUD, ,CES PAS BSTOD DO, ,GAL TE DNGOS DANG RMI

LAM LA SOGS PAR 'BYUNG PO DANG, SHA ZA 'JIGS SU RUNG BA DANG, BUD
MED SHIN TU RID PA DANG, SPRUL LA SOGS PAS 'TSE BA DANG, YID MI
PHEBS PA DANG, BSGRUB SNYING MI 'DOD PA RNAMS BYUNG NA GEGS YIN
PAS, 'DI'I GTOR SNGAGS KYIS GTOR MA GTONG

ZHING; RJE BTZUN LHA MO'I RNAL 'BYOR LA YID BRTAN PAS THAMS CAD
STONG PA NYID DU BSAM ZHING, NYA NGAN BA DANG, BAG TSA BA NYID DU
MI BYA'O, ,DE DAG THAMS CAD RANG BZHIN PAR 'GYUR RO, ,SGRUB PA PO
YID SPRO BA DANG, SEMS DPA' BA DANG, BSGRUB PA LA BLO BRTAN PA
DANG,

RMI LAM DU MA DANG, SRING MO DANG, RJE MO LA SOGS PA'I BUD MED
RGYAN GYIS BRGYAN PA DANG, LUS SBOM ZHING BRJID PA DANG, DRI NGAD
LDAN PA LA SOGS PA'I BUD MED KYI CHOGS KYIS PHYAG MTSAN BU STI LA
SOGS PA STER BA DANG, RANG GIS RNYED PA DANG, NYI ZLA SHAR

@93A *, ,BA LA SOGS PA'I MTSAN MA NI GRUB PA'I RTAGS SO, ,RJES SU
YI GE BRGYA PAS NONGS BA BSHAGS SHING, DGE BA'I RTZA BA SEMS CAN
THAMS CAD DANG THUN MONG DU YONGS SU BSNGO BAR BYA'O, ,LHA MO'I
NGA RGYAL LA GNAS PAS SPYOD LAM THAMS CAD YONGS SU

BSKYANG BAR BYA'O, ,LHA MO AU GRA T'A RA'I SGRUB THABS RGYA GAR
SHAR PHYOGS KYI PAndI TA CHEN PO SHR'I BA NA RAS NA'I ZHABS KYIS
MDZAD PA RDZOGS SO,, ,,PAndI TA DE NYID DANG CHOS 'KHOR LO TZ'A
BA 'JAM DPAL YE SHES ZHES BYA BAS DPAL 'KHOR BDE CHEN DU BSGYUR
CING ZHUS

PA'O;, 