@4A *, ,RGYA GAR SKAD DU, YO GA BH'A BA NA
M'ARGA, BOD SKAD DU, RNAL 'BYOR BSGOM PA'I LAM,

'PHAGS PA 'JAM DPAL GZHON NUR GYUR PA LA PHYAG 'TSAL LO, ,'GRO BA
SDUG BSNGAL MANG POS GZIR TE GTI MUG GIS MDONGS PA LA SNYING RJE
BSKYED NAS, BDAG GIS KYANG THAMS CAD MKHYEN PA'I GO 'PHANG 'BRAS
BU DANG BCAS PA THOB PAR BYAS LA, 'GRO BA RNAMS KYANG GO 'PHANG
DE NYID LA DGOD

PAR BYA'O ZHES BLA NA MED PA YANG DAG PAR RDZOGS PA'I BYANG CHUB
TU SMON LAM GDAB BO, ,DE NAS BYANG CHUB KYI MTSAN NYID KYI SEMS
RNAM PAR MA BYANG BA BSKYED PAR MI BYA'I, 'DI LTAR BYANG CHUB NI
RANG GI SEMS LAS BTZAL BAR BYA'O ZHES 'BYUNG BA'I PHYIR THOG MAR
RANG GI SEMS KHO NA LA BRTAG PAR BYA'O, ,

DE LA RANG GI SEMS NI LUNG LAS GSUNGS PA'I TSIG LNGA PO DNGOS PO
THAMS CAD DANG BRAL BA DANG, PHUNG PO DANG KHAMS DANG SKYE MCHED
DANG, GZUNG BA DANG 'DZIN PA RNAM PAR SPANGS PA DANG, CHOS BDAG
MED PA MNYAM PA NYID DANG, RANG GI SEMS GZOD MA NAS MA SKYES PA
DANG, STONG PA NYID KYI

NGO BO NYID DAG TU KHONG DU CHUD PAR BYA'O, ,DE LA DNGOS PO THAMS
CAD DANG BRAL BA ZHES BYA BA NI MU STEGS CAN 'KHRUL PAS SGRO
BTAGS PA BDAG LA SOGS PA RTAG PA'I DNGOS PO DANG BRAL BA ZHES BYA
BA'I DON GANG YIN PA'O, ,PHUNG PO DANG KHAMS DANG SKYE MCHED DANG
GZUNG BA DANG 'DZIN PA RNAM PAR SPANGS

@4B BA ZHES BYA BA NI NYAN THOS LA SOGS PA'I TSUL GYIS KUN DU
BRTAGS PA'I NGO BO YOD PA DANG, MED PA'I RANG BZHIN YONGS SU
SPANGS PA STE, RDUL PHRA MO TSOGS PA 'DZIN PA MIG LA SOGS PA'I
SKYE MCHED DRUG DANG, GZUNG BA LA SOGS PA PHYI'I YUL DRUG DANG
BRAL BA ZHES BYA BA'I DON GANG YIN

PA STE, RDUL PHRA RAB SUN PHYUNG BA'I PHYIR RO, ,DE NYID KYI
PHYIR TSIG GSUM PA CHOS BDAG MED PA MNYAM PA NYID CES BYA BA
GSUNGS PA YIN TE, RNAM PAR SHES PA TZAM GYI TSUL LA 'JUG PAR BYA
BA'I PHYIR RO, ,DE'I PHYIR TSIG BZHI PA RANG GI SEMS GZOD MA NAS
MA SKYES PA ZHES BYA BA GSUNGS

PA YIN TE, DE BAS NA DE NI RTEN CING 'BREL PAR 'BYUNG BA YIN PA'I
PHYIR SGYU MA LTA BU YIN NO, ,GANG ZHIG BRTEN NAS MI SKYE ZHING
RANG GI NGO BO NYID LAS MNYAM PAR MI 'GYUR BA DE NI DON DAM PA'I
RANG BZHIN ZHES BYA'O, ,DE'I PHYIR RANG BZHIN MED PAS RANG GI
SEMS GZOD MA NAS MA SKYES PA ZHES

BYA'O; ,RTEN CING 'BREL PAR 'BYUNG BA'I NGO BO NYID DU KUN RDZOB
TU YOD PA'I PHYIR SGYU MA DANG 'DRA BA NI MI DAG GO , ,DE BAS NA
DON DAM PAR STONG PA NYID KYI NGO BO NYID CES BYA BA TSIG LNGA PA
GSUNGS PA YIN NO, ,JI LTAR KUN RDZOB TU BRTAGS PA DANG, GZUNG BA
DANG 'DZIN PA'I MTSAN NYID KYI CHOS RNAMS NI DON

DAM PAR BDAG MED PA YIN TE, GZOD MA NAS MA SKYES PA'I PHYIR RO,
,MED PA RNAM PA BZHI PO SNGA NAS MED PA DANG, ZHI GNAS MED PA
DANG, GCIG LA GCIG MED PA DANG, GTAN MED PA DAG KYANG DNGOS PO LA
BRTEN PA RNAM PAR GZHAG PAS KHYAD PAR YANG MA YIN TE, STONG PA
NYID KYANG DNGOS

PO LA BRTEN PA'I PHYIR RO, ,DNGOS PO YOD NA DER RTOG PA KUN DU
'BYUNG NA, MED PAS RNAM PAR RTOG PA THAMS CAD DGAG PAS RNAM PAR
RTOG PA YONGS SU DAG PAR BYED DO, ,DE'I PHYIR RANG GI SEMS STONG
PA NYID KYI NGO BO NYID YIN PA DE BZHIN DU, CHOS THAMS CAD KYANG
DE LTA BU YIN NA JI LTAR DE SNGON DU

BTANG BA'I SMON PA'I BYANG CHUB KYI SEMS DON DAM PA'I NGO BO NYID
LA SPYOD PA'I MTSAN NYID SHES RAB DANG MTSUNGS PAR LDAN PA NI
'JUG PA'I SEMS ZHES BYA STE, DE KHO NA NGES PA LA 'JUG PA'I THABS
YIN PA'I PHYIR RO, ,GZHAN GANG ZHIG SPYOD PAS KUN NAS MA BSLANG
BA'I SEMS CHOS THAMS CAD

@5A *, ,KYI STONG PA NYID KYI NGO BO KHONG DU CHUD PA YANG DAG PA
JI LTA BA BZHIN DU YONGS SU SHES PA NYID KYIS BYANG CHUB KYI SEMS
ZHES BYA'O, ,BYANG CHUB KYI MTSAN NYID KYI SEMS NI BYANG CHUB KYI
SEMS ZHES BYA BAS DE DANG MTSUNGS PAR LDAN PA'I SHES RAB KYANG
SHES RAB KYI PHA ROL TU PHYIN PA

ZHES BYA'O, ,YANG KHA CIG LAS DE NYID ZHI GNAS DANG LHAG MTHONG
ZHES BYA BAR YANG RAB TU GRAGS TE, DE LA ZHI GNAS DANG MTSUNGS
PAR LDAN PA'I LHAG MTHONG NGO, ,ZHI GNAS NI SEMS RTZE GCIG PA
NYID DO, ,BYANG CHUB KYI MTSAN NYID KYI SEMS NI STONG PA NYID KYI
DON LA BYA BA YIN NO, ,GZHAN

DAG LAS GNAS KYI SEMS ZHES BYA BAR GRAGS TE, GNAS NI STONG PA
NYID LA SEMS MI G-YO BA YIN NO, ,DE DANG MTSUNGS PAR LDAN PA'I
SEMS NI ZHI GNAS KYI SEMS ZHES BYA'O, ,DE STONG PA NYID KYI SEMS
KYIS RAB TU PHYE BA YIN PA'I PHYIR MOS PA'I DE KHO NA NYID YID LA
BYED PA ZHES

BYA'O, ,DE YANG GNYID DANG RGOD PA'I SKYON GNYIS YONGS SU SPANGS
PAS BYA'O, ,GANG GI TSE GNYID KYI MUN PAS NON TE DMIGS PA LAS
LDOG PAR BYED PA SEMS LAS SKYE BA DE'I TSE, CHOS LA SPYOD PA'I
MTSAN NYID LHAG MTHONG GI SEMS GZENGS BSTOD LA STONG PA NYID LA
MNYAM PAR GZHAG PAR

BYA'O, ,'ON TE YUL RNAMS KYI RNAM PAR SPYOD PAS RGOD PAR GYUR NA,
DE YANG DON DAM PA LA SPYAD PAS DE LA DMIGS PA BOR TE ZHI GNAS
DANG LDAN PAS GNAS PAR BYA'O, ,GANG GI TSE HA CANG DPYAD CHES PAS
SHES RAB SHAS CHE BAR GYUR PA DE'I TSE, YANG DPYAD PA'I DUS DE MA
YIN TE, ZHI GNAS

KYI DUS YIN PAS DUS DANG DUS MA YIN PA BTANG SNYOMS SU BYA BA
TSAD MAR BYAS NAS YANG ZHI GNAS LA GNAS PAR BYA'O, ,GANG GI TSE
ZHI BA NYID THOB NAS DE LA MNGON PAR ZHEN PAR GYUR NA, DE'I TSE
ZHI BA NYID KYANG NGO BO NYID MED PA'I PHYIR, DE LA MNGON PAR
ZHEN PA BOR TE MA CHAGS PA KHO NA LA GNAS PAR BYA'O, ,

DE LTAR MTHU CI YOD PA DANG, JI LTAR 'DOD PA DANG, DUS CUNG ZAD
CIG TU YANG MNYAM PAR GZHAG PA'I PHYIR, YANG DANG YANG DU RANG GI
SEMS LA YANG DAG PA JI LTA BA BZHIN DU RANG BZHIN BRTAGS NAS SEMS
DE LAS BSLANG BAR BYA'O, ,BSLANG NAS YANG 'DI LTAR GAL TE DNGOS
PO 'DI DAG THAMS CAD STONG PA

@5B NAM MKHA' DANG 'DRA BA'I MTSAN NYID YIN YANG, 'ON KYANG DE NI
SGYU MA DANG RMI LAM LA SOGS PA DANG 'DRA BAR THOG MA MED PA'I
DUS NAS SO SOR NGES PA'I RGYU DANG 'BRAS BU 'BREL PA LA RAG LAS
PA'I RGYU DES PHYIN CI LOG GI RNAM PAR SNANG BA YIN TE, LANG KAR
GSHEGS PA LAS, CHOS 'DI DAG NI

MA SKYES 'DI DAG MED MIN TE, ,SGYU MA SMIG RGYU DRI ZA'I GRONG
KHYER DANG, ,RMI LAM LTA BU SPRUL PA 'DRA BA YIN, ,ZHES GSUNGS PA
LTA BU'O, ,SEMS CAN RNAMS KYI SHES PA SHES RAB MA RIG PA'I MUN PA
SHAS CHEN POS KHEBS PAS CHOS NYID 'DI DAG KHONG DU MA CHUD PAS
YUN RING POR 'KHRUL PAS

RNAM PAR NYAMS PA YIN NO ZHES YID LA BYA ZHING SNYING RJE BSKYED
PAR BYA'O, ,DES KYANG DE GZIR BA NA 'DI SNYAM DU DE'I PHYIR BDAG
GIS CHOS NYID 'DI DAG RANG GIS KYANG RTOGS PAR BYAS LA, SEMS CAN
THAMS CAD KYIS KYANG KHONG DU CHUD PAR BYA'O SNYAM DU BSAMS TE,
DE LTAR BSGOMS PA NI BYANG CHUB TU SMON

PA'I SEMS YONGS SU DAG PA YIN NO, ,'DI LTAR CHOS THAMS CAD RMI
LAM DANG 'DRA BAR YID LA BYED PA MA BRJED PAS LANGS NA YANG SEMS
CAN GYI DON DU BYANG CHUB LA GNAS PAR BYED KYANG CHOS GANG LA
YANG MNGON PAR ZHEN PA MI 'BYUNG NGO, ,'DI NI DE LAS LDANG BA'I
SEMS ZHES BYA'O, ,DE LAS GZHAN

PA'I DON GYI DMIGS PA DAG MNGON DU ZIN GYIS KYANG RNAL 'BYOR PAS
CHOS THAMS CAD RMI LAM DANG 'DRA BAR YID LA BYED PA MI GTONG BA
KHO NAR BYA STE, DES NA DE'I SEMS NI MI DGE BA LA YANG 'JUG PAR
MI BYED LA, DE 'GRO BA DRANG BA'I BSAM PA NYID KYIS GNAS PA NA
DGE BA RNAMS LA YANG G-YO BA

THAMS CAD 'KHOR GSUM YONGS SU DAG PAR SGRUB PAR BYED DO, ,DA
BZHIN DU YANG BYAMS PA DANG, SNYING RJE DANG, DGA' BA DANG, BTANG
SNYOMS LA GNAS PAS RTAG TU GNAS PAR BYA'O, ,DES 'DI LTAR YANG
'GRO BA MA LUS PA BYANG CHUB PAR BYA BA'I THABS BLA NA MED PA'I
BYANG CHUB KYI GO 'PHANG YANG

BSOD NAMS DANG YE SHES KYI TSOGS YONGS SU RDZOGS PA MED PAR THOB
PAR MI NUS LA, TSOGS GNYIS NI PHA ROL TU PHYIN PA DRUG GIS BSDUS
PA YIN TE, DE'I PHYIR SBYIN PA'I PHA ROL TU PHYIN PA NAS BZUNG
NAS THAMS CAD RTAG TU YONGS SU RDZOGS PAR BYA'O ZHES YID LA BYA
STE, DRUG PO RE RE LA YANG

@6A *, ,SMON PAR BYED DO, ,GZHAN YANG DE 'DI LTAR SEMS SKYED PAR
BYED DE, SBYIN PA'I PHA ROL TU PHYIN PA YANG RNAM PA GSUM STE,
ZANG ZING DANG, MI 'JIGS PA DANG, CHOS KYI SBYIN PAS DBYE BAS SO,
,DE LA CHOS KYI SBYIN PA YANG SEMS CAN MA BSDUS PA RNAMS LA SBYIN
PAR MI

NUS KYIS, DE NI BSDU BA RNAM PA BZHI PO DAG GIS SGRUB PAR NUS SO,
,DE'I PHYIR SBYIN PA DANG, SNYAN PAR SMRA BA DANG, DON SPYOD PA
DANG, DON MTHUN PAS SEMS CAN BSDU BAR BYA'O, ZHES SEMS CAN BSDU
BA'I DON DU SMON LAM BZHI PO GZHAN BSKYED PAR BYA'O, ,ZHES SEMS
SKYED PAR BYED DE, SBYIN

PA RNAM PA GSUM GYI NANG NAS ZANG ZING DANG MI 'JIGS PA SBYIN PA
GNYIS NI BSDU BA'I THABS SU GYUR PA YIN LA, CHOS KYI SBYIN PA NI
THABS DES BSGRUBS PA YIN NO, ,DE LTAR NA PHA ROL TU PHYIN PA LA
SMON PA DRUG DANG BSDU BA'I DNGOS PO BZHI STE, DE'I PHYIR SMON
LAM BCU PO DAG KHO NAS BYANG CHUB CHEN PO LA SMON

PA'I SEMS DE LEGS PAR BRGYAN NAS MTHU CI YOD PA DANG, JI LTAR
BSAM PA'I DON BSGRUB PA NA SPRO BA CHEN PO DANG LDAN PA'I SEMS
KYIS LDANG BAR BYA'O, ,LANGS PA'I TSUL NI 'DI YIN TE, MIG GNYIS
PHYE NAS SNGAR RTOG PA'I GNAS SKABS BOR TE, MDUN DU LTA BA'I
MTSAN MA BYAS PA'I GNAS RNAMS LA

LTA BAR BYA ZHING, SNGA MA BZHIN DU DE RNAMS KYI MING NAS BZUNG
ZHING PHYOGS KYI MTSAN MA GZUNG BAR BYA'O, ,LCE RKAN NAS PHAB STE
KHA LA BYUGS NAS DE'I 'OG TU SNGON BZHIN DU DBUGS BRNGUBS PA DANG
DBUGS DBYUNG BA DAG BYA'O, ,DE NAS DAL BUS LUS BSKYOD DE SKYIL MO
KRUNG BSHIG NAS NGAL BSO STE LUS DANG

SEMS LAS SU RUNG BAR BYAS LA, CI NAS 'KHRUL PA MED PAR LDANG BAR
BYA'O, ,LANGS NAS SEMS LEGS PAR MNYAM PAR GZHAG PAS MI DMIGS PA'I
TSUL GYIS SBYIN PA LA SOGS PA'I SPYOD PA SPYAD CING, 'DI LTAR
SANGS RGYAS BCOM LDAN 'DAS RNAL 'BYOR GYI DBANG PHYUG CHEN PO
SKYIL MO KRUNG BCAS TE

BZHUGS BA BSAM GTAN GYI SNYOMS PAR ZHUGS SHING 'GRO BA LA GZIGS
PA MDUN DU BSAM PAR BYA'O, ,RNAL 'BYOR BSGOM PA'I LAM, 'PHAGS PA
'JAM DPAL GYI ZHABS KYI PADMA'I ZE'U 'BRU SPYI BOS LEN PA, SDE
SNOD GSUM LA MKHAS PA SLOB DPON YE SHES SNYING POS MDZAD PA
RDZOGS SO,, ,,