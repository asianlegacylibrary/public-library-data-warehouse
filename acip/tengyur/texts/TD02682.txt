@193A #, ,RGYA GAR SKAD DU, A'ARYA BADZRA BI D'A RA NA
N'A MA DH'A RA n'I BY'A KHY'A NA BRiTTI t'I K'A, BOD SKAD DU,
'PHAGS PA RDO RJE RNAM PAR 'JOMS PA'I GZUNGS RNAM PAR BSHAD PA'I
RGYA CHER 'GREL PA, 'JAM DPAL GZHON NUR GYUR PA LA PHYAG 'TSAL
LO, ,GNYIS KA RGYUD

@193B KYI MAN NGAG SNYING PO'I DON, ,RNAM PAR BSHAD PA'I DON 'DI
GSAL BA'I PHYIR, ,'GRO DON RNAM PAR MDZAD LA PHYAG 'TSAL TE, ,'DI
YI RNAM BSHAD 'GREL PA BYA BAR 'DOD, ,'DI DON GLENG GZHI SGRUB
THABS BSHAD PA RNAMS, ,STON PA'I RANG BZHIN 'DUL DBANG BSTAN PA
STE, ,MDOR

BSDUS DKYIL 'KHOR SGRUB THABS KHYAD PAR DAG ,RAB TU BSDUS NAS
BSTAN PA'I DGOS PA YIN, ,'DI BRTZAM PAR BYA BA'I DON BSHAD PAR
DAM BCA' BA BSTAN PA NI, ,RGYAL BA KUN GYI GSANG BA'I MDZOD 'DZIN
PA, ,RGYUD KYI DON BYUNG STON PA'I NGO BO LA, ,SGO GSUM DANG BAS
BTUD TE PHYAG

'TSAL TE, MDO YI RNAM BSHAD BDAG GIS BYA BAR 'DOD, ,CES SMOS PA
NI THUGS KYI RGYUD 'DI GSUNGS PA'I STON PA DE LA BRTZAMS PA MTHAR
PHYIN PAR BYA BA'I PHYIR PHYAG 'TSAL ZHING BSTOD NAS BSHAD PAR
DAM BCA' BAR BYA BA'I PHYIR SMOS PA DON DGROL PA'I MAN NGAG BSTAN
PA'O, ,GONG

'OG GI MTSAMS SBYAR BA NI, ,DE LA DANG POR RGYUD KYI DON LA MOS
PA DANG ZHES PA DANG, GO RIMS LA 'JUG PA'I PHYIR RO ZHES PAS NI
LAS DANG PO PA RDO RJE RNAM PAR 'JOMS PA LA RAB TU MOS PA RNAMS
LA RIGS PAS PHUN SUM TSOGS PA LNGA DANG, STON PA'I RANG BZHIN
DKYIL 'KHOR

DANG; ,SGRUB THABS SU BSTAN PA'I THABS KYI DON GYI GO RIMS KYI
KHYAD PAR SHES NAS SGRUB PA'I PHYIR SMOS SO, ,GANG YIN PA BSTAN
PA'I DGONGS PA NI, ,DE LA DANG POR MDO'I MTSAN GYI DON ZHES PA NI
DBANG PO RAB MGO SMOS PAS GO BA'I DBANG DU BSTAN TO, ,DE LA RDO
RJE NI YANG DAG PA'I

YE SHES KYI TSIG BLA DAGS TE ZHES PA DANG, DNGOS PO DANG BRAL
PA'I DON TO ZHES PA'I BAR NI DON LAS MTSAN DU BTAGS PAS NA CHOS
NYID RTOGS PA NI YE SHES TE, YE SHES KYI TSIG BLA DAGS SU RDO RJE
BSTAN LA, DES PHYI ROL GYI MU STEGS DANG, NYAN THOS RNAMS SKYON
DU BSTAN NAS

MTHA' DANG BRAL BA'I RTAGS SO, ,DE NI MI MTHUN PA'I RNAM PAR NI
RGYU MED PA DANG SMOS PA'I PHYIR RO ZHES PA'I BAR GYIS BSTAN TE,
MU STEGS RGYU MED PA DANG, DBANG PHYUG CHEN PO RGYU DANG RKYEN
GYIS BSKYED PA DANG, MU STEGS RTAG PAR LTA BA DANG, NYAN THOS
KYIS MI RTAG PAR LTA BA DANG,

@194A *, ,SO SO'I SKYE BOS BDE BAR LTA BA DANG, NYAN THOS KYIS
SDUG BSNGAL BAR LTA BA'I MTHA' SEL BA'I DON DU BSTAN TO, ,DE'I
GNYEN PO DON DU BSTAN PA NI 'JOMS PA ZHES BSTAN TO, ,RGYUD KYI
STON PA'I YE SHES KYIS 'JOMS PA'I RTAGS DANG, DE SGRUB PA'I THABS
DKYIL

'KHOR DANG, SGRUB THABS KYI KHYAD PAR GYIS 'JOMS PA'I PHYIR RO,
,GNYEN PO DANG MI MTHUN PAS GZUNGS NI MI 'DA' BA'I PHYIR DANG,
GNYIS SU MED PA'I DON ZHES PA NI, GNYEN PO DON LAS MI 'DA' BA'I
PHYIR DANG, GNYEN PO DANG MI MTHUN PA GNYIS SU MED PAR BSGOM PA'I
DON

TO; ,DGOS 'BREL BSTEN PA NI, DE LTAR MDO'I DGOS CHED RNAMS BSTAN
NAS, DE'I DON RNAMS DGOS PA DANG 'BREL PA'I DON STON TE ZHES PA
NI, DGOS PA RGYUD DANG 'BREL PA PHUN SUM TSOGS PA'I SGO NAS DKYIL
'KHOR DANG, SGRUB THABS DANG, DBANG DANG, DAM TSIG DANG, LTA
SPYOD

DU 'BREL PA'I DON DU SMOS SO, ,PHUN SUM TSOGS PA'I DGOS PA NI DE
LAS DGOS PA MI 'GAL BAR STON PA'I STON PA DANG, GANG DU BSHAD
PA'I GNAS DANG, YONGS SU DAG PA'I 'KHOR DANG, THA TSIG CES PA'I
BAR NI RGYUD DANG MDO SDE THAMS CAD LUNG YIN PAS SNGAGS DANG, PHA
ROL TU

PHYIN PA'I DON BYUNG BA NI PHUN SUM TSOGS PA RNAM PA LNGA'I SGO
NAS RAB TU SMOS PA'I PHYIR RO, ,DGOS PA PHUN SUM TSOGS PA'I SGO
NAS NI DE LA 'BREL BA NI ZHES PAS BSTAN TE, DON NI PHUN SUM TSOGS
PA RNAM PA DRUG DANG LNGA'I SGO NAS RGYUD KYI DON GTAN LA 'BEBS
PA'I PHYIR RO, ,DON SHES PAR

BYA BA'I DNGOS PO NI, DE'I 'OG TU JI LTAR YONGS SU SHES PAR BYA
BA'I DANG ZHES PA NAS PHYIR RO ZHES PAS BSTAN TE, PHUN SUM TSOGS
PA DANG RGYUD 'BREL PA DANG, RGYUD DANG DKYIL 'KHOR, DKYIL 'KHOR
DANG SGRUB THABS SO, ,'DI BSDUS PA'I DON NI DE LTAR DANG, SMOS
PA'I PHYIR RO, ,ZHES

PA'I BAR TE DGOS 'BREL GYI SGO NAS BSTAN PA YANG GO RIMS DANG,
BSDUS PA'I DON DU BSTAN PA BCOM LDAN 'DAS KYIS 'DA' KAR KUN DGA'
BO LA GSUNGS PA'O, ,STON PA SANGS RGYAS BCOM LDAN 'DAS DANG, RAB
TU THOS PA'I PHYIR ZHES PA'I BAR NI BCOM LDAN 'DAS SANGS RGYAS PA

@194B NI RDO RJE LTA BU STE, BDUD RNAM BZHI BYANG CHUB KYI SNYING
PO GA LA BAR BTUL NAS GSUNGS PA'I DON DU BSTAN PA'I THA TSIG GO,
,DE NI 'DI SKAD BDAG GIS THOS PA DUS GCIG NA DANG ZHES BYA'O,
,ZHES PA'I BAR NI STON PA SANGS RGYAS BCOM LDAN 'DAS NI GSUNG
NGAG LA MNGA' BRNYES BA NA, GDUL

BYA SO SO'I SKAD DU CHOS RNAMS GO BAS STON PA THUGS RJE CHE BA
DANG, SDUD PA THOS PA CHE BAS DON 'DI LDEM DGONGS SU BSTAN TO,
,BCOM LDAN 'DAS RDO RJE LA BZHUGS TE DANG, CHOS STON PA'I TSUL DU
BZHUGS SO, ,ZHES PA'I BAR NI DE BZHIN GSHEGS PA RDO RJE GDAN DU
MNGON PAR SANGS RGYAS PA'I DUS DER BYANG CHUB KYI SNYING PO

GA LA BA DER SANGS RGYAS NAS BDUD 'DUL BA'I DUS SU GNYIS KA RGYUD
THUGS KYI DON 'DI GSUNGS PAS SMOS PA'I PHYIR RO, ,DE'I DUS GSUM
GYI SANGS RGYAS THAMS CAD KYI PHRIN LAS PA NI, DA NI BYIN GYI
RLABS KYI STON PA STE, DUS GSUM GYI SANGS RGYAS PA DANG, SNYOMS
PAR ZHUGS PA'I PHYIR RO

ZHES PA'I BAR NI SNGON 'DAS PA'I BSKAL PA GRANGS MED PA'I DUS SU
DE BZHIN GSHEGS PA RIN CHEN MANG ZHES BYA BA 'JIG RTEN DU BYUNG
NGO, ,DUS DE'I TSE NA RGYAL PO CHEN PO DPA' BO ZHES BYA BA GLING
BZHI LA DBANG BYED PAR SRAS RGYAL BU STONG DU TSANG BA BYUNG BAS,
KUN BYANG CHUB TU SEMS BSKYED PA'I

THA MA PHYAG NA RDO RJE 'DI YIN PAS NA, DUS DER SMON LAM CHEN PO
RNAMS KYIS BSTAN PA LA GNOD PA'I BDUD 'DUL ZHING, SKU DANG GSUNG
DANG THUGS GSANG BA'I MDZOD 'DZIN PAS SMOS TE, 'DI YANG BYANG
CHUB KYI SNYING PO LA BDUD BTUL NAS CHOS STON PA'I TSE MNGA' BDAG
TU DBANG BSKUR BAS

DE BZHIN GSHEGS PA THAMS CAD KYIS BYIN GYIS BRLABS NAS DBANG
BSKUR BA'I DON TO, ,LUS THAMS CAD RDO RJER BYIN GYIS BRLABS NAS
DANG, BYIN GYIS BRLABS PA'I PHYIR RO, ,ZHES PA'I BAR NI LAG NA
RDO RJES SNGON GYI BDAG GI SMON LAM GYIS MI MJED KYI 'JIG RTEN
GYI KHAMS 'DI SANGS

RGYAS SH'AKYA THUB PA'I LAS RNAMS BYA BA'I PHYIR SMOS SO, ,RDO
RJE'I TING NGE 'DZIN LA SNYOMS PAR ZHUGS SO ZHES PA'I BAR NI BCOM
LDAN 'DAS DANG PO SANGS RGYAS PA YANG RDO RJE LTA BU STE, DE DANG
MTHUN PA'I SGO NAS LAG NA RDO RJES KYANG BDUD 'DUL BA, PHYI RABS
KYI SEMS CAN LA PHAN PA'I THABS

@195A *, ,BSTAN PA'I PHYIR RO, ,DE NAS LAG NA RDO RJE SANGS RGYAS
KYI MTHU DANG, THOGS PA MED PA'I YE SHES KYI TSIG SMRA BA'I PHYIR
ZHES PA'I BAR NI LAG NA RDO RJE DE SNGON GYI SMON LAM DES NI RIGS
LNGA LA SOGS PA'I PHYOGS BCU'I SANGS RGYAS BCOM LDAN 'DAS DE DAG
GI MTHUS

GNYIS SU MED PA'I DBANG BSKUR NAS BYIN GYI RLABS BSKYED PA'I
PHYIR RO, ,SDUD PA LAS KYANG, ,'DZAM BU'I GLING 'DIR CHU KLUNG JI
SNYED CIG 'BAB CING, ,ZHES PA LTA BU'O, ,SANGS RGYAS KYI BYIN GYI
BRLABS DANG, SPOBS PA BSKYED PA'I PHYIR RO ZHES PA'I BAR NI LAG
NA RDO RJE SANGS RGYAS KYI BYIN GYIS BRLABS

NAS 'JIG RTEN GYI KHAMS SANGS RGYAS KYI ZHING THAMS CAD DU LAG NA
RDO RJE ZHES KUN DU GRAGS PAS MTHU BO CHE THAMS CAD DBANG DU GYUR
PA'I DON TO, ,BYANG CHUB SEMS DPA' THAMS CAD KYI BYIN GYI RLABS
KYI ZHES PA DANG, MTHUS STONG PA'I PHYIR RO ZHES PA'I BAR NI
PHYOGS BCU'I SANGS

RGYAS KYI MTHUS LAG NA RDO RJE DE SANGS RGYAS KYI ZHING GZHAN GYI
BYANG CHUB SEMS DPA' YANG, RANG RANG GI SANGS RGYAS LA ZHUS NAS,
BDAG CAG KYANG MI MJED KYI 'JIG RTEN GYI KHAMS KYI SANGS RGYAS
SH'AKYA THUB PA'I 'KHOR LAG NA RDO RJE LTA BAR MCHI ZHES ZHUS NAS
'DIR BYON TE, BYIN GYI

RLABS DANG MTHU SNGON GYI SMON LAM DANG LAS MTHUN PAS BYIN GYIS
RLOB PA'I PHYIR GSUNGS SO, ,RDO RJE KHRO BO LAS 'BYUNG BA DANG,
PHYIR RO ZHES PA'I BAR NI DE LTAR LAG NA RDO RJES RNAM PAR 'JOMS
PA'I RGYUD KYI DON 'DIR DBYUNG BA'I PHYIR, YE SHES BZHI DANG,
PHRIN LAS RNAM PA BZHI DANG, KHRO BO

PHYOGS BZHI DANG, MTSAMS BZHI DANG, TSAD MED PA BZHI LAS SGO BA
BZHI BYUNG NAS 'JIG RTEN GYI KHAMS THAMS CAD DKYIL 'KHOR GYI LHA
DE DAG GI SPRUL PAS RAB TU BKANG NAS BDUD SRIN PO 'DUL PA'I DON
TO, ,RDO RJE SNYING POS SMRAS DE DANG GSUNGS PA'I PHYIR RO ZHES
PA'I BAR NI LAG NA

RDO RJE LUS SANGS RGYAS KYI SKU RDO RJE LTA BU DANG, SEMS SANGS
RGYAS KYI THUGS SNYING PO BYANG CHUB SEMS DANG LDAN PA'I SGO NAS
SEMS CAN THAMS CAD LA PHAN PA'I PHYIR, DE BZHIN GSHEGS PA'I SKU
LA BRTEN CING THUGS NYID LA DGONGS NAS DON MA LUS PAR SMRA BA'I
PHYIR RO, ,SHAR PHYOGS KYI

@195B H'Um KA RA'I DON STON TE, MI CHOD PA, MI SHIGS PA, BRTEN PA
ZHES PA DANG, PHRIN LAS RNAM BZHI'I LAS BYAS PAS 'GRUB PO ZHES
PA'I BAR NI, NYAN THOS KYI YUL RDUL PHRA RAB 'DUS PA LAS YUL DU
GRUB PAR 'DOD DE, THUGS KYI KHRO BO DES 'JOMS PAS GZUNG BA BCOM
STE, GSHIN

RJE GSHED DU BSTAN TO, ,NANG GI 'DZIN SEMS MU STEGS KYIS BDAG TU
BRTAGS PA DE 'JOMS PAS NA THO BA YE SHES KYI MED BAL CAN 'DZIN,
DE LTAR GZUNG 'DZIN DANG BRAL BA'I BYANG CHUB SEMS DKAR POS 'GRO
BA 'DUL BAR BYED DO, ,DE RNAL 'BYOR PAS DKYIL 'KHOR DU SGRUB
THABS TSUL

BZHIN DU BYAS NAS BSGRUBS NA DE BZHIN GSHEGS PA THAMS CAD KYI SKU
GSUNG THUGS KYI DNGOS GRUB YA MTSAN CAN DAG SUS KYANG BAR MI CHOD
PAR THOB STE, DE RNAM PAR THAR PA'I SGO GSUM LA GNAS PAS MTSAN MA
RNAMS KYIS MI SHIGS TE, BSKAL PA GRANGS MED PAR GSUNG BDEN PA'I

'BRAS BU TSAD MED PA'I YON TAN DANG LDAN PAS 'GRO BA LA CHOS STON
PA'I SHUGS DANG LDAN PA'O, ,'DI NI KHRO BO THAMS CAD KYI NGO BOR
GYUR PAS NA, DE BZHIN GSHEGS PA THAMS CAD KYI SNYING RJE CHEN PO
DANG LDAN PAS MI DGE BA NI SPANGS PA'I DNGOS GRUB RNAMS RAB TU
'GRUB PAR BYED PAS MI

SHIGS PAS, DE DPA' BAR 'GRO BA LA SOGS TE, TING NGE 'DZIN GYI
SGO'I RNAM GRANGS 'BUM PHRAG LA MNGA' BRNYES PAS NA CIS KYANG BAR
DU GCOD PA DANG BRAL TE, PHYOGS BCU'I DE BZHIN GSHEGS PA'I RANG
BZHIN DU GYUR PAS NI SKYE SHI DANG BRAL BA'I SKU TSE DANG LDAN
PAS MI SHIGS PA STE,

BDEN PA'I TSIG LA THOGS PA MED PAS 'GRO BA'I RGYUD SGROL BA'I
BDEN PA'I CHOS RNAMS STON TE, DE'I SGRUB THABS RNAMS SLA BSAM
BRJOD DE, ,H'Um KA RA'I DON RGYA CHER BSHAD ZIN TO,, ,,DA NI LHO
PHYOGS KYI KHRO BO KHAMS GSUM RNAM PAR RGYAL BA'I DON RGYA CHER
STON TE, SRA BA BRTAN PA THAMS

CAD DU THOGS PA MED PA ZHES PA DANG THOGS PA MED PA'I DNGOS GRUB
THOB BO ZHES PA'I BAR NI, DE BZHIN GSHEGS PA'I TING NGE 'DZIN
TSAD MED PA'I YON TAN GYIS 'DOD CHAGS LA SOGS PA'I NYON MONGS PAS
'KHOR BAR SKYE BAR BYED PA LAS RGYAL BA'I RTAGS SU SRID PA'I
'KHOR LO

@196A *, ,BSNAMS TE, RNAM PAR THAR PA'I SGO GSUM DANG LDAN PA'I
DANG DU 'DUS MA BYAS PAS NA SRA BAR MDZAD, DE SNYING RJE TSAD MED
PA'I BYANG CHUB SEMS MI 'GYUR BA'I SGO NAS BRTAN POR MDZAD DO,
,SEMS CAN THAMS CAD THUGS RJES 'DUL SHING, THABS MKHAS PA'I
BRTZON

'GRUS 'GRO BA'I DON MA LUS PAR MDZAD PA DE PHRIN LAS CI LA YANG
THOGS PA MED PAS BDEN PA'I DNGOS GRUB RNAMS RNAL 'BYOR PA LA RAB
TU STER RO, ,DGE BA'I BAR DU GCOD PA GZHAN 'PHRUL DBANG BYED
LHA'I RGYAL BA'I BDUD SDIG CAN DANG, GNOD SBYIN DANG SRIN PO
RNAMS 'DUL BAS NA,

PHA ROL TU PHYIN PA'I GO SRA BA SBYIN ZHING, THOGS PA MED PAS
BSAM PA BRTAN PA'I SGO NAS 'GRO BA MA LUS PA SGROL BA LA THOGS PA
MED PA'O, ,KHAMS GSUM THAMS CAD LAS RNAM PAR RGYAL BA'I DON RGYA
CHER BSHAD ZIN TO,, ,,DA NI NUB PHYOGS KYI KHRO BO HA YA GRI BA'I
DON STON TE, GSUNG

GI SGO NAS 'GRO BA'I PHRIN LAS SNA TSOGS PA MNGA' BAS NA THAMS
CAD DU MA PHAM PA, SEMS CAN THAMS CAD SKRAG PAR BYED PA, SEMS CAN
THAMS CAD 'JIL BAR BYED PA DANG, ZHES PA DANG, BKRA SHIS PAR
'GYUR RO ZHES PA'I BAR GYIS NI 'DOD KHAMS DANG, GZUGS KHAMS DANG,

GZUGS MED PA'I KHAMS RNAMS THABS MKHAS PA'I SPRUL PAS THAMS CAD
MA PHAM PA, BDUD KYI RGYAL PO DED DPON NAG PO DANG, BGEGS KYI
RGYAL PO BI N'A YA KA LA SOGS PA 'JIG RTEN NA MTHU CHE PA RNAMS
DNGANGS SHING SKRAG PAR MDZAD CING, NYON MONGS PA'I 'DOD CHAGS
DANG, ZHE SDANG

DANG; GTI MUG DANG, NGA RGYAL DANG, PHRAG DOG DAG GIS KHAMS GSUM
DAG TU NYON MONGS PA RNAMS 'JIL ZHING, GSUNG MA CHAGS SHING THUGS
RJES 'GRO BA LA ROL PA'I RTAGS SU PADMA BSNAMS SO, ,THUGS RJE
THABS MKHAS PAS SKU BSKAL PA'I 'OD ZER DMAR PO 'PHRO BA MTSAN
MA'I

RNAM PAR RTOG PA RNAMS DANG BRAL BAS CHE PA'I YON TAN TSAD MED PA
DPAG TU MED PA'I YON TAN DANG LDAN PAS 'GRO BA LA PHAN 'DOGS PAS
GZHUNG NAS 'BYUNG BA BZHIN DU BSGRUBS NA, YON TAN TSAD MED PA'I
BKRA SHIS PAR 'GYUR RO, ,KHRO BO RGYAL PO RTA MCHOG DPAL GYI DON
RGYA CHER BSHAD ZIN

@196B TO;, ,,DA NI BYANG PHYOGS KYI KHRO BO BDUD RTZI 'KHYIL PA'I
DON STON TE, PHRIN LAS RGYA MTSOS 'GRO BA 'DUL BA'I PHRIN LAS
MDZAD DE, RIG SNGAGS THAMS CAD GCOD PAR BYED PA, RIG SNGAGS THAMS
CAD GNON PAR BYED PA, LAS THAMS CAD 'JOMS PAR BYED PA ZHES PA
DANG, DMOD PA'I BYE

BRAG THAMS CAD LAS THAR BAR 'GYUR RO ZHES PA'I BAR NI, BDUD DANG,
SRIN PO DANG, GNOD SBYIN DANG, SHA ZA LA SOGS PA PHAS KYI RGOL
BAS SEMS CAN LA GNOD PA'I THABS DANG, DRANG SRONG NAG PO DANG,
SNAG TSA DANG, MIS SBYIN LA SOGS PA'I DMOD PA RNAMS KYIS, SEMS

CAN GYI SEMS PHYIN CI LOG TU BYED PA RNAMS LA, SDUG BSNGAL BA
GSUM DANG BRGYAD KYIS MNAR BA RNAMS, DE BZHIN GSHEGS PA'I PHRIN
LAS BYA BA NAN TAN GYI YE SHES KYIS GONG GI SDUG BSNGAL BA DANG,
GNOD PA MA LUS PA GCOD PAR BYED PAS, THABS MKHAS PA'I THUGS RJES

SEMS CAN GYI LAS THAMS CAD RAB TU MA LUS PAR RDZOGS PAR BYED PAS,
'BRAS BU'I RANG BZHIN YE SHES KYIS, SDUG BSNGAL GYI RNAM PA 'JOMS
PA'I PHRIN LAS SNA TSOGS PA'I RTAGS SU, DE BZHIN GSHEGS PA'I
THABS KYI PHYAG RGYA BDUD RTZI 'KHYIL PA STE, YANG DAG PA'I YE
SHES

LAS BYUNG BA'I RTAGS SU, THAMS CAD RANG BZHIN RNAM PAR DAG PA'I
RTAGS SU PHRIN LAS RNAM PAR SNA TSOGS PA RNAM 'GRO BA'I DON DU
MDZAD DO, ,DKYIL 'KHOR DU SGRUB THABS KYI KHYAD PAR GZHUNG BZHIN
DU BYAS NA, PHA ROL GYI NGAN SNGAGS KYI BYE BRAG RNAMS 'JOMS
SHING THAR BAR 'GYUR RO, ,

KHRO BO BDUD RTZI 'KHYIL PA'I DON RGYA CHER BSTAN ZIN TO,, ,,DA
NI SHAR LHO MTSAMS KYI KHRO BO YA M'ANTA KA'I DON BSHAD DE, GSHIN
RJE DANG, ME LHA LA SOGS PA'I GNOD PA RNAMS 'JOMS PA'I RTAGS SU
BSTAN TE, GZHAN GYI LAS THAMS CAD 'JIG PAR BYED PA, GDON THAMS
CAD RLAG PAR

BYED PA; GDON THAMS CAD LAS THAR BAR BYED PA ZHES PA DANG, KHRO
BO'I RGYAL PO YA M'ANTA KA STE ZHES PA'I BAR GYIS BSTAN TE BDUD
DANG, SRIN PO DANG, GNOD SBYIN LA SOGS PA PHYIR RGOL BA RNAMS,
,SNGON GYI SMON LAM GYIS SEMS CAN MA LUS PA THAMS CAD THABS MKHAS
PA'I THUGS

@197A *, ,RJES 'JOMS SHING, GNYEN PO YE SHES KYIS DNGOS PO THAMS
CAD 'JIG PAR BYED CING, SNYING RJE CHEN PO RGYU MTHUN PA'I BYANG
CHUB KYI SEMS GZHAN LA PHAN 'DOGS PA'I NGO BOR BSGYUR BAS, SEMS
CAN GYI LAS THAMS CAD 'JOMS PAR BYED PA'I RTAGS SU

GYUR PAR GSUNGS TE, GDON MA LUS PA STONG PHRAG BRGYAD CU RTZA
BZHI'I DPON PO BI N'A YA KA DANG DBANG LDAN LA SOGS PA'I MTHU
DANG BLO GROS TSAD MED PA DANG LDAN PAS, GZHAN GYI RIG SNGAGS
THAMS CAD 'GRO BA RNAMS BYED DU 'JUG PAR GSUNGS SO, ,KHAMS GSUM
GYI SEMS CAN LA

GNOD PA RNAMS 'JOMS PAR BYED PA'I THABS DANG LDAN BAS, YE SHES
KYI RTAGS KYI ZHABS KYI ZIL GYI NON CING, SEMS CAN RNAMS KYI SDUG
BSNGAL LA ROL CING ZAD PAR BYED PAS, GDON THAMS CAD 'JOMS PAR
BYED CING BRLAG PAR GSUNGS TE, NYAN THOS DANG MU STEGS LA SOGS

PA'I PHYI NANG GI LTA BA RNAMS KYI GNOD PA SNA TSOGS PA RNAMS
RTOG PA'I RANG BZHIN GYIS DGE BA'I BAR DU GCOD PA'I GNOD PA
RNAMS, PHRIN LAS SNA TSOGS PAS GDUL BAR YANG MDZAD PAS, KHAMS
GSUM GYI 'GRO BA LAS SNA TSOGS PAS PHUNG PO NYAM THAG NAS DANG,
SNA TSOGS KYIS TSE DANG

MDANGS 'PHROG PA MA LUS PA RNAMS THUGS RJES THABS MKHAS PAS THAR
BAR MDZAD CING, PHYI'I GDON DANG, NANG GI GDON DANG, 'BYUNG BA'I
KHAMS MA SNYOMS PA'I GDON THAMS CAD LAS RAB TU THAR BA'I RTAGS
SU, RGYAL PO YA M'ANTA KAR BSTAN, DE BSGRUB PAR BYA BA'I PHYIR
ZHES

PA DANG, BKRA SHIS BAR 'GYUR RO ZHES PA'I BAR NI, RNAL 'BYOR PAS
DON RNAMS MA NOR BAR BSGRUB PAR BYA BA'I PHYIR, DUS GSUM GYI DE
BZHIN GSHEGS PA YUM SHES RAB KYI PHA ROL TU PHYIN PA'I RANG BZHIN
DU GNAS PAR BYIN GYIS BRLABS NAS, GZHAL YAS KHANG DU GNAS TE,
RANG BZHIN

GYIS DAG PAR BSAMS TE, DE NYID BSGOM PA'I RGYU, YA M'ANTA KA'I
RTZA BA'I YIG 'BRU, THUGS BYANG CHUB SEMS KYI DKYIL 'KHOR BSAMS
TE, 'ONG DU ZHU BAS DNGOS PO'I RANG BZHIN BYANG CHUB SEMS SU GNAS
PAS NA SNYING PO RNAM PA LNGA THUGS KYI RTAGS DANG LDAN PA LA,
RGYAN CHAS RNAM PA YON TAN GYI RNAM PA SNA TSOGS

@197B PA 'BYUNG BA'I GNAS SU THUGS YE SHES KYI BYIN GYI RLABS KYI
RTAGS HA 'BAR BA BSAMS TE, HA DES DNGOS PO RNAMS 'OD DU DNGOS PO
MED PAR ZHU BAS 'BRAS BU'I RANG BZHIN YON TAN GYI NGO BO RGYAN
CHAS DANG, BYANG CHUB SEMS KYI SNYING PO DANG, RGYAN LA THIM PAS
THAMS CAD RANG BZHIN GNYIS SU MED PAR

GYUR PAR BSAMS TE, DUS GSUM GYI SANGS RGYAS KYI YE SHES KYI RNAM
PAR THAR PA'I CHO 'PHRUL BSAM GYIS MI KHYAB PAR GYUR NAS, DE
BZHIN GSHEGS PA'I SKU GSUNG THUGS KYI THUGS RDO RJE'I BYIN RLABS,
DNGOS GRUB SNA TSOGS PA 'BYUNG BAS SEMS CAN THAMS CAD KYI DGOS PA
SNA TSOGS PAR GRUB

PAR BSAMS TE, DE NAS RNAL 'BYOR SGRUB PA POS BDAG YA M'ANTA KA'I
TING NGE 'DZIN DU ZHUGS TE, 'GRO BA 'DUL BA'I DBANG DU BDAG ZHI
BA DANG, RGYAS PA DANG, DBANG DANG, DRAG PO'I LAS RNAMS 'GRO BA
GANG LA MOS PA BZHIN DU, DKAR BA DANG, SER BA DANG, DMAR BA DANG,
GNAG PA PHRIN

LAS SO SO'I KHA DOG TU BSGYUR TE, YE SHES KYI BUM PA DES DBANG
BSKUR ZHING BSNYEN PA YANG GRANGS DANG, MTSAN MA DANG, DUS KYI
BSNYEN PA DAG ,DA HA BADZRA GRANGS MANG POR BRJOD NA BKRA SHIS
KYI YON TAN SNA TSOGS PA RAB TU THOB PAR 'GYUR RO, ,GONG DANG 'OG
GI SGRUB THABS RNAMS BSHAD PA LAS

'BYUNG BA YANG 'DI BZHIN DU RGYAS PAR SHES PAR BYA'O, ,RIG PA'I
GTAN TSIGS GONG 'OG LA SBYAR BAR SHES PAR BYA'O, ,GZHAN DAG DON
GCIG PAS MI SMOS SO, ,SHAR LHO MTSAMS KYI KHRO BO'I RGYAL PO YA
M'ANTA KA'I DON RGYA CHER BSTAN ZIN TO,, ,,DA NI BYANG SHAR
MTSAMS KYI KHRO BO tAKKI R'A DZA'I DON RGYAS PAR

STON TE; KHAMS GSUM GYI 'BYUNG PO'I RGYAL PO DBANG LDAN RIG
SNGAGS KYI DMOD PA'I TSOGS THAMS CAD ZHI BAR BYED PAS tAKKI R'A
DZA PHYUNG NAS 'GRO BA'I DON DU BZHUGS PA'I THABS NI 'BYUNG PO
THAMS CAD 'GUGS PAR BYED PA, RIG SNGAGS KYI LAS THAMS CAD BYED DU
'JUG PA ZHES BYA BA DANG, LAS THAMS

CAD BYED DU 'JUG PAR GSUNGS ZHES PA'I BAR NI, ,'DOD KHAMS KYI
SEMS CAN GYI GZUNG BA DANG, 'DZIN PA'I BAG CHAGS RNAM PAR RTOG PA
KUN GZHI LA RAB TU BSAGS PAS NI, NAM MKHA' LA SPRIN GYIS BSGRIBS
PA LTAR, PHYIN CI LOG GI BAG CHAGS MTHU BRTAS PAS, BDAG TU LTA BA
LAS

@198A *, ,'BYUNG BAS NA 'BYUNG PO LOG PA'I MTHU RAB TU ZHEN PAS
RDZAS KYI BYE BRAG SNA TSOGS PA LAS 'BYUNG BA DANG, SNGON GYI LAS
LAS GYUR PA'I 'BYUNG PO THAMS CAD KYI RGYAL PO DBANG LDAN LA SOGS
PA RNAMS 'GUGS PAR BYED PA'I RTAGS KYI PHYAG RGYA NI 'DUL BA'I
DBANG DU SKU SPRUL STE 'GRO BA'I DON BYED PA'I RTAGS tAKKI R'A
DZA STE,

'JIG RTEN GYI KHAMS RNAM PAR GSUM GYI NANG DU PHYI'I 'BYUNG PO
DANG LAS LAS GYUR PA'I 'BYUNG PO'I RIGS THAMS CAD THABS MKHAS
PA'I THUGS RJES DBANG DU BSDUS NAS 'KHOL BAS NA BYANG SHAR MTSAMS
KYI 'BYUNG PO RNAMS 'GUGS SHING DBANG DU BSDUS PAS 'DOD PA'I
RGYAL POR SNANG BAS, DES PHYOGS BCU'I DE BZHIN GSHEGS PA THAMS

CAD KYI PHRIN LAS SNA TSOGS PA RAB TU MDZAD PA THAMS CAD BYED DU
'JUG CING NYAMS SU LEN PA RNAMS BYAMS PA'I RAL GRIS MNGON DU BTUL
TE LEGS PAR GNAS PA'I DON TO, ,BYANG SHAR MTSAMS KYI KHRO BO'I
RGYAL PO tAKKI R'A DZA'I DON RGYAS PAR BSHAD ZIN TO,, ,,DA NI LHO
NUB MTSAMS KYI KHRO BO'I RGYAL PO STOBS PO CHE'I DON RGYAS PAR
BSHAD DE,

YANG DAG PA'I YE SHES KYI STOBS KYIS SEMS CAN RNAMS KYI DON MA
GRUB PAR GRUB PAR BYED PA DON GRUB PA RNAMS CHUD MI ZA BAR BYED
PA, GANG BSGRUB PA DE'I DON RNAMS PHUN SUM TSOGS PA THOB PAR BYED
PAS NA, DE NI MA GRUB PA RNAMS GRUB PAR BYED PA, 'DOD PA THAMS
CAD RAB TU SBYIN PA ZHES PA DANG, KHRO BO'I RGYAL PO STOBS PO
CHER BSTAN

ZHES PA'I BAR NI RNAL 'BYOR SGRUB PA PO GANG YANG RUNG BA DAG GIS
'DI TSUL BZHIN DU BSGRUBS NA MDO LAS 'BYUNG BA'I DE BZHIN GSHEGS
PA RNAMS KYI SKU GSUNG THUGS KYI DNGOS GRUB MA GRUB PA RNAMS GRUB
PAR BYED PA, SGRUB PAR BYED PA'I THABS RNAM PAR SNA TSOGS PA'I
LAS RNAM PAS KYI RGOL BA BDUD RAM PA BZHI NYON MONGS

PA DANG PHUNG BO DANG LHA'I BU DANG 'CHI BDAG GI BDUD RNAMS KYI
DBANG DU MI GTONG BAR MDZAD PA DANG, DE BZHIN GSHEGS PA'I YON TAN
GYI RNAM GRANGS MA LUS PA THAMS CAD RAB TU SBYIN PAR MDZAD PAR
DANG DPA' BAR 'GRO BDAG ZLA BA'I RGYAL MTSAN LA SOGS PA'I TING
NGE 'DZIN GYI SGO BSAM GYIS MI KHYAB PA'I STOBS DANG LDAN PA,
'JIG RTEN GYI

KHAMS KYI SEMS CAN GYI 'DOD PA PHUN SUM TSOGS PA RNAM PA BSAM
GYIS MI KHYAB PA RNAMS THOB PAR SGRUB CING DE BZHIN GSHEGS PA'I
PHRIN LAS SNA TSOGS PA MDZAD DO, ,LHO NUB MTSAMS KYI KHRO BO'I
RGYAL PO STOBS PO CHE'I DON RGYAS PAR BSHAD ZIN TO,, ,,DA NI NUB
BYANG MTSAMS KYI KHRO BO AA MO GHA P'A SHA'I DON STON TE, THABS
MKHAS THUGS

@198B RJE'I ZHAGS PAS KHAMS GSUM GYI SEMS CAN MA LUS PA RNAMS
'KHOR BA'I SDUG BSNGAL LAS 'DREN CING THUGS RJES SRUNG BAR BYED
PA'I DON TE, SEMS CAN THAMS CAD SRUNG BA ZHES PA DANG, BYANG CHUB
SEMS THABS MKHAS PAS SRUNG BAR BYED DO ZHES PA'I BAR NI, THABS
MKHAS PA'I THUGS RJE TSAD MED

PA'I RANG BZHIN, SNGON BSKAL PA TSAD MED PAR SEMS CAN MA LUS PA
THAMS CAD LA, BYANG CHUB SEMS TSAD MED PA SKYES NAS, YE SHES KYI
KHRO BO'I SPRUL PA BSAM GYIS MI KHYAB PA PHYUNG NAS, SPRUL PA DAG
'DOD KHAMS DANG, GZUGS KHAMS DANG, GZUGS MED PA'I KHAMS KYI SEMS
CAN DAG JI LTAR

'DUL BA BZHIN DU, THABS MKHAS PA'I THUGS RJE TSAD MED PA'I SPRUL
PA DES, 'GRO BA SNA TSOGS PA RNAMS JI LTAR 'DUL BZHIN DU STON TE,
DES 'DOD CHAGS DANG, ZHE SDANG DANG, GTI MUG LA SOGS PAS SDUG
BSNGAL BA'I RNAM PA LA, TSAD MED PA'I THUGS RJE YON TAN SNA TSOGS
PAS PHAN BTAGS NAS, 'KHOR BA'I

SEMS CAN RNAM BSRUNG BA'I PHYIR RO, ,DE NI THUGS RJE DANG PHRIN
LAS DON YOD PA'I ZHAGS PA STE, SNGON GYI PHRIN LAS TSAD MED PA'I
SNYING RJE DANG, BYAMS PA DANG, DGA' PA DANG BTANG SNYOMS KYIS
SEMS CAN THAMS CAD LA PHAN 'DOGS SHING BSDU BA'I DNGOS PO SBYIN
PA DANG, SNYAN PAR SMRA BA DANG, DON SPYOD PA DANG, DON MTHUN
PA'I SGO NAS

SDUD CING SRUNG BAR BYED DO, ,NUB BYANG MTSAMS KYI KHRO BO DON
YOD ZHAGS PA'I DON RGYAS PAR BSTAN ZIN TO,, ,,DA NI DKYIL 'KHOR
GYI DBUS KYI GTZO BO PHYAG NA RDO RJE'I DON STON TE, RGYAL BA
THAMS CAD KYI THUGS GSANG BA'I MDZOD 'DZIN PA, THUGS CHOS NYID
LAS MA G-YOS KYANG, SNGON GYI BSOD NAMS KYI TSOGS KYIS SEMS CAN

GYI DON 'DOD PA PHUN SUM TSOGS PA SGRUB CING, BDUD DANG SRIN PO
LA SOGS PA GDUL BA'I PHYIR THUGS RJES KHRO BOR SKU SPRUL TE,
RENGS PAR MDZAD DE, ZHI BA RGYAS PA, SEMS CAN THAMS CAD RENGS PAR
BYED PA ZHES PA DANG, DBANG DU BSDUS PHAN 'DOGS PA'I PHYIR RO,
,ZHES PA'I BAR NI, SEMS PHYIN

CI LOG DANG, LTA BA PHYIN CI LOG DANG, SHES RAB PHYIN CI LOG
DANG, 'DU SHES PHYIN CI LOG GIS NYON MONGS PA THAMS CAD LAS,
THABS MKHAS PA'I SNGON GYI BSOD NAMS KYI TSOGS BSAM GYIS MI KHYAB
PA RAB TU BSAGS PAS DA LTAR SH'AKYA THUB PA'I BSTAN PA LA GNOD
PA'I SEMS CAN DREGS PA CAN

@199A *, ,LA 'JIGS BYED THABS LA MKHAS PA'I SPRUL PA BSAM GYIS MI
KHYAB PA RNAM PA SNA TSOGS PA DANG GIS GNOD PAR BYED PA'I SEMS
CAN GZHAN LA BSNAN NAS, DE DAG GIS NGA DANG BDAG TU LTA BA'I 'DU
SHES PHYIN CI LOG GI NYON MONGS PA'I SDUG BSNGAL MA LUS PA RNAMS
MED

PAR MDZAD DO, ,DREGS PA CAN DE DAG BTUL NAS, BYANG CHUB CHEN PO
LA JI LTAR 'DOD PA BZHIN DU, YON TAN GYI TSOGS BSAM GYIS MI KHYAB
PAS RGYAS PAR MDZAD CING, BDUD KYI RGYAL PO DANG, DREGS PA CAN
KHYO SHUG CAN RNAMS SKRAG CING DNGANGS PA DANG, RENGS SHING 'DAR
BAR MDZAD PA'I PHYIR RO,,

RNAM PA GZHAN DU YANG RNAM PAR MI RTOG PA'I BYANG CHUB SEMS CHOS
NYID ZHI BA'I TING NGE 'DZIN MNYAM PA'I NGANG LAS MA G-YOS KYANG,
TSE RABS SNGON GYI BSOD NAMS KYI TSOGS BSAM GYIS MI KHYAB PA
THAMS CAD RGYAS PAR MDZAD DO, ,'JIG RTEN RNAM PA GSUM NA GNAS NAS
SEMS CAN THAMS CAD

LA; THUGS RJES THABS LA MKHAS PA'I PHRIN LAS KYIS, DE BZHIN
GSHEGS PA THAMS CAD KYI BSTAN PA LA GNOD PA'I BDUD RNAMS 'DUL
BA'I PHRIN LAS SNA TSOGS PA 'BYUNG BA'I YON TAN GYI RANG BZHIN
PHUN SUM TSOGS PA GZHAN LA 'BYUNG BA'I PHYIR, RNAM GRANGS SNA
TSOGS PA'I SGO NAS SEMS CAN

RNAMS TSIM ZHING BDE BAR MDZAD DO, ,GONG GI ZHIBS MI 'DUL BA'I
BDUD DANG SRIN BU DREGS BYED RNAMS KHRO BO'I TING NGE 'DZIN LAS
KHRO BO'I SPRUL PA SNA TSOGS DAG GIS 'DUL ZHING, SDUG BSNGAL LAS
SKYOB NAS BDE BA LA DGOD PA'I PHYIR, 'JIGS BYED KYI DRAG SHUL
GYIS RENGS SHING 'DAR BAR

MDZAD DO, ,DE DAG DE BZHIN GSHEGS PA'I 'KHOR DU THUGS RJES DBANG
DU BSDUS NAS, PHAN PA'I YON TAN CHEN PO'I SGO NAS DON MDZAD PA'I
PHYIR RO, ,DKYIL 'KHOR GYI DBUS KYI GTZO BO PHYAG NA RDO RJE'I
DON RGYAS PAR BSHAD ZIN TO, ,DA NI SHAR DANG LHO DANG, NUB DANG
BYANG GI SGO BA'I DON STON TE, TSAD

MED PA RNAM PA BZHI'I RTAGS TE SNYING RJE'I LCAGS KYU DANG, BYAMS
PA'I ZHAGS PA DANG, DGA' BA'I LCAGS SGROG DANG, BTANG SNYOMS KYI
DRIL BU DANG LDAN PA'I SGO NAS, SBYIN PA DANG, SNYAN PAR SMRA BA
DANG, DON MTHUN PA'I SGO NAS 'GRO BA'I DON MDZAD PA'I RTAGS SO,
,RMUGS

@199B PAR BYED PA'I GSANG SNGAGS KYI MTHU CHEN PO 'DI ZHES PA
DANG, MI GNAS PAR BYED PA'I DON TO ZHES PAS BSTAN TE, YE SHES KYI
SGO BA RNAM PA BZHIS 'DOD PA DANG, GZUGS DANG, GZUGS MED PA'I
SEMS CAN MA LUS PA RNAMS, PHYAG RGYA RNAM PA BZHI'I SGO NAS 'GRO
BA'I DON MDZAD PA'I THABS

SNA TSOGS PA BSTAN NAS, ME LONG LTA BU'I LCAGS KYU DANG, MNYAM PA
NYID KYI ZHAGS PA DANG, SO SOR KUN TU RTOG PA'I LCAGS SGROG DANG,
BYA BA NAN TAN GYI DRIL BUR SKU SPRUL TE, 'DUL BA'I DBANG DU RDO
RJE RTA GDONG LCAGS KYU MA DANG, RDO RJE PHAG GDONG ZHAGS PA MA
DANG, RDO RJE LCAGS SGROG NYI ZLA'I

SPYIN DANG, RDO RJE THAL BYED DRIL 'KHROL MAR SPRUL TE, SHAR DRI
ZA DANG, LHO GRUL BUM DANG, NUB KLU DANG, BYANG GNOD SBYIN LA
SOGS PA'I BDUD RNAMS SKABS TSOL ZHING GLAGS LTA BA RNAMS THUGS
RJES MA RUNGS PA RNAMS RMUGS PAR BYAS NAS, LOG PA'I LAM DU 'DUG
TU MI STER BAR GSANG BA'I,

DRAG SHUL GYI MTHUS BSDIGS NAS, SDUG BSNGAL LAS MI GNAS PAR BYED
PA'I DON TO, ,TSAD MED PA'I SGO BA BZHI'I DON BSHAD ZIN TO,,
,,SNGAGS DBYUNG BA'I DON STON TE, SNGAGS NI YE SHES KYI RTAGS KYI
DON GSANG BA DBYUNG BA'I THABS TE, SANGS RGYAS KYI MTHUS, LAG NA
RDO RJES RAB TU

SMRAS SO ZHES PA DANG, THUGS KHRO BO'I SNGAGS DANG DBYUNG BAR BYA
BA'I DON TO ZHES PA'I BAR NI DKYIL 'KHOR GYI RANG BZHIN BSHAD PA
LAS, DE BZHIN GSHEGS PA THAMS CAD KYI MTHUS LAG NA RDO RJE LA,
SKU DANG GSUNG DANG THUGS KYI DBANG BSKUR BAS BYIN GYIS BRLABS
NAS, 'DAS PA DANG MA BYON PA DANG,

DA LHAR BYUNG BA'I SANGS RGYAS KYI YE SHES LAG NA RDO RJE RAB TU
GNAS NAS, BYANG CHUB SNYING POR DBANG BSKUR BAS, LHA GNAS DANG NI
MI GNAS KUN TU THUGS YANG DAG PA'I YE SHES RDO RJE LTA BU'I
MTHU'I DBANG BSKUR BAR, BCOM LDAN 'DAS KYI 'KHOR 'JIG RTEN PA
DANG, 'JIG RTEN LAS 'DAS PAS

MTHONG BAR GYUR TO, ,DE BZHIN GSHEGS PA THAMS CAD KYI YE SHES
KYIS BYIN GYIS BRLABS NAS LHA'I RGYAL PO DBANG SGYUR GYI GNAS
DANG, LHO PHYOGS GYAD KYI YUL DANG, SNYING PO BYANG CHUB GA LA BA
'DIR LAG TU YE SHES KYI RDO RJE BYIN NAS, RDO RJE MING 'DZIN PAR
DBANG BSKUR BAS, LHA DANG, KLU DANG, GNOD

@200A *, ,SBYIN DANG, DRI ZA DANG, LHA MA YIN DANG, NAM MKHA'
LDING DANG, LTO 'PHYE CHEN PO DANG, MI DANG MI MA YIN PA RNAMS SU
LAG NA RDO RJER SO SOR SKAD DU 'UR CES RAB TU GYUR PA'I DON TO,
,DUS DER 'DOD KHAMS DANG, GZUGS KHAMS DANG, GZUGS MED PA'I KHAMS
KYI

SRID PA GSUM GYI MTHU CHE BA RNAMS DBANG DU 'DUS PAR 'GYUR RO,
,THAMS CAD ZHABS 'OG TU BSDUS NAS BKA' DAM LA BTAGS NAS SO SO
RANG RANG GI SNYING PO MDONGS GSOL DU PHUL NAS, DAM TSIG CAN DU
BYAS NAS DE RNAMS KYANG DUS GCIG TU GO STE, GONG GI KHRO BO RNAMS
KYI SNGAGS DANG, CHO GA'I PHAN YON

RNAMS 'DUL BA'I DBANG GIS 'GRO BA'I DON DU LAG NA RDO RJE PHYOGS
BCU DE BZHIN GSHEGS PA'I YE SHES KYI TSIG 'JIG RTEN RNAM PA GSUM
DU SRID PA'I SEMS CAN LA PHAN PA'I PHYIR RO, ,GSUNG KHRO BO'I
DKYIL 'KHOR 'DI 'DUL BA'I DBANG DU GSUNGS SO, ,GSANG SNGAGS GSUNG
GI DKYIL 'KHOR DBYUNG BA'I

THABS BSHAD ZIN TO,, ,,DA NI GSUNG YIG 'BRU'I DKYIL 'KHOR BSHAD
PA'I DON STON TE DANG PO PHYAG NA RDO RJE'I PHRIN LAS BSHAD DO,
,NA MO RATNA TRA Y'A YA, DKON MCHOG GSUM LA PHYAG 'TSAL BA'I DON
TE, PHYAG NA RDO RJE DKON MCHOG GI RANG BZHIN DU GYUR PAS NA, YE
SHES LAS GRUB PA'I PHYIR

ZHES PA NI, DUS GSUM DU RGYAL BA'I RANG BZHIN DU GYUR PAS DKON
MCHOG GSUM ZHES BRJOD DO, ,NA MASHTZA ndA BADZRA PA n'A YE, RDO
RJE RIN CHEN GYI NGO BO PHYAG NA RDO RJE'I YANG DAG PA'I SNYING
PO'O ZHES PA NI THUGS RDO RJE LTA BU DANG, YON TAN RIN CHEN LTA
BU DANG LDAN PA'I THA TSIG GO, ,MA H'A YAKshA SE N'A PA TA YE,

GNOD SBYIN GYI SDE DPON CHEN PO LAG NA RDO RJE DRA PO LA PHYAG
'TSAL BA'I DON TE, GNOD SBYIN RNAMS THUGS RJES 'DUL BAS DE SKAD
CES BRJOD DO, ,ZHES PA NI KHAMS GSUM GYI DREGS PA CAN 'DUL BA'I
PHYIR RIGS GNOD SBYIN DU BSTAN TE, THABS MKHAS PA'I PHRIN LAS
KYIS DBANG DU SDUD PAS SO,,

TADYA TH'A, 'DI LTA STE GANG LTA ZHE NA, 'OG NAS 'BYUNG BA'I
SNGAGS KYI CHIG RNAMS ZHES PA NI, 'OG GI DON MA NOR BAR BSTAN
PA'I PHYIR GSAL BAR BSTAN CING SMOS PA'I DON, AOm TRA tA TRA tA
YE SHES LNGA'I NGO BO DAG GIS NYON MONGS PA THAMS CAD SOD CIG
PA'I DON NI, CHOS KYI DBYINGS KYI YE SHES

@200B LA SOGS PA RNAM PA LNGAS, NYON MONGS MONGS PA RNAMS RAB TU
GCOD PA'I DON NO, ,TRO tA YA TRO tA YA PHYAG NA RDO RJE'I BYIN
GYI RLABS KYIS RAB TU GCOD CING LEGS PAR SOD CIG PA'I DON NI,
THUGS GSANG BA'I MDZOD 'DZIN PA YE SHES KYI DON LA DPYOD CING,
NYON MONGS PA LAS SKYOBS SHIG PA'O, ,SPHU tA

SPHU tA ZHES PA NI NYON MONGS PA LAS YE SHES KYI MES 'BAR BAR
GYIS SHIG PA'I DON NI SDUG BSNGAL GYI RANG BZHIN YE SHES KYI
PHRIN LAS NYON MONGS PA LA DON GSAL BAR GYIS SHIG PA'O, ,SPO tA
YA SPO tA YA, BYANG CHUB KYI RANG BZHIN GYIS LEGS PAR 'BAR BAR
GYIS SHIG PA NI THUGS RJE TSAD

MED PA'I PHRIN LAS KYIS LEGS PA MTHONG BAR BYA BA'I THA TSIG GO,
,GH'URnA GH'URnA, BDAG GI BGEGS RNAMS ZUNGS LA SKROD CIG ,YE SHES
KYI MES MTSAN MA SREGS SHIG PA'I DON NI, LTA BA LOGS PA NI BGEGS
DANG 'DRA STE, YANG DAG PA'I LTA BA'I BGEGS TE, YE SHES KYI MES
NYON

MONGS PA CHOMS SHIG PA'I DON NO, ,GH'URnA PA YA GH'URn PA YA NI
THUGS RJE'I LCAGS KYUS ZUNG LA LEGS PAR SKROD CIG PA'I DON NI,
PHRIN LAS KYI LCAGS KYUS GDON ZUNG LA MTSAN MA SKROD CIG PA'I DON
NO, ,SARBA SATVA NI SEMS CAN THAMS CAD THUGS RJE'I THUGS KYIS
GZIGS SHIG PA'I

DON NI THUGS RJE'I ZHING STE, DGOS 'BREL YOD PAS GZIGS PA'I PHYIR
RO, ,BO DHA YA BO DHA YA, KHAMS GSUM GYI SEMS CAN RNAMS, BYANG
CHUB TU SEMS RAB TU BSKYED CIG PA'I DON NI, DNGOS POR LTA BA
RNAMS DNGOS PO MED PA'I BYANG CHUB SEMS LA DGONG PA'I PHYIR RO,
,SAm BHO DHA YA SAm BO DHA

YA; 'GRO BA RNAMS LEGS PAR BYANG CHUB TU SEMS BSKYED PA'I DON NI,
LAM LOG PA'I 'GRO BA RNAMS YANG DAG PA'I BYANG CHUB LA DGOD PA'I
PHYIR RO, ,BHRA MA BHRA MA, BYANG CHUB KYI SEMS DANG MI MTHUN
PA'I BGEGS RNAMS SKROD CIG PA'I DON NI, GZUNG 'DZIN GYI BAG CHAGS
RNAMS BYANG CHUB

KYI SKYON GYIS SOL CIG ,SAm BHRA MA YA SAm BHRA MA YA, PHYIN CI
LOG GI NYON MONGS PA RNAMS LAS THUGS RJES LEGS PAR SKROD CIG PA'I
DON NI, ,LTA BA LOG PA NI NYON MONGS PA'I RGYU LAS PHRIN LAS KYIS
SEL BA'I DON TO, ,SARBA BUDDHA, SANGS RGYAS THAMS CAD KYI THUGS
RJE

@201A *, ,CHEN POS BDAG GI SDIG PA THAMS CAD CHOMS SHIG PA'I DON
TO, ,NI SNGON GYI THUGS RJES PHYI NANG GI GNOD PA THAMS CAD MED
PAR BYA BA'I PHYIR CHOMS SHIG CES GSUNGS SO, ,KU tA NI KU tA NI,
GDON 'BYUNG PO RNAMS

GTU BAS SHIG GTUBS SHIG ,THUGS RJE YE SHES KYI SPYAN GYIS GZIGS
PA'I DON NI, GNOD PA RNAMS MED PAR BYED PA DANG, GDUG PA RNAMS
GCAD PA DANG, THUGS RJES GZIGS PAR BYED PA'I THA TSIG GO, ,SAm KU
tA YA SAm KU tA YA, 'JIG

RTEN NA GNOD PAR BYED PA RNAMS BYAMS PA'I THUGS KYIS GTUBS SHIG
,LEGS PAR GTUBS SHIG PA'I DON NI, SARBA SHA TRUm, BDAG LA GNOD
PAR BYED PA'I BGEGS RNAMS THAMS CAD RANG BZHIN 'DUL PA'I DON NI,
GNOD SBYIN DANG, SRIN PO DANG,

BGEGS KYI RIGS RNAMS 'DUL BA'I PHYIR RO, ,GHA tA YA GHA tA YA,
BGEGS DANG 'BYUNG PO DE RNAMS THUGS RJES SKROD CIG PA'I DON NI,
BI N'A YA KA DANG DBANG LDAN LA SOGS PA RNAMS THUGS RJES SKROD
CIG PA'I THA TSIG GO, ,SAm GHA tA YA SAm GHA tA

YA; NI LEGS PAR SKROD CIG PA'I DON TE, BDAG DANG SEMS CAN THAMS
CAD NYON MONGS PA LAS THAR BAR GYIS SHIG PA'I DON NI, NYON MONGS
PAS SEMS CAN THAMS CAD 'KHOR BA DE LAS BZLOG CING THAR BAR BYA
BA'I PHYIR RO, ,SARBA BIDY'A,

RIG SNGAGS KYI MTHUS GANG LA BYA BA'I LAS THAMS CAD RDO RJE 'BAR
BAS SGRUB PAR BYED PA'I DON NI, YE SHES KYI MTHU DANG LDAN PAS
DON MA LUS PA THAMS CAD 'GRUB PAR BYA BA'I PHYIR SMOS SO, ,BADZRA
BADZRA SPHOt, YE SHES 'BAR BA'I CHE BAS BGEGS RNAMS GZHAN DU SPOR

CIG PA'I DON NI, THUGS RJE THABS KYI PHRIN LAS CHE BA DANG 'DRA
BAS, SKYE BZHI BGEGS RTZAD GCOD PA'I PHYIR SMOS SO, ,BADZRA
BADZRA KA tA, YE SHES LAS GRUB PA'I RDO RJE 'BAR BAS NYON MONGS
PA THAMS CAD CHOD CIG PA'I DON NI, DNGOS PO RNAMS DNGOS PO MED
PAR BYA BA'I

@201B PHYIR; 'DUL DBANG DU CHOD CIG PA'I DON TO, BADZRA BADZRA MA
tA, BYANG CHUB SEMS KYI RDO RJES BDAG LA GDUG PA RNAMS GTUGS SHIG
PA'I DON NO, ,CHOS NYID NGO BO RDO RJE DANG 'DRA BAS MTSAN MA
RNAMS MED PAR BYED PA'I THABS SO, BADZRA BADZRA MA THA, YANG DAG
PA'I YE SHES RDO RJES BGEGS RNAMS THUL

CIG PA'I DON NI, RTOGS PA'I LTA BA NI RDO RJE DANG 'DRA BAS, LOG
PA'I LTA BA RNAMS MED PAR BYED PA'I THABS SO, ,BADZRA BADZRA
AAshtA, YE SHES LAS GRUB PA'I YANG DAG PA'I RDO RJES BDUD RNAMS
GNAS DER MI GNAS PAR GYIS LA SKROD CIG PA'I DON NI, DNGOS PO
RNAMS DNGOS PO MED PAR BYED PA'I

YANG DAG PA'I DON, RDO RJES MTSAN MA RNAMS MED PAR BYED PA'I
PHYIR SKROD CIG PA'O, ,HA SA NI LA BADZRA, RDO RJE RNON PO ME
DANG 'DRA BAS BAG CHAGS RNAMS CHOD CIG ROL CIG PA'I DON NI, TING
NGE 'DZIN RAL GRI DANG 'DRA BAS DNGOS PO RNAMS GCOD CING DON
MTHONG BA'I THA TSIG GO, ,SU BADZRA SV'A H'A,

THUGS MKHYEN PA'I RDO RJE CHOS KYI DBYINGS RNAM PAR DAG PA LA
LEGS PAR SBYOR CIG PA'I DON NI, RTOGS PA'I LTA BA RNAMS PAR DAG
PAS DON RNAMS MTHONG ZHING LEGS PAR RTOGS PA'I PHYIR RO, ,DKYIL
'KHOR GTZO BO PHYAG NA RDO RJE'I RANG BZHIN GYI DON BSHAD ZIN
TO,, ,,DA NI DE'I THUGS

KHRO BO'I PHRIN LAS KYI DON BSHAD DE, THUGS YANG DAG PA'I YE SHES
KYIS NYON MONGS PA RNAMS 'JOMS PA'I RTAGS SU THUGS RJES KHRO BOR
SPRUL TE, DREGS PA CAN 'DUL BA DANG, PHRIN LAS BYA BA DANG, DNGOS
GRUB RNAMS SBYIN PA'I PHYIR, RNAM PAR THAR PA BRGYAD KYI RTAGS
KHO NA'I DON

STON PA'I PHYIR RO, ,HA PHU LLU NI RU PHU LLU, DE LTAR PHYAG NA
RDO RJE THUGS KYI NGO BOR GSUNGS NAS, RDO RJE KHRO BO LAS SBYOR
BA'I PHYIR RO, ,RDO RJE KHRO BO 'BAR BAS NYON MONGS PA'I GSHIN
RJE KHAMS GSUM PA RNAMS THUGS RJES 'BAR BAS BYED PA'I DON NI,
THUGS KYI BDAG PO'I DON BSTAN NAS, DE'I

'OG TU KHRO BO'I LTA BA LA SOGS PA RNAMS THUGS RJE'I KHRO BO'I
RANG BZHIN GYIS 'JOMS PA'I DON, GRiHnA KU LLU, KHAMS GSUM GYI
GSHED KYI SDUG BSNGAL DANG, LAS RNAMS 'JOMS PA'I DON NI, 'JIG
RTEN PA RNAMS NYON MONGS PAS GSHIN RJE'I DBANG DU SONG BA'I SDUG
BSNGAL RNAMS

@202A *, ,THUGS RJES GSHIN RJE LTA BUS 'JOMS PA'I RTAGS SO, ,MI
LLI TZU LLU, KU RU KU LLU, 'PHAGS PA RTA MGRIN SNGON PO 'BAR BAS
SDUG BSNGAL RNAMS SBYONGS SHIG PA'I DON NI, 'KHOR BA LAS 'PHAGS
PA'I GSUNG GI RTA SKAD DANG LDAN PAS, CHOS NYID KYI NGO BOS SDUG
BSNGAL RNAMS

CHOMS SHIG PA'I DON TO, ,BADZRA BI DZA YA SV'A H'A, KHRO BO'I
RGYAL PO BDUD RTZI 'KHYIL PA 'BAR BAS NYON MONGS PA THAMS CAD
BDUD RTZIR BYIN GYIS RLOBS SHIG PA'I DON NI, YANG DAG PA'I RTAGS
GZUNGS 'DZIN LAS RGYAL ZHING, DUG BDUD RTZIR GYUR ZHING NYIN
MONGS PA 'JOMS PA'I RTAGS THUGS CHOS

NYID DU 'KHYIL PAS SMOS SO, ,K'I LI K'I L'A YA SV'A H'A, A'ARYA
A'A TZA LAS THUGS KYI PHRIN LAS MDZAD PA DANG, STOBS PO CHES DRAG
SHUL GYIS PHRIN LAS MDZAD PA'I DON NI, 'KHOR BA LAS 'PHAGS SHING
THUGS KYI PHRIN LAS SNA TSOGS PA'I NGO BO DANG, YANG DAG PA'I
SHES RAB KYI STOBS DANG LDAN PA

GNYIS KYI PHRIN LAS SO, ,KA tA KA tA, ZHES PA NI YA M'ANTA KA
KHRO BOS BDUD RNAMS SPA BKONGS SHIG PA'I DON NI, THUGS YE SHES
KYI RGYAL POS LTA BA NGAN PA RNAMS MED PAR BYED PA'I THA TSIG GO,
,MA tA MA tA NI H'Um K'A RAS NYON MONGS PA RNAMS LAS THUGS RJES
SKYOBS SHIG PA NI, MTSAN MA THAMS CAD

'JIG PAR YE SHES KYI KHRO BOS LTA BA LOG PA RNAMS MED PAR BYED
PA'I THA TSIG GO, MA tA RA tA KHRO BO'I RGYAL PO PADMA 'KHYIL PAS
NYON MONGS PA RNAMS ZHI BAR MDZOD CIG PA'I DON NI, NYON MONGS PA
LA KHRO ZHING MA CHAGS PA'I SKYON GYI DBU 'KHYIL PAS MTSAN MA
RNAMS ZHI BAR BYED PA'I THA TSIG GO, ,

MO tA NA PRA MO tA N'A YA SV'A H'A YE SHES KYI GNOD SBYIN 'BAR BA
GSHIN RE GSHED KYIS SKYOBS SHIG PA'I DON NI, 'KHOR BA 'JOMS PA'I
NGO BO THUGS RJE'I ME 'BAR BAS, MTSAN MA RNAMS MED PAR BYED PA'I
THA TSIG GO, ,TZA RA NI TZA RA ZHES PA NI KHRO BO'I RGYAL PO N'I
LA DAndAS, BDAG DANG SEMS CAN

THAMS CAD LA TSE DANG DBANG THANG STZOL CIG PA'I DON NI, MTSAN MA
MED PA'I YE SHES KYI BDAG POS, MI 'CHI BA'I G-YUNG DRUNG DANG,
BSOD NAMS KYI TSOGS THOB PAR BYED THA TSIG GO, ,HA RA HA RA YE
SHES KYI GSHOG PAS 'KHOR BA'I SDUG BSNGAL LAS SKYOBS SHIG PA'I
DON NI, RTOGS

@202B PA'I YE SHES PAS 'KHOR BA'I SDUG BSNGAL RNAMS LAS THAR PAR
MDZAD DO, ,SA RA SA RA TING NGE 'DZIN DRAG SHUL GYI SEMS NYAMS PA
RNAMS DRAN PAR GYIS SHIG PA'I DON NI THUGS KYI RANG BZHIN PHUN
SUM TSOGS PA DANG LDAN PAS, SEMS NYAMS PA'I SKYON SBYONG PA'I
THABS SO, ,M'A RA YA

NYON MONGS PA 'JOMS PA'I RDO RJES BGEGS RNAMS SOD CIG, ,LAS DRAG
POS RDUL DU THONG SHIG PA'I DON NI, LTA BA NGAN PA 'JOMS PA'I
DRAG PO'I STOBS DANG LDAN PA'I RDO RJE LTA BUS GNOD PA'I GDON
RNAMS STONGS BAR BYED PA'I THABS SO, ,BADZRA BI D'A RA n'A YA
SV'A H'A, RDO RJE RNAM

PAR 'JOMS PAS RDO RJE LTA BU'I TING NGE 'DZIN GYI GNOD PA RNAMS
ZHI BAR MDZOD CIG PA'I DON NI, ,YANG DAG PA'I YE SHES KYIS MTSAN
MA THAMS CAD MTSAN MA MED PAR BYED PA'I THA TSIG GO, ,TSINDA
TSINDA, KHRO BO'I RGYAL PO HA YA GRi BAS, NYON MONGS PA RNAMS
RTZAD CHOD PA NI, GSUNG GI

BDAG PO CHAGS PA'I BDAG NYID KYI GDUG PA RNAMS MED PAR BYED PA'I
DON, BHINDA BHINDA, BDAG DANG SEMS CAN RNAMS KYI SDUG BSNGAL
BSHIG PA'I DON, THUGS RJE PHUN SUM TSOGS PAS SDUG BSNGAL GSUM
DANG BRGYAD LAS THAR PAR BYED PA'O, ,MA H'A K'I LI K'I L'A YA
SV'A H'A, KHRO BO'I

RGYAL PO STOBS PO CHE LAS DANG NYON MONGS PA THAMS CAD THUGS ZHI
BA'I SGO NAS ZHI BAR MDZOD CIG PA'I DON NI, 'KHOR BA 'JOMS PA'I
STOBS DANG LDAN PAS GZUNG 'DZIN GYI BAG CHAGS RAGS PA RNAMS
STONGS PAR BYED PA'I THA TSIG GO, ,BANDHA BANDHA, tAKKI R'A DZA
STE KHRO BO'I RGYAL POS GDUG

PA'I BDUD RNAMS MGO NAS BZUNG LA CHINGS SHIG PA'I DON NI, 'KHOR
BA 'JOMS PA'I RGYAL POS LTA BA'I BDUD RNAMS RTZA BA NAS 'BYIN
PA'I THA TSIG GO, ,TRO tA TRO tA, KHRO BO'I KHRO BOS NYON MONGS
PA ROL CIG PA'I DON NI, NYON MONGS PA KHRO BO LA THUGS RJE KHRO
BOS 'JOMS PA'I THA TSIG GO, ,

K'I LI K'I L'A YA SV'A H'A, BYANG CHUB SEMS KYI RANG BZHIN BDUD
RTZI 'KHYIL PA THAMS CAD ZHI BAR MDZOD CIG PA'I DON NI, GZUNG
'DZIN GYI SKYON SPANGS PA'I BDUD RTZI DANG LDAN PAS, CHOS NYID DU
DNGOS PO RNAMS LAS BZLOG PA'I PHYIR RO, ,TZU RU TZU RU, KHRO BO'I
RGYAL PO AA MO GHA P'A SHAS DAM

@203A *, ,TSIG BZHIN DU PHRIN LAS MDZOD CIG PA'I DON NI, THABS
THUGS RJE CHEN PO'I ZHAGS PA DANG LDANG PAS SNGON GYI PHRIN LAS
BZHIN DU LAS MDZOD CIG PA'I DON NO, ,TZANDA LI, KHRO BO'I RGYAL
PO TSUR SPYON DAM TSIG LA DGONGS SHIG PA'I DON NI, MA RUNGS PA
'DUL BA'I

BDAG PO GNYIS SU MED PAR BYA BA DANG, MI 'DA' BAR BYA BA'I PHYIR
RO, ,K'I LI K'I L'A YA SV'A H'A, BDUD RTZI 'KHYIL PAS THUGS RJE
TSAD MED PA'I GSUNG SGRAS THAMS CAD BYANG CHUB SEMS SU ZHI BAR
MDZOD CIG PA'I DON NI, LTA BA'I BDUD RNAMS BYANG CHUB SEMS KYI
RTZIS BSGYUR ZHING, SHES RAB

KYI SGRAS CHOS NYID DU STON CING BYANG CHUB SEMS LA DGOD PA'I
DON, TR'A SA YA TR'A SA YA, KHRO BO'I RGYAL PO MA H'A BA LAS BDUD
DANG DREGS BYED RNAMS SKRAG PAR GYIS SKRAG PAR GYIS SHIG PA'I DON
NI, NYON MONGS PA 'JOMS PA'I STOBS DANG LDAN PA, BDUD RNAMS BZHI
'JOMS SHING SKRAG PAR BYED

PA'I DON NO, ,BADZRA K'I LI K'I L'A YA SV'A H'A, YE SHES KYI RDO
RJE 'BAR BAS 'BAR BAS THAMS CAD ZHI BAR MDZOD CIG PA'I DON NI,
YANG DAG PA'I YE SHES KYI DNGOS PO RNAMS DNGOS PO MED PAR GYIS
SHIG PA'I DON HA RA HA BADZRA DH'A R'A YA SV'A H'A, RDO RJE YE
SHES 'BAR BA'I SGO BA BZHIS BGEGS SKROGS SHING

SKROGS SHIG PA'I DON NI, PHRIN LAS 'JOMS PA'I BDAG NYID KYIS LTA
BA'I BGEGS RNAMS MED PAR GYIS SHIG PA'I DON NO, PRA HA RA PRA HA
RA, KHRO BO'I RGYAL PO BDUD RTZI 'KHYIL PAS, MTSAN MA'I DNGOS PO
THAMS CAD ZHI BAR MDZAD NAS, BYIN GYIS RLOBS SHIG PA'I DON NI,
NYON MONGS

PA'I BDUD 'JOMS PA'I BDUD RTZI 'KHYIL PAS MTSAN MA THAMS CAD BDUD
RTZIR BYIN GYIS RLOBS SHIG PA'I DON NO, ,BADZRA PRA BHANYDZA N'A
YA SV'A H'A, BYANG CHUB SEMS KYI RDO RJE 'BAR BAS LAS DANG NYON
MONGS PA'I BAG CHAGS THAMS CAD ZHI BAR MDZOD CIG PA'I DON NI,
'BRAS BU'I RANG BZHIN MTSAN MA

'JOMS PA'I YE SHES KYIS DNGOS PO MA LUS PA RNAMS ZHI BAR GYUR PA
DANG, RAB TU ZHI BAR GYUR PA'I PHYIR RO, ,YE SHES KYI RTAGS KYI
KHRO BO RNAMS KYI PHRIN LAS DON RNAMS BSHAD ZIN TO,, ,,DA NI
THUGS KHRO BO'I PHRIN LAS DON RNAMS SHAD ZIN TO,, ,,DA NI THUGS
KHRO BO'I PHRIN LAS BSRUNG BA'I DON STON TE, MA TI STHI RA
BADZRA, BLO GROS BRTAN PA'I RDO RJES BYANG CHUB SEMS KYI

@203B RANG BZHIN DANG LDAN PAR GYIS SHIG PA'I DON NI, TING NGE
'DZIN GYI RDO RJES BDAG GI LUS RDO RJE LTA BUR ZHI BAR MDZOD CIG
PA'I DON NO, ,SU TI STHI RA BADZRA, SHIN TU BRTAN PA'I RDO RJES
LEGS PA'I YON TAN RDO RJE LTA BU ZHI BA DANG LDAN PAR GYIS SHIG
PA'I DON NI, ,TING NGE 'DZIN MI 'GYUR BA'I NGO BOS SKYON SPANGS

NAS THAMS CAD ZHI BAR BYED PA'I DON, PAR TI STHI RA BADZRA, SO
SOR BRTAN PA'I RDO RJES BDAG GI LUS RDO RJE LTA BUR ZHI BAR MDZOD
CIG PA'I DON NI, SO SOR RTOG PA'I YE SHES KYIS DNGOS PO RAGS PA
RNAMS RAB RU BCOM NAS CHOS NYID LA GNAS PAR BYED PA'I DON NO, ,MA
H'A BADZRE CHEN PO RDO RJES ZHI

BA'I TSUL DU BDUD LAS RGYAL BAR MDZOD CIG PA'I DON NI, LTA SPYOD
RNAM PAR DAG PAS GZUNG 'DZIN GYI SKYON GYI BDUD 'DUL BA'I RTAGS
SO, ,AA PAR TI HA TA BADZRA, RAB TU BRTAN PA'I RDO RJES BDAG YE
SHES KYI MTSON CHA STZOL CIG ,GZHAN GYI GTI MUG RNAMS GZHOM PA'I
PHYIR RO NI, CHOS KYI

DBYINGS KYI YE SHES KYIS DNGOS PO'I MTSAN MA RNAMS 'JOMS SHING
GTI MUG GNAS SU DAG PAR BYED PA'I PHYIR RO, ,AA MO GHA BADZRA,
DON YOD PA'I RDO RJES BDAG LA DON RNAMS STZOL CIG PA'I DON NI, DE
BZHIN GSHEGS PA'I THUGS RJE'I PHRIN LAS PHRIN LAS KYIS 'KHOR BA
LAS 'DREN PA DANG,

DON RNAMS SBYIN PA'I THA TSIG GO, ,AE HI BADZRA BDEN PA'I RDO
RJES BDAG 'KHOR BA LAS DRONGS SHIG ,TSUR GSHEGS TSUR BYON ZHE PA
NI, ME LONG LTA BU'I YE SHES KYI 'KHOR BA RNAMS STONGS PAR GSAL
BAR BYED PA, RTOGS SHING 'GRO BA'I DON DU GSHEGS PA'I THA TSIG
GO, ,SH'I GHRI BADZRA DHA

R'A YA SV'A H'A, DPA' BAR 'GRO BA'I RDO RJE LA GOR RGYUG PA'I
PHYIR, DE BZHIN GSHEGS PA'I PHRIN LAS MDZOD CIG PA'I DON NI, BYA
BA SGRUB PA'I YE SHES KYIS LAS KYI PHRIN LAS SNA TSOGS PA MDZAD
CING DNGOS PO RNAMS 'JOMS PA'I DON, KHRO BO BSRUNG BA'I PHRIN LAS
BSHAD ZIN TO,, ,,SGO BZHI'I

SRUNG BA STON TE, YE SHES KYI RTAGS KYI SRUNG BAR BYED PA'O,,DE
NI LTA BA LOG PA'I SEMS CAN RNAMS LA, YE SHES RNAM PA BZHIS 'GRO
BA'I DON DU THUGS RJES 'DUL BA'I DBANG DU BSTAN TO, ,SARBA KU LAm
A'A BRTA YA, RDO RJE 'DZIN 'KHOR DANG BCAS PA BDAG LA BYIN GYIS
RLOBS SHIG, GNOD

@204A *, ,PA'I BYE BRAG THAMS CAD RAB TU ZHI BAR MDZOD CIG PA'I
DON NI, YE SHES KYI 'KHOR RTAGS KYI PHYAG RGYAS DNGOS GRUB SBYIN
ZHING GNOD PA RNAMS 'DUL ZHING MED PAR BYED PA'I DON TO, ,DHA RA
DHA RA, BYANG CHUB SEMS KYI RANG BZHIN ZHI BAS THAMS CAD KHYER LA
GZUNGS SU GYIS

SHIG PA'I DON NI, SNYING RJE CHEN PO TSAD MED PAS NYON MONGS PA
ZHI BAR BYA BA DANG, BYANG CHUB TU KHYER LA GNYIS SU MED PAR BYED
PA'I DON TO, ,DHI RI DHI RI, DBYINGS KYI RANG BZHIN CHOS NYIS
KYIS LEGS PAR THOGS SHIG PA'I DON NI, DE BZHIN GSHEGS PA'I YE
SHES KYI PHRIN LAS KYIS CHOS

NYID LA ZLO BA'I DON TO, ,DHU RU DHU RU, LUS CAN THAMS CAD THUGS
RJES RAB TU ZUNGS LA THOGS SHIG PA'I DON NI, SGO BA BZHIS DNGOS
PO RNAMS THUGS RJES RAB TU 'DUL ZHING 'DZIN PAR GYUR PA'I THABS
SO, ,SARBA BADZRA KU LAm A'A BRTA YA SV'A H'A, ZHES PA NI RDO RJE
'KHOR DANG BCAS PAS BDAG LA

BYIN GYIS RLOBS SHIG ,GNOD PAR BYED PA'I BYE BRAG THAMS CAD RAB
TU ZHI BAR MDZOD CIG PA'I DON NO, ,AA MU KA M'A RA YA PHAt, BDAG
DUS MA YIN PA'I 'JIGS PA BZLOG CING, BDUD MAS CHOMS SHIG PA'I DON
NI, DNGOS PO'I BDUD DNGOS PO MED PA LA BZLA BA'I PHYIR DANG, PHYI
NANG GI

BDUD 'JOMS PA'I RTAGS SO, ,KHRO BO RGYANG DANG, SGO BA BZHI'I
SRUNG BA'I PHRIN LAS KYI DON BSHAD ZIN TO,, ,,DA NI KHRO BO'I
DBANG GI DON STON TE, THUGS RJES 'KHOR BA DBANG DU SDUD PA'I
PHYIR 'DUL BA'I DBANG DU DBANG GI LAS BSTAN TE, NA MA:SA MANTA
BADZR'A n'Am, KUN TU BZANG PO YE SHES KYI RDO RJE

RANG BZHIN DU DBANG BSKUR BA'I DON NI, CHOS KYI DBYINGS YE SHES
KYIS DNGOS PO'I SKYON RANG BZHIN GYIS DAG PAR DBANG BSKUR BA'I
DON NI, SARBA BA LAm, THAMS CAD KUN GYI RANG BZHIN STOBS PO CHES
DBANG BSKUR BA'I DON NI CHOS NYID KYI STOBS KYIS DNGOS PO THAMS
CAD 'JOMS PA'I DBANG 'JOMS PA'I DBANG BSKUR

BA'I PHYIR RO, ,A'A BRTA YA, MA H'A BA LE, MNYES PAR BYED PA
STOBS PO CHE MGYOGS PA RLUNG DANG 'DRA BAS DBANG BSKUR BA'I DON
NI, MNYAM PA NYID KYI YE SHES KYI STOBS MGYOGS PAR BYED PA DANG,
MYUR BA RLUNG LTA BUS DBANG BSKUR BA'I PHYIR RO, ,KA TA BE TA TA
LE, YE SHES KYI MCHE BAS NYON MONGS

@204B PA'I BDUD THUL CIG PA'I DON NE, SO SOR KUN DU RTOG PA'I YE
SHES KYIS MCHE BAS SKYE BZHI 'JOMS PA'I RTAGS SO, ,AA TZA LE,
KHAMS GSUM RNAM PAR RGYAL BA'I DKYIL 'KHOR GYI MNGA' BDAG GI
SPRUL PAS BDAG LA DBANG BSKUR LA SKYOBS SHIG PA'I DON NI, 'JIG
RTEN LAS YE SHES KYIS RGYAL

BAR BYED PA'I THUGS CHOS NYID KYI MNGA' BDAG GIS DBANG BSKUR BA'I
DON NO, ,MAndALA MA YE, SKYIL 'KHOR GYI SRUNG MA RNAMS KYIS SPRUL
PA'I NGO BO NYID KYI MCHE BA SNA TSOGS SU SNANG BA'I DON NI,
THUGS RJES 'DUL BA'I DBANG DU SKUR SPRUL TE, 'GRO BA'I DON DU
THABS MKHAS PA'I BDE BA SBYIN PA'I DON NO, ,

AA TI BADZRA RDO RJE BZANG POS GNOD PA THAMS CAD LAS BDAG SKYOBS
SHIG PA'I DON NI, ME LONG LTA BU'I YE SHES KYIS LAS KYI BAG CHAGS
RNAMS 'JOMS PA'I PHYIR RO, ,MA H'A BA LE BE GA RA nA, STOBS PO
CHES MGYOGS PA RLUNG DANG 'DRA BAS, GNOD PA THAMS CAD ZHI BAR
MDZOD CIG PA'I DON NI, MNYAM

PA NYID KYI YE SHES KYI STOBS KYI PHRIN LAS KYIS NI SDUG BSNGAL
'JOMS PA'I THA TSIG GO, ,AA DZI TE DZVA LA DZVA LA, YANG DAG PA'I
SHES RAB KYIS BDUD KYI DREGS PA RNAMS SREGS SHIG 'BAR BAS NYON
MONGS PA SREGS SHIG PA'I DON NI, DE BZHIN GSHEGS PA'I SO SOR KUN
DU RTOGS PA'I YE SHES

KYIS LTA BA'I BDUD RNAMS MED PAR GYIS SHIG PA'I DON, TI tI TI tI
PING+GA LE, 'BAR BA SKAM PO 'BAR BAS SDUG BSNGAL LAS SKYOBS SHIG
PA'I DON NI, BYA BA GRUB PA'I YE SHES KYI DNGOS PO RNAMS MED PAR
BYED PA'I THA TSIG GO, ,DA HAD HA, BDAG GI NYON MONGS PA RNAMS
SREGS SHIG YANG

DAG PA'I YE SHES 'BAR BAR GYIS SHIG PA'I DON NI, MNYAM PA NYID
KYI YE SHES KYIS RTOGS PA RNAMS MI RTOG PAR BYED PA'I DON TO, ,TE
DZO BA TI, YANG DAG PA'I YE SHES KYIS GTI MUG GI MUN PA LAS 'BAR
BAR GYIS SHIG PA'I DON NI, ME LONG LTA BU'I YE SHES KYIS MA RIG
PA'I LTA BA RNAM PAR SEL

BA'I DON TO, ,TI LI TI LI, BDAG GI SDUG BSNGAL THAMS CAD CHOD CIG
PA'I DON NI, CHOS KYI DBYINGS KYI YE SHES KYIS SDUG BSNGAL RNAMS
MED PAR BYED DO, ,BANDHA BANDHA, BGEGS DANG 'BYUNG PO THAMS CAD
CHINGS SHIG PA'I DON NI, BYA BA GRUB PA'I YE SHES KYIS GNOD PA
RNAMS 'JOMS PAR BYED

@205A *, ,PA'I DON NO, ,MA H'A BA LE, STOBS PO CHES LAS MDZOD CIG
PA'I DON NI, MNYAM PA NYID KYI YE SHES KYIS 'DOD PA 'BYUNG BA'I
LAS BYED PA'I RTAGS SO, ,BADZRA AAm KU SHA DZV'A L'A YA SV'A H'A,
RDO RJE ME DANG 'DRA BAS MTSAN MA THAMS CAD ZHI BAR MDZOD CIG
PA'I DON NI, ME LONG LTA BU'I YE SHES

KYIS SDUG BSNGAL RNAMS MED PAR BSREG PA'I THABS SO, ,THUGS KHRO
BO'I DBANG GI DON BSHAD ZHIN TO,, ,,DA NI YE SHES KYI KHRO BO LAG
NA RDO RJE DANG, KHRO BO BRGYAD DANG SGO BA'I DON STON TE, DE NI
DKYIL 'KHOR GYI BDAG PO DANG, 'KHOR GYI SNYING PO BYANG CHUB SEMS
YIN PAR BSTAN TO, ,NA MO RATNA TRA Y'A

YA; YE SHES KYI SNYING PO LAS RNAM PA BZHI'I RANG BZHIN TE, DKON
MCHOG GSUM LA PHYAG 'TSAL BA'I DON YIN PAS PHYAG NA RDO RJE BDUD
RTZI NGO BO NI ME LONG LTA BU YE SHES KYIS, YE SHES THAMS CAD KYI
RANG BZHIN DANG, 'BYUNG GNAS YIN PAS DKON MCHOG GI GON DU BSTAN
TO, ,NA MO SHTSAndA BADZRA P'A

nA YE; KHAMS GSUM GYI SEMS CAN RNAMS 'DUL BA'I DON DU, THUGS RJES
KHRO BO'I TSUL DU BZHUGS PAS RDO RJE KHRO BOR BSTAN PA NI, SANGS
RGYAS KYI THUGS LAS SKYES PAS BDUD 'DUL DBANG PHYUG TU BSTAN, MA
H'A YAKshA SE N'A PA TA YE, GNOD SBYIN GYI SDE DPON LAG NA RDO
RJE YE SHES KYI NGO

POR GSUNGS PA'I PHYIR RO NI, 'JIG RTEN GYI DREGS PA CAN THUGS
RJES 'DUL BA'I RTAGS SU BSTAN PA'I DON TO, ,HA RA HA RA BADZRA,
YE SHES RNAM PA LNGA'I NGO BO PHYAG NA RDO RJE DBUS NA BZHUGS TE,
RUS NI GNOD SBYIN DU BSTAN PA STE, LHA CHEN POS MA LUS PA 'DUL
BA'I PHYIR, DKYIL 'KHOR

GYI BDAG POR BSTAN TO, ,GSHIN RJE GSHED KYI SNYING PO NI MA THA
MA THA BADZRA, H'Um KA RA GSHIN RJE GSHED KYI RGYAL PO'I RANG
BZHIN ME LONG LTA BU'I YE SHES KYIS BDUD G-YUL BZLOG PA'I RTAGS
SU BSTAN TO, ,KHAMS GSUM RNAM PAR RGYAL BA'I SNYING PO NI, DHU NA
DHU NA BADZRA, MTSAN MA'I DNGOS PO

THAMS CAD 'JOMS PAS KHAMS GSUM RNAM PAR RGYAL BA'I SNYING PO NI,
CHOS KYI DBYINGS KYI YE SHES NI BDAG TU LTA BA'I MTSAN MA RNAMS
'JOMS SHING DON MTHONG BAR BYED PA'I PHYIR RO, YA M'ANTA KA'I
SNYING PO NI, DA HA DA HA BADZRA, YA M'ANTAKA KHRO BO'I RGYAL PO
BYANG CHUB SEMS KYI RANG BZHIN NI,

@205B SO SOR KUN DU RTOGS PA'I YE SHES KYIS BYANG CHUB THOB PA'I
RGYU'O, ,N'I LA DAndA'I SNYING PO NI, PA TZA PA TZA BADZRA, N'I
LA DAndA'I RANG BZHIN, RTA MGRIN SNGON PO'I NGO BOR BSTAN PA NI,
YE SHES RNAM PA BZHI'I PHRIN LAS 'DUL DBANG DU PHYUNG BA'O, ,HA
YA GRi BA'I SNYING PO NI, DA RA DA RA BADZRA, HA YA GRi BA'I RANG

BZHIN SNGAGS KYI SA BON BYANG CHUB SEMS KYI NGO BO'I SNYING PO
NI, THABS MKHAS PA'I CHAGS PAS DBANG DU SDUD PA PADMA 'KHYIL PA'I
RTAGS SU SNANG NGO, ,DA RA YA DA RA YA BADZRA, BDUD RTZI 'KHYIL
PA'I SNYING PO'I RANG BZHIN, BYANG CHUB SEMS MTSON PA'I RANG
BZHIN NI, THABS MKHAS PA'I THUGS

RJE'I PHRIN LAS KYIS SEMS CAN GYI 'DOD PA SKONG BA'I PHYIR RO,
,AA MO GHA P'A SHA'I SNYING PO NI, D'A RU nA D'A RU nA BADZRA,
YANG DAG PA'I YE SHES KYI STOBS DANG LDAN PAS, AA MO GHA P'A
SHA'I RANG BZHIN BYANG CHUB SEMS KYI SNYING PO NI, THUGS RJE
THABS KYI ZHAGS PAS 'KHOR BA RNAMS 'DREN PA'I PHYIR RO, ,

STOBS PO CHE'I SNYING PO NI, TSINDA TSINDA BADZRA, MA H'A BA LA
STOBS PO CHE, MA H'A BA LA DANG H'Um KA RA GNYIS KYI RANG BZHIN
DU BSTAN PA NI, YE SHES KYI STOBS KYIS THABS DANG SHES RAB GNYIS
SU MED PA'I DON TO, ,DE RNAMS KYI PHYAG RGYA NI, BHINDA BHINDA
H'Um PHAt, PADMO 'KHYIL PA'I RANG BZHIN YE SHES KYI

PHYAG RGYA BZHIS SDOMS SHIG PA'I DON NI, MA CHAGS PA CHOS NYID
KYI PHYAG RGYA STE, 'DZIN CING 'DREN PA DANG, SDUD CING DGYES PAR
BYED PA'O, ,KHRO BO'I SNYING PO'I RANG BZHIN BSHAD ZIN TO, ,,DA
NI PHYAG 'TSAL BA DANG SGO BA'I DON BSHAD DE, DE BZHIN GSHEGS PA
THAMS CAD KYI YE SHES

RNAM PA BZHIS MTSON PA'I THABS SGO BA BZHI BSTAN TE, NA MA
SHTSAndA BADZRA KRO DH'A YA, PHYAG 'TSAL BA'I DON DANG, PHRIN
LTAS TE AA MRA TA KU ndA LI'I SNYING PO'O, ,PHYAG NA RDO RJE
SGRUB PA'I THABS KYI DON GYIS RDO RJE YE SHES KYI KHRO BO ZHES
SMOS SO NI, DE BZHIN GSHEGS PA'I PHRIN LAS NI BDUD RTZI 'KHYIL

PA SA DE'I RTAGS SU RDO RJE 'DZIN PA STE, YE SHES KYI KHRO BO
STE, PHYAG NA RDO RJER BSTAN TE, 'DUL DBANG DU SMOS PAS MI 'GAL
LO, ,HU LU HU LU, BGEGS DANG 'BYUNG PO RNAMS TSUR LCAGS KYUS
DRANGS SHIG ,SHAR GYI LCAGS KYU ME LONG LTA BU'I PHYAG RGYA'O NI,
GNOD PA'I BYE BRAG RNAM

@206A *, ,THUGS RJE LCAGS KYUS 'DREN CING, 'GUGS PA'I PHO NYA'O,
,TIshthA TIshthA, CHINGS SHIG LHO'I ZHAGS PA MA STE, MNYAM PA
NYID KYI YE SHES KYI PHYAG RGYAS NYON MONGS BA RNAMS DBANG DU
SDUS SHIG PA NI, LAS DANG NYON MONGS PA'I BAG CHAGS RNAMS THABS
MKHAS

PA'I THUGS RJES 'DREN CING 'DZIN PA'I PHYIR RO, ,BANDHA BANDHA,
NUB KYI SGO BA LCAGS SGROG MA STE, SO SOR KUN DU RTOGS PA'I YE
SHES KYI LCAGS SGROG GIS BGEGS DANG 'BYUNG PO THAMS CAD SDOMS
SHIG PA'I DON NO, ,BYANG CHUB SEMS THABS DANG SHES RAB 'BREL PA'I
LCAGS SGROG GIS GNYIS SU

MED PAR BYED PA'I DON NO, ,HA NA HA NA, BYANG GI DRIL BU MA STE,
BYANG BA NAN TAN GYI YE SHES KYI NGO BOS BGEGS DANG 'BYUNG PO
THAMS CAD RDUL DU RLOGS SHIG BYA BA'I DON NI, PHYIN CI LOG GNOD
PA'I BYE BRAG LA THABS MKHAS PA'I THUGS RJES STONGS SHIG ZAD PAR
BYED PA'I PHYIR RO, ,LAS KYI

LHAG CHAD KHA SKONG BA NI, AA MRi TE H'Um PHAt, DKYIL 'KHOR GYI
SNGAGS ZHES PA DANG, SHES PAR BYED PA'I BAR NI, GONG GI DKYIL
'KHOR GYI LHA RNAMS KYIS THAMS CAD BDUD RTZIR BYIN GYIS BRLABS
PA'I PHYIR DANG, DNGOS GRUB 'GRUB PAR BYED PA'I THABS SO, ,SGO BA
DANG SGRUB THABS BSTAN

ZIN TO,, ,,DE LTAR KHRO BO RNAMS KYI DON BSHAD NAS, DE'I 'OG TU
YON TAN GYI RNAM GRANGS CHO GA'I THABS KYI BYED BRAG STON TE NI,
DKYIL 'KHOR GYI DON BSTAN NAS, SGRUB THAMS DANG CHO GA'I BYE BRAG
STON PA'I THA TSIG GO, ,SDIG PA THAMS CAD BYANG BYAS NAS, DON
RNAM PA GNYIS SU SHES PAR

BYA'O; ,RGYUD KYI DON LA 'JUG PA'I PHYIR DANG, RGYUD KYI DON
RTOGS PAS SDIG PA 'BYANG BA NI, DANG PO NYAN PA'I TSE GZHAN LA
RAG LAS PAS NYES PA 'GYOD NAS 'JUG PA DANG, DE NAS BSRI ZHING
BSGOM PA'I TSE, BAR CHAD ZHI BAR BYA BA'I PHYIR GSHEGS PA'I DON
NO, ,RGYUD KYI DON LA 'JUG PA'I PHYIR, SDIG

PA THAMS CAD BYANG BAR BYA BA NI, SHES BYA'I SGRIB PA DANG, NYON
MONGS PA'I SDIG PA DANG, ZHES PA DANG, SDIG PA RNAMS 'GYOD PA
BSKYED PA'I DON ZHES PA'I BAR NI, DANG POR NYAN PA'I DON LA 'JUG
PA'I TSE, SDIG PA'I RNAM GRANGS CHOS LA BDAG TU LTA BA DANG, GANG
ZAG LA BDAG TU LTA BA DANG, SGO LNGA'I

@206B YAL LA LAS KYIS ZHEN PA'I BAG CHAGS KUN GZHI LA BSGRIBS PA
DANG, SNGON GYI BAG CHAGS DA LTAR SMIN PA DANG, DNGOS PO LA ZHEN
PA'I BDAG TU LTA BA DANG, YANG DAG PA DANG RGYU 'BRAS LA YID MA
CHES PA'I BAG CHAGS RNAMS RANG BZHIN GYI DKYIL 'KHOR GYI LHA
RNAMS, TING NGE 'DZIN GYI DKYIL

'KHOR DU SPYAN DRANGS NAS, GSAL BAR BSGOM PAR BYA STE, PHYI NANG
GI MCHOD PA PHUL NAS, NYES PA BSHAGS TE, LUS NGAG GI DAD PAS
BYANG CHUB KYI SEMS RIN PO CHE RAB TU BSKYED NAS STA GON LA SOGS
PA'I CHO GA BYAS NAS, LAS KYI GZHUNG MA NOR BAR BGYI ZHING MKHYEN
PAR GSOL NAS, NYES

PA LA SOGS PA BSHAGS PA'I DON NO, ,DE LA RGYUD KYI DON RTOGS PAS
SDIG PA 'BYANG BA NI ZHES PA DANG, 'BYANG BAR GSUNGS ZHES PA'I
BAR NI, DKYIL 'KHOR GYI LHA RNAMS KYI DON MA NOR BAR BSTAN CING,
SLOB DPON GYIS RGYU 'BRAS KYI DON MA NOR BAR BSTAN PAS SEMS GROL
BA'O, ,DE'I

'OG TU SDIG PA BYANG NAS, 'BRAS BU YON TAN THAMS CAD DANG LDAN PA
ZHES PA NI, GANG DU GSUNGS PA BZHIN BYAS NAS 'BRAS BU CHUD MI ZA
BA'I PHYIR SMOS SO, ,SDUG BSNGAL THAMS CAD MED PAR BYED, ,CES PA
DANG, DE SKAD GSUNGS ZHES PA'I BAR NI, 'DI'I DON TSUL BZHIN DU
BYAS PAS SDUG

BSNGAL GSUM SPONG PAR BYED PA NI, LHA 'GYUR BA'I SDUG BSNGAL
DANG, 'DU BYED KYI SDUG BSNGAL DANG, SDUG BSNGAL GYI SDUG BSNGAL
DANG, RNAM PA GSUM MO, ,SDUG BSNGAL BRGYAD KYANG SPONG STE, SKYE
BA'I SDUG BSNGAL DANG, RGAS PA'I SDUG BSNGAL DANG, NA BA'I SDUG
BSNGAL DANG, 'CHI BA'I

SDUG BSNGAL DANG, DGRA SDANG BA DANG PHRAD KYIS DOGS PA'I SDUG
BSNGAL DANG, GNYAN BYAMS PA DANG BRAL GYIS DOGS PA'I SDUG BSNGAL
DANG, YOD PA MED PAR DOGS PA'I SDUG BSNGAL DANG, MED PA MI RNYED
PA'I SDUG BSNGAL LO, ,DE'I 'OG TU RGYUD THAMS CAD KYI RTZA BA'I
DON STON TE NI, 'DI NI RNAL

'BYOR GYI RGYUD DANG BYA BA'I RGYUD GNYIS DON 'DIR 'DUS PAS RTZA
BA'O, ,RGYUD DO COG GI RTZA BA STE, ,ZHES PA DANG, DON GYI RTZA
BAR GSUNGS ZHES PA'I BAR NI, 'DI NI, RTZA BA BYANG CHUB SEMS DPAS
RTZA BA'I DKYIL 'KHOR TE, 'JIG RTEN PA DANG, 'JIG RTEN LAS 'DAS
PA DBYER MED PA'I DKYIL 'KHOR

@207A *, ,TE; KHRO BO DANG, BSKAL BZANGS DANG PHYI NANG LHA MO
DANG, BKRA SHIS KYI RTAGS BRGYAD DANG, LHA BRGYAD DANG, GZA'
BRGYAD DANG, RGYU SKAR DANG, PHYOGS SKYONG BA BCU DANG, SGO BA
RNAMS BRI PA'I DON NO, ,DE'I 'OG TU YANG RGYUD KYI DON GYIS DPAL
GYI GZHIR 'GYUR BA NI, DE BZHIN

GSHEGS PAS 'DI GSUNGS NA RDO RJE GDAN LA GSHEGS PA'I TSE BDUD LA
RTAGS BRGYAD SKU LA BSTAN NAS BDUD BTUL BA'O, ,DPAL KUN GYIS NI
LEGS PAR BRGYAN, ,ZHES PA DANG, LEGS PAR BRGYAN ZHES PA'I BAR NI
SKU YE SHES KYI DKYIL 'KHOR TE, DE BZHIN GSHEGS PA'I SKU LA YE
SHES KYI RTAGS

BKRA SHIS KYI RTAGS BSTAN PAS, 'JIG RTEN DANG 'JIG RTEN LAS 'DAS
PA'I DPAL BSGRUB PA'I PHYIR NA, THUGS KHRO BO'I DKYIL 'KHOR LA
RTAGS BRGYAD BRI BA'I PHYIR RO, ,DE'I 'OG TU SEMS CAN DBANG PO
NYAMS PA LA PHAN PA'I THABS NI DBANG PO NYAMS PA'I SNGA LTAS BCO
BRGYAD GSO PA'I DON TE, SEMS CAN

DBANG PO NYAMS PA DANG, ,ZHES PA DANG, 'BYANG BAR 'GYUR RO ZHES
PA'I BAR NI, DBANG PO NYAMS PA NI, MIG DANG, RNA BA DANG, SNA
DANG, LCE DANG, YID KYI DBANG PO NYAMS PA DANG, DE'I YUL 'BRAS BU
GZUGS NI, GZUGS DANG, SGRA DANG, DRI DANG, RO DANG, REG BYA DANG,
CHOS RNAMS KYANG MI

GSAL BAS NYAMS TE, DE'I RGYU BZHI MI MTHUN TE, SA DANG, CHU DANG,
ME DANG, RLUNG DAG MI MTHUN PAS, DE'I RKYEN GYIS NA BA DANG, 'CHI
BA'I SNGA LTAS BYUNG BA DE BZLOG PA'I THABS SO, ,DE'I 'OG TU TSE
NYAMS PA GSO BA'I THABS TE, TSE SROG STE, RNAM PA BZHIR BSTAN TE,
SROG DBUGS DANG, DROD

DANG; ZAS DANG, LAS GSUNGS SO, ,TSE ZAD PA DANG TSE NYAMS PA,
,ZHES PA DANG, SOS PAR GSUNGS KYI BAR DU, TSE NYAMS PA'I LNGA
LTAS RNAM PA LNGA STE, RGYU NI 'DOD CHAGS DANG, ZHE SDANG DANG,
GTI MUG DANG, PHRAG DOG DANG, NGA RGYAL TE, RGYU DE DANG, SEMS
CAN LDAN PAS, 'BYUNG BA BZHI DUS

DANG LNGA GYUR PA DANG, RTAGS RNAM PA LNGA 'BYUNG BA'O, ,DE'I 'OG
TU DOGS PA NYAMS PA GSO PA'I THABS NI, DKYIL 'KHOR GYI LHA RNAMS
CHO GA RGYAS PA'I SBYIN SREG TSUL BZHIN BYA BA'I THA TSIG STE,
PHUN SUM TSOGS MIN GANG CHAGS DANG, ,ZHES PA DANG, PHUN SUM TSOGS
PA DANG LDAN PA'I THABS ZHES

@207B PA'I BAR NI, RGYAS PA'I SBYIN SREG BYA BA'I THABS, MCHOD
RDZAS RNAMS DANG, BSREG RDZAS RNAMS TSANG BAR BYA BA DANG, GZHUNG
GZHAN NAS 'BYUNG BA DAG TU SA STEGS BRTZIGS LA, THAMS CAD KHA DOG
SER PO BYAS LA, GANG LA LAS BYAS PA'I SEMS CAN GYI MING DANG,
LHA'I SNGAGS SPEL ZHING LAS

BYAS NA RGYAS PAR 'GYUR RO, ,DE'I 'OG TU NYON MONGS PA'I PHYOGS
KYIS 'JIG RTEN DANG 'JIG RTEN LAS 'DAS PA'I LHA'I MI DGA' BA STON
PA NI, THUGS KHRO BO'I DKYIL 'KHOR GYI PHYI ROL DU LHA BRGYAD KYI
DKYIL 'KHOR BRIS NAS LAS BYA BA'I DON NI, LHA RNAMS RGYAB KYIS
PHYOGS PA DANG, ZHES PA DANG,

'GRUB PAR GSUNGS PA NI GONG GI DKYIL 'KHOR DU GZHUNG GI LHA MI
DGA' BA STE, LHA CHEN PO'I DKYIL 'KHOR DANG, DBANG GI SBYIN SREG
GI LAS DAG NI, GZHUNG GZHAN NAS RGYAS PAR 'BYUNG BA BZHIN DU
RGYAS PAR BYA BA'I THA TSIG GO ,DE'I 'OG TU LHA 'PHANGS PA'I SNGA
LTAS STON TE NI, DAM TSIG NYAMS PA DANG,

LUS NGAG YID KYI SPYOD PA MI DGE BAS NYAMS PA'I SNGA LTAS NI,
MDZA' SDUG SKYE BO SDANG BA DANG, ,ZHES PA DANG, 'GRUB PAR GSUNGS
ZHES PA'I BAR NI, DRAG PO'I SBYIN SREG DANG, DKYIL 'KHOR GYI LAS
DAG BYAS PAR BDAG GIS MDZA' BO SHAG BSHES DANG, SNYING DU SDUG
PA'I BU SMAD DANG, YONGS

KYI SKYE BO RNAMS LA SDANG BA'I RNAM PA MED PAR 'GYUR RO, ,DE'I
'OG TU 'KHOR BA GNOD PA STE, BSOD NAMS CAN GYI SEMS CAN BSOD NAMS
ZAD DU NYE BA NA, DE'I 'KHOR GYI BRAN DANG, NANG GI BZA' MI LA
SOGS PA, GNOD SBYIN DANG, GDON STONG PHRAG BRGYAD BCU'I GNOD PA
RNAMS KYIS GTZES PA

RNAMS BZLOG PA'I THABS NI, BRAM ZE LA SOGS GTZES PA DANG, ZHES
PA'I DON NO, ,DE'I 'OG TU MI MTHUN PA STON PA NI, SEMS CAN DE DAG
LAS KYI BAG CHAGS GDON GYIS BYIN GYIS BRLABS PA'I MTHUS, PHAN
TSUN DGRA BO LTA BUR BYED PAS, DE DAG GI MING DANG, LHA'I SNGAGS
BSRE

ZHING LAS BYAS NA, PHAN TSUN ZHI BAS NA, PHAN THUN MTHUN PA MA
YIN DANG, ZHES PA'I THA TSIG GO, ,DE'I 'OG TU DOGS PA NYAMS PA
STON TE NI, SEMS CAN RNAMS SNGON GYI BSOD NAMS ZAD PA'I SNGA LTAS
NI, BDOG PA'I NOR RDZAS DANG 'BREL TE, SHIN TU PHONGS PAS SDUG
BSNGAL BA LA RGYAS

@208A *, ,PA'I LAS BYAS NA 'GRUB PA'I PHYIR NA, NOR 'GRIBS PAS NI
GNOD PA DANG, ,ZHES PA'I THA TSIG GO, ,DE'I 'OG TU MYA NGAN GYIS
GNOD PA STON TE NI, SEMS DE DAG GDON GYIS GNOD PAS BYIN GYIS
BRLABS NAS, SEMS SDUG BSNGAL GYIS GNOD PAS MYA NGAN SKYES PAS LUS
THANG

CHAD NAS NGAL BA'I SDUG BSNGAL BA DE DAG LA LAS BYA BA'I DMIGS
YIN PAS NA, MYA NGAN NGAL DANG GNOD PA DANG, ,ZHES PA'I DON NO,
,DE'I 'OG TU 'JIGS PA DANG SPANG PA STON TE, SEMS CAN DE DAG NI
'JIGS PA BRGYAD DE, ME DANG, CHU DANG, CHU DANG, DUS MA YIN PA'I
'CHI BA DANG, DGRA DANG

DUG DANG, RGYAL PO'I CHAD PA DANG, GCAN GZAN KHRO BO DANG, MI
RGOD KYI CHOM RKUN GYI 'JIGS PA RNAMS LA SOGS PA LA, LAS BYA BA'I
PHYIR NA, 'JIGS PA DANG NI PHONGS PA DANG, ,ZHES PA'I THA TSIG
STE'O, ,DE'I 'OG TU BYAD STEMS STON TE NI, 'JIG RTEN GYI SEMS CAN
RNAMS GZA' DANG

RGYU SKAR GYI BYAD STEMS KYIS PHOG PA LA, KHRO BO'I DKYIL 'KHOR
'KHOR LO LA GZA' DANG RGYU SKAR GYI LHA DGOD LA, SO SO'I GDUG PA
ZHI BAR BYA BA'I PHYIR, DKYIL 'KHOR DANG SBYIN SREG GI LAS RNAMS
TSUL BZHIN DU BYA BA DANG, DBANG BSKUR BA'I THABS LA SOGS PAS ZHI
BA STE, GZA' DANG RGYU SKAR BYAD

STEMS DANG, ,ZHES PA'I THA TSIG GO, ,DE'I 'OG TU GDON GYIS NYEN
PA BSTAN TE NI, GDON STONG PHRAG BRGYAD CU RTZA BZHI RNAMS, SEMS
CAN RNAMS LA GNOD PAR BYED PA LA, DE BZHIN GSHEGS PAS DE DAG RAB
TU BTUL NAS BKA' DAM LA BTAGS TE GNAS PAS, GDON GYI GTZO BO
PHYOGS

SKYONG BA BCU'I DKYIL 'KHOR GYI DBUS SU KHRO BO RNAMS RAB TU BKOD
LA, CHO GA'I KHYAD PAR DKYIL 'KHOR GYI LAS DANG, SBYIN SREG DAG
TSUL BZHIN DU BYAS TE, DBANG BSKUR BA NI ZHI BA STE, MI BZAD GDON
GYIS NYEN PA DANG, ZHES GSUNGS PA'I THA TSIG GO, ,DE'I 'OG TU MYA
NGAN GYI LAS LAS BYUNG

BA'I RMI LAM BSTAN PA NI, 'KHOR BA'I SEMS CAN RNAMS NYON MONGS
PA'I BAG CHAGS MTHUR BRTAS PA'I SDIG PA'I SNGA LTAS KYI RMI LAM
SUM CU RTZA GNYIS TE, DE YANG MDO 'DI GSUNGS PA'I TSE, DE BZHIN
GSHEGS PA BYANG CHUB KYI SNYING POR GSHEGS KAR BDUD KYI SDE GZHOM
PA'I PHYIR, BDUD KYI

@208B GNAS THAMS CAD MOG MOG POR BYAS NAS, BDUD KYI RMI LAM LTAS
NGAN SUM CU RTZA GNYIS RMIS PA DAG ,ZHIB TU RGYA CHER ROL PA LAS
'BYUNG BA DANG SBYAR RO, ,YANG NI BSNAN PA'I DON TE, CHO GA'I
THABS KYIS ZHI BAR BYED PAS NA, MYA NGAN NGAL LAS BYUNG PA YI,
,RMI LAM SDIG PA MTHONG NA YANG, ZHES

GSUNGS PA'I THA TSIG GO, ,DE'I 'OG TU CHO GA'I THABS STON TE, DES
NI RAB BKRUS GTZANG MA YIN, MDO SDE DAM PA MNYAN PAR BYA, ZHES PA
DANG, LHA NGO BO BSTAN PA'I THA TSIG GO ZHES PA'I BAR NI, RNAL
'BYOR PAS DANG PO DKYIL 'KHOR GYI LAS BYED PA'I TSE, SLOB MA LA
BUM PA BYIN GYIS

BRLABS PA DER, SLOB MA LA SOGS PA'I YON BDAG DAG PAR KHRUS BYAS
NAS PHYI NANG GI DRI MA RNAMS RAB TU BSAL ZHING, DE'I 'OG TU STA
GON LA GNAS PA'I CHO GA BYA'O, ,BYANG CHUB TU SEMS BSKYED NAS,
MDO'I DON 'DI DAD PAS NYAN PA'I BSOD NAMS BSKUL ZHING PHAN YON
BSHAD, DKYIL 'KHOR

DU GZHUG CING LHA'I NGO BSTAN CING, DAM BSGRAGS LA, BSGOM PA'I
LUNG YANG DBOG GO, ,DE'I 'OG TU PHYI NANG GI CHO GA BSTAN ZHES PA
NI, PHYIS NI SA GZHI BYIN GYIS BRLAB PA LA SOGS PA, NANG GI
SNGAGS DANG PHYAG RGYA LA SOGS PA, TING NGE 'DZIN GYI KHYAD PAR
DU GYUR PA'I SGOM PA'I MAN NGAG TU

BSTAN PA'O, ,GANG DAG YID DGE SEMS DANG ZHING, ,GTZANG MA'I GOS
KYIS RAB BRGYAN TE, ,ZHES BA DANG, PHYI NANG GI RGYAN GYIS LUS
SEMS MDZES PAR BRGYAN TE, ,ZHES PA'I BAR NI, SLOB MA GZHI DAD PA
DANG LDAN ZHING RAB TU YID CHES PAS DAM TSIG LNGA LA GNAS TE,
DKON MCHOG GSUM

GTZOR LTA BA DANG RDO RJE SLOB DPON RIGS GSUM GYI SANGS RGYAS
'DRA BAR LTA BA DANG, RDO RJE SPUN DANG MING SRING BYANG CHUB
SEMS DPA'I TSOGS SU LTA BA DANG, SNGAGS NI GTZANG MA MCHOG GI
DNGOS GRUB TU LTA BA DANG, PHYAG RGYA NI DAM TSIG GTZANG MA'I
DPUNG DU LTA BA'O, ,DAM TSIG RNAM PA DE LNGA DANG LDAN

PA YANG, YID DGE BA RNAM PA BCU STE, LUS KYI RNAM PA GSUM DANG,
NGAG GI RNAM PA BZHI DANG, YID KYI RNAM PA GSUM DANG LDAN PAS,
SEMS DANG ZHING, TSUL KHRIMS KYI SPYOD PA BSNYEN GNAS YAN LAG
BRGYAD LA GNAS PAS SPYOD PA TSANG PA DANG, SLOB DPON GYI LUNG JI
SKAD GSUNGS PA

@209A *, ,BZHIN BGYID PAS BKA' BLO BDE LA, G-YO SGYU LA SOGS PA
CHUNG PAS PO RTOG PA STE, SEMS KYI DRI MA BSAL TE, SLOB MA DA LTA
LTA BUS DE'I 'OG TU NI BDAG GIS YON TAN DANG LDAN PA THOB PA'I
PHYIR SEMS KYI DRI MA'I SKYON RAB TU GSAL TE, NYES PA BSAL NAS,
DE'I 'OG TU NANG GI RTAGS

BSAL SOGS PA RAB TU SAR PA RAB TU GCANG MA RNAMS SLOB MA'I LUS
DANG, SLOB DPON GYI LUS LA BSKON NAS, ZAS NI KHA ZAS DKAR GSUM
BZA' ZHING, RGYAN GYI RNAM PA BSAM GYIS MI KHYAB PAS SLOB DPON
DANG, SLOB MA'I LUS DKON MCHOG MCHOD PA'I PHYIR DAD PAS RGYAN GYI
RNAM PA SNA TSOGS

KYIS MDZES PAR BYA BA'I THA TSIG GO, ,DE'I 'OG TU THEG PA CHEN
PO'I CHOS NYAN PA'I YON TAN BSTAN CING SKUL MA GDAB STE ZHES PA
NI, SLOB MA DE LTA BU DE CHOS LA SKYABS SU SONG BA'I PHAN YON
RNAM PA BZHI BSTAN TE, DANG POR CHOS MA NOR BAR STON PA'I MKHAN
PO SMRA BA BSTEN PA DANG, GNYIS PA DE LAS

CHOS NYAN PA DANG, GSUM PA YID LA 'JOG PA DANG, BZHI PA GZHAN LA
BSTAN PA'I PHAN YON STON PA'O, ,ZAB MO SANGS RGYAS SPYOD YUL BA,
,MDO SDE 'DI NI NYAN BYED NA, ,ZHES PA DANG, SLOB MA LA BSTAN
ZHES PA'I PAR NI, 'DAS PA DANG, DA LTAR DANG, MA BYON PA THAMS
CAD KYIS THUGS YE

SHES KYI RTAGS, MDO SDE 'DI DON ZAB LA RGYA CHE BA, ,DE BZHIN
GSHEGS PA MNGON PAR SANGS RGYAS PAR BYED PA'I RGYU 'DI RIGS KYI
BU DANG, RIGS KYI BU MO DAD PA DANG LDAN PAS, 'DI'I DON GZHAN LA
NYAM PA DANG, GLEGS BAM KLOG PA DANG, MAN NGAG MI BRJED PAR 'DZIN
PA DANG, DE LTAR SHES PA'I

SGO NAS GZHAN LA STON PA DANG, GUS PA'I DAD PAS NYAMS SU LEN PA'I
DON DAG RGYAS PAR BSTAN PA'I DON NI, DE'I 'OG TU NYAN PA'I BSOD
NAMS KYI PHAN YON BSTAN, DE NI 'DI'I DON MI SHES PA'I MUN PA SEL
BA DANG, BLO RNO ZHING SHES RAB CHE BA DANG, RTAG TU CHOS DANG
LDAN ZHING, DE BZHIN

GSHEGS PA DANG 'GROGS PAR 'GYUR RO, ,MDO SDE 'DI YI GZI BRJID
KYIS, ,SROG CHAGS DAG NI THAMS CAD KYI, ,ZHES PA DANG, PHAN PA'I
THA TSIG GO, ,ZHES PA'I BAR NI, MDO SDE 'DI'I DON SGRUB PA'I PHAN
YON NI, DE BZHIN GSHEGS PA'I SKU GSUNG THUGS KYI GZI BRJID KYIS
KHAMS

@209B GSUM SA DGU'I SO SO'I NYON MONGS PA'I PHRA RGYAS KYI MI
MTHUN PA'I RNAM PAR RTOG PAS SDUG BSNGAL GSUM DANG BRGYAD KYI LAS
RNAMS LAS THAR BAR 'GYUR BA'I DON TO, ,CI'I PHYIR ZHE NA, MI BZAD
PA YI NAD RNAMS KYANG, ,DE DAG THAMS CAD ZHI BAR LTA, ,ZHES BA
DANG, GONG DU GSUNGS PA LTAR

BYA BA'I THA TSIG CES PA'I BAR NI, 'DOD KHAMS DANG, GZUGS KHAMS
DANG, GZUGS MED PA'I KHAMS THAMS CAD NYON MONGS PA'I LAS SNA
TSOGS DANG, KUN GZHI LA BAG CHAGS RGYU DANG 'BRAS BU'I TSUL DU
SNGA PHYI DA LTAR GLO BUR DU BSGRIBS PAS, DES NAD BZHI BRGYA RTZA
BZHI 'BYUNG BA'I

KHAMS MA SNYOMS PA'I NAD MDO'I YON TAN GYIS ZHI BAR 'GYUR RO,
,DE'I 'OG TU GNOD PA ZHI NAS, BDE BA THOB PA'I THABS STON TE,
'DI'I DON LA DON MA NOR BAR BYAS PAS G-YUNG DRUNG GI TSE DANG, MI
ZAD PA'I BSOD NAMS THOB PAR 'GYUR RO, ,TSE DANG BSOD NAMS 'PHEL
BAR 'GYUR, SDIG

PA KUN LAS RNAM PAR THAR, ,ZHES PA DANG, THAR PAR 'GYUR BA'I DON
ZHES PA'I BAR NI, 'DZAM BU'I GLING GI SEMS CAN SNGON GYI LAS KYI
'CHI DE MI 'CHI BAR BYA BA DANG, BSOD NAMS ZAD PA BSOD NAMS RAB
TU 'PHEL BA DANG, SDIG PA CAN RNAMS SDIG PA LAS THAR PAR BYA BA'I
PHYIR, CHO GA DANG

LAS KYI BYED BRAG TSUL BZHIN DU BYAS NA BSOD NAMS THOB PAR 'GYUR
RO, ,DKYIL 'KHOR GYI CHO GA'I THABS DANG PHAN YON BSHAD ZIN TO,
,,DKYIL 'KHOR GYI RGYAN DANG BUM PA'I CHA RGYAN STON TE, CHE BA'I
YON TAN LNGA DANG LDAN PA'I RTAGS SU SNANG STE, NOR BU YUNGS KAR
D'UR BA DANG NI, NOR BU NI MU

TIG DANG, BYI RU DANG, GZI DANG, MCHONG DANG, RIN CHEN CHU ZHES
PA'I THA TSIG STE NI, DE NI BUM PA'I SNYING PO BYA BA DON NO,
,RNAM PA GCIG TU DKYIL 'KHOR GYI CHON SNA LNGA YANG BSTAN TO,
,YUNGS KAR NI SKU LNGA DAG PA'I RTAGS SU BSTAN TE, DE'I KHONGS SU
BSDU PA NI, NAS SO BA DANG,

GRO DANG, TIL DANG, 'BRAS SO BA DANG, MON SVAN GRE'U LA SOGS TE,
BUM PA'I YO BYAD DU BSTAN TO, ,GZHAN DU YANG RGYU CHUNG NA, TSON
RNAM PA LNGAS KHA DOG BSGYUR LA BYA BA'I DON TO, ,DKYIL 'KHOR GYI
MCHOD RDZAS RNAMS DE LA BYA BA'I DON DU YANG BSTAN, RNAM PA GCIG
TU YUNGS KAR NI MU

@210A *, ,GA TI HA RAR BSTAN TO, ,D'UR BA NI KHA RGYAN GYI DON
TE, DE'I KHONGS SU BY'A KRi DANG, SING GRI DANG, TZANDAN LA SOGS
PA DRI ZHIM PO'I YAL GA DANG BCAS PA'O, ,DE NI SEMS CAN GYI 'DOD
PA PHUN SUM TSOGS PA'I SGRUB PA'I RTAGS SU, DPAG BSAM GYI SHING
LJON PAR BSTAN, DKYIL

'KHOR GYI GNAS SKABS SU, D'UR PA'I GDAN BYA BA DANG, KU SHA'I GDU
BU BYA BA'I DON TO, ,RIN CHEN RMA MED TZANDAN BCAS, ,ZHES PA NI,
RIN CHEN NI LNGA STE, GSER DANG, BEE d'U RYA DANG, SHEL DANG, MU
TIG DANG, PADMA R'A GA'O, ,ZHES PA NI CHE BA'I YON TAN LNGA DANG
LDAN PA'I RTAGS SU

BSTAN TO, ,DKYIL 'KHOR GYI RIN PO CHE'I PHUNG PO LA BYA BA'I THA
TSIG GO, ,RMA MED NI SKYON LA SOGS PA MED PA NI ZHES PA NI, RIN
PO CHE MA YIN PA'I SKYON KHA DOG 'DRA BA DANG, MA DAG PA'I SEL
MED PA'O, ,DKYIL 'KHOR PHO BRANG DU GCOD PA'O, ,TZANDAN BCAS NI,
AA GA RU DANG, DU RU SKA

SHA KA RA DANG, GUR KUM MO, ,SPRUL GYI SNYING PO LA SOGS PA'I BYE
BRAG SMOS PA'I DON NI, PHRIN LAS RNAM PA LNGA DANG LDAN PA'I
RTAGS SO, ,DKYIL 'KHOR LA NI LHA'I GDAN SA LA DE DAG STA GON GYI
DUS SU THIG LER BYA BA'I THA TSIG GO, ,SHEL DANG RDO RJE ME TOG
DANG NI, SHEL DANG RDO RJE GNYIS NI SNYING POR

SHES PA'I DON TE, SHEL NI ME SHEL DANG CHU SHEL GNYIS KYI DON TE
NI, RDO RJE NI SNYING PO PHYI MA GSUM GYI DON NI, SHING GI SNYING
PO BU RAM, RTZI'I SNYING PO MAR, ME TOG GI SNYING PO SBRA RTZI
ZHES PA'I DON NI, DE BZHIN GSHEGS PA'I THUGS LNGA RNAM PAR DAG
PA'I RTAGS SU SNYING PO RNAM PA LNGAR BSTAN

PA'I DGONGS PA'O, ,MDOR NA THABS DANG SHES RAB KYI RTAGS DANG, DE
BZHIN GSHEGS PA'I YE SHES KYI DPER SNANG BAS NA, BYANG CHUB SHING
LA BRTEN NAS, RTZA D'UR BA'I STENG DU SANGS RGYAS NAS, SPRE'U'I
RGYAL POS SPRAD RTZI PHUL NAS CHO 'PHRUL CHEN PO 'BYUNG BAR BSTAN
TO, ,GZHAN DU NA

DKYIL 'KHOR BSTAN PA NI, SHEL NI DKYIL 'KHOR GYI SA RI STE, SHEL
LTAR DKAR ZHING DRI MA MED PAR BSTAN TE, BYANG CHUB SEMS RANG
BZHIN DAG PA DRI MA MED PA'I DON, ,RDO RJE NI RDO RJER BA STE,
THUGS MI 'GYUR BA DANG, THABS DANG SHES RAB 'BREL BAS, GRVA'I RDO
RJE ZLA BUR DU BSTAN TO, ME

@210B TOG CES PA NI, BUM PA'I GDAN GYI THA TSIG STE, DBYAR NI ME
TOG GI DKYIL 'KHOR BYA, DGUN TSON SNA LNGA'I PADMA 'DAB MA BRGYAD
PA DANG, NAS LA SOGS PA LA BYA BA'I DON TO, ,GZHAN DU NA BUM PAS
BRGYAN TE, ME TOG LA SOGS PA DANG, DAR GYIS KHA RGYAN BYA BA'I
THA TSIG CES BA'I BAR NI,

BUM PA'I GNAS DANG, KHA BRGYAN DU BSTAN TE, GZHAN DU NA DKYIL
'KHOR LA NI ME TOG LA NI ME TOG NI MDZES PAS MCHOD PA RNAM PA
LNGAR YANG BSTAN TO, ,RNAM GCIG TU DKYIL 'KHOR ME TOG LTAR RAB TU
MDZES PA'I PHYIR MDA' DANG, RAL GRI DANG, ME TOG DANG, PHUR BU
DANG, TSON RTZI DANG, SRUNG

SKUD DANG TSEMS SHING LA SOGS PAR SMOS PA'I DON TO, ,CHU YI GSER
RAM YANG NA NI, DNGUL GYI BUM PA DAG KYANG RUNG, ,GTZANG MA'I GOS
KYIS DKRI ZHING DGANG NI, BUM PA'I RGYU STE, RGYAL PO NI GSER GYI
BUM PA, BLON PO NI DNGUL GYI BUM PA, KYANG GI TSIG NI LHAG MA CAN
TE, 'BANGS PA LA

NI ZANGS DANG LCAGS LA SOGS PA'I BUM PA LA BYA BA'I THA TSIG GO,
,GZHAN DU NA PHRIN LAS SO SO'I BYE BRAG TU SHES PAR BYA BA'I DON
NI, BUM PA DE RNAMS KYANG, DKYIL 'KHOR GYI KHYAD PAR GYI RGYAN
CHAS TE, DBUS RNAM PAR RGYAL BA'I BUM PA GSER LAS BYAS PA MI
BSGUL BAR GZHAG PA'I THA TSIG

GO; ,DNGUL LA SOGS PA'I PHYI MA RNAMS NI THUGS KHRO BO'I DKYIL
'KHOR GYI LHA GRANGS SU BYA BAR 'BYUNG NGO, ,LHA SO SO'I KHA DOG
BZHIN DU BUM PA YANG DE BZHIN DU PHYOGS PHYOGS SU RGYAN CHAS GONG
DU GSUNGS PA BZHIN BYA BA'I THA TSIG GO, ,GTZANG MA'I GOS NI RAS
SAR PA KHA TSAR MA NYAMS PA DANG,

TING NGE 'DZIN GYIS BYIN GYIS BRLABS PA'I THA TSIG STE, ZHES PA
NI BUM PA DE RNAMS KYI MGUL CHINGS LHA'I NA BZA' KA TZA LINDA
LTAR BYIN GYIS BRLABS SHING, TSUL KHRIMS KYI GOS MCHOG TU BSGOM
MO, ,GZHAN DU NA DKYIL 'KHOR GYI ZHAL KHA BA DANG, 'GAB DKRIS SU
SHES PAR BYA'O, ,DKYIL

'KHOR GYI RGYAN CHOS DANG, BUM PA'I DON SBYAR BA BSHAD ZIN TO,,
,,DA NI GRANGS KYI KHYAD PAR GYI DON STON TE, DA NI BZLAS BRJOD
KYI DON LA DGA' BA'I DBANG DU GSUNGS TE, LAN GRANGS NYI SHU RTZA
GCIG GAM, ,YANG NA LAN GRANGS BRGYA RTZA BRGYAD, ,RDO RJE 'JOMS
BZLAS NAS SU, ,ZHES

@211A *, ,PA DANG, GRANGS KYI DON TE, 'BANGS NYI SHU RTZA GCIG LA
SOGS TE, CI 'BYOR PA BLON PO NI BRGYA RTZA BRGYAD LA SOGS TE
'GRUB TSAD DO, ,RGYAL PO NI BSOD NAMS CHE BAS THA MA BRGYA RTZA
BRGYAD DO, ,BLON PO THA MA NYI SHU RTZA GCIG ,'BANGS KYI THA MA
BDUN NO, ,DA NI GRANGS KYI

BSNYEN PA'I DON, MTSAN MA'I BSNYEN PA DANG, TSIG DANG, DON DANG,
BZLAS BRJOD NI, RANG BZHIN GYIS SHES PAR BYA BA'I THA TSIG GO
ZHES PA NI, GRANGS KYI BSNYEN PA'I DON DANG, DUS KYI BSNYEN PA'I
DON DANG LDAN PA STE, DE YANG BZLAS BRJOD LA DGA' BA DANG, DNGOS
GRUB KYI RTAGS KYI MTSAN

MA LA DGA' BA DANG, NAM SLA DUS BZHI DANG, TSES GRANGS DANG, GZA'
DANG, SKAR MA LA DGA' BA'I DON GSUNGS SO, ,DE YANG BZLAS PA'I DON
LA DGA' BA LA SNGAGS KYI BZLAS PA GSUNGS SO, ,DON GYI BZLAS PA'I
TING NGE 'DZIN LA DGA' BA'I PHYIR RO, ,GANG GIS DE'I 'OG TU KHRUS
BYA

BA'I DMIGS NI, RGYAL PO RTAG TU KHRUS KYIS SHIG ,CES PA'I DON NI,
RGYAL PO STOBS LDAN SNYING PO LA SOGS PA, RGYAL PO'I RIGS SU
GTOGS PA RNAMS SO ZHES PA DANG, DON GYIS SHES PAR BYA BA'I THA
TSIG TU RIG PAR BYA'O ZHES PA'I BAR NI, MDO'I DON NI SEMS CAN
THAMS CAD

BYANG CHUB SNYING PO CAN DU BYIN GYIS BRLABS PA'I PHYIR NA, SEMS
CAN GYI DPON PO RGYAL PO SMOS PAS NA, PHYI RABS KYI 'GRO BA'I
DPON PO RGYAL PO BAS GTZOR BYAS PAS NA, PHYI'I KHRUS BYA BA DANG,
NANG GI KHRUS BYA BA DANG, PHYI NANG GNYI GA'I KHRUS BYA'O, ,PHYI
NI BZLAS BRJOD DANG, NANG TING NGE 'DZIN

GYI DBANG DU BYAS PA STE, DES NI GZUNG BA DANG, 'DZIN PA DAG PAR
BYED PA'O, ,RNAM PA GCIG TU PHYI LUS DANG, NANG SEMS KYI BAG
CHAGS KYI RNAM PA'O, ,DE DAG PA'I PHYIR RO, ,DA NI DGE BA BSNGO
BA'I TSUL STON TE, BRTZAMS PA'I DON NI, MDO'I DON GYIS DGONGS PA
LA ZHES PA'O, ,BRTZAM

PA'I THABS NI, RIG PA'I TSUL GYIS 'DI GZHUNG 'CHAD, BRTZAMS PA
DANG MI MTHUN PA NI, 'PHAGS PA RNAMS LA BZOD PAR GSOL, BRTZAMS
PA'I 'BRAS BU NI, 'DI GRUB BRTZAMS PAS BDE GRUB SHOG ,ZHES PA
DANG, SLOB DPON GYIS DGE BA BSNGO BA'I TSUL LO, ,'DI DON GZHAN
GYIS

@211B BSHAD KYANG DE GSAL PHYIR, GTAN TSIGS RIGS PAS MDO YI
DGONGS PA BKROL, ,MKHAS PA RNAMS KYIS MI DPYA BZOD PAR GSOL,
,BSOD NAMS MI SLU 'GRO BA YONGS LA BSNGO, ,RDO RJE RNAM PAR 'JOMS
PA'I GZUNGS KYI DON RNAM PAR BSHAD PA RGYA CHER 'GREL PA, B'I MA
LA MI HRAS MDZAD PA

RDZOGS SO,, 