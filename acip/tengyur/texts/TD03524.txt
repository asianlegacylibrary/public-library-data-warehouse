@167A #, ,RGYA GAR SKAD DU, KALPOKTA M'A R'I TZYEE S'A DHA NAm,
BOD SKAD

DU; RTOG PA LAS GSUNGS PA'I 'OD ZER CAN GYI SGRUB THABS, 'PHAGS
MA 'OD ZER CAN LA PHYAG 'TSAL LO, ,BLA MED BDE LA MA CHAGS PA,
,BLA MA SHES RAB PHA ROL PHYIN, ,PHYAG 'TSAL RTOG PA'I 'OD ZER
CAN, ,SGRUB THABS DE LTAR BRI BAR BYA, ,DE LA DANG POR RE ZHIG
RNAL 'BYOR PAS 'GRO BA MA

LUS PA 'DON PA'I LHAG PA'I BSAM PAS AOm PHAt CES PA'I SNGAGS KYIS
SNYING GA DANG, MGRIN PA DANG, MDZOD SPU DANG, SPYI BO RNAMS SU
KHRO BO'I KHU TSUR BYIN NAS, AOm M'A R'I TZYEE BIGHN'Am NUT+S'A
RA YA H'Um PHAt CES PAS BGEGS BSKRAD NAS, RANG GI SNYING GAR AOm
YIG YONGS SU GYUR PA LAS NYI MA LA

MAm YIG BSAMS NAS DE LAS BYUNG BA'I 'OD ZER GYI TSOGS KYIS BCOM
LDAN 'DAS MA GDAN DRANGS TE MDUN GYI NAM MKHA' LA BZHUGS SU GSOL
TE, GSER LTA BU ZHAL GSUM PA, SPYAN GSUM PA, PHYAG BRGYAD PA,
DMAR PO NI G-YAS KYI ZHAL LO, ,SNGON PO MI SDUG PA PHAG GI ZHAL
NI

G-YON DU'O, ,RDO RJE DANG, LCAGS KYU DANG, MDA' DANG, KHAB RNAMS
NI G-YAS KYI PHYAG BZHIN BSNAMS PA'O, ,MYA NGAN MED PA'I SHING GI
YAL GA DANG, GZHU DANG, SKUD PA DANG, SDIGS MDZUB NI G-YON GYI
PHYAG BZHIN BSNAMS PA'O, ,RNAM PAR SNANG MDZAD KYI DBU RGYAN CAN,
RGYAN

SNA TSOGS PAS BRGYAN PA, MCHOD RTEN GYI NANG NA GNAS PA, GOS DMAR
PO'I PHU DUNG GI STOD G-YOGS CAN PHAG BDUN GYI SHING RTA'I STENG
NA ZHABS G-YON BRKYANG GIS BZHUGS PA, PAm YIG LAS SKYES PA'I
RLUNG GI DKYIL 'KHOR LA HAm YIG LAS SKYES PA'I ZLA BA DANG NYI MA
'DZIN PA'I GZA' CHEN PO SGRA

GCAN YANG DAG PAR GNAS PA'I SHING RTA'I DBUS SU LHA MO BZHIS
YONGS SU BSKOR TE, DE LA SHAR PHYOGS SU BATT'A LI DMAR MO PHAG GI
GDONG PA CAN PHYAG BZHI PA KHAB DANG, LCAGS KYU PHYAG G-YAS NA
BSNAMS PA, ZHAGS PA DANG, MYA NGAN MED PA'I SHING PHYAG G-YON NA
BSNAMS PA, SHA 'GAG

@167B DMAR PO CAN NO, ,DE BZHIN DU LHO PHYOGS SU BA D'A LI SER MO
MYA NGAN MED PA'I SHING DANG, KHAB NI G-YON DANG G-YAS KYI PHYAG
DAG NA'O, ,RDO RJE DANG ZHAGS PA NI G-YAS KYI DANG G-YON GYI
PHYAG NA'O, ,GZHON NU'I GZUGS CAN LANG TSO DANG LDAN ZHING RGYAN
GYIS BRGYAN PA'O, ,DE BZHIN DU NUB TU BA R'A LI

DKAR MO RDO RJE DANG, KHAB NI PHYAG G-YAS PA DAG NA'O, ,ZHAGS PA
DANG, MYA NGAN MED PA'I SHING NI PHYAG G-YON PA DAG NA BSNAMS
PA'O, ,ZHABS G-YON BRKYANG GIS BZHUGS SHING LEGS PA'I GZUGS CAN
MA'O, ,DE BZHIN DU BYANG PHYOGS KYI CHAR PHAG ZHAL MA DMAR MO
SPYAN GSUM PA, PHYAG

BZHI PA; RDO RJE DANG, MDA' NI PHYAG G-YAS NA BSNAMS SHING, GZHU
DANG, MYA NGAN MED PA'I SHING NI PHYAG G-YON NA BSNAMS PA STE,
GZUGS MDZES MA BSAMS NAS MCHOD PA DANG, PHYAG 'TSAL BA DANG,
BSTOD PA DANG, SDIG PA BSHAGS PA DANG, BSOD NAMS LA RJES SU YI
RANG BA DANG,

YONGS SU BSNGO BA DANG, GSUM LA SKYABS SU 'GRO BA DANG, BYANG
CHUB TU SEMS BSKYED PA DANG, LAM LA BRTEN PA LA SOGS PA BYAS TE,
TSAD MED PA'I GNAS BZHI BSGOMS NAS, AOm SH'U N+YA T'A DZNY'A NA
BADZRA SVA BH'A BA A'ATMA KO&HAm, ZHES PAS STONG PA NYID KYI TING
NGE 'DZIN LA DMIGS NAS, DE

NAS NYI MA'I DKYIL 'KHOR LA AOm YIG LAS SKYES PA'I RNAM PAR SNANG
MDZAD SEN GE'I GDAN LA BZHUGS PA SKU MDOG DKAR PO RAL PA'I COD
PAN BCINGS PA BYANG CHUB MCHOG GI PHYAG RGYA MDZAD PA ZHI BRGYAN
THAMS CAD KYIS BRGYAN PA'O, ,DE'I THUGS KAR ZLA BA LA YI GE NYI
SHU RTZA LNGAS YONGS SU BSKOR

BA'I MAm YIG GI SA BON YONGS SU GYUR PA LAS SKYES PA'I MYA NGAN
MED PA'I YAL GA ,DE'I STENG DU ZLA BA LA MAm YIG GI SA BON DE
THAMS CAD YONGS SU GYUR PA LAS JI LTAR GSUNGS PA'I SKU MDOG DANG
PHYAG LA SOGS PA'I MTSAN NYID CAN 'OD ZER CAN GYI SKU'I BDAG NYID
DU SKAD CIG GIS BSAMS

NAS; AOm M'A R'I TZYEE BATT'A LI BA D'A LI BA R'A LI B'A R'A H'A
MU KHI A'A KARshA YA DZA:SV'AH'A, ZHES PA 'DIS BATT'A LI SHAR GYI
PHYOGS SU DGOD PAR BYA'O, ,DE BZHIN DU AOm M'A R'I TZYEE BATT'A
LI BA D'A LI BA R'A LI B'A R'A H'A MU KHI SARBA DUsht'A PRA
DUsht'A NAm MU KHAm BANDHA BANDHA H'Um SV'A H'A, ZHES PAS LHO
PHYOGS SU BA D'A LI'O, ,DE

@168A *, ,BZHIN DU AOm M'A R'I TZYEE BATT'A LI BA D'A LI BA R'A
LI B'A R'A H'A MU KHI SARBA DUsht'A NAm MU KHAm STAm BHA YA BAm
SV'A H'A ZHES PAS NUB TU BA R'A LI'O, ,DE BZHIN DU AOm M'A R'I
TZYEE BATT'A LI BA D'A LI BA R'A LI B'A R'A H'A MU KHI SARBA
SATV'A BA SHA MA N'A YA HO:SV'A H'A ZHES PA 'DIS BYANG DU B'A R'A
H'A MU KHI'O ZHES SO, ,AOm M'A R'I TZYEE M'Am H'Um H'Um

PHAt SV'A H'A ZHES PA NI BSGOMS PA'I RJES LA BZLAS PAR BYA'O, ,DE
BZHIN DU THUN MTSAMS GSUM DU BYIN GYIS BRLABS NAS LHA'I RNAL
'BYOR GYIS GNAS PAR BYA'O, ,RTOG PA LAS GSUNGS PA'I 'OD ZER CAN
GYI SGRUB THABS RDZOGS SO,,