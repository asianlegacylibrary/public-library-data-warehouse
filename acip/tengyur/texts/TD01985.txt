@173B #, ,RGYA GAR SKAD DU, SHR'I
TATTVA SIDDHI, BOD SKAD DU, DPAL DE KHO NA NYID GRUB PA, DPAL

RDO RJE SEMS DPA' LA PHYAG 'TSAL LO, ,SANGS RGYAS BYANG CHUB RDO
RJE NI, ,TSE 'DIS 'GRUB KYI GZHAN DU MIN, ,LUS DANG NGAG YID LEGS
GNAS PA, ,MED PAR 'GRUB PAR MI 'GYUR RO, ,'DOD PA'I LONGS SPYOD
RGYUN MI 'CHAD, ,MED NA DE YANG 'GRUB MI 'GYUR, ,DE YANG JI LTAR
'DOD

PA BSTEN, ,GNYIS MED YE SHES DAG PA LAS, ,DE LTAR MIN NA LOG PAR
LTUNG, ,DE NAS SDUG BSNGAL BRGYUD MAR 'BYUNG, ,DE PHYIR SNGAGS
KYIS BYIN BRLABS PA'I, ,MKHAS PA DAG PAS SNGON 'GRO SPYAD, ,JI
LTAR CHU YI THIGS PA NI, ,RGYA MTSOR BABS NA LAN TSVAR 'GYUR,
,LAN TSVA

'O MA'I MTSOR ZHUGS NAS, ,DE NYID SLAR YANG BDUD RTZIR 'GYUR, ,JI
LTAR DUG SPRUL DE NYID SHES, ,NUS PA 'PHROG PAR BYED NUS MED, ,DE
NYID RGYUD GZHAN DAG LA NI, ,LNGA PO'I GNAS SKABS LAS MI 'DA',
,GZHAN YANG 'DOD PAS ZIL NON NA, ,'DOD PA NYID NI SMAN YIN NO, ,

JI LTAR DUG GIS GDUNGS PA LA, ,DRUG NYID SMAN DU CHE BA YIN, ,JI
LTAR ME YIS TSIG LA ME, ,TSER MAS ZUG LA TSER MA NYID, ,DE BZHIN
NYON MONGS KYIS NYEN NA, ,NYON MONGS NYID NI BDUD RTZIR CHE,
,DPER NA DUG GI DE NYID SHES, ,DUG ZOS KYANG NI GNOD MI 'GYUR,
,DE BZHIN YUL

GYI DE NYID SHES, ,'DOD PA SPYAD PAS GNOD PA MED, ,JI LTAR 'JAM
GYI PADMA NI, ,'DAM LA GNAS KYANG DES MI GOS, ,DE NYID RIG PAS
RTAG TU NI, ,'DOD PA ROL PAS SPYAD PAR BYA, ,DE PHYIR KUN NAS
DOGS MED PAR, ,KHYAD PAR DU NI LONGS SPYOD 'GYUR, ,'DOD PA LNGA
LA BRTEN

@174A *, ,BYAS NA, ,DNGOS GRUB MYUR DU NGES THOB 'GYUR, ,DKA'
THUB BRTUL ZHUGS SMYUNG BA YIS, ,KHAMS RNAMS SKAMS PAR 'GYUR PA
YIN, ,SKAMS PAS SDUG BSNGAL 'GYUR BA STE, ,SDUG BSNGAL GYIS NI
SEMS G-YENGS 'GYUR, ,G-YENGS PAS BYANG CHUB GZHAN DU 'GYUR, ,DE
PHYIR DNGOS GRUB

MCHOG GNYER NA, ,DKA' THUB BRTUL ZHUGS SPYAD MI BYA, ,JI LTAR BDE
BAS DE BZHIN GNOS, ,BDE BA SPANGS NA DNGOS GRUB MED, ,DE BAS YID
'ONG GNAS SU NI, ,NYAMS DGA'I BU MO BCU GNYIS MA, ,YID 'ONGS MIG
GI DKYUS RING MA, ,GZUGS DANG LANG TSOS RNAM PAR MDZES, ,BRTAN

ZHING MI G-YO DAM TSIG CAN, ,'DAM LAS SKYES PA'I DRI 'BAB MA,
,CHAGS PA CHEN PO'I ROS ROL PA, ,MCHOG TU MKHAS SHING SGEG PA
DANG, ,NYAMS DANG LDAN PA'I RNAL 'BYOR PAS, ,RANG NYID 'KHOR LO'I
DBUS SU GNAS, ,DAM TSIG CAN NI RGYUD DAG PA'I, ,NANG DU NYIN
MTSAN 'DU BAR BYA,,

SPU LDANG 'DAR ZHING CHER 'DAR LA, ,'DZUM DANG DGOD DANG RAB TU
DGOD, ,MYOS PA DANG NI BCAS PA YI, ,'BEBS PA RNAM PA BDUN DU
BSHAD, ,RENGS DANG MYOS DANG 'GYUR BA STE, ,ROL DANG YUR DAD SHIN
TU 'PHEL, ,RKANG PA 'DOR DANG LAG PA BSGYUR, ,PHYAG RGYA MTSAN MA
LTA STANGS DANG, ,SNGAGS

DANG RGOD DANG DRAG PO SOGS, ,KI LI KI LI PHRENG SGROGS BYED,
,ROL PA DPA' BO RNAM PAR NYED, ,SA BSKYOD CA CO'I BYE BRAG LDAN,
,BRGYAL BA RAB ZHI DU BAS RTOGS, ,BYAMS SHING DGA' BA RGYA MTSO
NI, ,BDE BA'I RTAGS LAS SKYES PA'I 'OD, ,NGO BO NYID KYIS GSAL
BA'I YID, ,GNYIS MED

RNAM PAR GSAL BA YI, ,RDZU 'PHRUL MNGON SHES DAG DANG LDAN, ,DE
LTAR BDEN DON RAB ZHI BA'I, ,BYE BRAG BCU GNYIS DAG GIS MDZES,
,AE YI CHA BYAD BZANG PO GANG, ,DBUS SU WAm GYIS RNAM PAR BRGYAN,
,BDE BA KUN GYI GNAS YIN TE, SANGS RGYAS RIN CHEN ZA MA TOG ,DER
NI DGA' BA

SKYE 'GYUR TE, ,SKAD CIG DBYE BAS PHYE BA NI, ,DGA' BA'I GRANGS
KYI RIM PA YIS, ,DE DAG SO SOR GSAL BAR BYAS, ,STONG NYID GSUM
GYIS NYAMS SBYAR BAS, ,THAMS CAD STONG NYID RAB TU GSAL, ,DE NYID
GSAL BAS DAG PA NI, ,MCHOG GI GO 'PHANG DE GSAL 'GYUR, ,DE PHYIR

@174B MI G-YO PHRA BA'I YID, ,LDAN PA'I RNAL 'BYOR BAS MTSON BYA,
,JI SRID GSAL BAR MA GYUR PA, ,DE SRID SGOM PA LA 'JUG BYA, ,RAB
TU GSAL BA THOB NAS NI, ,RANG DGA'I GZUGS SU SKYE BAR 'GYUR, ,DER
NI SKAD CIG MA BZHI DANG, ,DE BZHIN DU NI DGA' BA BZHI, ,DE LA
SNA TSOGS SKAD CIG

DANG; ,RNAM PAR SMIN PA RNAM PAR NYED, ,MTSAN NYID MED PAR BRJOD
PA YI, ,BYE BRAG MKHAS PAS SHES PAR BYA, ,SNA TSOGS DU MA'I RNAM
PA CAN, ,'KHYUD DANG 'O BYED LA SOGS PA'O, ,RNAM SMIN DE LAS GYUR
PA STE, ,BDAG GI BDE BA LA DPYOD MDZES, ,RNAM NYED DPYOD PA'I
BDAG NYID DE, ,BDAG GI

BDE BA LA DPYOD MDZES, ,DE DAG LAS GZHAN MTSAN NYID BRAL, ,DGA'
BA DANG PO MCHOG DGA' DANG, ,DGA' BRAL LA SOGS LHAN CIG SKYES,
,DGA' BA'I BDE BA CUNG ZAD BA DE, ,MCHOG TU DGA' BA DE BAS LHAG
,DGA' BRAL CHAGS PA BRAL STE, ,LHAN CIG SKYES PA DE DAG SPANGS, ,

BRGYAL DANG PHYI MO PHYED TZAM DANG, ,PHYI MO ZHES BYA SKAD CIG
GSUM, ,DAM PA'I BDE BA RNAM PAR ROL, ,DBYE BAS LHAN CIG SKYES PA
SHES, ,BRGYAL BA KUN NAS YE SHES MED, ,CUNG ZAD SHES PA PHYI MO'I
PHYED, ,RNAM PA KUN GYI MCHOG LDAN PA'I, ,YE SHES PHYI MO NYID DU
'GYUR, ,DE PHYIR DE

NYID YE SHES NI, ,GNYIS MED YE SHES RAB TU GSAL, ,DE LA CHAGS
DANG CHAGS BRAL MED, ,GNYI GA MA YIN STONG NYID MIN, ,KUN MIN
THAMS CAD MIN PA MIN, ,YANG NA THAMS CAD RNAM PAR THIM, ,JI LTAR
CHAR GYI RGYU SNA TSOGS, ,RO GZUGS DU MA GZHAN YIN KYANG, ,SNOD

GCIG TU NI ZHUGS PA NA, ,ZHU NAS RO GCIG NYID DU 'GYUR, ,DE BZHIN
YE SHES BDE CHEN PO, ,RNAM PAR NGO BO NYID KYIS GSAL, ,GNYIS MED
RNAM PA'I RNAL 'BYOR GYIS, ,CHOS KUN RNAM PAR BCOM PAS NA, ,YE
SHES RGYUN 'BAB GTONG BA'I BLO, ,MKHAS PAS DE LTA BU NYID MTSON,,

YI G-YO SGRIB BRAL PHRA BA YI, ,THIG LE'I GZUGS CAN RTOG PA MED,
,THOG MTHA' MED PA'I DE NYID NI, ,MA BYUNG MA BYAS MCHOG YIN NO,
,SKYE BO CHOS RNAMS THAMS CAD KYI, ,GZHI NI DE NYID NYID YIN NO,
,SANGS RGYAS BYANG CHUB SEMS DPA' DANG, ,RNAL 'BYOR PA YI DE NYID
LA, ,MTHONG BA

@175A *, ,DE NYID MA MTHONG PA, ,DE LA PHYI ROL CI ZHIG BSAM, ,DE
PHYIR 'KHRUL BA'I MCHOD PA SOGS, ,PHYI ROL PA YIS CI BYAR YOD,
,THAMS CAD SPANGS NAS DE NYID BSGOM, ,THAMS CAD 'DI LAS 'GRUB PAR
'GYUR, ,A'A LI K'A LI MNYAM SBYOR LAS, ,GANG TSE NOR BUR CHUD PA
NA, ,

MAN NGAG GIS NI RLUNG BZUNG STE, ,DE TSE YE SHES MTHONG BAS
'GRUB, ,BSKAL PA MTHA' YAS BAR DU NI, ,DER NI 'DOD PA YANG DAG
GNAS, ,'OD GSAL BA YI GNAS THOB NAS, ,SEMS CAN KUN GYIS PHYAG
BYAS PA'I, ,THA MAL SNANG BA'I RNAL 'BYOR GYIS, ,BZHI PA'I DE
NYID LA BRTEN BYA, ,

SNGON DU GOMS BYED RNAL 'BYOR PAS, ,DES NI MYUR DU 'GRUB PAR
'GYUR, ,RGYU LA 'BRAS BU'I RGYAS GDAB CING, ,'BRAS BU LA YANG
RGYUS RGYAS GDAB, ,RGYU 'BRAS GCIG TU RGYAS BTAB PAS, ,PHYAG RGYA
CHEN PO SKYE BAR 'GYUR, ,MTSAN MO SNANG BA'I CHA STE GSAL BA'I
NYI MA'I 'OD ZER 'GYED PA

SNANG BA MCHED PA YIN, ,MTSAMS NI SNANG BA THOB PA RANG GI RANG
BZHIN RNAMS KYIS LAN CIG MIN PAR 'GRO, ,MTSAN NYID NYIN PAR MIN
PA MTSAMS MIN GAN ZHIG RANG BZHIN RNAMS DANG RNAM BRAL BA, ,DE NI
BYANG CHUB YIN PAR BLA MA MCHOG BSHAD RNAL 'BYOR PA NYID YUL, ,JI
LTAR PHYI ROL DE BZHIN NANG, ,

JI LTAR NANG BZHIN PHYI ROL TE, ,GNYIS SU MED PA'I RNAL 'BYOR
'DIS, ,SGRUB PA RU NI RIGS PA YIN, ,SLOB DPON CHEN PO KE RA LI
PAS MDZAD PA DE KHO NA NYID GRUB PA RDZOGS SO,, 