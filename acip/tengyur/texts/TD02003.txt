@211A ,,DE NAS DRAG PO'I 'KHOR LO'I LAS BYAS TE, DUR KHROD KYI RAS LA
DUG DANG KHRAG DANG, SKE TSE DANG LAN TSVA DANG DRI CHEN LA SOGS
PA'I BDUG PA'I RDZAS KYIS LEGS PAR BYUGS LA SNAG TSA YANG RDZAS
DE RNAMS DANG,

SHING DA DU RA DANG, KA NA KA'I KHU BA DANG, DUR KHROD KYI SOL BA
SBYAR TE BYA'O, ,BDAG NYID KHA LHOR BLTAS TE LHA'I RNAL 'BYOR
DANG LDAN PAS 'KHOR LO BRI STE, DBUS SU LE TSE BCU DRUG DANG, MU
KHYUD GSUM GYIS BSKOR BA, MU KHYUD DE DAG RE RE LA YANG, RE MIG
SUM CU RTZA GNYIS DANG

LDAN PAR BRI'O, ,DE LA YI GE DGOD PA NI DBUS SU YA CHEN PO CIG
BRIS TE, DE'I NANG DU GANG LA BYA BA'I MING BSKUL TSIG CAN GYIS
BSKOR, DE'I DBUS SU MING GI YI GE DANG PO BRI'O, ,DE NAS RIM PA
GNYIS PA LA PHYOGS BZHIR MAR ME DAKshE BZHI BRI, DE NAS RIM PA
GSUM PA LA, R'A DZA

SA DO RU nA YO NI R'A YA TZA NI, 'DI RNAMS BRI'O, ,PHYAG RGYA BE
CON BCAS TE BYA ROG GI SGRO'AM RUS CHEN BRI BAR BYA'O, ,YI GE BCU
PA'I GSANG SNGAGS DRAN PAR BYA'O, ,MU KHYUD KYI YI GE NI DANG POR
DBYANGS YIG LAN GNYIS DGOD, MU KHYUD PAR MA LA KA YIG DANG, NGA
NYA BOR BA SUM CU RTZA

@211B GNYIS DGOD, THA MA LA PHAt SHA STAG DGOD DO, ,DBUS KYI RIM
PA GNYIS PA LAM LA SOGS PA YI GE BZHI'I G-YAS G-YON DU H'Um RE RE
DANG SPEL, DE'I PHYI RIM DU RA LA SOGS PA'I YI GE BCU GNYIS KYI
GNAS SU YI GE BCU GNYIS PA DANG BSGRUB BYA'I MING SPEL TE BRI'O,
,DE LTA BU'I 'KHOR LO

GNYIS BRIS TE, DE YANG SA SKOR LOG PAR BRI, GNAM SKOR RIM PA
BZHIN BRI, DE YANG GSHIN RJE'I LTO BAR TSUD PAR BRI'O, ,DE NAS
MCHOD PA DBUL TE, BDE BA'I BYIN RLABS DMIGS PAR BYAS NAS, DE DAG
KHA SBYAR TE THOD PA'AM KHAM PHOR SAR PA'I GA'U KHA SBYAR DU
GZHAG GO, ,GA'U

'OG MA'I NANG DU RLUNG GI DKYIL 'KHOR LA, AOm CHE GE MO A'A BE
SHA AA AA ZHES BRI, RGYAB TU SNA TSOGS RDO RJE BRI, GONG MA'I
NANG DU ME'I DKYIL 'KHOR RAm GYIS MTSAN PA BRI, RGYAB TU RI RAB
'KHOR DANG BCAS PA RTZE BRGYAD KYIS MTSAN PA, DBUS SU SNA TSOGS
RDO RJES MTSAN PA BRI'O, ,GA'U GNYIS

KYI BAR DU SGO CUNG ZAD CIG BYA STE BZHAG LA, PHYIS GA'U MDAR RAM
ZHUGS PA MTHONG NAS KHA GCAD, SKUD PA NAG POS DKRIS SHING BTAG
NAS MAN 'JI'I STENG DU BZHAG STE, DUG SNA TSOGS KYI ME LA TSA BAR
GYUR PA TZAM DU BSROS SHING LHA'I RNAL 'BYOR DANG LDAN PAS KHA
LHOR BLTAS TE

GSANG SNGAGS BZLAS PAR BYA'O, ,DE LA DANG POR SNGON DU BRJOD PA
BZHIN DU, SNGON DU DPAL RDO RJE 'JIGS BYED CHEN POR BSKYED LA
SPYAN DRANG BA DANG, MCHOD PA DANG GTOR MA BSNGO BA SNGA MA BZHIN
BYAS NAS, SKUD PA LAG PAS BZUNG NAS DUNG CHEN PO'I PHRENG BA
THOGS TE BZLAS PAR BYA'O, ,DMIGS

PA NI BDAG GI GSANG SNGAGS DANG, 'KHOR LO'I SNGAGS LAS 'OD ZER
DUG GI MI NAG PO 'PHROS, BSGRUB BYA DE NA GNAS PA BSRES TE, DUR
KHROD KYI THAL CHEN LTAR GYUR CING, DE'I SEMS CHUS MAR ME GSAD PA
LTAR GYUR PAR BSAM MO, ,DE YANG NYI MA DANG PO LA, AOm YA MA RA
DZA

SA DO ME YA, CHE GE MO PRA MA YA KU RU H'Um PHAt, CES PAR CHAD
MED PAR KHRI PHRAG GCIG BZLAS SO, ,NYI MA GNYIS PA LA, YA ME DO
RU nA YO DA YA CHE GE MO RAKTA TZARPA YA H'Um PHAt, CES KHRI
PHRAG GCIG GO, ,GSUM PA LA YA NGA YO NI RA YAKshE YA CHE GE MO
MURTZU PA YA H'Um PHAt, CES KHRI PHRAG,

@212A *, ,GCIG GO, ,BZHI PA LA YAKshE YATZTSA NI R'A MA YA, CHE
GE MO M'A RA YA H'Um PHAt, CES KHRI PHRAG GCIG GO, ,SGRUB PA'I
GROGS MCHOG GIS DUS GSUM DU MCHOD PA DANG GTOR MA SBYIN PAR
BYA'O, ,DE NAS NYI MA BZHI PA'I MTSAN PHYED NA DUR KHROD DAM,
'BYUNG PO DRAG PO GNAS

PA'I SAR KHRU GANG BRKOS TE SBAS NAS GSHIN RJE LA GTAD DO, ,DE'I
SBYOR BA NI 'DI YIN TE, GROG MKHAR GYI SA LAS GSHIN RJE'I MI KHRU
GANG GI TSAD LA, KHA CIG LAG NA RAL GRI DANG ZHAGS PA THOG PA CIG
BYA STE, DE'I LTO BAR GA'U BCUG NAS DE LA GTOR MA DANG, DMAR GYI
AARGH'A BYIN TE

'DI SKAD CES BSGO'O, ,CHOS KYI RGYAL PO KHYOD KYIS LTA NA SRID PA
GSUM GYI SEMS CAN MI GNAS PA MED DO, ,DENG DKON MCHOG MCHOG GSUM
GYI BKAS, SEMS CAN 'DI ZUNG SHIG, ,SEMS CAN 'DI NI DUS GSUM GYI
RGYAL BA RNAMS KYI BSTAN PA 'JIG PAR BYED PAS, 'JIG RTEN DU

THAR PA'I LAM NI 'GEGS SHING, NGAN 'GRO'I LAM 'BYED PA STE, DE
BAS 'DI KHYOD KYIS ZUNG SHIG ,DE LA BCOM LDAN 'DAS 'JAM DPAL
GZHON NU DANG, DPAL RDO RJE 'JIGS BYED KYANG DGYES PAR 'GYUR RO
ZHES BRJOD DO, ,DE DANG DER KHA SBUB TU MGO BO LHO PHYOGS SU
BSTAN TE

SBA BAR BYA'O, ,DE NAS RANG GI GNAS SU 'ONGS TE, GSANG SNGAGS
RJES SU BSKUL BAR BYA'O, ,LAS GRUB PA DANG DE NAS PHYUNG STE, 'O
MA DANG CHUS BKRUS TE MCHOD PA GTZANG MAS BSHAGS PA DANG, BZOD
PAR GSOL TE BTANG NGO, ,LAS KYI SKABS 'DIR CHAS GOS NAG PO DANG,

KHRO BO'I LTA STANGS DANG, KHROS PA'I YID DANG, DBUGS 'BUD PA LA
SOGS PA DANG LDAN PAR BYA'O, ,DRAG PO'I 'KHOR LO'I LAS RDZOGS
SO,,