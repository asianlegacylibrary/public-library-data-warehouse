@157B #, ,RGYA GAR SKAD DU, SARBA
MAndALA AA NUTA BITA RA SHA SRA PANYTZA

BIDHI N'A MA, BOD SKAD DU, DKYIL 'KHOR THAMS CAD KYI RJES SU 'JUG
PA'I CHO GA LNGA BA ZHES BYA BA, DPAL RDO RJE SEMS DPA' LA PHYAG
'TSAL LO, ,GANG ZHIG THOG MTHA' KUN GZIGS SHING, ,THAMS CAD DON
'BYUNG GSANG BA'I TSUL, ,PHYAG RGYA'I BDAG NYID MA 'DRES STOBS,
,RIGS

KUN 'KHOR LO'I GNAS RDZOGS SHOG ,RANG BZHIN DPA' BO KUN DU SNANG,
,'JOMS BYED CHOS KUN MA 'DRES PA, ,YON TAN TSOGS BDAG ROL PA'I
SKU, ,RIGS KYI LHA MO TSOGS RGYAL SHOG ,DNGOS MED GSANG BA'I
PHYAG RGYA CHE, ,DE DAG MA LUS MTHA' SEL MDZAD, ,KUN 'BYUNG

KUN GYI BDAG NYID DON, ,THABS MANG CHO GA RDZOGS PAS GSAL, ,DER
'JUG DE YI GNAS LDAN PA, ,SGRA YI RGYUN GYIS DON TSOGS BSKYED,
,MNGON 'BYUNG GNAS KUN 'GRUB BYED PA'I, ,DKYIL 'KHOR THABS RNAMS
'JUG PAR BSHAD, ,DKYIL 'KHOR THAMS CAD RJES BSTAN PA'I, ,

'JUG THABS CHO GA LNGA PA'I DON, ,STON PA'I LUNG LAS GSAL BSHAD
PA, ,GZHUNG 'DI BSDU BAR 'OS PA YIN, ,DON KUN 'DOD PA'I RNAL
'BYOR BDAG ,THABS KYI CHO GA MANG PO YIS, ,DER 'JUG LAM KUN
RDZOGS BYED PAS, ,DRI MED DAG PA'I RGYUD GZUNG MDZAD, ,JI LTAR
GSANG SNGAGS

LEGS SBYAR BAS, ,DNGOS GRUB TSUL MANG THOB 'GYUR BA, ,DON DAM BYA
BA MTHAR PHYIN BAS, ,GZHAN DAG DON TSOGS RNAM PAR DAG ,MYUR BAR
PHYAG RGYA SNGAGS SOGS 'JUG ,BLA MED DNGOS GRUB DON KUN RTOGS,
,BSTAN PA'I TSUL GYIS GDAMS PA'I RGYUN, ,JI LTAR BYA BA'I SGO
STON BYED,,

@158A *, ,SHIN TU SPYANG DKA'I LAS RNAMS DAG ,RANG SNGAGS RTEN
'BREL MTHU YIS 'GRUB, ,TSUL RNAMS MA NYES DUS MTSUNGS 'JIGS,
,GNAS DANG GNAS PA'I TSOGS RNAMS RGYAS, ,RGYAS PAR 'DI DAG KUN
BSTAN PHYIR, ,THABS MANG TSUL GYIS THEG PA KUN, ,NGO BO BYANG

CHUB SEMS GNAS SKYONG, ,RANG BZHIN BSKYED DU MED PA'I CHOS,
,GZHAN DAG THEG CHEN MCHOG ZHUGS PAS, ,SNGAGS TSUL 'DUS PA'I CHO
GA SHES, ,BYIN RLABS BRDA DON YON TAN GNAS, ,DBANG BSKUR BYANG
CHUB RJES SU SLOB, ,RANG SEMS RNAM DAG DRI MA MED, ,GSANG SNGAGS
CHO

GA RDZOGS PAR 'GYUR, ,DES NI DNGOS GRUB KUN THOB CING, ,PHRIN LAS
BYA BA 'GAG PA MED, ,DANG POR BDAG GZHAN SRUNG 'DOD PAS, ,BSOD
NAMS YE SHES TSOGS GNAS BYA, ,DE DAG 'GRUB BYED YAN LAG GZHAN,
,DNGOS KUN GSANG BA BSTAN PA'I SGO, ,THOG MAR SKYABS SU 'GRO BA
YIS, ,

RTEN GNYIS DAG PAR SPYANG BYA BA, ,DE DAG THUN MONG KHYAD PAR
GYIS, ,MNGON PAR 'GYUR BA'I DON CHEN 'GRUB, ,SANGS RGYAS CHOS
DANG DGE 'DUN LA, ,DUS KUN SKYABS SU 'GRO BYAS NA, ,GZHAN GYI
PHYOGS RNAMS 'JIG BYED CING, ,BAG MED 'KHRUG PA'I NAD KUN ZHI,
,RGYAL BA'I 'KHOR

DU GYUR PA'I PHYIR, ,RANG GI SDOM PA DAM TSIG GZUNG, ,DE YANG
RGYA CHE BLO DMIGS TE, ,MA LUS KHAMS RNAMS KUN DU SPYAD, ,JI SRID
RTOG PA'I RGYUN GNAS PA, ,DE SRID RTOG PAS NYEN PAR 'GYUR, ,'DI
DAG SLOB DPON LA BRTEN TE, ,DAM PA'I RJES SU GZHOL BAR BYA,
,RKANG GNYIS RNAMS

KYI GTZO BO MCHOG ,SANGS RGYAS MCHOG LA BDAG SKYABS MCHI, ,ZHI
SOGS 'DOD CHAGS SOGS 'JOMS PA'I, ,THEG CHEN CHOS LA SKYABS SU
MCHI, ,THUGS RJES DON MI GTONG BA YI, ,SPYOD BCAS DGE 'DUN LA
SKYABS GSOL, ,DUS 'DI DAG NAS GZUNG BYAS TE, ,JI SRID SNYING PO
BYANG CHUB

BAR; ;DAD BRTZON GUS PAS DE DAG KUN, ,MYA NGAN 'DAS PA'I DON DU
GZUNG, ,SROG GCOD PA YI SEMS CAN DANG, ,GZHAN GYI NOR LA 'PHROG
PA DANG, ,'DOD PA LOG PAR G-YEM BA DAG ,SEMS CAN DMYAL BAR MYUR
DU 'GRO, ,DBYEN BYED PA DANG TSIG RTZUB DANG, ,BRDZUN DU SMRA
ZHING MI

@158B SDOM DANG, ,BYIS PA 'CHAL BA SMRA BA RNAMS, ,SO SO SKYE BO
SLU BAS BCINGS, ,GZHAN GYI SPYOD LA BRNAB SEMS DANG, ,GNOD SEMS
DAG NI MANG BA DANG, ,MI GANG LTA BA LOG ZHUGS PA, ,NGAN 'GRO DAG
TU 'GRO BAR 'GYUR, ,DES NA LUS KYI SDIG GSUM DANG, ,DAG GI SDIG
PA RNAM PA

BZHI, ,YID KYI GSUM PO MA LUS RNAMS, ,SDIG PA'I LAS KUN ZAD BYED
'BAR, ,DES NI NGAN 'GROR LHUNG BAS NA, ,BAG MED LAS KUN BSHAGS
PAR BGYI, ,'DI DAG BDAG GIS MI BGYID CING, ,GZHAN LA'ANG GDAMS
PAR MI BYED DE, ,DUS KUN MA 'DRES RGYA CHEN BLOS, ,NYIN

MTSAN DRAN PAS BSHAGS PAR BYA, ,KHYAD PAR SO SOR THAR PA'I TSUL,
,RTZA BA BZHI DANG YAN LAG TSOGS, ,RNAM BZHI 'KHOR TSOGS BCAS
SDOM GANG, ,CI NUS BDAG GIS BLANG BYA ZHING, ,STON PA SLOB DPON
LA SOGS MDUN, ,BSGO BA'I BKA' DON DAM PA GZUNG, ,CI NAS

'GRO KUN BSGRAL BA'I PHYIR, ,DKON MCHOG GSUM LA SKYABS 'GRO'I
DON, ,YUN RING MANG DU SPEL BA'I YID, ,PHYOGS RNAMS KUN DU RGYAS
PAR GZUNG, ,STONG GSUM 'JIG RTEN MA LUS KYI, ,'GRO DRUG SEMS CAN
THAMS CAD LA, ,BYAMS PA'I SEMS NI SNGON 'GRO BAS, ,SDUG BSNGAL

GSUM DANG BRGYAD SOGS KYIS, ,GDUNGS PA RNAMS LA BLTA BYAS LA,
,BDE DANG SDUG BSNGAL BRJE BYAS TE, ,KUN GYI BDE BA THOB 'GYUR
NA, ,BDAG NYID SDUG BSNGAL GYUR KYANG BLA'I, ,'GRO DON BSGRUB PAR
BYA BA'I PHYIR, ,THABS MANG RNAM PA SNA TSOGS KYIS, ,JI LTA JI
LTAR 'DUL 'GYUR BA, ,

DE LTA DE LTAR 'GRO BA RNAMS, ,SDUG BSNGAL RGYU DANG DE NYID LAS,
,GROL ZHING THAR BAR BYAS NAS NI, ,BDE DANG LDAN PAR BYA BA DANG,
,BLA MED 'BRAS BU THOB BYA'I PHYIR, ,DANG PO BDAG NYID BSGRAL
BYAS NAS, ,MI LDOG SEMS KYIS DAM BCAS TE, ,SMON PAS RDZU 'PHRUL
DPAG MED DANG, ,ZHI GNAS

LHAG MTHONG MNGON SHES SOGS, ,THOGS PA MED PAR 'BYUNG BA YIS,
,MYUR DU MTHU STOBS BRTAS GYUR NAS, ,G-YENG MED 'GRO DON BRTZON
BYED CING, ,DBUGS DBYUNG THEG CHEN LAM LA DGOD, ,DUS GSUM BZHUGS
PA'I SANGS RGYAS DANG, ,DBYER MED SLOB DPON MNYES BYAS

@159A *, ,LA; ,YANG DANG YANG DU PHYAG 'TSAL ZHING, ,GSOL BTAB
LAM LA GNAS PAR BYA, ,PHYOGS BCUR BZHUGS PA'I RGYAL SRAS KUN, ,MA
LUS PHYOGS NAS DGONGS SU GSOL, ,BDAG GIS ME TOG PHRENG SOGS KUN,
,KHYED LA LEGS PAR DBUL BAR BGYI, ,MAndALA

BZANG BCAS MCHOD PA'I TSOGS, ,GNAS 'DIR RGYAS PAR BKOD BYAS PAS,
,DE DAG 'KHOR TSOGS MNYES GYUR CIG ,SDOM PA'I MAN NGAG SBYIN PAR
BSAM, ,DUS DE NYID NAS JI SRID PAR, ,ZHAL GCIG PAR YANG LAN GSUM
SOGS, ,'GRO DON DMIGS PA RGYA CHEN GYIS, ,

BYANG CHUB SEMS MCHOG BSKYED PAR BYA, ,BRIS SKU LA SOGS RTZE GCIG
TU, ,THAL SBYAR GUS PAS 'DUG BYAS TE, ,BLA MED BYANG CHUB 'DOD PA
YIS, ,SEMS NYID RGYA CHER NGES PAR BSKYED, ,PHYOGS BCU DAG NA
BZHUGS PA YI, ,SANGS RGYAS BYANG CHUB SEMS DPA' RNAMS, ,GZHAN

DU DBYE BA MED PA'I THUGS, ,DUS 'DIR BDAG LA DGONGS SU GSOL,
,BDAG MIN 'DI ZHES BGYI BA YI, ,SKYE BA 'DI DANG GZHAN DAG TU,
,SBYIN PA LAS BYUNG BSOD NAMS DANG, ,TSUL KHRIMS LAS BYUNG BSOD
NAMS DANG, ,BSGOMS PA LAS BYUNG BSOD NAMS KYIS, ,DGE RTZA BDAG
GIS

BGYIS PA DANG, ,BGYID DU STZAL BA NYID DANG NI, ,GZHAN YANG RJES
SU YI RANG BA'I, ,DGE BA'I RTZA BA DE DAG GIS, ,JI LTAR SNGON GYI
DE BZHIN GSHEGS, ,RGYAL BA SRAS DANG BCAS PA RNAMS, ,BLA NA MED
PA'I BYANG CHUB TU, ,THUGS MCHOG RIN CHEN BSKYED PA LTAR, ,BDAG
MING 'DI ZHES

BGYI BAS KYANG, ,DUS 'DI NAS NI GZUNG BYAS TE, ,BLA MED YANG DAG
RDZOGS PA YI, ,BYANG CHUB CHEN POR SEMS BSKYED DE, ,RGYAL BA
RNAMS KYI RJES SU SLOB, ,SNGON TSE 'PHAGS PA 'JAM DPAL GYIS, ,JI
LTAR BYANG CHUB SEMS RGYA CHEN, ,GRONG KHYER RGYAL BA'I RGYAL POR
GYUR, ,RDZOGS

PA'I BYANG CHUB SEMS BSKYED CING, ,'GRO BA THAMS CAD DON DU
GNYER, ,DE DAG 'KHOR BA LAS BSGRAL LO, ,GNOD SEMS DUS MIN KHRO BA
DANG, ,SER SNA DANG NI PHRAG DOG NYID, ,DENG NAS BZUNG STE BYANG
CHUB DAG ,THOB 'GYUR DON GZHAN DAG KYANG SPANG, ,DGE BA BCU SOGS
SPYAD BYA

@159B ZHING; ;SDIG DANG 'DOD PA SPANG BAR BYA, ,TSUL KHRIMS SDOM
PA LA DGA' BAS, ,SANGS RGYAS RJES SU BSLAB PAR BYA, ,BDAG NYID
MYUR BA'I TSUL GYIS NI, ,BYANG CHUB THOB PAR MI SPRO ZHING, ,SEMS
CAN GCIG GI RGYU YIS NI, ,PHYI MA'I MU MTHAR GNAS PAR BGYI, ,TSAD
MED BSAM

GYIS MI KHYAB PA, ,ZHING KHAMS RNAM PAR SPYANG BAR BYA, ,MING LAS
GZUNG BA BYAS PA DAG ,PHYOGS BCU DAG TU RNAM MANG THOS, ,BDAG GI
LUS DANG NGAG GI LAS, ,CI NUS SU NI DAG PAR BYA, ,YID KYI LAS
KYANG DAG BYA ZHING, ,MA DAG PA RNAMS MI BYA'O, ,MA BRGAL BA
RNAMS BSGRAL

BA DANG, ,MA GROL BA RNAMS GROL BYA ZHING, ,DBUGS MA PHYIN PA
DBUGS PHYUNG NAS, ,SEMS CAN MYA NGAN 'DAS LA DGOD, ,SANGS RGYAS
CHOS DANG TSOGS RNAMS LA, ,BYANG CHUB BAR DU SKYABS SU 'CHI,
,BDAG GI SBYIN SOGS 'DI DAG GIS, ,'GRO LA PHAN PHYIR SANGS RGYAS
SHOG ,

BYANG CHUB SMON PA'I SEMS DANG NI, ,'JUG PA'I SEMS DAG CI NUS
PAS, ,YUL NGAN GNOD PA CI BYUNG YANG, ,DE LAS BZLOG STE YANG DAG
BZUNG, ,SNYING STOBS CHE ZHING DPA' BA YIS, ,LAS GZHAN RNAM PAR
SPANG BYA STE, ,BSAM PA RTZE GCIG GNAS PA DANG, ,DAD BRTZON DGE
BA'I

LAS KUN GYIS, ,MI MTHUN PHYOGS RNAMS KUN SPANGS SHING, ,SHES RAB
RNAM GSUM BSKYED BYAS NAS, ,LOG SEL RI BO THAMS CAD 'JOMS, ,DRAN
DANG SHES BZHIN BSKYED BYAS PAS, ,RTAG TU 'GRO DON BRTZON PAR
BYED, ,GROGS 'DIS BDAG GZHAN GROL BAR BYED, ,BYANG SEMS

'PHEL BAR BYED PA NI, ,RNAM PA BZHIR NI SHES BYA STE, ,SROG GI
PHYIR YANG BSAMS BZHIN DU, ,BRDZUN TSIG SMRA BAR MI BYED DANG,
,LHAG PA'I BSAM PA RNAM DAG PAS, ,DUS KUN DU NI GNAS BYA ZHING,
,SEMS CAN RNAM PA THAMS CAD LA, ,G-YO SGYUS SLU BAR MI BYA DANG,
,SEMS BSKYED

BYANG CHUB SEMS DPA' LA, ,STON PA'I 'DU SHES BSKYED BYA ZHING,
,YANG DAG PAR NI YON TAN DAG ,PHYOGS BCU'I ZHING KHAMS RJOD PAR
BYED, ,SEMS CAN GANG ZHIG DGE BA DANG, ,BKOD BYA DE DANG NYAN
THOS SOGS, ,THEG PA DMAN PAR MI SBYOR ZHING, ,YANG DAG BYANG CHUB
SEMS

@160A *, ,DPA' CHE, ,BYANG SEMS 'GRIB PAR BYED PA YANG, ,RNAM PA
BZHIR NI SHES BYA STE, ,DAM PA'I DKON MCHOG BLA MA SOGS, ,MCHOD
PAR 'OS PA BSLUS PA DANG, ,'GYOD PA'I GNAS PA YIN PA LA, ,GZHAN
DAG NYE BAR SBYOR BA DANG, ,SEMS BSKYED BYANG CHUB SEMS

DPA' CHE, ,ZHE SDANG TSIG GIS TSAR GCOD CING, ,SEMS CAN RNAM PA
THAMS CAD LA, ,G-YO DANG SGYU YIS SPYOD BYED PA'O, ,BYANG CHUB
SEMS KYI BSOD NAMS GANG, ,DE LA GAL TE GZUGS MCHIS NA, ,NAM
MKHA'I KHAMS NI KUN BKANG NAS, ,DE NI DE BAS LHAG BAR 'GYUR,
,GANG G'A'I

BYE MA GRANGS SNYED KYI, ,SANGS RGYAS ZHING KHAMS MI GANG GIS,
,RIN CHEN RDZAS KYIS KUN BKANG STE, ,STON PA MCHOG LA PHUL BYAS
PAS, ,GANG GIS THAL MO NYER SBYAR NAS, ,BYANG CHUB MCHOG TU SEMS
BSKYED NAS, ,MCHOD PA MCHOG 'DI KHYAD PAR 'PHAGS, ,DE LA MTHAR
THUG MA MCHIS

SO; ;'KHOR LO DPAG TSAD BCU GNYIS PA, ,LCAGS LAS BYAS PA MGO LA
'KHOR, ,BYANG CHUB SEMS NI BSKYED PA YIS, ,BSAL BAR GYUR ZHES RAB
TU GRAGS, ,BYANG CHUB SEMS MCHOG MA BSKYED BAR, ,DGE GZHAN GANG
GIS GROL MI 'GYUR, ,'O MAS DUG NI SEL LO ZHES, ,

'JIG RTEN PA LA RAB TU GRAGS, ,DE NYID SBRUL GYIS 'THUNGS PA NA,
,SHIN TU DUG NI 'PHEL BAR BYED, ,MAR DANG BU RAM SMAN GYI MCHOG
,BYIS PAS BZA' NYES DUG TU 'GYUR, ,'BRU MAR SDONG BU'I PHUNG POS
KYANG, ,ME MED BAR DU GSAL MI 'GYUR, ,SHEL SGONG DAG PAR GYUR PA
YANG, ,

TSON GZHAN DAG GIS BSGYUR BA YIN, ,LONG BA DMIGS BU MED PA DAG
,BRGYA STONG GRONG GZHAN RGYU MI NUS, ,RLUNG DANG BRAL BA'I ME
NYID GYIS, ,NAGS TSAL BSREG PAR GA LA NUS, ,GSHER BRAL RDUL GYI
PHUNG PO'I TSOGS, ,'DU BAR MI 'GYUR RLUNG GIS 'THOR, ,CHU RNAMS
BSAGS

PA'I LTENG KA DAG ,GNYEN POS MOD LA 'JOMS PAR BYED, ,SEMS NYID
RAB TU DANG BA YIS, ,DGE BA'I BSHES LA BRTEN BYA STE, ,BSNYEN
BKUR CHO GA BZANG PO'I TSOGS, ,BYA BA'I KHYAD PAR GNAS KUN
'PHAGS, ,MNGON 'DOD THE TSOM MED PA'I YUL, ,DON KUN GSANG BA STON

@160B BYED PA, ,RAB TU SMIN PA 'DI NAS 'JUG ,BLA MA'I BYIN RLABS
MTHU YIS GROL, ,LAN GRANGS MANG POR GSOL GANG BA CING, ,PHUN SUM
TSOGS PAS MTHU BSKYED NAS, ,MOS PA'I DKYIL 'KHOR GSANG BA'I SGOR,
,RANG RGYUD DAG PAS SDOM GNAS 'DOD, ,DBANG BSKUR CHO GA

RDZOGS PA YIS, ,LAS KUN RIM BZHIN MNGON GNYER ZHING, ,PHYAG
RGYA'I BSAM GTAN MTHU BCAS PAS, ,LAS KUN GSANG BA'I SNGAGS RGYUN
'JUG ,THUN MONG KHYAD PAR DAM TSIG GIS, ,NYES BSKYED RTEN GNAS
DAG PAR BYA, ,THAMS CAD SDOM PAS RJES GZUNG ZHING, ,BDAG

GZHAN BYA BA MTHAR PHYIN BRTZAM, ,BYANG CHUB CHEN PO'I GNAS SPYOD
PA, ,DER 'JUG DE NYID LAM CHEN SGO, ,DON KUN NGO BO GSAL BYED
PAS, ,SGO GSUM BYA RGYU RTAG TU BRTAG ,'GRO GNAS SEMS CAN RGYA
CHEN TSOGS, ,THEG CHEN GSANG BAS GZUNG BYA STE, ,MTHAR THUG GCIG
TZAM DON

GYI PHYIR, ,RGYAL BA'I BKA' DON GUS PAS GZUNG, ,RDO RJE BLA MA
SANGS RGYAS MCHOG ,DUS GSUM THUGS RJE GTZOR LDAN PAS, ,PHYOGS
BCU'I SANGS RGYAS THAMS CAD KYI, ,PHYAG 'TSAL MCHOD PA'I GNAS
NYID YIN, ,MI MKHAS PHRAG DOG NYAMS PA'I GZHI, ,DE RGYUD GTAN

DU NYAMS PAR 'GYUR, ,THOG MAR DON KUN SGO 'JUG PAS, ,BCAS PA'I
DAM TSIG SDOM LA GZUNG, ,THABS RNAMS KUN GYIS BSTAN PA'I SGO,
,MTSAN MED MTSAN MA SNA TSOGS KUN, ,MA NOR DE BZHIN STON BYED PA,
,RDO RJE THEG PA'I SNGAGS LAM RGYUD, ,PHYAG RGYA KUN LAS MI 'DA'

ZHING; ,MCHOD BSTONG TSOGS KYI BYA BA SHES, ,SEMS CAN DON SPYOD
'TSE BA SPANG, ,DER 'JUG THUGS RJES RNAM PAR GZUNG, ,RTAG TU RANG
GI LHA NYID DANG, ,RANG GI SNGAGS DANG PHYAG RGYA'I TSOGS, ,STOBS
LDAN RNAMS KYIS SPYOD BYED PA, ,DE DAG KUN GYI SGOR 'JUG BRTZAM,
,RTAG

TU DKON MCHOG MCHOD BYA ZHING, ,RTAG TU RANG GI DAM TSIG BSRUNG,
,MCHOD RTEN GTZUG LAG KHANG BZANG PO, ,YID DGA' GUS PA'I SEMS
KYIS GNAS, ,LHA GZHAN DAG LA PHYAG BYED DANG, ,NGAN PA'I SPYOD
YUL KUN STON PA'I, ,THEG DMAN RGYUN GZHAN BSTAN PA'I PHYIR, ,DON

@161A *, ,KUN CHE BA'I GNAS NYAMS 'GYUR, ,DRAN TSOGS SHES BZHIN
BLO GROS MTHUS, ,DAD BRTZON TING 'DZIN BSKYED BYAS TE, ,SDOM BCAS
SDOM MIN GNAS DAG LAS, ,MCHOD BRTZON MTHU YIS RNAM PAR GROL,
,DKYIL 'KHOR KUN DU MA ZHUGS SHING, ,DAM TSIG RNAMS

NI SPANGS PA DANG, ,GSANG BA YANG DAG MI SHES PAS, ,SGRUB PA CI
YANG GRUB MI 'GYUR, ,BDAG NYID CHOS NYID DANG LDAN PAS, ,DAM TSIG
LA LDANG SKAL BA NGAN, ,SROG CHAGS GSAD PAR MI BYA ZHING, ,DKON
MCHOG GSUM NI YONG MI SPANG, ,BYANG CHUB SEMS KYANG MI GTANG STE,
,SKAL

BZANG SLOB DPON SPANG MI BYA, ,SRID PA SHIN TU SGRUB BYED PA'I,
,MGON GYUR RNAMS LA BDAG SKYABS MCHI, ,THOG MAR BSLAB PAR BYA
BA'I TSUL GYIS SMIN PAR BYA BA'I CHO GA STE DANG PO'O,, ,,RTEN
GYI DKYIL 'KHOR SGRUB PA POS, ,MNGON PAR BSGRUB BYA'I GNAS GANG
DAG ,RGYUD

LAS MNGON PAR BSNGAGS PA'I GZHI, ,PHUN SUM TSOGS PAS DON KUN
SPYAD, ,GNAS MAL PHYAG DAR LEGS PA'I SAR, ,RGYAN SOGS BKOD PA
LEGS DGRAM ZHING, ,'PHAGS PA'I GNAS MCHOG MTHU LDAN PA'I, ,RTEN
GYI BYA BAS DON KUN RDZOGS, ,SA CHU LCI BA SBYIN PA'I

ZAS; ,LEGS SNYOMS BYUGS PA TSUL KHRIMS MCHOG ,GROG SBUR SKYON
BSAL BZOD PA NYID, ,KUN DU SPRO BA'I BRTZON 'GRUS DANG, ,MI
G-YENG BRTAN PA'I BSAM GTAN DANG, ,LEGS PAR RI MO SHES RAB
RDZOGS, ,PHA ROL PHYIN DRUG DKYIL 'KHOR 'DI, ,RTZE GCIG

SANGS RGYAS RNAMS LA DBUL, ,GSER MDOG NAD RNAMS KUN ZHI ZHING,
,ZLA BA BZHIN RGYAS LHA MI'I MCHOD, ,KHYAD PAR BLA MA LHAG PA'I
LHA, ,THUN MONG DKON MCHOG LA DMIGS PAS, ,DUS BZHIN MAndALA BZHIN
DAG LA, ,ME TOG SNGAGS SU BCAS PAS DGRAM, ,AOm

BADZRA RE KHE H'Um, AOm BADZRA TZAKRA MAndALA H'Um BHR'Um, DKYIL
'KHOR BZANG PO GNAS DE NYID, ,DON GYI BYIN RLABS MTHU LDAN PAS,
,STAN BZANG LEGS PAR BSHAMS PA LA, ,KHRUS KYIS DAG BYAS BDE BAR
GNAS, ,RGYUD DANG PO YI DBYE BA NYID, ,BRTAN PAS NYIN RER GSUM
ZHI BA, ,

@161B BYA BA THUN MONG BYE BRAG GIS, ,LAS KUN YONGS SU DAG PAR
BRTZAM, ,THO RANGS MAL NAS LEGS LANGS TE, ,BGEGS KYI SBYOR BA SEL
BYED PA'I, ,SNGAGS KYI RGYAL POS BSRUNG BYAS NAS, ,PHA ROL PHYIN
SOGS MTHA' YAS SPYAD, ,'GRO BA RGYA CHE LA DMIGS TE, ,TSAD MED
BZHI NAS KUN DU KHYAB, ,

BAG MED MTSAN MO'I NYES DMIGS KUN, ,DRAN PA BSKYED CING BSHAGS PA
BYA, ,DE BZHIN 'BAD PAS DGONGS MO'I DUS, ,RANG RGYUD DMIGS PAS
RNAM PAR SPYANG, ,RGYAN RNAMS KUN GYIS LEGS MDZES BRGYAN, ,KUN DU
GZENGS BSTOD DGA' BA'I YID, ,LHAG PA'I LHA YI NGA

RGYAL LDAN, ,PHYAG RGYA SNGAGS KYIS BSRUNG BYAS PA'O, ,ME TOG LA
SOGS BCAL BKRAM ZHING, ,MCHOD TSOGS GTOR MA RGYAS BYAS NAS, ,RAS
RIS LA SOGS GLEGS BAM LA, ,YANG DAG MOS PA DAD PA SKYED, ,SNYING
GA'I SNGAGS KYI 'OD ZER GYIS, ,PHYOGS BCUR KHYAB

PA'I ZLA BA BSAM, ,SBYOR BA'I RGYAL PO'I PHYAG RGYA SNGAGS, ,GNAS
KUN DKYIL 'KHOR LEGS PAR BSKYED, ,RNAM PA KUN MKHYEN SANGS RGYAS
GTZO, ,RIGS KYI DKYIL 'KHOR TSOGS RNAMS KUN, ,SKU RGYAN CHA LUGS
BYIN RLABS RDZOGS, ,RIGS KYI 'OD ZER SPRUL PAR BCAS, ,

THAMS CAD RGYUD KUN RNAM DAG PAS, ,PHO BRANG DKYIL 'KHOR SGO
BZHIR LDAN, ,AOm BADZRA TZAKRA MAndALA H'Um BHR'Um, DRI CHAB
SNGAGS KYIS BYIN BRLABS PAS, ,PHYOGS RNAMS KUN DU GSANG GTOR BYA,
,ME TOG MAR ME MTHA' RGYAS PAS, ,BKRA SHIS GZI MDANGS RGYA CHER
BSKYED, ,GNOD

BYED KHRO BO'I SNGAGS KYI TSOGS, ,PHYOGS BCU PHYAG RGYAS GNAS
SPYANG ZHING, ,BGEGS KYI DNGOS PO BSREG BYAS TE, ,SRUNG BA'I
'KHOR LO RGYA CHEN TSOGS, ,DGA' CHEN DPAL GYI RDO RJE LAS, ,RDO
RJE SE GOL RNAM PA GNYIS, ,RANG GI SNGAGS BCAS MTHU LDAN PAS,
,LHAG PA'I

LHAR BCAS DKYIL 'KHOR BSKUL, ,AOm BADZRA SA M'A YA DZ'A H'Um, AOm
DAM TSIG CHEN PO'I DKYIL 'KHOR NYID, ,SNA TSOGS LHAG PA'I BSAM PA
CAN, ,MA LUS SEMS CAN DON MDZAD PA, ,YE SHES CHE GNAS BYIN GYIS
BRLABS, ,DZA:H'Um BAm HO:, AOm AE HYE HI BHA GA B'AN MA H'A KA RU
nI KA DRi

@162A *, ,SHYA HO, ,SA MA YA HO, ,SA MA YA STRAm, AOm PHYOGS
BCU'I KUN LEGS BZHUGS PA YI, ,BCOM LDAN RGYAL BA SRAS DANG BCAS,
,THUGS RJE CHE DGONGS 'GRO RGYUD GZIGS, ,THABS MKHAS SMON LAM
DBANG GIS SPYON, ,AOm BADZRA MAndALA SA PA RI WA RA H'Um, YANG
NGAG NYID DU

DAG MOD KYANG, ,'GRO BA RNAMS KYI DON SLANG DU, ,PHYAG DANG
ZHABS NI BSIL MDZAD CING, ,DAM TSIG DKYIL 'KHOR GNAS 'DIR BZHUGS,
,AOm BADZRA SA M'A YA, PADMA MAndALA H'Um, PRA NA R'A GA SV'A
H'A, GANG DAG BZHUGS PA'I SANGS RGYAS SPYAN, ,SKU MCHOG GSUM
MNGA' DUS GSUM NYID, ,

RAB MCHOG THEG CHEN BLA NA MED, ,BYANG CHUB DGE TSOGS THUGS LDAN
PA, ,RIG PA GSANG SNGAGS TSOGS SU BCAS, ,PHYAG RGYA'I DKYIL 'KHOR
MTHAR PHYIN PA, ,BSAM 'DAS BRJOD PAR DKA' BA'I TSOGS, ,GNYIS MED
SBYOR BAS BSTOD PA'I GNAS, ,THAMS CAD DON KUN STON

MDZAD PA'I, ,DKYIL 'KHOR KUN LA BDAG PHYAG 'TSAL, ,AOm NA
MA:SARBA TA TH'A GA TA K'A YA B'AKATZITTA BANDA N'Am KA RO MI,
SDIG LAS LDOG PA'I SEMS NYID KYIS, ,THAL SBYAR PUS MO G-YAS
BTZUGS TE, ,NYON MONGS RGYU DANG YAN LAG GIS, ,RMONGS PA'I TSOGS
'PHEL 'KHRUL PA BSKYED, ,

SGO GSUM MI DGE SDIG PA LAS, ,DUS KUN RGYUN GYIS BSHAGS PAR BYA,
,THUN MONG KHYAD PAR DKON MCHOG GI, ,BSTAN LA MNGON PAR MA DAD
CING, ,DGE BSHES DAM PA STON PA'I MCHOG ,KHYAD PAR ZHING DU GYUR
KUN LA, ,MI DGE LAS KUN GANG BGYIS PA, ,THOG MED 'KHOR BA'I

KHA BRGYUD NAS, ,RANG BZHIN BCAS PA'I SDIG PA KUN, ,BDAG GZHAN
RGYUD LAS GANG 'BYUNG BA, ,DUS 'DIR BSHAGS SHING BSDOM PAR BYA,
,GANG DAG PHYOGS BCU'I SANGS RGYAS DANG, ,'PHAGS PA RNAMS KYIS
BYANG BAR MDZOD, ,AOm SARBA P'A PAm SPHO tA DA HA NA BADZRA P'A
PAm SV'A H'A, GNYIS

MED YE SHES DAG PA'I DBYINGS, ,MI 'GYUR KUN DU DAG PA'I BDAG
,BKOD PA CHE SNANG SNA TSOGS GZHI, ,DON KUN PHYAG RGYA 'BYUNG
BA'I TSUL, ,SPRUL PA PHYOGS BCUR MA 'GAGS PA'I, ,DBYER MED PAS NI
LAS MDZAD PA, ,THAMS CAD DON KUN BSKYED PA'I MCHOG ,DUS 'DIR

@162B SKYABS SU GSOL BA 'DEBS, ,AOm BUDDHA BO DHI SATVA, SHA RA
nAm GATZTSA MI, BADZRA DHARM'A HR'I:, SKYON MED RNAM PAR DAG PA'I
SGO, ,RDUL PHRAN GRANGS MED BSAM 'DAS PA, ,BZHI 'BYUNG MA LUS
LHAG PA'I TSOGS, ,BDE GSHEGS KUN LA DBUL BAR BGYI, ,AOm SARBA TA
TH'A GA TA P'U DZA PRA BRTAN YA

A'ATMA N'Am NIRY'A TA Y'A MI, SARBA TA TH'A GA T'A SHA AA DHI TI
SHTHA MAm, SARBA TA TH'A GA T'A DZNY'A NA MAm AA BHI shINYTZA NA
TU SV'A H'A, SKYE RGA NA 'CHI DBA' KLONG GI, ,CHU BO KUN LAS
SGROL BYED SHOG ,MI SHES LOG RTOG NGES BCOM DAG ,THUGS RJE MGON
LA SKYABS SU MCHI, ,'GRO RNAMS KUN LA SMAN SLAD DU, ,SEMS

MCHOG RIN CHEN BDAG GIS SPYANG, ,DUS KUN SROG CHAGS RNAMS KYI
BDAG ,SKYABS GNAS DPUNG GNYEN SKYOB GYUR CIG ,AOm BODHI TZITTA
AUDP'A DA YA MI, SARBA P'A PAm BI KA TA KAN TYA TRA tA TR'A SA MA
YA BO DHI TZITTA H'Um SV'A H'A, PHYOGS BCU'I RGYAL BA SRAS BCAS
KYI, ,BSOD NAMS SNA TSOGS

MKHAS PA'I MCHOG ,'PHAGS DANG LHA MI DGE SPYOD PA'I, ,BRTUL ZHUGS
BZANG PO BLA MED PA, ,BYA BA RGYA CHEN GNAS KUN TSOGS, ,DER GZHOL
DE NYID SLOB BYED PA'I, ,BSOD NAMS TSOGS 'GYUR GANG YIN PA, ,DE
DAG KUN LA RJES YI RANG, AOm SARBA TA TH'A GA T'A P'U N+YA DZNY'A
NA AANU MO

DA NA P'U DZA ME GHA SA MU DRA SPHA RA nA SA MA YE H'Um, THEG
CHEN GSANG BA BLA NA MED, ,RDO RJE LTA BU YON TAN BRJOD, ,RNAL
'BYOR THEG PA'I LAM GYUR PA'I, ,RIN CHEN SGRON MAS GSAL BAR
MDZOD, ,DNGOS RTOG RIGS KUN SEL BYED PA'I, ,YE SHES NYI MA'I
THUGS RJE BDAG ,DUS KUN RNAM

PAR GROL BA YI, ,CHOS KYI 'KHOR LO BSKOR BAR MDZOD, ,AOm SARBA TA
TH'A GA T'A AA DHIshTHA NA P'U DZA ME GHA SA MU DRA SPA RA nA SA
MA YE H'Um, DUS KUN RDZOGS PAR GROL BYED PA'I, ,SKYOB PA RNAMS
KYI GSANG BA'I SNGAGS, ,NYI MA'I SNYING PO DRI MED PAS, ,RGYA
CHEN PHYOGS RNAMS KHYAB BYED PA'I, ,NYES

PA'I SKYON TSOGS RAB TU ZHI, ,DE DAG DE LAS NGER MTSUNGS STON,
,STON PA 'JIG RTEN SGRON MA'I TSOGS, ,DUS KUN MI 'GYUR BRTAN PAR
MDZOD, ,AOm SARBA TA TH'A GA T'A GA GA NAm, AA TYE SH'A YA ME,
SARBA TA TH'A GA TA AE TA RA T'A YA, DHARM'A TRA TH'A, STI THIR
BHA BA YE SV'A H'A, 'GRO RNAMS KUN LA PHAN PA'I

@163A *, ,PHYIR; ,DGE BA RGYA CHEN GANG BSAGS PA, ,'KHOR BA'I CHU
BO 'JOMS BYED PA'I, ,MYA NGAN 'DAS LAS GROL BAR SHOG ,MA LUS 'DI
DAG GCIG PA'I BLOS, ,RNAM PAR SBYOR BA GANG DANG GANG, ,MTHAR
THUG DNGOS PO ZHI BYED PA, ,DON KUN GSAL BA GNYIS MED MCHOG,

AOm NA MA:SARBA TA TH'A GA TA PU NA NIRY'A TA NA P'U DZA ME GHA
SA MU TRA SPA RA nA SA MA YE H'Um SV'A H'A, CHU RGYUN SBYANGS PA
KU SHA'I TSOGS, ,GNAS KUN DRI SBYANGS DAG PAR BYED, ,SO SO'I
SNGAGS DANG PHYAG RGYA YIS, ,DE DAG BYIN GYIS BRLABS SHING DBUL,
,DKON MCHOG GSUM NYID GTZOR GYUR PA, ,

LHAG PA'I YON TAN MTHA' YAS TSOGS, ,SANGS RGYAS LA SOGS RJES SU
GZUNG, ,RNAM GROL MTHA' YAS BRJOD CING BSTOD, ,RTZE GCIG 'DUN
PA'I RGYUD KUN DU, ,'KHOR LOS GNAS KUN 'KHOR LOR SBYOR, ,DGA'
DANG GUS PA'I TSOGS KUN GYIS, ,BSOD NAMS RGYA CHEN

MTHA' YAS PA'O, ,AOm NA MO BHA GA BA TI RATNA KE TU R'A DZ'A YA,
SARBA TA TH'A GA TA AARHA TE BHE SAMYAKASAm BUDDH'A YA, TADYA
TH'A AOm RATNE RATNE, MA H'A RATNE RATNO TA BHA BE, ,RATNA BHA YE
SV'A H'A, LUS SAM YANG NA SEMS KYANG RUNG, ,CI TZAM NUS BAR BSKOR
BA BYA, ,RGYA CHER 'GRO BA LA GNAS TE, ,SMON

LAM MTHA' YAS GDAB PAR BYA, ,DE NAS RTEN GNAS TSOGS RNAMS KUN,
,THAMS CAD BDAG LA RNAM BTUD CING, ,'GRO BA THAMS CAD MGRON DU
GNYER, ,DE DAG BYANG CHUB LA GZHUG PHYIR, ,RNAM GRANGS MTHA' YAS
'JUG PA'I SGO, ,KHYAD PAR BRTAN GNAS SKYABS

'OS GZUNG, ,BLA MA DAM CHOS SANGS RGYAS DANG, ,BYANG CHUB SEMS
DPA' RNAMS LA YANG, ,DUS KUN BTUD DE SKYABS GSOL ZHING, ,MCHOD
'OS RNAMS LA 'DUD PAR BGYI, ,'DI DAG SDIG LAS BZLOG BGYID CING,
,BSOD NAMS TSOGS

KUN YONGS SU GZUNG, ,LUS CAN RNAMS LA BSOD NAMS DAG ,DE DAG KUN
LA RJES YI RANG, ,LUS BTUD THAL MO SBYAR BYAS TE, ,GSANG BA'I
THEG CHEN BSHAD PA DANG, ,'GRO RNAMS RAB TU GZHUG SLAD TU,
,RDZOGS PA'I SANGS RGYAS RNAMS LA GSOL, ,'DI DAG GIS

@163B BGYIS BSOD NAMS DANG, ,BDAG GIS BGYIS DANG MA BGYIS DANG,
,DE GANG SEMS CAN THAMS CAD KYIS, ,BLA MED BYANG CHUB SEMS BSKYED
SHOG ,CHOS KUN RNAM DAG DRI MED DBANG, ,YONGS RDZOGS MI KHOM KUN
SPANGS NAS, ,SPYOD PA RANG DBANG YOD PA DANG, ,'TSO BA

BZANG PO RGYU LDAN SHOG ,LUS CAN DAG NI THAMS CAD KYANG, ,LAG NA
RIN CHEN NYID LDAN ZHING, ,YO BYAD CHOGS RNAMS MTHA' YAS PA,
,'KHOR 'DAS SRID DUS GNAS PAR SHOG ,BUD MED THAMS CAD DUS KUN DU,
,SKYES MCHOG BYANG CHUB SEMS LDAN ZHING, ,LUS CAN

THAMS CAD REG PA DANG, ,RKANG PAR LDAN PA NYID DU SHOG ,'GRO
RNAMS KHA DOG LDAN PA RNAMS, ,GZUGS BZANG GZI BRJID CHE BA DANG,
,BLTA NA SDUG CING NANG MED PAR, ,STOBS CHEN TSE RING BRTAN PAR
SHOG ,THAMS CAD THABS LA MKHAS GYUR TE, ,SDUG BSNGAL TSOGS

RNAMS LAS GROL ZHING, ,DKON MCHOG GSUM LA GZHOL BYED PAR, ,SANGS
RGYAS THEG PA'I RGYAN LDAN SHOG ,BYAMS SOGS SNYING RJE DGA' BA
DANG, ,BTANG SNYOMS KUN GYI GZHIR GYUR CING, ,SBYIN RNAMS TSUL
KHRIMS BZOD BRTZON 'GRUS, ,BSAM GTAN SHES RAB KYIS

BRGYAN CING, ,TSOGS RNAMS THAMS CAD YONGS RDZOGS SHING, ,MTSAN
DANG DPE BYAD GSAL BAR BYA, ,BSAM GYIS MI KHYAB SA BCU DANG,
,RGYUN MI 'CHAD PAR 'GRO BYED SHOG ,BDAG GIS YON TAN DE DAG DANG,
,GZHAN TSOGS RNAM PAR BRGYAN PA'I STOBS, ,NYES PA KUN LAS

GROL BYED CING, ,SEMS CAN KUN MCHOG BYAMS PA'I GTZO, ,SEMS CAN
KUN YID RE BA BZHIN, ,DGE BA THAMS CAD RDZOGS BGYID CING, ,RTAG
TU LUS CAN THAMS CAD KYI, ,SDUG BSNGAL RTOG PA'I RGYUN SEL SHOG
,KHAMS GSUM KUN GYI SKYE BA GANG, ,GANG DAG SDUG

BSNGAL NYAN PA'I TSOGS, ,BDAG GI MING TZAM THOS PA'I DUS, ,SHIN
TU 'JIGS PA MED GYUR CIG ,BDAG NYID MTHONG ZHING DRAN PA DANG,
,MING TZAM GRAGS PAS GZHAN DAG KUN, ,RAB TU 'KHRUG MED RNAL MA'I
YID, ,RDZOGS PA'I BYANG CHUB NGES GZHOL ZHING, ,TSE RABS KUN DU
RJES

@164A *, ,'BRANG BA'I, ,MNGON SHES LNGA PO THOB PAR SHOG ,SEMS
CAN KUN LA RNAM KUN DU, ,RTAG TU PHAN PAR BGYID GYUR CIG ,'JIG
RTEN KUN LA SKYE BO GANG, ,SDIG PA'I RGYUN ZHUGS 'DOD GYUR DAG
,DE DAG THAMS CAD GNOD MED PAR, ,RTAG TU CIG CAR ZLOG GYUR CIG ,

SA CHU ME RLUNG 'BYUNG TSOGS DANG, ,SMAN DANG DGON PA'I SHING
BZHIN DU, ,RTAG TU SEMS CAN THAMS CAD KYI, ,RANG DGAR 'GAG MED
SPYOD PAR SHOG ,SEMS CAN RNAMS NI SROG BZHIN PHONGS, ,DE DAG LA
BDAG CHER PHONGS SHING, ,BDAG LA DE DAG SDIG SMIN CING, ,BDAG DGE
MA

LUS DER SMIN CIG ,JI SRID SEMS CAN 'GA' ZHIG KYANG, ,GANG DU MA
GROL DE SRID DU, ,DE PHYIR BLA NA MED PA YI, ,BYANG CHUB THOB
KYANG GNAS GYUR CIG ,GANG DU SA GZHI LEGS PA'I GNAS, ,DER NAM
RTEN GYI LAS BYAS TE, ,BAR CHAD RKYEN KUN BSAL NAS NI, ,RIGS KYI
TING 'DZIN

BSGOM PAR BYA, ,SA GZHI 'JAM ZHING SBYIN BDAG ,GTZANG MA'I GNAS
NAS BLANG BYA STE, ,DRI ZHIM SNGAGS KYI CHUS BRLAN NAS, ,SPYOD
MED PHA ROL PHYIN DRUG SPYAD, ,AOm NA MA:SA MANTA BUDDH'A N'Am,
AOm BADZRA A'A YU shE SV'A H'A, AOm BADZROD BHA BA YE SV'AH'A,
AOm AA RA DZE BI RA DZE SV'A H'A, AOm DHA RMA DH'A TU

GARBHE SV'A H'A, AOm BADZRA MUNGKA RA AA KO tA YA SV'A H'A, SA
GZHI BYIN BRLAB SPYAD PA DANG, ,DRI GTZANG CHU YIS BSNYU BA DANG,
,THO BAS BRDUNG ZHING GONG BU'I GZUGS, ,RIGS KUN SNGAGS DANG
PHYAG RGYA YIS, ,SO SO'I PHRIN LAS RJES MTHUN PAR, ,'PHRO 'DU'I
GNAS KUN SKYE BA DANG, ,LEGS

PAR SNUM BSKU PHYAG RGYA GZHUG ,GDAB PAS SKU GSUM GSAL GYUR PA'O,
,MAndALA MCHOD PA RGYAN DANG BCAS, ,ROL CHA KUN GYIS MNGON PAR
BSTONG, ,DAM TSIG DKYIL 'KHOR RIM BZHIN GSAL, ,YE SHES DKYIL
'KHOR SPYAN DRANGS GZHUG ,MCHOD PA'I TSOGS MANG LEGS

BSNGOS NAS, ,LHA GNAS DBANG BSKUR BYIN BRLAB CING, ,SKU GSUNG
THUGS KYI PHYAG RGYA CHE, ,GTOR MAS MGRON TSOGS TSIM PAR BYA,
,AOm BADZRA AAm KU SHA DZA:DHARM'A DHA RE SV'A H'A, AOm PADMA
SAMA YA AA PRA TI HA TA YE THA BHA BADZR'A YA SV'A H'A, AOm NA MO
BHA GA BA TE BADZRA SATVA PRA BHA R'A DZ'A YA, TA TH'A GA

@164B T'A YA AARHA TE, SAmMYAKA SAm BUDH'A YA, TADYA TH'A, S'U
KshA ME S'U KshA ME, SA MA YE SA MA YE, SH'ANTE SH'ANTE, D'ANTE
D'ANTE, SA MA RO B'A, AA NA YA, AA BAm BE, AA BAm BE YA, SHO BA
TI, MA H'A TE DZA NI RA KU LE NI RA B'A NI RA B'A BU TRAm, AA
DHIshth'A NA AA DHIshthI TE SV'A H'A, AOm SARBA TA TH'A GA TA NI
SHA TI TI BA DE DZVA LA DZVA LA DHARM'A

DHA TU GARBHE SVA H'A, MTHA' MAR BZOD PAR GSOL BYA STE, ,BYIN
RLABS BRTAN PAR MNGA' GSOL ZHING, ,BKRA SHIS RGYA CHER BRJOD BYAS
PAS, ,DE DAG BSDU ZHING GSHEGS SU GSOL, ,AOm A'A KA SHA GARBHE
SV'A H'A, AOm YE DHARM'A HE DU PRA BHA B'A HE TUN TE sh'Am TA
TH'A GA TO HYA BA DATA TE, sh'Am TZA YO NI

RO DHA AE BAm B'A D'I MA H'A SHRA MAn, AOm SVA BH'A BA BI
SHUDDHE, HA RA HA RA, AA KA DZVA LA, AA KA DZVA LA, DHARM'A DH'A
TU GARBHE SV'A H'A, BYA BA'I LAS KUN BSTAN 'GYUR PAS, ,PHRIN LAS
BZHI BCAS DNGOS GRUB TSOGS, ,'BYUNG BA LNGA YI KHAMS RNAMS LA,
,RANG GI SNGAGS DANG PHYAG RGYAS GDAB, ,BAR SKABS

KHRUS KYI DUS DAG TU, ,DRI BCAS CHU RGYUN BYIN BRLABS PAS, ,BDAG
DANG 'GRO LA SOGS PA YI, ,PHYI NANG GSUM GYI GNAS GSUM SPYANG,
,AOm NA MA:SARBA TA TH'A GA T'A MA H'A SA MA YA SHR'I YE H'Um,
BYANG CHUB SEMS DPA' GNOD GNAS LA, ,CHU RGYUN BZANG PO YI NI
SNOD, ,SNGAGS BCAS

BRGYA RTZA BRGYAD DU 'BUL, ,KHRUS GSOL ZUG RDU SEL BAR BYED, ,AOm
DZAm BHA LA DZA LENDRA YE SV'A H'A, PHYOGS BCU'I KHYOR CHU'I BYIN
BRLABS PAS, ,DE BZHIN GSHEGS PA'I MTSAN BRJOD CING, ,YI DVAGS RGYA
CHEN GNAS DMIGS TE, ,LAN GRANG NYI SHU RTZA GCIG 'THOR, ,AOm NA
MA:SARBA TA TH'A GA TA AA

PA LO KI TE SAm BHA RA H'Um, SLAR YANG ZAS KYI DUS DAG TU, ,THOG
MAR BYIN BRLABS DKON MCHOG MCHOD, ,SRUNG MA RGYA CHEN MNYES BYAS
NAS, ,LHAG MAS 'BYUNG PO TSIM PAR BYA, ,AOm AA K'A RO MU KHAm
SARBA DHARM'A n'Am, A'ADYA NUTPA NNATV'A TA, AOm A'A:H'Um PHAt
SV'A H'A, THAMS CAD THUGS RJE'I MES

BSREGS NAS, ,BDUD RTZI'I RGYUN GYIS DAG PAR BYED, ,AOm LAS 'DOD
LNGA'I YON TAN SOGS, ,RGYA CHEN NAM MKHA'I KHAMS SU SPRUL, ,DBYER
MED LHA YI NGA RGYAL GYIS, ,GNAS RNAMS KUN DU LONGS SPYOD BYA,
,RTAG TU BSAM GTAN LA GNAS PAS, ,ZAB MO RGYA MTSO'I MDO GDON
CING, ,

@165A *, ,SEMS CAN KUN GYI DON GYUR PA'I, ,PHYOGS RNAMS MTHUN PAR
'GRO BA'I SGO, ,LUS NGAG SEMS KYI BYA BA KUN, ,RNAM GROL THEG PA
BSOD NAMS TSOGS, ,PHYOGS THAMS CAD NAS BSLAB PAR BYA BA'I BSOD
NAMS KYI TSOGS BSAGS PA'I CHO GA STE GNYIS PA'O,, ,,

DGA' CHEN DPAL GYI RDO RJE LAS, ,RDO RJE SEMS DPA'I SBYOR GNYIS
BCING, ,TING 'DZIN SNGAGS KYIS BSKUL BA'I MTHUS, ,PHYOGS BCU'I
SANGS RGYAS KUN GSHEGS 'GYUR, ,PHYI NANG PHYOGS KUN SNANG BA YI,
,GDUG PA THAMS CAD ZHI BYED PA, ,RANG BZHIN SKU GSUNG THUGS KYI
BDAG ,

BYIN BRLABS GSAL BAS BRTAN PAR 'GYUR, ,SANGS RGYAS THAMS CAD
TSOGS PA YI, ,GDAN 'DZOM BKA' GROS BGRO MDZAD CING, ,BAR CHAD
BGEGS KUN GZHOM PA'I TSOGS, ,RANG GI GNAS NAS RNAM PAR SPRO, ,RDO
RJE 'KHOR LO RAL GRI DANG, ,BE JON RTZE GSUM LA SOGS KYI, ,

PHYAG RGYA SNGAGS LA RNAM 'PHRUL PAS, ,THAMS CAD 'JIG CING 'THOR
BAR BYED, ,RANG GI GNAS GZUNG BRTAN PA'I PHYIR, ,RANG NYID RDO
RJE HE RU KA'I, ,GNAS KUN MTSAN MA BZANG POS BRGYAN, ,SHIN TU
'PHRO BA'I TSOGS KUN GYIS, ,PHYOGS BCU SPRUL PA'I 'KHOR LO BRJOD,
,'DOD

PA'I RGYAL PO KHRO BO CHES, ,PHYOGS KUN BGEGS RNAMS GZIR BYAS TE,
,PHYAG RGYA BZHIS BTAB GNAS SU DGONG, ,NYI MA LA GNAS KHRO TSOGS
BSGOM, ,GRANGS MED SPRUL PA'I TSOGS LDAN PAS, ,PHYOGS BCU'I MTHA'
RNAMS GTAM BYAS TE, ,ME RI 'BAR BA'I MTSON CHAR BCAS,,

PHYOGS RNAMS BYAMS PA'I LTA BA YIS, ,SNYING RJE CHEN PO'I GNAS
KUN GSAL, ,'DI LAS LHAG PA'I SRUNG BA'I MCHOG ,GNYIS MED STONG
PA'I RANG BZHIN LAS, ,YE SHES LNGA YI 'OD 'BAR BA, ,ZAB MO'I
SNGAGS KYIS MTSAMS BYAS PA'O, ,PHYOGS GZHAN KHRO TSOGS BSRUNG

BA'I PHYIR, ,RDO RJE LA SOGS MTSON CHA DANG, ,NYUNGS KAR THAL BA
DRI YI CHU, ,LEGS SBYANGS BYIN BRLABS RIGS KYI LHA, ,KHRO BO'I
DKYIL 'KHOR RAB 'BAR BAS, ,DE DAG MTHAR PHYIR SEL BAR BYED,
,DBYIBS DANG YE SHES GNYIS MED PA'I, ,DON KUN MCHOG TU GSANG BA'I
GNAS, ,

@165B RANG NYID NGO BO MA BCOS DBYINGS, ,CHOS KYI RGYUN GYI TING
'DZIN GSAL, ,PHYOGS RNAMS SPRUL PA'I DKYIL 'KHOR LA, ,DNGOS BYUNG
RDO RJE SEMS DPA' CHE, ,MA CHAGS G-YO BA'I DKYIL 'KHOR GYI, ,GNAS
KYI MTSAN MA KUN LAS 'PHAGS, ,DKAR DMAR ZHAL PHYAG BZHI BZHIS
MDZES, ,

G-YAS SNGO G-YON DMAR RGYAB SER PO, ,DANG PO BA DAN GSUM PA YIS,
,PHYAG RGYA RDO RJE RTZE LNGA 'DZIN, ,GNYIS PAS RIN CHEN MDA'
GSOR ZHING, ,G-YON GYI DANG PO KHA tV'Am NYID, ,RGYA GRAM BA DAN
DRIL BU'I SGRA, ,GNYIS PA RIN CHEN SNA LNGA'I GZHU, ,MTSAN DPE
PHYAG RGYA LNGA YIS MDZES, ,LAS

BZHIR GZIGS PA'I SPYAN LDAN PA, ,'OD GSAL RIN CHEN SNA LNGA'I
MDANGS, ,RIN CHEN PHRENG BAS RGYAN RNAMS SPRAS, ,SKU STOD DAR
DKAR GSER RIS LA, ,SKU SMAD TSI GU'I NA BZA' NYID, ,SPYI BOR ZLA
DKYIL SKUR LDAN PA, ,SKU YI DKYIL 'KHOR DE NYID BSNGAGS, ,MGRIN
PA'I PADMA

GSUNG LDAN BAR, ,GSUNG GI DKYIL 'KHOR DE NYID BSNGAGS, ,THUGS
KA'I NYI MA'I THUGS LDAN PAR, ,THUGS KYI DKYIL 'KHOR DE NYID
BSNGAGS, ,YE SHES DKYIL 'KHOR RTEN GSAL BA'I, ,SNGAGS KYI DKYIL
'KHOR PHRENG BA'I TSUL, ,'OD KYI DKYIL 'KHOR SANGS RGYAS RNAMS,
,RANG

GI GNAS KUN GZHUG PAR BYA, ,BYIN BRLABS SHES PAS YE SHES LHA,
,RANG RIG TSUL BZHIN SPYAN DRANGS TE, ,MDUN GYI DKYIL 'KHOR LA
BZHAG NAS, ,PHYAG 'TSAL MCHOD PAS MNYES PAR BYA, ,DE RJES PHYAG
RGYA RNAM PA BZHIS, ,RANG GI GNAS KUN BRTEN BYAS LA, ,BYIN BRLABS

'DOD DON GSOL GDAB CING, ,MCHOD BSTOD MNYES PA'I ROL MOS MCHOD,
,DAM TSIG GSUM GYI PHYAG RGYA YIS, ,MDUN NAS SEMS DPA'I DKYIL
'KHOR LA, ,SNGAGS KYI PHRENG BA 'KHOR LO'I TSUL, ,'PHRO 'DU GSAL
BA'I NGO BOR BRTAG ,SPYOD LAM KUN DU MA NYAMS BLOS, ,

DKYIL 'KHOR GNYIS MED TSUL BSGOM ZHING, ,BYAS PA'I TSOGS GNYIS
RGYUR SHES PAS, ,RANG GI BYIN RLABS BRTAN PAR BYA, ,JI SRID KHA
ZAS DUS KUN DANG, ,BYA BA'I TSUL GZHAN DE BZHIN NYID, ,'DRI KLOG
KHA DON LA SOGS PA'I, ,DON KUN BSNGO BA RGYA CHEN SOGS, ,RANG GI
DBANG

@166A *, ,PO'I GNAS LAS BYUNG, ,DE DAG ROL PA'I TSUL RGYUN BCAS,
,MA NYAMS DUS KUN SNANG BYED PAS, ,DE MTHA'I CHAGS PA GROL BAR
'GYUR, ,DE LTAR DKYIL 'KHOR RGYA CHEN PO'I, ,TSUL RNAMS GANG DAG
BSHAD PA YANG, ,LAS SU BYA BAS 'JUG PA STE, ,MI GNAS

GSAL BAR GOMS PA NYID, ,GDUL BYA'I RGYUD RNAMS SPYANG BA'I PHYIR,
,SNGON 'BYUNG SPRUL PA'I DKYIL 'KHOR BZHIN, ,RIGS KYI 'KHOR LO
GANG GNAS 'JUG ,DE DAG BSDUS DANG RGYA CHEN TSOGS, ,BYIN BRLABS
GSAL BAS BRTAN BYAS PA'I, ,SBYOR BA'I DON KUN RDZOGS PAR

GNAS; ,BSNYEN SGRUB YAN LAG RJES MTHUN PA'I, ,PHYAG RGYA'I RIGS
KYI DKYIL 'KHOR DAG ,DE DAG MTSAN MA MED PA'I GNAS, ,ROL PA'I
BYIN RLABS CHE LAS 'BYUNG, ,JI SRID DE NYID SNANG BA YI, ,TSUL
GYIS DE RGYUD GSAL BAR BYED, ,DON 'BYUNG GSANG BA'I KUN STON PAS,
,DKYIL

'KHOR KUN GYI NGO BO NYID, ,'DI DAG NANG GI MTSAN NYID DE, ,THAMS
CAD SPYI YI CHOS NYID DON, ,NAM ZHIG STONG PAR 'DOD PA'I DUS, ,DE
DAG DNGOS KUN LAS GROL BA, ,DKYIL 'KHOR GNYIS MED SBYOR BYED
CING, ,BYIN RLABS MCHOG KUN RNAM PAR ROL, ,NANG GI TING 'DZIN

GSAL BA LAS, ,THIG LE PHRA MO LA SOGS SBYOR, ,DAM TSIG KUN GYI
GNAS RGYAS PAS, ,BRTAN PA'I TSOGS KUN MTHAR PHYIN 'GYUR, ,RGYA
CHEN DKYIL 'KHOR RNAM DAG DANG, ,LHA YI RNAM DAG GSAL BA'I MTHUS,
,BYANG CHUB SEMS SU SGYU MA'I DNGOS, ,CHOS RNAMS KUN GYI MTHA'

BRAL BA'O, ,SPYOD PA YONGS SU DAG PA RNAL 'BYOR PAS BAR CHAD BSAL
BA'I CHO GA STE GSUM PA'O,, ,,DE NAS BDAG GZHAN BSRUNG 'DOD PAS,
,DBEN PA'I GNAS SU TSOGS BSAGS SHING, ,RDO RJE SEMS DPA'I TING
'DZIN SBYOR, ,BSNYEN PA'I CHO GAS BRTAN PAR BYA, ,DUR KHROD

LHA YI GNAS RNAMS DANG, ,MA MO GNAS KYI THAL BA MCHOG ,THOD PA
MTSAN LDAN SBYAR BAR GZHAG ,RIGS KYI SNGAGS DANG PHYAG RGYAS
BSRUNG, ,SNYING PO NYE BA'I SNYING PO DANG, ,RTZA SNGAGS LHA
RNAMS KUN GYIS SBYIN, ,TING 'DZIN 'PHRO 'DU GSAL RDZOGS PA'I,
,BRGYA STONG KHRI YI BZLAS

@166B BRJOD BYA, ,GANG DAG BSRUNG BAR 'DOD PA LA, ,THIG LE 'AM
SOR RIS GSUM DU SHIS, ,PHYOGS MTSAMS NAM MKHA'I SA BCINGS NA,
,SRUNG BA KUN GYI BLA MED YIN, ,DE BZHIN SNGA MA'I SBYOR LDAN
PAS, ,RGYA MTSOR 'BAB PA'I CHU BLANGS TE, ,RIN CHEN SNOD BZANG
BYIN BRLABS NAS,,

DKYIL 'KHOR BRGYAN PA LA GZHAG CING, ,KU SHA'I CHU RGYUN SNGAGS
THIM PAR, ,LHA RDZAS ZHI BA'I CHU MCHOG GIS, ,GTOR BA DANG NI
BLUGS PA DAG ,KHRUS BYAS PHOG PAS SNGON BZHIN 'GRUB, ,MI YI THOD
PA'I NANG DU NI, ,NYUNGS KAR RGYAL PO SNGAGS KYIS BSKYED, ,TSUL
BZHIN

PHYUNG NAS SA GZHI LA, ,YUN RING GOMS PA'I BRTUL ZHUGS LDAN,
,PHYAG RGYA'I RIGS TSOGS SNA TSOGS PA, ,RAB TU GROL BAS GZHAN
DGUG CING, ,BZANG PO KHRUS KYI CHO GA NYID, ,DUS GSUM BZLAS BRJOD
MTSAMS SBYAR TE, ,RIGS TSOGS BRTEN GNAS GDAN BCAS PA'I,,

RAB TU SPRUL PA'I KHRO BO BSKYED, ,ZHI DANG RGYAS SOGS LAS RNAMS
LA, ,DUS BZHI RTEN 'BREL MTHUN PAR SPYAD, ,DE LAS BYUNG BA'I
RDZAS RNAMS KYIS, ,DE NYID LAS KUN BYED PAR 'GYUR, ,DPA' BO GCIG
PA'I PHYAG RGYA NYID, ,BYIN RLABS TSOGS KYIS RNAM PAR BRGYAN, ,

RANG RIG SNANG BA'I DKYIL 'KHOR KUN, ,PHYOGS BCUR SPRO ZHING GSAL
BAR BYA, ,SKU GSUNG THUGS KYI RDO RJE YIS, ,GNAS GSUM MTSAN MA'I
TSOGS 'JOMS SHING, ,PHYOGS MTSAMS BLA 'OG THAMS CAD KUN, ,GANG
'DOD DE NYID NGO BOR 'GYUR, ,GZHUG DKA' BDAG NYID NGAN

PA RNAMS, ,SANGS RGYAS KUN GYI BYIN KYIS BRLABS, ,DKYIL 'KHOR
RGYAS PA LA DMIGS TE, ,SBYOR BA BZHI YIS RDZOGS BYAS PA'I, ,RIGS
KYI DKYIL 'KHOR MNYAM PAR SBYOR, ,GNAS KUN PHYAG RGYA GSAL BAR
MDZAD, ,THAMS CAD SPRUL PA'I BYANG CHUB SEMS, ,RIGS

RNAMS PHYOGS BCUR RNAM BKOD PAS, ,BSGRUB BYA GANG DAG DE NYID LA,
,GSANG BA'I GNAS SU SBYOR BAR BYED, ,DON MTHUN PHYAG RGYA 'DI YIS
NI, ,'GRO GNAS THAMS CAD BSRUNG BAR 'GYUR, ,CHOS DBYINGS YE SHES
PHYAG RGYA LAS, ,'OD 'BAR 'KHOR LO'I GZHAL YAS KHANG, ,RDO RJE
SEMS DPA'

@167A *, ,LAS BYUNG BA'I, ,RNAM PAR SNANG MDZAD SBYOR LDAN PAS,
,PHYOGS BCU LEGS PAR 'KHOR LO'I TSUL, ,BLA 'OG DAG TU BYIN BRLABS
SHING, ,DKYIL 'KHOR BSDUS DANG RGYAS PA YIS, ,THAMS CAD SRUNG BA
BLA NA MED, ,RDO RJE SEMS DPA' SBYOR BA LAS, ,ZHE SDANG

LA SOGS 'JOMS BYED PA'I, ,DRAG PO CHEN PO'I SKUR SBYOR ZHING,
,BSDUS DANG RGYAS PA'I DKYIL 'KHOR CHES, ,PHYAG RGYA RDO RJE'I
TSOGS SPRO ZHING, ,RANG GI SNGAGS DANG RNAL 'BYOR PAS, ,BRTAN
G-YO THAMS CAD SRUNG BAR BYED, ,DE BZHIN TSAR GCOD RENGS PA
'GRUB, ,SANGS RGYAS

GAR GYI RNAM 'PHRUL BA, ,SBYOR LDAN RDO RJE SEMS DPA' BZHIN,
,BSDUS DANG RGYAS PA'I DKYIL 'KHOR GYIS, ,GSANG SNGAGS PHYAG RGYA
BSAM GTAN LAS, ,SNA TSOGS PADMA LA BRTEN BYA, ,PHYAG RGYA'I TSOGS
KUN KHA 'BYED PAS, ,SGRIB PA'I LAS KUN RNAM GROL ZHING, ,THAMS

CAD DAG PA'I LAS LA SBYOR, ,SEMS DPA' CHEN PO'I CHA LUGS KYIS,
,SEMS DANG NGO BO LA GNAS BYA, ,DE BZHIN NYID LA SNANG BA YI,
,RDO RJE SEMS DPA'I RNAL 'BYOR LDAN, ,RIN CHEN TSOGS 'BAR BRJID
PA'I GNAS, ,'BAR BA'I LTA BA'I TSUL BZHUGS PA, ,RDO RJE RAB TU
DRAG

PO'I ME, ,RAB 'JIGS 'BAR BA MI BZAD 'GRUB, ,GANG DAG RGYAS PA'I
TSUL SBYOR ZHING, ,LAS RNAMS DNGOS GRUB SKYED BYED PAS, ,DKYIL
'KHOR BSDUS DANG RGYAS PA'I TSUL, ,GNAS RNAMS KUN DU 'PHROS PA'O,
,THAMS CAD DAG PA'I LAS LA SBYAR, ,MI GNYIS TING 'DZIN

BRTAN PA'I MTHUS, ,RDO RJE SEMS DPA' LAS BYUNG BA, ,LAS KYI PHRIN
LAS KUN GYI BDAG ,SO SO'I PHYAG RGYA SNGAGS KYIS SBYOR, ,JI LTA'I
PHRIN LAS GRUB PA YIS, ,AOm tUm RDO RJE KHU TSUR GNYIS, ,GO CHA
BGOS PA'I TSUL DU BYA, ,GNAS LNGAR RANG GI SNGAGS DANG RGYAS,
,NYIS 'GYUR

DAG TU BCINGS NAS KYANG, ,SANGS RGYAS GTZUG GI NOR BU DAG ,DAR
DPYANG 'GYING DANG BCAS PAS DGROL, ,THAL MO BRDABS PAS BRTAN BYED
PA, ,SRUNG BA KUN GYI BLA MED PA'O, ,PHYI NANG GDUL DKA' DRAG
PO'I TSOGS, ,'DI DAG MTHU YIS 'JIGS PAR 'GYUR, ,THAMS

@167B CAD KUN GYIS SRUNG BYED PA'I, ,BLA NA MED PA'I GO CHA MCHOG
,BSOD NAMS YE SHES LAS BRGYUD STOBS, ,MTHU YIS THAMS CAD 'JIGS
'GYUR BA, ,DON KUN GSANG BA'I PHYAG RGYA DANG, ,GSANG SNGAGS TING
'DZIN GNAS LAS SKYES, ,RDO RJE SEMS DPA'I TING 'DZIN

GYIS; ,CHOS SEMS RTZE GCIG GNAS PA YIS, ,RDO RJE KHU TSUR GNYIS
BCINGS TE, ,ZHI BA'I LTA BAS BLTAS NAS NI, ,PHYOGS KYI RIGS KUN
G-YO 'GYUR ZHING, ,RIMS DUG GDON RNAMS SEL BYED 'GYUR, ,'DI DAG
BSAM GTAN GYIS 'GRUB PA, ,BSAM GTAN GOMS

PA'I STOBS KYIS TE, ,DANG PO LAS KYIS SBYOR BYED NA, ,PHYAG RGYA
SNGAGS KYI MTHU LDAN PA'O, ,RDO RJE KHU TSUR GNYIS BCINGS NAS,
,MTHE'U CHUNG LCAGS KYU RTZE MOS MNAN, ,BSAM GTAN SNGAGS KYIS
GNAS RDZOGS 'GYUR, ,RTZE GCIG LHA YI TING 'DZIN GYIS, ,PHYAG RGYA
BSGYUR TE

DPRAL BAR GZHAG ,MI MTHUN GNAS KUN LTA BA'I TSUL, ,RDO RJE BSDAMS
PA BSTAN BYAS PA'I, ,MDZUB MO PHAN TSUN SKAM PA'I TSUL, ,NAD DANG
ZUG RDU MA LUS KUN, ,'DREN BYED PHYAG RGYA'I GTZO BO MCHOG ,RTAG
TU RANG GI TING 'DZIN GNAS, ,BYAMS DANG SNYING RJE LTA BAR LDAN,,

GRUB PA DPAL GYI SPYAN BCINGS NAS, ,MIG GSAL PHYAG RGYA'I SBYOR
BA 'DIS, ,SHES RAB YE SHES MIG BSKYED CING, ,LONG BA DAG KYANG
MTHONG BAR 'GYUR, ,RIGS KYI SBYOR BA MNGON LDAN PAR, ,PHYAG
RGYA'I YAN LAG BRTAN BYAS PAS, ,GLAD [*GLANG?] PA'I NAD RNAMS KUN BSDUS

TE; ,KHA PHYOGS DRANG ZHING BTUNG BAR BYA, ,RTZE GCIG BRTAN PAS
YANG DANG YANG, ,RDO RJE KHU TSUR DPAL SBYOR BAS, ,NAD KYI ZUG
RDU NAD TSOGS KUN, ,GANG LA DMIGS PA SEL BAR 'GYUR, ,DE DAG KUN
GYI GSANG SNGAGS 'DI, ,DON BZHIN BRTZON PAS RNAL MA GRAGS, ,AOm
SARBA

TA TH'A GA TA KARMA STA MA SIDDHI HO:, ,DE BZHIN GSHEGS PA'I
PHYAG RGYA CHE, ,DON KUN RNAM PAR 'PHRUL BYED PAS, ,LAG G-YAS
SEMS DPA'I GTZUG TOR BCING, ,BYIS PA NAD MED BDE BA'I MCHOG ,'OD
'BAR PADMA'I DKYIL 'KHOR DU, ,BDUD RTZI BYANG CHUB SEMS DPA' STE,
,LAG

@168A *, ,G-YAS KLU YI GDENGS KA BYA, ,'BAR BA'I TSUL STON 'BEBS
PAR BCAS, ,MI MTHUN GNAS RNAMS DUG RGYAS BTAB, ,THAMS CAD SEL
BA'I LAS BYED PA'O, ,BDE GSHEGS SKU NI RIGS CHEN POS, ,'KHOR LO'I
PHYAG RGYA MNGON SBYAR TE, ,SRUNG BA SNGAGS KYI

RGYUD LDAN DAG ,DGA' BA'I RGYUD KYIS GROL BAR 'GYUR, ,DRAG PO CHE
MCHOG SBYOR BA YIS, ,MDZES PA'I PHYAG RGYA SMIN MTSAMS GZHAG ,RU
LU'I SNGAGS KYI DON SBYAR BAS, ,MKHA' 'GRO'I LAS KUN 'GRUB PAR
'GYUR, ,'GRO GZHAN DUD 'GRO PHRA MO SOGS, ,THAMS CAD RIGS

KYIS SBYANGS BYAS TE, ,RTEN DANG SBYOR BA SNA TSOGS DANG, ,SNGAGS
BCAS BSAM GTAN RTZE GCIG MTHUS, ,DE DAG NAD MED BDE BA DANG, ,GZI
BYIN MTHU RTZAL PHUN SUM TSOGS, ,ME TOG 'BRAS BU SKYE SHING
RNAMS, ,RTEN 'BREL CHO GA JI LTA BAR, ,PHYAG RGYA SNGAGS KYIS
SBYOR BYAS

SHING; ,RIG PA'I TING 'DZIN BSKYED PA YIS, ,DE DAG THAMS CAD BCUD
RDZOGS TE, ,RTAG TU GZI MDANGS RGYAS PAR 'GYUR, ,PHA ROL GNON
PA'I RTZAL DAG GIS, ,'KHRUL 'KHOR MTSON CHA'I PHYAG RGYA RNAMS,
,MA NYAMS RANG GI MTSAN NYID RDZOGS, ,SNGAGS DANG PHYAG RGYAS
SPYANG

BYA STE, ,KHRO BO BRJID PA'I STOBS LDAN PAS, ,MI MTHUN GNAS KUN
GZHOM PA'I PHYIR, ,JI SRID BRTAN PAR MA GYUR BAR, ,DE SRID BSGOM
BZLAS RTZE GCIG TU, ,KHRO BO'I TSOGS KUN LEGS GZHUG CING, ,'PHRO
'DU YANG YANG DON SPYOD PA, ,RIGS KYI DKYIL 'KHOR MNGON SBYOR
MTHUS,

SDE DPUNG 'JOMS PA'I STOBS RDZOGS 'GYUR, ,DE DAG DKYIL 'KHOR JI
LTA BUR, ,YANG DAG BRTAN PAS SNGAGS RNAMS DANG, ,PHYAG RGYA'I
STOBS SKYED SBYOR BYAS NAS, ,MTSON CHA SO SO'I TSUL BZHIN DU,
,'DEGS SHING 'PHANGS PA DRAG PO'I TSOGS, ,TSAR BCAD BSGRAL ZHING
BRLAG PAR

'GYUR, ,MI GNYIS YE SHES CHE SBYOR BA'I, ,ZAB CING RGYA CHEN
DKYIL 'KHOR NYID, ,THOG MTHA'I YUL LAS 'DAS PA'I DNGOS, ,DPAL
MCHOG DANG PO'I MTSAN NYID CAN, ,NYON MONGS DRAG PO'I GNAS TSOGS
BSKYED, ,DON KUN 'JOMS BYED THEG CHEN SKU, ,CHA LUGS JI

@168B BZHIN GSAL LDAN PA, ,THABS DANG SHES RAB SNYOMS 'JUG NAS,
,RNAM PAR SPROS PA'I LAS RNAMS KUN, ,DE LTAR SDER BCAS MNAN PA'I
TSUL, ,RKANG PA BRKYANG DANG GNON PA DANG, ,BSKUM NAS 'DEBS PA'I
STABS DAG NI, ,PHRIN LAS BZHI YI SBYOR BAS TE, ,PHYAG RGYA BSAM
GTAN

SNGAGS BCAS PAS, ,G-YAS G-YON SBYOR BA'I RGYA GZUNG ZHING, ,GZUGS
RNAMS GZHOM ZHING MNAN PAR BYA, ,RIGS KUN SBYOR BA'I TING 'DZIN
GYIS, ,LAS KUN DKYIL 'KHOR RNAM PAR 'PHRUL, ,GZUGS SOGS PHUNG PO
LNGA RNAMS DANG, ,DE RGYU NYON MONGS DUG LNGA'I TSOGS, ,

YUL BCAS RNAM PAR DAG PA'I MTHUS, ,THAMS CAD GNYIS MED SANGS
RGYAS SU, ,YON TAN PHRIN LAS ROL PA'I STABS, ,RIGS KYI DKYIL
'KHOR CHEN PO RNAMS, ,YONGS BKUG DBANG DU BSDU BYA STE, ,BSAM
GTAN SNGAGS DANG PHYAG RGYAS MNAN, ,RANG BZHIN GCIG PA'I BTZUN MO

RNAMS; ,DGA' ZHING LONGS SPYOD DGYES PAS SPYAD, ,'DI DAG ZAG MED
MTHU LDAN PAS, ,GNYIS MED 'BRAS BU CHEN POR SBYOR, ,JI SNYED RGYU
DANG LAS KYI CHOS, ,SO SO'I THEG PA GZHUNG BZHIN DU, ,BYANG CHUB
PHA ROL PHYIN PA DANG, ,GRUB DANG GZUNG DANG MDANGS RNAMS DANG,
,RIGS

DANG PHYAG RGYA'I KHYAD PAR KUN, ,SO SO'I LAS KUN SPYOD CING
GNON, ,RGYU 'BRAS GNYIS SU MED PA'I TSUL, ,SO SO'I MTHU YIS SBYOR
BYED CING, ,RNAM PA'I DON KUN LAS RNAMS SBREL, ,BSOD NAMS YE SHES
RDZOGS PA'O, ,NYE BAR SPYOD PA LHA MO'I TSOGS, ,DON GRUB GSANG BA
KUN

NAS 'JUG ,RIGS MTHUN GTZOR GZUNG SBYOR BA YI, ,PHYAG RGYA 'PHRUL
PAS DE NON 'GYUR, ,NYON MONGS GNAS KUN RGYU RDZOGS PA, ,DREGS
BYED LHA RNAMS DBANG MDZAD DE, ,RIGS KUN DKYIL 'KHOR CHA LUGS
KYI, ,BYIN BRLABS GSANG BA LHA MO DAG ,RANG GI SNGAGS DANG PHYAG
RGYA'I

MTHUS, ,'JIG RTEN GSUM TSOGS RNAM BKUG CING, ,MTHU RTZAL RDZU
'PHRUL DBROG BYA STE, ,'DA' BA MED PAR LAS BZHIN DGUG ,RIGS KUN
PHRIN LAS RNAM PA'I STOBS, ,DREGS BYED SDER BCAS MNAN BYAS TE,
,CHUNG MA RGYAN TSOGS YO BYAD RNAMS, ,MTHU YIS DBROG CING

@169A *, ,LONGS SPYOD DO, ,DE BZHIN 'JIG RTEN GSUM DAG GI, ,MTHU
CHEN SDE BRGYAD DBANG LDAN SOGS, ,PHYOGS SKYONG BCU PO LA SOGS
RNAMS, ,YUD TZAM ZHIG GIS 'DIR BKUG STE, ,RANG GI RTEN LA SBYOR
BSTIMS NAS, ,SNGAGS DANG PHYAG RGYAS DBANG DU BYED, ,MA LUS

'JIG RTEN KUN GRAGS PA'I, ,ZHI DANG RGYAS SOGS LAS RNAMS KUN, ,DE
DAG RNAL 'BYOR MTHU SBYOR BAS, ,'BAD BA MED PAR 'GRUB PAR 'GYUR,
,LAS KUN DNGOS GRUB TSOGS SHES PAS, ,BDAG GZHAN DON KUN SPYAD
PA'I RNAMS, ,MI 'JIGS GNAS GSUM THEG PA DANG, ,

RTEN 'BREL GSANG BAS KUN BSTAN PA'O, ,DE LTAR DGUG DANG DBYE BA
DANG, ,GSOD DANG SKROD DANG RENGS PA DANG, ,RMUGS PA LA SOGS LAS
RNAMS KUN, ,'DI NYID MTHU YIS GRUB PAR 'GYUR, ,SO SO'I TING 'DZIN
SNGAGS BCAS PAS, ,RTEN CING 'BREL PAS SPYAD BYAS TE,,

DON KUN GSANG BAS SNA TSOGS PA'I, ,TSUL RNAMS GZHAN DU BRJOD PA
BZHIN, ,BSOD NAMS YE SHES TSOGS KUN GYI, ,THUN MONG CHO GA BZHIN
GYUR PA'I, ,YE SHES PHRENG BA'I 'KHOR LO DAG ,BYIN BRLABS TSOGS
BSKYED BRTZAM PAR BYA, ,RANG GI LHA YI RNAL 'BYOR GYIS, ,

BSNYEN RDZOGS SGRUB PA TSUL BZHIN DU, ,RTEN CING DKYIL 'KHOR LA
SBYOR BAS, ,DE DAG GSANG SNGAGS BRJOD PA GDON, ,THOG MAR 'KHOR LO
TSUL BZHIN DU, ,RTZIBS BRGYAD BCU DRUG MU KHYUD GNYIS, ,A'A LI
K'A LI MNYAM BYAS TE, ,SHAR GYI GNAS SU SBYOR BAR BYA, ,'KHOR LO
MU

BYUNG BZHI RNAMS LA, ,YI GE GSANG SNGAGS RDZOGS PAR DGOD, ,DRAG
DAL RING THUNG TSUL BZHIN DU, ,G-YAS G-YON PHRENG BA THABS SHES
RGYA, ,AOm A'A:H'Um SHR'I DE BA TE BADZRA SATVA STVAm TRA NA MO
SVA TU STI, SARBA BUDH'A SA MA YO G'I N'I NA H'Um H'Um SV'AH'A,
,RIG SNGAGS PHRENG BAS BSGYUR BYAS PA'I, ,

'KHOR LOS GNAS KUN DAG PAR 'GYUR, ,'DI NAS DAM TSIG DKYIL 'KHOR
RNAMS, ,GSAL BAR BSKYED CING BRTAN BYAS NAS, ,YE SHES LHA DANG
GNYIS MED PAR, ,PHYAG RGYA BZHI YIS RGYAS BTAB CING, ,MCHOD BSTOD
LHAG GNAS CHO GA RDZOGS, ,DUS KUN TSOGS BSAGS DNGOS

@169B GRUB BZHI, ,'JUG PA PO RNAMS KYI PHRIN LAS SNA TSOGS 'GRUB
PA'I CHO GA STE BZHI PA'O,, ,,DE NAS DNGOS GRUB BZANG PO NI,
,BDAG GZHAN KUN LA PHAN PHYIR DU, ,MA NYAMS KUN LA 'JUG PA'I SGO,
,DON KUN GSANG DANG SPYANG PAR BYA, ,RDO RJE SEMS DPA' DPAL SBYOR
ZHING, ,GZUGS

DBYIBS THAMS CAD LDAN PA'I RGYU, ,BYIN BRLABS DBANG BSKUR GNAS
RDZOGS PAS, ,SNGON DU BSNYEN CING BSGRUB PA DANG, ,RTEN GYI MTSAN
MA GOMS BYAS TE, ,LAS KUN BYA BA'I SGO RNAMS DAG ,PHYI ROL PRA
SE'I CHO GA DANG, ,RTEN 'BREL MTHU LAS BRTAG PAR BYA, ,'BYUNG BA
LNGA YI KHAMS

KUN LAS, ,RANG RIG SBYOR BA'I PHYAG RGYA SNGAGS, ,SPYANG ZHING
BYIN BRLABS BSRUNG BYAS PAS, ,DON KUN LHA YI NGO BO NYID, ,YANG
DANG YANG DU SNGAGS BRJOD CING, ,YI GE GCIG PAS KUN STON 'GYUR,
,DE LTAR PHYI NANG SNA TSOGS BDAG ,RIGS KYI DKYIL 'KHOR CHE RNAMS
KYI, ,PHYAG RGYAS BRTEN

PA'I LAS BYAS PAS, ,BDEN BRJOD MTSAN MA SNA TSOGS STON, ,NANG GI
YE SHES ZAG PA MED, ,RIGS KYI DKYIL 'KHOR CHE GNAS SBYOR, ,DE
NYID THUGS KYI GSANG BA MCHOG ,SO SO'I RTEN LA BSGRUB BYA STE,
,SNGAGS BCAS BDEN PA BRJOD CING BRTAG ,DON KUN GSANG BA STON PAR

'GYUR; ,DE DAG TING 'DZIN GOMS PA LAS, ,BDEN BRJOD SNGAGS KYI
MTHU BSKYED CING, ,DUS GSUM CHOS RNAMS MA LUS PA'I, ,RANG GI TSUL
GYIS GSAL BAR BYED, ,RDO RJE SEMS DPA'I TING 'DZIN GNAS, ,DKYIL
'KHOR PHYAG RGYA'I CHO GA RDZOGS, ,SO SO'I RTEN 'BREL RDZAS

RNAMS LA, ,PHYAG RGYA SNGAGS BCAS DON RNAMS BSGRUB, ,'DI DAG RGYU
RKYEN TSOGS PA'I MTHUS, ,RANG GI NGO BO BRTAN PAR 'GYUR, ,RI LU
MIG SMAN BCUD KYIS LEN ,RAL GRI GSER 'GYUR LA SOGS RDZAS, ,DE DAG
DMIGS PA'I YAN LAG GIS, ,LAS KUN RDZOGS PA'I DNGOS GRUB

'GYUR; ,DKYIL 'KHOR CHEN PO NYAMS DGA'I GNAS, ,CHO GA'I TSOGS
RNAMS RDZOGS PA'I GZHI, ,DER NI RANG GI RDZAS DAG LAS, ,DON KUN
DNGOS GRUB SKYE BAR 'GYUR, ,SO SO'I RIG PA PHYAG RGYAR BCAS, ,YUN
RING MTHA' YIS LAS RDZOGS PA, ,JI BZHIN 'JUG PA'I BYIN RLABS

@170A *, ,KYIS; ,BDEN PA'I CHOS KUN GSAL BAR STON, ,PHUN SUM
TSOGS PA BZHIR LDAN PAS, ,SNGON DU 'GRO BA'I YAN LAG RDZOGS,
,PHYI DANG NANG GI KHRUS BYAS NAS, ,SGRUB PA CHEN PO LA 'JUG BYA,
,RIGS KYI DKYIL 'KHOR GANG RUNG BAR, ,SNGON DU BSNYEN PA RDZOGS
BYAS TE, ,

BDUD RTZI RNAM PA LNGA PO DAG ,SHA LNGA'I GROGS DANG BCAS PAR
BSAGS, ,BANDHA MTSAN DANG LDAN PA RNAMS, ,PHYOGS MTSAMS DBUS KYI
GNAS SU DGOD, ,RIGS KYI DKYIL 'KHOR JI BZHIN PA'I, ,PHO BRANG
GDAN KHANG PA RDZOGS NAS, ,YIG 'BRU PHYAG MTSAN SKU PHRA MO,
,SPRO DANG BSDU BAS

YONGS SU RDZOGS, ,SANGS RGYAS KUN GYI DAM TSIG NYID, ,GNYIS MED
BSGOMS PAS GSAL BAR 'GYUR, ,'DI DAG RANG RANG MTHU SKYED PA'I,
,BYIN RLABS RTEN 'BRAL STOBS RDZOGS NAS, ,YE SHES DKYIL 'KHOR
SPYAN DRANGS BSTIMS, ,DGUG GZHUG GNYIS SU MED PAR

GNAS; ,RANG GI LHA YI SBYOR LDAN PAS, ,SRIN LAG DANG NI MTHE BOD
RTZES, ,ZHI BA'I BTUNG BA BZHIN MYANGS NAS, ,RTAG BA YI NI DNGOS
GRUB THOB, ,TSUL BZHIN RIGS KYI DKYIL 'KHOR CHE, ,'KHOR LO CHEN
PO GNAS RGYAS PAR, ,BDUD RTZI GSANG BA BSGRUB BYA STE, ,RANG RIG
RGYU

RKYEN TSOGS PAS SO, ,BSNYEN SGRUB YAN LAG RNAM BZHI YIS, ,BYIN
BRLABS DKYIL 'KHOR RDZOGS BYAS TE, ,RIGS DANG RIGS KYI DKYIL
'KHOR TSUL, ,GNYIS MED THABS DANG SHES RAB GSAL, ,'OD DANG DU BA
DRI SGRA RGYUN, ,LHA MO'I GZUGS DANG MANG DU 'PHEL, ,YI GE DGU
DANG

BCU GCIG DANG, ,BCU BDUN NYI SHU RTZA GCIG SOGS, ,BAR SKABS
SNGAGS KYIS GSAL BYAS PAS, ,PHYAG RGYA'I GNAS KUN RDZOGS PAR
'GYUR, ,NYI ZLA'I DKYIL 'KHOR LA GNAS PA'I, ,DMAR PO HR'I:YIS KUN
SDUD DE, ,RTA MCHOG YON TAN ROL PA'I MTHUS, ,RIGS KYI DKYIL

'KHOR KUN MNYES MDZAD, ,TSOGS CHEN YONGS SU RDZOGS PA YI, ,DKYIL
'KHOR GNAS KUN SPRO BSDU BA, ,YE SHES 'KHOR LO GZHUG BYAS TE,
,BDUD RTZI GSANG BA CHEN PO'I RGYUN, ,RDO RJE SEMS GTZO LHA MOR
BCAS, ,BSDUS DANG RGYAS PA'I 'KHOR LO RNAMS, ,DE DAG RIGS KYIS

@170B KHYAB BYED PA'O, ,BDUD RTZI SHEL SGONG DAG PA'I GZUGS,
,BSNYEN SGRUB YAN LAG RNAM PA BZHI, ,CHO GA'I DON KUN RAB TU
RDZOGS, ,'DI DAG SKYED DANG SPRO BA DANG, ,RGYA CHEN SPROS PAS
KUN GSAL ZHING, ,SANGS RGYAS RIGS SOGS 'GRO BA'I TSOGS, ,KUN GYI
DNGOS POR 'DI GYUR

CIG ,THAMS CAD BSGRUB PA'I BDAG NYID KYI, ,RA SA YA NA'I BDE
BA'O, ,'DIS NI SRUNG BA BYAS NA DPAL, ,RDO RJE SEMS DPA' NYID DU
'GYUR, ,DE NAS TSE GNAS BSKYED PA'I PHYIR, ,MKHAS PAS DE NYID
DKYIL 'KHOR BZHIN, ,CHO GA RDZOGS PAS BRTZAMS BYAS TE, ,PHUN SUM
TSOGS

PAS KUN SPYAD RDZOGS, ,MGON PO TSE DPAG MED PA'I SKU, ,CHO GA
SHES PAS BSGOM PAR BYA, ,BYIN RLABS RANG GI NGANG TSUL BSTAN,
,LHA MO'I TSOGS RNAMS RDZOGS PAR GNAS, ,RTAG TU BSNYEN SGRUB YAN
LAG BZHI, ,SBYOR BA BZHI RGYUN CHO GA RDZOGS, ,PHYOGS DUS DKYIL
'KHOR RTEN

SDUD CING, ,BZLAS BRJOD GSAL BAS BRTZON PAS 'GRUB, ,THOD PA MTSAN
DANG LDAN SNGAGS PA, ,RANG GI DKYIL 'KHOR GNAS SU GZHAG ,THABS
DANG SHES RAB 'PHRO 'DU YIS, ,PHYOGS KUN SANGS RGYAS GSAL BAR
'GYUR, ,NYI MA'I 'OD ZER SNA TSOGS PAS, ,TSE GNAS BYIN

RLABS BSKYED PAR BYA, ,YE SHES 'KHOR LO KUN BSDUS TE, ,RANG RIG
GNAS KUN RGYAS PAR MDZAD, ,'OD 'BAR G-YO BA LA SOGS KYI, ,DNGOS
GRUB BZANG PO RTAG RNAMS KUN, ,YI GE BDUN DANG BCU GCIG PA, ,BCO
LNGAS 'PHRO 'DU RDZOGS PAR 'GYUR, ,RTAG TU RANG GI DAM TSIG NI,

GNAS KUN RGYAS PAR BYED PA'I MCHOG ,RIGS KUN DKYIL 'KHOR GNAS
GSAL BAS, ,PHRIN LAS BZHI YI DNGOS GRUB 'GRUB, ,DE DAG DKYIL
'KHOR RGYA CHEN DANG, ,BSDUS TSOGS GANG LA MOS PA BZHIN, ,DMIGS
PAR BYA BA'I BSGRUB BYA RNAMS, ,PHYAG RGYA'I DKYIL 'KHOR SO SO'I

GNAS; ,PHRIN LAS GSANG BA 'DI RGYUD KYIS, ,SO SO'I PHRIN LAS
MNYAM PAR SBYOR, ,RANG GI GSANG SNGAGS JI LTA BA, ,RANG GI TING
'DZIN RTZE GCIG NYID, ,DON KUN GSANG BA LA DMIGS TE, ,PHYAG
RGYA'I GNAS KUN RDZOGS PAR SPYAD, ,DES NI ZHI RGYAS DBANG DRAG
GI, ,DNGOS GRUB

@171A *, ,THUN MONG LAS 'PHAGS PA'I, ,RNAM PA MANG PO MTSAN LDAN
ZHING, ,DE DAG LAS KUN RDZOGS PAR BYED, ,DON 'DI GSANG BA LA
BRTEN NAS, ,RGYA CHEN SNGAGS DON TSUL MANG PO, ,DE NYID RNAM KUN
GSAL 'GYUR TE, ,THOGS PA MED PAR 'GRUB PA'O, ,RTAG TU RANG GI

DAM TSIG GNAS, ,DES NI DNGOS GRUB KUN SBYOR ZHING, ,'GRO BA RGYA
CHEN LA DMIGS PAS, ,MCHOG GI YE SHES BSGRUB PAR BYA, ,BSNYEN
SGRUB KUN GYI SNGON 'GRO BA'I, ,CHO GA RGYA CHEN RDZOGS GYUR NAS,
,RIGS KYI DKYIL 'KHOR TSUL BZHIN DU, ,RANG RIG DNGOS GRUB RNAM
PAR SBYOR,,

RTEN GYI DBYE BA RNAM BZHI STE, ,DBANG PO YUL DUS BSNYEN SGRUB
SOGS, ,RANG GI 'JUG PA TSUL BZHIN DU, ,CHO GA RDZOGS PA'I YAN LAG
RNAMS, ,PHYAG RGYA'I GNAS KUN LA BRTEN NAS, ,DON DAM GSANG BA
SPYAD PAR BYA, ,GCIG BZHIN DU NI GCIG SPYOD PA, ,LHAN CIG SPYOD
PA RJES

SPYAD SDUG ,GO RIMS SO SO'I KHYAD PAR DAG ,MA 'DRES GSAL BAS DON
KUN RDZOGS, ,DE YI DAM TSIG DE 'BYUNG BA, ,SDUG PA'I DAM TSIG
BDAG RJES 'BRANG, ,SHIN TU SBYOR DANG SBYOR CHEN PO, ,THAMS CAD
BDAG NYID DAM TSIG MCHOG ,DE DAG TSUL GYIS LAS KUN LA, ,RNAM PAR

SBYOR BAS RDZOGS PAR 'GYUR, ,DNGOS GRUB MCHOG GI MCHOG SBYOR BA,
,PHYAG RGYA LA GNAS GSANG BAS 'GRUB, ,RNAL 'BYOR THAMS CAD BDE BA
YI, ,DBANG BSKUR BDE CHEN LAS BYUNG BA, ,RIN CHEN TSOGS RNAMS
THAMS CAD KYI, ,RAB TU RMONGS LAS DBANG BSKUR 'GYUR, ,LHA MO

KUN GYI LONGS SPYOD LA, ,CI BDE BAR NI BSTEN PAR BYA, ,BDAG NYID
CHE BA'I LHAR SBYOR BAS, ,BDAG LA BDAG GIS RAB TU MCHOD, ,RNAL
'BYOR THAMS CAD BDE BA YI, ,RJES SU SBYOR BAS MCHOD BYED CING;
,KUN LA MYONG BAR BYED PAS NA, ,SHIN TU SBYOR BAS RAB 'GRUB
'GYUR, ,SANGS

RGYAS THAMS CAD BDAG NYID KYI, ,RA SA YA NA'I BDE BA DES, ,RDO
RJE SEMS DPA'I TSE 'GRUB PA'I, ,LANG TSO NAD MED BDE MCHOG 'GRUB,
,SANGS RGYAS KUN GYI SKU CHEN DANG, ,SANGS RGYAS KUN GYI GSUNG
SNYAN PA, ,SANGS RGYAS KUN GYI THUGS CHEN PO, ,SANGS RGYAS KUN
GYI

@171B MCHOD PA CHE, ,SANGS RGYAS KUN GYI RGYAL CHEN PO, ,RDO RJE
'DZIN PA KUN GYI BDAG ,'JIG RTEN DBANG PO KUN GYI GTZO, ,RIN CHAN
DBANG PHYUG KUN GYI BDAG ,DE DAG DANG NI DGA' SPYAD NA, ,'DOD PA
BZHIN DU 'GRO 'ONG LDENG, ,LHA MO GUN GYI GRUB CHEN PO, 'KHOR LOS
SGYUR BA RAB TU GRUB, ,THEG CHEN

GSANG BA GNYIS MED PA'I, ,DON MCHOG 'BRAS BU'I LAM STON PA,
,RGYAL BA KUN GYI DGONGS MDZAD DE, ,RJES SU 'JUG PAS SPYAD PA'I
LAM, ,'DI DAG DON TSOGS RGYA CHEN LAS, ,NYE BAR BSTAN PA'I CHO GA
RNAMS, ,BDAG DON SGRUB PA'I THABS TZAM ZHIG ,LEGS BSHAD GSAL BAR

BYAS PA YIN, ,SANGS RGYAS RNAMS KYIS GANG BSTAN PA, ,DE DAG BYANG
CHUB SEMS DPA'I YUL, ,MCHOG TU GYUR PA'I RNAL 'BYOR PAS, ,DE GSAL
SGO RNAMS GZUNG BAR 'OS, ,THUN MONG DANG MCHOG GI DNGOS GRUB
BSTAN PA'I CHO GA STE LNGA PA'O,, ,,DAM PA'I BKA' DON RGYA CHEN PO,,

RNAM KUN SDUD PAR SU YIS NUS, ,DE DAG DON NI 'DOR BYED PA, ,TSUL
LDAN GSANG BA'I MAN NGAG MCHOG ,LEGS BSHAD DRI MED DGE BA BZANG,
,CHO GA'I GNAS KUN RNAM GSAL BAS, ,'JIG RTEN 'DI DAG KUN SGROL
ZHING, ,THAMS CAD MKHYEN NYID RDZOGS GYUR CIG ,DKYIL 'KHOR

THAMS CAD KYI RJES SU BSTAN PA LA 'JUG PA'I CHO GA LNGA PA ZHES
BYA BA, SLOB DPON CHEN PO KU KU R'A DZAS MDZAD PA RDZOGS SO,,
,,RGYA GAR GYI MKHAN PO SHR'I BADZRA HA SA DANG, SGRA BSGYUR GYI
LO TZ'A BA RMA RIN CHEN MCHOG GIS BSGYUR CING ZHUS TE GTAN LA PHAB
PA'O,,