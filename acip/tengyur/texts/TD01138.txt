@84A #, ,RGYA GAR SKAD DU, BA Rn'A RDHA BA
RnA BHA GA BA TO BUDDH'A STO TRA AA SH'AKYA STA BA N'A MA, BOD
SKAD DU, SANGS RGYAS BCOM

@84B LDAN 'DAS LA BSTOD PA BSNGAGS PAR 'OS PA BSNGAGS PA LAS
BSTOD PAR MI NUS PAR BSTOD PA ZHES BYA BA, ,DKON MCHOG GSUM LA
PHYAG 'TSAL LO, ,ZHING DANG ZHING MIN MA 'TSAL TE, ,SGRA TZAM GYI
NI RJES 'BRANGS NAS, ,BDAG GIS NONGS TE SNGON CHAD NI, ,BSNGAGS
MIN BSNGAGS PA

BRJOD PA GANG, ,NGAG GI 'DAM GYIS GOS PA DE, ,THUB PA BSOD NAMS
'BAB KYIS STEGS, ,BZHUD PA KHYOD LA RTEN BCAS NAS, ,RAB TU BKRU
BA 'DI BRTZAM MO, ,'DI NI BDAG GIS MCHOG TSOGS LA, ,GTI MUG
LDONGS PAS NONGS BGYIS GANG, ,SDIG PA DE YI NONGS PA DAG ,SEL BAR

BGYID PA'I BSANG BYED LAGS, ,BDAG NI MYA NGAN 'DAS PAR DU, ,KHYOD
KYI GSUNG DANG KHYOD KYI NI, ,YON TAN BRJOD PA GANG LAGS PA'I,
,TSIG LAM GNYIS LAS NYAMS MA GYUR, ,GTAM 'DI TZAM ZHIG SNYING POR
BAS, ,DE LAS GZHAN DON MA MCHIS PAS, ,SMRA NA 'DI NYID SMRA BAR

SHOG ,YANG NA BDAG NI MI SMRAR SHOG ,KHYOD KYI CHOS NI KHO NA
DANG, ,KHYOD MNYAM KHYOD NI NYID LA MNGA', ,DE SLAD CHOS GZHAN
THAMS CAD NI, ,KHYOD LAS KHYAD DU KHOR MA LAGS, ,GAL TE SANGS
RGYAS CHOS RNAMS NI, ,BSAM PA BGYIS NA THAMS CAD KYI, ,PHUL DU
PHYIN GYUR

DNGOS PO GZHAN, ,MI GTZANG NYID DANG 'DRA BAR GYUR, ,KHYOD 'DRA
'GA' YANG MA MCHIS NA, ,LHAG PA LTA ZHIG SMOS CI 'TSAL, ,KHYOD
PAS KHYAD PAR CUNG ZAD KYIS, ,DMAN PA TZAM YANG 'GA' MA MCHIS,
,'DREN PA KHYOD LA GANG ZHIG GIS, ,DPER BRJOD DPE NI MA MCHIS
PAS, ,

DPE YI GLAGS NI SPANGS PA'O, ,DPE MED KHYOD LA PHYAG 'TSAL LO,
,SANGS RGYAS CHOS NI GZHAL LAS PHYIR, ,DE LAS GZHAN PA'I GANG ZAG
NI, ,RNAM GROL 'DRA BA THOB RNAMS KYANG, ,KHYOD DANG KHYAD PAR
SHIN TU CHE, ,STOD PAS TZAM DU 'DRA SLAD DU, ,SU ZHIG KHYAD PAR
MA 'TSAL NAS, ,

BA SPU'I BU GA STONG PA NI, ,CHUNG NGU NAM MKHA' DAG DANG BSGRUN,
,GRANGS MED PA LA SU ZHIG BGRANG, ,TSAD MED PA LA SU ZHIG 'JAL,
,KHYOD KYI YON TAN GRANGS DANG NI, ,MTHU LA DPOGS PA MA MCHIS SO,
,JI LTAR DPAG BSAM SHING GI TSAL, ,'BYAMS KLAS NANG DU 'KHYAMS PA
LTAR, ,

@85A *, ,BDAG NI KHYOD LA LEGS SPYAD KYIS, ,NGOMS MA 'TSAL TE
MTHA' MI RTOGS, ,YON RTEN RNAMS KYI YON TAN MTSO, ,KHYOD KYI DE
BZHIN GSHEGS CHOS RNAMS, ,GAL TE BSTAN DU MCHIS GYUR NA, ,NAM
MKHAR YANG NI SHONG MI 'GYUR, ,KHYOD KYI MNGON SUM BSNYEN BKUR

BA; ,SANGS RGYAS CHOS KYI SDE DPON PO, ,NYAN THOS KUN GYI TOG
GYUR PA, ,ZAB MO RJES SU SGROGS PA LA, ,KUN MKHYEN NYID PHYIR
BCOM LDAN GYIS, ,RMAS NA MA MTSAL ZHES GSOL PAS, ,SANGS RGYAS
CHOS KYI ZAB MO NYID, ,BAS MA 'TSAL BAR BSHAD PA LAGS, ,GAL TE
GTZO BO DE

DAG KYANG, ,KHYOD LA NUS PA RDUGS LAGS NA, ,BDAG 'DRA SRID PA MI
GTZANG BA'I, ,SRIN BUS BSAM SKABS GA LA MCHIS, ,S'A LA'I SHING
CHEN KHYOD NYID KYI, ,YON TAN YAL GA THUGS BRTZE BAS, BTUD PA
RNAMS LA SKYE BO 'DI, ,CUNG ZAD 'JU BA TZAM DU BAS, ,CHAR SPRIN
TSOGS NI

CHEN PO YIS, ,CHAR GYI RGYUN RNAMS PHAB PA LAS, ,SO GA'I TSA BAS
GDUNGS PA YI, ,KHUG RTAS 'TSAL NA'ANG CI ZHIG 'TSAL, ,MA DROS PA
YI MTSO LAS NI, ,CHU BO CHEN PO BZHI 'BAB KYANG, ,DE ZAD BGYID
PAR MI NUS NA, ,GZHAN DAG 'BAB PAS SMOS CI 'TSAL, ,RIN CHEN
'BYUNG KHUNGS

RNAMS KYIS NI, ,'JIG RTEN RGYAS BGYIS PAS MA 'TSAL, ,MGON KHYOD
YON TAN BRJOD PA'ANG, ,BDAG NI DE 'DRA KHO NAR SEMS, ,BSGRIMS NAS
KHYOD KYI BSTAN NYID LAS, ,YON TAN ME TOG RNAMS BTUS TE, ,RANG GI
ME TOG DAG GIS NI, ,SHING BZHIN KHYOD LA ME TOG GSOL, ,

RANG GI DBYIG GI 'BYUNG KHUNGS BZHIN, ,RANG GI MTSON RTZIS RI LTA
BUR, ,RANG GI DRI YIS TZANDAN BZHIN, ,RANG GI CHU YIS MTSO LTA
BUR, ,RANG LAS BYUNG BA'I GSER NYID KYIS, ,GSER 'BYUNG BA YI RIN
CHEN BZHIN, ,KHYOD BSTAN NYID LAS BTUS PA YI, ,YON TAN RNAMS KYIS
KHYOD MCHOD

DO; ,NAM MKHA'I DKYIL NAS ZLA 'OD THAMS CAD DU, ,'PHROS PA RIL
GYIS 'BAB 'GYUR BA YIN LA, ,ZLA 'OD SA STENGS BAB PAS KHA PHYE
NA, ,ME TOG KU MU TA TSAL MI RGYAS MIN, ,DE BZHIN YON TAN DPAG
MED CHU LDAN PA, ,RGYAL BA'I BSNGAGS PA RGYA MTSO MTHA' MED LA,
,DE YI PHYOGS

@85B GCIG BRJOD PAS DAD LDAN PA'I, ,SKYE BO'ANG 'DOD PA'I 'BRAS
BUR MI LDAN MIN, ,SANGS RGYAS BSNGAGS PA BRJOD TSIG 'BRAS BU YOD,
,SKYE BA'I ZONG BRIN BDER 'GYUR GEGS MED LAM, ,TSANGS PA'I THEG
'GYUR DAD SOGS YON TAN GYI, ,RTZA BA'I SER RME DE LA SOGS PA YOD,
,DBANG

PO RAB TU DAD PAR GZHOL GYUR CING, ,SANGS RGYAS BSTOD PA'I GZHUNG
LA BRTZON PA RNAMS, ,SKAD CIG RE RER CHOS RGYUN 'BYUNG BA GANG,
,KUN MKHYEN MIN PAS CUNG ZAD BZUNG MI NUS, ,MTHU BDOG MI RTAG PAR
YANG ZHUGS GYUR PA, ,DA LA 'BYOR 'DI YANG SHIN TU DKA' BA LAS,
,GANG

DAG LAS 'DI LA NI MI BRTZON PA, ,DE LAS BSLUS PAR GYUR PA GZHAN
CI YOD, ,SANGS RGYAS BCOM LDAN 'DAS LA BSTOD PA BSNGAGS PA 'OS PA
BSNGAGS PA LAS BSTOD PAR MI NUS PAR BSTOD PA ZHES BYA BA STE LE'U
DANG PO'O,, ,,BCOM LDAN KHYOD NI ZHAL BZHUGS TSE, ,BDAG NI

DAD DBANG GZHOL GYUR PA, ,GANG SLAD THUGS RJES BRLAN PA YIS,
,SANGS RGYAS SPYAN GYIS GZIGS MDZAD PA, ,KHYOD KYI THUGS RJE DE
NYID NI, ,YID LA MCHIS PA MNGON BGYIS NAS, ,PHYAG BGYIR 'OS PA
KHYOD LA BDAG ,MNGON SUM BZHIN DU PHYAG 'TSAL LO, ,KUN MKHYEN MA
LAGS GANG GIS

KYANG; ,KUN MKHYEN KHYOD KO JI LTAR RTOGS, ,BDAG NYID CHE RGYAS
BDAG NYID KYIS, ,MKHYEN PA KHYOD LA PHYAG 'TSAL LO, ,'DI LAGS 'DI
'DRA'O ZHES BGYIR KHYOD, ,BDAG 'DRA BA YI YUL MA LAGS, ,GANG LAGS
GANG 'DRA 'ANG MI BSNGO STE, ,KHYOD 'DRA BA LA PHYAG 'TSAL LO,
,MGON

PO KHYOD NI NYID DANG 'DRA, ,RGYAL RNAMS CI 'DRA KHYOD DANG 'DRA,
,GANG GZHAN 'GA' 'ANG MA MCHIS PA, ,DE 'DRA KHYOD LA PHYAG 'TSAL
LO, ,JI LTAR KHYOD NI NYID KYIS MKHYEN, ,JI LTAR KHYOD NI KHYOD
'DRAS MKHYEN, ,JI LTAR KHYOD GZHAN MA 'TSAL BA, ,DE 'DRA KHYOD LA
PHYAG 'TSAL LO, ,JI LTAR KHYOD

NI BDAG NYID KYIS, ,THUGS RJE STOBS BCU LA SOGS KYI, ,YON TAN
RNAMS KYIS BSGRAGS MDZAD PA, ,DE 'DRA KHYOD LA PHYAG 'TSAL LO,
,DENG NAS BZUNG NAS KHYOD KYI NI, ,YON TAN 'BYUNG GNAS SNYING PO
DAG ,DE NYID LAS NI MNGON BTUS NAS, ,CI NUS KHYOD LA PHYAG 'TSAL
LO, ,

@86A *, ,DGRA BCOM KHYOD LA PHYAG 'TSAL 'DUD, ,MCHOD 'OS KHYOD LA
PHYAG 'TSAL 'DUD, ,RIGS PA KHYOD LA PHYAG 'TSAL 'DUD, ,KHYOD LA
'DUD CING PHYAG 'TSAL LO, ,RDZOGS PA'I SANGS RGYAS RIN CHEN TE,
,RIN CHEN CHOS KYI RANG BZHIN LAGS, ,DGE 'DUN RIN CHEN 'BYUNG

GNAS TE, ,RIN CHEN GSUM TSOGS KHYED LA 'DUD, ,MCHOD 'OS KHYOD NI
RIN CHEN TE, ,THUGS KYI DGONGS PA'ANG RIN CHEN LAGS, ,DAM CHOS
RIN CHEN 'BYUNG GNAS TE, ,KUN NAS RIN CHEN KHYOD LA 'DUD, ,RIN
CHEN KUN GYI MCHOG GYUR PAS, ,RIN CHEN THAMS CAD ZIL GYIS GNON,
,RIN

CHEN KUN GYI 'BYUNG GNAS PA, ,YANG DAG RIN CHEN KHYOD LA 'DUD,
,PHYAG 'TSAL RIN CHEN THUGS KHYOD LA, ,PHYAG 'TSAL RIN CHEN CHOS
KHYOD LA, ,PHYAG 'TSAL THAMS CAD RIN CHEN LA, ,SRID MED BSGOM PA
GOMS MDZAD PAS, ,THUB PA KUN GYI MCHOG GYUR PA, ,PHYAG BGYIR 'OS
PA'I DGRA

BCOM PA, ,KHYOD LA GUS PAR PHYAG 'TSAL LO, ,'GAL BAR BGYIS PA
GANG LAGS PA, ,YANG DAG MTHA' LA GNAS PA PO, ,DGE SBYONG GI NI
MTHAR PHYIN PA, ,BLA MED KHYOD LA PHYAG 'TSAL LO, ,RNAM PA THAMS
CAD PHUN TSOGS PAS, ,MDZES PA GZHAN KUN ZIL GNON CING, ,DUS

RNAMS KUN TU DGA' MDZAD PA, ,SANGS RGYAS PAD+MA KHYOD LA 'DUD,
,KHA DOG BZANG LA DRI ZHIM ZHING, ,BLTA NA SDUG LA MI RINGS PA,
,RDZOGS PA'I SANGS RGYAS PAD+MA DKAR, ,KHA BYE KHYOD LA PHYAG
'TSAL LO, ,BDE BA'I SNYING KHU RAB SBYANGS PA, ,BZHED DGUR REG PA
BRNYES PA PO, ,SKYID PAR

BSKRUN PA'I DGE SBYONG NI, ,RAB GZHON KHYOD LA PHYAG 'TSAL LO,
,'O BRGYAL 'BRAS BU MCHIS GYUR PAS, ,MTHAR PHYIN MTHA' DAG BRNYES
NAS NI, ,DAM PA GSUNG PAR DAM BCAS PA'I, ,DGE SBYONG KHYOD LA
PHYAG 'TSAL LO, ,TSANGS SPYOD BRTEN CING RIG BYED DANG, ,RIG BYED
KUN GYI

YAN LAG MKHYEN, ,RIG DANG ZHABS KYIS BSANGS PA YI, ,TSANGS PA
KHYOD LA PHYAG 'TSAL LO, ,'PHAGS PA'I CHOS NI MA 'PHROGS SHING,
,'PHAGS PA'I PHRIN LAS PHUL DU BYUNG, ,'JIG RTEN SLOB DPON BYA BA
MDZAD, ,'PHAGS PA KHYOD LA PHYAG 'TSAL LO, ,THUGS NI DKA'

@86B THUB BRTUL ZHUGS DAG ,YANG DAG BLANGS PAS GTZANG MAR MDZAD,
,SDIG PA THAMS CAD BKRUS GYUR PA, ,KHRUS MDZAD KHYOD LA PHYAG
'TSAL LO, ,MNGA' BDAG MCHOG NI BRNYES GYUR CING, ,SEMS CAN THAMS
CAD ZIL GYIS GNON, ,SENG GE'I NGA RO SGROGS MDZAD PA, ,SENG GE

KHYOD LA PHYAG 'TSAL LO, ,RTOG PA BRJOD PA'I RJEN SHUL CHE, ,DAM
CHOS SPO LA BSTEN PA MDZAD, ,CHOS GZHAN THAMS CAD 'JIG PA PO,
,GLANG CHEN KHYOD LA PHYAG 'TSAL LO, ,CHOS NYID SHIN TU DKA' BA'I
LAM, ,KHYOD MIN GZHAN GYIS MI BZOD PA, ,GSAL MDZAD GSHEGS PA 'JIG

RTEN GYI; ,LAM GYUR KHYOD LA PHYAG 'TSAL LO, ,DES LA SHIN TU DUL
GYUR BZOD, ,SHUGS DANG MDOG BZANG STOBS DANG LDAN, ,YAN LAG
RDZOGS PA'I SKU MNGA' BA, ,CANG MKHYEN KHYOD LA PHYAG 'TSAL LO,
,PHYOGS DANG 'BAB STEGS SPYOD YUL MKHYEN, ,BRTAN LA GYA GYUR
BZHUD MI MNGA', ,

KHYU MCHOG GNAS NI BRNYES PA YI, ,KHYU MCHOG KHYOD LA PHYAG 'TSAL
LO, ,GDUL BA'I THABS NI MTHA' DAG LA, ,MKHAS SHING LE LO MI
MNGA' BA, ,SKYES BU 'DUL BA'I KHA LO SGYUR, ,MCHOG RAB KHYOD LA
PHYAG 'TSAL LO, ,GANG SLAD KHYOD BSTAN MA MCHIS NA, ,SKAL PA CAN
YANG DON MA MCHIS, ,

DE SLAD KUN GYI TSANGS SPYOD DU, ,GYUR PA KHYOD LA PHYAG 'TSAL
LO, ,YON TAN PHUN SUM LDAN PA KUN, ,YANG DAG SHIN TU YONGS RDZOGS
PAS, ,DGE BA'I CHOS LA 'DUN PA KUN, ,RGYUN BCAD KHYOD LA PHYAG
'TSAL LO, ,NYID KYI DON NI YONGS RDZOGS SHING, ,GZHAN GYI DON LA
MNGON BRTZON PA, ,DAM

CHOS BDUD RTZI STZOL BA PO, ,TSIM PAR MDZAD PA KHYOD LA 'DUD,
,'JIGS PA DU MAS 'JIGS GYUR PA, ,PHA ROL MIN PA'I MU SPANGS NAS,
,CHU BO CHEN PO LEGS RGAL ZHING, ,PHA ROL GSHEGS PA KHYOD LA
'DUD, ,NYON MONGS NAD NI KUN SEL CING, ,ZUG RNGU THAMS CAD 'BYIN
MDZAD PA, ,RIG

SNGAGS 'CHANG BA GRUB PA PO, ,SMAN PA'I GTZO BO KHYOD LA 'DUD,
,MCHOG DANG MCHOG MIN LAM MKHYEN CING, ,ZHI BA'I PHYOGS NI STON
PAR MDZAD, ,GRUB DANG BDE BA SKYED PA YI, ,DED DPON KHYOD LA
PHYAG 'TSAL LO, ,RTAG TU MUN PA SEL MDZAD CING, ,RTAG TU SPYAN NI
'BYED PAR MDZAD, ,RTAG TU

@87A *, ,MI BSNYEL CHOS MNGA' BA, ,SHIN TU BZHENGS PA KHYOD LA
'DUD, ,DRI MA'I 'DAM NI NGES BKRUS PAS, ,DAM CHOS DRI MA MED PA'I
CHU, ,MCHOG TU RNAM PAR BYANG BA PO, ,SHIN TU RNAM DAG KHYOD LA
'DUD, ,SDIG DANG BSOD NAMS SPANGS GYUR CING, ,STONG PA NYID KYIS
BSGOS PA'I

BDAG ,PHAN DANG GNOD PA BGYID SNYOMS PA, ,SHIN TU CHAGS BRAL
KHYOD LA 'DUD, ,KUN NAS NYON MONGS BAG CHAGS KUN, ,NGES PAR BSAL
BAS DRI MED THUGS, ,RNAM THAR SGRIB PA MI MNGA' BA, ,SHIN TU RNAM
GROL KHYOD LA 'DUD, ,BLTA BAS MI NGOMS GZUGS MNGA' ZHING, ,SKU

NI 'OD KYIS LHAG GER MDZES, ,BLTA BYA KUN GYI NANG NA NI, ,BLTA
NA SDUG MCHOG KHYOD LA 'DUD, ,SKYES BU CHEN PO'I MTSAN RNAMS NI,
,DPE BYAD BZANG PO'I TSOGS BCAS PA, ,SUM CU RTZA GNYIS DANG LDAN
PAS, ,BLTA BAR 'OS PA KHYOD LA 'DUD, ,SANGS RGYAS CHOS NI BLA MED
PA, ,MI

'JIGS PA DANG STOBS SOGS KYIS, ,'GRO BA'I NANG DU SGRA BSGRAGS
PA, ,DGA' BAR 'OS PA KHYOD LA 'DUD, ,'PHAGS CHOS DKAR PO BLA MED
PA, ,GOMS PAR BYA BA RNAMS KYIS NI, ,SKU GNYIS PO DAG BSGOS GYUR
PA, ,BSGOM PAR BYA BA KHYOD LA 'DUD, ,SKU GSUNG THUGS KYI PHRIN

LAS RNAMS, ,SHIN TU RNAM PAR BYANG GYUR PAS, ,TSUL KHRIMS BSRUNGS
PA LAS 'DAS PA, ,GTZANG SBRA DAG PA KHYOD LA 'DUD, ,NYON MONGS PA
YI BRJOD PA SPANGS, ,ZHI BA'I LAS KYI MTHA' LA DGONGS, ,MI GSUNG
DANG DU BZHES MDZAD PA, ,THUB PA ZHI BA KHYOD LA 'DUD, ,BDE

BA DANG NI SDUG BSNGAL GYIS, ,THUGS MI 'PHROGS LA BRTAN PA'I
THUGS, ,THAMS CAD ZIL GNON SEMS CAN GYI, ,SNYING PO MCHOG GYUR
KHYOD LA 'DUD, ,KUN LA RNAM PA THAMS CAD DANG, ,RTEN GYI BLO DANG
DGONGS PA DAG ,LEGS PAR GNAS PHYIR MI BSNYEL BA'I, ,CHOS CAN
KHYOD

LA PHYAG 'TSAL LO, ,'JIG RTEN 'DAS KYI YON TAN PHYUG ,'JIG RTEN
ZANG ZING RNAM PAR 'JIG ,'JIG RTEN SNANG BAR MDZAD PA PO, ,'JIG
RTEN MGON PO KHYOD LA 'DUD, ,BSHES DANG DGRA DANG BAR MAR SNYOMS,
,SEMS CAN KUN LA PHAN DGONGS PA, ,RJES SU BRTZE BAR MDZAD PA PO,,

@87B THUGS RJE CHEN PO KHYOD LA 'DUD, ,CHOS KYI 'DU SHES KUN
RDZOGS PA, ,SKYOB PA MNGON SHES CHEN PO MNGA', ,BYAS MKHYEN MA
BYAS MKHYEN PA PO, ,THAMS CAD MKHYEN PA KHYOD LA 'DUD, ,GLAGS KYI
SKABS NI KUN SPANGS SHING, ,KUN NAS 'CHING BA BCAD GYUR PA, ,SHES
RAB

GSAL BAR MDZAD PA PO, ,SRED PA GSAL BA KHYOD LA 'DUD, ,MNYES PAR
BGYI 'OS PHYAG BGYIR 'OS, ,BRGAL BAR 'OS MIN NONGS MI MNGA',
,'BAD DE MCHOD PAR BGYI 'OS PA, ,RIGS PA GSUM LDAN KHYOD LA 'DUD,
,PHAN PA MA LAGS SEL MKHAS SHING, ,PHAN PA

SKYED PAR MNGON BRTZON PA, ,GCIG TU BRTZE BAR GZHOL BA YI, ,BSHES
GNYEN DAM PA KHYOD LA 'DUD, ,SKYE DGU LAM LOG ZHUGS PA RNAMS,
,RTAG TU DAM PA'I LAM LA NI, ,MNGON PHYOGS MDZAD PAR MNGON BRTZON
PA, ,RTZA LAG DAM PA KHYOD LA 'DUD, ,GO 'PHANG MKHYEN PA RNAMS

KYI PHUL; ,KHYOD KYIS GO 'PHANG MCHOG BRNYES NAS, ,RKANG GNYIS
RNAMS KYI MCHOG GYUR PA, ,DE LAS GO 'PHANG 'PHAGS MA MCHIS, ,GO
'PHANG BLA NA MED BRNYES NAS, ,SDUG BSNGAL THAMS CAD SEL MDZAD
CING, ,MA CHAGS NYER LEN MI MNGA' BA'I, ,RKANG GNYIS MCHOG

GYUR KHYOD LA 'DUD, ,KHYOD KYI BSTAN LA MA BRTEN PAR, ,'GAS KYANG
DE NYID MI MTHONG BAS, ,'JIG RTEN LONG BA LTA BU YI, ,MIG TU GYUR
PA KHYOD LA 'DUD, ,SA STENGS GDUGS NI MA MCHIS NA, ,ZHUGS MCHIS
MAR ME 'ANG MCHIS GYUR LA, ,RGYU SKAR NOR BU ZLA BA DAG ,MCHIS

KYANG GSAL BA RDZOGS MI 'GYUR, ,SNANG BA DE DANG GZHAN DANG NI,
,DE BAS KHYAD PAR CHES 'PHAGS PA, ,MCHIS KYANG KHYOD NI MI BZHUGS
NA, ,'GRO BA SNANG BA MCHIS MA LAGS, ,DE LTAR 'JIG RTEN MA RIG
PA'I, ,MUN NAG THIBS PO'I LING TOG GIS, ,BSGRIBS PA'I SEMS LDAN

SMAG GYUR PA'I, ,SGRON MAR GYUR PA KHYOD LA 'DUD, ,CHOS LA BLO
GROS MA BYANG BAS, ,PHAN PA'ANG PHAN PAR MA 'TSAL ZHING, ,GNOD
PA'ANG GNOD PAR MA 'TSAL LA, ,BYANG BA'ANG KHYOD LA BRTEN NAS
'GYUR, ,BYIS PA PHAL CHER GNOD PA DAG ,DOR BAR 'TSAL LA PHAN PA
SPONG, ,PHAN

@88A *, ,PA GNYER YANG MA 'TSAL BAS, ,GNOD PA SO SOR BSTEN PAR
BGYID, ,DE DAG THABS NI STON MDZAD PHYIR, ,KHYOD LA BRTEN NAS
GNYIS KA YANG, ,YANG DAG JI BZHIN RTOGS 'GYUR BAS, ,SMAN PAR GYUR
PA KHYOD LA 'DUD, ,GTZO KHYOD GANG GI BLAR GYUR PA, ,DE YANG 'JIG

RTEN BLA MA LAGS, ,DE SLAD BLA MA RNAMS KYI YANG, ,BLAR GYUR BLA
MA KHYOD LA 'DUD, ,'JIG RTEN MKHAS PAS MCHOD PA YANG, ,YID CHES
NGO BO KHYOD LA MCHOD, ,MCHOD 'OS RNAMS KYIS MCHOD BYA BA, ,MCHOD
'OS DAM PA KHYOD LA 'DUD, ,BSNGAGS 'OS BSNGAGS PA GANG LAGS

PA'I; ,SKYE BO DES KYANG KHYOD BSNGAGS TE, ,SNGAGS PAR 'OS PA
RNAMS KYIS KYANG, ,BSNGAGS PAR BGYI BA KHYOD LA 'DUD, ,LHA RNAMS
KYANG NI KHYOD LA 'DUD, ,KHYOD LA DRANG SRONG RNAMS KYANG 'DUD,
,PHYAG 'GYIR [?] 'OS PA RNAMS KYIS KYANG, ,'DUD PAR BGYI BA KHYOD LA
'DUD, ,SEMS

DANG BCAS PA SU ZHIG NI, ,BSOD NAMS ZHING NI DPAG MED PA, ,'DUD
'OS KHYOD LA PHYAG BGYID PAS, ,NAM ZHIG NA NI NGOMS PAR 'GYUR,
,DE LTAS KHYOD LA PHYAG 'TSAL 'DUD, ,'DUD PAR 'OS PA KHYOD LA
'DUD, ,PHYAG GI RGYUN NI MI 'CHAD PAR, ,RTAG TU KHYOD LA PHYAG
'TSAL LO, ,

RTAG TU DAM PA'I SPYOD PA MDZAD PA LAM DANG LDAN, ,BYAS DANG MA
BYAS THOB PA YANG DAG RIG PA MKHYEN, ,MCHOD PA CHE MNGA' PHYAG
BGYIR 'OS PA MTSUNGS MED PA, ,'DUD PAR 'OS PA'I DGRA BCOM KHYOD
LA PHYAG 'TSAL LO, ,DPE MED YID 'ONG SKU MNGA' KHYOD LA PHYAG
'TSAL LO, ,MCHOG TU

GSUNG SNYAN MNGON SGROGS KHYOD LA PHYAG 'TSAL LO, ,DRI MED RNAM
DAG THUGS MNGA' KHYOD LA PHYAG 'TSAL LO, ,YON TAN TSOGS BSGOMS
BDAG NYID KHYOD LA PHYAG 'TSAL LO, ,ZHING ZHES BSAM PAS SANGS
RGYAS LA 'DUD PA, ,DRI MA MED LA BKRA SHIS THAMS CAD KYIS, ,CHAR
YANG

MI PHOD MCHOD SBYIN KUN GYIS MIN, ,DKA' THUB BRTUL ZHUGS MIN TE
KHRUS KUN MIN, ,THUB PA'I DBANG PO LA 'DUD PA, ,SNYAN PAR GRAGS
SHING DPAL DU BYED, ,SDIG PA THAMS CAD DRUNGS NAS 'BYIN, ,GZI
BRJID DAG KYANG RNAM PAR 'PHEL, ,DGRA RNAMS THAMS CAD SEL BAR
BYED,

@88B 'JIG RTEN DAG NA MI RNAMS KYI, ,RGYUD NI BDE 'GROR NGES BYED
CING, ,NGES MTHAR ZHI BA'I 'BRAS BUR SMIN, ,DE LTAR YON TAN MANG
BSAMS SHING, ,LUS KYANG 'JIG PA'I NGANG BSAMS NA, ,MKHAS GANG
SANGS RGYAS PHYAG 'TSAL LAS, ,LUS KYI LAS GZHAN SPYAD PAR BYED, ,

'CHI BDAG SEL BAR BYED PA YI, ,BSTAN PA 'DI NI NUB GYUR CING,
,KUN NAS MUN PAS KHEBS GYUR NA, ,GANG ZHIG LA NI BKUR STI BYA,
,DE LTA BAS NA MTSUNGS MED PA'I, ,MCHOD PA BYA BA SMYUR TE GYIS,
,MA 'ONGS PA YI 'JIGS PA DAG ,DA LTA NYID NAS BYUNG ZIN TO,
,SANGS RGYAS

BCOM LDAN 'DAS LA BSTOD PA BSNGAGS PAR 'OS PA BSNGAGS PA LAS
PHYAG 'TSAL BA ZHES BYA BA STE LE'U GNYIS PA'O,, ,NYI MA'I GNYEN
GYUR NYI MA YI, ,'OD PAS SHIN TU 'OD GSAL BA, ,PHYAG BYA KUN GYI
RAB DANG MCHOG ,PHYAG 'OS PHYAG BGYIS KHYOD LA 'DUD, ,STOBS

CHEN DPA' BO CHEN PO BA, ,MNGON SHES CHE LA MTHU YANG CHE, ,G-YUL
NGOR MDA' CHEN 'PHEN MDZAD PA, ,DGA' STON CHEN PO KHYOD LA MCHOD,
,'JIG RTEN MCHOD 'OS MCHOD 'OS MCHOG ,'JIG RTEN MCHOD PAS MCHOD
PA PO, ,MCHOD PA'I SNOD NI BLA MED PA, ,MCHOD PAR 'OS PA

KHYOD LA MCHOD, ,MCHOD DANG MKHYEN PAS RTOGS PA BRNYES, ,DGONGS
PA NGA RGYAL BAG MI MNGA', ,RJED 'OS KHYOD LA NGA RGYAL GYI,
,SEMS BOR NAS NI RJED PAR BGYI, ,GUS BGYID MA GUS PA LA SNYOMS,
,'JIG RTEN GUS PAS MCHOD BGYIS PA, ,KHYOD LA BKUR STIR GZHOL BA

YI; ,DBANG PO GUS PAR BKUR STI BGYID, ,KHYOD DANG 'DRA BA 'GA' MA
MCHIS, ,LHAG PA MA BYUNG 'BYUNG MI 'GYUR, ,DE SLAD SEMS CAN KUN
LA KHYOD, ,DGRA ZIN SNYOMS PA'I MNYAM MED LAGS, ,MA 'DRES 'PHAGS
PA'I GDUNG LAS BYUNG, ,SANGS RGYAS KUN DANG SKAL BA

MNYAM; ,MDOG DANG SHES RAB SNANG BA YIS, ,PHYOGS RNAMS SNANG BAR
MDZAD DE 'KHRUNGS, ,SUM CU RTZA GNYIS MTSAN DANG LDAN, ,'DOM GANG
'OD KYI 'OD ZER SBA, ,MTSON DANG MTHUN PA'I DPE BYAD BZANG,
,BRGYAD CUS 'BAR BA'I GZI BRJID CAN, ,RGYAL CHEN DPAL DANG LDAN
PA'I SKU, ,

@89A *, ,KUN GYI MDZES PA ZIL GNON PA, ,'JIG RTEN SNANG BAR MDZAD
NAS NI, ,NYI MA GZHAN ZHIG LTA BUR BZHUGS, ,BCOM LDAN DUS KUN
RTOGS PA'I CHOS, ,RNAM KUN 'BYUNG GNAS THAMS CAD NI, ,PHYAG MTHIL
SKYU RU RA LTA BUR, ,KHYOD KYI THUGS NI SPYOD YUL GYUR, ,CHOS
RNAMS

G-YO DANG MI G-YOR BCAS, ,GCIG DANG SNA TSOGS SO SO LA, ,MKHA' LA
RLUNG DAG RGYU BA BZHIN, ,KHYOD KYI THUGS NI THOGS MI MNGA', ,BYA
BA MDZAD PA KHYOD KYIS NI, ,JI LTAR THUGS BSKYED TZAM GYIS SU,
,KHYOD LA BZHED DGUR KUN 'GRUB PA, ,DE LTAR CHOS DBYINGS LEGS
THUGS CHUD, ,

DGE MTHAR PHYIN PA KHYOD LA NI, ,SBYOR BYUNG DGE BA 'GA' MI
MNGA', ,KHYOD NI GANG ZHIG BZHED NA YANG, ,BZHED PA TZAM LA RAG
LAS SO, ,CHOS RNAMS KYI NI CHOS YOD DANG, ,CHOS NYID DANG NI CHOS
KYI MTHU, ,SO SOR RGYU DANG BCAS GNAS SHING, ,RKYEN DANG 'BRAS
BUR BCAS PA DAG ,KHAMS

DANG DBYE BA THA DAD BCAS, ,SKYE DANG 'JIG BCAS RGYAS PA DE,
,THAMS CAD SO SOR RNAM KUN DU, ,KUN MKHYEN KHYOD KYIS MKHYEN
GZHAN MIN, ,KHYOD LA SHIN TU BSGRIBS PA'ANG MNGON, ,SHIN TU RING
BA'ANG NYE BA STE, ,SHIN TU 'DZINGS PA'ANG SAL GYIS DAG ,SHIN TU
MTHON PO'ANG DMA'

BA LAGS, ,SHIN TU GNAG PA'ANG SNANG BAR BCAS, ,SHIN TU THE TSOM
GNAS KYANG NGOS, ,SHES BYA SHIN TU ZAB MO YANG, ,KHYOD LA SA LER
GDA' BA LAGS, ,DBANG PO CHEN PO'I GLANG CHEN GYI, ,RKED BCINGS
GSER LAS BGYIS PA LTAR, ,CHOS NYID SHIN TU ZAB MOS KYANG, ,KHYOD
NI 'O

BRGYAL 'GYUR MA LAGS, ,CHOS KYI NANG NA CHAGS BRAL LTAR, ,NGES
'BYIN NANG NA DRANG PO LTAR, ,PHUN TSOGS NANG NA SANGS RGYAS
LTAR, ,KHYOD NI SEMS CAN KUN GYI MCHOG ,RNAM GROL NANG NA MI G-YO
LTAR, ,RIGS PA'I NANG NA CHOS NYID LTAR, ,SHES RAB NANG NA KUN
MKHYEN LTAR, ,

KHYOD NI LUS CAN KUN GYI MCHOG ,DAG PA'I NANG NA RNAM GROL LTAR,
,DE NYID NANG NA STONG PA LTAR, ,DKA' THUB NANG NA BZOD PA LTAR,
,KHYOD NI SROG CHAGS KUN GYI MCHOG ,GZUGS KYI NANG NA KHYOD SKU
LTAR, ,SEMS KYI NANG NA KHYOD THUGS LTAR, ,CHOS KYI NANG NA KHYOD
CHOS LTAR, ,KHYOD

@89B NI SROG CHAGS KUN GYI MCHOG ,SANGS RGYAS BCOM LDAN 'DAS LA
BSTOD PA BSNGAGS PAR 'OS PA BSNGAGS PA LAS, ,THAMS CAD MKHYEN PA
NYID GRUB PA ZHES BYA BA STE LE'U GSUM PA'O,, ,,BDE BAR GSHEGS PA
KHYOD GCIG PU, ,CHOS GCIG CHOS KUN SNANG

MDZAD PA, ,RNAM PA THAMS CAD MKHYEN PA YIS, ,DE DANG LDAN GYI
GZHAN MA LAGS, ,KHYOD 'BA' ZHIG GI YE SHES KYIS, ,SHES BYA MTHA'
DAG KHYAB LAGS KYI, ,KHYOD LAS GZHAN PA THAMS CAD KYI, ,SHES BYA
KHO NA LHAG PA LAGS, ,RGYU RKYEN 'DI

LAS 'BRAS BU 'DI, ,'DI LAS 'DI NI MA YIN ZHES, ,GNAS DANG GNAS
MIN NGES PA KUN, ,KHYOD KYIS MKHYEN GYI GZHAN GYIS MIN, ,LAS CHOS
YANG DAG BLANGS PA YI, ,RNAM SMIN DUS NI THAMS CAD PA, ,SA KUN
RTOGS PA THAMS CAD NI, ,RNAM KUN KHYOD MKHYEN GZHAN GYIS MIN, ,

RNAL 'BYOR SA NI MA LUS PA, ,KUN NAS NYON MONGS RNAM BZHAG DANG,
,RNAM PAR BYANG BCAS ZAB MOR BCAS, ,KHYOD GCIG KHO NAS THUGS SU
CHUD, ,DBANG PO MCHOG DANG MCHOG MIN PA, ,CHUNG DANG 'BRING DANG
CHEN PO DANG, ,CHA SHAS DBYE BA MTHA' YAS PA, ,KHYOD LAS GZHAN

KYIS RTOGS MA MCHIS, ,MTHUN PAR 'GYUR BA GANG LAGS DANG, ,MI
MTHUN 'GYUR BA GANG LAGS PA, ,MI YI MOS PA SNA TSOGS KUN, ,KHYOD
GCIG KHO NAS THUGS SU CHUD, ,'JIG RTEN 'DI KHAMS SNA TSOGS TE,
,SNA TSOGS KHAMS NYID MTHA' DAG NI, ,SNA TSOGS KHAMS

DBYE KHYOD GCIG PUS, ,MKHYEN GYI GZHAN GYIS MA LAGS SO, ,RGYU
DANG RKYEN NI SNA TSOGS LAS, ,SNA TSOGS MNGON PAR 'GRUB PA NI,
,KUN DU 'GRO BA'I LAM STOBS KYIS, ,THAMS CAD KHYOD KYIS THUGS SU
CHUD, ,THOG MED SRID PAR BYUNG BA DANG, ,THA MA MED PAR 'BYUNG
'GYUR GANG, ,

DE LA KHYOD KYI YE SHES NI, ,MNGON SUM BZHIN DU GZIGS PA 'JUG
,SNGON GYI MTHA' DANG PHYI MA'I MTHA', ,'JIG RTEN YANG DAG 'GRUB
PA DANG, ,DE BZHIN NYID MTSAMS SBYOR BA NI, ,MTHA' YI BAR BZHIN
GYIS GZIGS, ,NYE 'AM YANG NA RING YANG RUNG, ,JI LTAR KHYOD LA
MNGON

@90A *, ,SUM PA; ,DE LTAR SGRIB PA BAG CHAGS DANG, ,BCAS TE KHYOD
KYIS SPANGS PA LAGS, ,DNGOS 'DI YONGS SU MA MKHYEN CING, ,NYON
MONGS 'DI YI BAG CHAGS NI, ,LHAG MA LUS ZHES MI BSNYAD PA'I, ,GO
'PHANG DE NI KHYOD KYIS BRNYES, ,KHYOD KYIS BAR DU GCOD

GSUNGS GANG, ,NGES PAR DE DAG BAR DU GCOD, ,KHYOD KYIS LAM BSTAN
GANG LAGS PA, ,DE GCIG KHO NA NGES PAR 'BYIN, ,DE YIS BAR GCOD MI
NUS SHE'AM, ,DE YIS NGES 'BYIN MI 'GYUR ZHES, ,GZHAN GYI KLAN KA
CHA SHAS KYANG, ,DE LA SRID PA MA MCHIS SO, ,KHYOD KYIS

RGYAL BGYI MA RGYAL MIN, ,SHES BYA MI SNANG BGYIS MA MCHIS,
,DBANG PHYUG KHYOD NYID KUN MKHYEN CING, ,KUN RGYAL LAGS KYI
GZHAN MA LAGS, ,STOBS LDAN 'JIGS MI 'GYUR BAS KHYOD, ,MI BSNYENGS
GANG LAGS RIGS LAGS NA, ,MTHU MNGA' BZHIN DU 'GA' LA YANG, ,KHYAD
DU

MI GSOD GANG DE RMAD, ,LOG PA'I NGA RGYAL CAN 'GA' ZHIG ,DREGS
DANG 'BRAL BAR MDZAD PA GANG, ,GDUL BA YI NI THABS TZAM STE, ,DES
NI STOBS SNYEMS YOD MA LAGS, ,'JIG RTEN DAG NA STOBS LDAN PAS,
,KUN LAS RGYAL ZHES GANG BRJOD PA, ,DE NI GZHAN LA BSTOD PAR BAS,,

GO 'PHANG DE NI KHYOD LA RDZOGS, ,'DREN PA KHYOD LA CHOS MTHUN
PAR, ,'GAS KYANG RGYAL BAR NUS MA LAGS, ,KLAN KA BTZAL 'OS MA
LAGS TE, ,NONGS MI MNGA' BA'I BDE BA BRNYES, ,NONGS MI MNGA' BAS
GANG LAS KYANG, ,BZHI NI BSRUNG BAR BGYI MI 'TSAL, ,BZHI PO YONGS
SU

RDZOGS SLAD DU, ,KHYOD LA SUS KYANG GLAGS MI THOD, ,KUN LA MI
THOGS BLO GROS CAN, ,DGONGS PA KUN DU NYE BAR GNAS, ,KUN LA THUGS
RJE SNYOMS PA PO, ,THUGS NI KUN LA CHAGS MI MNGA', ,SHES BYA'I
RGYA MTSO KUN RGAL BA, ,BAG CHAGS THAMS CAD GTAN NAS SPANGS, ,BAR
CHAD

KUN GYI KHYAD PAR MKHYEN, ,NGES PAR 'BYIN PA KUN LA MKHAS, ,KUN
GYI BSAM PA MKHYEN PA PO, ,GDUL BA THABS KYI PHA ROL GSHEGS,
,NYON MONGS SNA TSOGS THAMS CAD KYI, ,GNYEN PO LA YANG BSNYENGS
MI MNGA', ,KHYOD LA BRTEN NAS SMRA BA PO, ,BYIS PA SHED BYE MA
GYUR

@90B GANG; ,DE NI MA RIG MUN PA YI, ,TSANG TSING MI BZAD MTHU
LAGS SO, ,KHYOD KYI BKA' LA BRTEN NAS KYANG, ,BRAL BAR MA GYUR
GANG LAGS PA, ,DE DANG DE SGRIB CES BGYI STE, ,DE DANG DE SGRIB
MI ZAD LAGS, ,SANGS RGYAS BCOM LDAN 'DAS LA BSTOD PA BSNGAGS PAR
'OS PA

BSNGAGS PA LAS STOBS DANG MI 'JIGS PA LA BSTOD PA ZHES BYA BA STE
LE'U BZHI PA'O,, ,,JI LTAR THUB PA KHYOD KYI BKA', ,NYES DMIGS
BRJOD LDAN THOS PA LTAR, ,'KHOR BA'I SDUG BSNGAL MI BZAD PA'I,
,ME YI KUN DU SPAR KYANG NI, ,'GRO BA MI SHES GO BGOS PA, ,DE

LTAR SKYO BAR 'GYUR MA LAGS, ,DE LTAR MGON PO KHYOD KYI BKA',
,MNGON SUM PAS KYANG DON GSAL RAB, ,CHOS NYID ZAB MO GTING YANGS
PA, ,BSHAD PAS SA LER GYUR LAGS PAS, ,KHYOD KYI BKA' NI SNREL ZHI
YI, ,CHO 'PHRUL DAG KYANG MDZAD PA LAGS, ,TSIG GI MTHA' NI MI

MTHONG ZHING, ,DON GYI GTING YANG MI DPOGS LA, ,PHAN TSUN RJES SU
ZHUGS PA NI, ,DE LAS YA MTSAN CHE CI MCHIS, ,SMRA BA'I DAM PA
KHYOD KYI BKA', ,RNAM GRANGS DU MA NYID MCHIS SHING, ,ZLOS BU
YANG NA MA MCHIS LA, ,SBYOR BA'I LUGS KYANG RIGS PA LAGS, ,SMRA
BA'I

DAM PA KHYOD KYI BKA', ,GNAS PA BZHI YI YON TAN LDAN, ,LUNG BSTAN
BZHI YI RTEN GYUR KYANG, ,DON DU GNYIS SU 'GYUR MA MCHIS, ,GNANG
BA DANG NI DGAG PA LA, ,KHYOD BKA' LA LAR GCIG TU NGES, ,LA LAR
NGES PA MA LAGS LA, ,PHAN TSUN 'GAL BA'ANG MA MCHIS

SO; ,CHOS KYI DE NYID DON SLAD DU, ,RTZOD PA MED PA'I GO 'PHANG
GZHI, ,RIGS 'THAD YON TAN BZANG PO YIS, ,NGAN SMRA THAMS CAD SUN
'BYIN PA, ,GCIG TU DON DAM LA GZHOL LA, ,KUN RDZOB LA YANG SKYON
MA MCHIS, ,BDEN PA GNYIS DANG MI 'GAL BAS, ,KHYOD KYI

BKA' NI RIGS PA 'BYUNG, ,NYON MONGS MED LA GCIG TU 'JAM, ,NYON
MONGS CAN LA NGES BSLANG YANG, ,KHYOD KYI BKA' NI BSNYEN PA DANG,
,SRID PA'I SKYON DANG LDAN MA LAGS, ,RNAM PAR BYANG BA'I RJES
MTHUN LA, ,DE YI PHYOGS SU LHUNG MI MNGA', ,KUN NAS NYON

@91A *, ,MONGS DGRAR GYUR LA, ,MI BZOD MI MNGA' KHYOD KYI BKA',
,SMOD PA'I TSIG NI BRGYAS GANG YANG, ,PHYAR KA GTONG BA'I SKYON
LDAN MIN, ,RAB TU BSNGAGS PA'I TSIG PHYUNG KYANG, ,'GA' LA'ANG
RTEN PA MNGA' MA LAGS, ,BSNAN DANG DOR BA MI MNGA' LA, ,BSDUS

DANG RGYAS PA DANG YANG LDAN, ,BRTAGS SHING 'THAD PAR 'GYUR LAGS
LA, ,DANG PO NAS KYANG MI BZANG MIN, ,SHIN TU SNYAN GSUNG CHAGS
MI 'GYUR, ,MANG LA SNYING PO MA MCHIS MIN, ,SNA TSOGS PA LA DON
MA 'KHRUGS, ,BKA' NI NGO MTSAR MANG PO LAGS, ,GSUNG GI

BDAG PO KHYOD KYI BKA', ,YID 'PHROG MDZAD LA ZHEN MI MNGA', ,GZI
BYIN CAN LA GNOD MI 'GYUR, ,KHYAB LA NGAN PAS RTOGS MA LAGS, ,BA
SPU DAG KYANG LDANG BGYID CING, ,RDUL YANG KUN DU 'THON PAR
BGYID, ,LUS RNAMS DAG NI STON BGYID CING, ,'DAR BA DAG KYANG

SKYED PAR BGYID, ,LHA YI 'JIG RTEN SKYO BGYID CING, ,SGRA YANG
KUN DU SGROGS PAR BGYID, ,SA NI RNAL MAR GNAS PA YANG, ,RNAM PA
DRUG TU G-YO BAR BGYID, ,THOG MED DUS NAS GOMS PA YI, ,LUS CAN
RANG BZHIN BZLOG MDZAD CING, ,RANG BZHIN 'DRIS PA MA LAGS PA, ,

GZHAN NI SNYING LA 'JOG PAR MDZAD, ,RANG GI NYES PAS MI 'GAL LA,
,YID NI GDUNG BAR BGYID DANG 'DRA, ,RIGS PAS ZHUGS PA MKHAS RNAMS
LA, ,BDUD RTZI'I CHAR PA BAB PA BZHIN, ,KHYOD KYI BKA' NI THOG MA
DANG, ,BAR DANG THA MAR DGE BA DAG ,THOS DANG SEMS DANG SGOM
PA

NA; ,DE SGRUB PA LA BDUD RTZIR 'GYUR, ,MOS PA DU MA DANG LDAN PA,
,MANG PO 'KHOD PAR GYUR PA LA, ,GSUNG GCIG BKA' NI STZAL BA LAS,
,DU MA LTA BUR SNANG 'GYUR TE, ,KUN GYIS 'DI NI BDAG GI CHED,
,KHO NA'O SNYAM DU GO BA GANG, ,DE LAS YA MTSAN CHE CI MCHIS, ,DE
LAS

NGO MTSAR CHE CI MCHIS, ,CHOS NYID 'DOR BAR MI MDZAD LA, ,'JIG
RTEN KUN RDZOB DANG YANG MTHUN, ,RJES SU SGROGS PAR MDZAD BZHIN
DU, ,CIG SHOS RNAM PAR BSGOM PA'ANG MDZAD, ,KUN NAS NYON MONGS
RNAM BYANG MCHIS, ,LAS DANG LAS KYI 'BRAS BU 'ANG MCHIS, ,DE LDAN

@91B BYED DU 'JUG PA DANG, ,BYED PA MA MCHIS KHYOD KYI BKA', ,DE
NI LHA DANG MIR BCAS PA'I, ,'JIG RTEN DAG GIS MNGON THOS NAS,
,CHU YI ZLA BA G-YO BA BZHIN, ,SO SOR RAB TU G-YOS PAR GYUR,
,BZANG DANG NGAN PA NYID DU NA, ,'BYUNG BAR 'GYUR BA THA DAD PA,
,THAMS CAD

RKYEN LA RAG LAS NA, ,BYED PO CI GA MCHIS 'GYUR RAM, ,'GA' LA
RANG DBANG NYID MCHIS NA, ,BYED POR 'GYUR NA DE MI RIGS, ,DE LTA
LAGS PAS CHOS KUN LA, ,BYED PO MED PAR KHYOD KYIS GSUNGS, ,LHA
DANG BCAS PA'I 'JIG RTEN LA, ,CHOS 'DI STONG PA NYID KYI NI, ,

SENG GE SGRA YIS RNGA BRDUNGS NAS, ,MTSAMS BCAD BGYIS TE GNAS PA
LAGS, ,DE YIS NYI MA'I 'OD BZHIN DU, ,'JIG RTEN SNANG BAR BGYIS
PAS NA, ,DE LAS GZHAN PA'I TSIG KUN NI, ,SHIN TU CIR YANG MA RUNG
GYUR, ,SANGS RGYAS BCOM LDAN 'DAS LA BSTOD PA

BSNGAGS PAR 'OS PA BSNGAGS PA LAS GSUNG RNAM PAR DAG PA LA BSTOD
PA ZHES BYA BA STE LE'U LNGA PA'O,, ,,CHOS RNAMS THAMS CAD BDAG
MED PA, ,'DUS BYAS THAMS CAD SKAD CIG MA, ,MYA NGAN 'DAS ZHI ZHES
BGYI BA, ,MTSAN NYID 'DI GSUM CHOS KYI RGYA, ,SMRA

BA KUN GYI YUL MIN PA, ,MI PHYED KHYOD KYIS GZHAG PA MDZAD, ,JI
SKAD BRJOD KYANG 'JIG RTEN NA, ,RANG BZHIN LAS NI GANG ZHIG 'DA',
,GAL 'DZIN PA YIS SHAGS LA NI, ,GOMS PAR BGYIS KYANG SU ZHIG GIS,
,ME NYID GRANG BA LTA BUR NI, ,DE NYID GZHAN DU BGYI

BAR NUS, ,NAM MKHA' THOGS PA MED PA LA, ,'GA' YIS RMA PHYIN 'GYUR
SRID KYI, ,CHOS KYI PHYAG RGYA 'DI LA NI, ,CHOS DANG MTHUN PAR
'GAL MA LAGS, ,CHOS NYID DE NYID MKHYEN KHYOD KYI, ,BKA' LA NAG
PO CHEN PO DAG ,BSTAN PAS 'DI NI MCHIS GRAGS KYI, ,SMRA BA GZHAN

LA MCHIS MA LAGS, ,THA DAD LTA LA BRTEN PA YIS, ,'JIG RTEN RNAMS
NI RTZOD PAR LTUNG, ,KHYOD NI GCIG PUS RTZOD MED PA'I, ,GNAS KYI
GO 'PHANG THUGS SU CHUD, ,LONG BA RNAMS NI RTZOD GYUR KYANG, ,MIG
CAN GZUGS RNAMS MTHONG BA NI, ,JI LTAR RTZOD PAR MI 'GYUR BA, ,DE

@92A *, ,NYID KHYOD DANG BYIS PA'I DPE, ,CHOS BZHIN GSUNG BA
KHYOD LA NI, ,'GA' DANG LHAN CIG RTZOD MI MNGA', ,LEGS PAR SMRA
PHYIR MKHAS DANG MIN, ,KHYAD DU GSOD PHYIR MI MKHAS MIN, ,'DOD PA
RNAMS NI MI SNANG GYUR, ,LTA BA'I DRA BA RAB TU BCOM, ,GZHI MA
MCHIS NA

CI SLAD KHYOD, ,GZHI MA MCHIS PA RTZOD PAR 'GYUR, ,RGYAL THABS
BRNYES PA KHYOD LTA BU'I, ,BRTAN PA CI ZHIG RTZOD PA MDZAD, ,'OD
ZER STONG LDAN RO LTA BU'I, ,MUN DANG LHAN CIG CI ZHIG 'GYED,
,MKHA' LA LCAG GIS 'JU BA BZHIN, ,BRTZAD PAS KHYOD LA BRDZI MI
'GYUR, ,RLUNG GIS BZLOG

PHYOGS GTOR BA'I RDUL, ,'THOR BA NYID LA 'BAB CING 'GO ,'JIG RTEN
RNAMS NI RTAG PAR LTUNG, ,YANG DAG JI BZHIN SPYOD YUL KHYOD, ,DE
SLAD PHYIN CI LOG GYUR PA, ,MANG PO RNAMS DANG KHYOD MI MTSUNGS,
,DPER NA LCAGS DANG GSER BZHIN DU, ,LOG PAR MNGON PAR ZHEN RNAMS

DANG; ,MNGON ZHEN MI MNGA' KHYOD DU NI, ,LHAN CIG BSGRUN DU GA LA
MCHIS, ,BYIS PA RNAMS NI MA 'TSAL TE, ,MGON PO PHAN DANG BDE
BZHED PA, ,DE MIN KHYOD LA BSNGO BGYID PA, ,BDAG GIS BDAG NYID
BRLAG PAR BAS, ,BDAG GIS BDAG NYID ME 'BAR BA'I, ,PHRENG BA
'KHRIGS PAR MI BSNGO

YI; ,RGYAL BA THUB PA MED PA YI, ,GZI BYIN CAN LA BSNGOR MI RUNG,
,KHYOD LA 'DIR BRGAL DUS BTAB NAS, ,KHYOD KYIS SLAR GZHAN DUS
BTAB PA, ,BRTOD PA DAM POS BTAGS PA BZHIN, ,STAN LAS LDANG BAR
NUS MA MCHIS, ,KHYOD KYIS TSOGS PAR BDEN SMRA'I BU'I, ,RGOL BA'I

MCHE BA BCAG PAS NA, ,PHA ROL RGOL BA THAMS CAD KYI, ,RVA YAD
BCAG PA NYID DU 'GYUR, ,PHA ROL RGOL BA KHA CIG NI, ,KHYOD DANG
'PHRAD NAS 'DUD PAR BGYID, ,KHA CIG THAG RING SLAR LDOG STE,
,GZHAN DAG SPYAN SNGAR ZHUM NAS MCHIS, ,KHA CIG KHYOD KYIS DAM
PA'I CHOS, ,BDUD RTZI'I RGYUN

GYI CHAR PHAB PAS, ,YANG DAG SGRUB PA PHUN SUM GYIS, ,DAM PA'I
CHOS LA BSTEN PAR BGYID, ,KYE MA MGON PO THUGS RJE'I BDAG ,KYI
HUD GTI MUG NYON MONGS NGAN, ,KYI HUD SRED PA RNAM PAR 'PHRO,
,KYI HU DANG RGYAL PHUNG BAR BYED, ,DAM CHOS MA YIN 'DI GSUM
GYIS, ,SKYE BO 'DI NI KUN

@92B DKRUGS TE, ,MI BZAD RGYUN GYIS 'DAS PA BZHIN, ,KHYOD KYI
GZHUNG DANG BRAL BAR BGYID, ,'DI YIG NI YIS LTA BA DANG, ,THE
TSOM LA SOGS NYE NYON MONGS, ,SO SOR LAM GYI BAR GCOD PA, ,KUN
NAS NYON MONGS THAMS CAD 'PHEL, ,KA LA PING KA'I SKAD THOS NAS,
,KHVA YI SGRA LA

CHAGS MED LTAR, ,KHYOD KYI CHOS KYI RO MYONG NA, ,GZHAN GYI TSIG
LA CHAGS MI 'GYUR, ,GANG DAG CHOS LA SGYU BSHAMS NAS, ,KHYOD KYI
BKA' LA ZHUGS GYUR PA, ,NGAN DON THOS PA DE LA'ANG DE, ,RNGA MO
SBRANG RTZI BZHIN DU 'GYUR, ,BDEN ZHING GO SLA DON DANG LDAN,
,BSAM PA DANG NI CHO 'PHRUL

BCAS; ,ZAD MI SHES LA MDOR 'DUS PA, ,GCIG TU MTHU NI CHEN POR
LDAN, ,SNYING PO MCHOG LDAN RO MCHOG LDAN, ,RNAM GRANGS LDAN
ZHING THABS DANG LDAN, ,YONGS SU RDZOGS LA MA 'DRES PA, ,GZI
BRJID DANG LDAN GRAGS DANG LDAN, ,DE 'DRA'I YON TAN DANG LDAN
PA'I, ,KHYOD GSUNG

THOS PA SU ZHIG NI, ,DE LAS BZLOG PA GZHAN GYI TSIG ,RUL PA LTA
BU SNOM PAR BGYID, ,SDUG BSNGAL YANG RUNG BDE YANG RUNG, ,DON
DANG MI LDAN GANG YIN PA, ,DE NI YONGS SU SPANG BYA ZHING, ,BZLOG
PA BSTEN PAR BYA BAR GSUNGS, ,'DOD DANG MI 'DOD BSTEN PA LA, ,DE
LTAR KHYAD

PAR GSUNGS KHYOD KYI, ,LAM MAL THANG CHAD SMRA BA RNAMS, ,JI LTA
BUR NA RJES 'BRANG 'GYUR, ,SPYAD PA RNAMS LA KHYOD KYIS NI, ,'DI
YI CHED DU BSTAN PA GANG, ,DE NYID KHYOD KYI BKA' DANG NI, ,GZHAN
GYI TSIG GI MTSAMS RDZOGS PA, ,KHYOD KYI BKA' DANG GZHAN GYI TSIG
,JI

LTAR KHYAD PAR CHE ZHUGS PA, ,DUG DANG BDUD RTZI DE LTA MIN, ,MUN
DANG SNANG BA'ANG MA LAGS SO, ,KHYOD KYI BKA' DANG GZHAN GYI TSIG
,JI LTAR KHYAD PAR RGYANG CHAD PA, ,MTHO RIS NGAN SONG DE LTAR
MIN, ,ZIL DNGAR BKUS TE BOR BA'ANG MIN, ,DE NI TSIG TZAM SNYING
PO STE, ,'DI NI

TSIG DANG TSIG DON LDAN, ,DE YIS KHYOD KYI BKA' DANG NI, ,GZHAN
GYI TSIG GI KHYAD PAR BSHAD, ,BDE BAR GSHEGS PA KHYOD DANG NI,
,SMRA DE RNAMS KYI KHYAD PAR GANG, ,DE NYID KHYOD KYI BKA' DANG
NI, ,GZHAN GYI TSIG GI MTHO DMAN LAGS, ,JI LTAR SRID DANG THAR
PA'I CHAD, ,DE NI DPYAD

@93A *, ,DU MED PA LTAR, ,DPA' BO KHYOD KYI BKA' DANG NI, ,GZHAN
TSIG KHYAD KYANG DE DANG 'DRA, ,'JUG DANG LDOG PA GANG LAGS PA,
,KUN NAS NYON MONGS RNAM BYANG GANG, ,DE NYID DPA' BO KHYOD BKA'
DANG, ,GZHAN GYI TSIG GI KHYAD PAR LAGS, ,'DI NI GCIG PU DE BZHIN
NYID, ,

DE NI SLU CHOS 'BA' ZHIG NA, ,KHYOD KYI BKA' DANG GZHAN GYI TSIG
,DE LAS KHYAD ZHUGS GZHAN CI 'TSAL, ,'DI NI GCIG PU DGE LA DE,
,GCIG TU BAR CHAD BGYID LAGS NA, ,KHYOD KYI BKA' DANG GZHAN GYI
TSIG ,DE LAS MI 'DRA CI ZHIG MCHIS, ,DE YIS BSGOS SHING NYER
BSGOS PA, ,'DI YIS

DAG PAR BGYID 'GYUR BA, ,DE NYID MGON PO KHYOD BKA' DANG, ,GZHAN
GYI TSIG GI KHYAD PAR LAGS, ,DE KUN DAM PA MA YIN BRDOL, ,'DI
GCIG LEGS GSUNGS DE YI SLAD, ,KHYOD KYI BKA' DANG GZHAN GYI TSIG
,BRTZAN DANG MI BRTZAN NGES PA LAGS, ,SANGS RGYAS BCOM LDAN 'DAS
LA

BSTOD PA BSNGAGS PAR 'OS PA BSNGAGS PA LAS RTZOD PA MI MNGA' BAR
BSTOD PA ZHES BYA BA STE LE'U DRUG PA'O,, ,,'JUG PA DANG NI LDOG
PA LA, ,'GRO 'DI'I RANG BZHIN GANG LAGS DANG, ,LHA DANG BCAS PA'I
'JIG RTEN KUN, ,SO SOR GANG LAS MI 'DA' BA'I, ,LUGS MTHUN

LUGS DANG MI MTHUN PA, ,TSIG BCU GNYIS KYI YI GE GNYIS, ,DE NI
DAM CHOS NYI MA YI, ,NYI MA MCHOD PA'I 'OS SU BSTAN, ,DE NYID
RDZUS TE SKYE BA YI, ,SRID GCIG YAN LAG MA TSANG BAS, ,JI BZHIN
YAN LAG SO SO LA, ,BZHI RU BSGRES PAS GSUM MCHOD LAGS, ,DE NYID
YAN LAG TSANG

BA LAS, ,YI GE BCU GNYIS TSIG DAG GIS, ,BDEN PA'I LUGS SU SNGA MA
BZHIN, ,BSGRES NA RAB TU 'GRO BA LAGS, ,TSANGS PA 'DI NI KHYOD
BSTAN LA, ,GANG DAG JI BZHIN BSTEN BGYID PA, ,BRAM ZE DE DAG
TSANGS 'GYUR BA'I, ,GSANG GSUM MTHUN PA'I TSANGS PA LAGS, ,TSANGS

PA'I TSUL DANG TSANGS PA DANG, ,TSANGS TSUL 'BRAS BU TSANGS PA'I
DON, ,TSANGS MCHOG KHYOD KYI BSTAN PA LAS, ,GZHAN LA MCHIS PA MA
LAGS SO, ,TSANGS PA'I TSUL NI MA MCHIS PAR, ,'GA' YANG BRAM ZER
'GYUR MA LAGS, ,DRANG PO YI NI LAM 'DI YANG, ,GZHAN NI 'GA'
LA'ANG

@93B MA MCHIS SO, ,RIG DANG ZHABS SU LDAN PA NI, ,TSANGS PA LAGS
PAR BRAM ZES BSHAD, ,REG PA DE DANG ZHABS DE YANG, ,KHYOD KYI
BSTAN LAS GZHAN LA MIN, ,SLOB DANG MI SLOB RIG PA DE, ,ZHABS NI
DE THOB BGYID PA LAGS, ,GZHAN LA CHOS KYI LAM DE NI, ,MING YANG
MCHIS PA

MA LAGS SO, ,GANG ZHIG GOMS PAR BGYIS PA YIS, ,RIGS KUN BRAM ZER
'GYUR BGYID PA, ,BDUD RTZI'I SGO NI RING ZHIG NAS, ,BCAD PA KHYOD
KYIS DBYE BA MDZAD, ,LTA BA NGAN DANG YID GNYIS KYIS, ,ZIN PA
BRAM ZER CI ZHIG 'GYUR, ,KHYOD KYI GZHUNG LUGS MA GTOGS PAR, ,

GZHAN GYIS MDUD PA 'DI MI CHOD, ,BRAM ZE TSANGS PA'I BU YIN TE,
,SNYING DANG KHA LAS SKYES ZHES PA, ,'JIG RTEN GYI NI GRAGS PA
DE, ,KHYOD LA 'BRAS BU BCAS PAR GYUR, ,TSANGS KHYOD TSANGS LAM
KHYOD LA MNGA', ,KHYOD NI BRAM ZE'I KHYU MCHOG STE, ,NYE BAR
'DREN DANG STON PA'ANG KHYOD, ,

KHYOD NI DUS MCHOD MDUN NA 'DON, ,KHYOD KYIS LEGS PAR BSTAN PA
YI, ,BRAM ZE MI GTZANG 'GYUR MA LAGS, ,NYE BAR DRANGS PA'I BRAM
ZE YANG, ,TSANGS PA'I TSUL LAS LTUNG MI 'GYUR, ,KHYOD BSTAN LAS
GZHAN 'GA' LA YANG, ,BRAM ZER 'GYUR BA'I CHOS MA MCHIS, ,TSANGS
PA

YI NI MCHOD PA DANG, ,TSANGS PA'I LAM YANG MCHIS MA LAGS, ,TSANGS
PA'I BDEN PA GSUM DANG NI, ,TSANGS PA'I MTSAN NYID RNAM GSUM
DANG, ,TSANGS PA'I MCHOG RAB GSUM DANG NI, ,TSANGS PA'I RIGS
KYANG MCHIS MA LAGS, ,'JIG RTEN LEGS BSHAD JI SNYED PA, ,

THAMS CAD KHYOD KYI BSTAN LAS 'BYUNG, ,SKYON MED MNGON PAR BRJOD
PA 'DI, ,BDE GSHEGS KHO NA'I MA 'DRES PA, ,KHYOD LAS GZHAN PA
GANG DAG CIG ,NGAG LA SKYON MED GDA' BA DE, ,THAMS CAD CHOS KUN
MKHYEN KHYOD KYI, ,LEGS PAR GSUNGS PA'I BRAM ZE LAGS, ,SRIN

BUS ZOS PA'I YI GE LTAR, ,'DI LAS GZHAN PA'I LEGS BSHAD GANG, ,DE
NI LCAGS LAS GSER BZHIN DU, ,DE LA 'TSAM PA MA LAGS SO, ,AE RAndA
YI SHING KHROD DU, ,TZANDAN SA MCHOG BZHAG PA LTAR, ,LTAG 'OG
'GAL BA DE LA DE, ,MCHIS PAR SU ZHIG YID CHES 'GYUR, ,

@94A *, ,GANG ZHIG NIM PA'I SHING LA NI, ,AA MRA'I 'BRAS BU SMIN
BTAGS PA, ,DE LAS SKYES ZHES YID CHES TE, ,GZHAN LA LEGS BSHAD
YOD SEMS GRANG, ,MA LA YA LAS TZANDAN BZHIN, ,KHYOD LAS GZHAN LA
LHAR BCAS PA'I, ,'JIG RTEN 'DI NA LEGS BSHAD

PA'I; ,RIN CHEN 'BYUNG BA MA MCHIS SO, ,SANGS RGYAS BCOM LDAN
'DAS LA BSTOD PA BSNGAGS PAR 'OS PA BSNGAGS PA LAS TSANGS PA DANG
MTHUN PAR GSUNG BAR BSTOD PA ZHES BYA BA STE LE'U BDUN PA'O,,
,,BRGYA LA RES 'GA' GANG ZHIG GIS, ,MI GSUNG THUGS LAS CHUD DGYES

PA; ,RANG BYUNG BSE RU LTA BU RNAMS, ,RNAM PAR 'GYING ZHING BZHUD
GYUR PA, ,NYAMS PAR 'GYUR BA'I LAM MANG BAS, ,RTAGS PAR YANG NI
RAB DGA' BA, ,MYA NGAN 'DAS PA'I LAM DE NI, ,KHYOD KYIS LAM CHEN
SROL DU BTOD, ,DE NI GLANG PO CHE RNAMS LTAR, ,DGA' MGUR GZHON NU
DAG DANG NI, ,

STOBS DANG BLO NI SOR GNYIS PA'I, ,BUD MED KYIS KYANG GOMS PAR
BGYIS, ,DE NI GZI BYIN LDAN PA'I MCHOG ,KHYOD LA BSTEN PA'I CHO
'PHRUL TE, ,SANGS RGYAS KYI NI MA 'DRES PA, ,MTHU DPAG MED PA'I
GZI BYIN LAGS, ,KUN NAS NYON MONGS SBRUL DAG GIS, ,RNAM PA DU MAR
ZIN RNAMS LA, ,

KHYOD NI SPYI YI GNYEN PO YI, ,SKYON MED 'BYUNG GNAS MA 'DRES PA,
,'DOD CHAGS LA SOGS 'BAGS RNAMS LA, ,SKYON NI SKYON MED MDZAD
KHYOD KYIS, ,MI SDUG SGOM PA LA SOGS PA'I, ,CHOS KYANG RAB TU
BSTAN PA MDZAD, ,KHYOD KYIS LAM GYI TSOGS KYI CHOS, ,DGE BA ZAG
BCAS BSTAN MDZAD

PAS; ,DNGOS PO RNAMS KYI NANG GI NI, ,PHAN TSUN KHYAD PAR DAG
KYANG BSTEN, ,DE YANG NYE BA'I NYON MONGS DANG, ,'BAGS PHYIR SPYI
YI RNAM PAS BCOM, ,DUR KHROD MGAL BA'I YOG PA LTAR, ,DE DAG YE
SHES ME LA BSREGS, ,BYANG CHUB PA YI SNGA ROL DU, ,'JUG PA BDE
BA'I RGYU CHOS

BSTAN; ,DE NAS BYANG CHUB BRNYES NAS NI, ,LDOG PA BDE BA'I CHOS
KYANG BSTAN, ,SANGS RGYAS NAS KYANG DGE BA'I CHOS, ,ZAG BCAS DE
DAG MA BSHAD MIN, ,PHAL CHER MYA NGAN 'DAS PA YI, ,RGYU MTHUN
NYID DU YONGS SU BSNGOS, ,KHYOD KYIS GANG LAS 'GRO BA DAG ,MA
DRANGS RGUD PA

@94B DE GANG MCHIS, ,GANG DANG 'JIG RTEN MA SPRAD PA'I, ,PHUN
TSOGS DE YANG GANG ZHIG MCHIS, ,KHYOD KYIS YID GNYIS MDUD PA
BCAD, ,LTA BA NGAN PA'I TSER MA DKRUGS, ,SRED PA'I DUG GI LCUG
MA BSREGS, ,KHRO BA'I DUG KYANG THAMS CAD BCOM, ,MA RIG PA YI
LING TOG BSAL, ,NGA RGYAL

GYI NI RGYAL MTSAN BSGYEL, ,SEMS KYI THA BA RNAMS KYANG BCOM,
,RNAM PAR 'CHING BA RNAM PAR GTUBS, ,MDUD PA THAMS CAD RNAM PAR
BKROL, ,CHU BO LA NI GZINGS KYANG BCAS, ,KHYOD KYIS CHU BO RNAMS
KYI GZHI, ,MTSO CHEN GANG LAGS DE YANG BSKAMS, ,SKYON DANG SNYIGS
MA YON PO

DAG; ,SEMS LA MI MNGON 'KHRAS BGYID PA, ,KUN NAS NYON MONGS DUG
SHING GI, ,RTZA BA KHYOD KYIS DRUNGS NAS PHYUNG, ,PHYIN CI LOG
GIS 'TSAL BA YI, ,NGAN PA'I LAM NI THAMS CAD BCAD, ,'CHI MED
BGROD PA GCIG PA YI, ,DPAL LDAN LAM NI DRANG PO PHYA, ,GZHAN DAG
GDUL BAR

BGYI BA YI, ,SKYON BRGYAD LAS NI NGES DRANGS NAS, ,'DOD PA'I YAN
LAG BRGYAD LDAN PA, ,CANG SHES BZANG PO'I GNAS SU BKOD, ,KUN NAS
NYON MONGS SRIN 'KHRUG PA'I, ,MI GTZANG RGYUN NAS DRANGS NAS
KYANG, ,NYON MONGS MIN PA'I YAN LAG CAN, ,DRI MED CHU LA 'PHYO RU
STZAL, ,

'CHAL BA'I TSUL KHRIMS SKYON BSAL NAS, ,TSUL KHRIMS KYI NI BYUG
PAS BYUGS, ,NGO TSA SHES DANG KHREL YOD PA'I, ,DRI MED GOS KYIS
DGAB PA MDZAD, ,DAM PA'I CHOS RGYAN DKAR PO NI, ,SBA BDAG GIS
BRGYAN MDZAD NAS, ,DE DAG BSAM GTAN SENG GE'I KHRI, ,CHEN
PO'I RKYEN DU 'BAB

LA BZHAG ,BYANG CHUB YAN LAG ME TOG NI, ,ZAG MED DRI ZHIM RNAMS
KYIS GTOR, ,CHOS KYI DGA' BA 'PHAGS PA'I ROS, ,ZANG ZING MED PAS
TSIM PAR MDZAD, ,SRID PA'I BRAN NI 'TSE MANG BA, ,THOG MA MED PA
LAS BTON NAS, ,NYID KYI SRAS PO GTAN DU NI, ,NYAMS PA MED PA KHO
NAR

MDZAD; ,GZHAN DAG MA 'ONGS DUS NA NI, ,RANG RGYAL BA YI SNOD DU
MDZAD, ,GZHAN DAG THEG PA CHEN PO YI, ,RGYAL TSAB MCHOG TU DBANG
YANG BSKUR, ,CHOS KUN GYI NI TSIG MKHYEN CING, ,DON RNAMS KUN GYI
GZHI LA MKHAS, ,SKAD KYI DBYE BA KUN MKHYEN CING, ,PHYOGS RNAMS
KUN DU SPOBS

@95A *, ,DANG LDAN, ,NGA NI MGON MED KHYED RNAMS KYI, ,GROGS SU
GYUR PA ZHES SGROGS SHING, ,THUGS RJE CHEN POS 'GRO BA NI, ,MTHA'
DAG 'KHYUD PA BZHIN DU BZHUGS, ,STON PA THUGS RJE CHE MNGA' BA,
,BRTZE BAR LDAN ZHING THUGS BRTZER MDZAD, ,DER BRTZON LE LO MI
MNGA' BA, ,

KHYOD DANG 'DRA BA GZHAN SU MCHIS, ,KHYOD NI SEMS CAN KUN GYI
MGON, ,SPYI YI RTZA LAG BZANG PO LAGS, ,MGON DU KHYED BZHUGS MA
'TSAL BAS, ,DE SLAD SKYE BO BYING BAR GYUR, ,GANG ZHIG YANG DAG
BLANGS NAS NI, ,THA SHAL BAS KYANG GROGS NUS PA, ,GROGS BYED PA
YI CHOS DAG NI, ,

KHYOD LAS GZHAN PA 'GAS MI RTOGS, ,PHYI YI YAN LAG STOBS KUN NI,
,KHYOD KYIS YANG DAG BSGRUBS LAGS TE, ,NANG GI STOBS DAG MA TSANG
BAS, ,BYIS PA RNAMS NI SDUG BSNGAL STEN, ,'JIG RTEN SPYOD PA MED
DANG SBYAR, ,CHOS NYID ZAB PA DANG YANG SBYAR, ,DMAN LA MOS PA
NYID

DANG SBYAR, ,LAM NI NGAN PA MANG DANG SBYAR, ,THOG MED DUS NAS
GOMS PA YI, ,BREL BA NGANG GI 'BYUNG DANG SBYAR, ,BSGOM PA 'BAD
PA CHEN POS KYANG, ,THOB PAR DKA' BA DANG SBYAR NA, ,'JIG RTEN DU
NI KHYOD LTA BU, ,CHOS DKAR YANG DAG BLANG BA YI, ,DNGOS PO GSAL
BAR STON PA'I RTZA, ,

BZANG PO GAL TE MA BYUNG NA, ,'GRO KUN MUN PAR 'GYUR LAGS TE, ,MI
'DOD TSOR BA BYUNG BA YIS, ,NYAM THAG 'O DOD CHER 'BOD PA'I,
,NGAN SONG RANG BZHIN KHO NAR 'GYUR, ,KHYOD LA GANG GIS 'GRO RNAM
GSUM, ,DE NI GZHAN GYIS SGRUB PAR BAS, ,KHYOD NI DGRA BSHES PAR
MA LA, ,BSHES

MCHOG NYID DU RTZE BAR MDZAD, ,SANGS RGYAS BCOM LDAN 'DAS LA
BSTOD PA BSNGAGS PAR 'OS PA BSNGAGS PA LAS PHAN PAR MDZAD PAR
BSTOD PA ZHES BYA BA STE LE'U BRGYAD PA'O,, ,,BGO BSHA' MDZAD
PA'I CHOS NYID NI, ,KHYOD GCIG PU LA RDZOGS MNGA' YI, ,GZHAN LA
PHAN GDAGS

BGYI BA LA, ,SKYE BO GZHAN NI TSOGS SHING MCHIS, ,KHYOD KYI SLOB
MA BSDU BA YI, ,DNGOS LA MKHAS PAR GDA' BA GANG, ,DE YANG RDZOGS
PAR MI MKHAS PAS, ,KHYOD KYI CHA SHAS RJES SU 'BRANG, ,BCOM LDAN
KHYOD KYI ZANG ZING GI, ,BGO BSHA' SROG GI BAR LAGS TE, ,DAM PA'I

@95B CHOS KYI BGO BSHA' NI, ,SLOB DPON DPE MKHYUD BRAL BA LAGS,
,KHYOD NI BGO BSHA' BGYI BA'I LAS, ,BLA NA MED PA'I MDZAD PA PO,
,PHUN SUM THAMS CAD RDZOGS MNGA' BA, ,KHYOD NI BTANG BAR BGYI MA
LAGS, ,'GRO BA PHAL CHER MI BZAD PA, ,GZHAN LA GNOD PA BGYID PAR
DGA', ,

KHYOD NI 'JIG RTEN RANG BZHIN TE, ,RGYUN LAS BZLOG PA'I PHYOGS SU
'JUG ,BYAS PA GZO GANG DE DAG NYUNG, ,PHAN 'DOGS BGYI BA 'GA'
TZAM STE, ,DE YANG PHAL CHER RE BA CAN, ,KHYOD GCIG DAG PA'I CHOS
CAN LAGS, ,PHAN BTAGS PA YIS KHYOD MI 'JUG ,GNOD PA BGYIS PAS

LDOG MA LAGS, ,SKAL PA MCHIS ZHES THAMS CAD LA, ,KHYOD NI MNYAM
PA NYID DU 'JUG ,MTSAN MO ME TOG KU MU DA, ,KHA 'BYE 'GYUR ZHING
PAD+MA ZUM, ,NYIN PAR PAD+MA KHA 'BYE ZHING, ,CIG SHOS ZUM PAR
'GYUR MOD KYI, ,'ON KYANG NYI MA ZLA BA YI, ,'OD LA PHYOGS SU
LHUNG MA MCHIS, ,

DE NYID KHYOD KYIS BYIS PA DANG, ,MKHAS PA DAG LA BSTAN PA'I DPE,
,GANG TSE MGON KHYOD MDZAD PA NI, ,THAMS CAD GZHAN DON KHO NAR
BAS, ,DPAG MED PHAN PA MDZAD PA PO, ,KHYOD LA LAN CIS LON PAR
'GYUR, ,SEMS CAN DAR BAR MI 'GYUR BA'I, ,SGRUB PA KHYOD LA 'GA'
MI MNGA', ,

KHYOD KYI DBUGS PHYUNG TZAM YANG NI, ,'GRO LA PHAN DANG BDE BA
SKYED, ,SANGS RGYAS DBUGS NI PHYUNG BA'I NGAD, ,DRI KUN ZIL GYIS
GNON MDZAD PA, ,TSOR NA ZHE 'GRAS GYUR PA YANG, ,KHYOD LA DANG BA
BSKYED PAR BGYID, ,SANGS RGYAS DBUGS KYI DAD BAB NA [?], ,BAG MED
PA YI LHA RNAMS KYANG, ,

LHA YI YUL YANG SPANGS NAS NI, ,'DUL BA DAG LA MNGON PHYOGS
'GYUR, ,KHYOD LAS DAM PA'I CHOS MNYAN PAS, ,THAMS CAD TSIM PAR
'GYUR MA 'TSAL, ,DE SLAD DAM PA'I DON DU NA, ,KHYOD NYID NGOMS
'GYUR TSIM MDZAD LAGS, ,SKYE DGU RNAMS LA CHAR BZHIN DU, ,KHYOD
NI MKHAS

PA KUN GYI GSOS, ,'DI LTAR KHYOD KYI GSOS 'GYUR GANG, ,DE DANG DE
NI MCHIS MA LAGS, ,DGRONGS PAR 'TSAL BA RNAMS LA YANG, ,KHYOD KYI
PHAN DGONGS CI 'DRA BA, ,DE BLO MA SBYANGS BYIS PA YIS, ,YID CHES
BGYI BAR NUS MA LAGS, ,KHYOD NI SDANG BA RNAMS LA YANG, ,LEGS PA
CI

@96A *, ,'DRA SGRUB MDZAD PA, ,SA DE YID LA SMON PA'I YANG, ,YUL
LAS 'DAS PAR GYUR PA LAGS, ,LA LA PHAN 'DOGS MDZAD PA YI, ,RO
MCHOG RTOGS PA DE DAG KYANG, ,KHYOD KYI CHOS KYI BGO SKAL LA,
,SPYOD PAR 'GYUR PA'I GNYEN LAGS SO, ,GAL TE SEMS CAN

'DI DAG GIS, ,KHYOD MNGA' THUGS RJE'I DGONGS PA 'TSAL, ,KHYOD KYI
BSTAN PAS 'TSO BZHIN DU, ,KUN DU 'BAR BA'I MER YANG 'JUG ,GANG
SLAD BDUD KYI DGRAS THEBS PAS, ,RTOGS PAR MI 'GYUR DE SLAD DU,
,KHYOD KYI BSTAN LAS 'GAL BGYID PA'I, ,BYIS PA RNAMS NI BDAG

NYID 'GUMS, ,KHYOD KYI BSTAN LAS GZHAN PHYOGS PA, ,G-YANG SA CHEN
PO'I MUN PA DANG, ,YONGS SU GDUNG BA MYONG BA RNAMS, ,KYE MA YUN
RING 'KHYAM PAR 'GYUR, ,KHYOD KYI CHOS LA MI PHYOGS PA'I, ,SKYE
BO GTI MUG GIS LDONGS PA, ,SRID RTZE'I BAR DU SON NAS KYANG,
,SDUG BSNGAL

YANG 'BYUNG SRID PA SGRUB, ,KHYOD KYI BSTAN PA'I RJES 'GRO BA,
,BSAM GTAN DNGOS GZHI MA THOB KYANG, ,BDUD KYI MIG RAS BTZA'
BZHIN DU, ,SRID PA DAG NI ZLOG PAR BGYID, ,KHYOD KYIS DANG POR
LHA BU YI, ,BDUD KYI ME TOG RGYAL MTSAN BSNYAL, ,DE NAS NYON
MONGS BDUD KYI NI, ,NGA RGYAL

RGYAL MTSAN MTHON PO PA RTIB, ,KHYOD KYIS BYANG CHUB MA BRNYES PAR,
,'DOD KHAMS DBANG PHYUG LAS RGYAL TA, ,BYANG CHUB BAR CHAD MED
LAM LA, ,KHAMS GSUM DBANG PHYUG LAS RGYAL LO, ,DBANG PHYUG KHYOD
NYID 'JIG RTEN 'DIR, ,DPA' BO RNAMS KYI DPA' RAB STE, ,NYON MONGS
DBANG GYUR SKYE BO

LA; ,DPA' BA'I RAB TU GANG ZHIG RTZE, ,KHYOD KYIS RANG GZHAN
GNYIS GA YI, ,RGYUD LA NYON MONGS SDE BCOM PAS, KHYOD LAS DPA'
MCHOG GZHAN DANG NI, ,MI BZAD G-YUL RGYAL GZHAN MA MCHIS, ,SANGS
RGYAS BCOM LDAN 'DAS LA BSTOD PA BSNGAGS PAR 'OS PA BSNGAGS PA
LAS LAN MI LON

PAR BSTOD PA ZHES BYA BA STE LE'U DGU PA'O,, ,,SPYAN GYI YON TAN
MTHON MTHING DANG, ,DKAR GNAG GSUM PE GANG LAGS PA, ,DE LA GTZOR
BCAS 'JIG RTEN GYI, ,YON TAN RNAMS KYIS KHYAD MI KHOR, ,SGROS
GANG DPAL GYIS BLA NA MED, ,'OG MA DPAL MNGA' GNYIS KA YANG,
,'BYUNG

@96B DANG 'BYUNG PA LAS GYUR PA'I, ,PHUN SUM TSOGS PA BLA NA MED,
,DE DAG 'GA' ZHIG MA MCHIS NA, ,ZLA MTHUN 'GA' YANG MA MCHIS PAS,
,GONG MA GANG GIS LTAG GNAS GYUR, ,'OG MA'ANG GANG GI GZHI BOR
'GYUR, ,KHYOD KYI SGROS NI DPAL GYI GNAS, ,PHAN TSUN 'TSAM PAR
GYUR PA 'DI, ,

AE MA'O LEGS PAR ZUNG DU 'BREL, ,AE MA'O 'PHROD PA BLA NA MED,
,STON PA'I DUS NA G-YO 'GYUR ZHING, ,GSAL BA NYID LA G-YO MI
MNGA', ,TSEMS KYI ZLA BA SHAR BA'I DPAL, ,NANG NAS BAG TZAM GDA'
'GYUR BA, ,NYID KYI GNAS NAS 'BYUNG BA'I SGRA, ,ME TOG BZHIN DU
'GREMS MDZAD

CING; ,GZHAN GYIS NYE BAR BSKYED RNAMS KYI, ,'GRO BA'I LAM LA
PHAN 'DOGS PA, ,ZANGS ZHUN 'OD 'DRA 'DI DAG GI, ,DPAL 'BAR 'DI YI
THAD NA NI, ,BIM PA'I 'BRAS BU MTSAMS SPRIN DANG, ,AUTPALA DMAR
MDZES RO DANG 'DRA, ,KHYOD KYI SGROS NI MDZES BSKYOD PA,
,GANG GIS MTHONG BA

DE DAG GI, ,LEGS PAR MIG RNYED DE DAG GIS, ,MTHONG BA'ANG 'BRAS
BU MCHIS PA LAGS, ,MGON PO MU TIG PHRENG BAS MIN, ,KUN DA KU MU
TA PHRENG MIN, ,GANGS CAN RTZE MO SBRENGS PA'I LUS, ,ZLA BA'I
'OD KYIS BAB PAS MIN, ,STON KA'I CHU BO SUN 'BYIN PA, ,MKHA' 'GRO
DKAR

PO'I PHRENG BAS MIN, ,SPRIN MED MKHA' LA LHAG GE BA, ,STON KA'I
ZLA BA TSES PAS MIN, ,DUL BA KHYOD KYIS TSEMS RNAMS KYI, ,PHRENG
BA 'OD GSAL DKAR 'DI LA, ,MAR ME'I 'OD KYIS NYI 'OD BZHIN, ,CHA
SHAS SU YANG PHOD MA LAGS, ,RDO RJE MYU GU'I PHRENG BA LA,
,'PHAGS PA'I CHOS

KYI BDUD RTZI'I ROS, ,BRLAN PAS BSGOS PA 'DI DANG NI, ,'DRA BAR
'GYUR BA'I DNGOS CI MCHIS, ,KU MU DA ZLA KUN DA SOGS, ,DKAR PO'I
DPER BRJOD BZHI PA DAG ,KHYOD KYI TSEMS PHRENG BYUNG GYUR NAS,
,THABS NI SHOR BA LTA BUR GDA', ,'JIG RTEN DU NI 'DI BYUNG BAS,
,DKAR PO DANG

NI MDZES PA YI, ,RDZAS RNAMS THAMS CAD MA LUS PA, ,DRI MA CAN
DANG 'DRA BAR GYUR, ,KHYOD KYI LJAGS DANG SGROS PAR NA, ,'DI DAG
THAGS BZANGS GNAS PA NI, ,RTOGS DANG ZHI BA'I BAR DAG NA, ,RNAM
PAR GROL BA BZHIN DU MDZES, ,KHYOD KYI DPAL GYIS 'GRO BA 'DI,
,TSEMS KYI PHRENG

@97A *, ,BAS ZIL MNAN PAR, ,GZIGS NAS RGYAL BAR GYUR TO ZHES, ,RU
MTSON LTA BUR MCHE BA BSGRENG, ,KHYOD KYI MCHE BA MNYAM LA ZLUM,
,MDZES SHING RTZE MO RNO DKAR BA, ,DPE KUN THABS KYIS MNAN NAS
NI, ,'BAR BA BZHIN DU GNAS PA LAGS, ,ZLA BA TSES PA 'JIG RTEN NA,,

YON POR GSAL GYUR GANG LAGS TE, ,KHYOD KYI MCHE BA MI YO ZHING,
,MDZES PA'I LUS CAN RNAMS KYIS BGYIS, ,TSES PA'I GNAS SKABS MCHE
BA YIS, ,NYA BA ZHAL RAS BZANG PO YIS, ,KHAM PA 'PHRAL BAS 'KHYIL
BAS NI, ,'DOM GANG 'OD KYIS ZIL MNAN TE, ,THUB PA ZLA BA KHYOD
KYI NI, ,

GZUGS KYI YON TAN PHUN TSOGS PAS, ,ZLA BA'I YON TAN PHUN SUM KUN,
,GNAS SKABS KUN DU NYAMS PAR BGYI, ,BDE BAR GSHEGS PA KHYOD KYI
SKU, ,GSER GYI PAD+MO'I SNYING PO LTAR, ,BA SPU G-YAS 'KHYIL NYAG
RE BA, ,'JAM LA DRI MED GYEN DU 'KHRUNGS, ,SNUM LA MA 'DZINGS MA
'KHRUGS

PA; ,AINDRA N'I LA'I RNGAMS LTA BUR, ,SNGON POS RIN CHEN BSKYIL
BA NI, ,PHRA MO LTA BUR SPRAS PAR GDA', ,SKYES BU GLANG CHEN
KHYOD KYI NI, ,GLANG PO CHE MTSAN MA 'DRES GANG, ,NANG DANG PHYI
YI DRI MA YIS, ,SHIN TU NYE BAR MA GOS GANG, ,KHYOD KYI YAN LAG
RGYAN 'DRA GANG, ,YAN LAG MDZES PA DE

LEGS TE, ,LHAD MED GSER LAS BLUGS PA YI, ,KHOR YUG LTA BUR GNAS
PA LAGS, ,RANG GI DBYIBS NI MDZES PA YI, ,CANG SHES GTZO BO THAMS
CAD KYI, ,SKYES KYI MTSAN MA MDZES PA DAG ,ZIL GYIS MNAN TE GNAS
PA GANG, ,MGON PO TSANGS SPYOD GNAS SLAD DANG, ,DBYIBS

KYANG SHIN TU MDZES SLAD DU, ,KHYOD KYIS SBA BA NYID LAGS SHING,
,SBA BAR BGYI BA MIN PA'ANG LAGS, ,THUGS RJES THE TSOM CAN RNAMS
LA, ,KHYOD KYIS MTSAN MA GZHAN TSUL GYIS, ,SPRIN MTHONG ZLA BA'I
GZUGS LTA BUR, ,SHIN TU LAN MANG BSTAN PA GANG, ,NGO TSA SHES
DANG KHREL YOD RI, ,

MI G-YO BSKYOD PA LTAR MDZAD NAS, ,THUGS RJE CHEN PO'I MIG GIS
NI, ,BLO YI YUL DU MDZAD PA GANG, ,DAL GYIS 'BAB PA'I PAD+MA NI,
,CUNG ZAD KHA BYE'I ZE BA'I TSOGS, ,MGON PO YAN LAG MDZES KHYOD
KYI, ,MDZES PA DE LA DES MI BSKYOD, ,DPAL LDAN ZLA BA NYA BA LA,
,'KHYIL PAR GNAS

@97B PA MCHIS NA YANG, ,'ON KYANG YAN LAG MCHOG KHYOD KYI, ,DPE
YI GZHI BOR RDZOGS MI 'GYUR, ,BSOD NAMS BRGYA PHRAG RGYA CHEN
GYI, ,LAS KYIS SPRUL PA MDZES LAM LA, ,DE LAS GZHAN PA'I SEMS PA
YIS, ,'PHANGS PAS YONG YANG RJES SLEBS SAM, ,NYID KYI SBUBS DANG
NA BZA' DANG, ,

SDOM PAS SHIN TU BKAB KYANG NI, ,MTSAN GZHAN PHUN SUM TSOGS PA
YIS, ,GSAL BAR GYUR PA LTA BU LAGS, ,YAN LAG DAM PA LDAN KHYOD
KYI, ,YAN LAG MCHOG GYUR DE LA NI, ,MGOS BTUD YID RAB DANG BA
DANG, ,NGAG GIS KYANG NI MCHOD PA BGYI, ,DAD PAR BGYI BA RNAMS
KYI MCHOG

BLTA BAS MI NGOMS KHYOD LA NI, ,GAL TE KHONG KHRO BGYID MCHIS NA,
,MUN NAG THA SHAL NGAN PA LAGS, ,SANGS RGYAS BCOM LDAN 'DAS LA
BSTOD PA BSNGAGS PAR 'OS PA BSNGAGS PA LAS SKU'I PHYOGS GCIG LA
BSTOD PA ZHES BYA BA STE LE'U BCU PA'O,, ,,SEMS CAN RNAMS KYI

MOS PA NI, ,KHAMS RNAMS JI BZHIN GNAS LAGS PAS, ,RE ZHIG BDAG GI
BSAM PA NI, ,YANGS PA'I LJAGS LA RGYA CHER DANG, ,SU ZHIG MGO
DANG YID DANG NI, ,NGAG GIS LJAGS YANGS MCHOD MI BGYID, ,DE NI
GSUNG RAB 'DI KUN GYI, ,YUM STE RIN CHEN BSKRUN PA LAGS, ,

BDAG LA GTZO BO KHYOD KYI NI, ,MDZAD PA BLA MED THAMS CAD KYI,
,NANG NA YANGS PA'I LJAGS 'DI NI, ,BLA NA MED PA'I PHUL DU GDA',
,'GRO LA BSTAN PA RAB SGROGS PA, ,CHOS KYI PHRIN LAS MDZAD SLAD
DU, ,RGYAL PO BZHIN DU MTSAN KUN GYI, ,NANG NA GTZO BO LAGS PAR
GNAS, ,GZHAN GYI

THE TSOM BCAD SLAD DU, ,GANG ZHIG ZHAL NAS MNGON PHYUNG NA, ,STON
GYI MTSAMS SPRIN TSOGS LTA BUR, ,ZHAL RAS ZLA BA KHEBS PA LAGS,
,DE LTAR YANGS SHING MDZES PA DE, ,TSEMS KYIS GTAMS PA'I ZHAL
NANG DU, ,DOG PA MED PAR GNAS PA YANG, ,DE LAS YA MTSAN CHE CI
MCHIS, ,

DE NI NGES PAR DPAG MED PA'I, ,MTHU CAN BZANG PO DE YI NI, ,SHIN
TU 'JAM PA NYID DANG NI, ,MNYEN PA NYID KYI MTHU LAGS SO, ,KHYOD
ZHAL 'BRUG SGRA SGROGS PA NA, ,'DZAM BU'I CHU GSER ZHUN MA LTAR,
,ZANGS BZHU BA YI 'OD LTA BUR, ,GLOG PHRENG 'GYUR BA LTA BUR
MDZAD, ,BSLAB

@98A *, ,PA BZANG PO PHUN SUM GYI, ,RGYAL THABS LTA BU BRNYES NAS
NI, ,KHYOD KYI ZHAL NAS BAG YANGS SU, ,GNAS GZHAN DAG TU ROL
ZHING SPYOD, ,GANG GI DRI ZHIM TSOR NAS 'DI, ,ME TOG GSUNG BA
ZHES SGROGS PA, ,GSUNG GI ME TOG SKYON MED PA, ,DE DAG 'DIS NI

'GREMS PAR MDZAD, ,DE NYID SLAD DU RGYAL KHYOD LAS, ,MCHOG TU
SNYAN PA'I GSUNG SNYAN 'BYUNG, ,DE YI DRI RAB ZHIM PAS KHYOD,
,SNYAN PA GSUNG ZHES RNAM PAR GRAGS, ,GANG GI MTHU YIS KHYOD 'DRA
BA, ,BDUD RTZI STZOL BAR RAB GRAGS PA, ,GDAMS NGAG RJES SU STON
PA DE, ,

'DI NYID LA NI RAG LAS SO, ,GANG GIS LHAR BCAS 'JIG RTEN DU,
,CHOS KYI 'KHOR LO BSKOR BA DE, ,NYID KYI 'O BRGYAL MI GZIGS PA,
,DGE BA 'DI YIS BGYIS PA LAGS, ,GANG GIS RIN CHEN BKRAM PA LTAR,
,LEGS PAR BSHAD PA BRGYAS BKANG NAS, ,'JIG RTEN 'DI NI SNANG

BGYIS PA, ,DE NI 'DI YI MTHU LAGS SO, ,RIGS DANG SPYAD PAR MNGON
BRJOD PA, ,CHOS KUN GSUNG BA'I 'PHAGS PA STE, ,DPAG BSAM LJON
PA'I LCUG MA LTAR, ,RIN CHEN SNA TSOGS 'BRAS BU STZOL, ,LJAGS
YANGS MED PAR 'JIG RTEN NA, ,KUN MKHYEN NYID LDAN SPOBS PA NI,
,SO SO

YANG DAG RIG PA YI, ,SPOBS PA'I KHUR NI SU YIS BSKUR, ,KHYOD KYIS
DGONGS TE DE LA NI, ,CHOS NI GANG DANG GANG BSHAD PA, ,'DI NI
SNYOM LAS MI MNGA' BAR, ,ME TOG BZHIN DU PHRENG BAR BRGYUD,
,GAL TE 'DI YIS MA BSTAN NA, ,KHYOD LA KUN MKHYEN MNGAR SUS
'TSAL, ,THUGS RJE

CHEN POS MNGA' BAR SUS, ,YON TAN GZHAN YANG MNGAR SUS 'TSAL,
,BSTAN PA DAG NI MA MCHIS NA, ,KHYOD 'DRA'I MKHAS PA MNGON MI
'GYUR, ,BSTAN PA YANG NI LJAGS YANGS LA, ,GZHUNG LA DNGOS GRUB
BZHIN DU RTEN, ,RNAM PA SNA TSOGS CHOS GSUNG ZHING, ,RNAM PA SNA
TSOGS RO

BSTANG YANG, ,'DAM RDZAB KYIS NI NAM MKHA' BZHIN, ,RO LA CHAGS
PAS GOS MI MNGA', ,MI GSUNG BZHUGS PA'I RJES SU MTHUN, ,GSUNG BA
LA YANG SKYON MI MNGA', ,MI MTHUN CHOS NI GNYIS KA LA, ,GCIG TU
YANG NI MTHUN PA LAGS, ,MI GSUNG BZHUGS NA SPRO MI MDZAD, ,

@98B STON PAR MDZAD LA SKYO MI MNGA', ,CANG MKHYEN NYID KYI DGE
BA STE, ,THAMS CAD LA NI SNYOMS PAR 'JUG ,'DI LTAR THAMS CAD
GSUNG SPYOD LA, ,CHOS RNAMS 'BA' ZHIG BKA' STZOL BA, ,SPYOD PA LA
NI 'JUG PAR MTSAR, ,RIGS PA LA YANG GZHOL BAR MTSAR, ,'BYUNG BA
LAS GYUR

BSOD NAMS DANG, ,CHOS GSUNG BA YI RANG BZHIN GYIS, ,SANGS RGYAS
PA YI DRI ZHIM PA, ,GNYIS KYIS RTAG TU BSGOS PA LAGS, ,MIG GI
SPYOD YUL DAG PA DANG, ,BSOD NAMS SNYAN PA'I RANG BZHIN GYIS,
,SHIN TU RNAM PAR GRAGS PA YI, ,SNYAN PA GNYIS KYI PHYOGS SU

GRAGS, ,GANG GIS SKYON KUN MED PA 'DI, ,ZHAL NAS PHYUNG BA MTHONG
GYUR PA, ,SKYE BO DE DAG MIG DANG LDAN, ,MIG DE DAG KYANG DPAL
DANG LDAN, ,GANG GIS DE YI GSUNG SNYAN PA, ,MNGON SUM RNA BA'I
SNYIM PA YIS, ,BDUD RTZI'I RGYUN DANG 'DRA 'THUNGS PA, ,MKHAS PA
DE DAG CHES

DPAL LDAN, ,SGRA RNAMS BRGYAN PAR MDZAD PA BZHIN, ,SGRA YIS SA
RNAMS BRGYAN PA BZHIN, ,BSHAD PA MDZAD NA KHYOD KYI ZHAL, ,SHIN
TU SBA BAR MDZAD PA BZHIN, ,'DI NI NYID MDZES YON TAN GYIS, ,THUB
PA KHYOD KYI ZLA ZHAL NI, ,'JIG RTEN RGYAN DU GYUR PA YANG, ,LHAG
PA'I RGYAN

DU GYUR PAR GDA', ,MDOG DANG DBYIBS DANG SNYAN GSUNG DANG, ,SHIN
TU 'JAM PA NYID KYI MTHUS, ,LJAGS YANGS LTA BU GZUGS CAN GYI,
,RDZAS NI 'GA' YANG MA MTHONG NGO, ,GAL TE LHA MO DBYANGS LDAN
MA, ,DE NI GZUGS CAN 'GA' MCHIS NA, ,SKYON KUN MED PA'I YAN LAG

CAN, ,LJAGS YANGS 'DI NI DE LAGS GRANG, ,YANGS PA'I LJAGS KYI
CHOS KYI RNGA, ,KUN DU RDUNG BAR ZHUGS PA'I TSE, ,LHA DANG MI YI
SGRA RNAMS NI, ,THAMS CAD RO BRO MED PAR 'GYUR, ,STON PA KHYOD
DANG LJAGS 'DI DANG, ,BLA NA MED PA'I BKA' 'DI NI, ,NYON MONGS
DUG KUN

'JOMS PA YI, ,YAN LAG GSUM LDAN SMAN GYI MCHOG ,SANGS RGYAS BCOM
LDAN 'DAS LA BSTOD PA BSNGAGS PAR 'OS PA BSNGAGS PA LAS LJAGS LA
BSTOD PA ZHES BYA BA STE LE'U BCU GCIG PA'O,, ,,KHYOD DANG 'DRA
BA'I ZHING DAG NI, ,'JIG RTEN GSUM NA MA MCHIS

@99A *, ,TE; ,KHYOD NI SBYIN GNAS RNAMS KYI MCHOG ,GRAL GTZANG
MDZAD PA'I GTZANG MA LAGS, ,NAM MKHA' MTHAR THUG MA MCHIS PA'I,
,CHU DANG ZHING DAG JI LTA BAR, ,KHYOD LA SMAN GNOD BGYID PA YI,
,RNAM PAR SMIN PA THUG MA MCHIS, ,GANG DAG KHYOD LA BAR

MAR GNAS, ,DE YANG RE ZHIG TSAD MED PA'I, ,MUN PAS BSGOS PAS MA
RUNG NA, ,SKYE BO LOG BGYID SMOS CI 'TSAL, ,JI LTAR BLA MED YON
GYI GNAS, ,KHYOD LA YANG DAG SGRUB BGYID PA, ,LAS GANG LAGS PA DE
YI NI, ,DAR BA'I MTHAR THUG MI MTHONG LA, ,YANG DAG SGRUB PA'I

MTHAR BYON PA, ,KHYOD LA LOG PAR ZHUGS PA GANG, ,LAS DE RGUD PA'I
MTHAR YANG NI, ,DE BZHIN THUG PA MA MCHIS SO, ,GANG GIS RNAM PA
THAMS CAD DU, ,STOBS LDAN KHYOD LA MA BTZAS PA, ,RAB TU MTSAMS NI
MI ZIN PA'I, ,MA RABS MI RTAG NYID RENG NA, ,KYE MA'O 'KHOR BA

BDAG NYID NGAN, ,KYE MA'O MYA NGAN 'DAS PA ZHI, ,KHYOD 'DRA'I
THUGS RJE'I BDAG NYID CAN, ,MNGA' MCHIS PA'ANG DE RU GSHEGS, ,MA
'ONGS 'JIGS PA RNAMS KYANG GSUNGS, ,CHOS KYI TSUL YANG BSHAD PA
MDZAD, ,'KHOR NI RNAM PA BZHI PO YANG, ,MI 'JIGS PA DAG THOB PAR

MDZAD; ,LAM BZANG 'DI NI BSRUNG SLAD DU, ,BLO GROS SBYANGS PA
BGYIS GYUR PA, ,'OD SRUNG CHE DANG KUN DGA' DANG, ,DE LA SOGS PA
BSKOS MOD KYI, ,'JIG RTEN GYI NI MIG GCIG PU, ,DRI MA MED PA
KHYOD ZUM NA, ,SNANG BA MCHIS KYANG 'JIG RTEN 'DI, ,MUN PAS KHEBS
DANG 'DRA

BA LAGS, ,BDE BAR GSHEGS PA BDE GSHEGS KYI, ,BKA' 'DI'ANG MCHIS
LA KHYOD KYI SRAS, ,SRAS KYI DAM PA SLOB PA DANG, ,MI SLOB 'DI
YANG MCHIS MOD KYI, ,'GRO BA'I MGON KHYOD MI BZHUGS NA, ,GZA'
SKAR GSAL BAS MTSAN PA YI, ,NAM MKHA' ZLA BAS STONG PA

BZHIN, ,SHIN TU BRLAG GIS MA MCHIS SO, ,KHYOD MI BZHUGS NA GSUNG
RAB 'DI, ,KLU 'PHOS PA YI MTSO YI DPAL, ,RING PO MI THOGS 'JIG PA
LTAR, ,'TSAM PA'I SNYING PO DANG BRAL BAS, ,YON TAN GZI YANG MI
SBA LA, ,CHO GA GZHAN DANG LUGS GZHAN GYIS, ,'PHAN

@99B DANG RMA YANG PHYUNG LAGS PAS, ,LUS KYI BRJID KYANG YAL DU
CHA, ,SANGS RGYAS MNGA' DBANG BSKUR BA RNAMS, ,YONGS SU MYA NGAN
'DAS BSAMS NA, ,SRID PA RAL GRI 'BAR 'DRA LA, ,SU ZHIG 'JIGS PAR
MI BGYID LAGS, ,SANGS RGYAS BCOM LDAN 'DAS LA BSTOD PA

BSNGAGS PAR 'OS PA BSNGAGS PA LAS SRID PA LAS SKYO BA SKYED PAR
BSTOD PA ZHES BYA BA STE LE'U BCU GNYIS PA'O,, ,,SANGS RGYAS BCOM
LDAN 'DAS LA BSTOD PA BSNGAGS PAR 'OS PA BSNGAGS BA ZHES BYA BA
SLOB DPON MA TI TZI TRAS MDZAD PA RDZOGS SO,, ,,RGYA GAR

GYI MKHAN PO SARBA DZNY'A DE BA DANG, ZHU CHEN GYI LO TZ'A BA
BANDE DPAL BRTZEGS RAKshI TAS BSGYUR CING ZHUS TE GTAN LA PHAB
PA,, ,,SNYAN NGAG RTZOM LA SKAL CHEN PO, ,KHYOD LA BRTEN NAS BDAG
GI BLO, ,DBYAR KA YI NI CHU BO LTAR, ,CHUNG BU'ANG SHIN TU 'PHEL
BAR 'GYUR, ,MI YI

RNYED PA RNYED DKA' DANG, ,LCE 'DI RNYED PAR GYUR NAS NI, ,MGON
PO'I YON TAN SGROGS BYED PA'I, ,RANG LA PHAN PA SU MI BYED,
,KHYOD SKU MTSAN GYIS SPRAS GYUR PA, ,MDZES GYUR MIG GI BDUD RTZI
NI, ,SPRIN MED STON KA'I NAM MKHA' LA, ,SKAR MA'I TSOGS KYIS
SPRAS PA 'DRA, ,

THUB PA GSER GYI MDOG LDAN PA, ,CHOS GOS KYIS G-YOGS MDZES GYUR
PA, ,GSER GYI RI BO'I RTZE MO NI, ,MTSAMS KYI SPRIN GYIS DKRIS PA
'DRA, ,MGON KHYOD RGYAN GYIS MA BRGYAN YANG, ,ZHAL GYI DKYIL
'KHOR MDANGS GANG YIN, ,ZLA BA'I DKYIL 'KHOR RGYAS GYUR PA,
,SPRIN

DANG BRAL LA DE MA MCHIS, ,KHYOD KYI ZHAL GYI PAD+MA DANG,
,PAD+MA NYI MAS KHA PHYE BA, ,BUNG BAS MTHONG NA PAD+MA NI, ,THE
TSOM DPYAD THAG LA 'JU 'GYUR, ,KHYOD ZHAL GSER GYI MDOG LDAN PAR,
,TSEMS DKAR MDZES PAR GYUR PA NI, ,GSER GYI RI GSEB STON KA YIS,
,ZLA ZER DRI MED ZHUGS

PA 'DRA, ,MCHOD 'OS KHYOD KYI PHYAG G-YAS NI, ,'KHOR LO'I MTSAN
GYIS MDZES GYUR PA, ,'KHOR BAS SKRAG PA'I MI RNAMS LA, ,PHYAG GIS
DBUGS 'BYIN MDZAD PA LAGS, ,THUB KHYOD GSHEGS PAR GYUR PA'I TSE,
,ZHABS GNYIS DPAL GYI PAD+MA 'DRAS, ,SA GZHI 'DI NI BRIS GYUR

@100A *, ,PA; ,PAD+MA CAN GYIS JI LTAR MDZES, ,KHYOD NI GSHEGS
STABS MNYAM MED DE, ,GLANG CHEN MCHOG NI MYOS PA DANG, ,DANG PA
CHUNG MAR LDAN PA'AM, ,KHYU MCHOG PAS KYANG BRTAN PAR GSHEGS,
,TSUL KHRIMS PHUNG POS SKU CHE ZHING, ,TING 'DZIN SHING GIS RNAM
PAR

BRGYAN, ,YE SHES 'BAB CHUS KHYAB GYUR PA, ,RGYU BA'I GANGS CAN RI
BO LAGS, ,YON TAN RGYA MTSO KHYOD GANG GI, ,LUS KYIS KHYOD LA REG
GYUR PA, ,LHA DANG MI YI MCHOD GYUR PA'I, ,'BAB STEGS SU NI DE DE
MDZAD, ,KHYOD KYI GNAS NI GRUB PA'I ZHING, ,MTHONG BAS SEMS DAG
GYUR

LAGS NA, ,DAG PAR 'DOD PA'I MKHAS PA RNAMS, ,SGRA NGAN ZHING GIS
CI ZHIG BYA, ,KHYOD NI PHA ROL PHYIN DRUG DANG, ,LDAN PAS YANG
DAG MDZES GYUR PA, ,ZLA BA RGYAS PAR GYUR BA NI, ,SMIN DRUG GIS
NI BRGYAN PA 'DRA, ,GDUL BYA'I SKYE BO PAD+MA NI, ,GNYID LOG
KHYOD KYIS SAD MDZAD PA, ,

NYI MA SHAR BAR GYUR PA YIS, ,PAD+MA KHA BYER BYED PA 'DRA, ,NYON
MONGS DUG GIS ZIN GYUR LA, ,KHYOD NI YE SHES SMAN STZOL BA, ,MCHE
BA'I DUG CAN GYIS ZIN LA, ,'GRO SKYOB KYI NI DUG BSAL MTSUNGS,
,KHYOD KYI YE SHES NAGS ME YIS, ,LTA BA'I DRA BA BSREGS GYUR PA,
,NAGS MES

SHIN TU 'BAR BA YIS, ,SHING GI LCUG PHRAN BSREGS DANG MTSUNGS,
,YE SHES RANG BZHIN 'BAR BA YIS, ,THUB KHYOD NYI MAS NYON MONGS
PA'I, ,RANG BZHIN 'DAM NI SKEMS MDZAD PA, ,'DI NI NYI MA'I 'OD
DANG MTSUNGS, ,KHYOD KYI GSUNG GIS MI YI SEMS, ,BYA BA MA YIN LAS

BZLOG PA, ,KHA LO SGYUR CHEN ZHAGS PA YIS, ,BA GLANG MO 'KHRUL
ZLOG DANG MTSUNGS, ,GAL TE RE BA KHYOD GCIG PU, ,NYON MONGS
'CHING BA LAS GROL NA, ,'ON KYANG GZHAN DAG GROL MDZAD PAS, ,PHAL
CHER MCHOD 'OS NYID DU 'GYUR, ,KHYOD KYI GSUNG GI 'OD ZER GYIS,
,NYON

MONGS KYIS GDUNGS TSIM MDZAD PA, ,SOS KA'I TSA BAS GDUNGS PA LA,
,MTSAN MO'I ZLA ZER JI BZHIN NO, ,GDUL BYA'I SKYE BO CHOS KYIS
NI, ,SKOM GDUNGS KHYOD ZHAL RTOG PA NI, ,KHUG RTA SKOM GYIS
GDUNGS PA NI, ,DBYAR GYI CHAR SPRIN TSOGS LTAR MTSUNGS, ,KHYOD
GSUNG CHOS

@100B KYI SGRA YIS NI, ,GDUL BYA KUN LA DGA' MDZAD PA, ,SNYAN
PA'I GLU YI SGRA YIS NI, ,RI DAGS 'GRO BA'ANG SDOD DANG MTSUNGS,
,SKYABS 'DOD GANG DAG SKYABS 'OS PA, ,KHYOD LA SKYABS SU MI MCHI
STE, ,MU STEGS LA NI SKYABS 'GRO BA, ,SKYABS MED YUN RING SDUG
BSNGAL 'GYUR, ,

BRGYA BYIN MIG NI STONG GIS KYANG, ,DE NYID MTHONG BAR MA GYUR
GANG, ,KHYOD KYIS YE SHES SPYAN GYIS DE, ,GZIGS SHING GZHAN
LA'ANG STON PAR MDZAD, ,BSTAN BCOS NGAS SHES RLOM PA CAN, ,RTZOD
PA SMRA BA MANG PO NI, ,KHYOD KYI GZIGS PAS ZHUM GYUR CING, ,BUNG
BA LTA BUR

RNAM PAR 'KHOR, ,KHYOD KYI GSUNG NI GCIG TZAM GYIS, ,PHA ROL TSAR
GCOD MDZAD PA NA, ,GZHAN DAG MI SMRA'I TSUL GNAS PA, ,DGUN GYI
KHU BYUG LTA BU LAGS, ,KHYOD KYI SLOB MA BZANG PO'I SHING, ,DGE
BA'I ME TOG CHES RGYAS PA, ,DPYID KA'I SHING NI ME TOG GIS,
,BRGYAN

PA LTA BUR MDZES PA LAGS, ,THUB PA KHYOD KYI BLO GROS MDAS, ,SHES
BYA'I 'BEN NI PHUG GYUR TE, ,DGA' BYED GRONG NA GZHU RGYAL GYIS,
,SNGON CHAD PHUG PAR MA GYUR TO, ,MKHAS PAR RLOM PA'I DREGS PA
CAN, ,KHYOD KYI THAR LAM MA 'TSAL BAS, ,SRID PA'I DGON PAR
'KHYAMS

GYUR PA; ,'BROG STONG DMUS LONG TSOGS DANG MTSUNGS, ,LAS 'BRAS
YOD DAM MED 'GYUR ZHES, ,'JIG RTEN PA NI THE TSOM SKYE, ,DGE BA'I
LAS KYI DPANG POR NI, ,GYUR PA KHYOD SKU 'DI LAGS SO, ,YON TAN
RGYA MTSO KHYOD YON TAN, ,MTHAR THUG BDAG GIS MI RTOGS TE, ,

NAM MKHA' BEEd'URYA SNGO MDOG ,BYA YIS MTHA' RTOGS MI 'GYUR
MTSUNGS, ,SANGS RGYAS BCOM LDAN 'DAS LA BSTOD PA BSNGAGS PAR 'OS
PA BSNGAGS PA LAS DPE LAS BSTOD PA ZHES BYA BA STE LE'U BCU GSUM
PA'O,, ,,SANGS RGYAS BCOM LDAN 'DAS LA BSTOD PA

BSNGAGS PAR 'OS PA BSNGAGS PA ZHES BYA BA SLOB DPON MA TI TZI
TRAS MDZAD PA RDZOGS SO,, ,,RGYA GAR GYI MKHAN PO PAD+M'A KAR
DANG, LO TZ'A BA DGE SLONG RIN CHEN BZANG POS BSGYUR PA'O,, 