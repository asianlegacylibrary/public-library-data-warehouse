@217B #, ,RGYA GAR SKAD DU, KU RU KULLE S'A DHA NAm, BOD
SKAD DU, KU RU KULLE'I SGRUB THABS, KU RU KULLE LA PHYAG 'TSAL
LO, ,DANG POR SNGAGS PAS BDE BA'I STAN LA NYE BAR GNAS

LA; SNYING GA'I SA BON GYI 'OD ZER GYIS MDUN DU BCOM LDAN 'DAS MA
SANGS RGYAS DANG BYANG CHUB SEMS DPA' RNAMS KYANG SPYAN DRANGS TE
LEGS PAR MCHOD LA SKYABS SU 'GRO BA LA SOGS PA RNAMS BYA BA'O,
,DE NAS STONG PA NYID DU MOS PAR BYAS TE, SNGAGS KYIS KYANG BYIN

@218A *, ,GYIS BRLABS LA, YI GE AAm LAS YANG DAG PAR BYUNG BA'I
ZLA BA'I DKYIL 'KHOR LA YI GE TAm 'OD ZER GYI PHRENG BA DANG LDAN
PAR RNAM PAR BSAMS TE, DE DAG YONGS SU GYUR PA LAS BCOM LDAN 'DAS
MA KU RU KULLER BA BLTA BAR BYA BA NI PADMA DANG NYI MA DMAR PO'I

GDAN LA RDO RJE'I SKYIL MO KRUNG GIS BZHUGS PA, PHYAG DRUG MA,
G-YAS PA DANG G-YON PA'I PHYAG DANG PO GNYIS NI KHAMS GSUM RNAM
PAR RGYAL BA'I PHYAG RGYA MDZAD PA, G-YAS DANG G-YON PA'I PHYAG
GNYIS PA DAG GIS NI LCAGS KYU DANG, AUTPALA DMAR PO BSAMS

PA'O; ,PHYAG LHAG MA GNYIS KYIS NI MDA' GZHU RNA BA'I DRUNG DU
'GENGS PAR MDZAD PA, NA BZA' DMAR PO BSNAMS PA, DBU RGYAN LA DE
BZHIN GSHEGS PA LNGA STE, BSGRUB BYA'I SNYING GA'I AUTPALA DMAR
PO'I LTE BA'I ZLA BA'I DKYIL 'KHOR LA YI GE T'Am DMAR PO RNAM PAR
BSGOMS

LA; RLUNG GI DKYIL 'KHOR LA BSKYON ZHING SNYING LCAGS KYUS PHUG
LA BKUG STE, DE'I SNYING LA NYE BAR ZHUGS LA AUTPALA DMAR PO'I
MDA' MDE'US BSGRUB BYA YANG DANG YANG DU PHUG CING SNGAGS BZLAS
PAR BYA BA'O, ,DE LA SNGAGS NI 'DI YIN TE, AOm KU RU KULLE HR'I:
CHE GE MO

BDAG GI DBANG DU SGRUBS HO: SV'A H'A, DE NAS RNAM PAR MYOS SHING
DBANG DU GYUR PAS RKANG PA GNYIS LA NGES PAR GTUGS PAR BYED PA DE
BLTAS LA BSKUR BAR BYA STE, DE LTAR GYIS NI BRGYA BYIN YANG DBANG
DU 'DU BAR 'GYUR RO, ,'DI NI KU RU KULLE'I SGRUB THABS SO, ,AA
BHA YA LAS

DGE SLONG TSUL KHRIMS RGYAL MTSAN GYIS BSGYUR BA'O,,