@67A #, ,RGYA GAR SKAD DU, SHR'I BADZRA A'A SA NA
S'A DHA NAm, BOD SKAD DU, DPAL RDO RJE GDAN GYI SGRUB THABS, DPAL
RDO RJE GDAN LA PHYAG 'TSAL LO, ,YON TAN TSOGS KYI GZHIR GYUR
GZHAN DON BLA MED DE BZHIN GSHEGS PA KUN LA PHYAG 'TSAL LO, ,

DPAL LDAN RDO RJE GDAN ZHES PHUN SUM TSOGS MIN 'JOMS SHING 'KHOR
BA'I SKYON GYIS MA GOS PA, ,GANG ZHIG DUL ZHING ZHI BA MCHOG GI
SANGS RGYAS NYID KYI DE NYID SGRUB PA'I THABS GYUR PA, ,SNA TSOGS
KHA DOG GIS SPRAS BRGYAN PA'I DE BZHIN GSHEGS PA LA SOGS BDAG GIS
BRI BAR BYA, ,DE LA

MDUN DU 'OG NAS 'BYUNG BA'I CHO GAS BCOM LDAN 'DAS SKU MDOG DANG
PHYAG MTSAN LA SOGS PA DANG LDAN PA RNAM PAR BSAMS TE, ME TOG LA
SOGS PA DBUL BAR BYA'O, ,AOm NA MA:AAKshO BHY'A YA H'Um, AOm
BADZRA PUshPE H'Um SV'A H'A, SO SOR LAN GSUM DU DBUL BAR BYA'O,
,AOm NA MO BEE RO TZ'A NA YA AOm AOm BADZRA

@67B PUshPE H'Um SV'A H'A, AOm NA MO RATNA SAm PHA B'A YA TR'Am,
AOm BADZRA PUshPE H'Um SV'A H'A, AOm NA MO AA MI T'A BH'A YA
HR'I:AOm BADZRA PUshPE H'Um SV'A H'A, AOm NA MO AA MO GHA SIDDHA
YE AA:, AOm BADZRA PUshPE H'Um SV'A H'A, AOm NA MO LO TZA N'A YEE
L'Am, AOm BADZRA PUshPE H'Um SV'A H'A, AOm NA MO M'A MA KEE M'Am,
AOm BADZRA PUshPE H'Um SV'A H'A, AOm NA MA:PAndA R'A YEE PAm,

AOm BADZRA PUshPE H'Um SV'A H'A, AOm NA MA:STR'A R'A YEE T'Am,
AOm BADZRA PUshPE H'Um SV'A H'A, SLAR YANG MI BSKYOD PA'I GZUGS
LA SOGS PAS RDO RJE GDAN LA MANG ZHING CHES RAB TU MANG BA'I ME
TOG DBUL BAR BYA'O, ,RIM PA 'DI NYID KYIS TE, AOm BADZRA DH'U PE
H'Um SV'A H'A, AOm BADZRA GANDHE H'Um SV'A H'A, AOm BADZRA NEE BI
DYE H'Um SV'A H'A, AOm

BADZRA D'I PE H'Um SV'A H'A, ZHES PA LA SOGS PAS MCHOD PA'I CHO
GA BYAS NAS BYAMS PA LA SOGS PA BSGOM PA SNGON DU 'GRO BAS SO,
,DE NAS RANG GI SNYING GAR AA YIG YONGS SU GYUR PA LAS ZLA BA'I
DKYIL 'KHOR, DE'I STENG DU H'Um YIG GSER GYI KHA DOG LTA BU, DE
LAS 'OD ZER 'PHROS PAS BLA MA DANG,

SANGS RGYAS DANG, BYANG CHUB SEMS DPA' RNAMS BLTAS LA, DE NAS
KHRUS DANG ME TOG LA SOGS PA MCHOD PA'I SPRIN RAB TU 'PHROS PAS
YANG DAG PAR MCHOD DO, ,DE NAS SDIG PA BSHAGS PA DANG, BSOD NAMS
LA RJES SU YI RANG BA DANG, DGE BA YONGS SU BSNGO BA DANG, GSUM
LA

SKYABS SU 'GRO BA DANG, RGYAL BA'I LAM LA BRTEN PA DANG, BYANG
CHUB TU SEMS BSKYED PA YANG BYA STE, DKON MCHOG GSUM LA SKYABS SU
MCHI, ,ZHES BYA BA LA SOGS PAS SO, ,DE NAS STONG PA NYID BSGOM
PAR BYA'O, ,CHOS THAMS CAD RANG BZHIN MED PA'I NGO BO NYID RNAM
PAR

BSGOMS NAS, YI GE'I GZUGS BYANG CHUB KYI SEMS KYI RANG BZHIN 'OD
GSAL BA'I BDAG NYID BLTA BAR BYA'O, ,BRTAN PAR BYA BA'I DON DU
SNGAGS BRJOD PAR BYA'O, ,AOm SVA BH'A WA SHUDDH'A:SARBA
DHARMA:SVA BH'A WA SHUDDHO&HAm, DE BZHIN DU 'OD ZER GYI GZUGS
YONGS SU GYUR PA LAS ZLA BA'I DKYIL

'KHOR RO, ,DE'I STENG DU H'Um GI YI GE LA AA LA SOGS PA'I DBYANGS
YIG BCU DRUG GIS YONGS SU BSKOR BA'O, ,GZHAN YANG KA YIG LA SOGS
PA'I SDE TSAN RNAMS KYIS YONGS SU BSKOR BA'O, ,THAMS CAD KHA DOG
DKAR PO STE, MA LUS PA YONGS SU GYUR PA LAS ZLA BA'I DKYIL 'KHOR
GYI

@68A *, ,GZUGS SU BSAM PAR BYA'O, ,DE'I STENG DU H'Um YIG GI SA
BON DE YONGS SU GYUR PA LAS RDO RJE KHA DOG SER PO'O, ,DE LA YANG
RDO RJE'I LTE BA LA H'Um YIG GO, ,DE RNAMS THAMS CAD YONGS SU
GYUR PA LAS RDO RJE GDAN GYI SKU GSER GYI MDOG LTA BU'O, ,DE'I
GDAN BDUD RNAM

PA BZHI STE, DE YANG PHUNG PO DANG, NYON MONGS PA DANG, 'CHI BDAG
DANG, LHA'I BU'I BDUD RNAMS SER PO DANG, DMAR PO DANG, NAG PO
DANG, SNGON PO'I KHA DOG RNAMS RIM PA JI LTA BA BZHIN DU GZUGS
'DI RNAMS RNAM PAR BSGOM PAR BYA'O, ,BDUD 'DI RNAMS KYIS YONGS SU
BYAS PA'I SENG GE'I KHRI,

DE'I STENG DU SNA TSOGS PADMA DANG RDO RJE LA BZHUGS PA'I BCOM
LDAN 'DAS ZHAL GCIG PHYAG GNYIS PA RDO RJE'I SKYIL KRUNG GIS
BZHUGS PA, PHYAG G-YAS PA SA GNON GYI PHYAG RGYA DANG LDAN PA,
G-YON PA GAN RKYAL DU PANG DU BZHAG PA'O, ,NA BZA' DMAR PO SKU LA
BSNAMS PA ZHI BA'I BDAG NYID RNAL 'BYOR PAS

BSGOM PAR BYA'O, ,DE NAS NGA RGYAL BSKYED PAR BYA STE, AOm DHARMA
DH'A TU SVA BH'A WA A'ATMA KO&HAm, DE NAS BCOM LDAN 'DAS KYI
G-YAS PHYOGS NA BYANG CHUB SEMS DPA' BYAMS PA SKU MDOG SER PO,
PHYAG GNYIS PA RAL PA'I COD PAN 'DZIN PA, PHYAG G-YAS PA NA RIN
PO CHE'I RNGA YAB BSNAMS PA, G-YON

NA KLU SHING GI YAL GA ME TOG DANG BCAS PA BSNAMS PA'O, ,DE BZHIN
DU G-YON NA BYANG CHUB SEMS DPA' 'JIG RTEN DBANG PHYUG SKU MDOG
DKAR PO PHYAG G-YAS NA RIN PO CHE'I RNGA YAB BSNAMS PA, G-YON NA
PADMA BSNAMS PA, BCOM LDAN 'DAS KYI ZHAL LA BLTA ZHING 'KHOD PA
BSGOM PAR BYA'O, ,DE NAS

YAN LAG DRUG TU YI GE DRUG DGOD PAR BYA STE, BCOM LDAN 'DAS KYI
SPYAN GNYIS LA ZLA BA'I DKYIL 'KHOR, DE'I STENG DU YI GE KshIm
KHA DOG DKAR PO'O, ,SNYAN GNYIS LA ZLA BA'I DKYIL 'KHOR GYI STENG
DU DZR'Im YIG KHA DOG SNGON PO'O, ,SHANGS GNYIS LA ZLA BA'I DKYIL
'KHOR GYI STENG DU KHAm YIG KHA DOG SER PO'O,,

LJAGS LA ZLA BA'I DKYIL 'KHOR GYI STENG DU GAm YIG KHA DOG DMAR
PO'O, ,DPRAL BAR ZLA BA'I DKYIL 'KHOR GYI STENG DU KAm YIG KHA
DOG LJANG GU'O, ,NU MA'I DBUS SU ZLA BA'I DKYIL 'KHOR GYI STENG
DU SAm YIG KHA DOG DKAR PO'O ZHES BYA BA NI YAN LAG DRUG LA DGOD
PA BSGOM PAR BYA'O, ,DE NAS RANG GI

@68B SNYING GAR ZLA BA'I DKYIL 'KHOR LA H'Um YIG YONGS SU GYUR PA
LAS RDO RJE, DE'I LTE BA LA ZLA BA'I DKYIL 'KHOR DE'I STENG DU
H'Um YIG GO, ,DE THAMS CAD YONGS SU GYUR PA LAS YE SHES SEMS DPA'
BZHIN DU BSAM PAR BYA'O, ,SPYI BOR ZLA BA'I DKYIL 'KHOR GYI STENG
DU AOm YIG YONGS SU GYUR PA LAS 'KHOR

LO KHA DOG DKAR PO, DE'I DBUS SU ZLA BA LA GNAS PA'I AOm YIG CES
BYA BA NI BCOM LDAN 'DAS KYI SKU RNAM PAR DAG PA BSGOM PA'O,
,MGRIN PAR ZLA BA'I DKYIL 'KHOR DE'I STENG DU A'A:YIG YONGS SU
GYUR PA LAS PADMA 'DAB MA BRGYAD PA KHA DOG DMAR PO, DE'I DBUS SU
ZLA BA'I DKYIL 'KHOR LA

GNAS PA'I A'A:YIG CES BYA BA NI BCOM LDAN 'DAS KYI GSUNG RNAM PAR
DAG PA BSGOM PA'O, ,LTE BA'I DBUS SU ZLA BA'I DKYIL 'KHOR DE'I
STENG DU H'Um YIG YONGS SU GYUR PA LAS RDO RJE KHA DOG NAG PO,
DE'I DBUS SU ZLA BA'I DKYIL 'KHOR LA GNAS PA'I H'Um YIG CES PA NI
BCOM LDAN 'DAS KYI THUGS

RNAM PAR DAG PAR BSGOM PA STE, SANGS RGYAS SGRUB CING SANGS RGYAS
NYID KYI 'BRAS BU STER BA'O ZHES SO, ,DE NAS NAM MKHA' LA GNAS
PA'I BCOM LDAN 'DAS SNYING GA'I SA BON GYI 'OD ZER GYIS BKUG NAS
DZA:H'Um BAm HO:ZHES PA'I YI GE BZHIS MDUN DU DGOD PAR BYA'O, ,DE
NAS MCHOD YON DANG

ZHABS BSIL DANG ZHAL BSIL DANG, BSANG GTOR RNAMS DBUL BAR BYA'O,
,PHYI NAS 'O THUG LA SOGS PA'I STON MO DBUL BAR BYA'O ZHES PA NI
BDUD RTZI MYANG BAR BYA'O, ,DE NAS, SANGS RGYAS KUN LA PHYAG
'TSAL LO, ,ZHES PA'I BSTOD PA 'DIS BSTOD PAR BYA'O, ,DE NAS YE
SHES SEMS DPA'

DANG DAM TSIG SEMS DPA' GCIG TU BYAS TE, SA MA YA STVAm, SA MA YA
STVAm, SA MA YA STVAm AA HAm AOm A'A:H'Um ZHES BYA BA'I SNGAGS
'DIS GNYIS SU MED PAR BYA'O, ,DE NAS BSGOMS PAS NGAL NA SNGAGS
BZLAS PAR BYA'O, ,AOm A'A:BADZRA H'Um SV'A H'A ZHES PA'I SNGAGS
BZLAS PAR BYA'O, ,PHYI NAS BSOD NAMS

YANG DAG PAR RDZOGS PA'I BYANG CHUB TU BSNGOS NAS GSHEGS SU GSOL
TE JI LTAR 'DOD PAR GNAS PAR BYA'O, ,BSOD NAMS 'DI YIS SEMS CAN
THAMS CAD KYIS DE BZHIN GSHEGS PA'I YE SHES MYUR DU THOB PAR GYUR
CIG ,RJE BTZUN RDO RJE GDAN GYI SGRUB THABS KYI MAN NGAG GI CHO
GA RDZOGS SO,, ,,