@70A #, ,RGYA GAR SKAD DU, SID DHEE KAB'I RA MANYDZU GHO
shA S'A DHA NAm, BOD SKAD DU,

'JAM PA'I DBYANGS DPA' BO GCIG TU GRUB PA'I SGRUB THABS, 'JAM
PA'I DBYANGS DPA' BO GCIG TU GRUB PA LA PHYAG 'TSAL LO,, DE LA
DANG POR SNGAGS PAS GDONG BKRU BA LA SOGS PA BYA STE YID DANG
MTHUN PA'I BSAM GTAN GYI GNAS GTZANG ZHING, ME TOG DRI ZHIM POS
GCAL DU BKRAM

PAR, STAN GTZANG LA BDE BAR SKYIL MO KRUNG GIS 'DUG STE, 'BYUNG
PO THAMS CAD PA'I GTOR MA'I SNGAGS KYIS GTOR MA BYIN GYIS BRLABS
LA, AOm A'A: BIGH'ANTA KRiTA H'Um PHAt CES BYA BA'I SNGAGS LAN
BCU'I BAR DU BRJOD DE PHYOGS BCU NA GNAS PA'I BGEGS THAMS CAD
BSKRAD PAR BYA'O, ,DE NAS

RANG GI SNYING GAR AA CHOS THAMS CAD CHOS KYI DBYINGS KYI RANG
BZHIN SKYE BA MED PAR STON PAR BYED PA, STON KA'I ZLA BA LTAR
DKAR BA, 'OD ZER DKAR PO 'PHROS PAS RANG GI LUS GSAL BAR BYED PA
SHIN TU PHRA BA BSAMS LA, DE YONGS SU GYUR PAS 'OD ZER DKAR PO'I
THIG LE SHIL SGONG DAG

PA LTA BU, DE RIM GYIS 'PHEL BAR GYUR PAS ZLA BA'I DKYIL 'KHOR
GYI GZUGS SU BSAM ZHING, DE'I STENG DU YI GE DH'I: DE'I 'OD ZER
GYI TSOGS 'PHRO BA RIN PO CHE'I SGRON MA LTAR DKAR BA RNAM PAR
BSAM MO, ,DE NAS YI GE DH'I: DE'I 'OD ZER SHIN TU DKAR BA'I TSOGS
KYIS 'JIG RTEN GYI KHAMS

@70B THAMS CAD GSAL BAR BYAS PA SNGON DU 'GRO BAS 'PHAGS PA 'JAM
DPAL LA SOGS PA SANGS RGYAS DANG BYANG CHUB SEMS DPA' DANG, BLA
MA RNAMS BSKUL TE SPYAN DRANGS LA MDUN GYI NAM MKHA'I PHYOGS LA
RNAM PAR BSAMS LA PHYAG BYA'O, ,DE'I 'OG TU YID KYIS RANG BZHIN
GYI MCHOD PAS

MCHOD PAR BYA BA YIN LA, DE LA MCHOD PA'I CHO GA'I RIM PA NI 'DI
YIN TE, AOm BADZRA PUshPE H'Um ZHES BYA BA'I SNGAGS BRJOD LA, YI
GE DH'I: LAS BYUNG BA'I ME TOG GI MCHOD PA'I TSOGS KYIS MCHOD PAR
BYA'O, ,DE NAS AOm BADZRA DH'U PE H'Um ZHES BYA BA'I SNGAGS BRJOD
LA, YI GE DH'I:DE NYID LAS YANG DAG

PAR SPROS PA'I BDUG PA'I MCHOD PA'I TSOGS KYIS MCHOD PAR BYA'O,
,DE'I 'OG TU AOm BADZRA D'I PE H'Um ZHES BYA BA'I SNGAGS BRJOD
LA, YI GE DH'I:DE NYID LAS RIN PO CHE'I SGRON MA SPROS LA MCHOD
PAR BYA'O, ,DE NAS AOm BADZRA GANDHE H'Um ZHES BYA BA'I SNGAGS
BRJOD LA, YI GE DHI:DE NYID LAS BYUNG BA'I DRI'I MCHOD

PA'I SPRIN YANG DAG PAR SPROS PAS MCHOD PAR BYA'O, ,DE NAS AOm
BADZRA NEE BI DYE H'Um ZHES BYA BA'I SNGAGS BRJOD PAS, YI GE
DH'I:DE NYID LAS RIN PO CHE SNA TSOGS KYI SNOD DU BCUG PA'I ZHAL
ZAS RO MCHOG DANG LDAN PA'I MCHOD PA'I SPRIN RNAM PA SNA TSOGS
YANG DAG PAR SPROS PAS MCHOD PAR BYA'O, ,DE

NAS AOm SARBA SHIshtA P'U DZA ME GHA PRA SA RA SA MU DRA A'A:
H'Um ZHES BYA BA'I SNGAGS BRJOD LA, DE NYID LAS RIN PO CHE SNA
TSOGS KYI GDUGS DANG, RGYAL MTSAN DANG, DRIL BU DANG, BA DAN
DANG, BLA RE LA SOGS PA DANG, 'KHOR LOS SGYUR BA'I RIN PO CHE SNA
BDUN GYIS MCHOD PAR BYA'O, ,DE LTAR

MCHOD PA BYAS NAS DE DAG GI SPYAN SNGAR SDIG PA BSHAGS PA DANG,
BSOD NAMS LA RJES SU YI RANG BA DANG GSOL BA GDAB PA DANG, BSKUL
BA DANG, BSOD NAMS YONGS SU BSNGO BA DANG, GSUM LA SKYABS SU 'GRO
BA BYAS LA, BYAMS PA DANG, SNYING RJE DANG, DGA' BA DANG, BTANG

SNYOMS TE TSANGS BA'I GNAS BZHI BSGOMS NAS BYANG CHUB KYI SEMS
BRTAN PAR BYA'O, ,DE NAS AOm SVA BH'A BA BI SHUDDHA:SARBA DHA
RM'A:SVA BH'A BA BI SHUDDHONY\HAm ZHES BYA BA'I SNGAGS LAN BDUN
BRJOD LA, 'GRO BA THAMS CAD SGYU MA DANG, RMI LAM DANG SMIG RGYU
LTA BUR STONG PA NYID KYI RANG BZHIN DU DMIGS PAR BYA'O,

@71A *, ,DE NAS RANG GI SNYING GAR CHUD PA'I YI GE DH'I: DE'I 'OD
ZER GYI TSOGS SPROS PAS RANG GI LUS STONG PAR BLTA ZHING, DE NAS
BDAG NYID 'JAM DPAL YE SHES KYI SKU'I BDAG NYID CAN YI GE DH'I:
TZAM DU GNAS PAR BYA'O, ,PHYIS YI GE DH'E: DE YONGS SU GYUR PA'I
AUTPAL SNGON PO

BSGOMS PA LA DE'I DBUS SU YANG YI GE DH'I: GNAS PAR BSAM MO, ,'OD
ZER DE YIS 'GRO BA KUN, ,KUN NAS YONGS SU SBYANGS NAS NI, ,RANG
GI 'DOD LHA'I GZUGS DAG TU, ,GYUR PA AUTPAL LA BSTIM MO, ,DE NAS
DE YONGS SU GYUR PA LAS SHEL SGONG DAG PA DANG 'DRA BA, DBU GCIG

PA DANG PHYAG GNYIS PA, ,ZLA BA'I GDAN BZHUGS ZLA BA 'DRA'O, ,ZUR
PHUD LDA PO DAG GI THOD, ,ZHI BA RIN CHEN COD PAN 'CHANG, ,RGYAN
KUN RNAM PAR 'DZIN 'GYUR DANG, ,G-YAS KYIS MCHOG SBYIN G-YON DAG
GIS, ,AUTPAL SNGON PO 'DZIN 'GYUR PA, ,AUTPALA'I STENG DU SHES
RAB KYI PHA ROL

TU PHYIN PA'I GLEGS BAM YANG DAG PAR 'DZIN PA'O, ,'JAM PA'I
DBYANGS SU BDAG NYID BSGOMS LA, RANG GI LUS LAS 'OD ZER 'PHROS
PAS NAM MKHA'I KHAMS MA LUS PA KHYAB PAR BYA'O, ,DE'I 'OG TU NYID
KYI THUGS KA'I ZLA BA'I DKYIL 'KHOR LA YI GE DH'I: DKAR PO 'BAR
BA'I PHRENG BA

GTAMS PAR BSAMS LA, DE NAS RANG GI SNYING GA LA GNAS PA'I YI GE
DH'I: LAS 'OD ZER GYI TSOGS KYI SPRIN KUN TU SPROS PA DES, DAM
TSIG SEMS DPA' DANG 'DRA BA'I YE SHES SEMS DPA' BSKUL NAS, SPYAN
DRANGS PA MDUN GYI NAM MKHA' LA RNAM PAR BSAMS LA, SNGA MA BZHIN
YANG DAG PAR MCHOD DE, DZA:

H'Um BAm HO: ZHES BYA BA'I YI GE BZHIS SPYAN DRANGS NAS, DAM TSIG
SEMS DPA' BDAG NYID LA DGUG PA DANG, BCING BA DANG, DGYES PA BYAS
LA, AOm DHARMA DH'A TU B'A G'I SHVA RI SVA BH'A BA A'ATMA KONYA\
HAm, ZHES NGA RGYAL BYA'O, ,DE'I RJES LA YI GE DH'I: LAS 'OD ZER
SPRO BA BYAS LA DE BZHIN GSHEGS

PA MDUN GYI NAM MKHA' LA RNAM PAR BSAMS LA, DBANG BSKUR BA'I
TSIGS SU BCAD PA 'DIS DON DU MNYES PAR BYAS STE, BYANG CHUB RDO
RJE SANGS RGYAS LA, ,JI LTAR MCHOD CHEN STZOL MDZAD PA, ,BDAG
LA'ANG BSRUNG BA'I DON GYI PHYIR, ,NAM MKHA'I RDO RJE DENG BDAG
STZOL, ,DE NAS

@71B DE BZHIN GSHEGS PA DE DAG GI SKU LAS BYUNG BA'I LO TZA NA
DANG, M'A MA K'I DANG, GOS DKAR MO DANG, T'A RAS RIN PO CHE'I BUM
PA YE SHES KYI BDUD RTZIS BKANG BA PHYAG NA BSNAMS PAS, RDO RJE
CHEN PO'I DBANG BSKUR BA, ,KHAMS GSUM PO YIS PHYAG BYAS PA,
,GSANG BA GSUM GYI

GNAS LAS BYUNG, ,SANGS RGYAS KUN GYIS SBYIN PAR BYA, ,ZHES BYA BA
'DON CING DBANG BSKUR BAR BSAM MO, ,DBANG BSKUR BA RDZOGS MA THAG
RIN PO CHE'I COD PAN GYI STENG DU, DE BZHIN GSHEGS PA MI BSKYOD
PA BSAMS LA, LUS DANG NGAG DANG YID GSUM BYIN GYIS BRLAB PA'I

PHYIR, SPYI BO LA YI GE AOm DKAR PO ZLA BA'I DKYIL 'KHOR LA GNAS
PA DANG, LKOG MAR YI GE A'A: DMAR PO ZLA BA'I DKYIL 'KHOR LA GNAS
PA DANG, SNYING GAR YI GE H'Um NAG PO ZLA BA'I DKYIL 'KHOR LA
GNAS PA RNAM PAR BKOD PA LA, SPRO BA DANG BSDU BA'I SBYOR BAS JI
SRID MNGON SUM DANG

'DRA BAR SNANG BA DE SRID DU BSGOM PAR BYA ZHING, BSGOMS PAS SKYO
BAR GYUR NA SNGAGS BZLA BAR BYA'O, ,SNGAGS JI TZAM 'OS BA BZLAS
PA BYAS NAS, CHO GA NYAMS PA BSKANG BAR BYA BA'I PHYIR RDO RJE
SEMS DPA'I SNYING PO YI GE BRGYA PA ZHES BYA BA'I SNGAGS BZLAS
NAS, YE SHES SEMS DPA' YANG DAG

PAR MCHOD DE BSOD NAMS SU BSNGOS LA GSHEGS SU GSOL LO, ,DE LA YE
SHES SEMS DPA' GSHEGS SU GSOL BA'I TSIGS SU BCAD PA NI, AOm KHYOD
KYIS SEMS CAN DON KUN MDZAD, ,RJES SU MTHUN PA'I DNGOS GRUB
STZOL, ,SANGS RGYAS YUL DU GSHEGS NAS KYANG, ,SLAR YANG

'BYON PAR MDZAD DU GSOL, ,MU: ZHES BYA BA 'DI YIN NO, ,DE LA RDO
RJE SEMS DPA'I SNYING PO'I YI GE BRGYA PA'I SNGAGS NI, AOm BADZRA
SA TVA SA MA YA, MA NU P'A LA YA, BADZRA SA TVA TVE NO PA,
TAshthI DRi dHO ME BHA BA, SUO TO shYO ME BHA BA, AA NU RAKTO ME
BHA BA, SU PO shYO ME BHA BA, SARBA SIDDHI MME PRA YA TZTSA,
SARBA

KARMA SU TZA ME TZITTAm SHRI YA: KU RU H'Um, HA HA HA HA HO: BHA
GA B'AN SARBA TA TH'A GA TA BADZRA M'A ME MUNYTZA BADZR'I BHA BA
MA H'A SA MA YAS SA TVA A'A: ZHES BYA BA 'DI YIN NO, ,DE LA BZLAS
PA'I SNGAGS NI, AOm A'A: DH'I: H'Um ZHES BYA BA 'DI YIN NO, ,YANG
AOm BADZRA T'IKshnA DU: KHATZTSED PRA DZNY'A DZNY'A NA M'URTA YE,
DZNY'A NA K'A YA B'A G'I SHVA RA,

@72A *, ,AA RA PA TZA N'A YA TE NA MA: ZHES BYA BA NI BZLAS PA'I
SNGAGS SO, ,'JAM PA'I DBYANGS DPA' BO GCIG TU GRUB PA ZHES BYA
BA'I SGRUB THABS, SLON DPON CHEN PO DPAL MAR ME MDZAD YE SHES
KYIS MDZAD PA RDZOGS SO,, ,,RGYA GAR GYI MKHAN PO D'I PAm KAR
SHR'I DZNY'A NA DANG, BOD KYI

LO TZ'A BA DGE BA'I BLO GROS KYIS BSGYUR CING ZHUS TE GTAN LA
PHAB PA'O,,