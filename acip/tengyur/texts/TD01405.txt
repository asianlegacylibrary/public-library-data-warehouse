@1B [DD] #, ,RGYA GAR SKAD DU, SHR'I TZAKRA SAm PA RA SAYA
PANYDZI K'A SH'U RA MA NO DZNY'A N'A MA, BOD SKAD DU, DPAL 'KHOR
LO SDOM PA'I DKA' 'GREL DPA' BO'I YID DU 'ONG BA ZHES BYA BA,
DPAL [DD]

RDO RJE SEMS DPA' LA PHYAG 'TSAL LO, ,RNAM RTOG MA LUS BCOM GYUR
ZHING, ,THUGS RJE CHEN POS RNAM PAR ROL, ,SEMS CAN KUN GYI DON
MDZAD PA, ,DPAL LDAN RDO RJE MKHA' 'GROR 'DUD, ,

GANG GIS 'KHOR BA'I NYES PA NI, ,DRAN PA TZAM GYIS 'JIG BYED
CING, ,BLA MED BYANG CHUB THOB MDZAD PA, ,BLA MA DAM PA DE LA
'DUD, ,SANGS RGYAS MA LUS PA YI YUM GYUR CING, ,SA GSUM

GYI NI 'GRO BA SGROL MDZAD GYUR, ,RNAL 'BYOR MCHOG LA DGA' BA'I
YID DU 'ONG, ,'GRO BA RTOG BRAL RNAL 'BYOR MA LA'ANG 'DUD, ,LAM
MCHOG THE TSOM RNAM PAR RTOG PA'I RGYU, ,'JIG RTEN

MA LUS MUN PA'I MCHOG SEL ZHING, ,THAMS CAD MKHYEN PA'I BGROD BYA
RAB ZHI 'BYUNG, ,DAM TSIG SGROL MAR RTAG TU PHYAG 'TSAL LO, ,RAB
DGA'I MKHA' LA RGYU ZHING MA LUS PADMA 'BYED, ,BLO NGAN KU

@2A *, ,MUD BSREG MTHA' YAS LAM STON PA, ,MNYAM MED DE RGYU KUN
'GRO DE NYID NYI MAS NI, ,'JIG RTEN SNYING GI RMONGS MUN MOD LA
BSAL BAR SHOG ,MAN NGAG SNA TSOGS DBA' RLABS CAN, ,BSHAD PA'I

RIN CHEN RIN THANG MED, ,DPAL LDAN BDE MCHOG MTSO CHEN NI, ,ZAB
MO GZHAL BAR SU YIS NUS, ,DE LTA NA YANG MKHAS PA YI, ,LEGS BSHAD
MANG DU YOD PA YIN, ,NGAS KYANG 'DIR NI MDOR BSDUS NAS, ,BDE
MCHOG 'DI NI RNAM PAR

DBYE; ,SMRA BA'I GLANG PO SENG GE SKAL LDAN GYIS, ,DKA' 'GREL 'DI
NI SBYAR BAR GYUR PA LA, ,DPAL LDAN BDE MCHOG RGYA MTSO'I PHA
MTHAR PHYIN, ,LEGS PAR DPYOD LDAN SKAL CAN BZOD PAR MDZOD, ,DA
LTAR SKYE BO PHAL CHER DON MI 'DOD

CING MA LUS BLO ZHAN NYID, ,DAM PA MANG PO MED CING 'GRO BA MA
LUS RANG BZHIN NGAN PAS KHYAB, ,DES NA 'DI YIS GZHAN GYI DON
'GYUR SNYAM DU RMI LAM NA'ANG, ,GANG GIS RANG GI CHUNG MA LTA BUR
BRTZE BYED MGUL MI GTONG BAR

BYED; ,GANG GI PHYIR 'DI NA 'JIG RTEN DANG 'JIG RTEN LAS 'DAS
PA'I DON 'DOD PA THAMS CAD SHES RAB KYI RJES SU 'BRANG BA RNAMS
KYANG TSIG DON DANG LHAN CIG 'BREL BA MED CING, TSAD MA'I YAN LAG
DANG MI LDAN PA LTA BU

@2B YIN YANG 'BREL BA DANG, BRJOD PA DANG, DGOS PA DANG, DGOS
PA'I YANG DGOS PA RNAMS THOS PA TZAM NYID KYIS BSTAN BCOS LA SOGS
PA LA 'JUG PAR 'GYUR BAS NA, DE NAS ZHES BYA BA LA SOGS PAS DANG
POR 'BREL BA LA SOGS PA BSTAN PA YIN NO, ,DRIS PA KHYAD PAR BYED
PA STE, DE MI DMIGS

PAR SO SOR GNAS PA NA MTSAN MA MI 'BYUNG ZHING DON LA YANG THE
TSOM BSKYED PAR 'GYUR BA'I PHYIR DANG PO'I TSIG NYE BAR DGOD PA
BRJOD PAR BYA BA MA YIN MOD, SKAL LDAN NI 'DI NYID LA TSAD MA YIN
PAR DGONGS TE, ,'DI NI RTZA BA'I RGYUD 'BUM SDE LAS BTUS PA YIN
PA'I PHYIR RTZA BA'I RGYUD DE NYID DU DANG POR

'DI SKAD BDAG GIS ZHES BYA BA LA SOGS PA SMOS PAS RGYUD PHYI MA
'DIR 'DI SKAD BDAG GIS ZHES BYA BA LA SOGS PA'I NYE BAR DGOD
PA'ANG MA BYAS PA YIN NO ZHES KHA CIG 'DOD DO, ,YANG NA BCOM LDAN
'DAS NI MI GNAS PA'I MYA NGAN LAS 'DAS PA YIN NO ZHES BSTAN PA'I
PHYIR TE, ,DE NYID KYIS

NA, THAMS CAD BDAG NYID RTAG TU BZHUGS, ,ZHES GSUNGS PA'I PHYIR
RO ZHES KHA CIG 'DOD DO, ,YANG NA BSTAN DU MED PA'I CHOS NYID LA
NI BSTAN PAR BYA BA DANG STON PA PO GCIG PA NYID DU BSTAN PA YIN
TE, SNGAGS KYI SKU NI SANGS RGYAS BCOM LDAN 'DAS PA YIN NO ZHES
KYANG GSUNGS PA'I

PHYIR RO ZHES 'DOD DO, ,GZHAN DAG NI 'DI SKAD BDAG GIS ZHES BYA
BA MED PAR YANG MTSAN YANG DAG PAR BRJOD PA LA SOGS PA BZHIN DU
THEG PA CHEN PO STON PAR MDZAD PA YIN NO ZHES 'DOD DO, ,SKAL LDAN
GRAGS PA NI DANG PO'I SANGS RGYAS RNAMS NI RGYUN CHAD PA MI MNGA'
BA'I PHYIR CHOS KYI

RNAM GRANGS 'DI NI THOG MA MED PA'I RGYUN CAN YIN TE, BCOM LDAN
'DAS SH'AKYA THUB PA LAS SNGA PA NYID DU GNAS PA YIN NO ZHES 'DOD
DE, DE YANG, SANGS RGYAS BYA BA DPA' BO NI, ,BYE BA NYID KYIS
LEGS PAR GSUNGS, ,ZHES GANG BSHAD PA LTA BU'O, ,'DI'I DGONGS PA
NI

'DI YIN TE, DUS KYI DBANG GIS SREG PA'I BSKAL PA LA SOGS PAS SHES
RAB KYI PHA ROL TU PHYIN PA LA SOGS PA NUB PA NA BCOM LDAN 'DAS
SH'AKYA THUB PAS NI YANG GSUNGS PA YIN NO, ,DPAL BDE MCHOG 'DI NI
DE LTA MA YIN TE, SANGS RGYAS KYI ZHING BRJOD DU MED PA RNAMS NA
GNAS

@3A *, ,LA SOGS PA RGYUN MI 'JIG PA NYID KYIS DPA' BO DANG DPA'
MO'I DBANG PHYUG MA LA SOGS PA RNAMS KYIS BSAM GTAN LA SOGS PAS
NYAMS SU BLANGS PAS GNAS PA YIN PA'I PHYIR RO, ,DE NAS ZHES BYA
BA LA SOGS PA'I GZHUNG NI TSIG GO, ,DPAL 'KHOR LO

BDE MCHOG CES BYA BA NI BRJOD PA'O, ,'DIS GANG ZHIG BRJOD PAR BYA
BA'I DKYIL 'KHOR GYI 'KHOR LO LA SOGS PA NI 'DI'I BRJOD PAR BYA
BA'O, ,RJOD PA DANG BRJOD PAR BYA BA'I MTSAN NYID NI 'BREL PA YIN
NO ZHES KHA CIG 'DOD DO, ,GZHAN DAG NI THABS DANG THABS LAS BYUNG
BA'I MTSAN

NYID DU 'BREL PA YIN NO ZHES ZER RO, ,DKYIL 'KHOR DU 'JUG PA LA
SOGS PA NAS GSANG BA'I DBANG BSKUR BA'I BAR DU NI DGOS PA'O, ,DUS
PHYIS DE'I 'BRAS BU THOB PA NI DGOS PA YIN NO ZHES KONGKANA'I
ZHAL SNGA NAS BZHED DO, ,SKAL LDAN GRANGS PA NI YANG DAG PAR
RDZOGS PA'I BYANG

CHUB NI DGOS PA YIN LA, 'GRO BA MA LUS PA'I DON BYA BA NI DGOS
PA'I YANG DGOS PA YIN NO ZHES 'DOD DO, ,DE NAS ZHES BYA BA NI
TSIG GI PHRAD SPYIR 'GRO BA YIN PAS 'KHOR LOS SGYUR BA GZHAN GYI
SGRUB PA'I THABS KYI RJES THOGS LA SGRUB PA'I THABS 'DI GSUNGS PA
YIN NO ZHES

PAR MA CHAD PA DANG LDAN PA YIN NO, ,YANG NA DE NAS ZHES BYA BA'I
SGRA NI BKRA SHIS PA'I DON RNAMS DBANG DU BYA BA'I DON TO, ,DE
YANG SNGA MA'I RANG BZHIN LA LTOS TE BKRA SHIS PA'AM, YANG NA
DBANG DU BYA BA BSHAD PA YIN NO ZHES JI SKAD BSHAD PA YIN NO, ,DE
BAS NA DE NAS ZHES BYA BA'I SGRA DANG,

DE'I PHYIR ZHES BYA BA'I SGRA NI BSTAN BCOS KYI RIM PA DANG, GTAN
TSIGS KYI DON YIN NO, ,GSANG BA ZHES BYA BA NI THABS DANG SHES
RAB GCIG TU BYA BAS GANG SGRUB PA'O, ,YANG NA RDO RJE DANG, PADMA
DANG, BYANG CHUB KYI SEMS TE, GSUM PO 'DI DAG NI GSANG BA'O, ,DE

YANG, RA NI RDO RJE ZHES BSHAD LA, ,YI GE HA NI PADMAR BSHAD, ,DE
DAG GNYIS KA'I SA BON NI, ,SYAm ZHES BYA BAR BSHAD PA YIN, ,ZHES
GSUNGS PA YIN TE, YI GE RA NI RDO RJE'I RTZE MO 'DRA BA'I PHYIR
RO, ,YI GE HA NI BYA'I MCHU 'DRA BA'I PHYIR RO, ,SA DANG YA GNYIS
YANG DAG PAR SBYOR BA NI GNYIS

@3B KA'I SA BON GYI GZUGS CAN YIN PA'I PHYIR RO, ,DE YANG SYAm
NA HI DA SRA BA NE ZHES BYA BA'I MTHA' MA PHYIS PA GANG YIN PA'O,
,ZHES KONGKANA'I ZHAL SNGA NAS KYIS BSHAD DO, ,SKAL LDAN GYIS NI
DAM TSIG GIS SPYOD PA LA SOGS PA RGYUD KYI SPYOD PAR BYA BA 'DI
DAG THAMS CAD KYANG NYAN THOS LA SOGS PA LA SPA [*SBA?] BAR BYA

BA YIN PAS, GSANG BA ZHES BYA BAR 'DOD DO, ,JI LTAR BSHAD PA GSAL
BAR BYA BA'I PHYIR MDOR BSDUS PA STE ZHES SMOS PA YIN TE, SHIN TU
BSDUS PAS SO, ,DE YANG NAM MKHA' DANG MNYAM PA'I RGYUD LAS NI
SHIN TU RGYAS PAR BSHAD PA YIN NO, ,DON DE NYID GSAL BAR BYA BA'I
PHYIR RGYAS PAR

BYA BA MIN ZHES BYA BA SMOS PA YIN NO, ,YANG NA MDOR BSDUS PA MA
YIN GYI, 'O NA CI ZHIG CE NA, RGYAS PA ZHES SMOS TE, NAM MKHA'
DANG MNYAM PA'I RGYUD DU NI GZHUNG RGYAS PA YIN LA 'DI NI DON
RGYAS PA YIN NO ZHES PA STE, KHAMS GSUM GYI BDAG NYID CAN GYI
'KHOR LO GSUM 'DIR BSHAD

PAR BYA BA YIN PA'I PHYIR RO ZHES KONGKANA'I ZHAL SNGA NAS BSHAD
DO, ,MDOR BSDUS PA ZHES BSHAD PA DANG, RGYAS PAR MIN ZHES BYA BA
ZLOS PA'I NYES PAR 'GYUR RO ZHE NA, DE NI BDEN MOD KYI RNAL 'BYOR
BA GANG SHIN TU BSDUS PA LA DGA' BA RNAMS LA MDOR BSDUS PA RNAMS
ZHES SMOS SU ZIN

KYANG MDOR BSDUS PA RJES SU MI RTOGS PAS DE RNAMS GCIG TU YANG
DAG PAR YID CHES PAR BYA BA'I PHYIR RGYAS PAR MIN ZHES GSUNGS PA
YIN NO, ,MDOR BSDUS PA ZHES BYA BA NI STONG PA NYID DANG, ,SNYING
RJE DBYER MI PHYED PA'I RANG BZHIN CAN GYI BYANG CHUB KYI SEMS
TZAM NI 'DIR BLANG BAR

BYA BA NYID DU BSTAN PA'I PHYIR RO, ,RGYAS PAR MIN ZHES BYA BA NI
LUS DANG NGAG DANG YID KYI KUN NAS YON MONGS PA'I BYA BA DANG
BRAL BAS 'DOD PA'I LONGS SPYOD THAMS CAD RDZOGS PA'I BYANG CHUB
KYI TSUL DU BSTAN PA'I PHYIR RO, ,YANG NA MDOR BSDUS MIN ZHES
SBYAR TE, DPA' BO DANG DPA'

MO'I DBANG MO MA LUS PA'I SGOM PA BSHAD PA'I PHYIR RO, ,RGYAS PAR
MIN ZHES BYA BA NI DPA' BO DANG DPA' MO'I DBANG MO'I RIGS CAN NI
THAMS CAD DPA' BO DANG DPA' MO'I DBANG MO RNAMS YIN NO BSHAD PA'I
PHYIR RO, ,DE YANG 'OG NAS, MKHA' 'GRO MA NI NYI SHU BZHI, ,PHAG
MO'I

@4A *, ,RIGS LAS YANG DAG 'BYUNG, ,ZHES JI SKAD BSHAD PA LTA
BU'O, ,YANG NA MDOR BSDUS MIN ZHES BYA BA NI BSKYED PA'I RIM PAS
SO, ,RGYAS PAR MIN PAR ZHES BYA BA NI RDZOGS PA'I RIM PAS SO, ,DE
YANG, RIM PA GNYIS PA BRTEN NAS NI, ,RDO RJE CAN GYI RGYUD STON
MDZAD, ,

CES JI SKAD BSHAD PA LTA BU'O, ,YANG NA MDOR BSDUS MIN ZHES BYA
BAS NI DAM TSIG GI SPYOD PA LA SOGS PAS BSOD NAMS KYI TSOGS MA
LUS PA STON PA'I PHYIR RO, ,RGYAS MIN PAR ZHES BYA BA NI SHES RAB
THABS KYI SBYOR BA JI BZHIN ZHES BYA BAS YE SHES KYI TSOGS MA LUS
PA STON

PA'I PHYIR RO, ,YANG NA MDOR BSDUS PA STE ZHES BYA BA NI GZHUNG
NYUNG BA'I PHYIR RO, ,RGYAS MIN PAR ZHES BYA BA NI DPAL GSAN BA
'DUS PA LA SOGS PA RNAL 'BYOR GYI RGYUD MA LUS PA'I BSKYED PA'I
RIM PA RNAMS 'DIR BSKYED PA'I RIM PAS BSHAD PA'I PHYIR RO ZHES
SKAL LDAN GRAGS PA 'DOD DO, ,GSANG BA'I

TSIG KHYAD PAR DU BYED PA NI, DPAL HE RU KA YANG DAG SBYOR, ,ZHES
BYA'I TSIG BZHI YIN NO ZHES KONGKANA'I ZHAL NAS ZHED LA, SKAL
LDAN GRAGS PA DPAL HE RU KA NYID YANG DAG SBYOR GYI TSIG NYID
KYIS KHYAD PAR DU BYAS PA YIN NO ZHES 'DOD DO, ,DPAL GYI SGRA NI
MCHOD PA'I TSIG

YIN LA, DPAL GTZO BOR GYUR BA'I HE RU KA NI DPAL HE RU KA'O,
,DE'I YANG DAG PAR SBYOR BA YIN PAS NA YANG DAG SBYOR RO, ,SLOB
DPON GZHAN DAG NI DPAL HE RU KA'I RNAM PAS SEMS RTZE GCIG PA NYID
KYI MTSAN NYID YIN NO ZHES ZER RO, ,YANG DAG SBYOR ZHES BYA BA NI
RANG GI RIG PA

DANG GNYIS SU MED PAR GYUR PA STE, RDO RJE DANG PADMA YANG DAG
PAR SBYOR BA'I MTSAN NYID THABS DANG SHES RAB KHYAD PAR CAN GYI
RANG BZHIN YIN NO ZHES SKAL LDAN GRAGS PA 'DOD DO, ,SRID PA GSUM
GYI BDAG NYID CAN YIN PA'I PHYIR HE RU KA ZHES BYA BA'I YI GE
GSUM GYI BRJOD PA YIN PA'AM, ,

CHOS THAMS CAD NI RGYU DANG BRAL BA DANG, CHOS THAMS CAD NI RTOG
PA DANG BRAL BA DANG, CHOS THAMS CAD NI GANG NA YANG MI GNAS PA
ZHES BYA BA NI HE RU KA ZHES BYA BA YIN NO ZHES KONGKANA'I ZHAL
SNGA NAS BZHED DO, ,SKAL LDAN GRAGS PA NI SKU GSUM GYI BDAG NYID
CAN YIN PA'I PHYIR RAM, ,'KHOR GSUM

@4B YONGS SU DAG PA'I PHYIR RAM, DRI MA GSUM DANG BRAL BA'I PHYIR
RAM, DUS GSUM DANG MKHYEN PA'I PHYIR RAM, THEG PA GSUM STON PAR
MDZAD PA'I PHYIR RAM, DKON MCHOG GSUM STON PAR MDZAD PA'I PHYIR
RAM, ,SKU GSUNG THUGS RNAM PAR DAG PA'I PHYIR HE RU KA ZHES BYA
BAR 'DOD DO, ,YANG NA DPAL ZHES BYA BA NI THUGS RJE CHEN

PO LA BYA LA, HE RU KA ZHES BYA BA NI SHES RAB LA BYA'O, ,YANG NA
DPAL ZHES BYA BA NI SHES RAB PO, ,HE RU KA ZHES BYA BA NI THABS
LA BYA'O ZHES SKAL LDAN GRAGS PA 'DOD DE, BSOD NAMS DANG YE SHES
KYI BDAG NYID CAN YIN PA'I PHYIR YANG DAG PAR RDZOGS PA'I SANGS
RGYAS YIN NO ZHES SKAL LDAN DGONGS SO, ,'DOD PA

KUN DON SGRUB BYED YIN, ,ZHES BYA BA LA, 'DOD PA KUN NI THAMS CAD
KYI MNGON PAR 'DOD PA STE, 'JIG RTEN DANG 'JIG RTEN LAS 'DAS PA'I
YID LA RE BA THOB PA'I MTSAN NYID CAN NO, ,DE NYID NI DON TE DGOS
PA'O, ,DE SGRUB PAR BYED PA NI BCOM LDAN 'DAS TE DE BAS NA DE LA
BYA'O, ,YANG NA 'DOD

PA YANG YIN KUN KYANG YIN PAS 'DOD PA KUN ZHES BYA BAR SBYOR RO,
,PHYI MA LAS ZHES BYA BA NI DPAL GSANG BA 'DUS PA LA SOGS PA'I
PHYIR MAR GYUR PA LAS SO, ,PHYI MA STE ZHES BYA BA NI MCHOG STE
BSTAN PAR BYA BA DANG STON PA PO DBYE BA MED PA'I PHYIR RO ZHES
KONGKANA'I ZHAL SNGA NAS BZHED DO, ,SKAL

LDAN GRAGS PA NI MTHA' MED PA DANG NYUNG ZHING RNAM PAR GSAL LA
YONGS SU RDZOGS PA NYID KYIS LHAD MED PA KHO NAR SGRUB PA'I THABS
JI LTA BA BZHIN BSHAD PAS PHYI MA LAS KYANG PHYI MA STE ZHES
BYA'O ZHES 'DOD DO, ,DE YANG, BDE BAR GSHEGS PAS BYANG CHUB MTHA'
YAS YIN, ,ZHES

GSUNGS ZHES BSHAD PA LTA BU'O, ,MKHA' 'GRO MA NI KHAMS GSUM PO
THAMS CAD GNAS PA RNAMS SO, ,DE RNAMS KYI DRA BA NI TSOGS SO,
,DE'I SDOM PA NI YANG DAG PAR STON PA STE, SBA BAR BYA BA ZHES
BYA BA'I THA TSIG GO, ,MKHA' 'GRO MA NI NAM MKHA' LA 'GRO BA
RNAMS TE, DE NI

MKHA' 'GRO MA STE 'PHUR ZHING 'GRO BA ZHES BYA BA'O DON TO, ,YANG
NA MKHA' 'GRO MA RNAMS NI 'PHUR ZHING 'GRO BA'I NGANG TSUL CAN
YIN PA'I PHYIR PHYI ROL GYI 'GRO BA LAS LDOG PA NYID KYIS NA 'DI
NI DRA BAS BSDAMS PA LTA BU YIN PAS, MKHA' 'GRO MA NI DRA BA'I
SDOM, ,ZHES KONGKANA'I ZHAL

@5A *, ,SNGA NAS BZHED DO, ,SKAL LDAN GRAGS PA NI MKHA' 'GRO MA
RNAMS KYI DRA BA NI CHU LAS KYANG BYUNG BA STE PADMA LA BYA BAR
BSHAD DO, ,DER BDE BA STE DGA' BA 'DZIN PAR BYED PAS NA LHAN CIG
SKYES PA'I DGA' BA DAM PA'I BDAG NYID CAN YIN PA'I PHYIR BDE
MCHOG STE DE BAS

NA DE LA BYA'O ZHES 'DOD DO, ,DPAL HE RU KA YANG DAG SBYOR, ,ZHES
BYA BA NI BRJOD PAR BYA BA'I TSIG GO, ,MKHA' 'GRO MA YI DRA BA'I
SDOM, ,ZHES BYA BA NI DGOS PA'I TSIG GO, ,'DOD PA KUN DON SGRUB
BYED PA, ,ZHES BYA BA NI DGOS PA'I YANG DGOS PA'I TSIG YIN NO,
,DA NI BCOM LDAN 'DAS DPAL HE RU

KA'I DBANG DU BYAS PA'I BDAG NYID CHE BA BSTAN PA'I PHYIR DANG PO
RE ZHIG GNAS PHUN SUM TSOGS PA BSTAN PA YIN NO ZHES KONGKANA'I
ZHAL SNGA NAS BZHED DO, ,BSOD NAMS MED PAR 'DOD PA'I DON KUN
'GRUB MI 'GYUR, ,ZHES BSHAD PAS, YE SHES KYI TSOGS KYI SNGON DU
BSOD NAMS KYI TSOGS BSAG PAR BYA BA

NYID YIN DU ZIN KYANG SHES RAB KYI RGYUD 'DI LA SHES RAB GTZO BO
NYID DU BSTAN PA'I PHYIR RAM, ,YANG NA, DANG LDAN NYID PHYIR CHOS
LA BRTEN, ,SHES RAB LDAN PHYIR YANG DAG RIG ,'DI GNYIS GTZO BO
SHES RAB STE, DE YI SNGON 'GRO DAD PA YIN, ,ZHES BSHAD PA DANG,
DKON MCHOG TA LA LA'I GZUNGS

LAS, DE KHO NA NYID RTOGS PAR BYED PA NI SHES RAB YIN NO ZHES
GSUNGS PA'I PHYIR, GNAS BSHAD PA'I ZUR GYIS DANG PO KHO NAR SHES
RAB DANG YE SHES BSTAN PA YIN NO ZHES SKAL LDAN GRAGS PA 'DOD DO,
,GSANG BA'I SGRAS NI 'DIR KHAMS GSUM PA NA GNAS PA'I RNAL 'BYOR
PA THAMS CAD LA BYA BAR

BSHAD DO, ,GSANG BA DAM PAR GYUR BA'I GSANG BA DE RA RO GCIG PA
NYID DU TSUL GCIG PA NYID KYIS NAM MKHA'I KHAMS SU GTOGS PA THAMS
CAD KHYAB PA'I BCOM LDAN 'DAS DPAL HE RU KA RDO RJE PHAM GO LA
SOGS PA DANG YANG DAG PAR SBYOR BA'I BZHUGS GNAS SO, ,MCHOG NI
PHUL DU BYUNG ZHING GTZO BOR GYUR

PA STE, 'JIG RTEN DANG 'JIG RTEN LAS 'DAS PA'I YE SHES KYI GZHIR
GYUR PA BLA NA MED PA YIN PA'I PHYIR RO, ,DGYES PA NA ZHES BYA BA
NI BLA NA MED PA'I MCHOD PA'I ROL PA'I BYA BAS NYAMS DGA' BAR BYA
BA NYID YIN PA'I PHYIR RO, ,'KHOR PHUN SUM TSOGS PA GZHAN MA YIN
PA NYID DU BSTAN PA'I PHYIR,

@5B THAMS CAD BDAG NYID RTAG TU BZHUGS, ,ZHES BYA BA GSUNGS SO,
,KHAMS GSUM PA THAMS CAD KYI BDAG NYID CAN GYI 'KHOR LO GSUM LA
RNAM PAR BZHUGS PA RNAMS KYI SKU DANG GSUNG THUGS KYI BDAG NYID
DER RO, ,RTAG TU ZHES BYA BA NI DANG YANG NAM YANG 'BRAL BA MED
PA'I NGO BOR

STON TO, ,BZHUGS ZHES BYA BA NI KHAMS GSUM PA DANG MA BRAL BA
NYID DANG, KHAMS GSUM PA RNAM PAR GNON PA NYID KYIS RNAM PA GCIG
PA NYID KYI RNAM PAR BZHUGS SHING MI 'JIGS PA'I RANG BZHIN NYID
DU STON PA YIN PAR SHES PAR BYA'O, ,DE YANG KHAMS GSUM RNAM PAR
RGYAL BA'I RGYUD

LAS, ,'DOD CHAGS 'BAR BA 'DZIN PA SHIN TU RNAM PAR DAG PA'I 'DOD
CHAGS 'BAR BA 'DZIN PA CHOS RNAMS KYI CHOS KYI RANG BZHIN GYIS
'OD GSAL BA STE, RANG BZHIN GYIS 'OD GSAL BA NI CHOS KYI DBYINGS
KUN DU 'GRO BA STONG PA NYID DO ZHES JI SKAD GSUNGS PA LTA BU'O,
,MKHA'

'GRO KUN DNGOS ZHES BYA BA NI SNGON DU SLOB DPON GYIS RNAL 'BYOR
MA THAMS CAD RANG BZHIN ZHES BYA BAR BSHAD DO, ,SKAL LDAN GRAGS
PAS NI MKHA' 'GRO KUN DNGOS ZHES BYA BA NI STONG PA NYID BCO
BRGYAD KYI RANG BZHIN YIN ZHES BSHAD DE, STONG PA NYID GANG YIN
PA DE NI SHES RAB YIN LA, ,DE NYID

NI MKHA' 'GRO MA YIN NO ZHES SKAL LDAN DGONGS SO, ,SEMS DPA' NI
ZHES BYA BA NI SEMS CAN THAMS CAD KYI DON MDZAD PAR SPYOD PA'I
PHYIR RO, ,YANG NA MCHOG TU BRTAN PA'I YON TAN DANG LDAN PAS NA
SEMS DPA'O, ,RDO RJE ZHES PA NI MI PHYED PA'I PHYIR RO, ,SEMS
DPA' ZHES PA NI YE

SHES KYIS SEMS CAN THAMS CAD KYI DON MDZAD PA LA GNAS PA'I PHYIR
RO, ,YANG NA TSANGS PA DANG KHYAB 'JUG DANG, SUM CU RTZA GSUM PA
LA SOGS PAS BSKYOD PAR MI NUS PA GANG LA MNGA' BA DE NI RDO RJE
SEMS DPA'O, ,LHAN CIG SKYES PA'I KUN DU DGA' BA DE'I RANG BZHIN
NYID DU

GYUR PAS RAB TU DGA' BA'I BDE BA ZHES BYA'O, ,THABS DANG SHES RAB
KYI RANG BZHIN NYID YIN PA'I PHYIR RAM, NYID DANG GZHAN GYI DON
PHUN SUM TSOGS PA DANG LDAN PA NYID KYIS NA MCHOG STE PHUL DU
BYUNG BA'O ZHES KONGKANA'I ZHAL SNGA NAS BZHED DO, ,AINDRA BH'U
TI'I ZHAL SNGA NAS NI, GSANG BA ZHES

@6A *, ,BYA BA NI SA'I KHAMS SO, ,MCHOG CES BYA BA NI CHU'I KHAMS
SO, ,DGYES PA ZHES BYA BA NI ME'I KHAMS SO, ,THAMS CAD BDAG NYID
CES BYA BA NI RLUNG GI KHAMS SO, ,RTAG TU BZHUGS ZHES BYA BA NI
NAM MKHA'I KHAMS SO, ,YANG NA GSANG BA ZHES BYA BA NI RNAM PAR

SNANG MDZAD DO, ,MCHOG CES BYA BA NI RIN CHEN 'BYUNG LDAN NO,
,DGYES PA ZHES BYA BA NI 'OD DPAG MED PA'O, ,THAMS CAD BDAG NYID
CES BYA BA NI DON YOD GRUB PA'O, ,RTAG TU BZHUGS ZHES BYA BA NI
MI BSKYOD PA'O, ,DE LA 'KHRUL BA MED CING G-YO BA MED PAS RNAM
PAR MI G-YO BA'I CHOS KYI

DBYINGS KYI RANG BZHIN NYID YIN PAS NA MI BSKYOD PA'O, ,RNAM PAR
SNANG ZHING GSAL BAS NA RNAM PAR SNANG MDZAD DO, ME LONG LTA BU'I
YE SHES RNAM PAR DAG PA'I RANG BZHIN ME LONG GI NGOS LA GNAS PA'I
GZUGS BRNYAN LTAR SO SOR SNANG BA'O, ,RIN PO CHE NI MNYAM PA NYID
KYI YE SHES LA, DE NYID

GANG GI TOG TU GYUR PA GANG YIN PA DE LA DE SKAD CES BYA'O, ,DPAG
TU MED CING MTSUNGS PA MED PA'I RANG BZHIN CAN GYI 'OD GANG LA
MNGA' BA DE LA DE SKAD CES BYA'O, ,SO SOR RTOG PA'I RANG BZHIN
CAN SHES BYA BA THAMS CAD LA PHYIN CI MA LOG PA MNGA' BA'O, ,DON
YOD PA NI GANG GI BDAG NYID 'BRAS BU

DANG BCAS PA STE DE LTA BUR 'GRO BA MA LUS PA'I PHAN PA BSKYED
PA'I NGO BO BYA BA GRUB PA'I RANG BZHIN MNGA' BA'O ZHES BZHED DO,
,YANG NA PADMA'I ZHAL SNGA NAS KYIS NI GSANG BA ZHES BYA BA NI
GZUGS KYI PHUNG PO'O, ,MCHOG CES BYA BA NI TSOR BA'I PHUNG PO'O,
,DGYES PA ZHES BYA BA NI 'DU SHES KYI PHUNG

PO'O, ,THAMS CAD BDAG NYID CES BYA BA NI 'DU BYED KYI PHUNG PO'O,
,RTAG TU BZHUGS ZHES BYA BA NI RNAM PAR SHES PA'I PHUNG PO'O ZHES
BSHAD DO, ,YANG NA DPAL AU RGYAN PA'I ZHAL SNGA NAS KYIS NI GSANG
BA ZHES BYA BA NI DGOD PA'O, ,MCHOG GI ZHES BYA BA NI BLTAS PA'O,
,DGYES PA ZHES BYA BA

NI LAG BCANGS SO, ,THAMS CAD BDAG NYID CES BYA BA NI GNYIS GNYIS
'KHYUD PA'O, ,RTAG TU BZHUGS ZHES BYA BA YANG 'DI NYID DO ZHES
BSHAD DO, ,YANG NA GSANG BA ZHES BYA BA NI SNYING GA'I DBUS NA
GNAS PA'I PADMA 'DAB MA BRGYAD PA LTE BA DANG BCAS PA'I DBUS SU
CHUD PA'I ME 'BAR BA'I

@6B GZUGS CAN CHU SHING GI ME TOG LTA BU KHA THUR DU BLTAS PAR
'PHYANG BA'I RTZA SBUBS KYI NANG NGO, ,YANG NA GSANG BA ZHES BYA
BA NI DGA' BA'O, ,MCHOG GI ZHES BYA BA NI MCHOG TU DGA' BA'O,
,DGYES PA ZHES BYA BA NI DGA' BA'I MTHA'O, ,THAMS CAD BDAG NYID
CES BYA BA NI LHAN CIG SKYES PA'I

DGA' BA'O, ,RTAG TU BZHUGS ZHES BYA BA NI THAMS CAD KYI'O, ,YANG
NA BTZUN MO'I BHA GA THAMS CAD NYID NI GSANG BA ZHES BYA'O ZHES
SKAL LDAN GRAGS PA 'DOD DO, ,RANG BYUNG ZHES BYA BA NI RANG NYID
KHO NA BYUNG BAS NA RANG BYUNG BA STE, GZHAN LAS MA BYUNG ZHING
GANG GIS KYANG MA BYAS PAS NA RANG BYUNG ZHES

BYA'O ZHES KONGKANA'I ZHAL SNGA NAS 'DON TO, ,SKAL LDAN GRAGS PA
NI GDOD MA NAS MA SKYES PA'I PHYIR RANG BYUNG ZHES BYA'O ZHES
'DOD DE, DE YANG, THOG MA THA MA MED ZHI BA, ,DNGOS DANG DNGOS
MED ZAD PA'I GTZO, ,STONG NYID SNYING RJE MI PHYED PA, ,BYANG
CHUB SEMS ZHES BYA BAR BSHAD, ,CES JI

SKAD GSUNGS PA DANG, BDAG LAS MA YIN GZHAN LAS MIN, ,GNYIS KA LAS
MIN RGYU MED MIN, ,DNGOS PO GANG DAG GANG NA YANG, ,SKYE BA NAM
YANG YOD MA YIN, ,ZHES BSHAD PAS BDAG LAS SKYE BAR 'THAD PA MA
YIN NO, ,BCOM LDAN 'DAS ZHES BYA BA NI SKAL PA PHUN SUM

TSOGS PA DANG LDAN PA'I PHYIR RAM, BDUD BZHI BCOM PA'I PHYIR RAM,
'DOD CHAGS LA SOGS PA'I NYON MONGS PA RNAMS BCOM PA'I PHYIR RAM,
,DBANG PHYUG LA SOGS PA'I YON TAN DRUG DANG LDAN PA'I PHYIR BCOM
LDAN 'DAS ZHES BYA STE, DE YANG, DBANG PHYUG DANG NI GZUGS

BZAD DANG, ,DPAL DANG YE SHES GRAGS PA DANG, ,BRTZON 'GRUS PHUN
SUM TSOGS PA STE, ,DRUG PO DE LA LDAN ZHES BRJOD, ,CES JI SKAD
BSHAD PA LTA BU'O, ,DPA' ZHES PA NI DPA' BO NYID KYIS RNAL 'BYOR
GZHAN DAG LAS DGAR BA'I DON TE, ,DPER NA SRID SGRUB NI GZHU 'DZIN
PA

YIN NO ZHES PA LTA BU'O, ,YANG NA 'DI NI DPA' BO NYI SHU RTZA
BZHI'I BDAG NYID CAN YIN PA'I PHYIR DPA' BO GZHAN LAS DGAR BA YIN
NO ZHES KONGKANA'I ZHAL SNGA NAS BZHED DO, ,SKAL LDAN GRAGS PA
NI LHAN CIG SKYES PA'I DGA' BA'I BDAG NYID CAN YIN PA'I PHYIR,
,'DI NYID NI DPA'

@7A *, ,BO'I MCHOG YIN NO ZHES 'DOD DE, ,LHAN CIG SKYES PA'I DGA'
BA LAS GZHAN PA'I MCHOG TU GYUR PA'I GNAS MED PA'I PHYIR RO ZHES
SKAL LDAN GRAGS PAS DGONGS SO, ,MNGON PAR RTOGS PA BSTEN PA'I
PHYIR SGRA'I TSUL LAS ZHES PA LA SOGS PAS GSUNGS TE, SGRA

YI TSUL LAS NGES 'BYUNG ZHING, ,ZHES BYA BA NAS BRTZAMS TE, RGYUD
LAS GSUNGS PA MNYAN PAR GYIS, ,ZHES BYA BA'I MTHAR THUG PAR SBYAR
RO ZHES KONGKANA'I ZHAL SNGA NAS BZHED DO, ,SKAL LDAN GRAGS PA
NI JI BZHIN ZHES BYA BA'I BAR DANG SBYAR RO ZHES 'DOD DO, ,SGRA'I
TSUL LAS NGES

'BYUNG RNAMS, ,ZHES BYA BA NI DBANG PO GNYIS YANG DAG PAR
SBYOR BA LAS BYUNG BA STE, SGRA'I TSUL LAS ZHES BYA BA 'DI LA BLA
MA'I MAN NGAG SNA TSOGS YOD MOD KYIS, ,BLA MA'I MAN NGAG DU MA NI
GZHUNG MNGAS KYIS DOGS PA'AM, ,YONGS SU MI SHES PAS 'DIR NGES PAR
MA BYAS SO, ,

DE LTA MOD KYI AOm A'A: H'Um ZHES BYA BA'I YI GE GSUM BSGOMS LA
H'Um YONGS SU GYUR PA LAS RDO RJE, RDO RJE'I LTE BA LA YI GE
H'Um, AOm NI A'A: LA, A'A: NI H'Um LA, DE BZHIN DU RIM GYIS RDO
RJE'I RTZE MO NAS BRTZAMS TE RDO RJE'I LTE BA'I BAR RDO RJE'I LTE
BA YANG YI GE H'Um LA'O, ,A'U NI HA LA'O, ,HA NI MGO LA'O, ,

MGO YANG ZLA BA KHAM PA LA'O, ,ZLA BA KHAM PA YANG THIG LER RO,
,THIG LE YANG SGRA LA'O, ,SGRA YANG SGRA TZAM LA 'JUG STE, SGRA
TZAM YANG DMIGS PA SPANGS PAR BSAMS TE, DKYIL 'KHOR GYI 'KHOR LO
JI LTA BA BZHIN DU BSGOM PAR BYA'O, ,NGES 'BYUNG RNAMS ZHES BYA
BA NI

KHAMS GSUM PA NA GNAS PA'I DPA' BO DANG RNAL 'BYOR MA RNAMS SO,
,DE NYID KYIS NA TSIG MANG PO PA'I MTHA' CAN YIN NO ZHES KONGKA
NA'I ZHAL SNGA NAS BZHED DO, ,SKAL LDAN GRAGS PA NI NGES 'BYUNG
RNAMS ZHES TSIG MANG PO PAR BSTAN DU ZIN KYANG TSIG GCIG PA NYID
DU KHONG DU CHUD PAR BYA'O

ZHES 'DOD DO, ,DE YANG, 'JIG RTEN GSUM DU RNYED PAR DKA', ,ZHES
BSHAD PA'I PHYIR BDAG PO GRUB PA NYID KYIS 'GRO BA GSUM GRUB PA
YIN NO ZHES SKAL LDAN DGONGS SO, ,DE NYID KYIS NA DPA' BO DANG
DPA' MO'I DBANG PHYUG MA'I DKYIL 'KHOR BA RNAMS GTZO BO'I SA BON
NYID LAS BSKYED PAR 'DOD PA YIN NO ZHES 'DOD DO, ,

@7B DAM TSIG NI RNAM PA GNYIS TE, BSRUNG BAR BYA BA DANG, BZA'
BAR BYA BA'O, ,DE GNYIS KYI SPYOD PA NI NYIN MTSAN RTAG TU BSTEN
PA'O, ,DE NYID KYI SPYOD YUL CAN GYI YUL GANG LA YOD PA DE LA DE
SKAD CES BSHAD KYI MCHOD PA DANG PHYAG BYA BA LA SOGS PA'I SPYOD
YUL GZHAN DAG NI MA YIN NO ZHES BCOM LDAN

'DAS DGONGS SO, ,YANG NA DAM TSIG GI LHA MO RNAMS TE GANG GI
PHYIR DE LTA BU RGYUD LAS GSUNGS PA MNYAN PA'I CHO GA SHES PAS
MNYAN PAR GYIS ZHES BYA BAR SBYAR RO, ,'JIG RTEN GSUM DU RNYED
PAR DKA', ,ZHES BYA BA NI 'JIG RTEN GSUM POR RO, ,YANG NA 'JIG
RTEN GSUM NI 'KHOR LO

GSUM GYI DPA' BO RNAMS TE, DE RNAMS SHES PAR BYA BA NI RNYED PAR
DKA' BA'O, ,YANG NA LHA RNAMS RO GCIG PAR GYUR PA NYID KYIS CHO
GA SHES PA YIN PAR BSHAD DO, ,DANG PO DBUS DANG THA MAR GNAS TE
SKU LA SOGS PA'I 'KHOR LO LA YANG DAG PAR GNAS PA'O, ,SHES RAB
THABS KYI

SBYOR ZHES BYA BA LA, SHES RAB NI RDO RJE PHAG MO LA SOGS PA'I
MKHA' 'GRO MA THAMS CAD DO, ,THABS NI BCOM LDAN 'DAS LA SOGS PA'I
DPA' BO THAMS CAD DE, DE RNAMS DANG LHAN CIG YANG DAG PAR SBYOR
BA'I CHO GA SHES PA GANG YIN PA DE LA DE SKAD CES BYA'O, ,JI
BZHIN ZHES

BYA BA NI JI LTAR GSANG SNGAGS BZLAS PA DANG, BSAM GTAN LA SOGS
PA DANG LDAN PA DE LTAR SPYOD NYID CES BYA BA ZHI BA DANG, RGYAS
PA DANG, DBANG DANG, RENGS PA DANG, DGUG PA DANG, RMONGS PAR BYA
BA LA SOGS PA'O, ,SBYOR BA GCIG PUR MA ZAD KYI, CHO GA SHES PA
RNAMS RGYUD LAS

ZHES PA NAM MKHA' DANG MNYAN PA'I RGYUD LAS JI SKAD GSUNGS PA DE
THAMS CAD RGYUD 'DIR MNYAN PAR GYIS SHIG PA'O, ,SOGS PA'I SGRAS
NI SBYIN SREG LA SOGS PA BSTAN PA YIN NO ZHES KONGKANA'I ZHAL
SNGA NAS BZHED DO, ,SKAL LDAN GRAGS PA NI JI BZHIN DE BZHIN ZHES
PA BCOM LDAN 'DAS

KYI KHYAD PAR DU BYA BA JI SNYED PA LA BYA BAR 'DOD DO, ,DE NYID
KYIS NA DANG POR DES LUNG GANG ZHIG GIS RNAM PAR BKOD PAR 'GRO BA
NA GRAGS PA'O, ,DE'I DON NI 'DI YIN TE, ,SHES RAB NI PADMA'O,
,THABS NI RDO RJE'O, ,DE GNYIS YANG DAG PAR SBYOR BA NI GNYIS SU
MED PAR YANG DAG PAR 'GYUR BA'O, ,

@8A *, ,DE NAS DGA' BA DANG, MCHOG TU DGA' BA DANG, DGA' BA'I
MTHA'I RIM GYIS PA DANG NGA'I ZHES BYA BA LA SOGS PA'I RTOG PA'I
DRA BA MA LUS PA DANG BRAL BA MCHOG TU BDE BA DAM PA'I RNAM PAR
SHES PA SKYE ZHING SKAD CIG GIS SANGS RGYAS BCOM LDAN 'DAS CI
'DRA BA 'DI DE 'DRA BAR 'GYUR

RO, ,DE YANG DPAL GSANG BA 'DUS PA LAS, BCOM LDAN 'DAS DE BZHIN
GSHEGS PA THAMS CAD KYI SKU DANG GSUNG DANG THUGS RDO RJE'I
SNYING PO BTZUN MO'I BHA GA LA BZHUGS SO ZHES JI SKAD GSUNGS PA
LTA BU'O, ,GANG DAG GIS NI YANG DAG SBYOR LAS BYUNG GANG BDE BA'I
RANG BZHIN 'DI, ,SHIN TU

BSDUS PAS MA LUS YANG DAG RIG CING RNAM PAR ROL PA GANG, ,GANG GI
THABS KYIS RAB TU BRTAN PAR NUS PAR GYUR PA'I SPYOD YUL DU,
,MNYAM PA'I BDE BA MA NYAMS 'DI NYID GCIG BU'I SPYOD YUL GYUR PA
YIN, ,DRIS PA 'DIR NI DPYAD PAR BYA STE, RJES SU MYONG BA GANG
DANG GANG YIN PA DE THAMS

CAD NI BRDZUN PA YIN TE, SGYU MA'I SKYES BU BZHIN NO, ,RJES SU
MYONG BA YANG JI BZHIN DE BZHIN ZHES BSHAD PA LHAN CIG SKYES PA'I
DGA' BA'I RANG BZHIN GNYIS SU MED PA'I YE SHES KYI MCHOG CES BYA
BA YIN LA GNYIS SU MED PA'I YE SHES NI RJES SU MYONG BA MED PAS
DE LTAR RNAM PAR GZHAG PA MI 'THAD DE,

GANG JI LTAR RJES SU MYANG BA DE DE LTAR RNAM PAR GZHAG PAR BYA
BA MA YIN NO ZHES PAS THAL BAR 'GYUR RO, ,RJES SU MA MYONG BAR
YANG BDEN PAR YANG 'GYUR RO ZHES SMRA BAR 'OS PA YANG MA YIN TE,
GCIG DANG DU MA DANG, SKAD CIG PA DANG SKAD CIG PA MA YIN PA
DANG, ,RANG RIG PA DANG, RANG

RIG PA MA YIN PA'I RANG BZHIN DANG BRAL BA NYID DU NI, GANG GI
YANG BDEN PA NYID MA YIN PA'I PHYIR RO, ,DE LTAR SEMS CAN MI
MTHUN PA'I PHYOGS LAS NGES PAR LDOG STE, SBYOR NYID CES BYA BA NI
BCOM LDAN 'DAS KYIS YUM LA 'DI SKAD GSUNGS SO ZHES KHA CIG 'DOD
DO, ,GZHAN DAG NA RE

GNYIS KAS GSUNGS GCIG TU 'DI SKAD CES BKA' STZAL TO ZHES 'DOD DO,
,LA LA NI BCOM LDAN 'DAS LA YUM GYIS GSOL PA YIN NO ZHES 'DOD DO,
,BAR MA ZHES BYA BA NI PADMA'I DBUS TE, DER DBUGS 'BYIN PA'I
MCHOG GIS ZHES PA LCE LA RNAM PAR 'JOG PA DANG, DRI'I CHU DANG

@8B BCAS PA NI RI LU ZHES PA'O, ,RNAL 'BYOR ZHES BYA BA RDO RJE
PHAG MO'O, ,DUS KYI KHYAD PAR GYIS ZHES BYA BA 'BYUNG BA'I MTHAR
THUG PA'I DUS KYIS ZHES KONGKANA'I ZHAL SNGA NAS BZHED DO,
,AINDRA BH'U TI'I ZHAL SNGA NAS KYIS, BYANG CHUB SEMS DPA' RNAMS
KYI BYANG CHUB NI TSOGS GNYIS DANG BRAL BA MA YIN PAS YE

SHES KYI TSOGS GSUNGS NAS BSOD NAMS KYI TSOGS GSUNG BA YIN LA,
GONG MA'I BSOD NAMS KYI TSOGS NI DAM TSIG NYAMS SU BLANG BA LAS
GZHAN MA YIN PAS DE NYID KYI PHYIR DBUS SU ZHES BYA BA LA SOGS PA
GSUNGS PA YIN TE, DBUS SU NI SA BON NO, ,DBUGS 'BYIN NI MTSAL

CHEN NO, ,MCHOG NI SHA CHEN NO, ,DRI NI DRI CHEN NO, ,CHU NI RDO
RJE'I CHU STE, 'DI RNAMS LAS RI LU BYAS LA MCHOD PAR BYA ZHES PA
BDAG NYID TSIM PAR BYA BA'O, ,DE YANG, BSHANG GCI KHU BA KHRAG
RNAMS LA, SMAD PA DAG TU MI BYA STE, ,CHO GA BZHIN DU RTAG TU
BZA', ,GSANG NI RDO RJE GSUM LAS

'BYUNG, ,ZHES JI SKAD GSUNGS PA LTA BU'O, ,CI'I PHYIR ZHE NA,
GANG GI PHYIR, PHO NYAS LHAN CIG SKYES DNGOS GRUB, ,MCHOG DANG
'BRING DANG THA MA STE, ,ZHES BYA BA DE'I PHYIR, ,YID NI NANG DU
CHUD PA YIS, ,'DOD PA'I DNGOS GRUB BSGRUB PAR BYA, ,ZHES BYA STE,
PHYI'I RIG MA 'KHOR

LO GSUM LA GNAS PA THAMS CAD YID KYIS MNYES PAR BYA'O ZHES KONGKA
NA'I ZHAL SNGA NAS BZHED DO, ,LHAN CIG SKYES PA NI LHAN CIG SKYES
PA'I RNAL 'BYOR MA RNAMS SO, ,DE LA RNAL 'BYOR MA NI GSANG SNGAGS
LAS SKYES PA DANG, GNAS LAS KYES PA DANG, LHAN CIG SKYES PA STE

GSUM YOD PA LAS 'DIR LHAN CIG SKYES PA ZHES BYA BA NI NYE BAR
MTSON PA BTZAM STE, RNAL 'BYOR MA GSUM CAR GYI DNGOS GRUB KYANG
MNGON SUM DU BYED PAR 'GYUR RO ZHES PA'I DON TO, ,DE LA MCHOG NI
LHAN CIG SKYES PA'O, ,'BRING NI GNAS LAS SKYES PA'O, ,THA MA NI
GSANG SNGAGS LAS

SKYES PA'O, ,YANG NA MCHOG NI MKHA' LA RGYU BA'O, ,'BRING NI SA
LA RGYU BA'O, ,THA MA NI SA 'OG NA RGYU BA'O, ,'DI DAG GRUB PAS
DGOS PA CI ZHIG GRUB CE NA, YID NI NANG DU CHUD PA YIS, ,ZHES BYA
BA GSUNGS TE, RANG GI SEMS TZAM GYIS SO, ,'DOD PA'I DNGOS GRUB NI
MNGON PAR 'DOD

@9A *, ,PA'I DNGOS GRUB STE, DE BSGRUB PAR BYA'O ZHES SKAL LDAN
GRAGS PA 'DOD DO, ,RANG RDZAS THIG LES ZHES PA NI RANG GI BYANG
CHUB KYI SEMS KYIS SO, ,SANGS RGYAS KYI SGRAS NI MIG LA SOGS PA
LA BYA BAR BSHAD LA, BYANG CHUB SEMS DPA'I NI LAG PA DANG RKANG
PA LA SOGS PA'O, ,DE

YANG DPAL GSANG BA 'DUS PA LAS, MIG BZANGS BRTAN PA'I BLO LDAN
PAS, ,KHU BA BLANGS NAS BZA' BAR BYA, ,'DI NI SNGAGS RNAMS THAMS
CAD KYI, ,SKU GSUNG THUGS KYI MCHOD PA STE, ,YE SHES RDO RJE CAN
GYIS GSANG, ,SNGAGS RNAMS DNGOS GRUB BYED PAR GSUNGS, ,ZHES JI

SKAD GSUNGS PA LTA BU'O, ,GSANG SNGAGS ZLOS PA DANG ZHES BYA BA
LA SNGAGS ZLOS PA ZHES PA NI, ,SNGAGS ZLOS PA DANG LDAN NA 'GRUB
PAR 'GYUR GYI GZHAN DU MA YIN PA'O, ,BSAM GTAN NI TING NGE 'DZIN
TE, SEMS RTZE GCIG PA'I MTSAN NYID YIN LA, ,DES NA NI ZHES BYA BA
NI NGES PAR

GZUNG STE, BSAM GTAN DANG SNGAGS ZLOS PA DAG LAS BYANG CHUB
'BYUNG BAR 'GYUR GYI GZHAN DU MA YIN NO ZHES STON TO, ,SBRANG
RTZI NI KHU BA'O, ,MTSAL NI KHRAG GO, ,GA BUR BCAS ZHES BYA BA NI
SHA CHEN DANG BCAS PA'O, ,DMAR DANG ZHES BYA BA NI GCI BA'O,
,TZANDAN ZHES BYA BA NI BSHANG BA'O, ,

TSOGS KYI NANG DU ZHES BYA BA NI 'KHOR LO GSUM GYI DBUS SU'O,
,BZHAG PA ZHES BYA BA NI NYAMS SU BLANGS PA'O ZHES KONGKANA'I
ZHAL SNGA NAS BZHED DO, ,KAMPA LA'I ZHAL SNGA NAS KYIS NI DUR
KHROD DU TSOGS KYI 'KHOR LO'I DBUS SU RDO RJE RIGS LA SOGS PA'I
SHES RAB DANG THABS KYI SBYOR BAS

GZHAG PAR BYA'O ZHES 'DOD DO, ,THAMS CAD KYANG YIN LA RDO RJE
YANG YIN PAS NA THAMS CAD RDO RJE STE, DPA' BO THAMS CAD DO, ,RDO
RJE RNAMS KYI MTSAN MA NI MTSAN MA STE DAM TSIG GO, ,YANG NA DAM
TSIG GI SGRAS NI PADMA'I SNOD LA BYA'O, ,DER 'DI 'DZIN PAS NA,
RDO RJE KUN MTSAN

MTSAN MA 'DZIN, ,ZHES BYA'O, ,'DI DAG NI BDUD RTZI LNGA'I KHYAD
PAR YIN NO ZHES KONGKANA'I ZHAL SNGA NAS BZHED DO, ,SKAL LDAN
GRAGS PA NI MTSAN MA 'DZIN ZHES BYA BA LA DUNG CHEN PO'I RGYAN LA
SOGS PAS 'DZIN PA YIN NO ZHES 'DOD DO, ,RNAL 'BYOR PA YIS ZHES
BYA BA NI, ,RNAL 'BYOR

@9B 'DZIN CING SGOM PA DANG, ,GSANG SNGAGS ZLOS PA DANG LDAN PA,
,ZHES BYA BA'I DON TO, ,SPYOD PA NI BZA' BA STE BZA' BAR BYA
BA'O, ,DE YANG DPAL GSANG BA 'DUS PA LAS, ,BUD MED RAB TU MDANGS
LDAN PA, LO GRANGS BCU DRUG LON PA NI, ,DRI DANG ME TOG PHRENG
BRGYAN TE, ,YON TAN SKA RAGS

M'A MA K'IR, ,SHES RAB CAN GYIS BYIN BRLABS LA, ,DE YI DBUS SU
MNYES PAR BYA, ,SANGS RGYAS ZHI BA'I GNAS SPROS PAS, ,NAM MKHA'I
DBYINGS NI RAB TU BRGYAN, ,BSHAD GCI BU BA KHRAG LA SOGS, ,LHA
RNAMS LA NI DBUL BAR BYA, ,DE LTAR BYAS NA SANGS RGYAS DANG, ,

BYANG CHUB SEMS DPA' GRAGS CHEN MNYES, ,ZHES GSUNGS PA DANG, ZHI
BA'I BTUNG BA BZHIN MYANGS NA, ,ZHES BYA BA NI SLOB DPON dO MBI
PA'I ZHAL SNGA NAS KYIS MCHOD SBYIN GYI DUS SU BRAM ZES CHANG
BSTEN PA LTA BUR RO ZHES 'DOD DO, ,KONGKANA'I ZHAL SNGA NAS NI
BRAM ZE RNAMS KYI MCHOD

SBYIN GYI DUS SU ZHI BA'I BTUNG BA BSTEN PAR BYA ZHES 'DOD DO,
,MCHOD BZHI ZHES BYA BA NI PHYI DANG, GSANG BA DANG, NANG GI BDAG
NYID DANG, YID KYI RANG BZHIN LA SOGS PAS SO, ,YANG NA PHYAG RGYA
CHEN PO DANG, DAM TSIG DANG, CHOS DANG, LAS KYI PHYAG RGYA STE,
BZHI PO 'DI DAG

GIS MCHOD PA NI MCHOD PA BZHI'O, ,DE BZHIN DU DBANG PO GNYIS KYIS
SNYOMS PAR 'JUG PAS SNYOMS PAR ZHUGS PA'I PHYIR 'DIR DPA' BO ZHES
BCOM LDAN 'DAS LA BOD PA'O, ,DE NYID 'DZIN ZHES BYA BA NI, RNAL
'BYOR 'DZIN PA'O, ,YANG NA DE KHO NA NYID NI GZHAN MA YIN PA

NYID DE, DES NA 'KHOR LO GSUM LA GNAS PA THAMS CAD DANG, LHAN CIG
TU DGA' BAR RO GCIG PA 'DZIN PA YIN NO ZHES KONGKANA'I ZHAL SNGA
NAS BZHED DE, ,SLOB DPON SPYOD PA BA'I ZHAL SNGA NAS NI MCHOD PA
BZHI NI THOD PA BZHI YIN LA, DE BZHIN DU ZHES PA NI RNAL 'BYOR MA
STE

MKHA' 'GRO MA LA SOGS PA'I RNAL 'BYOR MA BCU GNYIS SO, ,DPA' BO
DBANG GNYIS SNYOMS 'JUG PA, ,ZHES BYA BA NI DPA' BO DANG DPA'
BO'I DBANG PHYUG MA NYI SHU RTZA BZHI'O, ,SNYOMS PAR 'JUG PA'I DE
NYID 'DZIN ,ZHES BYA BA NI SHES RAB KYIS KUN TU 'KHYUD PA'I DPAL
HE RU KA STE, RLUNG DANG, ME

@10A *, ,DANG, CHU DANG, DBANG CHEN DANG, RI RAB DANG, SNA TSOGS
RDO RJE DANG, SNA TSOGS PADMA DANG, A'A LI DANG, K'A LI DANG, ZLA
BA DANG, NYI MA LA SOGS PA BLA MA'I MAN NGAG JI LTA BAS DKYIL
'KHOR GYI 'KHOR LO LEGS PAR BSAM PAR BYA'O ZHES 'CHAD DO, ,DRIS
PA BCOM LDAN 'DAS NI 'DOD CHAGS

DANG BRAL BA YIN ZHING NYON MONGS PA'I SGRIB PA DANG SHES BYA'I
SGRIB PA MA LUS PAR BCOM PA'I MTSAN NYID CAN NYID YIN PA'I PHYIR
'DOD CHAGS DANG BRAL BA'I BCOM LDAN 'DAS GANG YIN PA DE NI 'DOD
CHAGS DANG BRAL BA LA, CI KHRO BO CHEN POR BSGOM PA LA SOGS PAR
STON PAR MDZAD PA NI 'OS

PA MA YIN TE, DANG POR KHRO BO NYID NGAN SONG GI RGYU'I MCHOG YIN
PA'I PHYIR KHRO BO NYID KYIS 'KHOR BA MA LUS PAR 'KHOR BA YIN PAS
'DI NI 'DOD CHAGS DANG BRAL BAS GSUNGS PA MA YIN LA, HE RU KA'I
DKYIL 'KHOR YANG BDUD KYIS BSHAD PA NYID YIN NO ZHES SMRA BAR MI
'GYUR RAM ZHE NA,

SHES RAB THABS DAG SBYOR BA YIS, ,SKU GSUNG THUGS KYI PHRIN LAS
RNAMS, ,GANG ZHIG 'TSANG RGYAR MI 'GYUR BA, ,BDAG NYID CHE LA DE
MI MNGA', ,ZHES SLOB DPON AINDRA BH'U TI'I ZHAL SNGA NAS KYIS
BSHAD PA DANG, BCOM LDAN 'DAS KYIS KYANG, GANG ZHIG RMONGS PA
'CHING 'GYUR ZHING, ,

DU 'BOD MTHAR NI NGES 'GYUR BA, ,DE NYID KYIS NI GROL 'GYUR
ZHING, ,SHES RAB THABS KYIS BDE BA THOB, ,CES GSUNGS PA DANG,
GZHAN YANG, ,SKYE BO MI BZAD PA YI LAS, GANG DANG GANG GIS 'CHING
'GYUR BA, ,THABS DANG BCAS NA DE NYID KYIS, ,SRID PA'I 'CHING BA
LAS GROL

'GYUR, ,ZHES GSUNGS PA YIN NO, ,'DI'I DON NI 'DI YIN TE, MI DGE
BA BCU LA SOGS PA'I LAS GANG DANG GANG GIS DU 'BOD CHEN PO LA
SOGS PA SDUG BSNGAL MCHOG TU SKYED PAR BYED PAS 'GRO BA RNAMS
'CHING BAR 'GYUR BA'ANG THABS DANG BCAS NA DE DANG DE NYID KYIS
GROL BAR 'GYUR

GYI, ,GZHAN GYIS NI MA YIN NO, ,'O NA MU STEGS RIGS LDAN LA SOGS
PA YANG CI'I PHYIR GROL BAR MA GYUR ZHE NA, DE'I PHYIR THABS DANG
BCAS NA ZHES BYA BA GSUNGS TE, THABS DANG BCAS PAR GNAS PAS NA
THABS DANG BCAS PA STE, 'DIR THABS KYI SGRAS NI DNGOS PO MA LUS
PA BRDZUN

@10B PAR SHES PA LA BYA STE, PHYI ROL DON MTHONG LOG PA STE,
,SEMS NYID KYANG NI DON DU MED, ,BLO YIS RNAM PAR BRTAGS PAS NA,
,GZUNG DANG 'DZIN PA YOD MA YIN, ,ZHES BSHAD PA YIN NO, ,DE'I DON
NI 'DI YIN TE, RIGS LDAN LA SOGS PA NI BDAG DANG BDAG GI LA SOGS
PA LOG PAR 'DZIN PA

LA MNGON PAR ZHEN PAS BLO PHYIN CI LOG TU GYUR PA'I PHYIR MI DGE
BA BCU'I LAS LA SOGS PAS DU 'BOD CHEN PO LA SOGS PA'I SDUG BSNGAL
NYAMS SU MYONG BA YIN TE, 'DI DAG THAMS CAD NI BRDZUN PA'O ZHES
PHYIN CI MA LOG PA LA MKHAS PA MED PA'I PHYIR RO, ,DPER NA DUG GI
DE KHO NA NYID MI SHES PAR

DUG ZA BA LA SOGS PAS SDUG BSNGAL NYAMS SU MYONG BAR GYUR LA,
,DUG GI DE KHO NA NYID SHES PAR GYUR PA RNAMS NI 'CHI BA LA SOGS
,PA'I SDUG BSNGAL CHEN PO LTA SMOS KYANG CI DGOS KYI SLAR LA
LHA'I LUS CAN DU GYUR PA NYID YIN NO, ,DE BAS NA 'DI LTAR, SHIN
TU GDUG CING GTUM PA LA, ,ZHI

BAS PHAN PAR MI 'GYUR GYI, ,NANG NA ZHI BA'I TSUL CAN PAS, ,DPA'
BO DPA' BA NYID DU SPYOD, ,CES GSUNGS PA'I PHYIR KHRO BO CHEN
PO'I RANG BZHIN CAN DPAL HE RU KA'I DKYIL 'KHOR BSGOM PA SHES PA
NYID BDAG MED PA'I DE KHO NA NYID KYIS NA 'DOD CHANGS DANG BRAL
DU ZIN KYANG THUGS

RJE CHEN PO DANG LDAN PAS DE LTAR STON PA LA 'GAL BA CI ZHIG YOD
DE YANG DPAL GSANG BA 'DUS PA LAS, ,RNAM PAR MI RTOG DON LAS
BYUNG, ,'DOD CHAGS ZHE SDANG GTI MUG RIGS, ,THEG PA'I MCHOG NI
BLA MED PA'I, ,DNGOS GRUB RAB MCHOG SGRUB PAR BYED, ,RIGS NGAN
SMYIG

MA MKHAN LA SOGS, ,GSOD DON DON GNYER SEMS PA RNAMS, ,THEG CHEN
BLA NA MED PA YI, ,THEG MCHOG 'DI LA 'GRUB PAR 'GYUR, ,SEMS CAN
MTSAMS MED LA SOGS PA'I, ,SDIG PA CHEN PO BYED PA YANG, ,RDO RJE
THEG PA RGYA MTSO STE, ,THEG PA MCHOG NI 'DI LA GRUB,

SNYING NAS SLOB DPON SMOD PA DAG, ,BSGRUBS KYANG 'GRUB PAR YONG
MI 'GYUR, ,SROG GCOD PA YI SEMS CAN GANG, BRDZUN DU SMRA LA DGA'
BA DANG, GZHAN GYI NOR LA CHAGS PA DANG, RTAG TU 'DOD LA SPYOD
GANG DANG, BSHANG GCI ZAS SU ZA BA STE, ,DE DAG SGRUB PA'I SNOD
DU 'GYUR,

@11A *, ,ZHES JI SKAD GSUNGS PA LTA BU'O, ,DE NYID KYIS NA MTSON
CHA RNON PO SNA TSOGS BSNAMS PA'I PHYAG SNA TSOGS DANG, NYI MA
'CHAR KA LTA BU'I SPYAN GSUM DANG, SHAS CHER 'JIGS SU RUNG BA'I
ZHAL BZHI LA SOGS PA DANG LDAN PA'I 'KHOR LOS SGYUR BA CHEN POR
BCOM

LDAN 'DAS RDO RJE SEMS DPA' BSGOM PA YANG LEGS PA NYID YIN PAR
SHES PAR BYA'O, ,'KHOR LOS SGYUR BA CHEN PO DANG 'DRA BAR DPAL HE
RU KAS 'GRO BA MA LUS PA BDUD RNAMS LAS RGYAL PA THOB PAR MDZAD
PA'I PHYIR DPAL HE RU KA NI 'GRO BA BDUD LAS RNAM PAR RGYAL BAR
MDZAD PA'O, ,

DE'I TSE JI LTAR NA DKON MCHOG GSUM LA SOGS PA LA GNOD PA'I BDUD
RNAMS ZAD PAR MA MDZAD, DMAN PA RNAMS NI DA DUNG YANG NYIN RE
ZHING GNOD PA BYED PAR SNANG NGO ZHE NA, 'DI NI SHIN TU NYUNG
STE, NOR BU DANG SNGAGS DANG SMAN LA SOGS PA DON DE LTA BU'I BYA
BA BYED PA YOD KYANG NAD LA SOGS

PA'I NYES PA CHEN PO DANG LDAN PA'I SKYE BO RNAMS LEN PAR MI BYED
DO, ,DE BZHIN DU BCOM LDAN 'DAS THUGS RJE CHEN PO'I STOBS CAN
'GRO BA MA LUS PA'I BDUD ZAD PAR MDZAD PA BZHUGS SU ZIN KYANG
THOG MA MED PA'I 'KHOR BA 'KHOR BA'I RGYUN DU GRAGS PA'I DAM PA
MA YIN PA'I LAS GCIG

NAS GCIG TU BRGYUD PA'I RANG RANG GI NYAMS PAS DKON MCHOG GSUM LA
SOGS PA LA MCHOG TU 'KHU BAR BYAS NAS MU STEGS PA LA SOGS PA DU
'BOD CHEN PO LA SOGS PA'I SDUG BSNGAL NYAMS SU MYONG BAR GYUR PA
LA BCOM LDAN 'DAS LA NYES PA CI ZHIG MNGA' STE, SANGS

RGYAS BCOM LDAN 'DAS NI GZHAN DAG LA MNGON PAR MTHO BA DANG NGES
PAR LEGS PA'I LAM STON PAR MDZAD PA LA BRTZON PA NYID YIN NO, ,DE
YANG, DE BZHIN GSHEGS PA STON MDZAD YIN, ,KHYED RNAMS KYIS NI DE
LTAR GYIS, ,ZHES JI SKAD GSUNGS PA LTA BU'O, ,DE LTA YIN DU CHUG
NA

YANG BYANG CHUB SEMS DPA' RNAMS NI 'JIG RTEN DBANG PHYUG LA SOGS
PA RANG BZHIN ZHI BA'I LHA PHYAG GNYIS DANG ZHAL GCIG LA SOGS PAR
BSGOM PA LEGS PA YIN NA, DPA' BO DANG DPA' BO'I DBANG PHYUG MA LA
SOGS PAR BSGOMS PAS CI ZHIG BYA, DE NI BDEN MOD KYI, BSAM

@11B PA'I KHYAD PAR JI BZHIN DU, ,SEMS CAN RNAMS LA BSTAN PAR
BYA, ,ZHES GSUNGS PAS, ,GANG BSAM PA DPA' BA RNAMS 'KHOR LOS
SGYUR BA LTAR BDAG DANG GZHAN GYI DON BYED PAR 'DOD PAS DE'I DON
DU GDUL BYA'I SKYE BO RNAMS KYI DOR MDZAD NAS BCOM LDAN 'DAS KYIS
BSGOM

PA 'DI GSUNGS PA YIN TE, 'DI NI BSAM GTAN LA SOGS PAS BGROD PAR
BYA BA NYID YIN NO, ,RE ZHIG DES CHOG GO, ,GDOD NAS GRUB PA'I DUR
KHROD DU, ,ZHES BYA BA NI DKYIL 'KHOR GYI 'KHOR LO 'DI LA NI
STONG PA NYID GTZO BOR GYUR PAS DUR KHROD NYID DU BYA BAR 'OS PA
YIN TE,

DUR KHROD DU GNAS PA TZAM NYID KYIS STONG PA DANG, SKAD CIG PA
DANG BDAG MED PA LA SOGS PA DE LTA BU'I RNAM PAS BLA NA MED PA
YANG DAG PAR RDZOGS PA'I BYANG CHUB DANG RJES SU MTHUN PA'I SEMS
PHUL DU BYUNG BA SKYE BAR 'GYUR BA'I PHYIR RO, ,LE'U DANG PO'I
BSHAD PA'O,, ,,DE LA

LCI BA MA LHUNG BAS ZHES BYA BA LA SOGS PAS DKYIL 'KHOR BSHAD
PA'I CHOG GSUNGS PA YIN TE, GANG DAG HU NI RANG NYID KYI, ,LAS
KYI CHO GA RNAMS MED PAR, ,DER NI SPYI YI RGYUD DAG LAS, ,BSHAD
PA'I CHO GA MKHAS PAS BSTAN, ,ZHES GSUNGS PAS 'DIR SPYI'I RGYUD
LAS GSUNGS PA'I

CHO GA BTZAL BAR BYA'O, ,SPYI'I RGYUD LAS GSUNGS PA'I CHO GA NI,
DKYIL 'KHOR GYI CHO GAR SMRAS ZIN PAS KHO BOS 'DIR MA BRIS SO,
,LCI BA SA LA MA LHUNG BAS ZHES PA NI RNAM PAR SNANG MDZAD KYIS
TE, GANG GI PHYIR DUR KHROD KYI THAL BA LA SOGS PAS BYUG PA'I
PHYIR RO, ,DUR KHROD DU NI KUN

SPYOD CING, ,ZHES BYA BA NI RI'I PHUG LA SOGS PA MI RO BSREGS PA
LA DUR KHROD CES BYA'O, ,RO BSREGS SOL BA ZHES BYA BA LA SOGS PA
NI GO SLA'O, ,SLOB DPON MTSAN NYID BZANG LDAN ZHING, ,ZHES BYA BA
NI DAD PA DANG SHES RAB DANG SNYING RJE DANG LDAN PA, BYA KA RA
nA DANG, SNYAN DANG GAS DANG

SDEB SBYOR LA MKHAS PA, SKAR RTZIS LA BYANG BA, TSAD MA DANG RIG
BYED DANG, SGRUNG GTAM DANG, LUGS KYI BSTAN BCOS LA MKHAS PA,
GTAM GYI TSIG SHES PA DANG, YI GE SNA TSOGS DANG, YUL SNA TSOGS
KYI SKAD DANG, GSER DANG, NOR BU RIN PO CHE DANG, BUD MED DANG,
SKYES PA

@12A *, ,DANG, GLANG PO CHE DANG, RTA'I MTSAN NYID LA MKHAS PA,
'DRI BA DANG, RI MO DANG, GLU DANG, ROL MO DANG, GAR DANG, MTSON
CHA'I SBYOR BA SNA TSOGS DANG, SMAN DPYAD DANG, SHO RTZE BA DANG,
MIG 'PHRUL DANG, SHING BSKYED PA DANG, GSER BSGYUR RTZI DANG,
SRANG GI BSTAN

BCOS SHES PA, BSAM PA DANG BRDA LA SOGS PA LA BYANG BA, SEN MO
GCOD PA LA SOGS PA'I BZO DANG LDAN PA, 'DOD PA'I BSTAN BCOS SHES
PA, SHES RAB DANG LDAN ZHING 'DZIN NUS PA, SHES GNYEN CAN, SMRA
MKHAS PA, THAGS THOGS MED PA, THABS CIR BYA BA LA MKHAS PA, RTAG
TU

SPRO BA CHE BA, SDUG BSNGAL BZOD PA, BLA MA DANG, RNAL 'BYOR MA
DANG, DAM TSIG DANG, DKON MCHOG GSUM LA GUS PA DANG LDAN PA, PHA
ROL TU PHYIN PA BCU LA DGA' BA, 'JIGS PA DANG, NGO TSA BA DANG,
ZHUM PA MED PA, RAB GNAS DANG, SBYIN SREG DANG, DKYIL 'KHOR LA
SOGS

PA LAS RAB 'BYAM SNA TSOGS LA MKHAS PA, BLA MA LA BRNYAS PA DANG,
BDE BAR GSHEGS PA'I BKA' LAS 'DAS PA DANG, 'KHRUL PAS SPUN GYI
NYES PA SMRA BA DANG, BYAMS PA CHEN PO SPONG BA DANG, BYANG CHUB
KYI SEMS 'DOR BA DANG, DAM PA'I CHOS LA SMOD PA DANG, GSANG BA
SGROGS

PA DANG, PHUNG PO LNGA LA SMOD PA DANG, THEG PA CHEN PO LA THE
TSOM ZA BA DANG, GDUG PA CAN LA BYAMS PA DANG, LOG PA'I CHOS LA
RTOG PA DANG, DAD PA'I SEMS CAN SPONG BA DANG, DAM TSIG THOB PA
MI BSTEN PA DANG, BUD MED LA SMOD PA ZHES BYA BA'I RTZA BA'I
LTUNG BA DANG BRAL BA NI RDO RJE SLOB

DPON ZHES BYA BAR BSHAD DO, ,YON TAN GYI RAB MCHOG GSUNGS PA NI,
YANG DAG YE SHES ZHES BYA BA LA SOGS PA YIN NO, ,DE LTAR NYES PA
THAMS CAD DANG BRAL ZHING YON TAN THAMS CAD KYIS BRGYAN PA'I RNAL
'BYOR PA NI DKYIL 'KHOR 'BRI BA LA SOGS PA NUS PA YIN NO ZHES

BYA BAR BSHAD DO, ,DE LA YANG DAG PA'I YE SHES NI YE SHES KYI MI
MTHUN PA'I PHYOGS LOG PA'I SHES PA LA SOGS PAS SEMS CAN RNAMS KYI
DBANG PO THAMS CAD SUN 'BYIN PAR BYED PA NI NYES PA YIN LA, YON
TAN NI YANG DAG PA'I YE SHES LA SOGS PA STE, DAM PA RNAMS

@12B KYIS BSLAB CING YANG DANG YANG DU GOMS PAR BYA BA'I SHES PA
GANG YIN PA DE NI YANG DAG PA'I YE SHES SO, ,YANG DAG PA JI LTA
BA'I DON PHYIN CI MA LOG PAR RTOGS PAS NI PHYIN CI MA LOG PA STE,
YANG DAG PA'I DON JI LTA BA BZHIN DU RTOGS PA LA YANG DAG PA'I YE
SHES ZHES BYA'O, ,DE YANG

DNGOS PO DANG DNGOS PO MED PA LA SOGS PA'I RNAM PAR RTOG PA MA
LUS PA DANG BRAL BA, MCHOG TU BDE BA DAM PA'I 'BYUNG GNAS RING
RIG PAR MTSAN NYID GCIG PA SO SOR SNANG BA'I KHYAD PAR DON JI LTA
BA BZHIN DU RTOGS PA LA BYA'O ZHES SLOB DPON GSUNG NGO, ,SKAL
LDAN GRAGS PA NI

YANG DAG PA DANG YANG DAG PA MA YIN PA LA SOGS PA DNGOS PO'I DON
THAMS CAD DANG BRAL BA KUN BRTAGS DANG, GZHAN DBANG DANG, YONGS
SU GRUB PA BRDZUN DU SNANG BA'I KHYAD PAR DON JI LTA BA BZHIN DU
RTOGS PA NI YANG DAG PA'I YE SHES TE, MCHOG TU BDE BA'I RNAM PA
LA SOGS

PA YANG DAG PA'I DON LA MNGON PAR ZHEN PA PHYIN CI LOG MED PA YIN
NO ZHES 'DOD DO, ,YANG DAG PA'I DON BSGOMS PA'I RAB KYI MTHAR
THUG PA LAS BYUNG BA'I RNAL 'BYOR GYI SHES PA JI LTA BU YIN ZHES
RTOGS NA, DNGOS PO MA LUS PA BRDZUN PA NYID YANG DAG PA'I DON YIN
PAS NYES PA MED

DO, ,RGYUD CES BYA BA NI DPAL 'KHOR LO BDE MCHOG LA SOGS PA'I RDO
RJE'I TSIG LA MKHAS PA'O, ,DPAL LDAN KHRAG 'THUNG GSANG SNGAGS
SHES, ,ZHES BYA BA NI SNYING PO DANG NYE BA'I SNYING PO LA SOGS
PAR RTEN CING 'BREL BAR 'BYUNG BA LA SOGS PA LA NGES PAR YID CHES
PAS GSANG SNGAGS RTAG

TU ZLOS PA'O, ,KHRO MED CES BYA BA NI MI RIGS PA SPONG PA'O,
,GTZANG ZHING ZHES BYA BA NI DAM PA MA YIN PA'I CHOS KYI DON 'DOD
PA DANG BRAL BA'O, ,SBYOR SHES YE SHES PHA ROL 'GRO, ,ZHES BYA BA
LA SBYOR BA NI ZHI BA LA SOGS PA'O, ,THOD PAS SPYI BO BRGYAN BYAS
SHING, ,ZHES BYA BA NI THOD PA LNGAS

RTZE BRAN BYAS PA'O, ,GUG SKYED DAG GIS LUS BRGYAN CING, ,ZHES
BYA BA NI THAL CHEN DANG, 'OG PAG DANG, RUS PHRENG SNA TSOGS PA'I
RGYAN GYIS SO, ,RUS PA'I PHRENG BA YANG DAG GNAS, ,ZHES BYA BA NI
KENG RUS SNA TSOGS PA'I STENG DU BZHUGS PA'O, ,DUM GCIG SPYI BOR
BRGYAN PA DANG, ZHES

@13A *, ,BYA BA NI SPYO BOR MI'I THOD PA LA SNA TSOGS RDO RJE YOD
PA 'JOG PA'O, ,RUS PA'I PHRENG BA RNAM PAR 'PHYANG, ,ZHES BYA BA
NI MI'I RUS PA LAS BYAS PA'I MCHOD PHYIR THOGS LA SOGS PA'I DAG
BYED 'PHYANG BA'O, ,BDAG NYID SHR'I HE RU KAR BYAS NAS ZHES BYA
BA NI MAN NGAG JI LTA BAS

DPAL HE RU KA'I RNAL 'BYOR DU BYAS PA'O, ,DE'I 'OG TU NI, DPAL
LDAN HE RU KA DRAN BYA, ,ZHES BYA BA NI YE SHES KYI 'KHOR LO
SPYAN DRANG BAR BYA'O, ,'KHOR LO 'DI YI SNYING GAR DGOD, ,CES BYA
BA NI GNAS PA LA SOGS PA'I LHA RNAMS JI LTA BA BZHIN DU RANG GI
LUS LA BSGOM PAR BYA'O, ,

DE LTAR GO BA GOS ZHES BYA BA NI GO BA GO BA BYAS NAS RDUL TSON
GYI DKYIL 'KHOR GYI 'KHOR LO'I TSON DGYE BAR BYA'O, ,BDAG NYID
CES BYA BA NI RANG NYID DO, ,GO CHA BCAS ZHES BYA BA NI DPA' BO
LA SOGS PA'I GO CHA DANG LDAN PA'O, ,SNGAGS NI RTZA BA'I SNGAGS
LA SOGS PA'O, ,PHYAG RGYA NI

RDO RJE PHAG MO STE, DE RNAMS KYIS BRGYAN PA NI BSRUNGS PA'O,
,YANG NA PHYAG RGYA DANG SNGAGS NI SNYING PO DANG NYE BA'I SNYING
PO LA BYA STE, DE GNYIS KYIS SO, ,SEMS MED SRAD BU YIS ZHES BYA
BA NI BCU BZHI'AM TSES BRGYAD LA GANG DU BYED PAR GYUR PA DE'I
KHAR SRAD BU BCUG STE, DE'I RJES LA

DUR KHROD DU SONG STE SRAD BU BLANG BAR BYA BA DE NI RO'I SRAD BU
YIN GYI RO'I RKED PA LA SOGS PA NI MA YIN LA, RO'I SKRA YIN NO
ZHES PA'I MAN NGAG NI 'TSAM PA MA YIN TE, DKYIL 'KHOR 'BRI BA LA
DE DAG DGOS PA MA YIN PA'I PHYIR RO, ,RU DHI RA NI CHEN POS BGOS,
,ZHES BYA BA NI RO'I SRAD BU MED PAR

GYUR NA ZHES RNAM PA GZHAN SMRAS PA YIN NO, ,SNGAGS PAS NYIS
'GYUR RNAM SPYAD CING, ,ZHES BYA BA NI SPYOD PA'I ZHAL SNGA NAS
KYIS 'DI NI NYE BAR MTSON PA TZAM YIN TE, KHRU GANG LA SOGS PA
NAS BRTZAMS TE, KHRU BCU DRUG PA'I BAR DU BYA'O ZHES GSUNG NGO,
,BZA' BA KUN GYIS LEGS

BKANG BA'I, ,ZHES BYA BA NI BDUD RTZI LNGAS SO, ,SNOD NI STENG DU
GZHAG PAR BYA, ,ZHES BYA BA NI SA LAS BYAS PA'I THOD PA STENG DU
GZHAG PA'O, ,MAR ME BRGYA NI DBUL BAR BYA, ,ZHES BYA BA LA SOGS
PA NI TIL MAR GYI MAR ME'O, ,YANG SMOS PA NI NGES PAR GZHAG DGOS
PA'I PHYIR TE, MAR

@13B ME BRGYA NI GTZO BO YIN PA BSTAN PA'I PHYIR RO, ,LHAG MA
RNAMS NI GO SLA'O, ,LE'U GNYIS PA'I BSHAD PA'O,, ,,SLOB DPON CHO
GAS MNYES BYAS TE, ,SLOB DPON KHROS NA RAB 'JIG BYED, ,DE PHYIR
THAMS CAD YONGS BTANG STE, ,RTAG TU SLOB DPON RAB MNYES BYA,
,ZHES

BYA BA LA SOGS PA'I TSUL GYIS BLA MA MNYES PAR BYA BA GSUNGS PA
YIN TE, SGRA SNYAN DRIL BU DKROL ZHES BYA BA NI MTSAN NYID THAMS
CAD KYIS MTSAN PA MTSAN NYID NGAN PA THAMS CAD DANG BRAL BA RIGS
LNGA LAS BYUNG BA'O ZHES BYA BA NI MAN NGAG GO, ,DRIL BU DKROL
ZHES BYA BA NI PHYI ROL

GYI BSHAD PAS SGRA JI BZHIN PA NYID DU BSHAD PAR BYA'O, ,LHAG MA
NI GO SLA'O, ,LUS DRAN PA NYE BAR GZHAG PA NI MKHA' 'GRO MA'O,
,TSOR BA DRAN PA NYE BAR GZHAG PA NI L'A MA'O, ,CHOS DRAN PA NYE
BAR GZHAG PA NI DU MA SKYES MA'O, ,SEMS DRAN PA NYE BAR GZHAG PA
NI GZUGS CAN

MA'O, ,BSHAD DANG MA BSHAD GANG CI'ANG RUNG, ,DE KUN DPAL HE RU
KAR GNAS, ,ZHES BYA BA NI BSHAD PA DANG MA BSHAD PA NI BSHAD PA
DANG MA BSHAD PA STE DE THAMS CAD SHR'I HE RU KA BDE MCHOG 'KHOR
LO LA GNAS PA YIN NO, ,GZHAN DAG NI MA SMOS PA RNAMS KYANG NYAMS
SU BLANG

BAR BYA BA'I DON YIN NO ZHES ZER RO, ,YANG GZHAN DAG NI DPAL HE
RU KA 'BYUNG BA LA BYA'O ZHES ZER RO, ,SKAL LDAN GRAGS PA NI
BSHAD PA DANG MA BSHAD PA DAG NI BSHAD PA DANG MA BSHAD PA STE,
RNAL 'BYOR MA'I RGYUD DANG RNAL 'BYOR GYI RGYUD MA LUS PA LAS
GSUNGS PA'I DKYIL 'KHOR

GYIS SBYANG BA LA SOGS PA DE THAMS CAD MA GSUNGS SU ZIN KYANG
DPAL 'KHOR LO BDE MCHOG NI GSANG SNGAGS THAMS CAD KYI SNYING PO'I
NGO BOR GYUR PA YIN PAS 'DIR RNAL 'BYOR PAS RJES SU SPYAD PAR
BYA'O ZHES 'DOD DO, ,LE'U GSUM PA'I BSHAD PA'O,, ,,DE NAS RNAL
'BYOR MA

RNAMS NI, ,SA RNAMS SU NI RNAM ROL PA, ,ZHES BYA BA NI 'DOD PA'I
KHAMS DANG, ,GZUGS KYI KHAMS DANG, GZUGS MED PA'I KHAMS ZHES BYA
BAR MKHA' 'GRO MA BRJOD DU MED PA'I YANG BRJOD DU MED PA RNAMS
KYIS MNGON PAR KHYAB NAS GNAS SO ZHES SLOB DPON BZHED DO, ,MKHA'

@14A *, ,'GRO MA BRJOD DU MED PA'I YANG BRJOD DU MED PAS SA RNAMS
TE SA GSUM NA GNAS PA'I 'JIG RTEN PA RNAMS LA YANG RMI LAM DU NYE
BAR BSTAN PAS 'JIGS PA MED PA'I PHYIR RDZOGS PA'I BYANG CHUB TU
SNYAN GSAN 'BEBS PAR MDZAD DO, ,RNAM PAR ROL CING YANG DAG PAR

RTOGS PAR MDZAD CING RJES SU 'DZIN PAR MDZAD DO ZHES BYA BA NI
RMI LAM DU BSTAN PA'O, ,DE RNAMS KYI NANG NAS GCIG TU GTZO BOR
GYUR CING MNGON PAR RTOGS PA LA DGOS PA'I LHA MO RNAMS GANG YIN
PA DE BSHAD PA YIN NO, ,'DUN PA'I RDZU 'PHRUL GYI RKANG PA NI RAB
TU GTUM MO'O, ,BRTZON

'GRUS KYI RDZU 'PHRUL GYI RKANG PA NI GTUM PA'I MIG CAN MA'O,
,DPYOD PA'I RDZU 'PHRUL GYI RKANG PA NI 'OD LDAN MA'O, ,SEMS KYI
RDZU 'PHRUL GYI RKANG PA NI SNA CHEN MA'O, ,DAD PA'I DBANG PO NI
DPA' BO'I BLO CAN MA'O, ,BRTZON 'GRUS KYI DBANG PO NI KHARBA
R'I'O, ,DRAN PA'I DBANG PO NA LANGKA'I DBANG

PHYUG MA'O, ,TING NGE 'DZIN GYI DBANG PO NI SHING GRIB MA'O,
,SHES RAB KYI DBANG PO NI AE R'A BA TI'O, ,DAD PA'I STOBS NI
'JIGS BYED CHEN MO'O, ,BRTZON 'GRUS KYI STOBS NI RLUNG GI SHUGS
CAN MA'O, ,DRAN PA'I STOBS NI CHAD 'THUNG MA'O, ,TING NGE 'DZIN
GYI STOBS NI LHA MO SNGO BSANGS

MA'O, ,SHES RAB KYI STOBS NI SHIN TU BZANG MO'O, ,TING NGE 'DZIN
YANG DAG BYANG CHUB KYI YAN LAG NI RTA RNA MA'O, ,BRTZON 'GRUS
YANG DAG BYANG CHUB KYI YAN LAG NI KHA G'A N'A'O, DGA' BA YANG
DAG BYANG CHUB KYI YAN LAG NI 'KHOR LO'I SHUGS CAN MA'O, ,SHIN TU
SBYANGS PA YANG DAG

BYANG CHUB KYI YAN LAG NI KHAndA RO HA'O, ,CHOS RNAM PAR 'BYED PA
YANG DAG BYANG CHUB KYI YAN LAG NI CHANG 'TSONG MA'O, ,DRAN PA
YANG DAG BYANG CHUB KYI YAN LAG NI 'KHOR LO'I GO CHA MA'O, ,BTANG
SNYOMS YANG DAG BYANG CHUB KYI YAN LAG NI SHIN TU DPA' MO'O,
,YANG DAG PA'I LTA BA NI STOBS

CHEN MA'O, ,YANG DAG PA'I RTOG PA NI 'KHOR LOS SGYUR MA'O, ,YANG
DAG PA'I NGAG NI BRTZON 'GRUS CHEN MO'O, ,SLOB DPON AINDRA BH'U
TI'I ZHAL SNGA NAS NI LHA MO NYI SHU RTZA BZHI PO 'DI RNAMS NI
ZHAL GCIG PA DANG, PHYAG GNYIS PA YIN NO ZHES BZHED DO, ,GZHON NU
MA'I ZHAL SNGA NAS DANG,

@14B DRI SBYOR GYI ZHAL SNGA NAS DANG, SPYOD PA'I ZHAL SNGA NAS
NI, 'DI DAG PHYAG GNYIS PA LA SOGS PA NAS BRTZAMS TE PHYAG 'BUM
PA'I BAR DANG, DE BZHIN DU DPAL AU RGYAN PA'I ZHAL SNGA NAS NI
PHYAG GI NGES PA MED PA YIN NO ZHES BZHED DO, ,DPAL AINDRA BH'U
TI'I ZHAL SNGA NAS KYI MAN NGAG

LAS NI THUGS KYI 'KHOR LO LA BZHUGS PA NI NAG PO'O, ,GSUNG GI
'KHOR LO LA BZHUGS PA NI DMAR PO'O, ,SKU'I 'KHOR LO LA BZHUGS PA
NI DKAR PO'O ZHES BZHED DO, ,DPAL AU RGYAN PA'I ZHAL SNGA NAS NI
THAMS CAD KYI MDOG KYANG GTZO BO'I SKU MDOG LTA BU'O ZHES BZHED
DO, ,BLA

MA'I MAN NGAG LAS NI 'DI RNAMS KYI GZUGS NI MING JI BZHIN DU
MTHUN PAR BSGOM PAR BYA ZHES BSHAD DO, ,RANG MING BRJOD PA'I ZHES
BYA BA LA SOGS PAS NI RNAL 'BYOR MA 'DI RNAMS KYI SNGAGS NI, RANG
RANG GI MING LA THOG MAR AOm DANG THA MAR H'Um H'Um PHAt CES
BYA'O ZHES STON TO, ,

GZHAN DANG 'BUS ZOS RTZVA DANG MTSUNGS, ,ZHES BYA BA NI JI LTAR
SRIN BUS ZOS PA'I RTZA NI SNYING PO MED PAR 'GYUR BA DE BZHIN DU
DPAL 'KHOR LO BDE MCHOG LAS GZHAN PA'I RGYUD LAS GSUNGS PAS NI
SNYING PO MED PA YIN NO, ,LE'U BZHI PA'I BSHAD PA'O,, ,DE NAS

THAMS CAD CHOS 'BYUNG BAR, ,ZHES BYA BA LA SOGS PAS NI BCOM LDAN
'DAS DPAL HE RU KA RTZA BA'I SNGAGS BTU BA GSUNGS PA YIN TE, A'A
LI ZHES BYA BA NI DBYANGS KYI YI GE'O, ,K'A LI ZHES BYA BA NI
GSAL BYED DO, ,MNYAM BYAS NAS ZHES BYA BA NI MNYAM ZHING MI MNYAM

PA MED PAR YONGS SU RDZOGS PAR BRI BA NYID DO, ,SDE TSAN LA NI
THIM PAR BYA, ,ZHES BYA BA NI DANG POR RE ZHIG GSAL BYED RNAMS
BTU BAR BYA'O, ,BZHI BZHI RU NI SHES BYAS LA, ,SNGAGS KYI TSIG
BRGYAD DU 'GYUR RO, ,ZHES BYA BA'I DON TO, ,THUB PA MCHOG NI
RGYAS PAR BYA, ,ZHES BYA

BA NI YI GE KA NAS HA'I BAR DU SDE TSAN BDUN DU 'GYUR RO ZHES BYA
BA'I DON TO, ,DER GNAS DPA' BO BTU BYA BA, ZHES BYA BA NI LHA
RNAMS DANG GSANG SNGAGS DAG GI GZUGS GCIG PA YIN PA'I PHYIR DPA'
BO'I SGRAS NI 'DIR SNGAGS YIN PAR BSHAD DO, ,'DOD DON THAMS CAD
SGRUB

@15A *, ,BYED PA, ,ZHES BYA BA NI SNGAGS DE LAS THAMS CAD PA NYID
DU GYUR PA'I NUS PA'I KHYAD PAR STON PA YIN NO, ,BZHI PA'I LNGA
PA GANG YIN DANG, ,ZHES BYA BA NI YI GE NA LA BYA'O, ,LNGA PA YI
YANG LNGA PA DANG, ,ZHES BYA BA NI MA'O, ,LNGA PA YI NI BZHI PA
DANG, ,ZHES

BYA BA NI BHA'O, ,DANG PO'I GSUM PA GANG YIN DANG, ,ZHES BYA BA
NI GA'O, ,DE BZHIN NYI RTZA DGU PA, ,ZHES BYA BA NI WA'O, ,BZHI
PA'I DANG PO GANG YIN DANG, ,ZHES BYA BA NI TA'O, ,MTHAR GNAS PA
YI BZHI PA DANG, ,ZHES BYA BA NI WA NYID DO, ,DE NYID KYI GNYIS
PA NI RA'O, ,SUM CU PA NI

SHA'O, ,NYI SHU RTZA DRUG PA NI YA'O, ,BRGYA'I PHYED BYED PA NI
MA'O, ,SUM CU RTZA GSUM PA NI HA'O, ,DANG PO'I DANG PO NI KA'O,
,MTHAR GNAS PA'I GSUM PA NI LA'O, ,DANG PO'I GSUM PA NI GA'O,
,SUM CU RTZA GNYIS PA NYID NI SA'O, ,BZHI PA'I LNGA PA NI NA'O,
,LNGA PA'I BZHI PA NI BHA'O, ,MTHAR

GNAS PA YI DANG PO'I GANG, ,ZHES BYA BA NI YA'O, ,GNYIS PA'I GSUM
PA NI DZA'O, ,GSUM PA'I DANG PO NI tA'O, ,LNGA PA'I LNGA PA NI
MA'O, ,DANG PO'I DANG PO NI KA'O, ,DE BZHIN BCU GCIG PA NYID
DANG, ,ZHES BYA BA NI tA'O, ,BCU DRUG PA NI ZHES BYA BA NI TA'O,
,GSUM PA'I DANG PO NI tA NYID DO, ,

NYI SHU RTZA DRUG PA NI YA'O, ,BZHI PA'I GSUM PA NI DA'O,
,AUshM'A nA'I GNYIS PA NI shA'O, ,DANG PO'I DANG PO NI KA'O, ,NYI
SHU RTZA BDUN PA NI RA'O, ,NYI SHU RTZA BRGYAD PA NI LA'O, ,DANG
PO'I GSUM PA NI GA'O, ,LNGA PA'I BZHI PA NI BHA'O, ,SUM CU RTZA
GCIG PA NI shA'O, ,BCVA LNGA PA NYID NI nA'O, ,NYI SHU

RTZA LNGA PA NI MA'O, ,DANG PO'I GNYIS PA NI KHA'O, ,NYI SHU RTZA
DRUG PA NI YA'O, ,SUM CU RTZA GNYIS PA NI SA'O, ,AUshM'A nA'I THA
MA NI HA'O, ,SUM CU RTZA GNYIS PA NYID NI YANG SA'O, ,LNGA PA'I
BZHI PA NI BHA NYID DO, ,GNYIS PA'I GSUM PA NI DZA'O, ,LNGA PA'I
BZHI PA NI BHA'O, ,AUshM'A nA'I GSUM PA NI

SA'O, ,NYI SHU RTZA BDUN PA NI RA'O, ,AANTA STHA'I DANG PO NI
YA'O, ,NYI SHU RTZA GCIG PA NI PA'O, ,AANTA STHA'I GNYIS PA NI
RA'O, ,SUM CU PA NI SHA'O, ,LNGA PA'I DANG PO NI PA'O, ,AUshM'A
nA'I DANG PO NI SHA'O, ,DE BZHIN YI GE DY'A NYID DANG, ,ZHES BYA
BA NI RANG GZUGS NYID BSTAN PAS BCOM

@15B LDAN 'DAS MA'I CHOS KYI PHYAG RGYA'I SA BON DU GSUNGS PA YIN
NO, ,BZHI PA'I DANG PO NI TA'O, ,AUshM'A nA'I DANG PO NI SHA'O,
,NYI SHU RTZA BRGYAD PA NI LA'O, ,DANG PO'I GNYIS PA NI KHA'O,
,GSUM PA'I DANG PO NI tA'O, ,DANG PO'I GSUM PA NI GA'O, ,BZHI
PA'I BZHI PA NI DHA'O, ,AANTA STHA'I GNYIS PA NI

RA'O, ,GSUM PA'I LNGA PA NI PA'O, ,YI GE BY'A RANG GI GZUGS SU
BRJOD PA NI BCOM LDAN 'DAS KYI CHOS KYI PHYAG RGYA'I SA BON DU
BSTAN TO, ,DANG PO'I BZHI PA NI GHA'O, ,YI GE BRGYAD PA NI DZA'O,
,BZHI PA'I LNGA PA NI NA'O, ,LNGA PA'I LNGA PA NI MA'O, ,NYI SHU
RTZA BDUN PA NI RA'O, ,BZHI PA'I BZHI PA

NI DHA'O, ,NYI SHU RTZA BDUN PA NI RA'O, ,NYI SHU RTZA DRUG PA NI
YA'O, ,NYI SHU RTZA LNGA PA NI MA'O, ,SUM CU RTZA GSUM PA NI
HA'O, ,BZHI PA'I BZHI PA NI DHA'O, ,LNGA PA'I LNGA PA NI NA'O,
,BZHI PA'I LNGA PA NI NA'O, ,DANG PO'I DANG PO NI KA'O, ,NYI SHU
RTZA BDUN PA NI RA'O, ,AANTA STHA'I BZHI PA NI WA'O, ,NYI SHU
RTZA GCIG

PA NI PA'O, ,AUshM'A nA'I GNYIS PA NI shA'O, ,DE BZHIN NYI SHU
RTZA DRUG PA, ,ZHES BYA BA NI YI GE YA'O, ,KA RA KA RA ZHES BYA
BA LA SOGS PA NI PHRENG BA'I SNGAGS NYE BAR DGOD PA STE, MKHAS PA
RNAMS RMONGS PAR BYA BA'I PHYIR RO, ,RIG PA NI 'KHOR LO GSUM LA
GNAS PA'I MKHA' 'GRO MA RNAMS

SO, ,RGYAL PO NI DE RNAMS KYI RGYAL PO STE, DE'I GSANG SNGAGS SO
ZHES KONGKANA'I ZHAL SNGA NAS BZHED DO, ,SKAL LDAN GRAGS PA NI
RTOG PA MA LUS PA DANG BRAL ZHING MNGON PAR MTHO BA DANG NGES PAR
LEGS PAR SKYED PAR BYED PA'I SHES RAB KYI PHA ROL TU PHYIN MA NI
MA NI RIG PA YIN LA, BCOM

LDAN 'DAS GANG YIN PA DE NYID NI RIG PA'I RGYAL PO STE, DE'I
THABS LA LTOS NAS SHES RAB GTZO BO YIN NO ZHES 'DOD DO, ,SGRUB PA
THAMS CAD RNAM SPANGS PA, ,ZHES BYA BA NI BKLAGS PA TZAM GYIS
'GRUB PAR BZHED PA YIN NO ZHES KONGKANA'I ZHAL SNGA NAS BZHED
DO, ,SKAL LDAN GRAGS PA NI SGRUB PA THAMS CAD

DE SDOM PA DANG BRTUL ZHUGS DANG, SMYUNG BA LA SOGS PA LUS DANG
NGAG DANG YID NYON MONGS PAR BYED PA NYAN THOS LA SOGS PAS YONGS
SU BTAGS PA DE RNAMS RNAM PAR SPANG ZHING YONGS SU DOR BA YIN NO
ZHES 'DOD DO, ,LE'U LNGA PA'I BSHAD PA'O,, ,,GZHAN YANG YI GE NYI
SHU GNYIS, ,SNYING PO

@16A *, ,YIG BDUN NYE SNYING PO, ,ZHES BYA BA NI SHES RAB DANG
LDAN PA'I DAD PA MED PA RNAMS RMONGS PAR BYA BA'I PHYIR GSUNGS PA
YIN LA, YANG DAG PA'I DON DU DPA' BO DRUG GI GO CHA'I SNGAGS BTU
BA YIN NO, ,YA TSOGS BRGYAD PA'I SA BON DANG, ,ZHES BYA BA NI YA
NAS BRGYAD PA'I SA BON NI YI GE HA'O, ,

GUG SKYED BCU GNYIS NI MA NING GI YI GE DOR BA STE DE DAG GIS
MDZES PAR BYAS PA'I YI GE HA SA BON DU DGOD PAR BYA'O, ,DE YANG
HA H'A HI H'I HU H'U HAm HEE HO HOO HAm HA:, YI GE BAR MA DOR
BYAS LA, ,ZHES BYA BA NI GNYIS PA DANG, BZHI PA DANG, DRUG PA
DANG, BRGYAD PA DANG, BCU PA DANG, BCU GNYIS PA DOR BA NI HE RU

KA'I YAN LAG DRUG PA ZHES BYA STE, DPAL HE RU KA YAN LAG DRUG CES
BYA BA'I DON TO, ,DE YANG RTEN DANG BRTEN PA PO DAG DBYER MI
PHYED PA'I PHYIR RAM, ,DON DAM PAR RO, ,DPA' BO DRUG GIS MNYAM
SBYOR BA, ,ZHES BYA BA NI DPA' BO DRUG PO RNAMS KYIS MNYAM PAR
SBYOR BA STE, YI GE AOm LA SOGS

PA YI GE RE RER BTAGS PA LAS HA'I GONG DU AOm GZHAG GO ZHES BYA
BA'I THA TSIG GO, ,SNGAGS DE DAG KYANG GANG ZHIG YIN ZHE NA, DE'I
PHYIR, AOm NA MA: SV'A H'A, BOOshA tA, ,H'Um H'Um PHAt DANG YANG
DAG LDAN, ,SGRUB POS SNYING POR SHES PAR BYA, ,ZHES BYA BA NI
SGRUB PA POS SNYING GA LA SOGS PAR GZHAG PAR BYA BA

YIN PAR SHES PAR BYA'O ZHES BYA BA'I DON TO, ,DANG PO SNYING GA
NYID DU STE, ,ZHES BYA BA NI, AOm HA BYA BA 'DIS RDO RJE SEMS
DPA' SNYING GAR DGOD DO, ,GNYIS PA SPYI BOR SHES PAR BYA, ,ZHES
PA NI, NA MA: HI ZHES BYA BA 'DIS RNAM PAR SNANG MDZAD SPYI BOR
RO, ,GSUM PA SPYI GTZUG DAG TU DGOD, ,

CES BYA BA NI, ,SV'A H'A HU ZHES BYA BA 'DIS PADMA GAR GI [*GYI?] DBANG
PHYUG SPYI GTZUG TU'O, ,BZHI PA GO CHAR 'GYUR BA YIN, ,ZHES BYA
BA NI BOO shAtA HE ZHES BYA BA 'DIS DPAL HE RU KA PHRAG PA GNYIS
SU GO CHA'I GZUGS SU DGOD PA'O, ,LNGA PA MIG TU DGOD PA STE,
,ZHES BYA BA NI H'Um H'Um HO ZHES BYA BA 'DIS RDO RJE

NYI MA MIG GNYIS SU'O, ,DRUG PA MTSON CHA ZHES BYAR BSHAD, ,CES
BYA BA NI PHAt HAm ZHES BYA BA 'DIS RTA MGRIN LUS THAMS CAD LA
DGOD PA NI MTSON CHA YIN NO, ,LE'U DRUG PA'I BSHAD PA'O,,
,,DBYANGS KYI YI GE BCU GSUM PA NI YE GE AOm DANG SBYAR BA'O,
,DBYANGS YIG BCU GCIG

@16B YANG DAG LDAN, ,YI GE DRUG PA BRGYAN PAR BYA, ,ZHES BYA BA
NI SNGAGS KYI YI GE DRUG PA DANG AER SBYAR BAR BYA'O, ,DBYANGS
KYI BZHI PA NYID DANG NI, ,YI GE BDUN PA NYID DANG SBYAR, ,ZHES
BYA BA NI SNGAGS KYI YI GE BDUN PA AI DANG SBYAR BAR BYA'O ZHES
BYA BA'I DON TO, ,DBYANGS YIG BCU GNYIS PA

NYID NI, ,MKHAS PAS YI GE BRGYAD PAR SBYAR, ,ZHES BYA BA NI
SNGAGS KYI YI GE BRGYAD PA AEE DANG SBYAR BAR BYA BA'I DON TO,
,DBYANGS YIG GNYIS PA DANG LDAN PA'I, ,YI GE DGU PA BRGYAN PAR
BYA, ,ZHES PA NI SNGAGS KYI YI GE DGU PA A'A DANG SBYAR ZHES BYA
BA'I DON TO, ,DBYANGS KYI

YI GE GNYIS PA NYID, ,YI GE BCU GNYIS PA DANG SBYAR, ,ZHES BYA BA
NI YI GE BCU GNYIS PA A'A DANG SBYAR ZHES BYA BA'I DON TO,
,DBYANGS YIG GNYIS PA LDAN PAR NI, ,YI GE NYI SHU GCIG PA BZUNG,
,YI GE BCU BZHI PA ZHES BYA BA NI YI GE BCU BZHI PA DANG YI GE PA
SBYAR LA, ,YI GE A'A

DE NYID DANG SBYAR BAR BYA'O ZHES BYA BA'I DON TO, ,YI GE NYI SHU
PA BLANGS LA DBYANGS YIG GSUM PA DANG LDAN PAR BYA BA NI YI GE
BCVA LNGA PA DANG SBYAR LA YI GE GSUM PA DANG SBYAR BAR BYA'O
ZHES BYA BA'I DON TO, ,DBYANGS YIG BCVA LNGAR YANG DAG LDAN, BCU
DRUG PA ZHES BYA BA NI BCU DRUG PA DANG AOm DU

SBYAR BAR BYA'O ZHES BYA BA'I DON TO, ,DBYANGS YIG GSUM PA DANG
LDAN PA'I, ,YI GE BCU BDUN PA RU 'DOD, ,CES BYA BA LA SOGS PA NI
GO SLA'O, ,MKHA' 'GRO MA'I SNYING 'JOMS PA YIN, ,ZHES BYA BA NI
SNGAGS 'DI BRJOD PA TZAM GYIS 'JIGS PA RNAMS KYANG 'JIGS PAR BYED

PA'I RNAL 'BYOR MA THAMS CAD KYANG RNAM PAR SKRAG PAR 'GYUR RO
ZHES SLOB DPON BZHED DO, ,SKAL LDAN GRAGS PA NI SNYING 'JOMS PA
NI SNYING 'DREN ZHING MCHOG TU DBANG BYED PAR SGRUB PA YIN NO
ZHES 'DOD DO, ,AOm NAS H'Um H'Um PHAt KYI BAR NI GO SLA'O, ,LE'U
BDUN PA'I BSHAD PA'O,, ,,

DE NAS RANG GI BDAG NYID KYI, ,ZHES PA NAS, 'KHOR LO BDE MCHOG CES
BYA BA'I BAR NI DPAL HE RU KA'I BDAG NYID CAN YIN DU ZIN KYANG
SNGAGS NI 'KHOR LO GSUM CHAR DU RNAM PAR GNAS TE MKHA' 'GRO MA
THAMS CAD KYI RANG BZHIN YIN NO ZHES KONGKANA'I ZHAL SNGA NAS
BZHED DO, ,SKAL

@17A *, ,LDAN GRAGS PA NI BDAG NYID DPA' BO THAMS CAD DANG MNYAM
PAR SBYOR BA'I MKHA' 'GRO MA'I DRA BA YIN TE, BDE BA ZHES BYA BA
BDE BA MCHOG STE DAM PA, DE 'DZIN PAR BYED PAS SNGAGS 'DI LA
BYA'O ZHES 'DOD DO, ,SV'A H'A ZHES BYA BA LA SOGS PA LUGS LAS
BZLOG PA'I TSUL

GYIS YI GE NYI SHU RTZA GNYIS PA'I SNGAGS GSUNGS PA YIN TE, AOM
SHR'I BADZRA HE HE RU RU KAm H'Um H'Um PHAt, d'A KI N'I DZ'A LA
SAm BA RAm SV'A H'A, DE BZHIN DU RNAL 'BYOR PA RNAMS KYI SNYING
PO'I SNGAGS NI PHAt H'Um H'Um HRAm HRAm AOm, AOm H'Am H'Am H'Um
H'Um PHAt CES BYA BA YIN PAR KHONG DU CHUD PAR BYA'O, ,YI GE BAm
DANG ZHES BYA BA LA SOGS PA

LA, 'DI'I DON NI 'DI YIN TE, BAm GYI THOG MAR YI GE AOm SBYAR BAR
BYA'O, ,AOm GYI DANG POR HAm SBYAR BAR BYA'O, ,AOm GYI DANG POR
HRIm SBYAR BAR BYA'O, ,HRIm GI DANG POR YI GE HRIm SBYAR BAR
BYA'O, ,H'Um GI DANG POR YI GE H'Um SBYAR BAR BYA'O, ,PHAt KYI
DANG POR YI GE PHAt SBYAR BAR BYA'O ZHES BYA BA NI SBYAR BA'I
TSUL LO, ,AOm BAm ZHES BYA BA NI RDO RJE PHAG MO STE LTE

BAR RO, ,AOm HOm YOm NI YA MA NI STE SNYING GAR RO, ,AOm HRIm MOm
ZHES BYA BA NI RMONGS PAR BYED MA STE ZHAL DU'O, ,AOm HRIm HRIm
ZHES BYA BA NI SKYOD BYED MA STE DBU LA'O, ,AOm H'Um H'Um NI
SKRAG BYED MA STE SPYI GTZUG TU'O, ,AOm PHAt PHAt CES BYA BA NI
GTUM MO STE YAN LAG THAMS CAD DU MTSON CHA YIN NO ZHES BYA BA'I
DON TO,

AOm BADZRA BEE RO TZA N'I YI H'Um H'Um PHAt PHAt SV'A H'A ZHES
BYA BA NI RDO RJE PHAG MO'I NYE BA'I SNYING PO'I SNGAGS SO,
,MKHA' 'GRO MA ZHES BYA BA DANG, RIG PA'I RGYAL PO ZHES BYA BAS
NI SNGAGS KYI TSIG GI BDAG NYID STON TO, ,SA STENG NA NI RIN CHEN
BZHI, ,PHRENG BA'I SNGAGS NI DAM PA YIN, ,MKHA' 'GRO MA NI RIG PA
CHE, ,

RIG PA'I RGYAL PO HE RU KA, ,ZHES BYA BA LA, SA'I DKYIL 'KHOR NA
RANG DANG GZHAN GYI RGYUD DU SNGAGS SU BSHAD PA DAG LAS RIN PO
CHE RNAM PA BZHI NI SNGAGS BZHI STE, GTZO BO DANG GTZO MO'I
SNYING PO DANG, NYE BA'I SNYING PO DANG, GO CHA'I SNYING PO'O,
,RGYUD THAMS CAD DU GZHAN RMONGS PAR BYA

BA'I PHYIR BYED PA'I TSIG 'DOD DGUR BSTAN PA YIN NO, YANG NA RIN
CHEN BZHI ZHES BYA BA NI GTZO BO DANG, GTZO MO'I SNYING PO DANG
NYE BA'I SNYING PO DAG GO, ,YANG NA TSIG GI DON GZHAN NYID YIN
TE, BCOM LDAN 'DAS KYI RTZA BA'I SNGAGS DE NYID KYI SKABS YIN
PA'I PHYIR DE NI BYANG ZHING MKHAS LA

@17B GSAL ZHING NUS PA DANG LDAN PA'O ZHES BYA BA'I BAR DU STE,
RNAL 'BYOR MAS BSTAN PA DE THAMS CAD BYED PAS 'DI DAG NYID NI RIN
PO CHE ZHES BYA BA, SNGAGS KYI PHRENG BA RIN PO CHER GYUR BA NI
YID BZHIN GYI NOR BU DANG 'DRA BAR MNGON PAR 'DOD PA'I DON STER
BA NYID YIN PA'I PHYIR RO, ,

DE BZHIN DU BCOM LDAN 'DAS KYI SNGAGS KYI PHRENG BA YANG DE DANG
'DRA'O ZHES SBYAR RO, ,DE NYID KYIS NA, RIG PA'I RGYAL PO'I LAS
RNAMS NI, ,ZHES BYA BA LA SOGS PAS DE'I MTHU GSUNGS PA YIN TE,
RIG PA'I RGYAL PO ZHES BYA BA NI PHRENG BA'I SNGAGS KYI MANG STE,
RTZA BA'I SNGAGS LA

BYA'O ZHES KONGKANA'I ZHAL SNGA NAS BZHED DO, ,SKAL LDAN GRAGS
PA NI 'DI DAG NI NYE BAR MTSON PA TZAM STE, 'JIG RTEN GSUM NA RIN
PO CHE NI RNAM PA BZHI'O, ,BZHI PO DE DAG KYANG GANG ZHE NA,
PHRENG BA'I SNGAGS NI ZHES BYA BA LA SOGS PA STE RIN PO CHE DANG
PO NI DPAL 'KHOR LO

SDOM PAR BSTAN PA'I RTZA BA'I SNGAGS LA SOGS PA'I SNGAGS THAMS
CAD DO, ,RIN PO CHE GNYIS PA NI, MKHA' 'GRO MA YI RIG PA CHE,
,ZHES BYA BA DPAL RDO RJE PHAG MO LA SOGS PA'I RNAL 'BYOR MA
RNAMS SO, ,RIN PO CHE GSUM PA NI RIG PA'I RGYAL PO ZHES BYA BA
STE, KENG

RUS CHEN PO LA SOGS PA DPA' BO THAMS CAD DO, ,RIN PO CHE BZHI PA
NI DPAL HE RU KA ZHES BYA BA STE 'DI DAG NYID GRANGS MED PA'I
RTZA BAR GYUR PAS RIN PO CHE ZHES BSHAD DO ZHES 'DOD DO, ,LE'U
BRGYAD PA'I BSHAD PA'O,, ,,'JIG RTEN GSUM GANG CI YOD

RNAMS, ,THAMS CAD SKAD CIG GIS 'GRUB PA 'GYUR, ,LAS RNAMS THAMS
CAD BYED PA'O, ,ZHES BYA BA NI SNGAGS RNAMS LAS THAMS CAD PA NYID
DU STON PA YIN NO, ,SKYE GNAS THAMS CAD CES BYA BA NI GONG DU LHA
LA SOGS PA SMOS SU ZIN KYANG, YANG LHA LA SOGS

PA SMOS PA NI RGYUD THAMS CAD LA YANG ZLOS PA'I NYES PA YOD PA MA
YIN TE, GSAL BAR BYA BA'I DON YIN PAR ZAD DO ZHES KONGKANA'I
ZHAL SNGA NAS BZHED DO, ,SKAL LDAN GRAGS PA NI LHA DANG KLU DANG
GNOD SBYIN LA SOGS PA RNAMS NI SEMS CAN GZHAN LA LTOS NAS SHIN TU
MA

@18A *, ,RUNGS PA YIN NA DE RNAMS KYANG SKAD CIG GIS 'GRUB PAR
BYED DO ZHES GNYIS KA YANG BDAG NYID CHE BAR BSTAN PA'I DON YIN
PAS KYANG LHA LA SOGS PA SMOS PA YIN NO ZHES 'DOD DO, ,SPRIN
RNAMS 'THOR BAR BYED PA ZHES BYA BA LA SOGS PA NI SGRA JI BZHIN
DU GZUNG BA NI DANG PO'O, ,

GNYIS PAR DON 'DI YIN TE, RDO RJE DANG PADMA YANG DAG PAR 'DUS
PA'I GNAS SKABS SU SPRIN RNAMS 'THOR BAR BYED PA DANG, MKHA' 'GRO
MA RNAMS DBANG DU BYED PA DANG, BYANG CHUB SEMS KYI CHAR 'BEBS
PAR BYED PA DANG, ZLOG PAR BYED PA STE 'JOG PAR BYED PA YIN NO
ZHES KONGKANA'I ZHAL SNGA

NAS BZHED DO, ,SKAL LDAN GRAGS PA NI 'DI'I BZLAS BRJOD 'BUM MA
BYAS PAR YANG 'DI DAG THAMS CAD BYED PAR NUS PAS SGRA JI BZHIN PA
KHO NAR GZUNG BA'I RIGS SO ZHES 'DOD DO, ,NAM MKHA' LDING GI
GDONG DANG ZHES PA NI GDONG NAM MKHA' LDING GI RGYAL PO DANG 'DRA
BA'O, ,'GRO BA NI SONG

BA'O, ,'BYIN PAR BYED PA NI 'GRO BAR SPRO BA STE, ,JI LTAR NAM
MKHA' LDING GI GSHOG PA GNYIS SKYOD PAR BYED PA LTAR ZLA BA 'DUS
PA BUD MED RNAMS DANG KUN DU SPYOD PA'O, ,MI'I MCHOG CES BYA BA
NI MI GANG DE LTAR KUN DU SPYOD PAR BYED PA DE RAB MCHOG TU 'GYUR
ZHING 'JIG RTEN GSUM DU THIG LE

'DRA LA THAMS CAD LAS RGYAL BAR 'GYUR RO ZHES BYA BA'I DON TO,
,DUR KHROD KYI SOL BA LA ZHES BYA BA LA 'DIR MAN NGAG GSUNGS PA
YIN LA, DE LA MAN NGAG NI 'DI YIN TE, BA RU RA'I SHING GI LHO
PHYOGS SU GTOGS PA'I YAL GA, ,SME SHA CAN GYI STA RE LA SOGS PAS
BCAD LA MAR GYI

NGO'I BCU BZHI LA MTSAN MO BSREGS TE, BONG BU'I GCIN GYIS BSAD LA
SOL BA DANG THAL BA BLANGS TE, LEGS PAR BZHAG NAS DE'I RJES LA
SNGAGS GONG MA'I CHO GA BZHIN DU BYAS NA DE'I 'BRAS BU MI BZLOG
PA NYID DU 'GYUR RO, ,AA TI MUKTA'I LCUG MA LA, ,ZHES BYA BA LA
'DIR

MAN NGAG NI 'DI YIN TE ZLA BA GZAS ZIN PA'I TSE SNGAGS 'BUM BZLAS
PA'I SNGAGS PAS AA TI MUKTA'I KHANG STENGS SU 'DUG LA SRUNG BA LA
SOGS PA BYAS TE BU MO GTZANG MAS BKAL BA'I SRAD BU DMAR PO BYAS
TE, NUB PHYOGS SU GTOGS PA'I YAL GA SRAD BU DES DKRIS LA PHYOGS

@18B GCIG TU SNGAGS PA GCER BU SGRA GROL BAS ZLA BA GZAS ZIN PA
NAS BRTZAMS TE BTANG GI BAR DU YAL GA DE LA LAG PA G-YON PAS
BZUNG LA SNGAGS RGYUN MI 'CHAD PAR BZLAS PAR BYA'O, ,DE'I 'OG TU
MTSON GYI SA BCAD LA JI SNYED DU BSHAD PA'I CHO GA BYA'O, ,RTZE
MO DANG RTZA BA SHES PAR

BYAS LA GANG RTZE MOS NI 'OD BAR 'GYUR LA RTZA BAS NI LDOG PAR
'GYUR RO, ,LHAG MA NI DON JI LTA BA NYID DO, ,DNGOS MI 'GRUB CING
ZHES BYA BA NI BLA NA MED PA YANG DAG PAR RDZOGS PA'I BYANG CHUB
MI 'THOB PA'O, ,BDE BA DAG MI 'THOB CES BYA BA NI 'JIG RTEN DANG
'JIG RTEN LAS

'DAS PA'I BDE BA MI 'THOB PA STE, BYANG CHUB KYI SEMS RTOGS PAR
MA GYUR PA'I LHA LA SOGS PA'I 'GRO BA RNAMS NI SDUG BSNGAL GYI
RTZA BA CAN NYID YIN PA'I PHYIR LAN 'GA' BDE BA YOD KYANG SDUG
BSNGAL NYID DU 'GYUR TE, YUL LA SOGS PA LA NYE BAR LONGS SPYOD
PA'I BDE

BA RNAMS DUG DANG BCAS PA'I KHA ZAS LTAR PHYIS SDUG BSNGAL THOB
PAR BYED PA NYID YIN ZHING, BLO DMAN PA RNAMS LA NI MI BDE BA
NYID DU 'GYUR RO, ,'DOD PA'I SPYOD PA ZHES BYA BA LA 'DOD PA NI
YUL THAMS CAD NYE BAR LONGS SPYOD PA'O, ,DE NI SPYAD PAR BYA BA
STE, GANG NYIN MTSAN

DU BAG MED PA'I TSUL GYIS SPYOD PA DE NI 'DOD PA'I SPYOD PA'O,
,DE LA NI RTZA BA'I SNGAGS LA SOGS PA 'DI DAG DNGOS GRUB THAMS
CAD SBYIN PAR BYED PA YIN GYI, YUL LA NYE BAR SPYOD PA LA SDANG
BA RNAMS KYI NI MA YIN NO ZHES BYA BA'I DON TO, ,DE YANG DPAL
GSANG BA 'DUS PA

LAS, ,'DOD PA'I LONGS SPYOD THAMS CAD LA, ,CI 'DOD PAR NI BRTEN
BZHIN DU, ,ZHES BYA BA LA SOGS PA GSUNGS PA YIN NO, ,LE'U DGU
PA'I BSHAD PA'O,, ,,H'Um GCIG PU LAS BYUNG BA'I 'KHOR LO GSUM GYI
GNAS SKABS NI SPRUL PA'I SKU'O, ,BZLAS PA'I

GNAS SKABS SU 'KHOR LO GSUM CHAR RANG GI LUS LA BSDUS LA, GO CHAS
GO BSKON PA NI LONGS SPYOD RDZOGS PA'I SKU'O, ,DE'I RJES THOGS LA
A'A LI K'A LI SPRO ZHING BSDU BA'I GNAS SKABS NI CHOS KYI SKU YIN
NO ZHES KONGKANA'I ZHAL SNGA NAS GSUNG NGO, ,SKAL LDAN GRAGS PA
NI KUN

@19A *, ,DU DGA' BA'I GNAS SKABS NI SPRUL PA'I SKU'O, ,MCHOG TU
DGA' BA'I GNAS SKABS NI LONGS SPYOD RDZOGS PA'I SKU'O, ,LHAN CIG
SKYES PA'I GNAS SKABS NI CHOS KYI SKU'O ZHES 'DOD DO, ,CHOS DANG
LONGS SPYOD RDZOGS SPRUL PA, ,YANG DAG 'THOB

PAR GDON MI ZA, ,ZHES BYA BA NI BYANG CHUB KYI SEMS KYI CHE BA'I
BDAG NYID BSHAD PA YIN NO, ,BDAG NYID SHR'I HE RU KAR NI, ,'GRUB
'GYUR ZHES BYA BAR NI SKU GSUM GYI BDAG NYID CAN DPAL HE RU KAR
BDAG NYID 'GYUR RO ZHES BYA BA'I DON TO, ,LE'U BCU PA'I BSHAD PA
LO,, ,,YUN RING POR

MIG MI 'DZUMS PA DANG, ZHES BYA BA NI RDZAS MYUR DU 'BYUNG BAR MI
'GYUR RO ZHES LA LA ZER RO, ,GZHAN DAG NI MIG YUN RING BAR BGRAD
PA YIN NO ZHES ZER RO, ,YANG KHA CIG NI MYUR DU 'DZUM PAR BYED DO
ZHES ZER RO, ,LHAG MA NI GO SLA'O, ,RO TZA NA BLANG BA NI 'DI'I
RO TZA NA BLANGS PA TZAM

GYIS NI MA YIN TE, 'DI NI MU STEGS PA'I BSHAD PA YIN GYI, RNAL
'BYOR MA'I RGYUD DU BSTAN PAR 'OS PA NI MA YIN NO ZHE NA, DPAL
GSANG BA 'DUS PA LA SOGS PA RNAL 'BYOR GYI RGYUD THAMS CAD DU GO
KU DA HA NA LA SOGS PA'I SMAN BZA' BAR BSHAD PA DE YANG MU STEGS
PA'I RIGS

YIN PAR 'GYUR NA DE NI MA YIN NO, ,DE RNAMS RANG NYID SHI BA'I
BLANGS PAS MU STEGS PA LTAR MI 'GYUR RO ZHE NA, DE LTA NA NI RANG
NYID SHI BA'I SKYE BA BDUN PA'I RO TZA NA BLANG BAR BSHAD DO ZHES
PA 'DI RNAL 'BYOR GYI RGYUD DANG, RNAL 'BYOR MA'I RGYUD 'DI DAG
GI DBYE BA CI ZHIG YOD DE, GANG GIS

RNAL 'BYOR GYI RGYUD NI DE BZHIN GSHEGS PAS GSUNGS PA YIN LA,
RNAL 'BYOR MA'I RGYUD NI BDUD KYIS BSHAD PA YIN PAR KHO BOS MA
RTOGS SO, ,DE YANG, GNYIS KA NYES PA MNYAM GYUR DANG, ,DON GYI
NYES PA'ANG MNYAM GYUR PA, ,DE LTA BU YI DON DPYAD PAS, ,GCIG TU
DPYAD DU

RUNG MA YIN, ,ZHES JI SKAD BSHAD PA LTA BU'O, ,LE'U BCU GCIG PA'I
BSHAD PA'O,, ,,LCAGS GSUM GYIS DKRIS TE ZHES BYA BA NI GSER DANG
DNGUL DANG ZANGS KYIS SO, ,DPAL HE RU KA'I ZHAL DU ZHES BYA BA NI
DER BCUG PA'O, ,RO'I KHA YIN NO ZHES LA LA 'DOD DO, ,GZHAN

@19B DAG NI PADMAR RO ZHES ZER RO, ,MI'I KA P'A LA BLANGS LA
SNGAGS PAS SNGON DU BSNYEN PA BYAS SHING RDO RJE DRAG PO'I SBYOR
BA DANG LDAN PAS, H'Um TZAM BRJOD PA NYID KYIS RANG GI SNA KHUNG
G-YAS PA NAS KHAndA RO H'A PHYAG NA MTSON CHA BSNAMS PA PHYUNG
LA, DES GANG GI MING NAS SMOS TE GNAS SNGAR

RTZA PHUG LA DE'I KHRAG GI RGYUN GYIS THOD PA YONGS SU GANG BAR
BSGOM PAR BYA'O, ,DE NAS YANG 'DI NYID SNA KHUNG G-YON PA NAS
SDIGS PAR BYED PA DE NYID ZHI ZHING 'JAM PA'I GZUGS KYIS BSGRUB
PAR BYA BA DE NYID YONGS SU GANG BAR BSGOMS NA SOS PAR 'GYUR RO,
,LE'U BCU

GNYIS PA'I BSHAD PA'O,, ,,DBANG PO GANG DANG GANG LAM GYUR, ,DE
DANG DE YI NGO BOR BYA, ,MCHOG TU MNYAM GZHAG SBYOR BA YIS,
,THAMS CAD SANGS RGYAS RANG BZHIN 'GYUR, ,ZHES BYA BA LA, GANG
DANG GANG ZHES BYA BA'I ZLOS PAR SMOS PAS NI 'JIG RTEN GYI

KHAMS MA LUS PAR BSHAD PA'O, ,DBANG PO'I LAM GYUR ZHES BYA BA NI
MNGON SUM DANG RJES SU DPAG PA'I SHES RAB KYIS BSHIG PA STE, GANG
DANG GANG RTOGS PA DE DANG DE'I NGO BO ZHES BYA BA NI DE'I RANG
BZHIN DU'O, ,DE 'DI LTA BU NI, ,NGO BO NYID DAM RANG BZHIN DU,
,MCHOG TU MNYAM

GZHAG SBYOR BA YIS, ,ZHES BYA BA THABS DANG SHES RAB KYI SBYOR
BAS SO, ,THAMS CAD SANGS RGYAS RANG BZHIN 'GYUR, ,ZHES BYA BA NI
THAMS CAD KYANG SANGS RGYAS KYI NGO BOR BLTA BAR BYA BA STE, KYE
RGYAL BA'I SRAS DAG KHAMS GSUM PO 'DI DAG NI SEMS TZAM MO ZHES

GSUNGS PAS SNA TSOGS PA SEMS TZAM DU GNAS PA'I PHYIR RO, ,'DIS NI
'DI SKAD STON PAR 'GYUR TE, RNAL 'BYOR GYI DBANG PHYUG NI RNAM PA
GNYIS SU 'GYUR TE, YE SHES KYIS GNYIS SU MED PA NYID DANG, KHA
ZAS GNYIS SU MED PA NYID DO, ,DE LA YE SHES KYIS GNYIS

SU MED PA DANG KHA ZAS GNYIS SU MED PA NYID NI KHVA DANG 'UG PA
DANG, CHU SKYAR LA SOGS PA LTA BUR DU 'BOD LA SOGS PA'I DMYAL
BA'I SDUG BSNGAL NYAMS SU MYONG BAR 'GYUR LA, GANG YE SHES KYIS
GNYIS SU MED PA DE NI SA BCU'I DBANG PHYUG TU 'GYUR BA NYID YIN
NO, ,LE'U

@20A *, ,BCU GSUM PA'I BSHAD PA'O,, ,,'DIR BONG BU'I RNAL 'BYOR
GYI MAN NGAG NI 'DI YIN TE, JI LTA BA BZHIN DU DBANG BSKUR BA'I
DON DU DKYIL 'KHOR GYI PHYI ROL RA BA ZLUM POR BSKOR BA DE LTAR
BLANG BAR BYA'O, ,DE LA PADMA 'DAB MA BRGYAD PA'I LTE BA'I DBUS

SU A'A LI K'A LI YONGS SU GYUR BA'I YI GE H'Um DANG, PHYOGS KYI
'DAB MA BZHI LA SNYING PO DANG, NYE BA'I SNYING PO GNYIS KA DANG,
MTSAMS KYI 'DAB MA BZHI LA THOD PA KHRAG GIS YONGS SU GANG BA
DANG, RTZIBS NYI SHU RTZA BZHI LA KHAndA KA P'A LI LA SOGS PA
SNGAGS BZHI BCU RTZA BRGYAD

DANG, RTZA BA'I THIG GI NANG DU KHVA GDONG MA LA SOGS PA BRGYAD
KYI SNGAGS DANG, RTZA BA'I THIG GI STENG SGO BZHI'I NANG DU GNOD
MDZES KYI SNGAGS KYI TSIG BZHI PO GO RIMS BZHIN BYA BA DANG, RA
BA GNYIS PA LA RTZA BA'I SNGAGS DANG, RA BA'I PHYI ROL DANG,
SGO'I STENG DANG SGO KHYUD KYI

MTSAMS BRGYAD DU GO CHA'I SNGAGS GNYIS DANG, RA BA BZLUM PO LA
BCOM LDAN 'DAS YAB YUM GYI RTZA BA'I SNGAGS DANG, DE'I PHYI ROL
DU 'OD ZER LTA BU PU L'I RA MA LA YA LA SOGS PA GO CHA CHEN PO'I
SA BON GYIS BSKOR LA, 'KHOR LO DE'I DBUS SU 'BRAS PHYE LAS BYAS
PA'I BONG BU'I

GZUGS BRNYAN BYAS LA BZHAG STE, TIL MAR DANG RGYA SKYEGS KYI KHU
BAS BYUGS LA KHA NAS KHRAG 'DZAG PA'I BONG BU'I SBYOR BA RGYUD
LAS BSHAD PA'I RIM GYIS DMIGS LA MTSAMS BZHIR MAR ME SBAR TE, 'DI
LAS BSHAD PA'I MNGON PAR 'DOD PA'I SNGAGS KYIS SNGON DU

BSNYEN PA BYAS NAS SNGAGS RGYUN MI 'CHAD PAR ZLOS SHING GZUGS
BRNYAN LA BLTAS NA DER SNANG BAR 'GYUR TE, 'DI'I MAN NGAG GO, ,DE
YI GTOR MA'I RIM PA BYAS, ,ZHES BYA BA NI BZA' BAR BYAS ZHES BYA
BA'I DON TO, ,LE'U BCU BZHI PA'I BSHAD PA'O,, ,,SU LA'ANG

CUNG ZAD YID MI BRTAN, ,YID BRTAN LAS NI BZA' MI BYA, ,KUN LA'ANG
YID NI MI RTON PA, ,SANGS RGYAS KUN GYIS BSNGAGS PA YIN, ,ZHES
BSHAD PAS RNAL 'BYOR BA THAMS CAD KYIS BYA BA'I THA SNYAD THAMS
CAD LA BRDAS GNAS PAR BYA'O, ,GRUB PA'I RNAL 'BYOR MA RNAMS

@20B KYI BRDA GSUNGS PA d'A ZHES BYA BA LA SOGS PA YIN TE, d'A
ZHES BYA BA SKYES PAR BSHAD, ,CES BYA BA LA SOGS PA NI SGRA JI
BZHIN PA NYID YIN NO, ,L'A MA YIN ZHES BYA BA NI L'A MA'I RIGS
LAS BYUNG BA YIN NO ZHES DGONGS TE, DE BZHIN DU THAMS CAD LA SHES
PAR BYA'O, ,BYIN PA GNYIS ZHES

BYA BA NI KHYED DANG LHAN CIG YANG DAG PAR SBYAR BAR 'DOD DO ZHES
BYA BAR DGONGS SO, ,LE'U BCO LNGA PA'I BSHAD PA'O,, ,,LHA MO
RNAMS KYI GZHAN GYI DAM TSIG DANG, RANG GI DAM TSIG GI RNAL 'BYOR
MA RNAMS KYI MTSAN NYID GSUNGS PA NI DE NAS GZHAN YANG ZHES BYA
BA LA SOGS PA GSUNGS

PA YIN TE, GUS DANG MA GUS LA RAB SBYIN, ,ZHES BYA BA NI RANG GI
DAM TSIG DANG, GZHAN GYI DAM TSIG CI 'DOD PAR BRTAG PAR BYA BA LA
'JUG PA'O, ,DON DE NYID GSAL BAR BYA BA'I PHYIR GSUNGS PA NI
GZHAN GYI DAM TSIG STE, GZHAN NI 'DIR MCHOG CES BYA BAR DRANG
NGO, ,DE NYID

KYIS NI 'DIR YID DU 'ONG BA STE YID DANG RJES SU MTHUN PA'O, ,GUS
DANG MA GUS LA RAB SBYIN, ,ZHES BYA BAS DON DE NYID BYED PA'I
TSIG BZHI PAS GSAL BAR BYA'O, ,RIGS KYI RGYUD LAS BYUNG ZHES BYA
BA NI BDE BAR GSHEGS PA'I BSTAN PA LA ZHUGS PA'O, ,DPA' BO DAG
PA'I

RJES SU 'GRO, ,ZHES BYA BA NI DPAL HE RU KA'I RIGS PAS BYUNG
BA'O, ,DPA' BO'I BLO NI SU RA BEE R'I DANG 'KHYUD PA'O, ,RDO RJE
RIGS LAS BYUNG ZHES BYA BA NI RDO RJE PHAG MO'I RIGS LAS BYUNG
BA'O, ,DE BZHIN GSHEGS RIGS RJES 'GRO ZHING, ,ZHES BYA BA NI RNAM
PAR SNANG MDZAD

KYI RIGS LAS BYUNG BA'O, ,RIGS KYI RIG PA'I YE GE YANG, ,KHA DOG
DRUG TU 'GYUR BA YIN, ,ZHES BYA BA NI RIGS TE SGRUB PA'I RIG PA
ZHES BYA BA LHA MO GROGS SU GYUR PA DE NYID NI YI GE NYID DU
BRTAGS PA YIN TE, MI 'JIGS PA'I NGO BO NYID YIN PA'I PHYIR RO,
,DE DAG ,KHA

DOG DRUG TU 'GYUR BA YIN, ,ZHES BYA BA NI KHA DOG RNAM PA DRUG TU
'GYUR BA YIN NO ZHES BYA BA'I DON TO, ,RANG GI PHYAG RGYA ZHES
BYA BA LA SOGS PA NI KHA DOG DRUG GI MTSAN NYID YIN TE, GO SLA BA
YIN NO, ,LE'U BCU DRUG PA'I BSHAD PA'O, ,DE NAS RNYED DKA'I RNAL
'BYOR MA, ,DE BZHIN

@21A *, ,MKHA' 'GRO MA RNAMS KYI, ,ZHES BYA BA NI RNAL 'BYOR MA
RNAMS DANG MKHA' 'GRO MA RNAMS NI RNYED PAR DKA' BA STE, GANG GI
PHYIR LHA CHEN PO DANG KHYAB 'JUG LA SOGS PAS BSKAL PA DU MAR
BSGRUBS SU ZIN KYANG MI 'GRUB PA'O, ,BDUD RTZI LNGA RNAMS YANG
DAG

'BYUNG, ,ZHES BYA BA NI BDUD RTZI LNGA GOMS PAS RNYED PAR SLA BAR
'GYUR RO ZHES BYA BAR DGONGS SO, ,YA MI NI LA SOGS PA BDUN DANG,
GZUGS CAN MA LA SOGS PA BDUN GYI SKU LA SOGS PA'I MTSAN NYID KYI
RTAGS NGES PAR BSTAN PA DANG KHYAD PAR DU BSHAD PA YIN

TE, GANG ZHIG SHES PA TZAM GYIS SGRUB PA PO'I BSGRUB PAR BYA BAR
'GYUR BA'O, ,'DI DAG GI RIGS KYI PHYAG RGYA THOD PA LA SOGS PA
LNGA NI RE RE ZHING JI LTAR 'DOD PA NYID DO, ,RDO RJE SDIGS PA
MDZUB NI SKRAG BYED MA'O, ,LE'U BCU BDUN PA'I BSHAD PA'O,, ,,DMAR
ZHING SER

BA ZHES BYA BA NI DMAR BA YANG YIN LA SER BA YANG YIN PA'O, ,LHAG
MA NI GO SLA'O, ,PADMA'I GAR DBANG RIGS BYUNG YIN, ,ZHES BYA BA
NI 'OD DPAG TU MED PA'I RIGS LAS BYUNG BA'O, ,LUS NI SNGO BSANGS
SKYA BA DANG, ZHES BYA BA NI MDOG SNGO BSANGS LA MDANGS DKAR BA
NI MI

BSKYOD PA'I RIGS CAN TE, DE BZHIN DU THAMS CAD LA YANG SHIS PAR
BYA'O, ,LE'U BCVA BRGYAD PA'I BSHAD PA'O,, ,,LAG PA GNYIS THAL MO
KHONG STONG DU SBYAR LA MTHE BONG GNYIS BKUG STE, SOR MO GZHAN
RNAMS KYANG CUNG ZAD BKUG NAS MDZUB MO GNYIS RTZE MO SBYAR

BA NI PADMA'I PHYAG RGYA'O, ,LAG PA GCIG BRKYANG LA, ,DE'I STENG
DU LAG PA CIG SHOS BZHAG STE RUS SBA LA LTAR BRKYANG BA NI RUS
SBAL GYI PHYAG RGYA'O, ,DPUNG PA G-YON PA BSKUM LA CHOS GOS KYI
MTHA' MA NAS 'DZIN PA'I TSUL DU LAG PA GNYIS 'JOG PA NI AE NA
YA'I PAGS PA'I G-YANG GZHI ZHES BYA BA'I

PHYAG RGYA'O, ,DPUNG PA G-YON PA BRKYANG STE SPYI BLUGS 'DZIN
PA'I TSUL DU 'JOG PA NI SPYI BLUGS KYI PHYAG RGYA'O, ,MTHE BOS
MTHE'U CHUNG MNAN LA SOR MO LHAG MA RNAMS GYEN DU BRKYANG BA NI
MDUNG RTZE GSUM PA'I PHYAG RGYA'O, ,MTHE BOS SOR MO THAMS CAD
MNAN LA MDZUB MO BRKYANG

@21B BA NI MDUNG THUNG GI PHYAG RGYA'O, ,DRIL BU 'DZIN PA'I TSUL
DU 'JOG PA NI DRIL BU'I PHYAG RGYA'O, ,LAG PA GNYIS THAL MO KHONG
STONG DU SBYAR LA MTHE BONG GNYIS MDZUB MO GNYIS DANG GUNG MO
GNYIS ZUNG DU BRKYANG LA MIG GNYIS DOR TE, KHAR LAG PA GNYIS 'JOG
PA NI KHA'I PHYAG RGYA'O, ,

GUNG MO DANG SRIN LAG DANG MTHE'U CHUNG DUNG GI TSUL DU BKUG LA
MDZUB MO DANG MTHE BONG BRKYANG BA NI DUNG GI PHYAG RGYA'O, ,LAG
PA GNYIS KYIS GDENGS KA'I TSUL DU BYAS PA NI KLU'I PHYAG RGYA'O,
,LE'U BCU DGU PA'I BSHAD PA'O,, ,,DA NI YAN LAG GI BRDA BSTAN PAR
BYA BA'I PHYIR DE

NAS ZHES BYA BA LA SOGS PA GSUNGS TE NAM MKHA'I LDING STON PA NI
ZHES BYA BA NI GSHOG PA LTA BUR ZLUM POR BYAS LA LAG PA GNYIS
BTEG STE SKYOB CING G-YOB PA ZHES BYA BA'I DON TO, ,DKYIL 'KHOR
ZHES BYA BA NI DAM TSIG CAN 'DUS PA ZHES BYA BA'I TO, ,LE'U NYI
SHU BA'I BSHAD

PA'O,, ,,LAG PAS CHU BO'I TSUL DU STON PA NI CHU BO'I PHYAG
RGYA'O, ,LAG PA GNYIS 'DAR BA DANG BCAS PAS RLABS G-YO BA LTAR
NYE BAR STON PA NI RGYA MTSO'I PHYAG RGYA'O, ,LE'U NYI SHU GCIG
PA'I BSHAD PA'O,, ,,GUNG MO DANG SRIN LAG DANG MTHE'U CHUNG
BRKYANG LA MTHE BO DANG

MDZUB MO BSKUM STE RTZE SBYAR BA'I TSUL DU BZHAG PA NI MIG GI
PHYAG RGYA'O, ,PA TI SA ZHES BYA BA NI 'PHRAL BA'I STENG DU PA TI
SA LTA BU'O, ,MDUNG ZHES BYA BA NI MTHE'U CHUNG MTHE BOS MNAN LA
SOR MO LHAG MA GSUM MDUNG RTZE LTA BUR BSTAN PA'O, ,MTSAMS NI
MGO'I DBUS KYI CHA'O, ,

GSANG BA PA NI RNAL 'BYOR MA'O, ,LE'U NYI SHU GNYIS PA'I BSHAD
PA'O,, ,,DAM TSIG CAN GANG RJES CHAGS PA, ,ZHES BYA BA NI SGRUB
PA PO GANG PHYI ROL GYI RNAL 'BYOR MA DNGOS PO THAMS CAD KYIS
BRTZE BA'I GZHAN DBANG DU GYUR NA DPA' BO DE'I SA GZHI ZHES BYA
BA SA'I DKYIL

'KHOR THAMS CAD MA LUS PA'I SA LA LONGS SPYOD PAR 'GYUR GYI, SKAL
BA DMAN PA GZHAN GYI NI MA YIN NO, ,GZHIR NI SA GZHI BYAS NAS SU,
,RNAL 'BYOR MA YI SDOM PA MCHOG ,CES BYA BA LA SA GZHI NI DAM
TSIG CAN GYI RNAL 'BYOR MA STE, DE GZHIR BYAS NAS RNAL 'BYOR

@22A *, ,MA'I SDOM PA ZHES PA PHYAG RGYA CHEN PO'I SBYOR BA ZHES
KONGKANA'I ZHAL SNGA NAS BZHED DO, ,SKAL LDAN GRAGS PA NI MCHOG
TU DGA' BA'I RNAM PAR BDE MCHOG MCHOD PAR BYA'O ZHES 'DOD DO,
,RGYAL MTSAN MDUNG 'DRAR RTAG TU 'BYUNG, ,ZHES BYA BA NI RGYAL
MTSAN NI MTSAN

MA YIN NO ZHES KONGKANA'I ZHAL SNGA NAS BZHED DO, ,SKAL LDAN
GRAGS PA NI RGYAL MTSAN NI MDUNG LA SOGS PA LA BSKYON PA'I MI
RO'I KHYAD PAR YIN NO ZHES 'DOD DE, MDUNG GANG YIN PA DE ZHES
SBYAR RO, ,DE GSAL ME LONG YIN ZHES BYA BA NI ME LONG LA RGYUN MI
'CHAD PAR BLTA BA NA DE'I

MDUNG DANG RGYAL MTSAN SKYE BAR SHES PAR BYA'O ZHES KONGKANA'I
ZHAL SNGA NAS BZHED DO, ,SKAL LDAN GRAGS PA NI RGYAL MTSAN DANG
MDUNG LA SOGS PA'I MTSAN NYID KYIS MKHA' 'GRO MA RNAMS YIN PAR
SHES PAR BYA'O ZHES 'DOD DO, ,DE YANG, MTSAN NYID 'DI DAG DANG
LDAN PA, ,

DE NI MKHA' 'GRO MA RNAMS KYI, ,MCHOG YIN PAR NI SHES PAR BYA,
,ZHES JI SKAD GSUNGS PA'O, ,LE'U NYI SHU GSUM PA'I BSHAD PA'O,,
,,LAG PA GOS KYI MTHA' NAS BZUNG STE STON PA NI PRO TANG GI'O,
,GOS KYI MTHA' RAB TU BSKYOD PAR STON PA NI PRA TI PRO TANG GI'O, ,

LE'U NYI SHU BZHI PA'I BSHAD PA'O,, ,,LE'U LNGA PA DANG, LE'U
BDUN PA DANG, BTUS PA'I RTZA BA'I SNGAGS, AOm NA MO ZHES BYA BA
LA SOGS PA'I LE'U 'DIR GSAL BAR MDZAD PA YIN NO, ,LE'U NYI SHU
LNGA PA'I BSHAD PA'O,, ,,RIM DANG RIM LAS BZLOG PA YI, ,PHO

NYA RNAMS NI YANG DAG GNAS, ,ZHES BYA BA NI SNGAR BRTZON CHEN MA
LA SOGS PA GO RIMS BZLOG PAS BSTAN PA DE RNAMS GO RIMS BZHIN DU
BSGRUB PAR BYA'O, ,DE NYID KYIS NA, 'OG DANG STENG GRUB RTAG TU
STER, ,ZHES BYA BA GSUNGS TE, 'OG TU GNAS PA RNAMS STENG DU

RNAM PAR BKOD NA DE'I TSE DNGOS GRUB STER BAR 'GYUR RO ZHES BYA
BA'I DON TO, ,PHO NYA DE DON KUN GRUB STE, ,ZHES BYA BA NI PHO
NYA MO DE MTHONG BA DANG THOS PAS KYANG DNGOS GRUB THAMS CAD STER
BAR 'GYUR NA, BSGRUBS PAS LTA SMOS KYANG CI DGOS ZHES PA'O, ,TZUMBA
NA DANG RTAG

@22B PAR 'KHYUD, ,RNAL 'BYOR GNAS NI KHYAD PAR NYID, ,JI SRID
RNAL 'BYOR TSOGS RNAMS NI, ,THAMS CAD DNGOS GRUB BYED PAR BSHAD,
,CES BYA BA LA 'DIR DON NI 'DI YIN TE, GNAS DANG NYE BA'I GNAS LA
SOGS PAR GNAS PA'I RNAL 'BYOR MA RNAMS DNGOS GRUB STER BAR

'GYUR BA STE, TZUMBA NA DANG 'KHYUD PA DAG NI 'DOD PA'I BSTAN
BCOS LAS BSHAD PA'I RIM PAS BSTAN NA DE LA PHO NYA MO RNAMS DNGOS
GRUB STER BAR 'GYUR RO ZHES BYA BA'O DON TO, ,BDEN PA CAN NI KUN
LA SBYIN, ,ZHES BYA BA NI DAM TSIG DANG LDAN PA'I RNAL 'BYOR MA
RNAMS

MTHONG NA BZA' BA DANG BCA' BA DANG LHA BSHOS LA SOGS PA BRNGA
RNAMS BSTAN PAR BYA'O ZHES PA'O, ,MA DANG SRING MO BU MO DANG,
,CHUNG MA PHO NYA MOR GNAS LA, ,ZHES BYA BA NI ZHING LAS SKYES PA
DANG SNGAGS LAS SKYES PA DANG LHAN CIG SKYES PA NI MA LA SOGS PA
STE SPYAN

LA SOGS PA'I LHA MO RNAMS YIN LA, DE RNAMS RNAM PAR MI RTOG PA'I
GNYIS SU MED PA'I SBYOR BAS SNYOMS PAR 'JUG PA'I MCHOD PA BYA BA
STE, GSANG BA 'DUS PA LAS, MA DANG SRING MO BU MO LA, ,'DOD PA'I
SEMS KYIS MNYES BYAS NAS, THEG PA MCHOG

GI CHOS NYID KYI, ,DNGOS GRUB RGYA CHEN DES THOB PO, ,SANGS RGYAS
GTZO BO'I YUL DAG LA, RNAM PAR MI RTOG BLO CAN GYIS, ,MNYES PAR
BYAS KYANG MI GOS TE, ,DE NI SANGS RGYAS 'GRUB PAR 'GYUR, ,ZHES
GSUNGS PA YIN NO, ,DE JI LTA BA BZHIN DU THOS PA DANG BSAM

PA DANG BSGOM PA'I RIM GYIS DE DAG GNYIS SU MED PA'I SEMS SKYE
BAR GYUR PA DE'I TSE DE LTA BU'I MCHOD PA BYA'O ZHES STON TO,
,PHO NYA MO MA YIN ZHING SEMS RNAM PAR DAG PAR MA GYUR PA DE LTA
BU'I MCHOD PAS NI SOM NYI SKYE BAR 'GYUR BAS DU 'BOD LA SOGS PA'I
DMYAL BAR SKYE BAR 'GYUR

RO, ,DE LTAR YUL DE LTA BU LA SOGS PA LA 'DOD PAS GDUNGS SHING
RANG BZHIN NGAN PAS SPYOD PAR BYED PA'I MCHOG TU CHAD PAR LTA
BA'I SGRUB PA PO DE YANG DUS MA YIN PAR 'CHI BA LA SOGS PAS DMYAL
BA LA SOGS PAR SKYE ZHING SDUG BSNGAL CHEN PO NYAMS SU MYONG BAR
'GYUR RO, ,SGRUB PA PO DE DANG

@23A *, ,PHRAD PAS SPYOD YUL LA SOGS PA YANG DMYAL PAR 'GRO BA'I
PHYIR SLOB DPON RNAM PAR MI RTOG PA'I PHYIR RO SNYAM NAS SLOB
DPON GYIS LTUNG BAR 'GYUR BA DE BYA BA MA YIN TE, BLA MA SLOB MA
MNYES PAR 'GYUR, ,ZHES BSHAD PA'I PHYIR RO, ,DE BAS NA, GANG ZHIG
RTAG TU

SNGAGS BYIN PA, ,DE YI DE NYID CHO GAR BSHAD, ,CES GSUNGS PA YIN
TE, SKAL BA NGAN PA GANG LA GSANG SNGAGS BYIN NA SNGAGS LA SOGS
PAS GNYIS SU MED PA'I SEMS MNGON DU GYUR NA DE'I TSE DES MCHOD PA
BYA'I GZHAN DU MA YIN NO ZHES BYA BAR DE BZHIN GSHEGS PAS DGONGS
SO, ,G-YON

NAS 'GRO ZHES BYA BA NI BUD MED DAM, SKYES PA MTHONG BA NA G-YON
GYI CHA NAS 'GRO BA'O, ,DE LTAR NA, SHIN TU RING YANG SHES PAR
'GYUR, ,ZHES BYA BA YIN NO, ,HE RU KA LAS SBYOR GZHAN MED, ,CES
BYA BA NI HE RU KA LAS GZHAN PA'I MCHOG TU GYUR PA'I RNAL 'BYOR
MED DO ZHES BYA

BA'I DON TO, ,DE NYID KYIS NA, SLOB DPON RNAL 'BYOR MA NYID YIN,
,ZHES BYA BA SMOS TE, RNAL 'BYOR DE'I GZHI NI SLOB DPON MCHOG
NYID YIN TE, RNAL 'BYOR THAMS CAD KYI PHA DANG MA'I GNAS SU 'GYUR
RO ZHES BYA BA'I DON TO, ,RGYUD 'DI RU NI SGRUB PA PO, ,LEGS PAR

GYUR PA NYID YIN NO, ,ZHES BYA BA NI RGYUD 'DIR DBANG BSKUR BA'I
RNAL 'BYOR 'DZIN PA LA BRNYAS MI BYA ZHES BYA BA LA SOGS PA DANG
SBYAR RO, ,KHRVA GDONG LA SOGS BRGYAD PO NI, ,MOS DANG DAD PA
'PHEL BYED PA, ,ZHES BYA BA NI DNGOS GRUB RNAMS KYI RGYUR BRGYAD
POR 'GYUR RO ZHES BYA

BA'I DON TO, ,DAM TSIG RNAMS SKYONG BA NI DANG PO'O, ,LHA MO
GZHAN DANG KUN SBYOR BA'I, ,'DOD LA BRKAM PAR GYUR PA DANG, ,ZHES
BYA BA NI GANG 'DOD PA'I RNAM PAR RTOG PA DANG, 'DOD PA LA ZHEN
PAS LHA MO GZHAN DANG KUN TU SBYOR BAR BYED PA DE NI BRKAM PA
ZHES BYA BA'I DON

TO; ,DE BAS NA SBYOR BA GZHAN SPANG BA NI GNYIS PA'O, ,GNYIS SU
MED DANG ZHES BYA BA NI GNYIS SU MED PAR RTOG PA DANG BRAL BA NI
GSUM PA'O, ,THOGS PA MED PA ZHES BYA BA NI BZHI PA'O, ,DAM TSIG
SPYOD PA SPYAD PA DANG, ,ZHES BYA BA LA DAM TSIG NI LHA MO RNAMS
TE, DE'I

@23B SPYOD PA NI 'DOD PA'O, ,DER SPYAD PA NI BYA BA GANG YIN PA
STE, DE NI DAM TSIG SPYOD PA ZHES BYA BA STE LNGA PA'O, ,BUD MED
DBANG PHYUG SHIN TU SBYOR, ,ZHES BYA BA NI RDO RJE DANG PADMA
MNGON PAR 'DU BYA BA'I DUS SU DBANG PHYUG MED CING DBANG PHYUG
DANG BRAL BAR MI BYA'I, GZHAN DU NA DBANG PHYUG NYID DU

BYA'O ZHES BYA BA NI DRUG PA'O ZHES KONGKANA'I ZHAL SNGA NAS
BZHED DO, ,SKAL LDAN GRAGS PA NI RAB TU DGA' BA'I DUS SU RNAL
'BYOR MA NYID GTZO BO YIN NO ZHES 'DOD DO, ,TSANGS PAR SPYOD PA
DE BZHIN GZHI, ,ZHES BYA BA NI GZHIR GYUR PA BYANG CHUB KYI SEMS
LEN PA'I SKABS SU TSANGS PA NYID DU SPYAD

PAR BYA'O ZHES BYA BA NI BDUN PA'O, ,KHRO MED RGYUN GYI KUN DU
SPYOD, ,CES BYA BA NI LEN PA'I DUS SU KHRO ZHING SPONG BAR MI BYA
BA STE, DE LTAR DAM TSIG BRGYAD PA NI MCHOG STE, DAM PA YIN PAS
SGRUB PA PO YIS SHES PAR BYA'O ZHES SBYAR RO, ,RGYUD KUN GYI NI
THUN MONG STE, ,ZHES BYA BA NI

GSANG BA 'DI NI RGYUD THAMS CAD KYI SPYI YIN LA, DE BAS NA GSANG
BA YIN TE, DGONGS PA 'DI RGYUD GZHAN SHES PAS KYANG RTOGS PAR MI
'GYUR RO, ,DE BAS NA, RGYUD MED PAR NI GZHOM MI BYA, ,ZHES BYA BA
YIN TE, TSAD MA LA SOGS PAR BSHAD

PAS GZHOM PAR MI BYA ZHING SUN DBYUNG BAR MI BYA'O ZHES BYA BA'I
DON TO, ,CI ZHIG BYA ZHE NA, DAD PA NYID KYIS BLANG BYA YI, ,ZHES
BYA BA LA SOGS PA BYA'O ZHES KONGKANA'I ZHAL SNGA NAS BZHED DO,
,SKAL LDAN GRAGS PA NI, RGYUD KUN GYI NI THUN MONG STE, ,ZHES BYA
BA

NI RGYUD LA ZHUGS PA KUN GYI THUN MONG YIN PA'O, ,RGYU MED PAR
ZHES BYA BA NI GZHI MED PAR MI BYA'I, RGYU YOD NA NI GZHOM PAR
BYA'O ZHES BYA BA'I DON TO, ,RGYU YANG 'DIR BLA MA DANG, RNAL
'BYOR MA DANG, DAM TSIG DANG, DKON MCHOG GSUM LA SOGS PA LA

GNOD PAR BYED PA STE DAM TSIG BRGYAD PO NI DE BZHIN GSHEGS PA
THAMS CAD KYIS RJES SU GNANG BA NYID YIN NO, ,DE YANG TSUL KHRIMS
KYI LE'U LAS, BYANG CHUB SEMS DPA' DGE BA BCU CHAR LAS KYANG 'DRA
BAR BYA STE, 'DI LTA STE, 'DOD CHAGS DANG LDAN PA'I BUD MED BYANG

@24A *, ,CHUB SEMS DPA'I DBANG GIS SROG GTONG BAR BYED NA DE'I
TSE RGYU DES DE'I SROG GZUNG BAR BYA'O, ,GDUG PA CAN GSON PAS
GNOD PAR BYED NA DE BSAD NA YANG NGAN SONG DU 'GRO BAR MI 'GYUR
GYI, SLAR YANG BSOD NAMS CHEN PO 'THOB PAR 'GYUR RO ZHES BYA

BA'I BAR DU SKAL LDAN GRAGS PA 'DOD DO, ,BLO LDAN MTHE'U CHUNG
BSKYOD PAR NI, ,ZHES BYA BA NI LHA MO MCHOD PA'I DUS SU LHA'I
RNAL 'BYOR DANG LDAN PAR SHES PAR BYA BA'I DON TO, ,YANG NA
SNGAGS SHIN TU BSLABS PAR GAL TE MA GYUR NA DE'I TSE DE LAS GZHAN
PA LA YANG SEMS DAG PAR BYAS

TE, MCHOD PAR BYA'O ZHES KONGKANA'I ZHAL SNGA NAS BZHED DO,
,SKAL LDAN GRAGS PA RTZA RGYUS BSKYOD PAR BYA'O ZHES 'DOD DO,
,PHO NYA MO RNAMS YANG DAG GNAS, ,ZHES BYA BA NI RAB TU DGA' BA'I
BDE BA CHEN POR NYE BAR SBYOR BA NI SHIN TU SEMS DANG PAR 'GYUR
RO ZHES BYA BA'I DON TO, ,MNYES

BYED RNAM PAR DAG PA DANG, ,GSAL BYED YON TAN LDAN PA'I MI'O,
,ZHES BYA BA NI, YON TAN DANG LDAN PA'I MI STE RNAL 'BYOR BA'I
KHYAD PAR GSUM DU GYUR TE, MNYES BYED CES BYA BA NI SPOBS PA MA
SKYES PA'O, ,RNAM PAR DAG PA ZHES BYA BA NI NUS PA SKYES PA'O,
,GSAL BYED CES BYA BA

NI 'PHRAL DU GSAL BAR BYED CING CUNG ZAD SPOBS PA SKYES PAS BSTAN
BCOS DANG MI 'GAL BA'O, ,YANG NA MNYES BYED CES BYA BA NI SNGAGS
KYI SBYOR BA LA GOMS PAS LHA RNAMS MNYES PAR BYED PA'O, ,YON TAN
LDAN NI BSTAN BCOS KYI DON SHES PA'O, ,GSAL BYED NI SGROL MA LTAR
SEMS

CAN THAMS CAD KYI DON GYI BYA BA BYED NUS PA'O ZHES KONGKANA'I
ZHAL SNGA NAS BZHED DO, ,SKAL LDAN GRAGS PA NI MNYES BYED CES BYA
BA NI BLA MA DANG RNAL 'BYOR MA DANG DAM TSIG LA SOGS PA STEN PAR
BYED PA'O, ,RNAM PAR DAG PA ZHES BYA BA NI MDZES DOG LA SOGS PA
DANG BRAL BA'O, ,GSAL

BYED CES BYA BA NI THOS PA DANG BSAM PA DANG SGOM PA'I RIM GYIS
RTOG PA SEL BAR NUS SHING DE KHO NA NYID LA MNGON PAR ZHUGS PA'I
BLO GROS CAN NO, ,YON TAN 'DI DAG DANG LDAN PA NI MA YIN GYI, ,DE
LAS GZHAN PA NI PHYUGS ZHES BYA'O ZHES 'DOD DO, ,LE'U NYI SHU
RTZA DRUG PA'I BSHAD

@24B PA'O,, ,,PHO NYA GZUGS DANG MTSAN LDAN PA, ,YUL YUL DAG TU
DE RAB SPONG, ,ZHES BYA BA NI RNAL 'BYOR MA GSUM PO DE DAG KYANG
GZUGS DANG MTSAN NYID PHUN SUM TSOGS PA'I PHO NYA MOR YUL YUL DAG
TU SNANG NGO ZHES KONGKANA'I ZHAL SNGA NAS BZHED DO, ,SKAL LDAN
GRAGS PA

NI GZUGS DANG MTSAN NYID PHUN SUM TSOGS PA'I PHO NYA MOR RNAL
'BYOR MA DE DAG NYID YUL YUL DU SONG BAR SNANG NGO ZHES 'DOD DO,
,PHO NYA RAL GRI'I SO 'DRA ZHING, ,ZHES BYA BA NI PHO NYA MO
RNAMS BSTAN PAR BYA BAR DKA' BAS RAL GRI'I SO LTA BU YIN NO ZHES
KONGKANA'I ZHAL SNGA NAS BZHED

DO, ,SKAL LDAN GRAGS PA NI RTAG TU 'JIGS PA DANG BCAS PA DANG,
MNYAM PAR GZHAG PAR GYUR PAS BSTEN PAR BYA'O ZHES 'DOD DO, ,DE
YANG, DE BZHIN PHO NYA LEGS 'DUS PAS, ,ZHES GSUNGS PA YIN TE, DE
BZHIN ZHES BYA BA RTAG TU PHO NYA DANG PHO NYA MO RNAMS 'DUS

SHING 'DRES PA'O, ,BZLAS MCHOD BSAM GTAN MCHOD MED PAR, ,MYUR BA
NYID DU 'GRUB PAR 'GYUR, ,ZHES BYA BA NI TSE 'DI NYID LA ZHES BYA
BA'I DON TO, ,BZLAS PA NI H'Um LA SOGS PA'I SNGAGS ZLOS PA'O,
,MCHOD PA NI MCHOD PA LNGAS LHA RNAMS LA MCHOD PA'O, ,

BSAM GTAN ZHES BYA BA NI DKYIL 'KHOR GYI 'KHOR LO LA SOGS PA SGOM
PA STE, 'DI DAG GIS 'GRUB PAR 'GYUR BAR RDZOGS PA'I SANGS KYIS
BSTEN PAR MDZAD NA, 'DI DAG MED PAR 'ANG 'GRUB PAR 'GYUR, ,ZHES
BYA BA NI PHO NYA MO DANG 'DUS SHING BSTEN PA'I BDAG NYID

CHE BA NYID STON PA YIN NO, ,'DI LAS GZHAN PA'I MCHOD MED DE,
,ZHES BYA BA NI PHO NYA MO DANG 'DUS PA LAS GZHAN PA'I MCHOD PA
LHA RNAMS MNYES BYAR BYA BA LA SOGS PA MED PA'O, ,DE LTAR BSTAN
BCOS NGES PA YIN, ,ZHES BYA BA DE LTAR ZHES BYA BA NI 'DI SKAD
BSTAN PA NI THEG

PA CHEN PO RNAL 'BYOR GYI RGYUD DANG, RNAL 'BYOR MA'I RGYUD KYI
BSTAN BCOS KYI NGES PA STE, MI 'GYUR BA YIN NO, ,ZAS LA RTAG TU
SPYAD PAR BYA, ,ZHES BYA BA NI CHO GA BZHIN DU GCIG TU KHA ZAS LA
LONGS SPYAD PAR BYA BA STE, LAN CIG LONGS SPYAD PAS KYANG MNGON
PAR 'DOD PA'I DON

@25A *, ,'GRUB PO, ,RTAG TU ZHES BYA BA NI NYIN RE ZHES BYA BA
STON TO, ,DE LTAR NA ZAS LA SPYAD PA NI KUN DU YID BRTAN TU RUNG
BA'I PHO NYA MA'I TSOGS DANG SGRUB PA POS LONGS SPYAD PAR BYA'O
ZHES SGRUB PA PO'I ZAS KYI CHO GA NGES PA GSUNGS PA YIN NO,
,MNYAM PAR GZHAG

PAS ZHES BYA BA NI RAB TU BAG MED CING DREGS LA MNYAM PAR MA
BZHAG PA'I RNAL 'BYOR BAS NI NAM YANG YID LA RE BA THOB PAR MI
'GYUR RO ZHES BYA BA'I DON TO, ,RIGS RNAMS NI, KUN LA NYE BAR
SPYAD BYA ZHING, ,ZHES BYA BA NI MI BSKYOD PA LA SOGS PA'I RIGS
LAS BYUNG BA'I

RIGS THAMS CAD DANG ZAS LA LONGS SPYOD PA LA SOGS PA BYA'O ZHES
SKAL LDAN DGONGS SO, ,ZAS LA'ANG BRTAG PAR MI BYA'O, ZHES BYA BA
NI BZA' BA DANG BZA' BA MA YIN PA LA SPYAD PA DANG MI SPYAD PA'I
RTOG PA MI BYA STE, NOR BU DANG SNGAGS DANG SMAN GYI NUS PA NI
BSAM GYIS MI KHYAB

PA YIN PA'I PHYIR DANG PAS RTAG TU BLA MA'I MAN NGAG JI LTAR
BSTAN PA NYID KYIS BDUD RTZI LNGA BSTEN PAR BYA'O, ,GANG ZHIG DAM
TSIG LA MI GNAS, ,GZHAN DAG KYANG NI ZLOG PAR BYED, ,RANG GI
RMONGS PAS ZIL NON PA'I, ,SKYE BO NGAN PA DE BCOM YIN, ,GANG GIS
BLA MA MNYES MI BYED, ,DAM TSIG

LA YANG MI BSTEN CING, ,YID 'ONG GNAS LA MI GNAS PA, ,DE KUN
PHYUGS ZHES BYA BAR BSHAD, ,CES BSHAD PA YIN NO, ,DE NYID DU NI
DE DBYER MED, ,CES BYA BA NI DAM TSIG LA RTEN PAR BYED PA DE KHO
NA NYID DU MI 'BYED PAS NA DBYER MED PAR 'GYUR RO, ,SGRUB PA
GNYIS ZHES BYA BA NI 'JIG RTEN

DANG 'JIG RTEN LAS 'DAS PA'I SGRUB PA'O, ,DNGOS GRUB CHO GA LA
SPYOD TSE, ,PHO NYA GCIG PU KHO NA YIN, ,ZHES BYA BA NI DPAL HE
RU KA'I RNAL 'BYOR GCIG PU KHO NA MCHOG TU GYUR PA YIN NO ZHES
STON TO, ,YANG NA DNGOS GRUB LA SPYOD PA NA LA LA ZHIG GIS DE
NYID GCIG PU RNAL 'BYOR MCHOG

YIN TE, DE'I TSE PHO NYA MOR RNAL 'BYOR MAR RAB TU BSKUL BA YIN
ZHING DNGOS GRUB PA DANG NYE BAR 'GYUR RO ZHES KONGKANA'I ZHAL
SNGA NAS BZHED DO, ,SKAL LDAN GRAGS PA NI, DNGOS GRUB CHO GA LA
SPYOD TSE, ,PHO NYA GCIG PU KHO NA YIN, ,ZHES BYA BA BLA NA MED
PA YANG DAG PAR RDZOGS PA'I BYANG

@25B CHUB PHO NYA RNAMS SGRUB PA PO LA DNGOS GRUB STER BAR 'GYUR
RO ZHES 'DOD DO, ,BLA MA BRGYUD RIM GYIS THOB PA'I, ,DBANG BSKUR
BAS NI SNGAGS LEGS LDAN, ,PHO NYA RNAMS SU YANG DAG BSHAD, ,CES
BYA BA NI SLOB DPON BRGYUD PA'I RIM PA LAS DBANG BSKUR BA THOB
PAS SNGAGS DANG LEGS PAR

LDAN PA GANG GI TSE RGYU PA DE'I TSE PHO NYA MO RNAMS SU YANG DAG
PAR BSHAD PAR 'GYUR RO ZHES BYA'O, ,PHYAG RGYAR LEGS SBYOR NGANG
TSUL CAN, ,ZHES BYA BA NI PHYI'I RNAL 'BYOR MA DANG YANG DAG PAR
SBYOR BA'I NGANG TSUL CAN NO ZHES BYA BA'I DON TO, ,YANG DAG
RDZOGS ZHES BYA BA NI DE'I TSE YONGS

SU RDZOGS PAR 'GYUR BA'O, ,YE SHES RGYU SKYES ZHES BYA BA NI BCOM
LDAN 'DAS NI YE SHES KYI BAR GYI MTHAR THUG PA'I RGYU DANG BYED
PA YIN TE, DPAL HE RU KA NI DE LAS BYUNG BA YIN NO ZHES BYA BA'I
DON TO, ,SEMS KYI BDAG NYID NAD PAR LANGS, ,GZUGS KYI BYA BA KUN
BYAS TE,

ZHES BYA BA NI MAL NAS LANGS NAS GANG LA THUGS KYI BDAG NYID YOD
PA DE NI SEMS KYI BDAG NYID DE, ,SHES RAB DANG THABS KYI SBYOR BA
DANG LDAN PAS DKYIL 'KHOR GYI 'KHOR LO BSGOM PAR BYA'O ZHES BYA
BA'I DON TO, ,GZUGS KYI BYA BA KUN BYAS ZHES BYA BA NI LUS LA
DPA' BO DRUG

LA SOGS PA'I GO CHAS GO BSKON PA'O, ,LUS LA SHIN TU GO CHA NI,
,LUS LA GNAS PAR KUN DU SPYAD, ,CES BYA BA NI LUS THAMS CAD LA
MTSON CHA'I DRA BAS G-YOGS PAR BYA'O ZHES BYA BA'I DON TO, ,DAG
BYED BYAS PA'I LUS DAG NI, ,RTAG TU SNGAGS NI BRJOD PAR BYA,
,ZHES BYA

BA NI DE LTAR RTAG TU BSRUNG BA'I CHO GA BYAS PA'I SNGAGS PAS
BSNGAGS BZLA BAR BYA'O, ,RNAL 'BYOR GNAS RNAMS NGES BSTAN ZHING,
,ZHES BYA BA NI RNAL 'BYOR TE TING NGE 'DZIN GYI GNAS LUGS MI
MNGON PAR BSTAN ZHING DE BZHIN DU GO BSKON PAR BYA'O ZHES KONGKA
NA'I ZHAL SNGA NAS BZHED

DO, ,RNAL 'BYOR MA RNAMS NGES BSTAN ZHING, ,ZHES BYA BA NI SNGAGS
KYI RGYA MTSO SPROS LA SLAR BSDUS TE GO CHA BYA'O ZHES BYA BA NI
MAN NGAG GO, ,MTSON CHA RNAMS NI 'GOM MI BYA, ,ZHES BYA BA NI JI
SKAD DU BSHAD PA'I GO CHA LA SOGS PA LAS 'DA' BAR MI BYA'O, ,YANG
NA, BSTAN

@26A *, ,BCOS RNAMS LAS 'DA' MI BYA, ,ZHES BYA BA YIN TE, BSTAN
BCOS DANG LDAN PA RNAMS KYIS RANG DANG GZHAN GYI MTSAN MA'I BSTAN
BCOS LAS 'DA' BAR MI BYA'O ZHES KONGKANA'I ZHAL SNGA NAS BZHED
DO, ,SKAL LDAN GRAGS PA NI BSTAN BCOS NI RIG BYED LA

SOGS PA STE, DE LAS MI 'DA' BA NI SEMS CAN GYI BSAM PA'I DBANG DU
BYAS NAS DE LA YANG GNAS PAR BSTAN PAR BYA'O ZHES DGONGS SO, ,DAM
TSIG CAN LA KHRO MI BYA, ,ZHES BYA BA NI RTAG TU KHONG KHRO BAR
MI BYA'O ZHES KONGKANA'I ZHAL SNGA NAS BZHED DO, ,SKAL LDAN GRAGS
PA NI DAM TSIG

CAN ZHES BYA BA 'KHOR LO BDE MCHOG LA SOGS PA'I RNAL 'BYOR PA
RNAMS LA SMAD PAR MI BYA'O ZHES 'DOD DO, ,MNGON PAR BRTZON LAS
'DA' MI BYA, ,ZHES BYA BA DPAL 'KHOR LO BDE MCHOG DANG 'DUS PA LA
SOGS PAR GANG ZHIG DBANG BSKUR BA DE LAS 'DA' BAR MI BYA'O ZHES
KONGKANA'I

ZHAL SNGA NAS BZHED DO, ,SKAL LDAN GRAGS PA NI GANG ZHIG GANG LA
MNGON PAR BRTZON PA DER DE SMOD PAR MI BYA'O ZHES 'DOD DO, ,NAM
MKHA' DANG NI RGYA MTSO DAG ,LAN 'GA' GZHAL BAR NUS SRID KYI, ,DE
NYID LA NI RTAG SEMS BLO, ,GZHAL BAR NUS PA MA YIN NO, ,ZHES
DGONGS SO, ,DE

DANG LHAN CIG BDE BA BYA, ,ZHES BYA BA NI DAM TSIG LHAN CIG SPYOD
PA GCIG TU BYA'O ZHES BYA BA'I DON TO, ,YANG NA BDE BA NI THABS
TE PHYAG RGYA CHEN PO GRUB PA'I THABS BYA BA YIN NO ZHES KONGKA
NA'I ZHAL SNGA NAS BZHED DO, ,SKAL LDAN GRAGS PA NI GLEGS BAM KHA
CIG LAS, DE DANG LHAN CIG BDE

RGYAS BYA, ,ZHES ZER BAR BLANG BAR BYA BA'I MCHOG BKLAG PA DANG
BSAM GTAN LA SOGS PA GDOD MA NAS BYA'O ZHES 'DOD DE, ,BDAG GI DON
DU THUN BZHIR ZHES BYA BA NI NYIN MTSAN THUN BZHIR BYA BA'O, ,DES
'KHOR CI DGAR SPYOD PAR 'GYUR, ,ZHES BYA BA NI GANG NGES PAR 'DI
LTAR 'KHOR BA'I

RNAL 'BYOR BA CI 'DOD PA DANG LDAN PAR 'GYUR BA'O, ,MTSAN MO RTAG
PAR NAM MKHA'I GOS, ,ZHES BYA BA NI GOS MED CING SKRA GROL BAR
BYAS NAS DPAL HE RU KA BSGOM PAR BYA'O ZHES BYA BA'I DON TO,
,GNAG DANG DMAR BAR RTAG GYUR BYA, ,ZHES BYA BA NI MTSAN MO RGYU
BA NA 'GYUR RO ZHES KONGKA

@26B NA'I ZHAL SNGA NAS BZHED DO, ,SKAL LDAN GRAGS PA NI GNAG PA
NI RTAG TU DGA' BA YIN LA DE LA CHAGS PA NI DMAR PO STE, RTAG TU
NYIN DANG MTSAN MOR GYUR PA YIN NO ZHES 'DOD DO, ,SROG CHAGS YAN
LAG LAS BYUNG GYON, ,ZHES BYA BA NI PAGS PA'I GOS GYON PAR GYUR
PA'O, ,BDE BA 'DOD

PAS BDE 'THOB 'GYUR, ,ZHES BYA BA NI RAB TU BDE BA'I BDE BA
BYA'O, ,MCHOD PHYIR THOGS NI YONGS SPANGS GTZANG, ,ZHES BYA BA NI
BRAM ZE'I RIG BYED DANG BSTAN BCOS LAS BYUNG BA'I GTZANG SPRA
YONGS SU SPANGS NAS DPAL HE RU KA'I RNAL 'BYOR GYIS GCIG TU
GTZANG BAR 'GYUR RO

ZHES BYA BA'I DON TO, ,RIGS DANG RIGS MIN NGOR MI BLTA, ,SPYI
GTZUG BCING LA SOGS PA YANG, ,ZHES BYA BA NI RIGS PA DANG LDAN PA
DANG RIGS PA DANG MI LDAN PA DAG GI NGO LA RNAM PAR MI RTOG CING
SPYOD PA SPANGS TE BLTA BAR MI BYA'O, ,SPYI GTZUG BCING BA NI RAL
PA BCING BA'O, ,

SOGS PA'I SGRAS NI 'JIG RTEN PA'I SPYOD PA GZHAN DAG KYANG SPANG
NGO ZHES KONGKANA'I ZHAL SNGA NAS BZHED DO, ,SKAL LDAN GRAGS PA
NI BRTUL ZHUGS DANG SDOM PA DANG, SMYUNG BA LA SOGS PA LA MNGON
PAR ZHEN PAR MI BYA'O ZHES 'DOD DO, ,LE'U NYI SHU BDUN PA'I BSHAD
PA'O,, ,,DE NAS

LEGS MCHOD RNAM DAG PA, ,ZHES BYA BA NI SNGAR BSHAD PA DANG LHAN
CIG GNAS SHING YANG DAG PAR MCHOD PA STE, BLA NA MED PA'I MCHOD
PA'I MCHOG GI DON BYED PA'I PHYIR RNAM PAR DAG PA'O, ,MYA NGAN
'DAS PAR NGES 'GRO NYID, ,CES BYA BA NI MCHOG TU DGA' BAS BDE BA
BLA NA MED PA'I MCHOD

PA'I GNAS SKABS SO, ,DE BZHIN BDAG NYID MCHOD PA DANG, ZHES BYA
BA NI PHYI DANG GSANG BA'I MCHOD PAS BDAG NYID MCHOD PA STE, GANG
GIS BDAG NYID MCHOD PA DES 'GRO BA THAMS CAD KYI BRTAN PA DANG
G-YO BA'I DNGOS PO THAMS CAD MCHOD PAR 'GYUR RO, ,BRTAN PA NI

SHING LA SOGS PA'O ZHES KONGKANA'I ZHAL SNGA NAS BZHED DO, ,SKAL
LDAN GRAGS PA NI RGYU LA 'BRAS BU NYE BAR GDAGS PA'I TSUL TE,
DPER NA MAR NI TSE'O ZHES ZER BA DANG 'DRA BAS NA BRTAN PA NI
SHING LA SOGS PA YIN NO ZHES 'DOD DO, ,SPUN DANG SDUG PA MCHOD PA
DANG, ,

@27A *, ,ZHES BYA BA NI DKYIL 'KHOR GCIG LA SOGS PAR ZHUGS PA
RNAMS NI RNAL 'BYOR LA LHAN CIG SPYOD PA RNAMS TE, DE DAG DANG
ZHI BA'I LHAN CIG 'DUS PAR GNAS PAR BYA'O, ,SPUN DANG BU DANG
LHAN CIG TU, ,BDE DANG SDUG BSNGAL KUN 'BYUNG BYA, ,ZHES BYA BA
NI 'JIG

RTEN PA'I SPUN DANG BU LA SOGS PA DANG LHAN CIG TU YE SHES PHYAG
RGYA CHEN PO LA SOGS PA DANG, SNGAGS DANG PHYAG RGYA DAG KYANG
BSTAN PAR MI BYA'O ZHES BYA BA'I DON TO, ,'DIR GZHUNG THAMS CAD
SUN 'BYIN PA ZHES BYA BA NI LUNG GI GZHUNG LA GNOD PAR BYED CING
THAMS CAD SUN 'BYIN PA DAD

PA MED PA RNAMS LA'O, ,DAG BYED ZAS LA SPYOD PA NI, ,RTAG TU DAM
TSIG SPYOD BYAS 'GYUR, ,ZHES PA NI DAM TSIG LAS 'DAS PA ZHES PA
NI ZAS LA MA SPYAD PAS DAM TSIG LA SPYAD PAS BYAS PAR 'GYUR TE
DAG BYED DU 'GYUR RO ZHES BYA BA'I DON TO, ,GSANG SNGAGS SU
LA'ANG SBYIN MI BYA, ,ZHES BYA

BA NI BRKAM CHAGS LA SOGS PAS RGYAL PO LA SOGS PA SU LA YANG
GSANG SNGAGS SBYIN PAR MI BYA BA STE DBANG BSKUR BA LA SOGS RNAM
PA THAMS CAD DU SBYIN PAR MI BYA'O ZHES BYA BAR DGONGS SO, ,PHO
NYA MO ZHEN RTAG THAR PA, ,ZHES BYA BA NI GO CHA CHEN PO LA SOGS
PAS GO BSKON PAR BYA'O

ZHES KONGKANA'I ZHAL SNGA NAS BZHED DO, ,PHO NYA STE DE BZHIN
GSHEGS PA'I RIGS LAS BYUNG BA RNAMS LA RAB TU GSAL BAR BYA BA'I
SKABS STON PA BSRUNG BAR BYA'O ZHES 'DOD DO, ,SRID PA DANG MYA
NGAN LAS 'DAS PAR RNAM PAR RTOG PA'I 'CHING BA LAS GROL BA NI
THAR PA'O, ,'DA' BA YIS

KYANG LONGS SPYOD BYA, ,ZHES BYA BA NI SKAL BA DMAN PA MNGON PAR
'DUS BYAS LA LONGS SPYAD PAR BYA'O ZHES KONGKANA'I ZHAL SNGA NAS
BZHED DO, ,SKAL LDAN GRAGS PAS NI DAM TSIG DANG LDAN PA STOBS LA
SOGS PAS BLANG BAR BYA'O ZHES ZER RO, ,SKYE GNAS DMAN LA MI GNAS
LA, ,

BSNYEN BKUR NYID NI BYA BA MIN, ,ZHES BYA BA LA SKYE GNAS NI BRAM
ZE LA SOGS PA'I RIGS YIN PAR KHONG DU CHUD PAR MI BYA'I, MU STEGS
RIGS LDAN LA SOGS PA'I RIGS TE, DE LA GUS PAR MI BYA'O ZHES
KONGKANA'I ZHAL SNGA NAS BZHED DO, ,SKAL LDAN GRAGS PA NI DAM
TSIG

@27B LA SOGS PA SHES PA DANG BRAL BAR RAB TU DGA' BA LA GNAS PA
LA BSNYEN BKUR MI BYA'O ZHES 'DOD DO, ,GAL TE MA LA SOGS PA'I
RNAL 'BYOR MA RNAMS LA MCHOD PA DE'I TSE DKA' THUB CES BYA BA DGE
BA ZAD PAR 'GYUR ZHING RNAM PAR 'JIG PAR 'GYUR BA STE, NGES PAR
NA DNGOS

GRUB MANG PO RGYAB KYIS PHYOGS PAR 'GYUR BA'O, ,MCHOG DANG THA MA
LHAN CIG 'GUGS, ,ZHES BYA BA NI DGUG PA'I CHO GA'I SBYOR BA LA
RNAM PAR RTOG PA MI BYA'O, ,DE LTAR RDZAS NI RNAM NGES YIN, ,ZHES
BYA BA NI DON DAM PA'I NGES PA NYID YIN NO ZHES KONGKANA'I ZHAL
SNGA NAS BZHED

DO, ,SKAL LDAN GRAGS PA NI RTEN CING 'BREL BAR 'BYUNG BA STON PAR
MDZAD PA'I SANGS RGYAS RNAMS KYI NGES PA NI DE LTA BU YIN NO ZHES
'DOD DO, ,BRTUL ZHUGS MA NYAMS ZHES BYA BA NI BRAM ZE LA SOGS PA
BCOM PA'O, ,BRTUL ZHUGS RDZOGS ZHES BYA BA NI DAM TSIG LA SOGS

PA'I BRTEN PA'I BRTUL ZHUGS RDZOGS PA'O, ,DAM TSIG BRTZON ZHES
BYA BA NI DAM TSIG LA SPYOD PAS ZAS LA SPYOD PA'O, ,RIGS LNGA LA
NI KUN SPYOD PA, ,ZHES BYA BA NI RIGS THAMS CAD LA SPYOD PA'O,
,RIGS NI RNAM PA BZHI RU BSGRAGS, ,ZHES BYA BA NI BRAM ZE LA SOGS
PAR

RIGS RNAM PA BZHIR YONGS SU BSHAD PA'O, ,RIGS GCIG PA NI KUN
SPYOD PA, ,RNAL 'BYOR GRUB LA RAB TU MCHOD, ,CES BYA BA LA, ,DON
DAM PA NI RIGS GCIG STE, GRUB PA'I RNAL 'BYOR BAS MCHOD CING RJES
SU MTHUN PA YIN PA'O, ,DKON MCHOG GSUM LA SOGS PA LA

GNOD PAR BYED PA RNAMS RNAM PAR GZHIG PA'I PHYIR LAS KYI TSOGS
GSUNGS PA NI, ,BA LANG SHA DANG ZHES BYA BA LA SOGS PA GSUNGS PA
YIN TE, SBYIN SREG GI THABS LAS GSUNGS PA'I CHO GAS THAB KHUNG
GRU GSUM BYAS LA MNGON SPYOD KYI SBYIN SREG GI YO BYAD DANG,
YUNGS

MAR LA SOGS PA RNAMS KYIS ME SBAR LA DUM SKYES MA SNA KHUNG G-YAS
PA NAS BCUG STE, 'OG NAS 'BYUNG BAR BSAMS LA, DE RDO RJE LCAGS
KYU DANG GRI GUG BSNAMS PAS BSGRUB PAR BYA BA GCER BU MYOS PAR
GYUR PA BKUG LA DE NYID DUM BU DUM BUR GYUR PAR BSAM

@28A *, ,ZHING BA LANG SHA LA SOGS PA JI SKAD SMOS PA RNAMS
BSGRUB PAR BYA BA DE'I SHA YIN PAR BSAMS LA, KHRO BO CHEN PO'I
NGA RGYAL DANG LDAN PAS CHE GE MO M'A RA YA ZHES BYA BA DANG RTZA
BA'I SNGAGS KYIS SBYIN SREG BYA'O, ,RI MO CAN GYI SHAS ZHES BYA
BA NI RMA BYA 'AM KHYI MA BYA'I SHA

DAG GIS SO, ,DE BZHIN DPA' BO RNAMS KYI ZAS, ,SNGAGS DANG PHYAG
RGYAR YANG DAG LDAN, ,ZHES BYA BA LA SNGAGS DANG PHYAG RGYA DANG
LDAN PA NI GSANG SNGAGS DANG PHYAG RGYA LEGS PAR BSLABS SHING
BYANG BAR BYAS PA'I RNAL 'BYOR MA STE, DE DANG LDAN ZHING LHAN
CIG PA'I KHA ZAS GANG YIN

PA DE DPA' BO RNAMS SO, ,DMAN PA NI BYANG CHUB KYI SEMS SO, ,NYER
SPYOD NI GUS PA DANG BCAS PA'O, ,BSTAN BCOS KUN SPANGS PA ZHES
BYA BA NI RIG BYED LA SOGS PA YONGS SU DOR BA'O, ,DE'I PHO NYA
ZHES BYA BA LA SOGS PA LA DE'I PHO NYA NI LHA MO MCHOG STE DAM
PAR GYUR PA BRTZON

ZHING LE LO MED PA DE LTA BU'I LHA MO NI DNGOS GRUB SGRUB PA'I
'OS SU 'GYUR RO ZHES BYA BA'I DON TO, ,MA CHAGS DGA' BAR YANG DAG
SBYOR, ,ZHES BYA BA NI THA MAL BA'I GZUGS KYIS YANG DAG PA'I
SBYOR BA NYE BAR DMIGS PA DANG BCAS PA MI BYA'O ZHES BYA BAR
DGONGS SO, ,RNAL 'BYOR NI TING

NGE 'DZIN TO, ,RDZAS NI LONGS SPYAD PAR BYA'O, ,DE GNYIS KYI RNAM
PAR DBYE BA NI SO SOR DBYE BA'O, ,BLA MA'I MAN NGAG LA RAB DGA',
,ZHES BYA BA NI BLA MA'I MAN NGAG GZHIG PAR MI BYA ZHING DE'I DON
DU BSTAN PAR MI BYA'O, ,DE'I DON NI JI SKAD BSHAD PA'I DON LA
SPYOD NA DPAL HE RU KA

DANG 'DRA BAR 'GYUR BA'O, ,LE'U NYI SHU RTZA BRGYAD PA'I BSHAD
PA'O,, ,,SPUN NI DPA' BO'O, ,PHA NI DPAL HE RU KA'O, ,BDAG PO
NYID DU SKAD CIG MTHONG, ,ZHES PA BDAG NYID DU SKAD CIG GIS SO,
,LCE SBOM ZHES BYA BA MTSAN NYID DANG LDAN PA'O, ,DNGOS GRUB KYI
THUN MONG DU ZHES PA NI

THUN MONG DU 'GYUR RO ZHES PA'I DON TO, ,DRAN PA DANG NI YANG DAG
LDAN, ,PHO NYA MO SOGS GNAS DANG BCAS, ,ZHES PA RGYUN MI 'CHAD
PAR RNAL 'BYOR LA BSLABS NAS PHO NYA MO DANG YANG DAG PAR LDAN
PAR RO, SOGS PA'I SGRAS BSRUNG BAR BYA BA DANG BZA' BAR BYA BA'I
DAM TSIG LA

@28B GNAS PA'I SNGAGS PA DE LA MKHA' 'GRO MA'I GTZO MO NYI SHU
RTZA BZHIS SPYOD PA DANG GROL BA'I 'BRAS BU STER BAR 'GYUR RO,
,SPYOD PA ZHES BYA BA NI MCHOG TU MNGON PAR MTHO BA STE, 'KHOR
LOS SGYUR BA'I GO 'PHANG CHEN PO'O, ,DE BAS NA GCES SPRAS BYED PA
DANG, STAN DANG, BZHON PA DANG,

MDZOD DANG, RTOG CHEN LA SOGS PA DANG RTAG TU RAB TU LDAN ZHING
YON TAN DAM PA LA GNAS PA'I RGYAL PO DANG RNAL 'BYOR PA YANG CHA
MTHUN PAR BSHAD KYI, NYAN THOS LA SOGS PA GZHAN DAG LTAR MYA NGAN
LAS 'DAS PA TZAM DON DU GNYER BA NI MA YIN NO ZHES BYA BAR DGONGS
SO, ,GROL BA NI

DNGOS PO'I 'CHING BA LAS THAR BA LA BYA'I, THAMS CAD RGYUN CHAD
PA'I MTSAN NYID CAN NI MA YIN PAR SHES PAR BYA'O, ,DE BAS NA BYA
BA NI RNAL 'BYOR GYI STOBS CAN YIN NO, ,LE'U NYI SHU RTZA DGU
PA'I BSHAD PA'O,, ,,DE NAS RDZA RNGA BCING BYAS TE, ,ZHES BYA BA
NI RDZA RNGA'I DBYIBS

LTA BU'I RE'U MIG BZHI BCU RTZA DGU BRI'O ZHES BYA BA'I DON TO,
,RE'U MIG GSUM PA ZHES BYA BA NI NANG GI RE'U MIG BZHI LA LTOS
NAS DE SKAD SMRAS PA YIN NO, ,DE YANG AUshMA nA'I GSUM PA NI YI
GE SA'O, ,DE BAS NA, RIM BZHIN 'BYUNG DANG RIM MIN PAS, ,DBYANGS
DANG YI GE SGRUB

PAS SO, ,ZHES BYA BA SMOS PA YIN NO, ,LNGA PA YIS ZHES BYA BA NI
YI GE NGA'O, ,NYI SHU RTZA LNGA PA ZHES BYA BA NI KA NAS BRTZAMS
TE NYI SHU RTZA LNGA PA'O, ,NYI SHU RTZA BZHI PA ZHES BYA BA YANG
DE BZHIN NO, ,SUM CU RTZA GNYIS ZHES BYA BA NI AA NAS BRTZAMS TE
BGRANG BA'O, ,RE'U MIG GSUM

PA ZHES BYA BA YANG DE BZHIN NO, ,DE BZHIN DU SUM CU RTZA GNYIS
PA NI KA NAS BRTZAMS PA'O, ,RE'U MIG LNGA PA NI YI GE AU'O, ,NYI
SHU RTZA LNGA PA NI KA NAS BRTZAMS PA'O, ,NYI SHU RTZA BZHI PA
ZHES BYA BA YANG DE BZHIN NO, ,SUM CU RTZA GSUM PA ZHES BYA BA
YANG KA NAS BRTZAMS

PA'O, ,BCO LNGA PA ZHES BYA BA NI AA NAS BRTZAMS PA'O, ,LNGA PA
ZHES BYA BA NI DBYANGS KYI YI GE LNGA PA'O, ,NYI SHU RTZA GNYIS
PA NI KA NAS BRTZAMS PA'O, ,NYI SHU RTZA BDUN PA ZHES BYA BA NI
AA NAS BRTZAMS PA STE, SNGAGS 'DI DAG NI TSIG DANG PO YIN NO, ,AA
NAS BRTZAMS

@29A *, ,TE YI GE GA NI BCU DGU PA YIN NO, ,ME'I BU NI YI GE
RA'O, ,RE'U MIG GSUM PA NI YI GE AI'O, ,YA TSAN ZHES BYA BA LA
SOGS PA NI GO SLA'O, ,SUM CU DRUG PA ZHES BYA BA NI SNGA MA BZHIN
TE YI GE NA'O, ,SLAR YANG ZHES BYA BA NI YI GE GNYIS PO DE DAG
NYID KYANG SBYAR BAR BYA STE,

RE'U MIG THAMS CAD KYI BDAG PO YIN PA'I PHYIR RO, ,RANG BYUNG
ZHES BYA BA NI YI GE HA'O, ,LHAG MA NI SNGA MA BZHIN TE TSIG
GNYIS PA'O, ,BCU DGU PA NI SNGA MA BZHIN TE GA'O, ,NYI SHU RTZA
BDUN PA NI KA NAS BRTZAMS PA'O, ,GSUM PA NI DBYANGS KYI YI GE
GSUM PA'O, ,SUM CU RTZA GSUM PA

NI SNGA MA BZHIN TE YI GE HA'O, ,RE'U MIG GNYIS PA NI YI GE AA'O,
,NYI SHU PA NI KA NAS BRTZAMS PA STE NA NYID DO, ,DE NYID NI RA
DANG KHA'I DBANG GIS NA NI nAR 'GYUR TE GRI HA'I SGRA'I 'OG TU
GNAS PA'I nAR 'GYUR RO, ,NYI SHU RTZA GCIG PA NI KA NAS BRTZAMS
PA STE PA'O, ,NYI SHU RTZA DRUG PA NI KA

NAS BRTZAMS PA STE YA'O, ,LAN GNYIS BZLAS PA ZHES BYA BA NI LAN
GNYIS ZLOS SHING GOMS PAR BYA BA STE, SNGA MA BZHIN DU RE'U MIG
LUGS NAS BZLOG PA'I TSUL GYIS DANG PO'I YI GE HA'O, ,BZHI PA NI
AI STE DE'I MTHA' NI AU'O, ,LHAG MA NI SNGA MA BZHIN NO, ,DA NI
TSIG BZHI PA

BTU BA GSUNGS PA NI, RE'U MIG GNYIS PA ZHES BYA BA LA SOGS PA YIN
TE, DBYANGS KYI YI GE DANG PO'I RE'U MIG NAS BRTZAMS PA'O, ,SUM
CU RTZA DRUG PA NI AA NAS BRTZAMS PA'O, ,NYI SHU DRUG PA NI KA
NAS BRTZAMS PA'O, ,SUM CU RTZA GSUM PA ZHES BYA BA NI KA NAS
BRTZAMS

PA'O, ,DE BZHIN DU BCU GSUM PA NI DBYANGS KYI YI GE BCU GSUM
PA'O, ,RE'U MIG LAS BCU PA NI HA LA SOGS PA GO BZLOG PA'I TSUL
GYIS BRTZIS PA'I YI GE BHA NI RE'U MIG GI BCU PA'O, ,BCU DGU PA
NI AA NAS BRTZAMS PA'O, ,NYI SHU DGU PA ZHES BYA BA NI KA NAS
BRTZAMS

PA'O, ,GNYIS PA ZHES BYA BA NI RE'U MIG GNYIS PA NI DBYANGS KYI
YI GE'I RE'U MIG GNYIS PA'O, ,THIG LE ZHES BYA BA NI STENG NA AA
NU SVA RA DANG LDAN PA'O, ,CHU ZHES BYA BA NI YI GE BA'O, ,BRGYAD
PA NI DZA'O, ,ME YI BU YIS KHYAD PAR DBYE, ,ZHES BYA BA NI YI GE
RAS BYE BRAG DBYE BA'O, ,

@29B LHAG MA NI GO SLA'O, ,DE DAG NI RTZA BA'I SNGAGS SO, ,KHRO
BO BZHI DANG YANG DAG LDAN, ,ZHES BYA BA NI SNGAGS KYI TSIG BZHIS
MTSAN NAS SMOS PA'I KHRO BO BZHI BSHAD PA YIN NO, ,SKU BRGYAD
DANG NI BCAS PA RU, ,ZHES BYA BA NI SA LA SOGS PA GZUGS BRGYAD
KYI TSUL DU SNGAGS 'DI GNAS

PA'I BAR RO, ,'DI NI RNYED PA TZAM GYIS NI, ,ZHES BYA BA NI
SNGAGS DES TSAR BCAD PA 'CHI BAR 'GYUR BA'O, ,LE'U SUM CU PA'I
BSHAD PA'O,, ,,SHA CHEN DAG GIS ZHES BYA BA NI SNGA MA BZHIN DU
SBYIN SREG BYAS NAS JI SKAD BSHAD PA BZHIN DU 'GYUR BA'O, ,RDO
RJE SKYES YIN

BSHAD CES BYA BA NI MI SLU BA YIN PAR GSUNGS SO ZHES BYA BA'I DON
TO, ,'DI NI GDUG PA THAMS CAD KYI, ,'JIGS BYED MI BZAD PAR BSHAD
DO, ,ZHES BYA BA NI SHA CHEN GYI SBYIN SREG 'DI NI DKON MCHOG
GSUM LA GNOD PAR BYED PA'I GDUG PA CAN THAMS CAD 'JIGS

SHING RLAG PAR BYED PAS MI BZAD PA STE CHO GA GZHAN DAG PAS CHO
GA 'DI STOBS DANG LDAN PA YIN PAR BSHAD DO ZHES BYA BA'I DON TO,
,ZANGS KYI GTZUG PHUD CAN ZHES BYA BA NI KHYIM BYA'O, ,DE BZHIN
DU SHVA NA LA SOGS PA CHO GA BZHIN DU LONGS SPYAD NA CIR 'GYUR
ZHE NA, MA LUS

LUS PA MED 'GRUB CING, ,RGYAL SRID THAMS CAD RAB 'GRUB 'GYUR,
,ZHES BYA BA LA MA LUS PA 'GRUB PA NI RAL GRI LA SOGS PA'I DNGOS
GRUB 'GRUB PA'O, ,LUS PA MED PA NI BLA NA MED PA YANG DAG PAR
RDZOGS PA'I BYANG CHUB PO, ,RGYAL SRID THAMS CAD NI MA LUS PA'I

RGYAL SRID DO, ,SHVA NA LA SOGS PA 'DI DAG KYANG RANG NYID DUS
BYED PA LA BYA'I GZHAN DU NA SDIG PA CHEN PO'I LAS BYAS PAR 'GYUR
RO, ,SDIG PA'I LAS BYED PAR 'DOD PA GSO BAR DKA' BA RNAMS BDAG
NYID KYIS GSAD PA RNAMS KYI ZHES GZHAN DAG 'DOD DO, ,BDAG MED
PA'I DE

KHO NA NYID KYI MI DGE BA BCU YANG LTUNG BAR MI 'GYUR TE, DE YANG
DPAL GSANG BA 'DUS PA LAS, DGE BA BCU YI LAS KYI LAM, ,'DOD PA'I
YE SHES SPANGS PA YIN, ,ZHES GSUNGS PA DANG, BDAG GIS RANG GI
SDUG BSNGAL BZOD, ,GZHAN GYI SDUG BSNGAL LA BSNGAR [?] BAS, ,

@30A *, ,MNAR MED PAR NI 'GRO 'GYUR YANG, ,'GRO BA RNAMS KYI DON
BYA'O, ,ZHES BSHAD PAS SNYING RJE CHEN PO DANG LDAN ZHING BDAG
MED PA'I DE KHO NA NYID MNGON DU RTOGS NAS 'GRO BA'I DON DU MI
DGE BA BCU'I LAS SPYAD KYANG LTUNG BAR MI 'GYUR RO, ,DPAL ZHI BA
'TSO'I ZHAL

SNGA NAS KYANG, THABS DANG SHES RAB DANG LDAN PA'I BYANG CHUB
SEMS DPA' RNAMS KYI MI DGE BA BCU'I LAS KYI LAM RNAMS KYANG KHYAD
PAR GYI 'BRAS BU 'THOB PAR BYED PA YIN TE, TSOGS PA KHYAD PAR CAN
GYIS 'BRAS BU KHYAD PAR CAN NYID BSKYED PA NI BSAM PA'I KHYAD PAR
LAS BYUNG LA

THA SNYAD THAMS CAD LA 'DI NI 'DI LTAR MA YIN NO ZHES SMRA BAR
NUS PA MA YIN TE, DE YANG DPER NA RNAL 'BYOR PA MA YIN ZHING DUG
GI DE KHO NA NYID MI SHES PAR DUG ZA BA RNAMS NI 'CHI BA'I RGYU
NYAMS SU MYONG BAR 'GYUR LA, DUG GI DE KHO NA NYID YANG DAG PAR
SHES PA'I RNAL 'BYOR PA RNAMS NI RNAM

PA DE LTA BU DE BCUD KYIS LEN DU BYA BA'I RGYU'I KHYAD PAR LHAG
PA LA BRTEN NAS DE NYID BDUD RTZI NYID DU 'GYUR BA NYID DU SHES
SO, ,DE BZHIN DU STONG PA NYID DANG SNYING RJE DBYER MI PHYED
PA'I SEMS DANG LDAN ZHING RANG GI BDE BA LA LTOS PA MED PA DANG,
GZHAN GYI SDUG BSNGAL LA SHIN TU 'JIGS PA RNAMS

KYI MI DGE BA BCU PO 'DI DAG NI KHYAD PAR CAN GYI 'BRAS BU SKYED
PAR BYED PA LA 'GAL BA CI ZHIG YOD, ,DRAG POS GRONG KHYER SUM
BRTZEGS BSREGS PAR GYUR PA DANG, KHYAB 'JUG GI DPUNG TSOGS AAKshO
HI BCO BRGYAD BRLAG PAR BYAS PA DANG, GCER BU PA RNAMS KYANG SROG
CHAGS PHRA MO REG

PA TZAM GYIS 'CHI BAS NAM MKHA' GANG BAR SHES BZHIN DU RANG GI
SLOB MA LA GNAS KHANG LAS BYUNG BA'I TSE BSLAB PAR 'DEBS PA DANG
GZHAN YANG GANG YANG KHRO BA'I MES YID BSREGS PAR GYUR PA'I DRANG
SRONG GIS DMOD PA'I MES RGYAL PO DPUNG GI TSOGS YAN LAG BZHI PA
DANG BCAS SHING

BZHIN SREG PAR BYED PA'I MU STEGS PA RNAMS KYI SROG GCOD PA LA
SOGS PAS DMYAL BA LA SOGS PA'I SDUG BSNGAL RNAMS SKYED PAR 'GYUR
TE, DE RNAMS KYI MI DGE BA NI BDAG DANG BDAG GIR 'DZIN PA LA
MNGON PAR ZHEN PA SNGON DU 'GRO BA'I RGYU LAS BYUNG BA'I PHYIR
RO, ,DE YANG

@30B BDAG YOD PAR GYUR NA NI GZHAN GYI 'DU SHES 'BYUNG LA BDAG
DANG GZHAN GYI DBYE BAS YONGS SU 'DZIN PA LAS NI ZHE SDANG STE,
'DI GNYIS KUN DU 'BREL BA LAS NYON MONGS PA THAMS CAD RAB TU SKYE
BAR 'GYUR RO ZHES BSHAD PA'I PHYIR RO, ,DE NYID 'GRO BA DRUG NA
GNAS PA'I SEMS CAN MA

LUS PA'I NGAN 'GRO'I TSOR BA MI BZAD CING BRNAG PAR DKA' BA THOB
PA RNAMS LA RGYU MED PA'I SNYING RJE CHEN PO DANG LDAN ZHING BDAG
MED PA BSGOM PA LA MCHOG TU GOMS PAS RTAG TU RNYOG PA MED PA'I
SEMS DANG LDAN PA RNAMS LA MI DGE BCUS KYANG LTUNG BAR MI 'GYUR
TE, DE YANG, SEMS

DGE BA LA NYES PA MED, ,CES BSHAD PA DANG, SLOB DPON A'ARAYA DE
BAS KYANG, BYANG CHUB SEMS DPA'I KUN RTOG NI, ,DGE BA'AM YANG NA
MI DGE BA, ,THAMS CAD DGE BA NYID 'GYUR TE, ,GANG PHYIR DE YI
DBANG GYUR YIN, ,ZHES BSHAD PA DANG, DE NYID MING TZAM THOS PA
YIS, ,

ME GANG SREG BYED MI 'GYUR LTAR, ,CHOS DANG CHOS MIN SPANGS PA
LA, ,MA BRTEN DE NI MI RIGS SO, ,DE LTAR BLO GROS BYANG BA NI,
,RNAM DPYOD THOS PA 'BRAS BUR BCAS, ,LAS DANG 'BRAS BU 'BREL PA
YI, ,RKYEN GYIS BCOM PAR MI 'GYUR RO, ,JI LTAR DUNG LA SOGS PA
DAG

BYED YIN PA'I PHYIR MCHOG TU DGE BA YIN PA DE BZHIN DU MI'I THOD
PA LA SOGS PA YANG DE DANG 'DRA'O ZHES BSTAN PA'I PHYIR GSUNGS
PA NI, DUNG DANG ZHES BYA BA LA SOGS PA YIN TE, GSUM CHAR ZHES
BYA BA NI GSUM GYI'O, ,RGYU LAS BYUNG YIN NA ZHES BYA BA NI PHUNG
PO LNGA LA SOGS

PA'I RGYU LAS BYUNG BA YIN DU ZIN KYANG ZHES PA'O, ,CHOS KYI
SKU'I ZHES BYA BA NI CHOS KYI SKU DANG LDAN PA'I RNAL 'BYOR PA
RNAMS KYIS ZHES BYA BA'I DON TO, ,LUS CAN GYI ZHES BYA BA NI SEMS
CAN THA MAL PA'I STE, DE DAG GI THOD PA RGYU GANG GIS SMAD CING
SUN DBYUNG BAR BYA, 'DIS NI MI

LA SOGS PA'I THOD PA LAS GANG GIS DUNG LA SOGS PA DAG BYED PA YIN
LA, MI'I THOD PA NI DE LTA BU MA YIN NO ZHES BYA BA'I KHYAD PAR
GYI RGYU YOD PA MA YIN NO ZHES STON TO, ,DPA' BO THOD PA'I PHRENG
BA CAN, ,ZLA BA PHYED PAS RGYAN DU BYAS, ,ZHES BYA BA NI BCOM
LDAN 'DAS KYI CHA LUGS

@31A *, ,KYI KHYAD PAR GSUNGS PA YIN NO, ,BRDA NI LNGA PO BSTAN
BYA ZHING, ,ZHES BYA BA NI BRDA BSTAN PAR BYA'O ZHES BYA BA'I DON
TO, ,'DIR BRDA'I SGRAS NI DBYE BA MED PA'I NYE BAR GDAGS PAS RDO
RJE PHAG MO LA SOGS PA LHA MO LNGA BSTAN PA YIN TE, RAL PA DANG
COD PAN

GYIS BRGYAN PA'I THOD PA LNGA PO LHA MO LNGA YIN PAR BSTAN TE, DE
BSGOM PAR BYA'O ZHES BYA BA'I DON TO, ,SGRUB POS LAG PA G-YON
GYIS BYA, ,ZHES BYA BA NI ZAS DANG SKOM LA SOGS PA DAM TSIG CAN
RNAMS LA STER BA NA LAG PA G-YON PAS SBYIN PAR BYA'O, ,'DI NI
DPA' BO'I GNAS YIN

TE, ZHES BYA BA NI 'DI NI DPAL HE RU KA LA SOGS PA'I DPA' BO
RNAMS KYI GNAS YIN TE, NGES PAR MI 'GYUR BA YIN NO ZHES BYA BA'I
DON NO, ,YANG NA GNAS NI 'BYUNG BA 'AM RGYU STE BRDA RNAMS 'JUG
PAR BYED PA'O, ,DE YANG DPA' BO DANG DPA' MO'I DBANG PHYUG MA
RNAMS KYI

BRDA RNAMS THOG MAR 'JUG CING 'BYUNG BAR BYED PA YIN NO, ,KHAMS
GSUM RGYU DANG MI RGYU BA'I, ,'GRO KUN G-YON LAS BYUNG BA YIN,
,ZHES BYA BA LA G-YON PA NI PHYI ROL GYI BUD MED DO, ,YANG NA
STONG PA KHO NA'I CHOS RNAMS LAS, ,STONG PA'I CHOS NI 'BYUNG BA
YIN, ,ZHES BSHAD PAS

G-YON PA NI STONG PA NYID YIN LA, 'DIS NI G-YON NAS SPYOD PA'I
RGYU GSUNGS PA YIN NO, ,RDO RJE SEMS DPA' ZHES BYA BA LA SOGS PAS
NI LAG PA'I MCHOD PA STON TO, ,RDO RJE SEMS DPA' MTHE BOR BZHUGS,
,ZHES PA LA, ,BZHUGS ZHES BYA BA THAMS CAD LA SBYAR RO, ,DPA' BO
ZHES

BYA BA NI DPAL HE RU KA'O, ,NAM MKHA'I SNYING PO ZHES BYA BA NI
RDO RJE NYI MA'O, ,SEN MO'I NGOS ZHES BYA BA NI SOR MO THAMS CAD
KYI'O, ,G-YON PA LAS BYUNG RGYU YIN NO, ,ZHES BYA BA NI 'DI DAG
LAG PA G-YON PAR BRTEN CING GNAS PA'I RGYU YIN NO, ,LAG MTHIL
ZHES BYA BA LA LAG PA'I

MTHIL DU PADMA 'DAB MA LNGA PA BSAMS LA, PADMA'I GE SAR LA RDO
RJE PHAG MO, MDUN DU YA MI NI, G-YON DU MO HA NI, RGYAB TU SAm
TZA LA NI, G-YAS SU TR'A SA NI, RGYAB TU SHIN TU NGES BYAS TE,
,ZHES BYA BA NI LAG PA'I MTHIL DU SNGAGS KYI SA BON GYIS RDO RJE
SEMS DPA' LA SOGS PA DANG, RDO RJE

@31B PHAG MO LA SOGS PA LHA MO RNAMS DGOD PAR BSTAN MOD KYI, 'OD
KYANG LAG PA'I RGYAB TU ME LONG GI NANG DU GZUGS BRNYAN SNANG BA
LTAR NGES PAR BSAM PAR BYA'O ZHES BYA BA'I DON TO, DE NYID KYIS
NA, MKHAS PAS RGYAB TU GSHEGS SU GSOL, ,ZHES 'OG NAS BSHAD PA YIN
NO, ,SGRUB

PA POS BRDA RNAM PA LNGA BSTAN PAR BYA BA LAS LNGA ZHES YANG SMOS
PA NI LHA MO LNGA LA BYA LA, SPYAN LA SOGS PA SMOS PA NI MKHA'
'GRO MA LA SOGS PA BZHI LA BYA'O, ,STONG PA NI NAM MKHA' DBYINGS
SO, ,DBUS SU ZHES BYA BA YANG DE NYID DO, ,LHAG MA RNAMS NI GO
SLA'O, ,LE'U SUM

CU RTZA GCIG PA'I BSHAD PA'O,, ,,SGRUB POS SNGON GSUNGS RIM PA
YIS, ,ZHES PA NI DKYIL 'KHOR GYI 'KHOR LO BSGOM PAS SO, ,BZANG PO
ZHES BYA BA GSUNGS TE, SEN MO LNGA PA NI KHYI DANG BYI LA DANG RI
BONG LA SOGS PA'O, ,MI LA SOGS PA NI DON JI LTA BA NYID DO, ,

KHA DOG RNAMS KYI ZHES PA NI BRAM ZE LA SOGS PA'I NANG NA'O,
,BYOL SONG ZHES PA NI GANG DPA' BO MANG PO GSOD PAR BYED PA STE,
HE RU KA'I RNAM PAS MTHONG BA'O ZHES KONGKANA'I ZHAL SNGA NAS
BZHED DO, ,BLA MA DANG RNAL 'BYOR MA DANG DAM TSIG 'JOMS PAR BYED
PA LA SOGS PA PHYUGS

SO ZHES SKAL LDAN 'DOD DO, ,DUD 'GRO ZHES BYA BA BYOL SONG GI
SKYE GNAS LA SOGS PA RNAMS KYI'O, ,KIshnA ZHES BYA BA LA SOGS PA
LA DANG POR RE ZHIG GNOD MDZES KYI SNGAGS SAM RTZA BA'I SNGAGS
SAM, SNGON DU BSNYEN PA BYAS LA MTSAN MA THOB PA'I RNAL 'BYOR PAS
MA NYAMS MA ZHIG PA'I RO

DUR KHROD DU BLANGS LA MTSAN PHYED NA MA SHA NAG PO DANG, SA NAG
PO LA SOGS PAS SBYIN SREG BYA'O, ,LCI BA'I THAL BA NYID CES BYA
BA NI THAL BA'I KHYAD PAR RO, ,MGO BO SKAM ZHES BYA BA NA, ,MGO
BO'I DUM BU SKAM PO'O, ,MI MGO BLANGS LA DUNG CHEN PO BYA'O ZHES
KONGKANA'I ZHAL SNGA NAS

BZHED DO, ,SKAL LDAN GRAGS PA NI 'DI DANG MA HE LA SOGS PA GANG
YANG RUNG BA'I RUS PA BLANGS PA LAS KYI DBANG LAS PHRENG BA BYA'O
ZHES 'DOD DO, ,DE YANG RDO RJE GDAN BZHI LAS, ,SHEL DANG NYA
PHYIS MU TIG DANG, ,'BYUNG KHUNGS LAS BYUNG DKAR PO SOGS, ,GANG
RUNG ZHI PA LA SOGS KYI, ,

@32A *, ,KHYAD PAR PHRENG BA SOGS MTSAN NYID, ,GSER DANG DNGUL
DANG ZANGS MA DANG, ,KHYAD PAR DU NI PADMA YI, ,PHRENG BA RGYAS
PA'I LAS RNAMS LA, ,MKHAS PA YIS NI BGRANG BAR BYA, ,GUR KUM LA
SOGS DRI DANG NI, ,KHYAD PAR DU NI DRI KUN GYIS, ,BCOS PA'I RI LU

BYAS PA NI, ,DBANG GI YIN PAR YONGS SU BSHAD, ,RU DR'AKshA DANG
LUNG THANG DANG, ,KHYAD PAR DU NI MI RUS PHRENG, ,MNGON SPYOD CES
BYA BSHAD PA YI, ,DRAG PO'I LAS LA SBYAR BAR BYA, ,ZHI RGYAS
DBANG DANG MNGON SPYOD LA, ,BO DE TZE LAS THAMS CAD PA'O, ,GSANG
SNGAGS SGRUB LA

LNGA BCU STE, ,DBANG DON GNYER LA DE'I PHYED NYID, ,ZHI BA LA NI
BRGYA PHRAG GCIG, ,RGYAS LA BRGYAD KYIS LHAG PA'O, ,MNGON SPYOD
LA NI DRUG CU STE, ,LAS KYI KHYAD PAR RNAMS LA SBYAR, ,JI LTAR
RNAM PAR DBYE BA YIS, ,PHRENG BA LA SOGS BYA BA YIN, ,ZHES GSUNGS
SO, ,

DUNG CHEN PO YI NGO BOR BYA, ,ZHES BYA BA NI SGRA JI BZHIN PA
NYID DO, ,YANG NA RUS SBAL DAG GI'O, ,ZHES BYA BA NI GO SLA'O,
,PHYAG BZHI DANG NI ZHES BYA BA LA SOGS PA NI BCOM LDAN 'DAS DPAL
HE RU KA'I PHYAG RGYA CHEN PO STON PA YIN NO ZHES KONGKANA'I
ZHAL SNGA NAS BZHED DO, ,DPAL AU

RGYAN PA'I ZHAL SNGA NAS NI PHYAG BZHI NAS BRTZAMS TE 'BUM GYI
BAR ZHES BYA BA'I BAR GYIS BCOM LDAN 'DAS KHRO BO CHEN PO'I PHYAG
BSHAD PA YIN NO, ,DE YI SKU MDOG MTSON CHA 'CHANG, ,ZHES BYA BA
NI BCOM LDAN 'DAS DE'I PHYAG DANG PHYAG MTSAN BSNAMS PA'I NGANG
TSUL GANG YIN PA

DE LA DE SKAD CES BYA STE, SKU MDOG GNAG PA DANG RDO RJE MTSON
CHA BSNAMS PA ZHES BYA BA'I DON TO, ,MTSON CHA ZHES BYA BA 'DI NI
GTZO BO'I MTSAN MAR GYUR PA MA YIN PA'I PHYIR SPYI'I TSIG YIN PAS
RDO RJE NYID LA BYA BAR BSHAD DO, ,DE YANG PHYAG MTSAN DU MA
BSNAMS SU ZIN YANG BCOM LDAN 'DAS

LA RDO RJE 'CHANG BA ZHES BTAGS PA YIN NO ZHES KONGKANA'I ZHAL
SNGA NAS BZHED DO, ,DPAL AU RGYAN PA'I ZHAL SNGA NAS NI BCOM LDAN
'DAS KYI SKU MDOG DANG PHYAG MTSAN LA SOGS PA CI 'DRA BA YUM GYI
YANG DE DANG 'DRA'O ZHES 'CHAD DO, ,GANG GI TSE BCOM LDAN 'DAS
DKAR BA DE'I TSE BCOM LDAN

@32B 'DAS YUM YANG DKAR BA YIN LA, GANG GI TSE BCOM LDAN 'DAS SER
BA DE'I TSE YUM YANG SER BA YIN NO, ,GANG GI TSE BCOM LDAN 'DAS
DMAR BA DE'I TSE YUM YANG DMAR BA YIN LA GANG GI TSE BCOM LDAN
'DAS LJANG BA DE'I TSE YUM YANG LJANG BA YIN, ,GANG GI TSE BCOM
LDAN 'DAS SKU MCHOG GNAG

PA DE'I TSE BCOM LDAN 'DAS YUM YANG SKU MDOG GNAG PA YIN NO ZHES
BYA BA MAN NGAG GO, ,PHYAG RGYAS SKU NI RNAM PAR BRGYAN, ,ZHES
BYA BA NI PHYAG RGYA LNGA RNAMS KYIS SO, ,YI DAGS CHEN PO GDAN DU
BYAS, ,ZHES BYA BA NI LHA CHEN PO MNAN NAS BZHUGS PA'O, ,SNGAGS
KYI LHA NI SHES

NAS BSGOM, ,ZHES BYA BA NI RNAL 'BYOR CHEN PO LA DMIGS PA DANG
BRAL BAS SNGAGS BZLA BAR MI BYA'O ZHES BYA BA'I DON TO, ,LE'U SUM
CU RTZA GNYIS PA'I BSHAD PA'O,, ,,DA NI BZA' BTUNG BA SMOD PAR
BYED PA NYAN THOS LA SOGS PA'I LTA BA BZLOG PAR BYA BA'I PHYIR, ,

DE NAS SGRUB PA PO RNAMS KYI, ,ZHES BYA BA LA SOGS PA GSUNGS TE,
BZA' BA DANG BTUNG BA, 'DI LAS LHAG PA'I SBYOR BA KUN, ,ZHES BYA
BA RNAL 'BYOR MA MA LUS PA DANG, SGRUB PA PO RNAMS KYI SGRUB PA
PO LA MED DO, ,DE NAS NI NYIN RE ZHING BZA' BA DANG BTUNG BA LA
BYANG CHUB SGRUB

PA'I SGRUB PA POS CHO GA 'DI BZHIN DU BYA'O ZHES STON TO, ,DE LA
BZA' BA NI GO KU DA HA NA LA SOGS PA'I SMAN RNAMS SO, ,YANG NA
ZHO DANG MAR DANG SBRANG RTZI DANG KHA RA DANG LA DU LA SOGS PA
NI BZA' BA STE, DE LONGS SPYOD PA'O, ,NYA SHA LA SOGS ZHES BYA BA
LA, NYA NI RO HI TA LA SOGS

PA'O, ,SHA NI RA'I SHA LA SOGS PA'O, ,SOGS PA'I SGRAS NI TSOD MA
RNAMS LA BYA'O, ,CI NUS PA DANG ZHES BYA BA NI 'BYOR BA DANG RJES
SU 'TSAM PAR RO, ,MED PAR GYUR KYANG BZA' BA NI, ,LNGA PO NYID DU
BYA BA YIN, ,ZHES BYA BA NI GANG GI TSE BDUD RTZI LNGA PO MED PA
DE'I TSE BZA'

BA GANG YIN PA DE BDUD RTZI LNGA PO NYID DU YONGS SU BRTAG PAR
BYA'O ZHES KONGKANA'I ZHAL SNGA NAS BZHED DO, ,DPAL AU RGYAN
PA'I ZHAL SNGA NAS NI SGRUB PA'I DBANG PO LA RDZAS LA SOGS PA
BTZAL BAR DKA' STE MED PAR GYUR KYANG BZA' BA LNGA DANG, TSOD MA
LNGA LA SOGS PA DER

@33A *, ,BSKYED PAR BYA'O ZHES 'DOD DO, ,SKAL LDAN GRAGS PA NI
THAMS CAD MED KYANG BZA' BA LNGA PO BDUD RTZI LNGAR BSKYED PAR
BYA'O ZHES 'DOD DO, ,MTSAN MO YANG NI RTAG TU BYA, ,ZHES BYA BA
NI NGES PAR NYAMS SU LEN PAR BYED PAS NYIN DANG MTSAN RTAG TU
RNAM PA THAMS

CAD DU BYA'O ZHES STON TO, ,DE NAS PHO NYA RAB SBYIN ZHING, ,ZHES
BYA BA NI BDAG NYID GCIG BU BZA' BAR MI BYA'I, ,GZHAN DU NA RIGS
DANG RIGS MA YIN PA LAS BYUNG BA'I PHO NYA MO STE RNAL 'BYOR MA
RNAMS LA YANG SBYIN PAR BYA'O, ,RANG GI PHRANG PAR MGO BZHAG STE,
,ZHES BYA BA

NI PHO NYA MO G-YON LOGS SU BZHAG STE, LAG PA G-YON PAS 'KHYUD
PA'O, ,DPA' BO GNYIS MED PA YIS MCHOD, ,CES BYA BA NI DPA' BO
GNYIS SU MED PA'I DON DU MA LA SOGS PA MCHOD PA GANG YIN PA NI
GNYEN GYI SRED PA'I 'CHING BA RNAMS LAS GROL ZHING THAR PAR BYA
BA'I PHYIR

BYA'O, ,SLOB DPON LUGS SU BZHUGS NAS SU, ,SGRUB PA PO LAS MCHOD
PA BZHES, ,ZHES BYA BA NI DON DAM PAR RDO RJE SEMS DPA' DANG,
SLOB DPON LA THA DAD DU BYA BA MED DO ZHES STON TE, SLOB DPON
MCHOD PAS SANGS RGYAS THAMS CAD MCHOD PAR 'GYUR RO ZHES DGONGS
SO, ,

DPA' BO RNAMS KYI STAN DAG DANG, ,ZHES BYA BA NI PHYAG RGYA'I LHA
MO RNAMS YIN NO ZHES KONGKANA'I ZHAL SNGA NAS BZHED DO, ,SKAL
LDAN GRAGS PA NI STAN ZHES BYA BA BZA' BA DANG BTUNG BA LA SOGS
PA YIN NO ZHES 'DOD DO, ,DE NYID KYIS NA PHYAG RGYA NYID DU ZHES
LOGS SHIG TU PHYAG RGYA'I LHA

MO RNAMS GSUNGS PA YIN NO, ,SGRUB PO SHIN TU MNYAM GZHAG PAS,
,ZHES BYA BA NI THA MAL BA'I GZUGS SU MA YIN PA'I TSUL GYIS GLU
DANG ROL MO LA SOGS PA'I SBYOR BA BYA BAR SHES PAR BYA'O ZHES
KONGKANA'I ZHAL SNGA NAS BZHED DO, ,SKAL LDAN GRAGS PA NI, ,MIG
MI BTZUMS

ZHES BYA BA DE BRDZUN YIN, ,LAG PA 'DEGS PA GANG YIN DE YANG
BRDZUN, ,SNA GONG DAG NI RNAM PA KHA 'BRAS SHING, ,'DOD LHA'I
'DOD SPYOD DE YANG BRDZUN YIN LA, ,BUD MED GDONG GI PADMA LA RTOG
CING, ,SBRANG BU LTA BUR BDAG GIR BYED DE 'ANG BRDZUN, ,SDUG DANG
SKYE BO MED PAR RANG

@33B DGA' BA'I, ,RNA BAR GSHUB [?] PA GANG YIN DE YANG BRDZUN, ,'DI
DAG THAMS CAD RNAM PA KUN DU BRDZUN, ,BDAG NI 'GRO NA RNAM KUN
SGRA SGROGS PA, ,KYI HUD 'DOD PA'I LHA YI RMONGS PAS BCOM, ,SHES
MA GYUR NA CI ZHIG BYA BA SMROS, ,ZHES GLU DANG GAR LA SOGS PA'I
YUL RNAMS NYID BRTAGS

NA MNYAM PAR BYA BA LA SOGS PA YOD PA MA YIN NO ZHES 'DOD, 'DI NA
DE NYID 'DI LAS GZHAN MED NA, ,DON MED NYID DU DON ZHIG CI PHYIR
BYED, ,'DI NYID YID LA GNAS PAR GYIS SHIG DANG, ,DON GANG SNANG
'GYUR DE NI SHES RAB YIN, ,ZHES BYA BAR DGONGS SO, ,GANG ZHIG GLU
SOGS MI

BYED CING, ,BYED DU MI 'JUG BLUN PO RNAMS, ,'DI DANG PHA ROL DAG
TU YANG, ,NYAN THOS LA SOGS DES BCOM YIN, ,DE YI 'OG TU DPA' BO'I,
,DPA' BA KUN DU SPYAD PAR BA, ,ZHES BYA BA NI RE ZHIG DANG POR
JI SKAD DU BSHAD PA'I LHA MO RNAMS LA MCHOD PA PHUL DU BYUNG BAR
RJES SU SPYAD LA, ,

DE'I RJES LA DPA' BO'I YANG DPA' BO STE, PHYAG RGYA CHEN PO LA
SOGS PA KUN DU SPYAD PAR BYA'O ZHES KONGKANA'I ZHAL SNGA NAS
BZHED DO, ,SKAL LDAN GRAGS PA NI DAM TSIG CAN LA SOGS PA'I RNAL
'BYOR MA RNAMS KYI MCHOD PA PHUL DU BYUNG BAR RJES SU SPYAD LA,
DE'I 'OG TU BZA' BA

LA SPYOD PA LA SOGS PA'I KUN DU SPYOD PA BYA'O ZHES SKAL LDAN
GRAGS PA 'DOD DO, ,DE LTAR MCHOD BYAS ZHES BYA BA LA SOGS PAS NI
BZA' BA LA SPYOD PA LA SOGS PA'I 'BRAS BU NYE BAR BSTAN PA YIN
NO, ,LE'U SUM CU RTZA GSUM PA'I BSHAD PHA'O,, ,,PADMA'I LTE BAR
ZHES

BYA BA NI, BLA MAR BYA BA'I GNAS YIN PA'I PHYIR RO ZHES KONGKA
NA'I ZHAL SNGA NAS BZHED DO, ,DPAL AU RGYAN PA'I ZHAL SNGA NAS
NI CHOS 'BYUNG BA'I RNAM PAR DAG PA YIN PA'I PHYIR ZUR GSUM PA
PADMA'I LTE BAR ZHES 'DOD DO, ,SKAL LDAN GRAGS PA NI DE BZHIN
GSHEGS PA THAMS CAD KYI

SKU DANG GSUNG DANG THUGS KYI SNYING PO BHA GA'I RNAM PAR DAG PA
YIN PA'I PHYIR PADMA'I LTE BA ZHES BYA'O ZHES 'DOD DO, ,AA WA
DH'U T'I GNAS DE BZHIN, ,SMIN MA'I BAR DU RNAM PAR GZHUG, ,CES
BYA BA NI DPRAL BAR RDO RJE'I PHRENG BA'I 'OD ZER RNAMS KYI AA BA
DH'U T'I ZHES BYA BA RDZOGS PA'I

@34A *, ,GNAS ZHES BYA BA MIG GSUM PA DE SMIN MA'I DBUS SU DPRAL
BAR BSTAN PAR BYA'O ZHES KONGKANA'I ZHAL SNGA NAS GSUNG GO,
,SKAL LDAN GRAGS PA NI AA WA DH'U T'I NI YANG DAG PA'I DON MTHONG
BA RTOGS PA'I GNAS TE, GZHI GANG YIN PA DE NI AA WA DH'UT'I'I GNAS

SAM MI 'GYUR BA'I GNAS ZHES BYA STE MIG GSUM PA'O ZHES 'DOD DO,
,BCOM LDAN 'DAS NI 'DAS PA DANG MA 'ONGS PA DANG DA LTAR TE DUS
GSUM GZIGS PA YIN NO ZHES BYA BAR DGONGS SO, ,DPA' BO 'CHOL BAR
BYAS PA YIS, ,ZHES BYA BA LA SOGS PAS NI LAS

THAMS CAD PA'I SBYIN SREG STON TE, DPA' BO ZHES BYA BA DPAL HE RU
KA 'CHOL BA STE, GTZANG SME MED PA'I SBYOR BAR BDAG NYID BYAS
PA'I KHRO BO'I TING NGE 'DZIN GYI MTSAN MA THOB PA'I RNAL 'BYOR
BAS SHA'I SBYIN PA BYA BA 'AM, ,YANG NA RE ZHIG DANG POR BDAG
NYID KHRO BO'I

NGA RGYAL DANG LDAN PAS JI LTA BA BZHIN DU MTHUN PAR BYA'O, ,DE'I
RJES LA LAS DANG RJES SU MTHUN PA'I SBYIN SREG BYA'O, ,DE LTAR ME
LHA'I SGO NAS SBYIN SREG BYAS LA, ,'KHOR LO GSUM DANG LDAN PA'I
RANG GI LHA'I CHO GA GSUNGS PA NI DE NAS ZHES BYA BA LA SOGS PA
YIN TE,

KUN NAS SGO YI 'KHOR LO BSAM, ,ZHES BYA BA NI THAB KYI DBUS SU
GZHAL YAS KHANG LA SOGS PA DANG BCAS PA JI LTA BA BZHIN DU BSAM
PAR BYA'O, ,DE'I PHYOGS GCIG BSTAN PA'I PHYIR GSUNGS PA NI DPA'
BO'I DBANG PO ZHES BYA BA LA SOGS PA YIN NO, ,KHAndA RO HA PHYI

ROL SBYAR, ,ZHES BYA BA NI RGYAB KYI PADMA LA GNAS PA'I KHAndA RO
HA DE BZHIN DU GZHAG LA RANG GI LUS LA KHAndA RO HA GNYIS PA LAS
DANG RJES SU MTHUN PAR PHYUNG LA PHYI ROL DU GZHAG PAR BYA STE,
KHAndA RO HA NI LAS THAMS CAD SGRUB PAR BYED PA YIN NO ZHES BYA
BAR DGONGS SO, ,DE

NYID KYIS NA, RANG GI GZUGS SU MNGON BRTAGS PA, ,'KHOR LO'I DBUS
SU BRTAN PAR BYA, ,ZHES GSUNGS PA YIN NO, ,'KHOR LO 'DI DAG BRTAN
PA NI, ,ZHES BYA BA NI THAB NI 'KHOR LO GSUM GYI RNAM PAR BYA'O
ZHES BYA BA STE, ZHI BA LA SOGS PA'I CHO GA'I RIM

@34B GYIS CHO GA LAS MI 'DA' BAR BYA'O, ,RIG PA'I RGYA MTSO LAS
DPA' BOS, ,MDOR BSDUS NAS NI GSUNGS PA YIN, ,ZHES BYA BA LA RIG
PA'I RGYA MTSO ZHES BYA BA NI RGYUD DE, ,DE LAS DPA' BO DANG LHA
MO RNAMS MDOR BSDUS NAS JI LTA BA BZHIN DU GSUNGS PA'O, ,YANG NA
RIG PA'I

RGYA MTSO LAS JI SKAD GSUNGS PA DE 'DIR MDOR BSDUS NAS GSUNGS PA
YIN NO, ,LE'U SUM CU RTZA BZHI PA'I BSHAD PA'O,, ,,DA NI DE NAS
ZHES BYA BA LA SOGS PAS LAS DANG RJES SU MTHUN PAR SNGAGS BRJOD
PA DANG, BSAM GTAN GYI CHO GA BSTAN PA YIN TE, PHAN TSUN

SBYAR BA'I GSANG SNGAGS NI, ,ZHES BYA BA NI GANG GI TSE GDUG PA
TSAR GCAD PA'I CHO GA RTZOM PA DE'I TSE SRAD BU LEGS PAR BSGRIL
BA LTA BUR SNGAGS KYI YI GE PHAN TSUN GCIG LA GCIG SBYAR TE, GNYI
GA'I ZHAL NAS CIG CAR DBYUNG BA NI ZO CHUN GYI BUM PA 'KHOR BA
LTA BUR BSAM PAR

BYA'O, ,DPA' BO ZHES BYA BA NI SNGAGS KYI YI GE'O, ,'JUG PA YIS
NI PHYE BA NYID, ,CES BYA BA NI ZHI BA'I CHO GA NI RANG GI KHA
NAS NANG DU ZHUGS PA'I SNGAGS KYI YI GE LU GU RGYUD KYI PHRENG
BA'I TSUL CAN RDO RJE'I LAM NAS PHYUNG STE, ,SLAR YANG LHA MO'I
PAD MA'I NANG DU CHUD PAR BYA STE, LHA MO'I KHA

NAS RANG GI KHAR GZHUG PA'I RIM PA DANG GDUG PA 'DUL BA'I LAM NI
RANG GI KHA NAS LHA MO'I KHAR GZHUG PA'I TSUL GYIS BYA BA STE
KHYAD PAR NI DE TZAM MO, ,ZHI BA LA NI LHONG BA STE, ,DRAG CING
RTZUB PA MA YIN PA'O, ,SA BON PHRENG BA DE NAS ZIN, ,ZHES BYA BA
NI YI GE'I PHRENG BAS PHAN TSUN GCIG

NAS GCIG SBREL BA'O, ,H'Um NI MTHA' RU GNAS PA YIN, ,ZHES BYA BA
NI GDUG PA TSAR GCOD PA'I LAS LA YI GE H'Um GIS THOG MA DANG DBUS
DANG THA MAR 'GOG PAR GYUR PAR BYA'O, ,DE NYID KYI PHYIR BSGRUB
BYA 'GOG PAR GYUR PA NI, ,GOM PA GCIG KYANG MI 'GRO'O, ,ZHES
GSUNGS PA YIN

TE DE NI GO SLA'O, ,KHA SBYAR SBYAR BAR GYUR PA DANG, ,ZHES BYA
BA NI SNGAGS LUNG BSTAN PA LA SOGS PAR BSHAD PA'I TSUL GYIS TE,
YI GE AOm LA SOGS PA KHA SBYAR DU SBYAR BA'I TSUL TE, AOm LHA
SBYIN SV'A H'A AOm ZHES BYA BA LTA BU'O, ,RDO RJE LU GU RGYUD
BCINGS PAS, ,RDO RJE PHYE BA NYID DANG

@35A *, ,NI, ,ZHES BYA BA NI KHA SBYAR NI LAS THAMS CAD PA YIN
PA'I PHYIR GANG GI TSE GDUG PA CAN TSAR GCAD PA'I LAS DANG LDAN
PA DE'I TSE RDO RJE ZHES BYA BA H'Um NYID KYIS DBYE ZHING GZHIG
PAR BYA'O ZHES BYA BA'I DON TO, ,DE BZHIN SGRO YI CHUN POS BSKOR,
,ZHES BYA BA NI JI LTAR RMA BYA'I SGRO'I CHUN

POS BSKOR BA NA BAR MTSAMS MI SNANG BA DE BZHIN DU BAR MTSAMS MED
PA KHO NAR BSGOM PAR BYA'O ZHES BYA BA'I DON TO, ,LCAGS KYU NYID
KYIS DGUG PA DANG, ,ZHES BYA BA NI GANG GI TSE DGUG PAR 'DOD PA
DE'I TSE LO MA'I TSUL DU SNGAGS SPEL LA, KHAndA RO HA PHYAG NA
LCAGS

KYU THOGS PAS DGUG PAR BYA'O ZHES BYA BA'I DON TO, ,GTUN SHING
GIS NI DKRUGS PA DANG, ,ZHES BYA BA NI GANG GI TSE DES BRGYA BYIN
LA SOGS PA DKRUG CING BSKYOD PAR 'DOD PA DE'I TSE KHAndA RO HA
PHYAG NA GTUN SHING BSNAMS PAS DPUNG LA SOGS PA THAMS CAD DKRUG

PAR BYA'O, ,RDO RJE YIS NI BZA' BAR BYA, ,ZHES BYA BA NI BZA' BAR
BYA BA LA KHAndA RO HA RDO RJE THOGS PAS CHE GE MO ZO SHIG CES
GDUG PA'I CHO GAS BZA' BAR BYA'O, ,DBUG LA MDA' NI SBYAR BAR BYA,
,ZHES BYA BA NI DBUG CING 'DAR BA LA NI KHAndA RO HA PHYAG NA
MDA' BSNAMS

PA SBYAR BAR BYA'O, ,DUS MIN 'CHI BA LAS RGYAL NYID, ,CES BYA BA
NI DUS MA YIN PAR 'CHI BA LA NI MTSON CHA'I KHYAD PAR BSNAMS PAS
RGYAL BAR BYA'O, ,YAN LAG KHA tV'Am GA DANG SBYAR, ,ZHES BYA BA
NI LAG PA G-YON PA LA KHA tV'Am GA BSNAMS PAR BYA STE, MTSON
CHA'I KHYAD PAR

'DI DAG THAMS CAD KYIS KHAndA RO HA KHYAD PAR DU BYA BA YIN NO,
,THOD PA'I MCHOD YON SNOD DU NI, ,ZHAL DU MCHOD YON NGES PAR
SBYAR, ,ZHES BYA BA NI THOD PA BDUD RTZI LNGAS YONGS SU DANG BAS
KHAndA RO HA'I ZHAL DU MCHOD YON PHUL LA MTSON CHA DES PAR SBYAR
BAR BYA BA'O ZHES BYA

BA'I DON TO, ,LE'U SUM CU RTZA LNGA PA'I BSHAD PA'O,, ,,PHYAG
RGYA GNON PA'I LAS RNAMS NI, ,ZHES BYA BA NI GZHAN GYI PHYAG RGYA
GNON PA'O, ,ZAS BZHIN DU LAS LA BRTZAM PAR BYA'O, ,SNGAGS PAS
MKHA' 'GRO MA SBYOR LA, ,SNYING PO RNAMS KYIS DE BZHIN BYA, ,ZHES

@35B BYA BA RNAMS NI MKHA' 'GRO MA RNAMS KYI SNYING PO'I SNGAGS
KYIS KYANG CHO GA DE BZHIN DU BYA'O, ,DPA' BO MCHOD PA'I CHO GA
SHES, ,LAS NI 'THAD PA NYID KYIS BYA, ,ZHES BYA BA NI 'DIR BSHAD
PA'I CHO GA BYAS LA DE'I 'OG TU MCHOD PA'I CHO GA BYA BA'O, ,RNAM
DBYE ZHES BYA BA NI DE LAS

KYI RJES SU MTHUN PA RNAM PAR DBYE ZHING SO SOR BYAS LA SNGAGS
PAS LAS PHYIN CI LOG TU NGES PAR SBYAR RO ZHES BYA BA'I DON TO,
,DON DE NYID BSTAN PAR BYA BA'I PHYIR GSUNGS PA NI TSAR GCOD PA
DANG ZHES BYA BA LA SOGS PA GSUNGS PA YIN TE, DE NYID DBYE ZHES
BYA BA NI LAS KYI

TSOGS TE DE KHO NA NYID DBYE BAS PHYE ZHING THA DAD PAR BYA BA'I
SNGAGS DE RTZA BA LAM ZHES BYA BA DANG, RDO RJE DANG PADMA'I LAM
DU NGES PAR BYA ZHING BSTAN PAR BYA'O ZHES BYA BAR SBYAR RO,
,SBYOR BA ZHES BYA BA NI SBYOR BA'I DON ZHES BYA BA'I PHYAG RGYA
CHEN PO GRUB PAR BYA BA'I PHYIR GANG ZHIG

RAB TU SGRUB CING LEGS PAR BSTAN PA'I TSUL GYIS BSGRUB PAR BYAS,
,DES NA LHA DANG LHA MA YIN DANG MI RNAMS KYANG TSAR BCAD PA
DANG, PHA GDAGS PA'I TSUL GYIS MYUR DU BSGRUB PA YIN NA, GZHAN
DAG LTA CI SMOS ZHES BYA BAR DGONGS SO, ,LE'U SUM CU RTZA DRUG

PA'I BSHAD PA'O,, ,,DA NI DE NAS ZHES BYA BA LA SOGS PAS DBANG DU
BYA BA LA SOGS PA'I SBYOR BA BSTAN TE, GZUGS NI LUS TE DE GNON PA
NI BUD MED LA SOGS PA'I SKYE BO STE, DE'I CHO GA NI DBANG DU BYA
BA YIN LA, DE BSHAD PAR BYA'O ZHES BYA BAR SBYAR RO, ,PHAN TSUN
SBYAR

BA'I GSANG SNGAGS DANG, ZHES BYA BA NI GNYI GA'I RTZA BA'I GSANG
SNGAGS GCIG TU BYA BA'O, ,MKHA' 'GRO MA DANG GCIG TU SBYOR, ,ZHES
BYA BA NI DON DE NYID GSAL BAR BYAS PA YIN NO, ,DE LA DON NI 'DI
YIN TE, ZOS PA GANG YIN PA DE SLON TE LEGS PAR BKRUS LA YAN LAG
LNGA

DRI DANG BCAS PA GANG DU MA TSOS PA DANG BSRES TE GNYI GA'I RTZA
BA'I SNGAGS ZHAG BDUN GYI BAR DU THUN BZHIR BYAS LA, DE'I 'OG TU
BZA' BA DANG BTUNG BA LA SOGS PA SBYAR NA JI SKAD DU BSHAD PA
BZHIN DU 'GYUR BAR GDON MI ZA'O, ,SER SKYA ZHES BYA BA NI KHA DOG
SER SKYAR 'DUG PA'O, ,

@36A *, ,LHAG MA NI GO SLA'O, ,TIL NAG CES BYA BA LA SOGS PA YANG
GO BAR ZAD DO, ,BA LANG ZHES BYA BA LA SOGS PA LA DBANG DU BYA
BA'I THAB BAM, LAS THAMS CAD PA'I THAB KHUNG DU GANG GI MING NAS
SMOS TE JI SKAD BSHAD PA'I SBYIN SREG BYAS NA DPA' BO LA SOGS
PA'I LHA

RNAMS DBANG DU 'GYUR LA, DE LTA MA YIN NA JI SKAD BSHAD PA BZHIN
DU 'GYUR RO, ,DE'I MDUN DU ZHES PA NI DPAL HE RU KA'I SPYAN
SNGA'AM RO'I KHAR RO, ,LHAG MA NI GO SLA'O, ,LE'U SUM CU RTZA
BDUN PA'I BSHAD PA'O,, ,,YAN LAG DBYE BA ZHES BYA BA NI SKU MDOG
DANG ZHAL DANG PHYAG

LA SOGS PA'O, ,DPA' BO'I DBANG PHYUG MI DGONGS ZHES BYA BA NI DAM
TSIG LAS 'DA' BAR BYED PA LA BCOM LDAN 'DAS MI GZIGS SO ZHES BYA
BA'I DON TO, ,GANG GI ZHES BYA BA NI GO SLA'O, ,YANG DAG 'GRO BA
'ANG RIG PAR 'GYUR, ,ZHES BYA BA NI KHAMS GSUM GYI BDE

BA GANG YIN PA DE MYONG BAR 'GYUR RO ZHES KONGKANA'I ZHAL SNGA
NAS BZHED DO, ,SKAL LDAN GRAGS PA NI YANG DAG 'GRO BA NI MAN NGAG
JI LTA BA BZHIN DU SHES PA YIN NO ZHES 'DOD DO, ,LE'U SUM CU RTZA
BRGYAD PA'I BSHAD PA'O,, ,,BZHAD PA BZHI PO RNAM PAR DGOD, ,CES
BYA

BA NI DPA' BO'I RTZA BA'I SNGAGS RNAM PA BZHI PO STE, KI LI KI
LI, SI LI SI LI, HI LI HI LI, DHI LI DHI LI, ZHES BYA BA DANG,
MKHA' 'GRO MA'I RTZA BA'I SNGAGS NI HA H'A HE HEE HO HOO HUm H'Um
ZHES BYA BA'O, ,LE'U SUM CU RTZA DGU BA'I BSHAD PA'O,, ,,DE NAS
DA NI ZHES BYA BA LA

SOGS PAS NI SPYIR RGYAL PO LA SOGS PA DBANG DU BYA BYA'O, ,SGRON
MA NI SHA STE DE LA SOGS PA NI SPYIR SMOS PA YIN NO, ,SBYIN SREG
DE YANG RNAM PA GNYIS TE, PHYI'I SBYIN SREG DANG, LUS KYI SBYIN
SREG GO, ,DE NYID KYIS NA NYA SHA DANG, ,ZHES BYA BA LA SOGS PA
SMOS PA YIN

NO, ,GNAS SKABS THAMS CAD DU ZHES BYA BA NI DGA' BA DANG KHRO
BA'I GNAS SKABS SU YANG NGO, ,DPA' BO'I DBANG PO'I DPAL HE RU KA
STE, DE SGRUB PA PO LA DNGOS GRUB STZOL BAR 'GYUR RO ZHES BYA BAR
SBYAR RO, ,MTSAN MO SBYIN SREG BYED LA GZHOL, ,ZHES BYA BA NI LUS
KYI

@36B SBYIN SREG NI NGES PAR MTSAN MO BYA DGOS PA'I PHYIR RO,
,BRGYA DANG ZHES BYA BA LA SOGS PA NI GO SLA'O, ,LE'U BZHI BCU
PA'I BSHAD PA'O,, ,,DE NAS LAS KYI ZHES BYA BA LA SOGS PA 'DIS NI
RDZOGS PA'I RNAL 'BYOR PA DNGOS GRUB THAMS CAD GRUB PAR STON PA
YIN NO, ,

BCU GNYIS ZHES BYA BA NI DBANG DU BYA BA DANG, DGUG PA GNYIS GCIG
TU BYA BA DANG, BSKRAD PA DANG GSAD PA GNYIS GCIG TU BYA BA LA
LTOS NAS GSUNGS PA YIN NO, ,SHAR DANG ZHES BYA BA LA SOGS PAS NI
MKHA' 'GRO MA NYI SHU RTZA BZHI'I GNAS GSAL BAR BYAS PA

YIN NO, ,RDO RJE'I DKYIL 'KHOR ZHES BYA BA NI HE RU KA'I DKYIL
'KHOR RO, ,DE'I GTZO BO NI BDAG PO'O, ,KU LU T'A RA NI BRTZON
CHEN MO'O, ,DGON PA MYA NGAN GYI YUL DU NI 'KHOR LOS SGYUR MA'O,
,SINDH'U'I YUL DU NI STOBS CHEN MO'O, ,GRONG KHYER GYI DBANG POR
NI

SHIN TU DPA' MO'O, ,GSER GLING DU NI 'KHOR LO GO CHA MA'O, ,SOO
R'AshtAR NI CHANG 'TSONG MO'O, ,KHYIM GYI LHAR NI DU MA SKYES
MA'O, ,YI DAGS GRONG DU NI 'KHOR LO'I SHUGS CAN MA'O, ,KHA BA CAN
DU NI BYA GDONG MA'O, ,K'Am TZIR NI RTA RNAM MA'O, ,LAM P'A KAR
NI SHIN TU BZANG MO'O, ,KA LIM

GAR NI SNGO BSANGS MA'O, ,KO SA LAR NI CHANG 'THUNG MA'O, ,TRI
SHA KU NER NI RLUNG GI SHUGS CAN MA'O, ,AOm tER NI 'JIGS BYED
CHEN MO'O, ,K'A MA RU PAR NI SA SRUNG MA'O, ,M'A LA WAR NI SHING
GRIB MA'O, ,DE B'I KO tIR RI NI LANG KA'I DBANG PHYUG MA'O, ,R'A
ME SHVA RAR NI MI'U THUNG MA'O, ,GO D'A

WA RIR NI DPA' BO'I BLO GROS MA'O, ,AARBU DAR NI SNA CHEN MA'O,
,AO dYAN DU NI 'OD LDAN MA'O, ,DZ'A LANDHA RAR NI GTUM MIG MA'O,
,PULL'I RA MA LA YA LA SOGS ZHES BYA BA'I SGRAS NI GSER RI LA BYA
BAR BSHAD DE DER RAB GTUM MA'O, ,RNAL 'BYOR MA DRUG CES BYA BA NI
RDO RJE PHAG MO

LA SOGS PA NAS GTUM MO'I MTHAR THUG PA'O, ,MA MO NI KHVA GDONG MA
LA SOGS PA'O, ,L'A MA NI L'A MA'I RIGS SU GTOGS PA'I RNAL 'BYOR
MA DRAG MO RNAMS SO, ,RIGS KYI GTZO MO NI MKHA' 'GRO MA'O, ,STOBS
CHEN MA NI 'JIGS BYED CHEN MO'O, ,GZUGS CAN MA NI R'U PI

@37A *, ,NI GZHAN DANG, TZUMBI KA DANG BCAS PA LA SOGS PA THA DAD
PAR GYUR PA LA NI GZUGS CAN MA DANG BCAS PA ZHES SHES PAR BYA'O,
,PAm TZA LA ZHES BYA BA NI GNAS DANG NYE BA'I GNAS LAS GZHAN DU
GYUR BA'I GRUB PA'I GNAS KYI KHYAD PAR RO, ,DE DAG LA SOGS PAR NI
NYE BAR

MTSON PA TZAM DU ZAD DE, RGYA CHER NI GRUB PA'I RNAL 'BYOR MA
STONG PHRAG NYI SHU RTZA GCIG YOD DO ZHES KONGKANA'I ZHAL SNGA
NAS BZHED DO, ,DPAL AU RGYAN PA'I ZHAL SNGA NAS NI RNAL 'BYOR MA
DRUG KU LU T'A ZHES BYA BA NI RDO RJE PHAG MO DANG GSOD BYED MA
DANG, CHAGS BYED MA DANG, 'DRAL

BYED MA DANG, RGYAS BYED MA DANG, SKRAG BYED MA STE RNAL 'BYOR MA
DRUG GO, ,RNAL 'BYOR MA DRUG NI DNGOS GRUB THAMS CAD LA STZOL BAR
BYED PA YIN NO, ,MYA NGAN YUL NA MA MO RNAMS, ,ZHES BYA BA NI
GSHIN RJE PHO NYA MO DANG, GSHIN RJE BRTAN MA DANG, GSHIN RJE
'JOMS MA DANG,

GSHIN RJE MCHE BA MA DANG, KHVA GDONG MA DANG, 'UG GDONG MA DANG,
KHYI GDONG MA DANG, PHAG GDONG MA'O, ,DE LA YANG DAG PA'I LAS KYI
MTHA' NI KHVA GDONG MA'O, ,YANG DAG PA'I 'TSO BA NI 'UG GDONG
MA'O, ,YANG DAG PA'I RTZOL BA NI KHYI GDONG MA'O, ,YANG DAG PA'I
DRAN PA NI PHAG

GDONG MA'O, ,DGE BA'I CHOS MA SKYES PA RNAMS BSKYED PA NI GSHIN
RJE BRTAN MA'O, ,DGE BA'I CHOS SKYES PA RNAMS YANG DAG PAR SRUNG
BA NI GSHIN RJE PHO NYA MA'O, ,MI DGE BA'I CHOS SKYES PA RNAMS
SPANGS PA NI GSHIN RJE MCHE BA MA'O, ,MI DGE BA'I CHOS MA SKYES
PA RNAMS MI

BSKYED PA NI GSHIN RJE 'JOMS MA'O, ,YANG DAG PA'I TING NGE 'DZIN
NI RDO RJE DBYINGS KYI DBANG PHYUG MA STE, 'DI DAG NI MA MO RNAMS
TE, THAMS CAD KYANG GDUG PA RNAM PAR RMONGS PAR BYED PA YIN NO,
,SINDHU'I YUL NA L'A MA STE ZHES BYA BA NI KHRO GNYER MA DANG,
MCHE BA CAN MA DANG,

SNA CHEN MA DANG, BA LANG GDONG DANG, BI LA CAN DANG, GLANG PO
CHE'I LCE DANG, BA LANG SNA DANG BZHIN BZANGS MA STE 'DI DAG NI
L'A MA'I RIGS SEMS CAN THAMS CAD DBANG DU BYED MA'O, ,RIGS KYI
GTZO MO NA GA RAR ZHES BYA BA NI DPAL RDO RJE PHAG MO DANG, RNAL
'BYOR MA SGEG MO DANG,

@37B MTSAN MO CAN DANG, SKRAG BYED MA DANG, NAGS TSAL MA DANG,
SHA ZA MA DANG, CHANG DPA' MO DANG, CHEN MO DANG, SDUG BYED MA'O,
,SOO R'AshtAR RIGS KYI LHA RNAMS NYID YIN NO ZHES BYA BA NI RDO
RJE SEMS DPA' LA SOGS PA DPA' BO NYI SHU RTZA BZHI DANG, GNOD
MDZES ZHAL BZHI

PA GZUGS BRGYAD PA'O, ,YI DAGS GRONG DU NAG CHEN POR, ,ZHES BYA
BA NI RDO RJE SEMS DPA' DANG, RNAM PAR SNANG MDZAD DANG, PADMA
GAR GYI DBANG PHYUG DANG, DPAL HE RU KA DANG, RDO RJE NYI MA
DANG, RTA MCHOG DANG, MKHA' 'GRO MA DANG, GZUGS CAN MA DANG BCAS
PA

BRGYAD PO 'DI DAG NI 'KHOR LOS SGYUR BA YIN NO, ,KHA BA'I RIR
ZHES BYA BA NI RDO RJE'I MKHA' 'GRO MA DANG, SANGS RGYAS KYI
MKHA' 'GRO MA DANG, RIN PO CHE'I MKHA' 'GRO MA DANG, PADMA'I
MKHA' 'GRO MA DANG, LAS KYI MKHA' 'GRO MA STE, 'DI DAG NI MTHAR
THUG PA'I MKHA' 'GRO MA

RNAMS SO, ,K'Om TZIR BA LINGKA DANG BCAS, ,ZHES BYA BA NI LAG NA
KHRAG THOGS SHING SPYOD PA ZHES BYA BA'O, ,PAm TZA LA YI YUL DAG
DANG, ,ZHES BYA BA NI LTUNG BYED MA DANG, GSOD BYED MA DANG,
'GUGS BYED MA DANG, GAR GYI DBANG PHYUG MA'O, ,BRTUL ZHUGS 'DZIN
MA KA LING GAR, ,

ZHES BYA BA NI GAR MKHAN MA DANG, RIGS NGAN MA DANG, BTZO BLAG
MKHAN NAS KUN DU 'GRO BA'I BAR DU'O, ,KO SA LAR NI SHA ZA MA,
,ZHES BYA BA NI RDO RJE DKAR MO DANG, DPUNG THAMS CAD RAB TU
'JOMS MA DANG, GTUM MA DANG, GSOD MA DANG, SKEMS MA DANG, GDOL MO

DANG, CHAGS MO DANG, MKHA' 'GRO MA DANG, 'DREN BYED MA DANG,
'JIGS PA LAS SGROL MA DANG, SHES LDAN MA DANG, SPOBS BYED MA
DANG, MI'U THUNG MA DANG, SKRAG BYED MA DANG, 'OD 'PHRO MA DANG,
GZUGS DU MAR BSGYUR MA DANG, 'KHOR BYED MA DANG, GSOD BYED

MA DANG, TSOGS RDZOGS MA DANG, RMONGS BYED MA DANG, LHA MO DANG,
'DREN BYED MA'O, ,YI DAGS GRONG DU SHA CHEN ZA, ,ZHES BYA BA NI
GSOD BYED MA DANG, DRAN BYED MA DANG, AA KE DANG, PA KE DANG,
BRGYAN PA MO DANG, THOD PA MO DANG, DRAG MO DANG, 'JIGS GZUGS MA
DANG,

@38A *, ,LANGKA'I DBANG PHYUG MA DANG, MCHE BA GTZIGS MA DANG,
LCE BSKYOD MA DANG, MCHE BA 'JIGS MA DANG, 'JIGS BYED MA DANG,
SHA ZA MO DANG, GSUS 'PHYANG MA'O, ,RDO RJE MKHA' 'GRO SBOM DBANG
PHYUG, ,CES BYA BA NI GZUGS CAN DANG, 'O BYED MA DANG, L'A

MA DANG, YONGS GYUR MA DANG, BYIS BCAS MO DANG, MI LDOG MA DANG,
LHA MO 'DI PA MO DANG, GAR GYI DBANG PHYUG MA'O, ,TRI SHA KU NER
DU MA SKYES MA, ,ZHES BYA BA NI DMAR MO DANG, KHYIM GTUM MA DANG,
SO STO MA DANG, STOBS CHEN MA DANG, DPAG TSAD DRI LDAN MA DANG,

MDOG KHRA MA DANG, BDEN GOS MA DANG, BZHIN BZANGS MA'O, ,DPAL PULLI
RA MA LA YA, GSER RI ZHES BYA BA NI, HE RU KA DPAL DPA' MO CHE,
,BSTAN DKA' 'JIG DUS ME LTAR 'BAR, ,THABS CHEN RDO RJE CAN RANG
NYID, ,'JIGS BYED BDUG PA SEL BAR MDZAD, ,CES PA'O,

SME SHA CAN BUD MED STONG PHRAG NYI SHU RTZA GCIG YIN ZHES BYA BA
NI SME SHA CAN LAS BYUNG BA'I RNAL 'BYOR MA DPAG TU MED PA'O ZHES
'DOD DO, ,DE LTAR BSHAD PA 'DI DAG NI NYE BAR MTSON PA TZAM DU
ZAD DE, ,DNGOS SU RNAL 'BYOR MA NI GRANGS MED PA YIN NO, ,DE YANG
RE RE ZHING RNAL 'BYOR

MA BYE MA SNYED KYIS YONGS SU BSKOR ZHES JI SKAD BSHAD PA LTA
BU'O, ,DE DAG KYANG BSDUS PA DANG, RGYAS PA'I TSUL GYIS THAMS CAD
DU RGYU BA YIN NO, ,'KHOR LOS SGYUR BA RNAMS NI PULL'I RA MA LA
YA LA SOGS PA'I GNAS SU RAB GTUM MO LA SOGS PA GO BZLOG PA'I TSUL
GYIS

JI LTA BA BZHIN DU SBYAR BAR BYA'O, ,LHAG MA GZHAN DAG JI SNYED
PA, ,DPAL LDAN HE RU KA YI NI, ,'KHOR LO'I RNAL 'BYOR MA YIN NO,
,ZHES BYA BA NI DE RNAMS DPAL HE RU KA'I SBYOR BA CHEN PO'I TSUL
DANG 'TSAM PA YIN NO, ,DE'I ZHES BYA BA NI NGES PAR GZUNG BA'I
DRUG PA YIN NO, ,

DKYIL 'KHOR GTZO MO YIN ZHES BYA BA NI 'KHOR LO GSUM LA BZHUGS
PA'I MKHA' 'GRO MA NYI SHU RTZA BZHI STE, 'DI DAG DANG BCAS PAS
KHYAB PA YIN NO ZHES SBYAR RO, ,RGYU DANG MI RGYU ZHES BYA BA NI
RGYU BA DANG MI RGYU BA'I SA RNAMS SHIN TU GANG BA'I THABS DANG
SHES RAB KYI SBYOR BA DANG,

@38B 'TSAM PA'I RANG BZHIN CAN GYI PHYI'I RNAL 'BYOR CAN NO,
,GZHAN YANG JI LTA BU ZHE NA 'DRES PA MED PA ZHES BYA BA STE,
GZHAN PA'I TSOGS RNAMS DANG 'DU ZHING 'DRE BA MED PA STE DE LA DE
SKAD CES BYA'O, ,DE DANG LHAN CIG CES BYA BAR SBYAR RO, ,LE'U
BZHI BCU RTZA GCIG PA'I BSHAD

PA'O,, ,,DE NAS DPA' BO ME TOG CHU, ,ZHES BYA BA'I DUS SU BYUNG
BA DANG LHAN CIG SKYES PA'O, ,SNGAGS 'DI ZHES BYA BA NI RTZA BA'I
SNGAGS SAM YI GE BDUN PA'O, ,DE BZHIN SBYIN ZHES BYA BA NI 'KHOR
LO GSUM PA RNAMS LA SBYIN PA'O, ,NAG MO CHE NI RDO RJE PHAG MO'O,
,TSANGS PAR SPYOD

PA ZHES BYA BA NI TSANGS PAR SPYOD PA DANG LDAN PA'O, ,THOG MTHA'
ZHES BYA BA NI DBUS MED PA STE THOG MA DANG THA MA NYID KYIS NA,
THOG MA DANG DBUS DANG THA MAR BDAG NYID DBANG DU GYUR BA'O,
,BZHAD PA NYID PHYAG RGYA YIN PAS NA ROL CING RGOD PA GTZO BOR
GYUR PA NI DGA' BAR BYED PA DANG, PHYAG

RGYA DES LTA BU'I BSNYEMS PA YANG DAG SNON CING RANG GI BZHAD
PA'I BSNYEMS PA DANG LDAN PA'I LHA MO NI GRAGS PA DANG LDAN PAR
'GYUR RO, ,BZHAD PA DE NI NYE BAR MTSON PA TZAM MO, ,RAB TU DGA'
BA'I BDE BA THAMS CAD KYANG MTSAN MO'AM NYIN MO BYA'O ZHES BYA
BAR SBYAR RO, ,GZUGS DANG

LAS KYI ZHES BYA BA LA SOGS PA NI SGRUB PA PO MTHONG BA DANG,
GRUB PA'I LHA MO RNAMS SNGON MA BYUNG BA'I GZUGS DANG BYA BA DAG
STON PAR BYED DE, DE'I LAS DANG LAS KYI LAM BSTAN PA NI RTAG TU
ZHES BYA BA LA SOGS PA YIN TE, LHA MO'I BYA BA NI RDO RJE LA NI
ZHES BYA BA LA SOGS PA YIN

NO, ,SGRUB PA PO'I BYA BA NI DBUGS 'BYIN ZHES BYA BA LA SOGS PA
YIN TE, DBUGS 'BYIN ZHES BYA BA NI YI GE AAS ZHES BYA BA LA SOGS
PA YIN NO, ,SGEG PA DANG ZHES BYA BA NI GAR GYI KHYAD PAR RO,
,SNA TSOGS ZHES BYA BA NI SGRUB PA PO LAS SO, ,HA HA ZHES BYA BA
NI GZHAN GYI LAS TE,

SNGAR BSHAD PA'I RIM PA DE NYID KYIS BYA BA'O, ,LHAG MA NI GO
SLA'O, ,LE'U BZHI BCU RTZA GNYIS PA'I BSHAD PA'O,, ,,RTZA BA'I
SNGAGS ZHES BYA BA LA SOGS PAS NI MCHOD PA 'DI SHIN TU SBA BA YIN
PAR STON TO, ,SNYIM PA ZHES BYA BA LA SOGS PAS NI SGRUB PA PO'I
NUS PA THAMS CAD

@39A *, ,KYI MTSAN MA STON PA YIN TE, GANG GI TSE GSANG SNGAGS
MNGON PAR BZLAS NAS ME TOG NAM MKHA' LA MNGON PAR GTOR NA DE LAS
ME TOG CIG KYANG SA LA MA LHUNG NA DE'I TSE LAS THAMS CAD KYANG
BYED PAR NUS SO ZHES BYA BA RGYAS PAR SBYAR RO, LHA DANG MI YIS
MTHONG MI 'GYUR, ,ZHES

BYA BA NI LHA DANG MI YIS PHYED PAR MI 'GYUR BA'O, ,SHING ZHES
BYA BA LA SOGS PA NI YI GE BDUN PA'I SNGAGS KYIS SNGON DU BSNYEN
PA'I CHO GA BSTAN PA YIN TE, DUS MIN 'CHI DANG BCOM DANG NYAMS,
,ZHES BYA BA LA, DUS MA YIN PAR 'CHI BA SEL BAR 'GYUR ZHING TSE
'PHEL BAR BYED

PA'O, ,DE BZHIN ZHES BYA BA LA SOGS PAS NI PRA SE NA'I CHO GA
STON TO, ,YANG NA ZHES BYA BA LA SOGS PAS NI NAD ZHI BA'I CHO GA
STON TO, ,YI GE BDUN PA'I SNGAGS BSGOMS PA'AM LAN BRGYA BZLAS TE,
NYI MA'I DBUS SU MNGON SUM DU BSAM PAR BYA STE, DE LA NAD KYIS

GZIR BA'I NAD PA BZHAG LA, YANG LAN STONG GI BAR DU BZLAS LA,
DE'I LUS SHEL LTAR DRI MA MED PAR BSAMS NA JI SKAD BSHAD PA BZHIN
DU 'GYUR RO, ,YANG 'DRA BA ZHES SMOS PAS BSGRUB PAR BYA BA DE'I
SNYING GAR MTHE BO TZAM GYI TSOD LA SHEL LTAR DANGS PA 'OD ZER
'BAR

BA DANG BCAS PA'I RNAM PAR SHES PA'I RANG BZHIN BSAMS NA NAD MED
PAR 'GYUR RO, ,STON KA'I ZHES BYA BA LA SOGS PA NI DUG BSAL BA'I
CHO GA STON TO, ,GZHAN NI GO SLA'O, ,GZUGS LNGA ZHES BYA BA LA,
ZLA BA'I DKYIL 'KHOR RE'U MIG LNGAR BYAS PA LAS RE'U MIG DGU PAR

'GYUR TE, DE LA 'DI LTAR BKOD NA 'DIS RGYU BA DANG MI RGYU BA'I
DUG GIS ZIN PA'I MGOR BZHAG LA DE NAS BDUD RTZI'I CHU'I RGYUN
'BAB PAS LUS THAMS CAD DUG MED PAR BSAMS NA NAD MED PAR 'GYUR RO,
,DE BZHIN DU RIMS LA SOGS PA'I NAD RNAMS KYANG BSAL ZHING RANG
NYID

KYI BZA' BA DANG BCA' BA LA SOGS PA YANG SPYAD PAR BYA'O, ,GZHAN
DAG NI GO SLA'O, ,LE'U BZHI BCU RTZA GSUM PA'I BSHAD PA'O,,
,,'KHOR LO 'DI NYID LAG PA'I MTHIL DU BSAMS LA BSGRUB PAR BYA
BA'I MGO LA BZHAG NA SNGA MA BZHIN DU 'GYUR RO, ,LE'U BZHI BCU

@39B RTZA BZHI PA'I BSHAD PA'O,, ,,SKYE GNAS RGYA BCINGS LA ZHES
BYA BA NI PHYI'I LHA MO DANG KHA SBYAR GYI SBYOR BA BYA'O, ,SPRA
TSIL GYIS KYANG RAB TU BYUG ,CES BYA BA NI 'DIR SPRA TSIL LAS
GZUGS BRNYAN BYAS LA, TZANDAN DMAR PO'I PHYE MA TSA BA GSUM GYI
LDE GUS BYUG CES BYA

BAR SBYAR RO, ,LE'U BZHI BCU RTZA LNGA PA'I BSHAD PA'O,, ,,YI GE
HA NI LNGA PO DANG, ,LAG PA KUN DU MNYES NAS NI, ,ZHES BYA BA NI
RKANG RJES KYI RDUL GYI KHRAG DANG, DUG DANG SKE TSE LAG PA GNYIS
KYI MTHIL LA BSKUS LA, DE'I STENG DU BAB PA'I SNAG TSA DANG, BYA
ROG

GI MJUG MA'I SMYU GUS YI GE HA LNGA BRIS LA, BSAM GTAN GYIS KYANG
DE LTAR BSAMS LA, SING LDING GI ME BDAG GAM, RO BSREGS PA'I ME
MDAG LA LAG PA GNYIS NYED CING SBYIN SREG BYAS NA DGRA BO'I KHA
NAS KHRAG 'DZAG CING MONG LA 'CHI BAR 'GYUR RO, ,THOD PA LA SOGS

PA LA YANG SBYOR BA DE BZHIN DU BYA'O, ,BYI LA LA SOGS PA'I SHA
KHA NA MA THO BA MED PAS RNYED PA NI MKHA' 'GRO MA MNYES PAR BYED
PA YIN NO ZHES BSTAN PAR BYA BA'I PHYIR BYI LA ZHES BYA BA LA
SOGS PA GSUNGS PA YIN NO, ,LE'U BZHI BCU RTZA DRUG PA'I BSHAD
PA'O,, ,,YANG YI GE BDUN

PA'I YI GE RE RE ZHING BZLAS BRJOD 'BUM GYI GRANGS TSANG BAR
MNGON PAR BZLAS PAR BYA ZHING, DANG POR SREG BLUGS GSUM BYAS LA
PHYIS STONG RTZA BRGYAD BYA'O ZHES SBYAR RO, ,KA KA AIndA KA'I
'BRAS BU NI, SHING GANDHO LA'I 'BRAS BU'O, ,NE'U LE'I SPYI BO
ZHES BYA BA'I SROG GCOD PA'I KHA NA MA

THO BA MED PAR RNYED PA'I THOD PA'I NANG DU LCAGS RKYAG DANG, GUR
GUM DANG LHAN CIG PHYE MAR BYAS LA JI SKAD BSHAD PA BZHIN DU CHO
GA BYA'O, ,GSER GYI 'BRAS BU NI DHA DU RA'I 'BRAS BU'O, ,BYA CHEN
PO'I GNAS NI 'UG PA'I TSANG NGO, ,'BRU NI 'BRAS SAM 'U SU'I 'BRAS
BU LA BYA'O, ,LE'U BZHI

BCU RTZA BDUN PA'I BSHAD PA'O,, ,,DE NAS ZHES BYA BA LA SOGS PAS
NI BCOM LDAN 'DAS YUM GYI SNYING PO'I SNGAGS STON PA YIN NO, ,RI
BO BZANG PO BRI BYA ZHING, ,ZHES BYA BA NI RLUNG DANG, ME DANG,
CHU DANG, DBANG CHEN GYI DKYIL 'KHOR DANG, RUS SBAL DANG, SNA
TSOGS RDO RJE

@40A *, ,DANG; SNA TSOGS PADMA'I STENG DU GSER GYI RI BDUN GYIS
YONGS SU BSKOR BA'I RI'I RGYAL PO RI RAB BSAMS LA, DE'I STENG DU
'KHOR LO GSUM LA SOGS PA RDZOGS PAR BYA BA'I RIM PA STON TO, ,HA
HA HE HE ZHES BYA BA NI LHA'I NGA RGYAL GYIS SNGAGS CHEN PO'I
BSHAD PA STON TO, ,DE NAS

DPA' BO NYI SHU RTZA BZHI'I MTSAN GO BZLOG PA'I TSUL GYIS STON
TO, ,'JIGS BYED NI 'JIGS BYED CHEN PO'O, ,BYA BA KUN LA SGRUB PA
POS, ,ZHES BYA BA NI ZHI BA DANG RGYAS PA LA SOGS PA'I BYA BA
THAMS CAD LA LAS DANG RJES SU MTHUN PA'I 'KHOR LO GSUM DANG LDAN
PA'I SNGAGS PAS BSGRUB

PAR BYA'O ZHES DGONGS SO, ,DE NYID KYI PHYIR 'KHOR LOR BZHUGS PA
ZHES BYA BA LA SOGS PA GSUNGS PA YIN NO, ,'KHOR LO CHEN PO ZHES
BYA BA NI GANG LA 'KHOR LO CHEN PO'I TSOGS MNGA' BA DE LA DE SKAD
CES BYA STE, BCOM LDAN 'DAS SO, ,YANG NA CHE BA'I 'KHOR LO GSUM
GANG LA MNGA' BA'O, ,

YANG NA CHEN PO YANG YIN LA 'KHOR LO YANG YIN PAS NA 'KHOR LO
CHEN PO STE 'KHOR LO GSUM PO NYID DO, ,LE'U BZHI BCU BRGYAD PA'I
BSHAD PA'O,, ,,DA NI DE NAS ZHES BYA BA LA SOGS PAS SNGAR BSHAD
PA'I SGRUB PA DE'I KHA BSKANG BA STON PA YIN TE, DE NI 'DIR BCOM
LDAN 'DAS HE RU

KA NYID DU BSKYED PAR GSAL BAR BYAS PA YIN NO, ,LE'U BZHI BCU
RTZA DGU PA'I BSHAD PA'O,, ,,DBANG DU BYA BA LA SOGS PA'I CHO GA
NI, ,SNGAR BSHAD PA'I CHO GA BZHIN DU BYA'O, ,SLOB PA'I ZAS ZHES
BYA BA DANG, RANG GI LUS ZHES BYA BA LA SOGS PAS NI 'GRO BA'AM
'DUG PA

'AM GNYID MA LOG PA LA SOGS PA'I GNAS SKABS SU YANG SNGAGS PAS
GSANG SNGAGS BZLA BAR BYA'O ZHES BYA BA'I DON TE DUS KYI NGES PA
MED PA'O, ,SPYIN SREG BRGYA RTZA BRGYAD KYI BAR, ,ZHES BYA BA NI
AARGA'I YAM SHING DANG RGYAS PA'I CHO GAS ZLA BA GCIG GI BAR DU
SBYIN SREG BRGYA RTZA

BRGYAD RTAG PAR BYAS NA DBUL BA THAMS CAD 'JIG PAR 'GYUR RO ZHES
STON TO, ,GZHAN DAG NI GO SLA'O, ,MKHA' LA SPYOD PA NYID THOB
'GYUR, ,ZHES BYA BA LA SO SOR SNANG BA THOB PAR GYUR BA'I SNGAGS
PA THUN GNYIS KYI BAR DU MNYAM PAR BZHAG LA SBYIN SREG BYAS NA
LHA THAMS CAD KYI

@40B DNGOS GRUB THOB PAR 'GYUR RO ZHES GSUNGS SO, ,GO MA YU ZHES
BYA BA LA WA'I SHA KHA NA MA THO BA MED PAS RNYED PA DANG MYOS
BYED CES BYA BA CHANG GI SBYIN SREG DANG GTOR MA LA SOGS PA BYAS
SHING BZLAS BRJOD BYAS NA MTSAN MO WAS KHYER BAR 'GYUR RO ZHES
'DIR SBYAR BAR BYA'O, ,BIL

BA ZHES BYA BA LA SOGS PA NI SNGA MA BZHIN DU RGYAS PA'I CHO GA BYA
BAR SHES PAR BYA'O, ,GO MA SA ZHES BYA BA LA SOGS PA NI GO SLA'O,
,GO MA YU ZHES BYA BA NI WA'I SHA'I SBYIN SREG YANG DANG YANG DU
SMOS PA NI SBYIN SREG 'DI NYID LHAG PAR 'BRAS BU CHE BAR BSTAN
TO, ,BRTUL ZHUGS

GTZANG SBRA MED NA YANG, ,BSTAN PA'I DNGOS GRUB THOB PAR 'GYUR,
,ZHES BYA BA LA, PHYI'I BRTUL ZHUGS LA SPYOD PA'ANG MED LA,
PHYI'I GTZANG SBRA MED DU ZIN KYANG TSUL 'DI BZHIN DU SPYOD PA'I
RNAL 'BYOR PA LHA RNAMS KYIS BSTAN PA'I DNGOS GRUB THOB PAR 'GYUR
RO ZHES

DGONGS SO, ,LHAG PA'I TSER 'GYUR BA NI TSE DPAG TU MED PAR 'GYUR
RO, ,KUSMAndAm ZHES BYA BA LA SOGS PA LA KUSMAndAm ZHES BYA BA
BUM SHA'I SA BON DANG, MUKTA STE MON SRAN GRE'U DANG, TZA NA KA
DANG, SPRA TSIL TE SBRANG RTZI'I TSOGS MA DANG, SKE TSE DANG, MA
LA TA'I LO MA CHA

MNYAM PAR BYAS TE SNGAGS KYIS BSKUL LA, DE'I KHANG PA'I PHYOGS
GCIG TU BYUGS NA JI SKAD BSHAD PA BZHIN DU 'GYUR RO, ,SKAL LDAN
BDAG GIS 'DI RU YANG, ,GSANG BA YID 'ONG 'DI BYAS PA, ,RGYUD DON
RGYA MTSO RGAL BA YI, ,MKHAS RNAMS BZOD PA MDZAD PA'I

RIGS, ,DPA' BO'I YID 'ONG 'DI BYAS LAS, ,BSOD NAMS CUNG ZAD GANG
BSAMS PA, ,DES NI DPA' BO'I SNYING LA NI, ,DPA' BO LA DGA' 'DI
SPYOD SHOG ,'BYOR BA'I BRAN GYI TSA BOR GYUR, ,DGE BA'I BRAN LAS
SKYES PA'I BU, ,SKAL LDAN GRAGS PAS 'DIR

BRTAGS PA, ,STON KA'I ZLA BA'I DBYIBS 'DRA BYAS, ,KLU SGRUB KYIS
NI CHOS RNAMS RNAM PHYE SBYAR, ,SNYAN DNGAGS GTZO BO DPA' BO LAS
SU YOD, ,TZAndA GO MI SGRA RJES STON ZHES GRAGS, ,SNGAGS TSUL 'DI
LA SKAL LDAN BDAG RNAM MDZES, ,DPAL 'KHOR LO SDOM

@41A *, ,PA'I DKA' 'GREL DPA' BO'I YID DU 'ONG BA ZHES BYA BA,
SLOB DPON CHEN PO SKAL LDAN GRAGS PAS MDZAD PA RDZOGS SO,, ,,RGYA
GAR GYI MKHAN PO DHARMA SHR'I BHA DRA DANG, ZHU CHEN GYI LO TZ'A
BA DGE SLONG RIN CHEN BZANG POS BSGYUR CING ZHUS TE GTAN LA PHAB
PA'O,, ,,

