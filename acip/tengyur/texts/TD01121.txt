@69B #, ,RGYA GAR SKAD DU, TZITTA BADZRA STA BAm, BOD SKAD DU, SEMS
KYI RDO RJE'I BSTOD PA, ,'JAM DPAL GZHON NUR GYUR PA LA PHYAG
'TSAL LO, ,GANG GIS SEMS BYUNG DRA BA NI, ,SEMS NYID KYIS NI BSAL
MDZAD DE, ,SEMS KYI RMONGS PA SEL BA YI, ,RANG SEMS DE LA

PHYAG 'TSAL LO, ,SEMS CAN MOS PA SNA TSOGS RNAMS, ,THA DAD LHA YI
DMIGS PA LA, ,RIN CHEN SEMS NI RNAM GROL LAS, ,LHA GZHAN BSGRUB
TU YOD MA YIN, ,SEMS THOB PA NI BYANG CHUB STE, ,SEMS NI 'GRO BA
LNGA PO YIN, ,BDE DANG SDUG BSNGAL MTSAN NYID DAG ,

SEMS LAS MA GTOGS CUNG ZAD MED, ,'GRO BA KUN GYI MTHONG BA RNAMS,
,CUNG ZAD BSGOM PA'I RNAM PA YANG, ,DE KUN SEMS KYI DRA BA RU,
,DE NYID GSUNG BAS BSTAN PA YIN, ,RNAM PAR RTOG PA SPANGS PA'I
SEMS, ,RNAM PAR RTOG PAS BSNGOS BYAS PA'I, ,'KHOR BA RNAM RTOG

@70A *, ,CAN NYID DE, ,RNAM RTOG MED PA THAR PA YIN, ,DE BAS KUN
GYIS 'BAD PA YIS, ,BYANG CHUB SEMS LA PHYAG BYA'O, ,SEMS KYI RDO
RJE BSGOM PA'I PHYIR, ,DE NI BYANG CHUB MCHOG CES BYA, ,KHAMS
BSKYED SEMS NI LUS KYIS BCINGS, ,SEMS MED KHAMS NI BDE

BAR 'JUG ,DE PHYIR SEMS NI KUN DU BSRUNG, ,BDE LEGS SEMS LAS
SANGS RGYAS 'BYUNG, ,SEMS KYI RDO RJE'I BSTOD PA SLOB DPON KLU
SGRUB KYIS MDZAD PA RDZOGS SO,,