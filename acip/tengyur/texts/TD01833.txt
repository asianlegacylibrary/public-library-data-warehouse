@207B #, ,RGYA GAR SKAD DU, PANYTZA KRA MA AARTHA BH'A
KAR nA N'A MA,

BOD SKAD DU, RIM PA LNGA'I DON GSAL BAR BYED PA ZHES BYA BA,
BYANG CHUB SEMS DPA' SEMS DPA' CHEN PO GSUNG GI MNGA' BDAG 'JAM
DPAL YE SHES SEMS DPA' LA PHYAG 'TSAL LO, ,DPAL LDAN RDO RJE
'CHANG CHEN GYIS NI LEGS PAR GSUNGS PA YI, ,RGYUD RGYAL GSANG BA

'DUS DANG RNAL 'BYOR 'O MA'I RGYUD 'DRA LAS, ,MAR GYI SNYING PO
LEGS PHYUNG NGES PAR BZUNG BA LNGA, ,'PHAGS PA KLU YI DGONGS
BZHIN BLO DMAN DON DU BSHAD PAR BYA, ,'JIG RTEN KHAMS 'DIR RING
GNAS BYA PHYIR BYANG CHUB KLU, ,LEGS DANG BDE BA'I DON THOB GZHAN
GYI DGONGS PA

SHES, ,BHE TA'I YUL NAS LEGS BYUNG DGE SLONG DPAL LDAN TE, ,DE
MING KLU SGRUB CES BYA DE YI DGONGS PA SHES, ,LEGS DON MI MTHUN
KUN 'JOMS LEGS PA'I DON STER BA, ,DPAL 'GRO GLING GI DGE SLONG
SH'AKYA'I BSHES GNYEN LA, ,DNGOS DANG YID KYIS RIN CHEN BDUN GYIS

MNYES PAR BYAS, ,DE YI STOBS KYIS GSANG DON MA RMONGS BLO LA
SNANG, ,YUN RING SPYOD PA DUS DANG BYA BA BSAM PA'I DBANG, ,RNAM
DGUS LEGS BRGYAN YANG DAG LTA BA RAB RDZOGS SHING, ,LEGS BSGRUBS
DE YI STOBS KYIS 'PHAGS PA'I 'OD ZER PHOG ,THUGS RJE'I STOBS CAN

NYI MA'I 'OD 'DRAS SEMS CAN DON LA GZIGS, ,NYON MONGS THA BA RLOG
PA'I YE SHES RAL GRI YIS, ,LEGS PAR BCAD PA DE'I DON 'PHAGS PA'I
DGONGS PA JI BZHIN DGROL, ,KU SHA'I GRONG KHYER DAG NA LEGS
BZHUGS PA'I, ,DGE SLONG CHOS KYI BLO GROS ZHES BYA BAS, ,RIM

@208A *, ,GNYIS BSLAB GZHI DANG BCAS DBYE BA BSHAD, ,DES BYAS
BYAS PA MED MTHONG SEMS CAN RNAMS, ,GSANG BA DE NYID DON LA
RMONGS PAR GYUR, ,MUN 'DRA'I SGRON MA BYA PHYIR BDAG GIS DGA' BA
SKYES, ,SEMS CAN GANG DAG RTAG TU DE NYID DON LA RMONGS, ,'DOD
RGYAL

ZHAGS PAS ZIN CING GZHUNG GZHAN DANG, ,DE YI NUS PA MA MTHONG
BSKAL DANG 'DRA, ,DE LA DE NYID DON 'DI RGYAL BA RNAMS KYIS
GSUNGS, ,GSANG SNGAGS SKU LA SOGS PA YIS, ,BSKYED DANG RDZOGS
PA'I RIM PA NI, ,TSOGS DANG SLOB MA'I DBANG DU GSUNGS, ,BSKYED PA
YI NI RIM PA YIS, ,

RAGS PA'I RTOG PA RAB SPANGS NAS, ,PHYIS NI RDZOGS PA'I RIM PA
YIS, ,PHRA BA'I RTOG PA SBYONG BAR BYED, ,SNGAGS DANG SEMS DANG
SGYU MA DANG, ,RNAM DAG DANG NI GNYIS SU MED, ,TING 'DZIN 'DI LA
RANG GNAS NA, ,ZHI BA MCHOG LA REG PAR 'GYUR, ,GRANGS NI SA DANG
MNYAM PA DANG, ,

DNGOS KYI DBANG DU GO RIMS NI, ,RGYU 'BRAS RAGS DANG SPANGS PA
DANG, ,KHYAB DANG MTHO DMAN SA YI DBANG, ,BSAM GTAN BYED PA'I
RNAL 'BYOR PAS, ,RTAG TU DON 'DI SHES BYA STE, ,SGOM BYED RNAL
'BYOR SNOD CAN DANG, ,RNAL 'BYOR DE YIS BSAMS BA DANG, ,BSGOM
PA'I THABS DANG

GOMS PA'I RTAGS, ,DGOS PA SKYON DANG BCAS PA'O, ,DE LA RNAL 'BYOR
SNOD CAN NI, ,LTA BA DANG NI SPYOD PA DANG, ,DBANG THOB DAM TSIG
LDAN PA'O, ,BSAM PA GZHAN GYI DON LA DMIGS, ,THABS NI SEMS BZUNG
'BRAS SKYE BA'I, ,BSAM GTAN RNAM PA GNYIS SU GSUNGS, ,RTAGS

NI SMIG RGYU DU BA DANG, ,SRIN BU'I ME DANG MAR ME DANG, ,NAM
MKHA' LTA BUR 'BYUNG BA DANG, ,GZHAN YANG 'PHAR DANG LDEG SOGS
DANG, ,ME 'BAR CHU 'BYUNG LA SOGS PA'O, ,BSGOMS PA'I DGOS PA 'DI
LTA STE, ,RAGS DANG PHRA BA'I RTOG PA SPANGS, ,DNGOS GRUB KUN
'BREL NGAN

SONG GI, ,GNAS KUN BCOM MO ZHING DU SKYE, ,RTAG TU SANGS RGYAS
LUNG STON 'BYUNG, ,BDAG DANG GZHAN LA SOGS LA PHAN, ,PHYOGS
MTSAMS KUN DU SNYAN PAR GRAGS, ,DE LA SOGS PA BSAM MI KHYAB,
,SKYON NI DE LAS BZLOG PA'O, ,PHYAG NA RDO RJE'I ZHAL SNGA NAS,
,BSGOM BYA

@208B SGOM BYED BSGOM PA'I THABS, ,DGOS PA SKYON DANG BCAS PAR
'DOD, ,BSGOM BYA TING 'DZIN DMIGS PA STE, ,'OD DANG 'OD KYI KHA
DOG DANG, ,SKU DANG BA THAG THIG LE DANG, ,NYI ZLA RDO RJE PADMA
DANG, ,RNAL 'BYOR YUL DU BYED PHYIR RO, ,LHA MO MDZES LDAN ZHAL
SNGA NAS, ,RTEN

GYI GANG ZAG DE MTSAN NYID, ,DMIGS DANG SNYOMS 'JUG 'BRAS BU
SKYE, ,SPYOD LAM DUS DANG RTAGS SU 'DOD, ,'JAM DPAL GZHON NU'I
ZHAL SNGA NAS, ,BSGOM PA DANG NI SEMS NYAMS DANG, ,BDUD BRTAG PA
DANG SPONG BA DANG, ,SA THO BA YI RIM PA'O, ,DE LTA'I MAN NGAG

JI SNYED CIG ,RDO RJE 'CHANG LA SOGS PAS GSUNGS, ,BDAG GIS DKA'
'GREL GZHAN DAG TU, ,DON 'DI LEGS BYED SNOD MA YIN, ,'CHAD PAS
NYAN PAR 'DOD PA LA, ,BSHAD PA RNAM PA GNYIS YIN TE, ,NUS DANG
'GRO BA'I DPANG DU GSUNGS, ,LHA MO SGROL MA'I ZHAL SNGA

NAS, ,BSGRUB DANG DE DON BSHAD PA BZHI, ,'DI YI BRJOD PAR BYA BA
GANG, ,DGOS DANG 'BREL BA JI LTA BU, ,DGOS PA'I DGOS PA JI LTA
BU, ,DE DRIS LAN DU 'DI SKAD BRJOD, ,RGYU DANG BSGRUB PAR BYA BA
YIN, ,DON NI BRJOD PAR BYA BA'O, ,DE LA GNYIS TE LAM 'BRAS BCAS,,

LAM NI BSKYED DANG RDZOGS PA STE, ,MTHAR PHYIN ZUNG 'JUG 'BRAS
BU'O, ,DGOS PA SHES RAB RNAM GSUM GYIS, ,RTOGS DANG BSGOM PAS
DGOS GRUB PA'O, ,THABS DANG THANG SA LAS BYUNG BA'I TSUL, ,SA BON
MYU GU JI BZHIN DU, ,'GYUR BA GANG YIN 'BREL BA STA, ,DE LA RAG

LAS DE PHYIR RO, ,DGOS PA'I DGOS PA ZHES BYA BA, ,RTOGS NAS GZHAN
LA STON PA DANG, ,MTHAR PHYIN SA LA DON BYED PA'O, ,DE PHYIR DE
NI SGROL MAS BSHAD, ,RGYAL BA RNAMS KYI DAM TSIG YIN, ,GRUB PA'I
BLO GROS ZHAL SNGA NAS, ,MNYAM GZHAG DE NYID TING 'DZIN DANG, ,DE
YI

GROGS SU BCAS PA'O, ,MNYAM GZHAG TING 'DZIN RNAM GNYIS TE,
,BSKYED PA DANG NI RDZOGS PA'O, ,DANG PO BCOM LDAN RDO RJE CAN,
,SKYE GNAS BZHI DANG LEGS MTHUN PAR, ,DE BSTAN GONG MA 'OG MA NI,
,CHOS RNAMS YONGS SU DAG PA STE, ,SKYE BA MED DANG

@209A *, ,'GAG PA MED, ,GANG DU MA GRUB SHES PA YIN, ,JI LTAR
BRTAGS PA GANG YIN PA, ,YANG DAG NGANG DU CI YANG MED, ,DE THOB
NYE BA'I RGYUR GYUR PA, ,GANG YIN DE LA DE SKAD DO, ,GROGS NI
SNGAGS PA'I RGYAN NYID DO, ,GSANG SNGAGS THAMS CAD NI RIM PA
GNYIS

GROGS DANG BCAS PA STE SLOB DPON GYIS KYANG DANG POR DE RTZOM PA
LA BAR CHAD DU MI 'GYUR BAR BYA BA'I PHYIR PHYAG 'TSAL BA BSTAN
PA'O, ,GANG GI PHYIR RANG DAD PA'I PHYIR LHA LA PHYAG 'TSAL RTZOM
PAR 'DOD PA DE'I PHYIR, ,MGON PO SANGS RGYAS KUN BDAG CES BYA BA
LA SOGS PA SMOS

TE, DE LA DANG POR RIM PA GNYIS KYIS SANGS RGYAS PA'I TSUL BSTAN
NAS SEMS CAN GYI SNANG BA LA THUGS RJE CHEN PO'I STOBS KYIS RDO
RJE 'CHANG CHEN PO'I SKU PHYUNG BA DE NI MGON PO STE, GANG LA
SKYOB PAR BYED BA YOD PA DE LA DE SKAD CES BYA'O, ,DE NI SANGS
RGYAS THAMS CAD KYI

BSDUS PA'I SKU DANG SANGS RGYAS THAMS CAD KYI GTZO BO YIN PA'I
PHYIR, ,SANGS RGYAS KUN BDAG NYID CES BYA'O, ,DPAL LDAN ZHES PA
NI BSOD NAMS DANG YE SHES KYI TSOGS KYI BDAG POR GYUR NAS SEMS
CAN RNAMS SMIN CING GROL BAR BYED PA'I PHYIR RO, ,DPAL

LDAN GYIS NI RDO RJE 'CHANG CHEN PO GANG MTSON PAR BYED DO, ,DE
NYID NI BDE CHEN TE GANG GI PHYIR MI BDE BA'I SDUG BSNGAL DANG
BRAL TE BDE BA CHEN PO'I NGO BOR BZHUGS PA DE'I PHYIR BDE BA'O,
,BDE BA YANG YIN LA CHEN PO YANG YIN PAS 'DI NI BDE CHEN NO, ,DE
LTA BU'I DON DANG

LDAN PA DE LA PHYAG 'TSAL ZHES SBYAR RO, ,DES CIR 'GYUR ZHEN,
SGRIB PA SBYANG BA DANG, TSOGS BSAGS PA STE BAR CHAD KYI SBYOR BA
BZLOG PAR 'GYUR RO, ,'PHAGS PA DGA' BOS ZHUS PA'I MDO LAS KYANG,
TSE DANG LDAN PA DE BZHIN GSHEGS PA DANG, DE BZHIN GSHEGS

PA'I BSTAN PA'I GZUGS BRNYAN LA PHYAG 'TSAL BA'I GANG ZAG DE NI
SGRIB PA DANG NYON MONGS PA THAMS CAD SPANGS PA YIN NO, ,'KHOR
BA'I CHU BO LAS BRGAL BA'O, ,SBRUL DANG RKUN PO DANG RGYAL PO'I
CHAD PA THAMS CAD SPANGS PA'O ZHES 'BYUNG BA'I PHYIR RO, ,YANG NA
SNYING

@209B GAR THABS DANG SHES RAB KYI BAR DU SROG GI SA BON GNAS PA
NI MGON PO STE, 'BYUNG 'JUG RGYUN BCAD NAS RTAG TU NGAN SONG LAS
LDOG PA'I PHYIR DE LA DE SKAD CES BYA'O, ,MGON PO YANG YIN LA
SANGS RGYAS KUN GYI BDAG NYID KYANG YIN PAS MGON PO SANGS RGYAS
KUN BDAG NYID

DO, ,DE NYID DPAL LDAN TE, GANG LA SMIN CING GROL BA YOD PA DE LA
DE SKAD CES BYA'O, ,DE LTA BU'I NGANG LA BRTAN PAR GYUR PA DANG
DGA' BA LA SOGS PA RIM GYIS SKYES PA GANG YIN PA DE NI BDE CHE NA
STE, GANG LA MI BDE BA DANG SDUG BSNGAL SPANG BA'I THABS YOD PA
DE LA DE SKAD

CES BYA'O, ,MTHAR THUG PA'I DBANG DU MGON PO SANGS RGYAS KUN BDAG
NYID CES SMOS TE, GANG DAG RNAM PAR RTOG PA'I DRA BAR CHUD PA DE
DAG GI GNYEN POR GYUR PA DE NI SANGS RGYAS KUN BDAG NYID DE,
SANGS RGYAS THAMS CAD KYI NGO BO BDAG PO YIN PA'I PHYIR RO, ,DE
CI'I

PHYIR ZHE NA, SANGS RGYAS THAMS CAD NI DNGOS SU CHOS KYI SKU YIN
PA'I PHYIR RO, ,GZHAN LAS KYANG, DUS GSUM SANGS RGYAS THAMS CAD
NI, ,CHOS KYI DBYINGS KYI NGANG LA GNAS, ,THUGS RJE DANG NI LAS
'PHRO YIS, ,SEMS CAN NGO LA SO SOR SNANG, ,ZHES 'BYUNG BA'I PHYIR

RO, ,'DI NI DPAL LDAN TE DPER NA NAM MKHA' BZHIN YONGS LA KHYAB
PA'I PHYIR RO, ,'OD SRUNGS KYI MDO LAS KYANG, DON DAM PA'I SEMS
CAN THAMS CAD KYI DPAL DU GYUR PA YIN TE RNAM PAR RTOG PA'I
'CHING BA BZLOG PA'I PHYIR RO ZHES 'BYUNG BA'I PHYIR RO, ,DE BAS
NA DE NI

DPAL LDAN YANG YIN LA BDE BA CHEN PO YANG YIN PAS DPAL LDAN BDE
CHEN NO, ,BTUD DE ZHES PA NI PHYAG 'TSAL TE ZHES PA STE, GANG LA
MNYES PAR BYED PA YOD PA DE LA PHYAG 'TSAL BA'O, ,DES CI BYED CE
NA, BSHAD CES SBYAR RO, ,GANG BSHAD PAR 'DOD PA DE NI BSTAN PAR
'DOD

PA DE'I PHYIR, RDO RJE BZLAS PA'I RIM PA BSHAD BYA ZHES SMRAS TE,
DE LA RDO RJE BZLAS PA YIN PAS RDO RJE BZLAS PA STE, SNA'I RTZE
MOR RDO RJE BSAMS LA BZLAS SHE'O, ,YANG NA RDO RJE BZLAS PA STE
RDO RJE 'CHANG CHEN POS BZLAS PA YIN PAS DE BZLAS SHE'O, ,YANG
RDO RJE BZLAS PA YIN PAS

@210A *, ,RDO RJE BZLAS PA STE RDO RJE 'CHANG GI RNAL 'BYOR GYIS
BZLAS SHE'O, ,GANG GI PHYIR BSGOM PAR BYA BA'I YON TAN DANG DMIGS
PA DANG SGOM PAR BYED PA PO STON PAR 'DOD PA DE'I PHYIR DE LA DE
SKAD CES BYA'O, ,GAL TE YON TAN DANG DMIGS PA DANG BYED PA PO MA
BSTAN NA MED PA

DANG MA YIN PA LA SOGS PA'I SKYON DU 'GYUR RO, ,GANG GI RJES SU
'BRANGS NAS PA BSHAD CE NA DE NYID STON PAR 'DOD PA DE'I PHYIR,
RNAL 'BYOR RGYUD KYI RJES 'BRANGS NAS, ,ZHES SMOS TE, RNAL 'BYOR
NI TING NGE 'DZIN TE GANG LAS DE GTZOR STON PA DE LA DE SKAD CES
BYA'O, ,RNAL 'BYOR

GYI RGYUD NI RNAL 'BYOR GYI RGYUD DE, LHA MO BZHIS ZHUS PA LA
SOGS PA'O, ,DE'I RJES SU 'BRANGS PA NI DE'I RJES SU 'BRANGS PA
STE, DE DAG DANG MI 'GAL BAR BYAS TE BSHAD CES SBYAR RO, ,KHA CIG [*ZHIG]
NA RE RJES SU 'BRANGS PA NI DES GTAN LA PHAB CES 'CHAD DO, ,GANG
LA GANG GIS CI LTA BUR

GSUNGS SHE NA, THABS 'DI ZHES SMOS TE, RDO RJE BZLAS PA 'DI ZHES
SBYAR TE DANG PO BSTAN PA'O, ,'OG MA STON PAR 'DOD PA DE'I PHYIR,
BSKYED PA'I RIM LA LEGS GNAS SHING, ,ZHES SMOS TE, BSKYED PA'I
RIM PA NI BSKYED PA'I RIM PA SA BON DANG PHYAG MTSAN LAS BSKYED
PA GANG YIN

BDE LA DE SKAD CES BYA'O, ,DE LA LEGS PAR GNAS PA NI DE SGOM PAR
BYED PA STE MTHAR PHYIN PA'O, ,DE'I DON NI DANG POR SRID PA SKYE
BZHIN TSUL DUS BON LA SOGS PA LAS RIGS BRGYA'I DBYE BA LA SOGS PA
BSGOM PA'O, ,DE NI BZHI STE BSGOM PA DANG, GOMS PA'I TSAD DANG,
MTHAR

PHYIN PA'I TSAD DANG, DE'I DGOS PA'O, ,BSGOM PA NI DE LA SEMS
YANG DANG YANG DU GTOD PA'O, ,GOMS PA'I TSAD SKU GSUNG THUGS CHE
CHUNG MANG NYUNG GANG GI RNAM PA LA THOGS PA MED PA'O, ,MTHAR
PHYIN PA'I TSAD NI THAMS CAD LHA'I DKYIL 'KHOR DU SNANG BA'O,
,DE'I DGOS PA NI

RAGS PA'I RNAM PAR RTOG PA SLANGS TE RDZOGS PA'I RIM PA BSGOMS NA
GSAL BAR 'GYUR BA'I PHYIR RO, ,RDZOGS PA'I TSAD SKU GSUNG THUGS
CHE CHUNG MANG NYUNG GANG GIS RNAM PA LA THOGS PA MED PA'O,
,PHYIN PA'I TSAD NI THAMS CAD LHA'I DKYIL 'KHOR DU SNANG BA'O,
,DE'I DGOS

@210B PA NI RAGS PA'I RNAM PAR RTOG PA SPANGS TE RDZOGS PA'I RIM
PA BSGOMS NA GSAL BAR 'GYUR RO, ,RDZOGS PA'I RIM PA NI RDZOGS
PA'I RIM PA'I CHOS KYI SKU DANG SHIN TU NYE BA'I RGYUR GYUR PA'I
PHYIR DE LA DE SKAD CES BYA'O, ,DE 'DOD PA NI 'DOD PA STE, RDZOGS
PA'I RIM PA

SGOM PA 'DOD PA'I RNAL 'BYOR PA LA GSUNGS SHE'O, ,GSUM PA BSTAN
PA'I PHYIR, RDZOGS PA'I SANGS RGYAS KYIS ZHES GSUNGS TE, YON TAN
THAMS CAD RDZOGS PA GANG YIN PA DE LA DE SKAD CES BYA'O, ,DE NI
SANGS RGYAS TE RNAM PAR RTOG PA THAMS CAD SPANGS PA STE

YON TAN THAMS CAD KYIS RGYAS PA'I PHYIR RO, ,DNGOS SU NA 'DIR
RDZOGS PA'I SANGS RGYAS NI RDO RJE 'CHANG CHEN PO STE DES GSUNGS
PA'O, ,BZHI PA BSTAN PA'I PHYIR, SKAS KYI RIM PA LTA BUR GSUNGS,
,ZHES SMOS TE SKAS DANG 'DRA BAS NA SKAS TE DPER NA SKAS LTA BU
ZHES SBYAR RO, ,DE LA

SKAS LA NI RIM GYIS 'DZEG GI CIG CAR NI MA YIN NO, ,DE BZHIN DU
RIM PA LNGA LA'ANG RIM GYIS 'JUG GI CIG CAR NI MA YIN NO, ,SKAS
NI SA LA BRTEN PA STE, DE BZHIN DU RDZOGS PA'I RIM PA BSGOM PA'I
TSE, BSKYED PA'I RIM PA DPYOD PA DANG BCAS PA LA RTEN PAR BYED
DO, ,SKAS LA

NI RTZE MOR PHYIN NAS BYA BA GZHAN BYED DO, ,DE BZHIN DU RIM PA
LNGA'I TING NGE 'DZIN MTHAR PHYIN NAS SEMS CAN GYI DON BYED DO,
,GANG GI PHYIR SEMS CAN THAMS CAD NI RLUNG GIS 'TSO BAR BYED PA
DE'I PHYIR DE LA DE BSTAN TO, ,SEMS CAN RNAMS KYI SROG GYUR PA,
,ZHES PA NI SEMS CAN

THAMS CAD 'TSO BAR BYED PA STE, DE GANG YIN ZHE NA, RLUNG ZHES
BYA BA STE, YANG BA DANG G-YO BA'I BDAG NYID CAN NO, ,DES NI 'TSO
BAR BYED PA 'BA' ZHIG TU MA ZAD KYI LAS GZHAN YANG BYED DO ZHES
BSTAN PA'I PHYIR, LAS KUN BYED CES SMOS TE, DE LA LAS KUN ZHES
BYA BA NI 'DI LTAR

LAS THAMS CAD DE 'JIG RTEN GYI LUS PA RLUNG GIS BYED DO, ,GSANG
BA DE KHO NA NYID KYI RGYUD LAS KYANG, 'JIG RTEN LAS RNAMS THAMS
CAD NI, ,RLUNG DANG RLUNG BCAS KUN GYIS BYED, ,RTAG TU RLUNG DANG
BRAL BA NI, ,'JIG RTEN LAS RNAMS RGYUN BCAD 'GYUR, ,ZHES 'BYUNG
BA LTA BU'O,,

@211A *, ,GANG GI PHYIR SHES PA DANG BRAL BA'I RLUNG GIS, YUL GYI
RNAM PAR RIG PAR MI RUNG NGO ZHES RGOL BA DE'I LAN BSTAN PA'I
PHYIR, 'DI NI RNAM SHES BZHON PA STE, ,ZHES SMOS TE 'DI ZHES PA
NI RLUNG STE DNGOS SU NA RLUNG LA RANG GI RNAM PAR SHES PA ZHON
NAS YUL GYI RNAM PAR RIG PAR BYED CE'O, ,

DE'I DBYE BA BSTAN PA'I PHYIR, ,LNGA YI BDAG NYID BCU YANG YIN,
,ZHES SMOS TE, DE LA LNGA NI LNGA STE, SROG 'DZIN PA NAS KHYAB
BYED KYI BAR DU'O, ,BCU NI DBANG PO LA GNAS PA'I RLUNG LNGA STE
BCU'O, ,RLUNG BCU PO 'DI DAG NI RNAM PAR SHES PA'I BZHON PA'O
ZHES 'KHOR LO ROL PA'I RGYUD LAS

KYANG GSUNGS SO, ,RLUNG GI DE NYID RIM GYIS NI, ,ZHES PA NI RLUNG
LA RIM GYIS BSLABS NAS ZHES PA'O, ,CI BYED CE NA, SNGAGS KYI DE
NYID YANG DAG 'JUG ,CES SMOS TE, 'DIR NUS PA KHYAD PAR CAN MNGON
DU BYED PA'I SNGAGS SO, ,GZHAN LAS MAN NI YID CES BYA BA STE,
,TRA NI SKYOB PAR BYED PA'O, ,

ZHES KYANG 'BYUNG NGO, ,YANG DAG 'JUG CES PA NI SNGAGS KYI DE KHO
NA NYID LA NGES PAR 'JUG CE'O, ,DES CI BYED CE NA, RDO RJE BZLAS
PA RNAMS LA SLOB STE, RDO RJE BZLAS PA NI GONG DU BSHAD DO, ,DE
LA SLOB PA NI DE YUL DU BYAS TE SEMS YANG DANG YANG GTAD PA'O,
,RDO RJE BZLAS GNAS RNAL 'BYOR PAS, ,ZHES

PA NI, RDO RJE BZLAS PA'I TING NGE 'DZIN DANG LDAN PAS SHE'O,
,DES CIR 'GYUR ZHE NA, SEMS LA DMIGS PA THOB PAR 'GYUR, ,ZHES TE
'DIR SEMS LA DMIGS PAS SEMS LA DMIGS PA STE, PHYI ROL GYI YUL LA
DMIGS PA NI MA YIN NO, ,THAMS CAD SEMS KYI SNANG BAR LTA BA NI
SEMS LA DMIGS

PA'O, ,DES THOB CES PA, SEMS KYI MTSAN NYID RTOGS PAR 'GYUR,
,ZHES PA'O, ,SEMS LA DMIGS PA THOB NAS CI BYED CE NA, SGYU MA LTA
BU'I SGOM PAR BYED PA DE'I PHYIR SGYU MA LTA BU'I TING NGE 'DZIN
GNAS ZHES TE, GANG LA SGYU MA'I DPE BCU GNYIS NYE BAR MTSON PA'I
SKU NI SGYU MA LTA BU'I

STE, DE LA SEMS RTZE GCIG PA NI SGYU MA LTA BU'I TING NGE 'DZIN
LA GNAS PA'O, ,YANG DAG MTHA' NI RNAM PAR SBYANGS, ,ZHES PA NI,
SGYU MA LTA BU'I SKU NYID 'OD GSAL BA'I BSAM GTAN GYIS RANG BZHIN
MED PAR BYED CE'O, ,YANG DAG MTHA' LAS LANGS ZHES PA NI, 'OD GSAL
BA'I NGANG LAS

@211B LANGS PA'O, ,DES CI BYED CE NA, GNYIS MED YE SHES THOB PAR
'GYUR, ,ZHES SMOS TE, GNYIS SU MED PA NI GNYIS SU MED PA STE, 'OD
GSAL BA'I BSAM PA 'KHOR BA DANG MYA NGAN LAS 'DAS PA LA SOGS PA
GNYIS PA THAMS CAD MI DMIGS PA STE ZUNG DU 'JUG PA'I TING NGE
'DZIN TO, ,DE THOB PA

NI MNGON DU BYED PA'O, ,YANG DAG MTHA' LAS ZUNG 'JUG TING NGE
'DZIN LA GNAS NAS ZHES PA NI MTHAR PHYIN PA'I TING NGE 'DZIN THOB
NAS ZHES PA'O, ,SLAR ZHING GANG YANG MI SLOB PO ZHES PA NI BSLAB
PA DANG BRAL BA'I PHYIR RO, ,DE LA ZUNG DU 'JUG PA NI GNYIS TE
SLOB PA DANG MI SLOB PA'O, ,MI SLOB PA NI MI SLOB

PA STE, BSLAB PA THAMS CAD MTHAR PHYIN PA'I PHYIR RO, ,GZHAN LAS
GANG DU SLOB PA'I ZUNG 'JUG KYANG, MI SLOB BA ZHES RAB TU GRAGS,
,RDO RJE BZLAS DANG SEMS LA DMIGS, ,'OG MA DAG LA 'DAS PA'I
PHYIR, ,ZHES 'BYUNG BA LTA BU STE, 'DI NI ZUNG DU 'JUG PA'O, ,'DI
ZHES PA NI MTHAR

PHYIN PA'I ZUNG DU 'JUG PA'O, ,GZHAN LAS MTHAR PHYIN ZUNG 'JUG
CES BYA BA, YOD MED RTAG CHAD DON DAM DANG, ,KUN RDZOB CES BYA
GNYIS SU MED, ,GCIG TU BSRE BA YANG MI DMIGS, ,ZHES 'BYUNG BA LTA
BU'O, ,DE LTA BU 'DI NI RDZOGS PA'I RNAL 'BYOR PA STE, 'DIR
RDZOGS PA NI

GNYIS SU MED PA'O, ,GANG LA GNYIS SU MED PA'I TING NGE 'DZIN YOD
PA DE NI RDZOGS PA'I RNAL 'BYOR PA'O, ,RDO RJE 'DZIN PA CHEN PO
YANG DE ZHES PA NI RDO RJE 'CHANG CHEN PO'ANG DE NYID YIN ZHES
PA'O, ,RNAM PA KUN GYI MCHOG LDAN PA'I, ,THAMS CAD MKHYEN PAR DE
NAS 'GYUR, ,ZHES PA NI

GANG LA GNYIS SU MED PA'I TING NGE 'DZIN YOD PA DE NI THAMS CAD
MKHYEN PA'I GNAS SU GYUR PA'O, ,'DAS PA DANG NI MA 'ONGS DANG,
,ZHES PA LA SOGS PA NI GO SLA'O, ,DPAL LDAN 'DUS PA'I RGYUD CES
PA NI DPAL LDAN RDO RJE 'CHANG CHEN POS GSUNGS PA'I GSANG BA 'DUS
PA'I RGYUD

DO, ,RGYUD DER DE NYID DE DE KHO NA NYID RNAM PA LNGA'I SGRUB
PA'I THABS 'DI DAG RGYAS BTAB CES PA'O, ,BSHAD PA'I RGYUD KYI
RJES 'BRANGS NAS, ,ZHES PA NI GONG DU BSHAD DO, ,BLA MA'I KHA LAS
RTOGS PAR BYA, ,ZHES PA NI BLA MA'I MAN NGAG LAS KHONG DU CHUD
PAR BYA'O, ,DE NI MDOR BSDUS PA'O, ,DE

@212A *, ,NAS RLUNG GI DE KHO NA NYID RGYAS PAR BSHAD PA'I PHYIR,
DE LA DANG PO KHO NA ZHES PA LA SOGS PA SMOS TE, RLUNG GI DE KHO
NA NYID NI RLUNG GI DE KHO NA NYID DO, ,DE STON PA NI GZHUNG GI
TSOGS SO, ,RTZA BA YANG YIN LA RGYUD KYANG YIN PAS RTZA BA'I
RGYUD DO, ,DE LA 'JUG PA NI DE LA 'JUG PA STE DE'I RJES SU

'BRANGS PA'O, ,DE NYID STON PA, SNA YI RTZE MOR YUNGS KAR BSAM,
,ZHES PA NI RANG GI SNA'I RTZE MOR BYANG CHUB SEMS KYI THIG LE
YUNGS KAR TZAM PA'O, ,'GRO DANG MI 'GRO ZHES PA NI 'BYUNG BA DANG
'JUG PA GNYIS SO, ,YUNGS KAR LA ZHES PA NI THIG LE YUNGS KAR GYI
RNAM PA TZAM LA BLO GTAD DE LA BSGOM PA'O, ,

GSANG BA'I SNGAGS KYIS ZHES PA NI YI GE GSUM GYIS SHE'O, ,CI BYED
CE NA, YE SHES MCHOG GI GNAS BSGOM MO, ,ZHES PA STE, YE SHES
MCHOG NI YE SHES MCHOG STE, DE LAS SKYES PA'I YE SHES SO, ,YE
SHES NI MCHOG STE SEMS CAN THA MAL PA LAS KHYAD PAR DU GYUR PA'O,
,YANG NA YE SHES MCHOG STE

SA DANG PHA ROL TU PHYIN PA LAS KHYAD PAR DU BYAS PA'O, ,YANG NA
YE SHES KYI MCHOG STE DE LA DMIGS PA LAS SKYES PA'I YE SHES KYI
MCHOG 'GRUB PA'O, ,GNAS ZHES PA NI RGYU'I DON TO, ,RGYU DES 'BRAS
BU MCHOG THOB PAR 'GYUR TE, YANG NA GNAS NI BRTEN PAR BYA BA STE
DE LA BRTEN TE 'GRUB PA'I

PHYIR RO, ,YANG NA GNAS KYIS NI SKYOB PAR BYED DE GANG LA BLO
GTAD PA DES RNAM PAR RTOG PA LAS RING DU GYUR PA'O, ,YANG NA SNA
RTZE DANG 'DRA BAS SNA RTZE STE, RTZA RNAM PA BZHI'I RTZE MO
PADMA KHA BYE BA'I TSUL CAN NO, ,YUNGS KAR NI THIG LE YUNGS KAR
TZAM BSAM PA'O, ,GZHAN GONG DANG 'DRA, YANG NA

SNA'I RTZE MO NI RNO BAR BYED PA STE, DE LA GNAS PA'I RTZA SHIN
TU RNO BAR BYED PA'O, ,RNAM PAR RTOG PA'I DRA BA GCOD PA'I PHYIR
YE SHES NI DE DANG 'DRA BAR GYUR PAR RO, ,DE'I DON NI SHES PA
THAMS CAD SKYE BA'I RTEN SNYING GA'I DBUS SU BYANG CHUB SEMS KYI
THIG LE BSAM MO, ,'GRO DANG MI 'GRO ZHES

PA NI SNOD DANG BCUD KYI 'JIG RTEN TE THAMS CAD DE'I SNANG BAR
BSAM PA'O, ,GZHAN LAS, ,DNGOS DANG 'DRA BAR BYED PA'I DBANG, ,SNA
RTZE DAG NI RNAM PA GSUM, ,PHYI ROL SNA'I RTZE MO DANG, ,SNYING
GA THIG LE BSAM PAR BYA, ,'BYUNG DANG 'JUG DANG GNAS PA YI, ,YE
SHES GSUM GYI SBYOR

@212B BA YIS, ,SEMS NI THIG LER GZHAG PAR BYA, ,ZHES 'BYUNG BA
LTA BU'O, ,RIN CHEN KHA DOG SNA LNGA PA, ,ZHES PA NI RIN PO CHE
YIN PAS RIN PO CHE STE, RIN PO CHE 'BAR BA'I 'OD ZER KHA DOG SNA
LNGA PA'O, ,TSAD JI TZAM ZHE NA, YUNGS KAR GYI 'BRU TZAM ZHES PA
STE, CHE CHUNG YUNGS KAR TZAM

PA'O, ,GNAS GANG DU ZHE NA, SNA'I RTZE MOR TE RANG GI SNA'I RTZE
MOR SOR BRGYAD DANG BCU DRUG TSUN CHAD DU'O, ,GANG GIS SHE NA,
RNAL 'BYOR RIG PA STE, THAMS CAD LA BSGOM ZHES SBYAR RO, ,RNAL
'BYOR NI TING NGE 'DZIN GANG LA YOD PA DE NI RNAL 'BYOR RO, ,DUS
JI TZAM ZHE NA, RTAG TU BSGOM ZHES SMOS TE,

JI SRID DU MTHAR PHYIN PA'I LAM MA THOB BA DE SRID KYI BAR DU
BSGOM ZHES SO, ,DE'I DON NI DANG POR MTSAN NYID THAMS CAD DANG
LDAN PA'I RNAL 'BYOR GYI YID DANG MTHUN PA'I GNAS SU NYE BAR SONG
STE, SEMS CAN GYI DON YID LA DRAN PA DANG, BSKYED PA'I RIM PA
RIGS BRGYA LA SOGS PA'I DBYE BAS

MTHAR PHYIN PAR BYAS LA, SNGAGS KYI BSNYEN PA'I DUS SU SNYING GAR
YE SHES SEMS DPA' SKU GSUNG THUGS KYI NGO BOR GNAS PA BSAMS TE,
RANG GI SNA'I RTZE MOR RIN PO CHE 'BAR BA KHA DOG LNGA DANG LDAN
PA BSAMS TE RTZE GCIG PA'I BZLAS PA BYA'O, ,YANG NA RIN PO NI RDO
RJE RTZE LNGA PA RTZE MO LA

'OD ZER KHA DOG LNGA DANG LDAN PA STE, DES SEMS RIN PO CHER MA
SBYER BAS RIN PO CHE'O, GZHAN GONG DANG 'DRA, YANG NA MNAL 'DOD
PA'I DON 'BYUNG BA DE NI RIN PO CHE STE, BYANG CHUB SEMS KYI KHU
BA 'BYUNG BAS BDE BA CHEN PO'I 'KHOR LO'I SBYOR BA GSUM GYI RTZA
BA'O, ,KHA DOG LNGA NI 'DI

LTAR MNGON DU BYA BA DANG MDZES PA'O, ,LNGA NI LNGA STE SBAS PA'I
'KHOR LO'I THIG LE LNGA'O, ,THIG LE'ANG JI TZAM ZHE NA, YUNGS KAR
GYI 'BRU TZAM MO ZHE'O, ,GANG DU ZHE NA, SNA'I RTZE MO STE,
SNA'ANG YIN LA RTZE MO 'ANG YIN PAS SNA'I RTZE MO STE, AA WA DH'U
T'I'I SNA'I RTZE MOR RNAL 'BYOR PAS

BSGOM PA'O, ,YANG NA RIN PO CHE NI SEMS RIN PO CHER GYUR PAS NA
RIN PO CHE STE SROG 'DZIN PA'I RLUNG LA SOGS PA'O, ,KHA DOG LNGA
NI KHA DOG LNGA STE DKAR PO LA SOGS PA'O, ,SNA NI DNGOS SO, ,DE
DAG GI DON YANG BSKYED PA'I RIM PA MTHAR PHYIN PA'I RNAL 'BYOR
PAS RANG GI SPYI BOR BDE BA CHEN

@213A *, ,PO NI RTZA BDUN CU RTZA GNYIS LA SOGS PA'O, ,DE'I DBUS
KYI SBAS PA'I 'KHOR LO'I 'DAB MA BZHIL THIG LE BZHI DBUS DANG
LNGAR BSAMS TE, 'BYUNG BA RLUNG GI DUS SU 'GRO BA DANG 'JUG PA'I
RLUNG GI DUS SU 'ONG BA GNAS PA LA BSLAB PA NI GONG MA'I DBANG DU
BYAS PA'O, ,'OG MA'I

DBANG DU BYAS PA NI DKYIL 'KHOR BZHI'I 'OD ZER SO SO LAS KHA DOG
LNGA BYUNG BA'I DUS SU 'OD ZER LA SHES PA'I NGO BO YI GE H'Um GI
PHRENG BAR GYUR TE SPRO BA DANG, 'JUG PA'I DUS SU AOm GYI PHRENG
BAS 'JUG PA DAG GNAS PA LA BRTAN PAR BYA BA'O, ,YANG NA RIN PO
CHE NI 'DOD PA 'BYUNG BAR BYED PA'I PHYIR TE

SHES PA THAMS CAD SKYE BA'I RTEN SNYING GAR RO, ,DER BYANG CHUB
SEMS KYI THIG LE BSAM PA RIN PO CHE STE, GANG LA DGOS PA 'BYUNG
BA DE NI RIN PO CHE'O, ,KHA DOG LNGA NI 'BYUNG BA LNGA MTSON PAR
BYED PA STE, 'DI LTAR SA LA SOGS PA'I RNAM PA LTAR SNANG BA'O,
,DE NI YUNGS KAR TZAM SNA RTZE STE SNYING

GAR BSAM PA'O, ,CHAGS PA LA DGA' BA'I RNAL 'BYOR GYI DBANG DU
BYAS TE BSHAD PA, RIN PO CHE KHA DOG SNA LNGA NI, BYANG CHUB SEMS
KYI THIG LE LNGA MDUD PA LNGA'I NANG NA GNAS PA'O, ,TSAD GONG
DANG 'DRA, GANG DU ZHE NA, SNA'I RTZE MOR TE, THABS KYI NOR BU LA
GNAS PA'I RTZA'I NANG DU'O, ,GANG

GIS SHE NA, RNAL 'BYOR PA YIS TE, RNAL 'BYOR PA TING NGE 'DZIN
DANG LDAN PAS BSGOM PA'O, ,DE'I DON YANG BSKYED PA'I RIM PA MTHAR
PHYIN PA'I RNAL 'BYOR PAS BYANG CHUB SEMS KYI RTZA'I MDUD PAR
THIG LE LNGA BSAMS TE, PHYAG RGYA MO DANG SNYOMS PAR 'JUG PAS
DGA' BA LA SOGS PA

SKYE BA NI BZA' BA'I DBANG DU BYAS PA'O, ,YANG NA LHA'I SKU
'BYUNG BAS RIN PO CHE STE, RANG GI RDO RJE'I KHAR BYANG CHUB SEMS
KYI KHU BA PHAB STE, YUM GYI MKHA' LA BTON LA RIM GYIS LHA'I SKUR
BYAS TE BTON PA NI BSKYED PA'I RIM PA'I DPANG DU BYAS PA'O,
,DGONGS PAS BSHAD PA NI DGONGS

PAS BSHAD PA STE, SGRA JI BZHIN PA MA YIN ZHING 'DOD PA 'BYUNG BA
LA SOGS PA LA DGONGS TE SMRAS PA'O, ,RDO RJE'I TSIG CES PA NI
CHOS NYID RDO RJE YIN PAS RDO RJE'I TSIG STE RTOGS PAR DKA' BA'I
PHYIR RO, ,YANG NA RDO RJE 'CHANG GI TSIG YIN PAS NA RDO RJE'I
TSIG GI BSHAD PA'O, ,LHA MO YANG YIN

@213B LA BZHI YANG YIN PAS LHA MO BZHI'O, ,DES ZHUS PA NI LHA MO
BZHIS ZHUS PA'O, ,RTZA BA'I RGYUD MA YIN PAS BSHAD PA'I RGYUD DO,
,DE LAS RDO RJE'I TSIG BSHAD CE'O, ,SNYING PO LAS NI SNYING PO
MCHOG ,CES PA NI SNYING PO RTZA BA'I THIG LE'O, ,DE LAS BYUNG BA
NI SNYING PO MCHOG GI THIG LE'O, ,YANG

NA RTZA BA DANG YAN LAG GI RLUNG NGO, ,SANGS RGYAS KUN GYI GSANG
BA NI SANGS RGYAS KUN GYI GSANG BA STE, SANGS RGYAS THAMS CAD KYI
GSANG BAR BYA'O, ,YON TAN THAMS CAD 'BYUNG PA'I GNAS, ,ZHES PA NI
YON TAN THAMS CAD 'BYUNG BA'I RGYUR GYUR PA'O, ,DE NI LHA MO ZHES
PA NI BOD PA'O, ,BSHAD

PAR BYA ZHES PA NI DAM BCA' BA'O, ,YE SHES LNGA'I DNGOS DE NYID,
,CES PA NI YE SHES LNGA'I NGO BO RIN PO CHE DANG RDO RJE LA SOGS
PA'O, ,YUNGS KAR GYI NI 'BRU TSOD TZAM, ,ZHES PA NI GONG DU BSHAD
DO, ,DE YI DBUS NA GNAS PA'I LHA, ,ZHES PA NI RIN PO CHE LA SOGS
PA'I DBUS SU CHUD PA'I RLUNG

LHA'O, ,MI GSAL GSAL PA'I BDAG NYID CAN, ,ZHES PA NI GZHAN PA'I
YUL DU MA GYUR CING RNAL 'BYOR PA'I YUL DU GYUR PA'O, ,GSANG BA
'DUS PA LA SOGS PA NI GONG DU BSHAD PA'O, ,GSAL BAR GSUNGS ZHES
PA NI RGYAS PAR GSUNGS ZHES SBYAR RO, ,YE SHES LNGA NI CHOS KYI
DBYINGS DANG, ME LONG

LTA BU DANG, MNYAM PA NYID DANG, SO SOR RTOG PA DANG, BYA BA NAN
TAN GYI YE SHES SO, ,DE'I RANG BZHIN NI DE'I NGO BO STE, DBUGS
LNGA'O, ,DE NYID 'BYUNG BA SA LA SOGS PA'I NGO BO'O, ,GONG BU'I
GZUGS KYIS PHYUNG ZHES PA NI THIG LE'I GZUGS KYIS PHYUNG ZHES
PA'O, ,YANG NA RAGS PA'I RNAM PA'I GONG

BU'I GZUGS TE, 'DI LTAR RDO RJE DANG RIN PO CHE DANG KHA DOG
LNGA'O, ,SNA YI RTZE MOR RAB TU BSGOM, ,ZHES PA NI GO SLA'O, ,RIN
CHEN KHA DOG SNA LNGA NI GONG DU BSHAD PAS SO, ,SROG DANG RTZOL
BA NI RTZA BA'I RLUNG DANG YAN LAG GI RLUNG NGO, ,YANG NA GNYIS
TE 'BYUNG BA DANG 'JUG PA YIN ZHES SO, ,RANG SNGAGS SNYING GANG [*GAR?]

BSAMS NAS NI, ,ZHES PA NI YI GE AA BSAM PA'O, ,SROG NI THIG LE
GNAS PAR GZHAG ,CES PA NI RLUNG GNAS PA LA BSLAB PAR BYA'O, ,DON
DE NYID SHIN TU RGYAS PAR BSHAD PA LA SLAR BSHAD PA ZHES PA'O,
,RDO RJE YANG YIN LA PHRENG BA YANG YIN PAS RDO RJE PHRENG BA'I
RGYUD DO, ,RDO RJE PHRENG BA YANG YIN LA BSHAD

@214A *, ,PA'I RGYUD KYANG YIN PAS RDO RJE PHRENG PA'I BSHAD PA'I
RGYUD DO, ,DE LAS BSHAD CES SBYAR RO, ,SNA RTZER YUNGS KAR ZHES
PA NI GONG DU BSTAN PA DE'O, ,SROG DANG RTZOL BA'I BRTAGS PA STE,
,ZHES PA NI SNA'I RTZE MOR YUNGS KAR BSGOMS PAS SROG DANG RTZOL
PA'I RLUNG ZLOS PAR BYED

CE'O; ,JI LTAR ZHE NA, 'OD LNGA SANGS RGYAS RNAMS SU BSGOM, ,ZHES
PA STE, SANGS RGYAS LNGA'I NGO BO 'OD ZER LNGAR BSGOM ZHES PA'O,
,DE'I DON YANG GNAS BZHI PO GANG RUNG NAS 'OD ZER KHA DOG LNGA
'PHRO BA DANG GSAL PAR BSAM MO, ,STENG GI SNA NAS NGES 'BYUNG BA,
,ZHES PA NI

'OG GI SNA MA YIN PAS STENG GI SNA'I BU GNAS 'BYUNG BA'O, ,GANG
DANG GANG NAS 'BYUNG ZHE NA, ,G-YON DANG G-YAS DANG GNYI GA DANG,
,DAL BAR RGYU DANG ZHES PA 'OG NAS STON TO, ,GANG NAS GANG ZHE
NA, LKOG MA SNYING GA LTE BA DANG, GSANG BA'I PADMAR ZHES PA'O,
,CI BYED CE NA, 'GRO'O

STON ZHES PA'O, ,DE DAG GI DON YANG LKOG MA NA GNAS PA'I RLUNG
DE'I DKYIL 'KHOR DU GNAS TE G-YAS NAS 'GYUR BA'O, ,GZHAN LA YANG
DE BZHIN DU SBYAR RO, ,G-YAS PA NAS NI 'BYUNG BA YI, ,ZHES PA NI
LKOG MA'I RLUNG SNA BUG G-YAS PA NAS 'BYUNG BA'O, ,GANG GI DKYIL
'KHOR YIN ZHE NA,

ME YI DKYIL 'KHOR NYID YIN TE, ,ZHES PA NI SMIN PAR BYED PA'I
PHYIR TE, DE NI ME'I DKYIL 'KHOR RO, ,KHA DOG DMAR ZHING GSAL BAS
DMAR ZHING GSAL BA'O, ,GANG 'GYUR ZHEN PADMA MGON PO STE TSE DPAG
MED 'GYUR ZHE'O, ,DE NI TSE DPAG MED DANG 'DRA BAS TSE DPAG MED
CE'O, ,YANG

NA SA BON BYED PA'I PHYIR RO, ,DE'I DBYINGS NI GRU GSUM DU GNAS
TE, DBUGS 'BYUNG 'JUG DANG ZAS ZAB DANG STOD DU DANGS SNYIGS
'BYED PA'I LAS CAN NO, ,DES NI LTA BAS THAG BCAD PA'O, ,MAN NGAG
NYAMS SU LEN PA'I RNAL 'BYOR PAS SLOB PA DE NI RNAM PA GNYIS TE,
,'DI LTAR SPYIR

SLOB PA DANG BYE BRAG TU SLOB PA'O, ,BYE BRAG TU SLOB PA LA GNYIS
TE RTEN CAN DANG RTEN MED PA'O, ,DE LA RTEN CAN GYI DBANG DU NI
DRI TSOR BAR BYED PA'I RTZA RNAM PA GNYIS SNA'I RTZE MO LA GNAS
TE, RTZE MO ME TOG KHA BYE BA'I RNAM PAR THIG LE PHRA MO BSAMS LA
SNYING GAR BYANG CHUB SEMS KYI THIG LE BSAM

@214B MO; ,GANG GI TSE RLUNG 'BYUNG BA'I DUS KYI TSE BA THAG GI
RNAM PAR BYUNG NAS RTZE MO'I THIG LE LA THIM PA NI 'BYUNG BA LA
SLOB PA'O, ,DE NYID BLO GTAD PA NI 'BYUNG BA'I CHA LA BRTEN PA'I
GNAS PA LA SLOB PA'O, ,DE NAS DE'I RNAM PA DE LA THIM PA NI 'JUG
PA LA SLOB PA'O, ,SNYING GA'I THIG

LE LA BLO GTAD PA NI 'JUG PA'I CHA LA BRTEN PA'I GNAS PA LA BSLAB
PA STE SLOB MA LA BSHAD PA'O, ,RTEN MED MGRIN PAR YI GE AA BSAMS
TE DE LAS SNA BUG G-YAS SU 'OD ZER KHA DOG DMAR POR GYUR NAS GNAS
PA LA SLOB PA NI MAN NGAG GO, ,GZHAN GO SLA'O, ,SNGAGS

KYI DE KHO NA NYID STON PA'I RTZA BA'I RGYUD LA 'JUG PAR BYA,
,ZHES PA NI GSANG BA 'DUS PA'I RGYUD KYI RJES SU 'BRANG ZHES
PA'O, ,GANG ZHE NA SNGAGS TE, DE BZHIN GSHEGS PA ZHES PA NI 'DAS
PA'I SANGS RGYAS LA SOGS PA MA LUS PA'O, ,SKU'I GSANG BA NI SKU
GCIG BSTAN PAS

SNA TSOGS PAR SNANG BA'O, ,GSUNG GI GSANG BA NI GSUNG GCIG GIS
THAMS CAD GO BAR BYED PA'O, ,DE'I SNYING PO NI YI GE GSUM MO, ,DE
NI SNGAGS THAMS CAD KYI SNYING PO YIN PAS SNGAGS THAMS CAD KYI
SNYING PO'O, ,KUN DU BSKUL BA NI SANGS RGYAS THAMS CAD SAD PAR
BYED PA'O,,

SRA BAR BYA BAS NA MCHOG TU GSANG BA'O, ,DE LTA BU 'DI RDO RJE
'CHANG CHEN POS GSUNGS ZHES SBYAR RO, ,YANG NA DE BZHIN GSHEGS PA
THAMS CAD NI RTZA BA DANG YAN LAG GI RLUNG NGO, ,SKU DANG GSUNG
DANG THUGS KYI GSANG BA NI 'BYUNG BA DANG 'JUG PA DANG GNAS PA'O,
,SNGAGS

THAMS CAD KYI SNYING PO NI GNAS PA LA DBANG THOB PA'O, ,BSKUL BA
NI 'ONG BAS BYED PA STE DNGOS GRUB THAMS CAD 'BREL PA'O, ,YANG NA
DE BZHIN GSHEGS PA THAMS CAD NI RTZA STONG PHRAG BDUN CU RTZA
GNYIS SO, ,SKU GSUNG THUGS KYI GSANG BA NI KHRAG DANG KHU BA DANG
CHU'I RTZA BA'O,,

SNYING PO'I RTZE DBUS KYI BYANG CHUB SEMS SO, ,SKUL PA NI 'PHRO
BAR BYED PA'O, ,GZHAN LAS, STONG PHRAG BDUN CU RTZA GNYIS KYI,
,RTZA NI DUS GSUM SANGS RGYAS TE, ,SKU GSUNG THUGS ZHES GRAGS PA
YI, ,KHU BA KHRAG DANG CHU YI RTZA, ,SNYING PO BYANG CHUB SEMS
ZHES BYA, ,RLUNG

@215A *, ,BSKYOD ME NI 'BAR BYAS PA, ,RTZA NAS KHU BA 'OG TU
'PHRO, ,ZHES 'BYUNG BA LTA BU'O, , DON RTOGS PA YI BZLAS PA NI,
,ZHES PA YANG DAG PA'I DON RTOGS PA'I BZLAS PA NI NGO BO NYID MED
CES SBYAR RO, ,DE LA DON NI DON TE BRJOD PAR BYA'O, ,DE GANG

GIS RTOGS PA'I BZLAS PA DE NI BZANG PO YIN ZHE'O, ,YANG NA DBUGS
KYI PHRENG BA 'BRAS BU DANG BCAS PA NI DON TE DE RTOGS PA NI
BZLAS PA BZANG BA'O, ,DUS GSUM SANGS RGYAS KYIS BRTAGS PA, ,ZHES
PA NI DUS KYANG YIN LA GSUM YANG YIN PAS DUS GSUM MO, ,

DER GSHEGS PAS DUS GSUM GYI SANGS RGYAS TE, ,DES BRTAGS PA NI
GTAN LA PHAB PA'O, ,DE NI RDO RJE BZLAS PA STE, RDO RJE NI DE
BZHIN GSHEGS PA RNAMS TE, DES GTAN LA PHAB PA'I BZLAS PA NI RDO
RJE BZLAS PA'O, ,YANG NA 'BYUNG BA DANG 'JUG PA DANG GNAS PA NI
DUS GSUM

SANGS RGYAS TE, KYI ZHES PA NI LA ZHES PA'O, ,BRTAGS PA ZHES PA
NI DE LA GOMS PAR BYED PA'O, ,DE LTA BU DE NI RDO RJE BZLAS PA
STE, 'DIR RDO RJE NI MI PHYED PA'I PHYIR RO, ,GANG GI PHYIR MI
PHYED PA'I BZLAS PA NI RDO RJE BZLAS PA'O, ,DE'I DON YANG DANG
POR SNYING GAR YI GE AA BSAMS LA DE LAS

'OD ZER KHA DOG LNGA BYUNG BAS SOR BCU DRUG TSUN CHAD BYUNG NI YI
GE GSUM GYI SBYOR BAS BSLAB PAR BYA'O, ,YANG NA DUS GSUM SANGS
RGYAS NI KHRAG DANG CHU DANG BYANG CHUB SEMS KYI RTZE STE BSGOM
PA'O, ,DE'I DBUS KYI PHYOGS SU THIG LE 'PHO 'JUG DANG BCAS PA NI
RDO RJE BZLAS PA'O, ,JI LTA BUR

BZLAS SHE NA, SLOB MO ZA ZHING MI BZLAS TE, ,ZHES PA NI GZUGS LA
SOGS PA GZHAN LA BSLANG BAR MI BYA'O, ,MA BSLANGS PA LA CHAGS MI
BYA, ,ZHES PA NI RANG RI RDZAS RNAMS LA'ANG CHAGS PAR MI BYA'O,
,GZHAN LAS, SEMS DPA' CHEN PO SEMS CAN LA LA DAG RANG GI RDZAS
DANG

GZHAN GYI RDZAS LA CHAGS PAR BYED PA NI RTAG TU SDUG BSNGAL GYI
BTZON RA NA GNAS PA'O ZHES 'BYUNG BA LTA BU'O, ,'DOD PA KUN LA
LONGS SPYOD CING, ,ZHES PA NI 'DOD PAR BYA BAS 'DOD PA STE GZUGS
LA SOGS PA'O, ,DE LA LONGS SPYOD PA NI DE LA LONGS SPYOD PA'O,
,DE'I DON YANG

@215B BSKYED PA'I RIM PA'I PHYAG RGYA CHEN PO'I SKUS, GZUGS KYI
LHA MO NAS REG BYA'I LHA MO'I BAR GYIS MNYES PAR BYED PAR BSAM
MO, ,YANG NA 'DOD PA'I DON THOB PAR BYED PAR 'DOD PA'O, ,DE LA
LONGS SPYOD NI TING NGE 'DZIN GYI YUL DU BYAS TE BSGOM PA STE
DE'I DON NI 'BYUNG BA DANG 'JUG

PA DANG GNAS PA YI GE GSUM GYI SBYOR BAS BSLAB PAR BYA'O, ,YANG
NA 'DOD PA'I ZHEN PA BZLOG PAR 'DOD PA STE, GANG GI TSE DMIGS PA
LA SOGS PA LA GNAS PA'I RTZA KHA BYE BA'I STENG DU ZLA BA DANG
THIG LE GNAS TE RLUNG 'BYUNG 'JUG TSAR BCAD PA DE'I TSE YUL GYI
RTOG PA LDOG PAR

'GYUR RO, ,SNGAGS KYI YAN LAG MA NYAMS BZLAS, ,ZHES PA NI SNGAGS
KYI YAN LAG GI GROGS TE, 'DI LTAR DAM TSIG DANG SHES RAB DANG
TING NGE 'DZIN DANG BYANG CHUB SEMS LA SOGS PA DANG LDAN PAR
BZLAS SHE'O, ,SLAR BSHAD PA NI SNGAGS KYI DE KHO NA NYID SLAR
BSHAD PA'O,,

GANG LAS SHE NA, DGONGS PA LUNG DU BSTAN PA LAS SHE'O, ,DE NAS
DPAL LDAN SNANG MDZAD CHE, ,ZHES PA NI DPAL LDAN YANG YIN LA
SNANG MDZAD KYANG YIN PAS DPAL LDAN SNANG MDZAD DO, ,RIGS THAMS
CAD KYI GTZO BOR GYUR PAS CHEN PO'O, ,KHYAB BDAG NI KHYAB BDAG
STE DNGOS PO DAG PA'I NGO BO NI KHYAB PA STE,

GANG LA DE YOD PA DE NI KHYAB BDAG GO, ,YANG NA THAMS CAD LA
KHYAB PAR BYED PA'I SNYING RJE CHEN PO DANG LDAN PA NI KHYAB BDAG
GO, ,DE LA GSOL BA BTAB PA NI SLAR GSOL BA'O, ,GSOL BA NI GANG
ZHE NA, DE BSTAN PA'I PHYIR, SEMS CAN THAMS CAD BSKYED PA'O, ,SNA
TSOGS GZUGS

CAN ZHES SMOS TE GANG GI PHYIR SEMS KYIS NI SEMS CAN THAMS CAD
SKYED PA POR GYUR PA'O, ,SNA TSOGS GZUGS CAN NI LUS SNA TSOGS
STON PA'I PHYIR DE LA DE SKAD CES BYA'O, ,GANG ZHE NA SEMS 'DI
ZHES PA STE, SNA TSOGS PA DANG DON LA SEMS PA'I PHYIR RO, ,SH'A
RI'I BUS

ZHUS PA'I MDO LAS KYANG, RIGS KYI BU SEMS 'DIS NI SEMS CAN THAMS
CAD BSKYED PA'O, ,LUS 'DI NI SEMS KYIS BSLANGS PA'O, ,DE CI'I
PHYIR ZHE NA, DNGOS PO THAMS CAD NI SEMS NYID KYI NGO BO YIN PA'I
PHYIR RO ZHES 'BYUNG BA LTA BU'O, ,SEMS RNAM PAR DAG

@216A *, ,PA NYID YIN PA DE'I PHYIR, DNGOS PO MED PAR GYUR KYANG
ZHE'O, ,SRID PA GSUM NA RAB TU GRAGS, ,ZHES PA NI 'DOD PA DANG
GZUGS LA SOGS PA'I SRID PA GSUM NA SEMS YOD PAR GRAGS SO, ,BYANG
CHUB SEMS NI MKHA' MNYAM PA, ,ZHES PA NI

DON DAM PA'I BYANG CHUB KYI SEMS NAM MKHA' DANG MNYAM PA'O, ,LEGS
PAR RJES SU MYONG MDZAD PA, ,ZHES PA NI THOB PAR BYED PA'I THABS
SO, ,'GRO BA'I DON NI MDZAD PA'O, ,ZHES PA NI SEMS CAN GYI DON
THOGS PA MED PAR BYED PA'O ZHES BOS PA'O, ,CI BYED CE NA, BSTAN

DU GSOL BA STE, SKYE BO MCHOG LA THABS DE BSTAN DU GSOL ZHES
SBYAR RO, ,MA BSTAN NA SKYON CI YOD CE NA, DE'I PHYIR, BSKYED
PA'I RIM PA DAG SHES NAS, ,ZHES PA STE, BSKYED PA'I RIM PA'I
PHYOGS TZAM SHES NAS DE LA MCHOG TU 'DZIN PA'O, ,RGYUD LA RGYAB
KYIS PHYOGS ZHES

PA NI RGYUD THOS PA DANG NGU MI LEN PA'O, ,'DI LTAR BDAG NI SLOB
DPON ZHES, ,MA 'ONGS PA NA SMRA BAR 'GYUR, ZHES PA NI BDAG NI
BSKYED PA'I RIM PA GOMS PA'I PHYIR, SEMS CAN KYI [*GYI] SLOB DPON DU
GYUR PA'O ZHES BRJOD PA'O, ,BDAG GI TSIG NI 'DI DAG NYID, ,YIN

ZHES PA NI BDAG GIS SMRAS PA'I TSIG 'DI NI YANG DAG PA'I LTA
BSTON PA'I TSIG GO ZHES SMRA ZHING BYIS PA 'JIG PA'O, ,DES NI
DGONGS PA'I BYANG CHUB SEMS, ,JI BZHIN DON ZHES MI SHES SO, ,ZHES
PA NI GANG ZAG DE LTA BUS DGONGS PAS BSHAD PA MA YIN PA MI SHES
PA'O,,

GANG GI TSE DGONGS PA BZHI DANG BCAS PA MA SHES PA DE'I SGRA JI
BZHIN PAR BZUNG STE LOG PA 'JUG GO, ,GANG GI TSE LOG PA LA ZHUGS
PA DE'I TSE DES RKYEN BYAS TE MNAR MED DMYAL BAR RTAG TU GNAS PAR
'GYUR RO, ,DES NA BDAG PO BCOM LDAN 'DAS, ,ZHES PA NI SKAL BA
PHUN

SUM TSOGS PA DANG BDUD BZHI BCOM PA'I PHYIR BCOM LDAN NO, ,SNANG
MDZAD GONG DU BSHAD PAR BAS SO, ,THUB CHEN NI THUB CHEN TE, SDOM
PA THAMS CAD RANG BZHIN GYIS THUB PA'O, ,LEGS ZHES LAN GSUNGS
ZHES PA NI GO SLA'O, ,SNGAGS KYI DBYE BA BSTAN PA'I PHYIR, ,

@216B BRJOD DANG ZHES PA LA SOGS PA SMOS SO, ,DE LA, TSIG GI
BRJOD PA THUN MONG STE, ,ZHES PA NI TSIG TU BRJOD PA NI NGAG TU
BRJOD PA STE, GANG LA RJOD PAR BYED PA'I SNGAGS YOD PA DE LA DE
SKAD CES BYA'O, ,'DIS NI NYAN THOS LA SOGS PA DANG THUN MONG DU
BYAS PAS THUN MONG NGO,,

GANG GI PHYIR DMIGS PA'I SNGAGS RGYAS PAR 'DOD PA DE'I PHYIR,
DMIGS PAR BCAS PA SANGS RGYAS NYID, ,CES SMOS TE, DE LA DMIGS PA
NI YUL DU GYUR PA'O, ,SANGS RGYAS NYID CES PA NI SANGS RGYAS KYI
SKU NYID CES PA STE, ,DE YUL DU BYED PA'I TING NGE 'DZIN

GANG YIN PA DE LA DE SKAD CES BYA'O, ,SNGAGS KYI DE NYID BRDA RU
BSHAD, ,CES PA SNGAGS NI YI GE GSUM STE, RLUNG DANG 'DRES PA 'DI
NI BRDA RU BSHAD CE'O, ,DON DAM PA'I SNGAGS BSTAN PA NI, DON DAM
DE BZHIN NYID YIN NO, ,ZHES PA STE, DON DAM PA'I SNGAGS NI DE

BZHIN NYID DE CHOS BDAG MED PA NYID DO, ,LAR GZHAN LAS KYANG, MIG
GI DE BZHIN NYID RTOGS NA, ,DE BZHIN NYID GZHAN SHUGS KYIS RTOGS,
,GANG DU DE BZHIN NYID RTOGS PA'I, ,RNAL 'BYOR NGES NI CHOS SKU
MTHONG, ,ZHE'O, ,DE NAS SNGAGS BTU BA BSTAN PA'I PHYIR,

DANG PO GCIG NI DGU DBUS NAS, ,ZHES BYA BA LA SOGS PA SMOS TE, DE
LA DANG PO YANG YIN LA GCIG KYANG YIN PAS YI GE A'O, ,DE NI THABS
KYI YI GE SDE TSAN BDUN DANG, RING PO DANG THUNG NGU'I SDE TSAN
GYIS SHES RAB KYI YI GE'I SDE TSAN GNYIS TE DGU'I DBUS NA ZHE'O,
,BCU

YIS MA BCINGS ZHES PA NI SDE TSAN BCU ZHES PA'I NGAG NI MED DO,
,LA LA DAG YI GE AES MA BCINGS ZHES 'CHAD DE, 'DI LA NI SPANG BYA
DANG BLANG BYA GANG YANG MED DO, ,BCINGS MED NI GONG MA NYID DO,
,DE SHES PA NI MCHOG GI GNAS, ,ZHES PA NI MCHOG GRUB PA'I RGYU'O,,

DBYANGS DANG GSAL BYED YI GE STE, ,ZHES PA NI A'A LI DANG K'A
LI'O, ,GRANGS DGU NI SDE TSAN DGU'O, ,DE'I RJES SU 'JUG PA NI
DE'I SGO NAS DPOG PAR BYED PA'O, ,AAS BCINGS ZHES PA NI AA LAS
BYUNG BA'O, ,GZHAN LAS KYANG, AA NI YIG 'BRU KUN GYI MCHOG, ,DON
CHEN YI GE

@217A *, ,DAM PA YIN, ,KHONG NAS BYUNG BA SKYE BA MED, ,TSIG TU
BRJOD PA SPANGS PA STE, ,BRJOD PA KUN GYI RGYU YI MCHOG ,TSIG KUN
RAB TU GSAL BAR BYED, ,CES 'BYUNG BA LTA BU'O, ,GANG GIS SHES PA
'GRO BA'I BLA, ,ZHES PA NI, GANG GIS AA'I DON SHES PA

NI 'GRO BA MTHA' DAG GI BLA MAR GYUR PA'O, ,YANG NA DANG PO ZHES
PA NI SNGON DU STE, GCIG NI BYANG CHUB SEMS KYI THIG LE'O, ,DGU
DBUS NA ZHES PA NI 'DI LTAR RLUNG DGU STE, DE'I DBUS SNYING GAR
BSAM PA'O, ,BCUS MA BCINGS ZHES PA NI KHYAB BYED KYI RLUNG RGYUB [*RGYU BA?]
BA DANG BRAL BA'I PHYIR

RO; ,BCINGS MED NI KHYAB BYED 'GYUR BA MED CE'O, ,DE SHES PA NI
DE BSGOM PA'O, ,MCHOG GI GNAS NI RGYU ZHES BYA BA'I DON TO,
,GRANGS DGU NI RLUNG DGU'O, ,AAS BCINGS PA NI SROG 'DZIN PA'I
RLUNG GIS BSKYED CE'O, ,YANG NA DANG PO'I YI GE AA NI DANG PO
GCIG STE DE BSGOM

PA'O; ,GANG DU ZHE NA, BU GA DGU'I DBUS NA SNYING GA'I NYI ZLA'I
STENG DU'O, ,BCU YIS MA BCINGS TE BU GA BCU NI MED DO, ,DE SHES
PA NI MCHOG GI GNAS, ,ZHES PA NI, BSGOMS NA MCHOG 'GRUB PA'I
RGYUR 'GYUR ZHES PA'O, ,DBYANGS DANG GSAL BYED YI GE ZHES PA NI,
NYI MA DANG ZLA

BA LA A'A LI NYIS SKOR DANG K'A LI NYIS SKOR BA'O, ,GZHAN GO
SLA'O, ,'BYUNG BA'I MTHA' DANG YANG DAG LDAN, ,ZHES PA NI WA STE
THIG LE'O, ,CHA LA SOGS PA BCU DRUG GNAS, ,ZHES PA NI, AA LA SOGS
PA BCU DRUG LA BRTEN PA'O, ,LNGA PA LNGA DANG YANG DAG LDAN,
,ZHES PA NI YI GE NYI SHU LNGA STE

DBUGS NYI SHU RTZA LNGA DANG SBYAR RO, ,BZHI NI GSUM DU YANG DAG
SBYAR, ,G-YAS 'GYUR BA LA SOGS PA 'BYUNG BA DANG 'JUG PA DANG
GNAS PAR 'GYUR BA'O, ,THUNG DU MA LUS NGAG TU 'GYUR, ,ZHES PA AA
THUNG NGU NGAG TU 'GYUR BA'O, ,YI GE A'Am BCAS RING POR BCAS,
,ZHES PA NAS RING POR 'GYUR NYID DANG, ,RING

PO SGRA DANG BCAS PA NYID TO, ,YON TAN SBYOR SOGS PHYIS DANG
MTSUNGS, ,ZHES PA GZHAN 'GYUR GYI YI GE PHYIS PA STE, GANG ZHIG
GANG MED NA DER 'GYUR BA'O, ,YI GE GANG ZHIG SNGAR BSHAD PA NI
GONG DU BSHAD PA DE KHO NA'O, ,GANG YANG MNGON PAR PHYOGS PA NI
'OG NAS STON PA'O, ,BUD

@217B MED SKYES PA MA NING ZHES PA NUS PA CHE CHUNG GI BYE BRAG
GIS 'DRA BA'I PHYIR RO, ,'BYUNG BA DANG 'JUG PA DANG GNAS PA NI
NUS PA DANG GSUM DU 'DRA BA'I PHYIR DE SKAD CES BYA'O, ,'OG DANG
STENG DU BCAS PA NI, ,ZHES PA GANG LA 'OG DANG STENG YOD PA NI
STENG DANG 'OG STE, THABS DANG SHES

RAB KYI BDAG NYID CAN NO, ,'DIR GSUNGS PA, 'BYUNG BA DANG NI 'JUG
PA'I BDAG ,THABS DANG SHES RAB DO BO STE, ,GNAS PA GNYIS SU MED
PA'O, ,RLUNG NI, STONG PA GNAS PA THABS YIN TE, 'OG TU GNAS PA
SHES RAB YIN, ,DUS GCIG STENG DU 'BYUNG BA YIN, ,GNYIS

SU MED PAR GRAGS PA'O, ,GANG DU 'GRO DANG 'OD BA YI, ,RLUNG NI
BZHON BYA SHES RAB STE, ,DE LA SEMS KYI NGO BO YI, ,YI GE ZHON
BYED THABS SU BSHAD, ,GANG DU RTZA BA SHES RAB STE, ,YAN LAG DE
LAS BYUNG BA THABS, ,GCIG TU SDUD PA GNYIS MED PA, ,'JIG RTEN
GRAGS DANG RJES

MTHUN PAR, ,STENG DANG 'OG CES RAB TU BRJOD, ,CE'O, ,YANG NA
STENG DANG 'OG NI STE 'DIR SNA'I RTZE MO LA 'DZIN PA NI STENG DU
BSHAD DO, ,RDO RJE'I RTZE MO LA 'DZIN PA NI 'OG TU BSHAD DO,
,SHES PA NI SHES PA STE DE SHES PA'I RNAL 'BYOR BA'O, ,BLO NI
NGES PAR SBYAR ZHES PA NI DE LA GTAD DE

BSGOM ZHES PA'O, ,BRJOD PA NI SNGAGS 'DI DAG CES PA NI TSIG TU
BRJOD PA'I SNGAGS 'DI DAG GO, ,DNGOS MED NGO BO LAS BYUNG BA'O,
,ZHES PA NI CHOS THAMS CAD YONGS SU DAG PA LAS BYUNG ZHES PA'O,
,ZHES PA NI CHOS THAMS CAD YONGS SU DAG PA LAS BYUNG ZHES PA'O,
,DE'I DON YANG JI SKAD DU, RNAL 'BYOR BLA NA MED PA LAS, ,BRJOD
PA YI NI SNGAGS

RNAMS KUN, ,THABS DANG SHES RAB YI GE LAS, ,DE YANG RANG BZHIN
MED PA STE, ,KUN GYI RGYUD NI DE BZHIN NYID, ,CES 'BYUNG BA LTA
BU'O, ,DE NI YONGS SU GYUR PA'I GZUGS, ,ZHES PA NI DMIGS PA'I
SNGAGS DE NI H'Um DANG RDO RJE LA SOGS PA YONGS SU GYUR PA'I
GZUGS LHA'I SKUR NYE BAR

MTSON PA'O, ,BRDA NI BRDA'I SNGAGS SO, ,GANG ZHE NA, DE NYID DE
YI GE GSUM MO, ,GNAS PA NI SEMS CAN LA GNAS PA STE, ,BCOS MA MA
YIN PAS SEMS CAN LA RANG BZHIN GYIS GNAS PA'I MTSAN NYID DO
ZHE'O, ,DE NYID RGYAS PAR BSHAD PA'I PHYIR, ,AA YIS BSHAD PA'I YE
SHES NI, ,SANGS

@218A *, ,RGYAS KYI NI SNYING POR 'GYUR, ,ZHES PA NI, AA NI GNAS
PA STE DE NI SANGS RGYAS THOB PA'I RGYUR GYUR PA'O, ,AA NI AA STE
DE LAS BYUNG BA'I YI GE NI SANGS RGYAS SO, ,DE 'BYUNG BA'I RGYUR
BYUNG BAS NA SNYING PO'O, ,HRi DA STE THABS DANG SHES RAB KYI
BDAG NYID CAN NO, ,

AA NI BYANG CHUB SEMS KYI THIG LE'O, ,DE NI SANGS RGYAS SNYING
POS TE SANGS RGYAS KYI MCHOG THOB PA'I RGYUR GYUR ZHES PA'O, ,AA
NI MI G-YO BA'I PHYIR TE CHOS KYI SKU'O, ,SANG RGYAS SNYING PO NI
SANGS RGYAS KYI YANG DAG PA'I THUGS YIN PA'I PHYIR RO, ,YANG NA
'DI NI THUGS LAS BYUNG BA'I

PHYIR SNYING PO'O, ,H'Um GIS SEMS CAN YANG DAG SPRO, ,ZHES PA NI,
'OG GI DBANG DU BYAS PA STE GANG LAS BYANG CHUB SEMS 'PHRO BAS
SEMS BSKYED CE'O, ,STENG GI DBANG DU SEMS DANG LDAN PAS SEMS CAN
TE SEMS KYI NGO BO YI GE PHRENG BA LDAN PA'I 'OD ZER 'BYUNG BA'O,,

SANGS RGYAS SKU NI RAB TU BSGOM, ,ZHES PA'ANG DE NYID DE, BYANG
CHUB SEMS LAS GSANG BA'I GZHAL YAS KHANG DU LHA'I 'KHOR LO BSKYED
PA DANG, STENG GI SNA RTZE LAS LCE'I 'KHOR LO BSKYED PA YANG DE
NYID DE 'BYUNG BA'I RLUNG GI DBANG DU BYAS PA'O, ,AOm GYIS SEMS
CAN YANG DAG SDUD,,

CES PA NI DBUGS KYI PHRENG BA SDUD PAR BYED PA'O, ,SANGS RGYAS SDUD
PAR BYED PA NI SHUGS KYIS SHES PAR BYA'O, ,AA NI GNAS PAR GYUR
PA'O, ,ZHES PA NI GNYIS TE 'BYUNG BA'I CHA LA BRTEN PA'I GNAS PA
DANG, 'JUG PA'I CHA LA BRTEN PA'I GNAS PA'O, ,GZHAN GO SLA'O, ,

GOS DKAR LA SOGS BZLAS BSHAD PA, ,ZHES PA NI THUN PHYED KYI DUS
SU CHU DANG ME DANG RLUNG GI DBANG DU BYAS PA'I BZLAS PA'O,
,BRGYA PHRAG GNYIS DANG NYI SHU LNGA, ,ZHES PA NI SNGA DRO'I DUS
KYI THUN PHYED KYI DBANG DU BYAS TE ME DANG MNYAM DU GNAS PA'I
RLUNG NYIS BRGYA NYI SHU RTZA LNGA ME DANG MNYAM

DU GNAS PA'I BAR DU NYIS BRGYA NYI SHU RTZA LNGA STE DGU BRGYA'O,
,DE LTA BU'I DBANG DU BYAS PA NYI KHRI TSIG STONG BRGYA'O ZHE'O,
,NANG GI DUS NI NANG GI DUS SO, ,'DI NYID GSAL BAR BYA BA'I
PHYIR, ,ZHES PA NI, KHONG DU CHUD PAR BYA BA'I PHYIR, ,ZHES PA'O,
,GSANG BA 'DUS PA'I

@218B RGYUD KYANG YIN LA PHYI MA'ANG YIN PAS GSANG BA 'DUS PA'I
RGYUD PHYI MA STE, DE LAS BSHAD CES SBYAR RO, ,GANG GI PHYIR ZHE
NA, GONG MA NYID DO, ,DNGOS PO'I SA DE NYID RGYAS PAR BSTAN PA'I
PHYIR, RIG PA'I CHO GA 'DI YIS NI, ,ZHES PA LA SOGS PA SMOS TE,
RIG PA'I

CHO GA NI RDO RJE BZLAS PA'O, ,THUN MTSAMS BZHI RU RAB SBYOR LA,
,ZHES PA NI SNGA DRO LA SOGS PA'I SBYOR BAS SO, ,GRANGS 'BUM NI
GRANGS 'BUM STE DE'I MTSAN NYID CAN NO, ,SNGAGS KYI YAN LAG MA
NYAMS BZLAS, ,ZHES PA NI GONG DU BSHAD PA BAS SO, ,DE NYID KYIS

SPANG BAR BYA BA BSTAN PA'I PHYIR, BSGOM PA'I NI BAR CHAD CES
SMOS TE SPANG ZHES SBYAR RO, ,GANG ZHE NA PAR CHAD DO, ,DE YANG
GANG GI ZHE NA, SGOM PA'I STE BSAM GTAN GYI BAR CHAD SPANG BA'O,
,GANG GIS SHE NA RNAL 'BYOR TE TING NGE 'DZIN DANG LDAN PAS SO,
,BAR CHAD DNGOS

BSTAN PA'I PHYIR, RNAL 'BYOR PHYI ROL BZLAS PA SPANG, ,ZHE'O, ,DE
CI'I PHYIR ZHE NA, PHYI ROL GYI BZLAS PA LA DGA' BA NI BAR DU
GCOD PA'I RGYU YIN PA'I PHYIR RO, ,BZLAS PA'I THABS BSTAN PA'I
PHYIR, SNGAGS DON BCOM LDAN RDO RJE CAN, ,RDO RJE BDAG NYID JI
LTAR ZLOS, ,ZHES

SMOS TE DE LA SNGAGS KYI DON BCOM LDAN 'DAS RDO RJE CAN ZLOS PA
BZHON BZLAS SHE'O, ,PHYI ROL GYI BZLAS PA'I SKYON DPE DANG BCAS
PA BSTAN PA'I PHYIR, ,DPER NA GLANG PO RNYED GYUR NAS, ,ZHES PA
LA SOGS PA SMOS TE GO SLA'O, ,DE NAS YE SHES KYI 'KHOR LO BSGRUB
PA

BSTAN PA'I PHYIR, ,GZHAN YANG RDO RJE 'DZIN ZHES BYA BA LA SOGS
PA SMOS TE DE LA RDO RJE 'DZIN NI RDO RJE 'DZIN PA STE RDO RJE
'CHAD CHEN PO'O, ,GANG ZHIG SBYOR BA GSUM DANG LDAN PA YIS, ,ZHES
PA NI SBYOR BA GSUM YI GE GSUM GYIS SBYOR BA DANG LDAN PA'I RNAL
'BYOR PA GANG YANG RUNG BA

ZHIG GIS SHE'O, ,SPYAN DRANGS ZHES PA LA SOGS PA NI 'OG NAS STON
DE 'DI LTAR, 'JUG PA YIS NI SPYAN DRANGS TE, ,ZHES PA NI RLUNG
'JUG PA LCAGS KYU'I SBYOR BAS SPYAN DRANGS BA'O, ,MYUR BA YIS NI
GSHEGS SU GSOL, ,ZHES PA NI 'BYUNG BA'I RLUNG GIS LHA GSHEGS

@219A *, ,SU GSOL BA'O, ,GNYI GA MIN PAS BZHUGS SU GSOL, ,ZHES PA
NI GNAS PA'I GLU GANG GIS BZHUGS SU GSOL BA'O, ,YANG NA RDO RJE
'CHANG NI RANG GI SEMS TE, SNA SGO LA 'GRO LDOG BYED PA NI GSHEGS
PA BZHUGS PA'I SBYOR BA'O, ,YANG

NA LTE BA'I PHYOGS NAS 'BAR BA NI 'BYUNG BA'I DBANG DU BYAS PA
STE BDE BA CHEN PO'I GNAS NAS KHU BA 'GUGS PA NI 'JUG PA'I DBANG
DU BYAS PA'O, ,SNYING GA DANG RANG GI GNAS SU BRTEN PA NI DER
BZHUGS PA STE GNAS PA'O, ,SNA TSOGS BLA MED GNAS GRUB PA'O,,

ZHES PA NI DNGOS GRUB RNAM PA GNYIS THOB PA'O, ,MYUR BA CAN LA
SOGS PA NI GO SLA'O, ,GANG ZHIG BSAMS PA TZAM GYIS NI, ,ZHES PA
RDO RJE BZLAS PA BYAS PA TZAM GYIS SO, ,DES CIR 'GYUR ZHE NA,
RNAL 'BYOR CAN LA MCHOG STER 'GYUR, ,ZHE PA STE TING NGE

'DZIN KHYAD PAR CAN DANG LDAN PA'I RNAL 'BYOR PA LA NI MCHOG GI
DNGOS GRUB 'BYUNG ZHE'O, ,DANG PO'I YI GE NI AOm STE DE'I SBYOR
BA NI BSAM PA'O, ,DES CIR 'GYUR ZHE NA, RTAG TU DBUGS NI RDZUB
PAR BYED, ,CES MTSOS TE, AOm GYI SBYOR BA LA GNAS PA DE SRID DU
DBUGS

RDUB [*RNGUB?] PAR 'GYUR RO, ,BRGYAD PA'I MTHA' NI HA STE, AU NI DNGOS SO,
,THIG LE THIG LE STE H'Um ZHES PA'O, ,DES CI BYED CE NA, DBUGS
GTONG BAR BYED DO, ,'DI NI CI DGA'I BZLAS PAR BSHAD, ,CES PA NI
'BYUNG BA DANG 'JUG PA GANG LA DGA' BA'O, ,YANG NA NUS PA'I SGO

NAS BSDUS PA DANG RGYAS PA LA SOGS PA'I MAN NGAG GANG LA 'PHROD
PA BSAM PA'O, ,GRANGS GONG DU BSHAD PAR BAS SO, ,DE'I RNAM GRANGS
BSTAN PA'I PHYIR, ,DE 'DIR GSANG ZHES PA NI BZLAS PA DE 'DIR
GSANG BYA YIN PAS NA GSANG BA'I BZLAS PA'O, ,PHRA MO NI DBANG PO
LA

SOGS PA'I YUL DU MA GYUR PA'I PHYIR RO, ,KLOG GAM KHA TON BYED
MOD KYI, ,ZHES PA NI KLOG PA DANG KHA TON BYED PA'O, ,'ON KYANG
ZHES PA NI KLOG PA DANG KHA TON BYED PA MED KYANG BZLAS PA YIN
ZHE'O, ,GANG GIS GSUNGS SHEN, DE BZHIN GSHEGS PA DRUG PAS DE

@219B SKAD CES GSUNGS PA, DE'I PHYIR DE LA DE SKAD CES BYA'O, ,DE
NYID KYI YON TAN BSTAN PA'I PHYIR, RDO RJE BZLAS PA'I BSAM GTAN
'DI YIS SHE'O, ,CI BYED CEN [*CE NA?] BSGRUB PAR BYA, ,ZHES SBYAR RO, ,CHO
GA JI BZHIN BSTEN BYA ZHING, ,ZHES PA CHO GA BZHIN DU BSGRUB CES
PA NI ZHI BA LA

SOGS PA'I LAS 'GRUB CES SO, ,GANG LA DE LTA BU'I NUS PA YOD PA DE
NI YON TAN NO, ,DE BAS NA ZHES BYA BA NI DE'I PHYIR TE, GANG GI
PHYIR RDO RJE BZLAS PAS ZHI BA LA SOGS PA 'GRUB PA DE'I PHYIR,
,GNYIS SU MED PAR MNYAM PAR RNAM PAR RGYAL BA'I RGYUD LAS KYANG
DE NYID KYI SBYOR BA

GSUNGS SHE NA, DE NYID BSTAN PA'I PHYIR, MNYAM MED SNGAGS RAB
BZLAS NAS SGRUB, ,CES SBYAR RO, ,DE YANG MNYAM PA MED PA NI MNYAM
MED DE GANG LA DE LTA BU'I CHOS YOD PA DE NI MNYAM PA MED DO,
,DE'I SNGAGS BZLAS NAS 'GRUB CES SBYAR RO, ,GANG GIS SHE NA,
BSGRUB PA'I

BDAG NYID CAN GYIS TE, ,ZHI BA LA SOS PA'I SBYOR BA DANG LDAN
PA'I RNAL 'BYOR BA YIS BSGRUB CE'O, ,DUS JI TZAM GYIS SHE NA, ZLA
BA GCIG GIS 'GRUB CE'O, ,GANG 'GRUB CHE NA, KHAMS GSUM 'GRUB PAR
GDON MI ZA, ,ZHES PA STE, KHAMS GSUM THAMS

CAD BDAG GIS DBANG DU 'GYUR ZHE'O, ,YANG NA ZLA BA NI BYANG CHUB
SEMS KYI THIG LE'O, ,GCIG NI BYANG CHUB SEMS KYI THIG LE GCIG ZLA
BA SNA LA THUG GI BAR DU GZUNG NGO, ,DES CIR 'GYUR ZHE NA, LUS
NGAG YID GSUM YONGS SU DAG PAR 'GYUR BA'O, ,GZHAN LAS, ZLA BA'I

SBYOR BA THIG LE BYANG CHUB SEMS, ,RLUNG GI 'PHO BAS THIG LE SNA
RTZER PHYIN, ,SDUD PAR BYED PAS RANG GI SNA RTZER BZHAG ,GNAS LA
BRTEN NA LUS NGAG YID GSUM SDIG SBYONG ZHES, ,ZHES PA LTA BU'O,
,YANG NA ZLA BA STE LTE BAR ZLA BA BSAM PA'O, ,GCIG NI BYANG CHUB
SEMS KYI

THIG LE'O, ,'BYUNG 'JUG GIS MGRIN PA LA THUG GI BAR DU 'GRO 'ONG
BYAS PAS LUS NGAG YID GSUM GYI SDIG PA SBYONG BA DE LA DE SKAD
CES BYA'O, ,RNAM SHES LAS NI BYUNG BA'I SNGAGS, ,ZHES PA NI RDO
RJE BZLAS PA'O, ,MTSAN NYID DRUG LDAN ZHES PA NI YON TAN DRUG
DANG LDAN

@220A *, ,PAS BZLAS NAS KYANG 'GRUB CE'O, ,JI LTAR BYAS NA 'GRUB
CE NA, RDO RJE SEMS LA PHYAG BYAS NAS, ,ZHES PA NI RDO RJE SEMS
DPA' MNYES PAR BYAS NAS ZHES PA'O, ,CIR 'GYUR ZHE NA, ZLA BA NYA
LA RDO RJE SEMS DPA' NYID 'GRUB PA'O, ,YANG NA MTSAN NYID

DRUG NI KHA DOG GSAL BA DANG DBYIBS GSAL BA DANG GRANGS GSAL BA
DANG GNAS GZHAN NAS DU 'GRO BA DANG BRTAG PA DANG YUN THUB PA'O,
,RDO RJE SEMS LA PHYAG BYAS NAS, ,ZHES PA NI SA BON LA RLUNG 'DUS
PA'O, ,ZLA BA NYA NI ZLA BA RGYAS PA STE ZAG PA MED PA'I SA BON
RGYAS

TE DE'I TSE 'GRUB CE'O, ,DE LA BRTUL ZHUGS BSHAD PA MED, ,CES PA
NI SPYOD PA MA BSTAN PA'O, ,PHRENG BA MI DGOS ZHES PA NI GO
SLA'O, ,GZUNG DANG ZHES PAS SA GZUNG BA DANG RIG MA GZUNG BA'O,
,SBYIN SREG NI ZHI BA LA SOGS PA'O, ,GCIG NAS GCIG TU LDOG CES PA
NI

GANG SBYIN SREG GTZOR BYED PA DE'I TSES BSLANG BA LA SOGS PA
GROGS SU 'GYUR RO, ,GANG GI TSES SLONG BAR BYED PA DE'I TSE SBYIN
SREG LA SOGS PA GROGS SU 'GYUR RO, ,GANG GI TSE BSAM GTAN LA GNAS
PA DE'I TSE TSOGS LA SOGS PA THAMS CAD GROGS SU 'GYUR RO, ,GANG
GI TSE SPYOD PA

LA GNAS PA DE'I TSE BSAM GTAN GROGS SU 'GYUR RO, ,LA LA DAG DGAG
BA SGRUB PA LA TSAD MA MED DO, ,YA YI DON GYIS CI YANG RUNG,
,ZHES PA NI RLUNG GIS THAMS CAD 'GRUB PAR 'GYUR RO, ,RA LA SOGS
PA GSUM NYID KYIS, ,ZHES PA NI MED DANG CHU'I DKYIL 'KHOR GYI
BZLAS PA BYA'O, ,

GANG GI DON DU ZHE NA, ,GZHAN GYI DON TE, GZHAN SMON PA DANG GROL
BAR BYA BA'I PHYIR LAS RNAMS LA 'JUG PA BYED CE'O, ,GZHAN GO
SLA'O, ,'GRO NA BYIS PA BZHIN DU SPYOD, ,CES PA NI RTOGS PA MED
PAR SPYOD PA'O, ,DES NA NI RTOG CHOS CAN GYIS, ,ZHES PA NI GZUNG
BA DANG 'DZIN PA

LA MI RTOG PA'I RNAL 'BYOR GYIS 'GRUB PAR 'GYUR ZHES SBYAR RO,
,GANG 'GRUB CE NA, GSANG SNGAGS RNAMS NI 'GRUB PAR 'GYUR, ,ZHES
PA STE RDO RJE BZLAS PA 'GRUB CE'O, ,DE NAS BSGRUB PA'I MING
BSTAN PA'I PHYIR, ,GSUNG GI RDO RJE BSGRUB PA STE, ,ZHES SMOS TE
GSUNG GI SNGAGS

@220B SO; ,DES NYON MONGS PA'I RIGS GCOD PAS RDO RJE'O, ,DE STON
PA'I GZHUNG GI TSOGS LA 'ANG DE SKAD CES BYA'O, ,DE NAS GO RIMS
BSTAN PA'I PHYIR, ,SNGAGS KYI DE NYID RAB GSAL NAS, ,ZHES PA NI
RDO RJES BZLAS PA MTHAR PHYIN NAS SBYAR ZHE'O, ,GANG LA ZHE NA,
SEMS

RTZAM LA NI SBYAR ZHES PA STE SEMS TZAM LA DMIGS PA BSGOM ZHE'O,
,GANG GI SGO NAS BGOM ZHE NA, ,YE SHES GSUM GYI DBYE BA YIS,
,ZHES PA STE SNANG BA'I YE SHES LA SOGS PA BSGOM ZHE'O, ,RDO RJE
BZLAS PA'I SNOD MA YI PA BSTAN PA'I PHYIR, ,BLA MA LA BRNYAS ZHES
BYA BA LA

SOGS PA SMOS PA STE BLA MA NI GNYIS TE 'DRA BA DANG MI 'DRA BA'O,
,GANG LA MAN NGAG STON PA DE NI RDO RJE SEMS DPA' DANG 'DRA BAS
'DRA BA'O, ,GANG LA DBANG BSKUR BA'I SLOB DPON DE NI RDO RJE SEMS
DPA' BAS KHYAG KHYAD PAR DU GYUR PA'O, ,'DI LTA STE SLOB DPON LA
BRNYAS PA NA YUL DANG

DUS DANG BYED PA DANG LAS KYI LCI BA 'ONG BA'O, ,BRNYAS PA BYED
PA NI LUS NGAG YID GSUM GYIS BRNYAS PA BYED PA'O, ,DER YANG MA
ZAD SGYU CAN DE SGYU DANG G-YO'I DBANG DU GYUR PA'O, ,DE YANG
DANG PO MED DE GSANG BA LA MA DANG PA'O, ,DE YANG SNGAGS KYIS
SLOM STE ZLOS PA DANG

THOS PAS SEMS KHENGS PA'O, ,DE YANG GLEGS BAM MTHONG BAS KHENGS
PA STE NGA RGYAL GYI DBANG DU GYUR PA'O, ,DBANG BSKUR DMAN PA NI
DBANG MA THOB PA'O, ,DE LTA BU'I GANG ZAG LA DBANG DANG BZLAS PA
GTAN GYI RIM PA'ANG BRJOD PAR MI BYA ZHE'O, ,GANG GI BLA MA LA
GUS ZHES

PA LA SOGS PA NI GO SLA'O, ,RIM PA LNGA'I DKA' 'GROL DON GSAL BA
ZHES BYA BA SLOB DPON KLU'I BYANG CHUB KYI SEMS MDZAD PA LAS RIM
PA DANG PO'I BSHAD PA'O,, ,,GANG GI PHYIR CHOS THAMS CAD NI SEMS
TZAM MO ZHES 'BYUNG BA DE'I PHYIR DE LA DE BSTAN TO, ,PHYAG 'TSAL

'DUD CING PHYAG 'TSAL 'DUD, ,CES PA NI SNANG BA DANG SNANG BA
MCHED PA RTOGS PA'O, ,PHYAG 'TSAL PHYAG 'TSAL 'DUD, ,CES PA NI
SEMS GSUM GYI RI PAS PHYAG 'TSAL ZHE'O, ,JI LTAR BSTOD CING PHYAG
'TSAL BA, ,ZHES PA NI JI LTAR BSTOD CE NA,

@221A *, ,RTOGS PA'I TSUL GYIS SO, ,JI LTAR CHUL [*CHU LA?] CHU GZHAG CES PA
NI DPE BRJOD PA'O, ,MAR LA MAR GZHAG GI RNAM PA'ANG DE BZHIN TE
DE NI DPE BKOD PA'O, ,RANG GI YE SHES RANG GIS NI, ,LEGS MTHONG
ZHES PA NI RANG GI YE SHES NI RANG GI YE SHES SO, ,

RANG GIS MTHONG BA NI RANG MTHONG BA STE RANG GI YE SHES KYIS
RANG GI YE SHES LTA BA BZHIN RTOGS ZHES PA STE DES NI SEMS DANG
SEMS LAS BYUNG BA'I RANG RIG PA BSTAN TO, ,'DIR PHYAG YIN ZHES PA
NI MTHONG PA DE NYID 'DIR PHYAG 'TSAL BA YIN ZHE'O, ,'ON KYANG
KUN MKHYEN

MA THOB PAR, ,ZHES PA NI THAMS CAD MKHYEN PA'I DON MA THOB KYI BAR
DU'O, ,CIR 'GYUR ZHE NA, RIG PA DE NI NYE BAR DMIGS MI 'GYUR TE
RTOGS PA'AM KHONG DU CHUD PAR MI 'GYUR ZHE'O, ,MUN NAG NI MUN NAG
STE RAB RIB KYIS KHEBS PA NI YUL MI GSAL BA'I RNAM

PAR GYUR PA STE, DES NI DPE BSTAN TO, ,DE'I DRIN GYIS CIR 'GYUR
ZHE NA, SNANG BA THOB PAR 'GYUR TE, SNANG BA 'DI NI YUL DU GYUR
PA'O, ,DE LA DBANG THOB PA NI SNANG BA THOB PA'O, ,STONG PA NYID
NI SNANG BA'I YE SHES SO, ,SHIN TU STONG PA NYID SNANG BA MCHED
PA'I YE SHES

TE; DE LA CI'I PHYIR ZHE NA, RANG BZHIN DE DANG DE DAG GI RNAM PA
DANG BRAL BA'I PHYIR RO, ,BZHI PA THAMS CAD STONG PA NI 'OD GSAL
BA'I YE SHES SO, ,RGYU DANG 'BRAS BU'I BYE BRAG GO, ,ZHES PA NI
GANG GI TSE SNANG BA RGYUR GYUR PA DE'I TSE SNANG BA MCHED PA NI
DE LAS BYUNG BAS 'BRAS

BU'O, ,DE BZHIN DU GZHAN LA YANG SHES PAR BYA'O, ,DE NYID KYI DON
GZHAN YANG STON PA'I PHYIR SHES RAB DANG ZHES BYA BA LA SOGS PA
GSUNGS TE, DE LA SHES RAB NI SNANG BA STE 'BYED PAR BYED PA'I
CHOS DANG LAN PA'I PHYIR RO, ,THABS NI MCHED PA'I YE SHES TE YUL
GYI RNAM

PAR RTOG PA LDOG PA'I THABS MKHAS PA'I PHYIR RO, ,RDZOGS PA NI
RDZOGS PA STE SNANG BA THOB PA'I YE SHES SO, ,DE CI'I PHYIR ZHE
NA, RDZOGS PA CHEN PO DANG SHIN TU NYE BA'I PHYIR RDZOGS PA SNANG
BA THOB PA'I YE SHES BSKYED NAS CIR 'GYUR ZHE NA, THAMS CAD STONG
PA 'OD GSAL

@221B 'THOB, ,CES SBYAR RO, ,THAMS CAD STONG PA NI SNANG BA THOB
PA LA SOGS PA RANG BZHIN GYIS RNAM PAR DAG PA'I PHYIR RO, ,GZHAN
GO SLA'O, ,DE'I RNAM GRANGS BSTAN PA'I PHYIR SNANG BA STONG PA LA
SOGS PA SMOS TE SNANG BA DANG STONG PA NI GO SLA'O, ,DE NI SEMS
TE BSAGS PA'I PHYIR

RO, ,RGYU RKYEN GYIS BSKYED PA'I PHYIR GZHAN DBANG NGO, ,YANG NA
SNYING GAR BYANG CHUB SEMS KYI THIG LE BSAM PA NI YUL DU GYUR PAS
SNANG BA'O, ,DE LA DMIGS PAS DE'I RANG BZHIN DANG BRAL BA NI
SNANG BA MCHED PA'O, ,DES 'BYED PA'I PHYIR SHES RAB BO, ,DES NI
SHES PA RANG GI

NGO BO STE DGE BA LA SOGS PA'I BAG CHAGS BSAGS PA DANG LUS SNA
TSOGS PA'I PHYIR SEMS SO, ,SNANG BA'I YE SHES NI RGYU RKYEN GYIS
BSKYED PA'I PHYIR GZHAN DBANG NGO, ,DES CIR 'GYUR ZHE NA, DE'I
RANG BZHIN DANG BRAL BAR 'GYUR RO, ,RANG BZHIN YANG DGANG DANG
'BRAL BAR 'GYUR

ZHE NA DE BSTAN PA'I PHYIR CHAGS BRAL ZHES BYA BA LA SOGS PA
GSUNGS TE, DE LA CHAGS PA DANG BRAL BA NI CHAGS BRAL TE CHAGS PA
MED CE'O, ,BAR MA NI BAR MA STE CHAGS PA DANG BRAL BA'ANG MA YIN,
CHAGS PA CHEN PO 'ANG MA YIN PA'O, ,CHEN PO NI CHAGS PA CHEN PO
STE YUL THAMS

CAD LA LHAG PAR CHAGS PA'O, ,YID LA 'GRO DANG 'ONG BA NI 'GRO BA
DANG 'ONG BA 'DOD PA'O, ,MYA NGAN LA SOGS GSUM ZHES PA NI MYA
NGAN CHEN PO LA SOGS PA'O, ,ZHI BA NI ZHI BA STE NGES PA'O, ,RNAM
PAR RTOG PA NI GZUNG BA DANG 'DZIN PAR RTOG PA'O, ,YANG PHYI ROL
GYI YUL LA RTOG PA

GANG YIN PA DE LA DE SKAD BYA'O, ,'JIGS PA GSUM NI GO SLA'O,
,SRED PA NI SRED PA STE SKOM PA'O, ,NYE BAR LEN PA NI LAS DANG
'BRAS BU LEN PA'O, ,MI DGE BA NI DGE BA MA YIN PA'O, ,BKRES PA NI
ZAS 'DOD PA'O, ,SKOM PA NI SKOM 'DOD PA'O, ,TSOR BA NI MYONG
BA'O, ,DE NI GSUM

STE TSOR BA NI MYONG BA TZAM MO, ,TSOR BA BAR MA NI MYONG BA BAR
MA STE 'OG MA CHER MYONG BA'O, ,SHIN TU TSOR BA NI TSOR BA CHEN
PO'O, ,SKAD CIG NI SKAD CIG PA'O, ,RIG PA PO NI BDAG GIS SHES
SNYAM PA'O, ,SO SOR RTOGS PA NI SO SOR 'BYED PA'O, ,NGO TSA SHES
PA NI BDAG GAM

@222A *, ,CHOS KYI DBANG DU BYAS TE KHA NA MTHO BA LA 'DZEM PA'O,
,SNYING RJE NI SNYING RJE'O, ,SNYING BRTZE BA NI SNYING BRTZE
BA'O, ,DOGS PA NI DOGS PA STE, MI 'GRUB PA'I BSAM PA'O, ,PHRAG
DOG NI GZHAN GYI YON TAN PHUN SUM TSOGS PA LA SEMS KHONG NAS
'KHRUGS PA'O, ,DE LTA BU

DE GANG GIS LDOG CE NA GONG BZHIN BSGOMS PAS, ,RANG BZHIN SUM CU
RTZA GSUM NI RGYU'I SGO NAS DBYE BA STE, RTEN GYI SGO NAS NI RANG
BZHIN BSAM GYIS MI KHYAB CE'O, ,LUS CAN NI LUS CAN TE LUS DANG
LDAN PA'I PHYIR LUS CAN NO, ,RANG RIG PA NI RANG RIG PA STE RANG
GI DON RIG PA'O, ,KUN

RDZOB NI RGYU RKYEN GYIS BSKYED PA'I PHYIR RO, ,MTSAN MO NI LDOG
PA GSUM LAS LOG PA'O, ,'JAM PO DANG G-YON PA YANG DE BZHIN TE ZLA
BA'I DBANG DU BYAS PA'O, ,DE'I MAN NGAG NI 'DI YIN TE, ZLA BA'I
DKYIL 'KHOR PADMA CAN, ,ZHES PA NI ZLA BA'I DKYIL 'KHOR GYI STENG
DU PADMA 'DAB MA

BRGYAD PA BSAM PA'O, ,DANG PO'I YI GE NI AA STE THIG LE DANG BCAS
PA NI AI BSAM PA'O, ,GANG DU ZHEN SNYING GAR BSAM PA'O, ,YANG NA
DKAR PO'I NGO BO NI ZLA BA'O, ,DNGOS SU PADMA STE RTZA PADMA BZHI
PA'O, ,DE'I DBUS SU AA NI GNAS PA STE GNAS PA'I THIG LE'O, ,DE
BSGOM PA'O, ,

YANG NA DBUS SU AA BSAMS TE PHYI ROL DU THIG LE BSAMS PA DE LA DE
SKAD CES BYA'O, ,DES CIR 'GYUR ZHES, ZLA PA'I 'OD ZER LTAR SNANG
STE ZLA BA DANG 'DRA BAS GSAL BAR GYUR PA'O, ,DE NI RANG BZHIN
SUM CU RTZA GSUM GYIS GRIB PA DANG BRAL BA'O, ,DE NAS SNANG BA
MCHED PA BSTAN PA'I PHYIR,

SHIN TU STON PA THABS LDAN PA, ,ZHES SMOS TE DE NI GO SLA'O,
,CHAGS PA NI GONG DANG 'DRA, ZHEN PA NI YUL LA DBRAL DKA' BA'O,
,DGA' BA LA SOGS PA NI GO SLA BA'O, ,RAGS PA NI RAGS PA'O, ,GZHAN
GO SLA'O, ,RGYU'I SGO NAS NI 'DI LA RANG BZHIN BZHI BCU STE RTEN
GYI SGO NAS NI

BSAM GYIS MI KHYAB PA'O, ,DE BSGOM PA'I THABS NI NYI MA'I DKYIL
'KHOR ZHES PA NI SNYING GAR NYI MA'I DKYIL 'KHOR BSAMS TE DE'I
STENG DU RDO RJE BSAMS PA NI RDO RJE'I MING NGO, ,THIG LE GNYIS
KYI RDO RJE'I DBUS SU AA LA THIG LE GNYIS KYIS BRGYAN PA'O, ,YANG
NA NYE [*NYI?] MA DANG 'DRA

@222B BAS NYI MA STE SHIN TU GSAL BA'I PHYIR RO, ,RDO RJE NI RDO
RJE STE BYANG CHUB SEMS DBAB PA'I LAM DU GYUR PA DANG BDE BA SKYE
BA'I SKYON DU GYUR PA STE, SNYING GA LA SOGS PA'I RTZA RNAMS SO,
,DE'I DBUS SU THIG LE BYANG CHUB SEMS SU BSAM PA NI THIG LE'O,
,GNYIS NI THIG LE

DNGOS DANG N'A DA'I THIG LE'O, ,YANG NA NYI MA NI NYI MA STE 'JU
BAR BYED PA'I PHYIR RO, ,DE'I DON NI SNYING GA'I THIG LE'O, ,DES
BDAG DANG KHAMS GSUM THAMS CAD 'OD DU ZHU BA'O, ,DE NI SNANG BA
MCHED PA STE DE LAS DE'I RNAM PAR GYUR PA'I PHYIR RO, ,DE NI
'JOMS PAR BYED PA'I

PHYIR RDO RJE'O, ,THIG LE GNYIS NI THIG LE GNYIS TE BDAG DANG
BDAG LAS GZHAN PA'O, ,YANG NA NYI MA NI NYI MA STE GANG DU NYI
MA'I 'OD KYIS PADMA KHA 'BYED PA BZHIN DU THABS KYI RDO RJES
PADMA KHA PHYE NAS RDO RJE 'JUG PA NI RDO RJE'O, ,THIG LE GNYIS
KYIS BRGYAN PA NI RDO RJE'I RTZE MO DANG PADMA'I NANG GI BYI'U

MGO LA BSAM PA'O, ,DE DAG GIS CIR 'GYUR ZHE NA, NYI MA'I 'OD ZER
'DRA BA 'BYUNG, ,ZHES PA'O, ,DE NAS SNANG BA THOB PA BSTAN PA'I
PHYIR, SNANG BA THOB PA ZHES BYA BA LA SOGS PA GSUNGS TE, DE LA
SNANG BA THOB PA'I RANG BZHIN NI CHAGS PA BAR MA LA SOGS PA'O,
,RTEN

GYIS NI BDUN GYI BDAG NYID DO, ,DE'I MAN NGAG STON PA'I PHYIR,
,SA BON THIG LER LDAN MIN LA, ,ZHES SMOS TE SA BON NI THIG LE STE
SA BON YANG YIN LA THIG LE YANG YIN PAS NA SA BON THIG LE STE,
NYI MA DANG ZLA BA DANG RDO RJE LA SOGS PA 'DUS TE THIG LER GYUR
PA NI DE'O, ,

YANG NA SA BON DANG THIG LE NI SA BON DANG THIG LE STE, SNYING
GA'I SA BON LA THAMS CAD 'DUS PA'O, ,YANG NA BYANG CHUB KYI SEMS
SKYED PAR BYED PAS NA SA BON TE RTZA RNAMS KYI SMAD KYI CHAR
BYUNG NAS BU PHO DANG BU MO DANG YE SHES SKYED PAR BYED PA'I
PHYIR RO, ,DE NI THOB STE BDAG GI DBANG DU

'DUS PA'O, ,YANG NA, SNANG BA SNYING GAR ZLA BA'I STENG, ,SNANG
BA MCHED PA MGRIN PAR DANG, ,THOB PA SPYI BO'I DBUS SU BSAM,
,GANG DANG GANG DU BSAM PA DE'I, ,RANG BZHIN RNAMS DANG BRAL BAR
'GYUR, ,ZHE'O, ,RANG BZHIN PHRA BA NI RE RE LA GSUM GSUM GYI DBYE
BAS SO, ,

@223A *, ,CIR 'GYUR ZHE NA, BRGYAD BA DRUG GCUS SO, ,'KHRUL PA
SKYE BA'I TSUL RGYU BSTAN PA'I PHYIR, ,RLUNG GI BZHON PA'I RGYU
YIS NI, ,ZHES SMOS TE RLUNG LA RNAM PAR SHES BA ZHON NAS NYIN
DANG MTSAN DU YUL LA DMIGS PAR 'GYUR ZHE'O, ,DUS JI TZAM DU ZHE
NA,

SKAD CIG DANG SKAD CIG BRGYA NYI SHU LA THANG CIG ,DE LAS YUD
TZAM DE'I BAR DU SKYE ZHE'O, ,DE NAS SEMS TZAM GYI MTSAN NYID
BSTAN PA'I PHYIR RANG RIG TZAM GYI YE SHES ZHES BYA BA LA SOGS PA
SMOS TE RANG RIG PA CI RANG GI SEMS KYIS DON RIG PA NI RANG RIG
PA'O, ,DE JI LTA BU ZHE

NA; NAM MKHA' LTA BU STE NAM MKHA' DANG 'DRA BAR RANG BZHIN MED
PA'O, ,DPAL NAM MKHA' DANG MNYAM PA'I RGYUD LAS KYANG, RIGS KYI
BU, GZUGS DANG SGRA DANG DRI DANG RO, ,DE BZHIN REG DANG CHOS LA
SOGS, ,THAMS CAD SEMS KYI SNANG BA STE, ,SEMS LAS GZHAN

NA CI YANG MED, ,YOD MED GANG DU'ANG MA GRUB PAR, ,SHES PA DE NI
RANG RIG STE, ,GANG DU NAM MKHA' 'DRAR SHES PA'I, ,RNAL 'BYOR DE
YIS SEMS NYID MTHONG, ,JI LTAR NAM MKHA' DANGS PA LAS, ,KHA DOG
MED CING DBYIBS MED CING, ,GLO BUR SPRIN GYI SNANG BA BZHIN,,

NAM MKHA' DANG 'DRA'I SEMS NYID LA, ,NYON MONGS DRI MAS GOS PAR
'GYUR, ,JI LTAR GNAS GZHI MED BZHIN DU, ,MKHA' LAS 'JA' TSON
RLUNG 'BYUNG LTAR, ,SEMS LAS SEMS BYUNG DE LAS NI, ,DE RNAMS
'BYUNG NGO DE YI TSE, ,SKYE GNAS BZHI LA SOGS PAR SNANG, ,ZHES

'BYUNG BA LTA BU'O, ,DE LTAR LTA BAS THAG BCAD NAS DA NI DE'I MAN
NGAG BSGOM PA BSTAN PA'I PHYIR, DE YI SGRUB PA BRJOD PAR BYA,
,ZHES PA LA SOGS PA SMOS TE DE ZHES PA NI SEMS LA DMIGS PA'O,
,SGRUB PA NI SGRUB PA'I THABS TE BSGOM PA'I MAN NGAG GO, ,DE
BRJOD PA NI BSHAD

PA'O, ,RLUNG RNAMS PHRA BA'I GZUGS KYIS NI, ,ZHES PA NI SROG
'DZIN PA'I RLUNG LA SOGS PA'O, ,SHES DANG YANG DAG 'DRES 'GYUR
NAS, ,SHES PA RLUNG DANG 'DRES PAR 'GYUR, ,ZHES PA'O, ,DBANG PO'I
LAM NAS BYUNG NAS NI, ,ZHES PA NI DBANG PO'I LAM GYI RTZA BRGYUD
NAS

@223B SHES PA'O, ,CI BYED CE NA, YUL RNAMS LA NI DMIGS PAR BYED,
,CES PAS GZUGS LA SOGS PA LA DMIGS PA'O, ,RLUNG PHRA BA NI RLUNG
PHRA BA STE, BDAG TU 'BYUNG BA'O, ,SHES PA DANG 'DRES PA NI SHES
PA DANG 'DRES PA STE GNYID LA SOGS PA'I DUS SO, ,SHES PA DANG
'DRES

PAS NI SHES PA DANG 'DRES PA STE MNYAM PAR BZHAG PA'I DUS SU BDAG
LA A'A LI K'A LI'I PHRENG BAR GYUR PA'O, ,DES CI BYED CE NA,
DMIGS PAR BYED CES SBYAR RO, ,GANG NAS 'BYUNG BA NI GONG DANG
'DRA, YUL LA DMIGS PA NI YUL LA DMIGS PA STE, DBANG PO LNGA'I
RTZA KHA BYE

PA'I THIG LE LA TING NGE 'DZIN GTOD CES SBYAR RO, ,YANG NA RLUNG
PHRA BA NI RLUNG PHRA BA STE KHAMS PHRA BA'I RLUNG LJANG GU'I
MDOG CAN NO, ,SHES PA DANG 'DRES PA NI DE'I BSAM GTAN GSAL NAS
SHE'O, ,CI BYED CE NA, DBANG PO'I LAM NAS BYUNG NAS YUL LA DMIGS
TE BYANG CHUB SEMS

KYI RTZA NI YAR 'PHAR TE BYANG CHUB SEMS KYI BDE BA SKYE BA'O,
,GANG TSE SNANG BA LDAN 'GYUR ZHING, ,ZHES PA NI THIG LE LA SOGS
PA GANG DANG GANG DU GSAL BA'O, ,RLUNG GI BZHON PA NYID GYUR PA,
,ZHES PA NI SHES PA'I BZHON PAR GYUR PA'O, ,DE'I TSE RANG BZHIN
DE DAG KUN, ,MA LUS LUS PA MED

PAR 'JUG ,CES PA NI GANG GI TSE RLUNG DANG SHES PA 'DRES PAR GYUR
PA'I BSAM GTAN MTHAR PHYIN PA DE'I TSE RANG BZHIN DE DANG DE DANG
DE DAG KUN DGAG PAR 'GYUR ZHE'O, ,RLUNG NI GANG DANG GAR GNAS
PAR, ,ZHES PA NI, RLUNG MIG DANG RNA BA LA SOGS PA LA GNAS NAS
YUL LA DMIGS PA'I

DUS NA'O, ,CI 'BYUNG ZHE NA, RANG BZHIN GZUGS DANG SGRA LA SOGS
PA BSTEN TE 'BYUNG ZHE'O, ,JI SRID RLUNG NI RGYU BA ZHES BYA BA
NI 'BYUNG BA DANG 'JUG PA'O, ,SNANG BA MI G-YO BAR GYUR PA, ,ZHES
PA NI THIG LE BRTAN PAR 'GYUR BA'O, ,SNANG BA GNYIS KYI RGYUR
GYUR PA, ,ZHES PA NI SNANG BA

MCHED PA DANG, THOB PA GNYIS KYI RGYUR GYUR PA ZHES PA'O, ,BDAG
GI DNGOS POR RNAM PAR BRTAGS, ,ZHES PA NI GNYIS TE PHYOGS SNGA MA
DANG DE'I LAS PHYOGS PHYI MA BSTAN PA'O, ,SNGA MA LTAR NA BDAG
RTAG PA, ,ZHES BYA BA DANG 'BREL TO, ,PHYOGS PHYI MA LTAR NA
THAMS CAD SEMS

@224A *, ,KYI SNANG BAR GYUR PA'O, ,SGYU MA DAG NI THAMS CAD LAS,
,BUD MED SGYU MA KHYAD PAR 'PHAGS, ,ZHES PA NI GANG GI TSE BUD
MED LA BRTEN PAR GYUR PA DE'I TSE RNAL 'BYOR GYI YE SHES SKYE BAR
'GYUR RO, ,YE SHES GSUM GYI DBYE BA NI, ,ZHES PA NI SNANG BA LA

SOGS PA'I DBYE BA'O, ,GSAL BAR 'DI LAS MTSON PAR 'GYUR, ,ZHES PA
NI, GSAL BAR BUD MED LA BRTEN PAS RTOGS PAR 'GYUR BA'O, ,'DOD
CHAGS NYID DANG CHAGS BRAL DANG, ,DE'I BAR DE ZHES PA NI SNANG BA
LA SOGS PA GSUM PO NI ZHES PA'O, ,DBANG PO GNYIS

NI SBYOR LAS 'BYUNG, ,ZHES SBYAR RO, ,DE LA DBANG PO NI DBANG PO
STA BYANG CHUB SEMS KYI THIG LE'O, ,'DI LA GNYIS YOD PAS NA DBANG
PO GNYIS SO, ,GANG ZHE NA, RDO RJE DANG PADMA 'DUS PA STE H'Um
DANG PHAt KYIS SBYOR BAS SO, ,DE'I DON NI BSKYED PA'I RIM PA
MTHAR PHYIN PA'I RNAL

'BYOR GYIS RDO RJE DANG PADMA LA H'Um DANG PHAt BSAMS LA SNYOMS
PAR 'JUG PA'I CHO GA BYA BA'O, ,YANG NA DBANG PO GNYIS NI BDE
CHEN DANG LONGS SPYOD DO, ,DE'I BDE BA'I RO MYANG BA NI DBANG PO
SBYOR BA LA SOGS PA'O, ,YE SHES GNYIS NI MNYAM SBYOR BAS, ,ZHES
PA NI YE SHES SNANG BA DANG

SNANG BA MCHED PA GNYIS SU MED PA'O, ,YANG NA, YE SHES GNYIS NI
MNYAM SBYOR DANG, ,ZHES PA NI THABS DANG SHES RAB KYI PHA ROL
PA'O, ,JI SKAD BSHAD PA'I BYA BA YIS, ,ZHES PA NI 'PHYANG BA DANG
'KHYUD PA DANG SEN MO LA SOGS PA'O, ,'BAD PAS YE SHES GANG THOB
PA, ,ZHES

PA NI SNYOMS PAR ZHUGS PAS BYANG CHUB SEMS PHAB STE MGRIN PA DANG
SNYING GA DANG LTE BA GSUM DU YE SHES GSUM SKYE BA NI SNANG BA
THOB PA GSUM SKYE BA'O, ,SA STE THA MA BSTAN PA'O, ,GANG ZHIG CHU
SKYES RDO RJE SBYOR, ,ZHES PA NI PADMAR RDO RJE 'JUG PA'O, ,YANG
NA SNYING GA'I PADMA LAS SHES

RAB KYI ME 'BAR TE BDE BA CHEN PO'I BYANG CHUB SEMS 'GUGS PAR
BYED CES PA NI CHU SKYES RDO RJE SBYOR ZHES PA'O, ,YANG NA YE
SHES NYID MA CHAGS RNAM PAR RTOG PA'I SKYON GYIS MA GOS PAS
PADMA'O, ,DE NYID NI RDO RJE STE RNAM PAR RTOG PA'I NGO BO 'JOMS
PAR BYED PA'I PHYIR RO, ,

@224B DGA' BA NYAMS SU MYONG BA NI DGA' BA NYAMS SU MYONG BA'O,
,LAN CIG TZAM NI MYONG NAS KYANG, ,ZHES PA NI LAN CIG TZAM PHYAG
RGYA MA LA BRTEN PA'I BDE BAS KYANG ZHE'O, ,RNAL 'BYOR STOBS KYIS
'GRUB PAR 'GYUR, ,ZHES PA PHYIS TING NGE 'DZIN GYIS SPYAN DRANGS
PA

GSHEGS SU GSOL BAS 'GRUB CE'O, ,YE SHES 'JUG PA'I NGO BO YIS,
,ZHES PA NI YE SHES GSUM GYI SBYOR BAS RANG BZHIN SDUD PAR BYED
CE'O, ,DBYE BA JI BZHIN SHES BYA LA, ,ZHES PA NI SNANG BA LA SOGS
PA DANG DE'I RANG BZHIN SHES PAR BYAS LA ZHE'O, ,CI BYED

CEN [*CE NA?]; RANG BZHIN DE YANG SLAR LA NI, ,RTAG TU RNAL 'BYOR PAS MTSON
BYA STE SGOM PA POS LTE BA'I SA BON LA BLO GTANG BA'I 'DI LTAR
DBUS SU BYANG CHUB SEMS KYI THIG LE BSAMS TE DE'I STOBS KYIS LTE
BA'I 'KHOR LO RGYAS PA DANG SLANG THIG LE LA GNAS PAR BYA'O, ,JI
LTAR SPRIN NI

SNA TSOGS SHING, ,ZHES PA LA SOGS PA NI GO SLA'O, ,DE BZHIN RANG
BZHIN THAMS CAD NI, ,ZHES PA GONG DU SMOS PA'O, ,SNANG BA GSUM
GYI RGYU CAN DE, ,ZHES PA NI, THAMS CAD SNANG BA GSUM LAS 'BYUNG,
,ZHE'O, ,MA LUS YUL LA ZHUGS PA NI CHAGS PA LA SOGS PA SKYES
PA'O, ,

'OD GSAL BAR NI ZHUGS PAR GYUR, ,ZHES PA NI 'OD GSAL BA'I DANG DU
RNAM PAR DAG CES PA'O, ,DES NI RANG BZHIN 'KHRUL PA DPE DANG BCAS
PA BSTAN TO, ,DE NAS RANG BZHIN MA SHES PA'I RKYEN BSTAN PA'I
PHYIR DE 'DRA'I RANG BZHIN MA SHES PAS ZHES PA NI GONG MA LTA
BU'I RANG BZHIN

RGYAL SOGS PA DANG BCAS PA MA SHES PAS ZHES PA'O, ,MI SHES MUN
PAS KHENGS NAS NI, ,ZHES PA NI GTI MUG GI MUN PAS KHEBS PA'O,
,CING 'GYUR ZHE NA, 'KHOR BAR 'GYUR ZHES TE, GANG DU GANG GIS SHE
NA, DE NYID BSTAN PA'I PHYIR, DGE DANG MI DGE'I LAS BYAS

NAS; 'GRO BA LNGAR NI 'KHOR ZHE'O, ,DE'I DON YANG DGE BA BCU GCIG
LA SOGS PA'O, ,GANG GI PHYIR MI DGE BA'I LAS DANG 'BRAS BU BSTAN
PA'I PHYIR, ,MTSAMS MED LA SOGS BYAS NAS NI, ,ZHES BYA BA LA SOGS
PA SMOS TE, MTSAMS MED PA NI MTSAMS MED PA STE MTSAMS

@225A *, ,MED PA'I LAS SO, ,GANG ZHE NA, PHA GSOD PA LA SOGS
PA'O, ,DES CIR 'GYUR ZHE NA, DMYAL LA SOGS PAR 'TSOD PAR 'GYUR,
,ZHES TE, MNAR MED PA NAS YANG SOS KYI BAR DU SKYE ZHES PA'O,
,GANG GI PHYIR DGE BA'I LAS DANG LAS KYI RNAM PAR

SMIN PA BSTAN PA'I PHYIR, SBYIN PA LA SOGS ZHES BYA BA LA SOGS PA
SMOS TE, GANG GI CHOS SBYIN PA YONGS SU BTANG BAR GYUR PA DES
RTAG TU PHYUG POR 'GYUR RO, ,DE BZHIN DU TSUL KHRIMS DANG BZOD PA
LA SOGS PAS LHA DANG MI'I GO 'PHANG GZUGS BZANG PO LA SOGS PAR

'GYUR RO, ,GZHAN LAS KYANG, PHA GSOD PA DANG MA GSOD DANG, ,DGRA
BCOM PHO MO GSOD PA NI, ,SEMS KYIS BYAS PAS NGAN SONG RGYU, ,DE
BZHIN SBYIN LA SOGS PA RNAMS, ,SEMS YIN DE'I BSKYED BLA MED
'GYUR, ,DPER NA MKHA' LA 'DAB GSHEG BZHIN, ,ZHES PA LTA BU'O, ,DE
NAS SEMS

SA BON DU GYUR PA BSTAN PA'I PHYIR, ,SKYE BA DPAG MED STONG PHRAG
NI, ,ZHES PA SKYE BA DPAG TU MED CING BGRANG BA LAS 'DAS PA'O,
,'DIS NI YANG DANG YANG THOB PA, ,ZHES PA NI SEMS KYIS YANG DANG
YANG DU THOB PA'O, ,LOG PAR RTOG PA BSTAN PA'I PHYIR, ,'DI NI
SNGON

LAS RNAM SMIN TE, ,ZHES PA NI LUS KYI BDE BA DANG SDUG BSNGAL 'DI
NI SNGON LAS KYI RNAM PAR SMIN PA'O ZHES SEMS LA RMONGS PA RNAMS
MYA NGAN BYED DO, ,DE NAS YANG DAG BA'I RTOG PA YON TAN DANG BCAS
PA BSTAN PA'I PHYIR, RANG BZHIN SNANG BA'I TSUL GYIS NI, ,ZHES
BYA BA

LA SOGS PA SMOS TE RANG BZHIN BRGYA DRUG CU LA SOGS PA SNANG BA
GSUM LAS SKYE BA'I TSUL GYIS ZHES PA'O, ,NYON MONGS PA DE NYID
SHES NA, ,ZHES BYA BA NI GONG DANG 'BREL PA'O, ,CI BYED CE NA,
GROL BAR 'GYUR ZHE'O, ,GANG GIS GANG, GANG LAS SHE NA, GONG MA
DANG

NI DANG PO DANG SBYAR TE, YE SHES CAN NI YE SHES CAN TE, GANG LA
RANG GI GNAS PA'I DON SHES PA DE LA DE SKAD CES BYA'O, ,SRID PA'I
GZEB LAS GROL BAR 'GYUR, ,ZHES PA NI SRID PA GSUM STE 'DOD PA'I
SRID PA LA SOGS PA LAS GROL BAR 'GYUR ZHES PA'O, ,SHES RAB

@225B NGO BO 'DI NYID NI, ,ZHES PA NI SNANG BA'I YE SHES SO, ,ZLA
BA'I DKYIL 'KHOR DAG TU BRTAG ,CES PA NI SNYING GAR ZLA BA'I
DKYIL 'KHOR BSAM PA NI SNANG BA'O, ,SEMS NYID RANG GIS MTHONG
'GYUR TE, ,ZHES PA NI SNANG BA YANG SEMS SNANG BA'O, ,RANG NYID
ZLA BA'I GZUGS

BZHIN NO, ,ZHES PA NI RANG GI SEMS NYID ZLA BA LTAR BSAM PA'O,
,DE NAS ZLA BA LA DMIGS PAS, ,ZHES PA NI ZLA BA'I DKYIL 'KHOR
GSAL BA'I RNAL 'BYOR PAS SHE'O, ,RDO RJE MTSAN MAR RAB TU BRTAG
,CES PA NI DE'I STENG DU RDO RJE BSAM PA'O, ,THABS NI SNANG BA
MCHED

PA'O; ,ZLA BA RDO RJE MNYAM SBYOR BAS, ,ZHES PA NI ZLA BA'I DKYIL
'KHOR GSAL BA'I RNAL 'BYOR PA ZHE'O, ,YANG NA YE SHES KYI TSOGS
KYI YAN LAG GI RJES LA ZLA BA DANG RDO RJE DANG LHA'I SKU BSAM
PA'O, ,PHYAG RGYA BZHIS RGYAS BTAB PA NI CHOS DANG LAS DANG DAM
TSIG DANG PHYAG RGYA CHEN POS

THEBS PA'O, ,YANG NA CHOS NI LONGS SPYOD KYI 'KHOR LO'O, ,LAS NI
LTE BA'I 'KHOR LO'O, ,DAM TSIG NI SNYING GA'I 'KHOR LO'O, ,PHYAG
RGYA CHEN PO NI BDE BA CHEN PO'O, ,YANG NA LAS KYI RLUNG NI LAS
KYI PHYAG RGYA'O, ,LAS KYI RLUNG NI LAS KYI PHYAG RGYA STE DES
DE'I GNAS NAS PHAB

PA'O; ,YANG NA CHOS KYI PHYAG RGYA NI MGRIN PA LAS BYUNG BA'I LHA
MO'O, ,LAS KYI PHYAG RGYA NI ZHING SKYES DANG SNGAGS SKYES LA
SOGS PA'O, ,DAM TSIG GI PHYAG RGYA NI SNYING GA LAS BYUNG BA'I
LHA MO'O, ,DES DNGOS GRUB THOB PA NI PHYAG RGYA CHEN PO'O, ,LHA'I
NGA RGYAL 'CHANG BA NI LHA'I RNAM PA BSGOM

PA'O; ,DE NI YONGS RDZOGS RNAL 'BYOR GYI, ,ZHES PA NI RDZOGS PA'I
TING NGE 'DZIN BSTAN TE, ,STONG PA GSUM NI RNAM DAG GANG, ,ZHES
PA NI STONG PA DANG RAB TU STONG PA LA SOGS PA'O, ,RNAM PAR DAG
PA NI DBYER MED PA'O, ,'OD GSAL BA NI 'OD GSAL BA SE RNAM PAR
RTOG PA'I MUN

PA SEL BA'O, ,THAMS CAD STONG PA'ANG DE NYID DE RANG BZHIN THAMS
CAD DANG BRAL BA'I PHYIR RO, ,YE SHES GSUM NI RNAM DAG PA, ,ZHES
PA NI SNANG BA LA SOGS PA RNAM PAR DAG PA'O, ,THAMS CAD MKHYEN PA
NI THAMS CAD MKHYEN PA STE GANG LA DE YOD PA DE LA DE SKAD CES
BYA'O, ,'GYUR BA

@226A *, ,MED CING SNANG BA MED CES PA NI KHA DOG LA SOGS PAR MI
'GYUR BA'O, ,SNANG BA MED PA NI SNANG BA DANG BRAL BA'O, ,GNYIS
SU MED PA NI GNYIS SU DBYER MED PA'O, ,MCHOG TU ZHES PA'ANG DE
NYID RNAM PAR RTOG PA DANG NYON MONGS PA'I RNAM PA ZHI BA'I PHYIR
RO, ,YOD

BA NI YOD PA'O, ,MED PA NI MED PA'O, ,GANG LA YOD PA DANG MED PA
MI DMIGS PA DE LA DE SKAD CES BYA'O, ,TSIG GI SPYOD YUL MIN ZHES
PA NI BRJOD PAR BYA BA'I YUL DU MA GYUR PA'O, ,DE BAS ZHES PA NI
DE'I PHYIR ZHES PA'O, ,'OD GSAL DAG PA LAS ZHES PA NI 'OD GSAL
BA'I DANG LAS

ZHES PA'O, ,YE SHES GSUM 'BYUNG ZHES PA NI ZLA BA DANG RDO RJE
DANG LHA'I SKU 'BYUNG NGO, ,SUM CU RTZA GNYIS MTSAN 'CHANG BA,
,ZHES PA NI MTSAN SUM CU RTZA GNYIS BRGYAN PA'O, ,YANG NA SPYI
BO'I 'KHOR LO'I RTZA SUM CU RTZA GNYIS LA DE SKAD CES BYA'O, ,DPE
BYAD BZANG PO BRGYAD CU NI

GSANG BA'I RTZA BRGYAD PA DANG BCAS PA'O, ,GZHAN LAS DRUG CU RTZA
BZHI BCU DRUG BCAS SHE'O, ,GZHAN GO SLA'O, ,DE SKAD DU ZHES PA NI
BSKYED PA'I DBANG DU'O, ,RGYA CHE BA YANG YIN LA ROL BA YANG YIN
PAS RGYA CHER ROL PA'I MDO'O, ,SH'AKYA THUB PA DE BZHIN GSHEGS,
,ZHES

PA NI DE BZHIN GSHEGS PA SH'AKYA THUB PA'O, ,DE BZHIN NYID DU
GSHEGS PAS DE BZHIN GSHEGS PA'O, ,YANG NA DE BZHIN NYID LAS
GSHEGS PAS DE BZHIN GSHEGS PA'O, ,MNGON PAR BYANG CHUB 'DI BZHED
NA, ,ZHES PA NI MNGON PAR BYANG CHUB PA RNAM PA LNGA'I SGO

NAS SANGS RGYAS PAR 'DOD NAS ZHES PA'O, ,GANG GIS JI LTAR DGONGS
SHE NA, ,STONG PA CHEN PO SANGS RGYAS NYID, ,THOB PAR BYA ZHES
DGONGS NAS KYANG, ,ZHES PA STE THAMS CAD MKHYEN PA'I YE SHES KYI
DON DANG LDAN PAS DANG POR BYANG CHUB MCHOG TU SEMS BSKYED NAS

SEMS CAN GYI PHYIR SANGS RGYAS NYID THOB PAR BYA'O ZHES DGONGS
NAS SNYOMS PAR ZHUGS SHE'O, ,GANG DU GANG LA ZHE NA DNGOS PO DANG
'BREL PA STE, NEE RANYDZA NA'I CHU 'GRAM DU, ,ZHES PA NI, CHU BO
NEE RANYDZA NA'I 'GRAM DU, MI G-YO TING NGE 'DZIN SNYOMS PA'I,
,ZHES PA NI MI

@226B G-YO BA YANG YIN LA TING NGE 'DZIN KYANG YIN PAS MI G-YO
BA'I TING NGE 'DZIN TE, TING NGE 'DZIN GANG LA MING DE SKAD CES
BYA BA YOD PA'I TING NGE 'DZIN DE LA SNYOMS PAR ZHUGS NAS SHE'O,
,DE'I TSE ZHES BYA BA NI SNYOMS PAR ZHUGS PA DE'I TSE BZHUGS ZHES
SBYAR RO, ,GANG JI LTAR

ZHE NA, RDO RJE RGYAL BAS SANGS RGYAS THAMS CAD DO, ,NAM MKHA'I
RDO RJE STE CHOS KYI DBYINGS KYI PHO BRANG DU'O, ,JI LTAR NA, TIL
GYI GONG BU BZHIN DU STE, ,DPER NA TIL DANG 'DRA BAS NA TIL TE
TIL 'BRU'I GONG BU BZHIN DU GANG NAS BZHUGS SU ZHES SBYAR RO, ,DE
NAS GLENG

BSLANG BA'I PHYIR, RGYAL BA'I SRAS LA SE GOL DANG, ,ZHES BYA BA
LA SOGS PA GSUNGS TE, RGYAL BA'I SRAS DANG BYANG CHUB SEMS DPA'
RNAMS LA BCOM LDAN 'DAS SE GOL DANG DBYANGS KYIS GSUNGS PA, BSAM
GTAN 'DI NI RNAM DAG MIN, ,ZHES PA NI KUN RDZOB KYI BSAM

GTAN 'DIS RNAM PAR DAG PA'ANG THOB PAR MI 'GYUR ZHE'O, ,'DIS NI
MTHAR THUG MI THOB STE, ,ZHES PA NI BSAM GTAN 'DIS CHOS KYI SKU
MI THOB CE'O, ,GANG GIS THOB CE NA, NAM MKHA'I NGOS LTAR MCHOG
GYUR PA, ,ZHES PA NI NAM MKHA' DANG 'DRA BAR DNGOS PO MED

PA'O; ,GANG YIN JI LTAR BYA ZHE NA, 'OD GSAL BA NI CHOS KYI
SKU'O, ,DMIGS SHIG PA NI SGOMS SHIG PA'O, ,DES CIR 'GYUR ZHE NA,
DE NYID BSTAN PA'I PHYIR, 'OD GSAL BA YI GNAS THOB NAS, ,ZHES PA
LA SOGS PA GSUNGS TE, DE LA 'OD GSAL BA NI CHOS KYI

SKU'O; ,DE'I GNAS THOB PA NI CHOS KYI SKU THOB PA'O, ,THOB NAS
CIR 'GYUR ZHE NA, RANG DGA'I GZUGS SU SKYE BAR 'GYUR TE LONGS
SPYOD RDZOGS PA'I SKU DANG SPRUL PA'I SKU SNA TSOGS KYIS SEMS CAN
GYI DON THOGS PA MED PAR 'GYUR RO, ,DE'I TSE ZHES BYA BA NI DE'I
DUS NA THOB

PAR 'GYUR RO ZHES SBYAR RO, ,GANG ZHE NA, RAB DGA' RDO RJE'I SKU,
,KUN GYI DBANG PHYUG THOB PAR 'GYUR RO, ,RAB DGA' RDO RJE NI RAB
TU DGA' BA'I RDO RJE STE BDE BA CHEN PO'I SKU'O, ,KUN GYI DBANG
PHYUG KYANG DE NYID DE THAMS CAD KYI MCHOG TU GYUR PA'I SKU THOB
PAR

@227A *, ,'GYUR RO ZHES SBYAR RO, ,'DI LHA'I SGRA DE GSAN PA DANG
ZHES BYA BA NI GO SLA'O, ,'DI LTAR NAM PHYED DUS SU ZHES PA LA
SOGS PA NI 'OD GSAL BSGOM PA BSTAN TE, DE LA, 'DI LTAR NAM PHYED
DUS SU NI, ,ZHES PA NI NAM PHAR PHYED TSUR PHYED DU'O,,

YANG NA NYI ZLA KHA SBYOR DU BSAMS PA DE LA DE SKAD CES BYA'O,
,RGYAL BA'I SRAS NI SANGS RGYAS SH'AKYA THUB PA STE DES DE KHO NA
NYID KYI DON LA BSGOM PA'O, ,JI LTAR ZHE NA, SKU NI DRANG PO MA
YIN ZHING, ,ZHES PA NI DRANG POR MI 'DUG PA'O, ,GZHAN GO SLA'O,
,THAMS CAD STONG

PA RMAD CHEN PO, ,ZHES PA NI 'OD GSAL BA'O, ,DE NI RMAD DU BYUNG
BA STE, ,YA MTSAN DU GYUR PA'O, ,DANGS SHING GSAL BA'I YE SHES
CHE, ,ZHES PA NI RNAM PAR RTOG PA'I RNYOG PA DANG BRAL BAS DANGS
PA'O, ,DE GSAL BA'I SHES PA NI YE SHES CHEN PO YIN PA'I PHYIR DE

LA DE SKAD CES BYA'O, ,GANG LA BRTEN NAS CIR 'GYUR ZHE NA DE NYID
BSTAN PA'I PHYIR, BLA MA NYID KYI BKA' DRIN GYIS, ,DES NA DE NI
GSAL MTHONG 'GYUR, ,ZHES TE, BLA MA RDO RJE SLOB DPON GYI BKA'
DRIN GYIS DE MA THAG TU DE GSAL BAR 'GYUR ZHE'O, ,'DAS PA DANG

NI MA 'ONGS DANG, ,DA LTAR BYUNG BA'I SRID GSUM NI, ,SKAD CIG DE
LA MA LUS MTHONG, ,ZHES PA NI KHAMS GSUM DANG DUS GSUM SKAD CIG
TZAM GYIS MA LUS PAR MTHONG BA'O, ,'OD GSAL BA NI RNAM DAG 'CHAR,
,ZHE PA NI 'OD GSAL BA MI GTONG BA'AM

MNGA' BA'O, ,RDO RJE LTA BU'I TING NGE 'DZIN GYIS, ,ZHES PA NI
RDO RJE DANG 'DRA BAS RDO RJE'O, ,DE BAS NA GANG LA 'JOMS PAR
BYED PA YOD PA DE LA DE SKAD CES BYA'O, ,SKYA RENGS 'CHAR BA'I
DUS SU NI, ,ZHES PA NI THO RANGS KYI DUS SU'O, ,CHU ZLA DANG NI
ZHES PA LA SOGS PA GO SLA'O, ,

BYANG CHUB SNYING POR ZHUGS NAS NI, ,ZHES PA NI CHOS KYI SKU'I
NGANG LA GNAS PA'O, ,DE YI BDUD RNAMS 'JOMS PAR MDZAD, ,CES PA NI
BDUD DANG PAR DU GCOD PA NI DE'I BDUD DE PHUNG PO'I BDUD LA SOGS
PA'O, ,SH'AKYA'I MGON POS YANG DAG PA'I, ,YE

@227B SHES BLA MED LEGS THOB NAS, ,ZHES PA NI CHOS KYI SKU MTHONG
NAS ZHES PA'O, ,CI BYED CE NA, STON PAR MDZAD CES SBYAR RO, ,GANG
GI PHYIR ZHE NA, 'GRO BA LA SKYOB CING PHAN PA'I PHYIR TE, 'GRO
BA DANG NGAN SONG LAS BSKYAB PA'I PHYIR RO, ,DE NYID 'DIR NI STON
PAR

MDZAD, ,CES PA NI 'OD GSAL BA DE NYID 'DIR STON PA'O, ,MNGON PAR
BYANG CHUB STON PA NI, ,ZHES PA ZLA BA DANG RDO RJE LA SOGS PA'O,
,DE NYID YE SHES ZHES BYAR BSHAD, ,CES PA NI MNGON PAR BYANG CHUB
PA LNGA NYID YE SHES KYI SNANG BA YIN ZHES SO, ,GZHAN GO SLA'O, ,

SPYOD PA CI DGA' SPYOD BYED DE, ,ZHES PA NI GZUGS LA SOGS PA GANG
LA DGA' BA DES DE LA SPYOD CES BYA'O, ,'DI NI MA 'ONGS RDZOGS
SANGS RGYAS, ,ZHES PA NI MA 'ONGS PA'I DUS KYI GANG ZAG RNAMS
KYANG SANGS RGYAS PAR 'GYUR BA'O, ,CHAGS MIN CHAGS DANG BRAL

BA MIN, ,ZHES PA NI CHAGS DANG CHAGS PA DANG BRAL BA GNYI GA MI
DMIGS PA'O, ,STONG PA MA YIN MI STONG MIN, ,ZHES PA NI STONG PA
ZHES BYA BA'I CHOS KYI TSUL GANG YANG MI 'GRUB PAR BSTAN TO, ,DBU
MA YANG NI MI DMIGS SO, ,ZHES PA NI GNYIS KYI NGO BO LAS 'DAS

PA'I DBU MA ZHES BYA BA'I TSUL GANG YANG MA GRUB PAR BSTAN TO,
,SANGS RGYAS KUN GYI MNYAM SBYOR BA, ,ZHES PA NI SANGS RGYAS KYIS
GNYIS SU MED PA'I DON TO, ,YE SHES GSUM BRAL DE NYID GANG,
,DGONGS PA YIS NI GSUNGS PA YIN, ,ZHES PA NI YE SHES GSUM

DANG BRAL BA GANG YIN PA DES MCHOG THOB PO ZHES PA NI DGONGS PAS
GSUNGS PA'O, ,'DI CI LA DGONGS SHE NA, 'OD GSAL BA LA DGONGS NAS
GSUNGS SO, ,YANG NA SNANG BA'I 'KHRUL PA DANG BRAL BA LA DGONGS
NAS DE GSUNGS SO, ,DE BZHIN DPAL LDAN GSANG

'DUS KYI, ,BYANG CHUB SEMS KYI LE'U LAS GSUNGS, ,ZHES SBYAR TE,
DE NI 'DI LTAR CHOS THAMS CAD RNAM PAR DAG PA'I DON GANG YIN PA
SEMS NYID YIN PA'I DON DE NI DPAL GSANG BA 'DUS PA'I BYANG CHUB
SEMS KYI LE'U LAS GSUNGS SHE'O, ,GANG GI TSE 'DOD CHAGS

@228A *, ,LA SOGS PA RNAM PAR DAG PA NI, 'DOD CHAGS LA SOGS RNAM
DAG GANG, ,ZHES PA LA SOGS PA GSUNGS TE, GANG GI TSE CHOS THAMS
CAD SEMS SU 'DUS LA SEMS NYID YONGS SU DAG PAR GYUR PA NI SEMS
MTHONG BA'O, ,DE'I TSE 'DOD

CHAGS LA SOGS PA MI DMIGS PA DE'I CHOS KYI TSUL MI DMIGS SO,
,NYID DE DE BZHIN GSHEGS PAS KYANG, THAMS CAD STOD PAR GSUNGS
ZHES PA STE, DE LTA BU DE NI THAMS CAD STONG PA'O, ,SNA TSOGS MDO
DANG RGYUD LAS NI, ,ZHES PA MDO SNA TSOGS DANG RGYUD SNA TSOGS
LAS

GSUNGS SHE'O, ,DE BZHIN GANG ZHIG NYER BSTAN PA, ,ZHES PA NI DE
BZHIN GANG BSTAN PA DE NI THAMS CAD STONG PA'O, ,CHOS PHUNG
BRGYAD KHRI BZHI STONG NI, ,THUB PA CHEN POS GSUNGS PA LAS, ,ZHES
PA NI BCOM LDAN 'DAS KYIS CHOS KYI PHUNG PO BRGYAD KHRI BZHI
STONG GSUNGS

SHE'O; ,MNGON PAR BYANG CHUB MTSAN NYID NI, ,ZHES PA MNGON PAR
BYANG CHUB PA DE NYID NI DE NI BLA NA MED PA'I MNGON PAR BYANG
CHUB PA'O, ,SNYING PO LAS NI SNYING POR GSUNGS, ,ZHES PA NI ZAB
PA'I PHYIR RO, ,RAL PA GCER BU MGO REG LA SOGS PA'I DON NI GANG
LA RNAM PAR RTOG

PA DANG LDAN PA'I DUS NA NI RAL PA DANG GCER BU DANG COD PAN 'DUS
PA SPONG BA DANG LEN PA'O, ,SNA TSOGS RTAGS CAN DE DANG DE, ,ZHES
PA NI DE LTA BU SNA TSOGS PA'I DON TO, ,MNGON PAR BYANG CHUB 'DOD
PA RNAMS, ,ZHES PA NI MNGON PAR BYANG CHUB 'DOD PA'I RNAL 'BYOR
PAS SPANG

ZHE'O; ,SPANGS NAS CI BYED CE NA, GROL BAR MI 'GYUR ZHES SBYAR
RO, ,LUNG GZHAN LAS KYANG, SEMS NYID MTHONG BA'I RNAL 'BYOR GYIS,
,GTZANG BA DANG NI MI GTZANG DANG, ,RAL BA DANG NI MGO REG DANG,
,DE BZHIN CHOS BRGYAD THAMS CAD KUN, ,GANG LA GNAS KYANG

GROL BAR 'GYUR, ,GANG ZHIG SEMS NYID MI RTOG CING, ,RNAM PAR RTOG
LA RAB GNAS PAS, ,SBYIN PA GTONG ZHING TSUL KHRIMS BSRUNG, ,BZOD
DANG SHES RAB RAB GNAS KYANG, ,DES KYANG GROL BAR MI 'GYUR RO,
,BSAM GTAN DANG BRAL RNAL 'BYOR BAS, ,RTAG TU SPYOD LA

@228B 'JUG BYED KYANG, ,SPYOD PA NYID KYI 'CHANG BYED 'GYUR,
,THABS MED SPYOD PA LCAGS GZEB 'DRA, ,DNGOS RNAMS SEMS KYI 'KHRUL
PA STE, ,CIR SNANG SEMS NYID RANG BZHIN NO, ,GANG TSE SEMS LAS
THA DAD PAR, ,SNANG BA DMIGS KYI ZLA GNYIS BZHIN, ,THA DAD MED

LAS THA DAD PA, ,DON MED PAS NA MO GSHAM BZHIN, ,DANG PO DE
MTHONG DE YI TSE, ,CHOS KUN SEMS KYI 'KHRUL PAR SNANG, ,DON DAM
SEMS NI THOG MA DANG, THA MA DBUS LA SOGS PA MED, ,SEMS LA CHOS
KYI TSUL MED PAR, ,MTHONG BA DE YIS SEMS NYID MTHONG, ,

ZHES 'BYUNG BA LTA BU'O, ,DANG PO LAS KYI SBYOR BA YIS, ,ZHES PA
NI BSKYED PA'I RIM PA'I RNAL 'BYOR DANG RDO RJE BZLAS PA'O, ,SA
BRGYAD PA NI THOB PAR 'GYUR, ,ZHES PA NI BZOD PA 'BRING PO'I
SA'O, ,GZHAN LAS KYANG, BSKYED PA DANG NI BZLAS PA YIS, ,BZOD PA
'BRING

PO'I SA LA GNAS, ,ZHES PA LTA BU'O, ,SNANG BA GSUM PO MTHONG BA
DAG ,CES PA NI YE SHES GSUM BSKYED PA'O, ,CIR 'GYUR ZHE NA, SA
BCU LA NI GNAS PAR 'GYUR, ,ZHES PA NI BU'O, ,MNGON PAR BYANG CHUB
LEGS THOB NAS, ,ZHES PA NI 'OD GSAL BA THOB

NAS SHE'O, ,CI BYED CE NA, GTZANG MA'I GNAS SU NYE BAR 'GRO,
,ZHES PA STE CHOS KYI SKU THOB CE'O, ,SANGS RGYAS ZHING NAS MI
LDOG CES PA NI 'KHOR BAR MI LDOG PA'O, ,TSE 'DI NYID KYIS THAMS
CAD MKHYEN, ,ZHES PA NI TSE 'DI NYID KYIS THAMS CAD MKHYEN PA'I
BYE BRAG

DANG LDAN PAR 'GYUR RO, ,CHOS DBYINGS MNGON PAR BYANG CHUB PA,
,ZHES PA NI MNGON PAR BYANG CHUB PA'I RGYU'O, ,CHAGS SOGS ROL MO
RGYA CHEN PO, ,ZHES PA NI 'DOD CHAGS KYI CHOS SO, ,CHOS DBYINGS
MNGON PAR BYANG CHUB PA, ,JI LTAR RNYED PA'I SBYOR BA YIS, ,

ZHES PA NI RNAL 'BYOR GYI YE SHES SKYE BA'I THABS SHES PA'O,
,MNGON PAR RTOGS PAR GAR 'GYUR BA, ,ZHES PA NI THABS GANG KHONG
DU CHUD PA'O, ,BLA MED MNGON PAR BYANG CHUB PA, ,ZHES PA NI BLA
NA MED PA'I MNGON PAR BYANG CHUB PA 'DOD PA'O, ,DES JI LTAR BYA
ZHE NA, ,SPROS BCAS

@229A *, ,LA SOGS SPYOD PA YIS, ,ZHES PA STE, SPYOD PA RNAM PA
GSUM MAM DGU'AM BSAM GYIS MI KHYAB PA'O, ,SPYOD PA DES CI BYED CE
NA SLOB PO ZHES SBYAR RO, ,GANG GIS SLOB CE NA, RNAL 'BYOR PA YIS
TE, TING NGE 'DZIN DANG LDAN PAS SLOB, ,CES SBYAR

RO; ,GDOD NAS DAG PA'I RANG BZHIN CAN, ,ZHES PA NI GANG LA RNAM
PAR RTOG PA DANG BRAL BA DE LA DE SKAD CES BYA'O, ,NGO BO NYID
KYIS DE GRUB NA, ,ZHES PA NI, NGO BO NYID KYIS DAG PAR RTOGS SAM
MNGON DU GYUR NA ZHE'O, ,BSLAB PA'I SBYOR BAS CI ZHIG BYA, ,ZHES
PA NI SPYOD

PA SPYAD PA DON MED CE'O, ,RTOG LAS DE BZHIN NYID MI SKYE, ,ZHES
PA NI RNAM PAR RTOG PA LAS DE BZHIN NYID MI 'BYUNG ZHE'O, ,GANG
ZHIG DE LTAR 'DIR RTOGS NA, ,ZHES PA NI RNAL 'BYOR PA GANG YANG
RUNG BA ZHIG SPYOD PA DON DAM PAR RTOGS NA ZHE'O, ,YE SHES RIM PA

SPANGS PA YIN, ,ZHES PA NI DON DAM PA SPANGS PA YIN ZHES PA'O,
,DES CI BYED CI'I PHYIR ZHE NA, SPANGS PA'I 'GAL BA YIN PA'I
PHYIR RO, ,GZHAN GO SLA'O, ,RIM PA LNGA'I DKA' 'GREL DON GSAL BA
ZHES PA LAS RIM PA GNYIS KYI BSHAD PA'O,, ,,

DE NAS RIM PA GSUM PA BSTAN PA'I PHYIR, RDO RJE CAN RNAMS KUN GYI
GTZO, ,ZHES BYA BA LA SOGS PA SMOS TE, DE LA RDO RJE DANG LDAN
PAS RDO RJE CAN DE PHYAG NA RDO RJE LA SOGS PA'O, ,DE'I GTZO BO
YIN PAS KUN GYI GTZO BO RDO RJE 'CHANG CHEN PO'O, ,DE LA PHYAG
'TSAL TE ZHES PA NI

GZHAN GYI DON SGRUB PA'I BAR DU'O, ,PHYAG 'TSAL TE BSHAD CES
SBYAR RO, ,GANG BSHAD CE NA, BDAG LA BYIN GYIS BRLAB PA NYID,
,CES PA STE, BDAG LA BYIN GYIS RLOB PA NI SGYU MA'I DPE BCU GNYIS
NYE BAR MTSON TE RLOB CE'O, ,DE BSHAD PA YIN PAS DE LA DE SKAD
CES BYA'O, ,GANG

GI SGO NAS GANG GIS BSHAD CE NA, BRTZEBS BDAG GIS BSHAD CES PA
SMOS TE SEMS CAN RMONGS PA RNAMS LA SNYING RJE CHEN PO BSKYED NAS
BDAG GIS BSHAD CE'O, ,DE LAS DANG PO BSKYED PA'I RIM PA'I RJES SU
'BRANGS NAS ZHES PA NI BSKYED PA'I RIM PA'I LHA'I SKU LA DMIGS

@229B NAS ZHES PA'O, ,DBANG BSKUR BA THOB CING ZHES PA NI BUM
PA'I DBANG BSKUR BA THOB CING ZHES PA'O, ,RGYUD RNAM BA BZHI'I
DGONGS PA SHES PA NI BYA BA'I RGYUD DANG SPYOD PA'I RGYUD DANG
GNYI GA'I RGYUD DANG RNAL 'BYOR BLA NA MED PA'I RGYUD KYI DGONGS
PA SHES SHING ZHES PA'O, ,

YANG NA DGONGS PA LUNG BSTAN DANG LHA MO BZHIS ZHUS PA LA SOGS PA
BZHI SHES PA DE LA DE SKAD CES BYA'O, ,YANG NA 'BREL BA'I PHYIR
RGYUD DE DANG ME DANG MNYAM DU GNAS PA LA SOGS PA 'BRAS BU DANG
BCAS PA YOD PA DANG DE LA DE SKAD CES BYA'O, ,SHES RAB DANG LDAN
PA NI SHES RAB

YOD PA'O, ,LUS DANG NGAG DANG YID THO PA 'DZIN PA NI BZLAS PA
DANG SEMS DANG LHA'I SKU'I RNAM PA DANG LDAN PA'O, ,BDE NA GNYIS
LA MOS PA NI LHA'I SGYU MA LTA BU DANG 'OD GSAL BA LA GCES SU
BYED PA'O, ,DE LTA BU'I RNAL 'BYOR BAS SLOB DPON YANG DAG PAR
MNYES PAR

BYAS TE ZHES PA NI RAB TU GCES PA DANG YID LA 'THAD PA LA THUG GI
BAR DU SEMS DANG BAS 'BUL BA'O, ,MNYES NAS CI BYED CE NA, TSOGS
KYI MCHOD PA CHEN PO BYAS LA ZHES PA NI TSOGS KYI 'KHOR LO BYAS
LA ZHE'O, ,CHEN PO NI 'DIR 'KHOR LOR SHES PAR BYA'O, ,LUNG

GZHAN LAS, SPYOD PA DGU YI DBANG DAG TU, ,RNAL 'BYOR PHA DANG
RNAL 'BYOR MA, ,BRGYA RTZA BRGYAD NAS LNGA YI BAR, ,ZAS DANG SKOM
YANG DE BZHIN TE, ,DE BZHIN SA GNAS BAR DU MCHOD, ,CES PA'O, ,LO
BCU DRUG PA RDO RJE SLOB DPON LA PHUL TE ZHES PA NI BU MO LO BCU
DRUG PA

PHUL TE ZHES PA'O, ,YANG NA SKYED PAR BYED PA'I PHYIR BU MO'O,
,DGA' BA BCU DRUG STER BAS LO BCU DRUG MA'O, ,SLOB DPON NI TING
NGE 'DZIN DE LA PHAN PAR BYED PA'O, ,PHUL TE ZHES PA NI PHUL DU
BYAS SHES SO, ,YANG NA BU MO GONG DANG 'DRA, ,LO BCU DRUG PA NI
PADMA BCU DRUG GI BAR DU'O,,

SLOB DPON NI SPYI BO'I 'KHOR LO'O, ,DE LA PHUL TE ZHES PA NI
MGRIN PA NAS RLUNG GIS BZLOG STE BDE BA CHEN POR GNAS PA'O, ,YANG
NA LO BCU DRUG PA NI 'DIR BDE BA CHEN PO'I RTZA SUM CU RTZA GNYIS
PA'I BDE BA CHER SKYES PA BCU DRUG PO SLOB DPON LA PHUL TE ZHES
PA NI SNYING GAR KHU BA 'DZAG PA'O, ,

@230A *, ,GZHAN GO SLA'O, ,GZHAN NI GZHAN DU SHES PAR BYA'O,
,KHONG STONG KHYOD KYI LUS LA MED, ,CES PA NI LUS KYI NANG NA
STONG PA MED CE'O, ,SHA DANG RUNG PA KHRAG MED KYANG STON PAR
MDZAD CE'O, , JI LTAR ZHE NA, NAM MKHA' LA NI 'JA' TSON

LTAR STON ZHE'O, ,DPER NA NAM MKHA' LA NI KHA DOG SNA LNGA LA SOGS
PA'I 'JA' STON DE'I RGYU MED DE NGO BO NYID KYIS STONG NGO, ,DE
BZHIN SANGS RGYAS THAMS CAD KYI, ,DBANG PHYUG KHYOD KYI SKU YANG
STON PAR MDZAD CE'O, ,SKU LA SNYUN MED MI GTZANG MED, ,CES PA NI
RLUNG LA SOGS PA'I NAD

DANG; BU GA LAS BYUNG BA'I MI GTZANG BA MED CE'O, ,BRKES DANG
SKOM ZHES PA NI BKRES PA DANG SKOM PA'O, ,DE LTA BU 'BYUNG BA MED
KYANG STON PAR MDZAD CES SBYAR RO, ,GANG DANG GANG GI PHYIR GANG
DANG MTHUN PAR ZHE NA, KHYOD CES PA STE GONG DU BSHAD DO, ,'JIG
RTEN RJES

'JUG PHYIR ZHES PA NI 'JIG RTEN GYI SEMS CAN KHA DRANG BA'I PHYIR
RO, ,'JIG RTEN BYA BA STON PAR MDZAD, ,CES PA NI SEMS CAN DANG
MTHUN PA'I LAS BYED PA'O, ,CHU ZLA DANG 'DRA BAS CHU ZLA STE
SNANG BA NA RANG BZHIN MED PA'O, ,CHOS RNAMS KUN LA GNAS PA MED
CES PA NI

'KHOR BA'I CHOS THAMS CAD LA MI GNAS PA'O, ,NGA RGYAL MED PA NI
NGA RGYAL MED PA STE, SEMS KHENGS PA MED PA'O, ,RMONGS PA NI MA
RIG PA STE DE DANG BRAL BA GANG YIN PA DE LA DE SKAD CES BYA'O,
,DMIGS PA MED PA NI DMIGS PA DANG BRAL BA STE, DE CI'I PHYIR

ZHE NA; DE LTA BU RNAM PAR RTOG PA DANG BRAL BA'I PHYIR RO,
,PHYAG 'TSAL BA NI DE LTA BU'I DON DANG LDAN PA KHYOD LA PHYAG
'TSAL LO ZHES PA'O, ,GSHEGS DANG ZHES PA LA SOGS PA'I DON NI 'GRO
BA NAS 'CHI BA'I TSUL GYIS BAR DU RTAG TU MNYAM PAR 'JOG PA GANG
YIN

PA DE LA DE SKAD CES BYA'O, ,SGYU MA LTA BU'I TING NGE 'DZIN GYIS
ZHES PA SGYU MA DANG 'DRA BA'I LHA'I RNAM PA LA DMIGS PA'I TING
NGE 'DZIN GANG YIN PA DE LA DE SKAD CES BYA'O, ,RDZU 'PHRUL CHEL [*CHE LA?]
RNAM 'PHRUL ZHING, ,ZHES BA NI KUN DU SKU BSAM GYIS MI KHYAB PA
NAS THUGS KYI

@230B BAR DU'O, ,SNA TSOGS PA LA SNYOMS PAR 'JUG PA ZHES PA NI
SKU SNA TSOGS PA LA DMIGS PA'I TING NGE 'DZIN GANG YIN PA DE LA
DE SKAD CES BYA'O, ,GZHAN GO SLA'O, ,KUN MKHYEN YE SHES PHUNG PO
CAN, ,ZHES PA NI THAMS CAD MKHYEN PA NI KUN MKHYEN NO, ,SGYU

MA'I DPES MTSON PA'I SKU NI YE SHES KYI PHUNG PO'O, ,SPYIR PHUNG
PO NI GNYIS TE YE SHES KYI PHUNG PO DANG LAS KYI PHUNG PO'O, ,DE
LA TING NGE 'DZIN LAS SKYES PA NI YE SHES KYI PHUNG PO'O, ,RKYEN
RNAM BZHI LAS SKYES PA NI LAS KYI PHUNG PO'O, ,SRID PA'I 'KHOR LO

NI SRID PA'I 'KHOR LO'O, ,CI'I PHYIR ZHE NA LAS DANG NYON MONGS
PAS SRID PA GSUM DU YANG NAS YANG DU 'KHOR BA'I PHYIR DE LA DE
SKAD CES PA'O, ,DE RNAMS PAR SBYONG BA NI ZHI BA LA SOGS PA'I
SBYOR BAS SO, ,DE RING ZHES BYA BA NI DUS SO, ,BSHAD PA NI BDAG

BYIN GYIS RLOB PA'I RIM PA'O, ,DE NI RIN PO CHE STE GANG LA DGOS
PA'I DON 'BYUNG BA DE NI RIN PO CHE'O, ,GTZO BO ZHES PA NI BOD
PA'O, ,BDAG LA BKA' DRIN STZOL ZHES BYA BA NI BDAG LA CHOS BSHAD
DU GSOL ZHES PA'O, ,KHYOD ZHABS PADMA SPANGS NAS

NI; ,KHYOD KYI ZHABS KYI PADMA SPANGS NAS SKYABS GZHAN MED PA STE
SKYABS MED PA'O, ,GZHAN GO SLA'O, ,DE NAS DE NYID KYI MING BSTAN
PA'I PHYIR BDAG BYIN GYIS BRLAB PA'I RIM PA STE GONG DU BSHAD DO,
,GANG DU RTOGS PA BSTAN PA'I PHYIR, ,KUN RDZOB BDEN PA

BSTAN PA STE GANG DU RGYU RKYEN GYIS BSKYED PA YOD PA DE NI KUN
RDZOB STE, DE'I DBANG DU BYAS NA DNGOS PO YOD PAR BDEN PAS KUN
RDZOB KYI BDEN PA'O, ,RTOGS PA DANG DE'I DUS BSTAN PA'I PHYIR DE
NI BLA MA'I DRIN DAG GIS THOB CES PA STE, BLA MA'I DRIN GYIS ZHES

PA NI 'BYUNG KHUNGS KYI DBANG DU BYAS PA'O, ,THOB PA NI DUS DE
GONG DU BLA MA LAS THOS PA'I DUS NA THOB CE'O, ,THOB PA ZHES BYA
BA'ANG SA BON GYI TSUL DANG MNGON DU GYUR PA'I TSUL GNYIS SU
'GYUR GRANG NA, SA BON NI YE SHES YOD PA'I PHYIR MA YIN, MNGON DU
GYUR

@231A *, ,PA YANG MA YIN TE DE LA BSTAN PA MED PA'I PHYIR RO ZHE
NA, 'DI NA BLA MA'I MAN NGAG SNGON MED PA LAS RTOGS PA'I PHYIR
RO, ,GANG GI PHYIR GSUM PA RNYED PAR DKA' BA DANG MA RNYED PA'I
SKYON BSTAN PA DE'I PHYIR GANG GIS RNYED PAR MA GYUR PA ZHES PA

NI RTOG GE BA GANG GIS KYANG RNYED PAR MA GYUR PA'O, ,MDO SDE
RGYUD LA SOGS PA LA, DE NI NGAL BA DON MED 'GYUR, ,ZHES TE MDO
SDE DANG RGYUD MANG PO BRTAGS PA DON MED PAR 'GYUR, ,GANG GI TSE
BYIN GYIS BRLAB PA THOB PA'I YON TAN BSTAN PA'I PHYIR, BDAG LA

BYIN RLABS RIM THOB PA, ,ZHES SMOS TE BDAG LA BYIN GYIS BRLABS PA
GANG GIS THOB PA NI 'GYUR ZHES SBYAR RO, ,GANG DU ZHE NA, DE
BSTAN PA'I PHYIR, GTZO BO SANGS RGYAS KUN BDAG NYID, ,CES SMOS TE
SANGS RGYAS THAMS CAD KYI GTZO BO'AM BDAG POR 'GYUR

BA'O; ,DUS JI TZAM GYIS SHE NA TSE 'DI NYID KYIS SO, ,GANG DU ZHE
NA SANGS RGYAS TE MCHOG 'GRUB PAR 'GYUR BA'O, ,DE NAS GO RIMS
BSTAN PA'I PHYIR BDAG BYIN BRLABS PA'I DANG ZHES PA NI RGYA'I
KHYAD PAR RO, ,'OD GSAL BA NI 'BRAS BU'O, ,GANG GI PHYIR 'BRAS BU

PAS RGYU SNGA MA DE'I PHYIR DE LA DE BSTAN TO, ,GZHAN GO SLA'O,
,RNAM PAR RTOG PAS 'CHING BAR 'GYUR BA DANG DE'I GROL BA PO BSTAN
PA'I PHYIR, 'GRO KUN RANG DBANG MED PA STE, ,ZHES PA NI 'GRO BA
KUN RGYU RNAM PAR RTOG PA MA SPANGS PAS 'BRAS BU THOB PA MA YIN
PA'O, ,RANG DBANG

DU NI 'BYUNG BA YIN, ,ZHES PA BDAG LA BYIN GYIS BRLAB PA'I RIM
PAS RANG DBANG DU 'BYUNG BA'O, ,DE NAS LDANG BA'I RIM PA BSTAN PA
NI, ,DE YI RGYU NI 'OD GSAL BA, ,'OD GSAL THAMS CAD STONG PA YIN,
,ZHES PA SEMS CAN THAMS CAD NI RGYU RANG BZHIN MED PA LAS

'BYUNG BA'O ZHES PA NI SEMS CAN GYI DBANG DU BYAS PA'O, ,YANG NA
'OD GSAL BA'I NGANG LAS LHA'I SKU GCIG DANG DU MA'I RANG BZHIN DU
'BYUNG BA NI SLOB PA'I DBANG DU BYAS PA'O, ,SEMS GANG GIS NI BYIS
PA RNAMS 'KHOR BA'I 'CHING BAS BCINGS, ZHES PA NI RNAM PAR RTOG
PA DANG LDAN PA'I

@231B SEMS GANG YIN PA DES DON LA SHED MA BYE BA RNAMS BCINGS
SHE'O, ,GANG ZHAGS PAS BCINGS PA'I SEMS CAN DE NI DE NYID LAS
GZHAN DU NI 'GRO'I, DE'I SDUG BSNGAL NYAMS SU MYONG NGO, ,DE
BZHIN DU NYON MONGS PA'I ZHAGS PAS BCINGS PA'I SEMS CAN DE NI
'KHOR BA'I GNAS DE NYID

LAS SANGS RGYAS KYI SAR 'GRO BAR MI NUS SO, ,'KHOR BA'I SDUG
BSNGAL NYID NYAMS SU MYONG NGO, ,DE BAS NA, SEMS DE NYID KYIS
RNAL 'BYOR PA, ,BDE GSHEGS GNAS SU 'GRO'O ZHES PA NI SEMS RNAM
PAR RTOG PA DANG BRAL BAS NI SANGS RGYAS KYI SAR 'GRO ZHE'O, ,DON
DAM PA'I DBANG DU

BYAS TE BSHAD PA, RNAM PAR RTOG PA DANG BRAL BA'I BDEN PA 'DIR NI
DNGOS PO GANG YANG SKYE BA MED CE'O, ,'CHI BA MED CE'O, ,SEMS NI
RANG BZHIN RNAM DAG PAR, ,'KHOR BA NYID NI SHES PAR BYA, ,ZHES PA
NI 'KHOR BA THAMS CAD RANG BZHIN GYIS RNAM PAR DAG PAR BSAM
PA'O,,

RLUNG GI SBYOR BA MED PAR NI, ,ZHES PA NI RDO RJE BZLAS PA MED
PAR ZHE'O, ,SEMS KYI RANG BZHIN GZUNG DU MED, ,CES PA NI, SEMS LA
DMIGS PA BSGOM DU MED, ,CE'O, ,SEMS KYI RANG BZHIN RGYUR GYUR
PAS, ,ZHES PA NI CHOS RNAMS THAMS CAD SEMS LAS BYUNG BAS ZHES PAS

NI DE'I PHYIR ZHES PA'O, ,LAS DANG SKYE BA KUN DU 'BYUNG, ,ZHES
PA NI LAS RNAM PA BZHI DANG SKYE BA BZHI 'BYUNG ZHE'O, ,DE NYID
RLUNG DANG YANG DAG LDAN, ,ZHES PA NI SHES PA DANG RLUNG 'GROGS
TE BYED CE'O, ,RNAM SHES GSUM PO SLAR YANG NI, ,RNAL 'BYOR PA YI
LUS SU 'BYUNG, ,ZHES

PA NI SGYU MA LTA BU'I SKU 'BYUNG BA'O, ,SGYU MA'I LUS ZHES DE LA
BSHAD, ,CES PA LA SOGS PAS NI RNAL 'BYOR PA'I PHUNG PO LA SOGS PA
THAMS CAD SGYU MA'I DPE BCU GNYIS KYIS NYE BAR MTSON PA'I LHA'I
SKUR BSAM PA'O, ,DE NAS SGYU MA LTA BU'I SKU LA MCHOD PA'I GO
BSTAN PA'I PHYIR, ,DE BAS

BDAG NYID MCHOD LA 'JUG ,CES PA LA SOGS PA SMOS TE, THAMS CAD
BDAG GIS SNANG BA SGYU MA TZAM YIN PA DE'I PHYIR BDAG MCHOD PAR
BYA ZHE'O, ,BDAG NYID SANGS RGYAS THAMS CAD DANG, ,ZHES PA NI
SANGS RGYAS THAMS CAD KYI NGO BO YANG DAG NYID YIN ZHE'O, ,BYANG
CHUB SEMS DPA'

@232A *, ,THAMS CAD NYID, ,CES PA NI BYANG CHUB SEMS DPA' THAMS
CAD KYI NGO BO'ANG BDAG NYID YIN ZHE'O, ,DE BAS KUN NAS 'BAD PA
YIS, ,BDAG NYID RTAG TU MCHOD PAR BYA, ,ZHES PA NI SANGS RGYAS
DANG BYANG CHUB SEMS DPA'I NGO BO YIN PA DE'I PHYIR THAMS CAD
'BAD PA

MCHOD CE'O, ,DE'I NI BDAG MCHOD PA'I SNOD DU RUNG BAR BSTAN PA'O,
,GANG GI PHYIR, MCHOD PA'I RDZAS DANG THABS BSTAN PA, ,DE'I
PHYIR, SNGAGS DANG PHYAG RGYA'I SBYOR BA DANG, ,ZHES PA LA SOGS
PA SMOS TE, DE LA SNGAGS NI MCHOD PA DBUL BA'I SNGAGS SO, ,PHYAG
RGYA'ANG

DE'I PHYAG RGYA'O, ,DKYIL 'KHOR NI MCHOD PA'I DKYIL 'KHOR RO,
,GZHAN GO SLA'O, ,YANG NA SNGAGS NI YID SKYOB BA'I PHYIR TE
SNYING GAR BSGOM PA'I AA'O, ,PHYAG RGYA NI DES RNAM PAR RTOG PA
THAMS CAD LA 'DEBS PA'I PHYIR RO, ,DE NI SNYING PO LEN PA'I PHYIR
DKYIL 'KHOR RO, ,DE NAS

KLAD PA'I GZHAL YAS KHANG NAS BYANG CHUB SEMS 'OG GI ME KLONG DU
'BAB PA NI SBYIN SREG GO, ,DE THAMS CAD SGYU MAR BSAM PA'O, ,ZHI
BA DANG NI ZHES PA LA SOGS PAS NI SGYU MA LTA BU LAS BSTAN TE, DE
LA SGYU MA LTA BU'I SKUR BSAMS TE ZHI BA NI GDUG RTZUB ZHI BAR
BYED PA'I

SBYOR BA STE SNANG MDZAD KYI SBYOR BAS SO, ,RGYAS PA NI RIN CHEN
'BYUNG LDAN GYI SBYOR BAS SO, ,DBANG LA SNANG BA MTHA' YAS KYI
SBYOR BA'O, ,MNGON SPYOD LA NI DON YOD GRUB PA'I SBYOR BA'O,
,DGUG PA LA SOGS PA'I SBYOR BA LA NI RDO RJE 'CHANG GI SBYOR BAS
SO, ,GANG GIS SHE NA

SNGAGS LA SOGS PA'I SBYOR BAS SO, ,JI LTAR ZHE NA, DBANG PO'I
GZHU DANG MTSUNGS PAR BYA, ,ZHES PA NI DBANG PO'I GZHU DANG 'DRA
BAS MTSUNGS PA STE, DPER NA DBANG PO'I GZHU LA NI KHA DOG LA SOGS
PA DANG LDAN YANG NGO BO NYID MED DO, ,DE BZHIN DU LAS KYI TSOGS

THAMS CAD KYANG DE LTAR BSAM PAR BYA'O, ,YANG NA ZHI BA LTE BA'I
'KHOR LO LA BYANG CHUB SEMS KYI THIG LE BSAMS PA'O, ,DE LA RGYAS
PA NI SMAD KYI RLUNG G-YOS PAS LUS LA BYANG CHUB KYI SEMS KYI
THIG LE GANG BA'O, ,DES RNAM PAR RTOG PA 'JOMS PAS MNGON SPYOD
KYI LAS SO, ,GANG GI

@232B TSE BYANG CHUB SEMS LA DBANG THOB PA DE'I TSE DBANG ZHES
SBYAR RO, ,DGUG PA NI BDE BA CHEN PO'I GNAS NAS BYANG CHUB SEMS
'GUGS PA'O, ,SGEG DANG NYE BAR LONGS SPYOD DANG, ,ZHES PA NI SGEG
PA DANG, 'DOD PA LNGA LA LONGS SPYOD PA'O, ,GZHAN GO SLA'O,
,DBANG PO GANG DANG

GANG LAS GYUR, ,DE DANG DE YI NGO BOR BYAS, ,ZHES PA NI GZUGS LA
SOGS PA LHA MO DRUG SGYU MAR BSAM ZHE'O, ,DES CIR 'GYUR ZHE NA,
MNYAM PAR MA BZHAG SBYOR BA YIS, ,SANGS RGYAS KUN DANG MNYAM PAR
SBYOR, ,ZHES PA STE MNYAM PAR MA BZHAG KYANG SANGS RGYAS

DANG MNYAM PAR MTHONG ZHES PA'O, ,DE NAS DE'I YON TAN BSTAN PA'I
PHYIR, KUN NAS KUN DU THAMS CAD DANG, ,ZHES PA LA SOGS PA SMOS
TE, DE LA DUS KUN DANG RNAM PA THAMS CAD DU SANGS RGYAS KUN GYI
BDAG POR 'GYUR ZHE'O, ,DNGOS GRUB NI GANG THOB CE NA, DE'I PHYIR,
RANG NYID

KYIS NI DE MTHONG 'GYUR, ,ZHES PA STE RNAL 'BYOR PA RANG GIS
ZHING KHAMS YONGS SU DAG PA DE MTHONG ZHE'O, ,YON TAN GZHAN YANG
GTZO BO BDE BA CHEN PO'O, ,KUN GYI RANG BZHIN ZHES PA NI SANGS
RGYAS KUN GYI RANG BZHIN NO, ,SEMS DPA' CHEN PO NI RDO RJE 'CHANG
CHEN PO'O, ,

'GRO BA LA SOGS PA NI GO SLA'O, ,MKHA' LAS SKAD CIG DAG GIS
RNYED, ,CES PA NI NAM MKHA' DANG 'DRA BA'I CHOS KYI DBYINGS LAS
'BYUNG ZHE'O, ,YANG NA LTE BA'I PHYOGS KYI KHU BA NI GTZO BO BDE
BA'I RANG BZHIN NO, ,SEMS DPA' CHEN PO NI DE LA DMIGS PA'I TING
NGE 'DZIN TO, ,'GRO

BA NI BTZUN MO'I BHA GA'O, ,'ONG BA NI RLUNG GI LCAGS KYUS BKUG
PA'O, ,GNAS PA NI LTE BA'I PHYOGS NA GSAL BA'O, ,DES ZAS DANG
SKOM NI BKRES PA DANG SKOM PA'I GDUNG PA SEL BA DE LA DE SKAD CES
BYA'O, ,DE GANG LA BRTEN PAS 'BYUNG ZHE NA BTZUN MO'I BHA GA LA
BRTEN

PAS SKAD CIG TZAM GYIS RNYED CE'O, ,DES CIR 'GYUR ZHE NA, SRID PA
GCOD PAR 'GYUR BA ZHES SMOS TE, SRID PA GSUM PO 'JOMS PA'O, ,'GRO
LA RAB MCHOG STON ZHES PA NI 'GRO BA LA SKU SNA TSOGS STON ZHE'O,
,GZHAN GO SLA'O, ,GANG GI PHYIR BYIN GYIS BRLAB PA

@233A *, ,MA SHES PA'I SKYON BSTAN PA DE'I PHYIR BDAG BYIN GYIS
BRLAB PA'I MAN NGAG CES BYA BA LA SOGS PA SMOS TE DE LA BDAG BYIN
GYIS BRLAB PA'I MAN NGAG NI GZHUNG GI TSOGS SO, ,GANG GIS BLA MA
LAS MA BSGRUB, ,ZHES PA NI SEMS CAN GANG DANG GANG

GIS BLA MA'I MAN NGAG MA THOB PA DE DANG DES PHYIR LDOG CES SBYAR
RO, ,DE'I PHYIR, MCHOD PA THAMS CAD YONGS SPANGS NAS, ,ZHES PA NI
MCHOD PA GZHAN MI BYA'O, ,BLA MA MCHOD LA YANG DAG BRTZAM, ,ZHES
PA NI BLA MA LA THAMS CAD MNYES PAR BYA'O, ,GZHAN GO

SLA'O; ,RIM PA LNGA'I DON GSAL BAR STON PA LAS RIM PA GSUM PA'I
BSHAD PA'O,, ,,DE NAS RIM PA BZHI PA BSTAN PA'I PHYIR, THAMS CAD
STONG PA NYID STON PA'O, ,ZHES PA LA SOGS PA SMOS TE, GANG GIS
GANG LA STON ZHE NA, DE BSTAN PA'I PHYIR STON PA PO RDO RJE

SEMS DPA' ZHES SMOS TE, DE LA DON DAM PA'I RDO RJE LA SEMS DPA'
RDO RJE SEMS DPA'O, ,THAMS CAD STONG PA NI 'OD GSAL BA'O, ,DE
STON PA GANG YIN PA DE LA DE SKAD CES BYA'O, ,DE LA PHYAG 'TSAL
TE BSHAD CES SBYAR RO, ,GANG GIS GANG GI PHYIR ZHE NA, BZHI

PA MNGON PAR BYANG CHUB PA'I RIM PA BDAG GIS BSHAD CE'O, ,DE NAS
SLOB DPON GYI YON TAN BSTAN TE, 'DI NI ZHES PA LHAG CES SBYAR RO,
,GANG BAS LHAG CE NA, RANG BYUNG BCOM LDAN 'DAS ZHES PA NI RDO
RJE 'CHANG LA SOGS PA'O, ,GCIG BSDUS BDAG NYID

CHE BA'I LHA, ,ZHES PA NI GCIG TU BSDUS PA'I BDAG CAN NO, ,DE BAS
LHAG CES SBYAR RO, ,GANG BAS LHAG CE NA, RANG BYUNG BCOM LDAN
'DAS ZHES SMOS TE, 'OD GSAL BA'I MAN NGAG DNGOS SU STON PA'I
PHYIR RO, ,RDO RJE SLOB DPON DE BAS LHAG ,CES PA NI GONG MA DANG

'BREL BA'O, ,DE NI YANG DAG MNYES BYAS TE, ,ZHES PA NI RDO RJE
SLOB DPON MNYES PA NI GONG DU BSHAD DO, ,DUS JI TZAM ZHE NA,
LO'AM YANG NA ZLA BA LA, ,ZHES PA LA SOGS PA NI GO SLA'O, ,TSOGS
KYI DKYIL 'KHOR DBUS SU NI, ,ZHES PA NI 'DUS PA'I DKYIL 'KHOR GYI

@233B DBUS SU ZHES PA'O, ,CHO GA JI BZHIN MCHOD PAR BYA, ,ZHES PA
NI PHYI NANG GI MCHOD PA MANG PO DBUL BA'O, ,DE NAS 'DOD YON LNGA
SPYOD PAS, ,ZHES PA NI GZUGS LA SOGS PA'O, ,RNAL 'BYOR CHEN PO
MNYES ZHES PA NI RDO RJE SLOB DPON MNYES PA'O, ,SNYOMS PAR 'JUG

PA'I CHO GA NI SBYOR BA BYED PA'O, ,DES CIR 'GYUR ZHE NA, SNANG
BA BSKYED PA NI SNANG BA'I YE SHES SKYES ZHES PA'O, ,YANG NA
TSOGS KYI DKYIL 'KHOR NI SPYI BO'I 'KHOR LO'O, ,CI'I PHYIR ZHE
NA, YI GE BDUN CU RTZA GNYIS TSOGS PA'I PHYIR RO, ,DE'I DBUS NI,
RTZA'I MDUD PA'O,,

CHO GA JI BZHIN MCHOD PA NI DER DBUS THIG LE LA BLO GTAD DE BSGOM
PA'O, ,'DOD YON LNGA SPYOD PAS ZHES PA SPYI BO LAS 'BYUNG BA'I
RTZA'I RTZE MOR THIG LE LA BLO GTAD PA'O, ,RNAL 'BYOR CHEN PO
MNYES ZHES PA NI BYANG CHUB SEMS 'BAB PA'O, ,SNYOMS PAR 'JUG PA
NI DUS DER

PHYAG RGYA MA DANG SNYOMS PAR 'JUG PA'O, ,DES CI BYED CE NA,
SNANG BA'I YE SHES BSKYED PA'O, ,BYANG CHUB SEMS NI RAB 'BAD PAS,
,ZHES PA NI BYANG CHUB SEMS PHYUNG BA'O, ,KA LA SHA SOGS DAG TU
GZHAG ,CES PA NI BUM PA DANG NYA PHYIS LA SOGS PA GZHAG PA'O,
,GZHAN

GO SLA'O, ,DE NAS BLA MA LA BSTOD PA NI, KHAMS GSUM LAS NI RNAM
GROL ZHING, ,ZHES PA NI KHAMS GSUM GYI RNAM PAR RTOG PA LAS GROL
ZHE'O, ,NAM MKHA' DANG NI MNYAM GYUR PA, ,ZHES PA NAM MKHA' DANG
'DRA BAS NAM MKHA' STE DE DANG MNYAM PA'O, ,'DOD PA RNAMS

KYIS MA GOS PA, ,ZHES PA NI GZUGS LA SOGS PA 'DOD PAR BYA BA
DANG, BYED PA THAMS CAD DANG BRAL BA'I PHYIR RO, ,DMIGS PA MED LA
RTOGS PA'I TSUL GYIS PHYAG 'TSAL LO ZHE'O, ,PHUNG PO RNAMS LA
RTOGS PA'I TSUL GYIS PHYAG 'TSAL LO ZHE'O, ,PHUNG PO RNAMS DANG

KHAMS RNAMS DANG, ,ZHES PA LA SOGS PA'I DON NI RNAM PAR RTOG PA
DANG LDAN PA'I PHUNG PO DANG SKYE MCHED LA SOGS PA DANG BRAL
BA'O, ,RNAM RTOG MED CING KUN RTOG MED, ,CES PA NI RNAM PAR RTOG
PA DANG KUN DU RTOG PA DANG BRAL ZHE'O, ,THUGS NI RAB TU MI GNAS
PA,,

@234A *, ,ZHES PA NI THUGS RNAM PAR RTOG PA LA MI GNAS PA'O,
,BSAM GYIS MI KHYAB PA YI THUGS, ,ZHES PA NI DPAG CING GZHAL DU
MED PA GANG YIN PA DE LA DE SKAD CES BYA'O, ,CI LTAR NAM MKHA'
GNAS MED CING, ,ZHES PA NI NAM MKHA' LA NI GNAS DANG GNAS PA DANG

GNAS PA BYED PA PO MED DO ZHE'O, ,SPROS MED GOS PA MED CES PA NI
SPROS PA DANG GOS PA DANG SPROS PA'O, ,DGOS PA PO DANG SPROS PA'I
CHOS LA SOGS PA DMIGS SHING DMIGS SU MED DO, ,LTAR ZHES PA NI DE
BZHIN DU'O, ,MKHA' DANG MNYAM PA NI NAM MKHA' DANG 'DRA BA'O, ,

THAMS CAD STONG PA'I RANG BZHIN CAN, ,ZHES PA NI 'OD GSAL BA'O,
,MNGON PAR BYANG CHUB BLTA BAR 'TSAL, ,ZHES PA NI 'OD GSAL BA
RTOG PAR 'TSAL ZHES PA'O, ,GZHAN GO SLA'O, ,LAS DANG 'BRAS BU LAS
GROL ZHING, ,ZHES PA NI DE KHO NA NYID LAS KYANG,

'DI LTA STE 'OD GSAL BA NI DGE BA MI DMIGS, SDIG PA MI DMIGS DGE
BA PO MI DMIGS, SDIG PA PO MI DMIGS, DGE BA'I CHOS DANG MTSAN
NYID MI DMIGS, SDIG PA'I CHOS DANG MTSAN NYID MI DMIGS, DGE BA'I
'BRAS BU MI DMIGS SO, ,SDIG PA'I 'BRAS BU

MI DMIGS SO, ,CHOS THAMS CAD RANG BZHIN GYIS RAMS PAR DAG PA'I
PHYIR RO ZHE'O, ,GZHAN GO SLA'O, ,DE NAS BLA MA'I MAN NGAG SBYIN
PA BSTAN PA'I PHYIR MTSAN MO SNANG BA'I CHA STE ZHES PA LA SOGS
PA GSUNGS TE, DE LA MTSAN MO NI SNANG BA'I CHA'O, ,NYI MA SHAR
DANG 'DRA BAR GSAL

BA NI SNANG BA MCHED PA'O, ,MTSAMS NI NYIN MO DANG MTSAN MO'I
MTSAMS TE DE GANG YIN ZHE NA, SNANG BA THOB PA'O, ,DE NAS 'OD
GSAL BA LA SOGS PA BSTAN PA'I PHYIR MTSAN MIN ZHES PA LA SOGS PA
GSUNGS TE, DE LA DON DAM PA'I BDEN PA 'OD GSAL BA NI MTSAN MO STE
SNANG BA DANG

BRAL BA'O, ,NYIN PAR SNANG BA MCHED PA DANG BRAL BA'O, ,MTSAMS MA
YIN TE SNANG BA THOB PA DANG BRAL BA'O, ,DE GANG YIN ZHE NA BYANG
CHUB STE MNGON PAR BYANG CHUB PA 'OD GSAL BA'O, ,GANG GI YUL ZHE
NA, RNAL 'BYOR PA STE TING NGE 'DZIN DANG LDAN PA'I YUL LO, ,LHAG
MA GANG DU

@234B BSHAD PAR BAS, ,SLOB DPON MCHOG NI RAB RIB BRAL BAS, SHES
RAB NI RNAM PAR RTOG PA DANG BRAL BA'I SLOB DPON GYIS BSTAN
ZHE'O, ,GANG LA BSTAN ZHE NA SLOB MA STE RIN PO CHE LTA BU'I GANG
ZAG LA'O, ,DE LA BSTAN PA NI BSTAN PA'O, ,DE LA GANG BSTAN ZHE NA
PHYIR ROL BYANG CHUB BSTAN ZHES

PA NI; PHYI'I MNGON PAR BYANG CHUB PA BSTAN PA'O, ,DES CI BYED CE
NA, NANG GI MNGON PAR BYANG CHUB PA STON TE NANG GI BDE BAR RNYOG
BRAL ZHES BYA BA NI RNAM PAR ROG PA DANG BRAL BA'I BDE BA'O,
,DNGOS GANG YIN ZHES SANGS RGYAS YE SHES TE SANGS RGYAS KYI MI
ROG PA'I YE SHES SKAD CIG TZAM GYIS

THOB CE'O, ,MTHAR 'BYUNG BA ZHES PA LA SOGS PA NI STONG PA ZHES
SBYAR RO, ,DE'I DON NI MTHAR 'BYUNG BA STONG PA'O, ,MTHAR 'BYUNG
BA'I RGYU STONG PA'O, ,MTHAR 'BYUNG BA'I CHOS STONG PA'O, ,DE
CI'I PHYIR ZHE NA, DON DAM PA LA NI MTHA' DANG MTHA'I CHOS DMIGS
SU MED PA'O ZHES DE KHON

NYID KYI RGYAN LAS 'BYUNG NGO, ,GZHAN YANG DE BZHIN DU SHES PAR
BYA'O, ,DE NAS NYAMS SU BLANG BA BSTAN PA'I PHYIR, MAN NGAG THOB
PA'I SLOB MA YIS, ,ZHES BYA BA LA SOGS PA SMOS TE, DE LA MAN NGAG
NI 'OD GSAL BA'O, ,THOB PA NI RTOGS PA'O, ,GANG GIS GANG RTOGS PA
DE LA DE

SKAD CES BYA'O, ,YIS ZHES PA NI BRLAB CES PA DANG SBYAR RO, ,GANG
ZHE NA RNAL 'BYOR GNYIS LA BRLAB PAR BYA'O, ,GNYIS PO DE NYID
BSTAN PA'I PHYIR RIL PO 'DZIN PA DANG ZHES PA LA SOGS PA GSUNGS
TE DE'I DON 'OG NAS BSTAN TO, ,MGO BO NAS NI RKANG PA'I BAR,
,ZHES PA NI MGO

BO NAS RKANG PA'I BAR RO, ,SNYING GAR PHYIN PA'I BAR ZHES PA NI
SNYING GA LA THUG GI BAR DU'O, ,RNAL 'BYOR YANG DAG MTHA' 'JUG
CES PA NI DON DAM PA LA 'JUG PA'O, ,DE'I DON NI 'DI LTAR LUS
THAMS CAD 'BYUNG BA BZHIR 'DUS TE, DANG PO SA CHU LA THIM PA'AM,
YANG NA RLUNG

CHU LA THIM, CHU SA LA THIM, ME YANG SA'I DANG LA THIM PA NI
SNYING GA'I DBANG DU BYAS PA'I MAN NGAG GO, ,YANG NA SNYING GA
DANG LDAN PAS SNYING GA STE, MGRIN PAR PADMA 'DAB MA BZHI DANG
LDAN PA'I DBUS SU BYANG CHUB SEMS KYI THIG LE BSAMS TE, 'DAB MA
BZHI

@235A *, ,LA YI GE BZHI BKOD PA NI MAN NGAG GO, ,LUNG GZHAN LAS
KYANG, DANG PO SA NI CHU LA THIM, CHU YANG ME LA THIM 'GYUR TE,
ME NI RLUNG LA THIM 'GYUR NAS, ,RLUNG YANG RANG BZHIN MED PAR
'GYUR, ,DE TSE RTAGS LNGA RIM PAR

SKYE; ,ZHE'O, ,YANG NA SNYING GA DANG NYE BAS SNYING GA STE, LTE
BA'I PHYOGS SU 'DAB MA BZHI DANG BRGYA DANG BCU DRUG LA SOGS PA'I
RNAM PAR BSAMS TE, PHYI NAS NANG DU 'DUS PA NI LTE BA'I DBANG DU
BYAS PA'O, ,YANG NA SNYING GA DANG 'DRA BAS SNYING GA STE,

BDE BA CHEN PO'I 'KHOR LOR BSAM PA NI MAN NGAG GO, ,DE NI RIL POR
'DZIN PA'I RNAL 'BYOR GYI DBANG DU BYAS PA'O, ,RJES SU GZHIG PA'I
DBANG DU BYA BA NI, RGYU BA DANG NI MI RGYU NYID, ,CES PA NI SNOD
DANG BCUD KYI 'JIG RTEN NO, ,YANG NA RGYU BA NI

RLUNG RGYU BA'I DBANG DU BYAS PA'O, ,MI RGYU BA NI KHYAB BYED KYI
RLUNG NGO, ,DANG PO 'OD GSAL BAR BYAS TE, ,ZHES PA NI DON DAM
PA'I MAN NGAG BSGOM PA'O, ,DE'I DON YANG DANG POR LTE BA'I ZLA
BA'I STENG DU THIG LE BSAMS TE, RLUNG GIS BSKYOD PA NAS THA MA
LUS

KYI BA SPU LA THUG GI PAR DU TIL GYI GANG BU BZHIN DU GANG NAS
BDE BAR GYUR TE, DE LA DMIGS NAS SGYU MA LTA BUR GYUR, ,THA MA
RANG BZHIN MED PAR BSAMS PA'O, ,PHYI NAS DE BZHIN BDAG NYID BYED,
,CES PA NI LHA'I SKYAR SLAR LDANG PA'O, ,GZHAN GO SLA'O, ,

'OD GSAL BA'I DBANG DU BYAS PA NI DANG POR 'OD GSAL BA ZHES BYA
BA NI DON DAM PA'I BDEN PA'O, ,DE'I DON YANG LUNG GZHAN LAS BSHAD
PAR BYA STE, CHOS RNAMS RANG BZHIN RNAM DAG PAS, ,NGO BO NYID MED
BZANG PO YIN, ,STONG PA NYID NI RAB RTOGS PA'I,,

DON NYID GSAL BA PA RU BSHAD, ,SEMS NI YONGS SU DAG PA STE, ,DUS
DANG KHAMS LA SOGS MI DMIGS, ,RTOG DANG RTAG PA'I RGYU 'BRAS MED,
,RNAL 'BYOR DE NI 'OD GSAL TE, ,RNAM RTOG MUN PA SEL PHYIR RO,
,DE NI RNAM PA GNYIS SU STE,,

@235B SLOB BA DANG NI MI SLOB PA'O, ,SLOB PA BSAM GTAN RNAM PA
GNYIS, ,RIL 'DZIN DANG NI RJES GZHIG GO, ,GNAS BZHI SO SO'AM GCIG
TU NI, ,BSAMS TE 'BYUNG BA NAM MKHAR SDUD, ,DE NI RIL POR 'DZIN
PA'O, ,LUS RNAMS BYANG CHUB SEMS

KYIS NI, ,TIL GYI 'BRU BZHIN GANG GYUR NAS, ,THAMS CAD DE YI NGO
BOR GYUR, ,DE NYID SGYU MA RANG BZHIN MED, ,RJES SU GZHIG PA'I
DBANG DU'O, ,DE YI YE SHES GANG YIN PA, ,DE NI YE SHES 'OD GSAL
LO, ,DE YI 'BRAS BU GANG YIN PA, ,SGYU

'PHRUL LHA YI RNAM PA'O, ,'OD GSAL GTAN LA DBAB PA NI, ,SGYU
'DRA'I DNGOS POR GANG 'DOD PA, ,MTHAR PHYIN BYED NA TSAD MA MED,
,MNYAM PAR GZHAG PA'I RNAL 'BYOR PA, ,DON NI DON DAM SHES BYA
STE, ,RJES LA SANGS RGYAS SKU 'BYUNG BA'O, ,'DI NI

KUN RDZOB BDEN PAR 'DOD, ,YANG NA BDEN GNYIS SO SO RU, ,YUL DU
BYED PA 'DI YI DUS, ,PHYI NI GNYIS KA GCIG 'DUS NAS, ,YUL DU BYED
PHYIR DE SKAD CO, ,ZHES 'BYUNG BA LTA BU'O, ,RIM PA LNGA'I DKA'
'GREL DON GSAL BA ZHES BYA BA LAS,

RIM PA BZHI BA'I BSHAD PA'O,, ,,DE NAS ZUNG DU 'JUG PA'I RIM PA
BSTAN PA'I PHYIR, MGON PO RGYU DANG 'BRAS BCAS NYID, ,CES BYA BA
LA SOGS SMOS TE, DE LA MGON PO NI RDO RJE 'CHANG CHEN PO'O, ,RGYU
DANG 'BRAS BUR BCAS GANG 'BRAS BU SKYED PAR BYED PA DE NI RGYU'O,,

GANG DE LAS BYUNG NAS DON BYED NUS PA DE NI 'BRAS BU'O, ,RGYU
DANG 'BRAS BU GNYIS SU MED PA THUGS SU CHUD PA NI, GNYIS PA THAMS
CAD RNAM SPANGS LA ZHE'O, ,CI BYED CE NA, PHYAG 'TSAL NAS BSHAD
CES SBYAR RO, ,GANG ZHE NA, ZUNG DU 'JUG PA'I RIM PA THA MA BSHAD
CE'O, ,ZUNG DU

'JUG PA'I RIM PA BSHAD PA DE NYID RGYAS PAR BSTAN PA'I PHYIR,
'KHOR BA DANG NI MYA NGAN 'DAS, ,ZHES BYA BA LA SOGS PA GSUNGS
TE, DE LA 'KHAR BA NI MA RIG PA NAS RGA SHI'I BAR DU YANG DANG
YANG DU 'KHOR, MYA NGAN LAS 'DAS PA NI 'KHOR BA'I SDUG BSNGAL LAS
THAR PA'O, ,'DI DAG NI

@236A *, ,GNYIS SU SNANG BA'I PHYIR GZUNG NGO, ,GANG LA DE GNYIS
GNYIS SU MED PAR YOD BA DE NI ZUNG DU 'JUG PA'O, ,GANG DU KUN NAS
NYON MONGS PA, ,ZHES PA LA SOGS PA'ANG GONG BZHIN NO, ,GANG GI
TSE DNGOS PO'I CHOS RNAM PA DANG BCAS PA NI RNAM BCAS SO, ,CI'I
PHYIR ZHE NA,

DMIGS PA'I RNAM PA DANG BCAS PA'I PHYIR RO, ,DNGOS PO MED PA NI
RNAM PA MED PA'O, ,RNAL 'BYOR PA NI GNYIS MED SPYOD, ,CES PA NI
RNAL 'BYOR PA GNYIS SU MED CING GNYIS SU DBYER THA MI DAD DE GCIG
GI NGO BO YANG MI DMIGS BA 'DI NI ZUNG DU 'JUG PA'O, ,GZUNG DU
'DZIN GA NI GZUNG BA DANG 'DZIN

PA STE YUL DANG YUL CAN NO, ,DE GNYIS SU MED CING GCIG GI NGO BO
YANG MI DMIGS PA NI ZUNG DU 'JUG PA'O, ,RTAG DANG CHAD PA NI RTAG
PA DANG CHAD PA STE DE'I BLO MED PA NI ZUNG DU 'JUG PA'O, ,GZHAN
LAS CI STE MCHIS ZHES BGYIS NA NI RTAG PAR 'GYUR RO, ,MA MCHIS
ZHES BGYIS NA NI

CHAD PAR 'GYUR TE, DBU MA'I LAM NI DMIGS SU MED DO ZHE'O, ,SHES
RAB NI RAB TU 'BYED PA'I MTSAN NYID CAN NO, ,SNYING RJE NI SNYING
RJE'O, ,DE GNYIS SU MED PA GANG YIN PA DE LA DE SKAD CES BYA'O,
,RIM 'DI SANGS RGYAS SPYOD YUL LO, ,ZHES PA NI SANGS RGYAS KYI
YUL YIN GYI GZHAN

GYI MA YIN PA'I PHYIR RO, ,THABS DANG SHES RAB SNYOMS 'JUG PAR,
,ZHES PA NI THABS DANG SHES RAB KYI PHA ROL TU BYED PA'O, ,'DIS
NI SPYOD PA LA BSLABS PA'ANG SHES PAR BYA'O, ,LHAG MAR BCAS PA NI
PHUNG PO LHAG MA DANG BCAS PA'O, ,LHAG MED PA NI LHAG MED PA'O,
,'DI

DAG GNYIS SU MED PA NI ZUNG DU 'JUG GO, ,GANG ZAG GI BDAG NI GANG
ZAG LA BDAG TU 'DZIN PA'O, ,CHOS LA 'DZIN PA NI CHOS LA BDAG TU
'DZIN PA'O, ,BDAG TU 'DZIN PA GNYIS DANG BRAL BA'I PHYIR RO,
,BDAG BYIN RLABS PA NI KUN RDZOB KYI BDEN PA'O, ,'OD GSAL PA NI
DON

DAM PA'I BDEN PA'O, ,GNYIS SU MED PA NI ZUNG DU 'JUG PA'O, ,RIL
POR 'DZIN PA NI RIL POR 'DZIN PA'O, ,RJES SU GZHIG PA NI RJES SU
GZHIG PA'O, ,GNYIS SU MED PA NI ZUNG DU 'JUG PA'O, ,'JUG PA DANG
GNAS PA DANG LDANG BA NI RLUNG GSUM 'DUS PA'O, ,DE'I

@236B DBYE BA MED PA NI ZUNG DU 'JUG PA'O, ,DE BZHIN NYID LA
DMIGS PA NI MNYAM PA LA GZHAG PA'I DUS SO, ,GANG DU LDANG BA NI
RJES LAS THOB PA'O, ,MNYAM PA LA GZHAG PA DANG RJES LAS THOB PA
GNYI GA YONGS SU DAG CING DBYER MED PA NI ZUNG DU 'JUG PA'O,
,GNYID LOG PA NI

GNYID LOG PA'O, ,SAD PA NI SAD PA'O, ,GANG LA GNYID LOG PA DANG
SAD PA GNYIS MED PA NI ZUNG DU 'JUG PA'O, ,GZHAN GO SLA'O, ,CHAGS
DANG CHAGS PA MED LAS GROL ZHING ZHES PA CHAGS PA MED PA LAS GROL
ZHING GNYIS SU MED PA'O, ,MCHOG TU DGA' BA'I LUS DANG

LDAN; ,ZHES PA NI GANG LTAR 'DOD PA'I SKUR 'BYUNG BA'O, ,'KHOR BA
SRID DANG GNAS BYED PA, ,ZHES PA NI 'KHOR BA JI SRID DU SANGS
RGYAS GNAS PAR BYED PA'O, ,DE LTA BU'I TING NGE 'DZIN GANG YIN PA
DE LA DE SKAD CES BYA'O, ,GZHAN GO SLA'O, ,SGYU 'PHRUL DRA BAR
MNGON SANGS

RGYAS; ,ZHES PA NI GNYIS SU MED PA'I NGANG DU SANGS RGYAS PA'O,
,LUNG GZHAN LAS KYANG, GANG TSE BCOM LDAN RDO RJE CAN, ,SANGS
RGYAS THAMS CAD 'DUS PA'I SKU, ,MCHOG TU BRJOD PA'I BDAG NYID
CAN, ,'DI YI THUGS KYI YE SHES LAS, ,DAG PA DANG NI MA DAG MED, ,

'DI LA SGRIB DANG MI SGRIB MED, ,'KHOR BA MYA NGAN 'DAS PA MED,
,MNYAM GZHAG DANG NI RJES THOB MED, ,'DI LA DON DAM KUN RDZOB
MED, ,SNANG BA DANG NI MUN PA DANG, ,PHO DANG MO DANG MA NING
MED, ,'JIG RTEN 'JIG RTEN 'DAS PA MED, ,'DI LA GNYIS SOGS

DBYE BA KUN, ,RANG BZHIN GYIS NI RNAM PAR DAG ,'DI LA GNYIS KYI
DNGOS PO RNAMS, ,RDZAS SU YOD PA MA YIN TE, ,TSUL MED GNYIS KYI
SA BON MED, ,GCIG TU YANG NI GYUR PA MED, ,DE THOB 'DOD PA'I RNAL
'BYOR GYIS, ,DON DAM PA YI

NGANG LA GNAS, ,LANGS NAS KHAMS GSUM THAMS CAD LTA, ,SGYU MA DANG
'DRA'I BDAG NYID CAN, ,'DUS PA LNGA YI BAR DU'O, ,THA MA GCIG NI
RNAM PA STE, ,DE YI SNYING GAR THIG LE BSAM, ,RJES KYI RTOG PA
BZLOG PA'I PHYIR, ,THIG LE PHRA MO BRGYA

@237A *, ,YI BAR, ,SLAR 'DUS GCIG GI RNAM PAR BLTA, ,DE 'ONG 'DUS
PAS RANG BZHIN MED, ,CES DE KHO NA NYID KYI RGYUD LAS GSUNGS SO,
,ZUNG 'JUG GO 'PHANG LA GNAS PA, ,SLOB BZHIN PA YI RNAL 'BYOR
CHE, ,ZHES PA NI ZUNG 'JUG SLOB PA'I

DBANG DU BYAS PA'O, ,GZHAN DAG LAS KYANG, GNYIS MED YE SHES 'DOD
PA YIS, ,SPYOD PA GSUM DANG THIG LE BSAM, ,DE NYID TING 'DZIN
MTHAR PHYIN PAS, ,PHYIS NI GANG LA'ANG MI SLOB BO, ,ZHES 'BYUNG
BA LTA BU'O, ,JI LTAR BDAG NYID DE BZHIN DGRA, ,ZHES

BA NI BDAG DANG DGRA GNYIS SU MED PA'O, ,GZHAN YANG DE BZHIN DU
SHES PAR BYA'O, ,SBAS PA'I BRTUL ZHUGS KUN BSGRUBS NA, ,PHUN SUM
TSOGS PA THAMS CAD 'GRUB, ,CES PA NI SPROS BCAS LA SOGS PA'I
SPYOD PA DANG, ZUNG DU 'JUG PA'I TING NGE 'DZIN LA GNAS NA MCHOG
GI

DNGOS GRUB THOB CES SBYAR RO, ,GZHAN LAS KYANG, GNYIS SU MED PA'I
TING 'DZIN DANG MA CHAGS PA'I SPYOD PA LA BRTEN PA'I RNAL 'BYOR
PA DE NI SANGS RGYAS THAMS CAD DANG MNYAM PAR 'GYUR RO, ,LHA DANG
KLU DANG GNOD SBYIN LA SOGS PA THAMS CAD KYIS PHYAG BYA BA DANG

MCHOD PA'I GNAS SU 'GYUR RO ZHES RGYA CHER GSUNGS SO, ,DPAL LDAN
GNOD SEL GSANG BA DE NYID LEGS BSDUS PA, ,YON TAN KUN 'DZIN RGYAL
SRAS ZAB MO'I DON LA DPOG PAR MI NUS KYANG, ,GANG ZAG BDAG PAS
DMAN LA PHAN PHYIR 'DI NI BDAG GIS

BRTZAMS, ,'DI LA NYES GYUR CI MCHIS MKHAS DANG 'PHAGS LA BZOD PAR
GSOL, ,'DOD RGYAL ZHAGS PAS ZIN PA KUN LA GSANG PHYIR GSAL MA
BYAS, ,DE NI GANG ZAG DMAN PA'I DON DU 'DI LAS BDAG NI DGA'
BA SKYES, ,DGE BA'I RTZA BA

'DI YIS KHAMS 'DIR DON GSAL RING GNAS SHING, ,'DI LA BRTEN NAS
GANG DAG DNGOS GRUB RNAM GNYIS THOB PAR SHOG, ,,RIM PA LNGA'I
DKA' 'GREL DON GSAL BA ZHES BYA BA SLOB DPON KLU'I BYANG CHUB
KYIS MDZAD PA RDZOGS SO,, ,,

