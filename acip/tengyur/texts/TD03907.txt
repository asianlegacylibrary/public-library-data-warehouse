@306A #, ,RGYA GAR SKAD DU, SARBA Y'A NA A'A LO KA BI SHE shA BH'A
shYAm

N'A MA; BOD SKAD DU, THEG PA THAMS CAD SNANG BAR BYED PA'I BYE
BRAG TU BSHAD PA ZHES BYA BA, 'PHAGS PA 'JAM DPAL LA PHYAG 'TSAL
LO, ,SKYE MED RTOGS LA GUS BTUD NAS, ,BDAG MED GNYIS DANG LDAN PA
YI, ,BDEN PA GNYIS PO RTOGS BYA'I PHYIR, ,LTA BA'I BYE BRAG BSHAD
PAR BYA, ,PHYI PA DANG NI RANG GI SDE,,

LTA BA RNAM PA GNYIS SU BSTAN, ,BDAG MED PA GNYIS NI DKYIL LAM
SNYING PO STE, ,DE LAS PHYI ROL DU GYUR PA NI MU STEGS PA'O, ,DON
MA NOR BAR LTA BA NI RANG GI SDE PA'O, ,DE GNYIS SU YANG DAG PAR
RDZOGS PA'I SANGS RGYAS KYIS BSHAD DO, ,DPYOD PA PA DANG BYE BRAG
PA, ,GCER BU PA DANG GRANGS CAN DANG, ,RIGS

PA CAN RNAMS 'DOD PA'O, ,DE YANG 'DI SKAD STON TE, DPYOD PA PA NI
'JIG RTEN RGYANG PHAN PA STE, DE KHO NA NYID BZHIR 'DOD DE, SA
DANG, CHU DANG, ME DANG, RLUNG DANG NGO, ,GNYIS PA NI DE KHO NA
NYID DRUG TU 'DOD DE, RDZAS DANG, YON TAN DANG, LAS DANG, SPYI
DANG, BYE BRAG DANG, 'DU BA'O, ,RDZAS NI DGU STE, SA DANG,

@306B CHU DANG, ME DANG, RLUNG DANG, BDAG DANG, DUS DANG, PHYOGS
DANG, YID DANG, NAM MKHA'O, ,YON TAN NI NYI SHU RTZA BZHI STE,
GZUGS DANG, SGRA DANG, DRI DANG, RO DANG, REG BYA DANG, MIG GI
BLO DANG, RNA BA'I BLO DANG, LCE'I BLO DANG, LUS KYI BLO DANG,
GRANGS DANG, BOD TSOD DANG, SO SO BA DANG

PHRAD PA DANG, DBYE BA DANG, GZHAN MA YIN PA DANG, BDE BA
DANG, SDUG BSNGAL DANG, 'DOD PA DANG, SDANG BA DANG, CHOS DANG,
CHOS MA YIN PA DANG, 'DUS BYAS PA'I SHUGS DANG, 'BAD PA'O, ,LAS
NI LNGA STE, 'DEGS PA DANG, 'JOG PA DANG, BRKYANG BA DANG, BSKUM
PA DANG, 'GRO BA'O, ,'DU BA NI, DE DANG

DER 'DU BA DANG, DE'I BDAG NYID DU 'DU BA'O, ,SPYI NI SPYI CHEN
PO DANG, SPYI NYI TSE BA'O, ,BYE BRAG NI RTAG PA LA BRTEN PA
DANG, MI RTAG PA LA BRTEN PA'O, ,GCER BU PA'I TSIG DON DGUR 'DOD
PA NI, SROG DANG, GANG ZAG DANG, SDOM PA DANG, NGES PAR DAG PA
DANG, 'CHING BA DANG, LAS DANG, SDIG PA DANG, BSOD

NAMS DANG, THAR PA ZHES BYA BA DAG GO, ,GRANGS CAN NI, DE KHO NA
NYID NYI SHU RTZA LNGA 'DOD PA NI, SNYING STOBS DANG, RNGUL DANG,
MUN PA GSUM CHA MNYAM PAR GYUR PA LAS GTZO BO ZHES BYA BA'O,
,GTZO BO RTAG PA, MED PA MI GSAL BA DE LAS CHEN PO CUNG ZAD TZAM
SKYE'O, ,CHEN PO LAS NGA RGYAL CUNG ZAD TZAM SHIN TU GSAL

BAR SKYE'O, ,NGA RGYAL GSUM SKYE STE, RNAM PAR 'GYUR BA LAS GYUR
PA DANG, RDUL LAS GYUR PA DANG, 'BYUNG BA LAS GYUR PA'O, ,RNAM
PAR 'GYUR BA LAS GYUR PA'I NGA RGYAL SNYING STOBS SHAS CHE BA LAS
NI DBANG PO BCU GCIG STE, MIG DANG, RNA BA DANG, SNA DANG, LCE
DANG, LUS DANG, NGAG DANG, YID DANG, RKANG PA

DANG; LAG PA DANG, RKUB DANG, MDOMS DANG NGO, ,'BYUNG BA LAS GYUR
PA'I NGA RGYAL SHAS CHE LAS NI DE TZAM LNGA STE, SGRA DE TZAM,
REG DE TZAM, RO DE TZAM, GZUGS DE TZAM, DRI DE TZAM MO, ,SNYING
STOBS LAS GYUR PA'I NGA RGYAL SHAS CHE BA LAS NI GNYIS KA SKYE
BA'I BDAG NYID YIN NO, ,SGRA DE TZAM LAS NAM MKHA'

SKYE; REG DE TZAM LAS RLUNG SKYE, RO DE TZAM LAS CHU SKYE, GZUGS
DE TZAM LAS ME SKYE, DRI DE TZAM LAS SA SKYE'O, ,GTZO BO NI RANG
BZHIN KHO NA LAS GYUR PA MA YIN TE, GTZO BO GANG LAS KYANG MI
SKYE BAS SO, ,CHE BA DANG, NGA RGYAL DANG, DE TZAM RNAMS NI RANG
BZHIN YANG YIN LA GYUR PA YANG YIN NO, ,SKYES BU NI

@307A *, ,RANG BZHIN MA YIN PA LAS GYUR PA YANG YIN NO, ,'BYUNG
BA LNGA DANG DBANG PO BCU GCIG NI 'GYUR BA KHO NA YIN NO, ,DE
LTAR GTZO BO DANG, CHEN PO DANG, NGA RGYAL DANG, DBANG PO BCU
GCIG DANG, DE TZAM LNGA DANG, 'BYUNG BA LNGA DANG, SKYES BU DANG
BCAS PA NI DE KHO NA NYID NYI SHU RTZA LNGA YIN NO, ,

RIGS PA CAN NI TSIG DON BCU DRUG STE, TSAD MA DANG, GZHAL BYA
DANG, THE TSOM DANG, DGOS PA DANG, DPE DANG, GRUB PA'I MTHA'
DANG, CHA SHAS DANG, RTOG GE DANG, GTAN LA DBAB PA DANG, RTZOD PA
DANG, BRJOD PA DANG, SUN 'BYIN DU RGOL BA DANG, RGYU LTAR SNANG
BA DANG, TSIG DOR DANG, LTAG CHOD DANG,

CHAD PA'I GNAS SO, ,DE YANG YOD PAR MI RUNG STE, RIGS PA'I NGO BO
THAMS CAD LA, JI LTA BU YANG MI SNANG STE, RTAG PAS DON BYED
NYAMS PHYIR RO, ,'DI SKAD STON TE, RTOG GE NGAN PAS BRTAGS PA'I
'DOD PA NI YOD PA MA YIN TE, MNGON SUM DANG RJES SU DPAG PA LA MI
SNANG STE, MED PA'I PHYIR RO, ,GAL

TE YOD PAR 'DOD NI MI RUNG STE, RTAG NA 'CHI 'PHO DANG SKYE BA
MED PAR 'GYUR, KHYAB NA KUN KYANG BDE SDUG MTSUNGS PAR 'GYUR LA,
RTAG PAS DON BYED PA YANG MI 'THAD DE, DUS GCIG GI BYED NA DUS
GSUM MED DO, ,GAL TE YON TAN RIM PA CAN DU THAL LO, ,RIM PAR BYED
NA RTAG PA NYAMS PA KHO NA'O, ,

BAR SKABS KYI TSIGS SU BCAD PA'O, ,DE LTAR PHYI PA SUN PHYUNG NAS
RANG GI SDE PA'I DBYE BA BSTAN PA'I PHYIR, BYE BRAG SMRA DANG MDO
SDE PA, ,YANG NA SDE PA BCO BRGYAD DE, ,SO SO RANG RANG GRUB
MTHA' 'DZIN, ,BYE BRAG SMRA BAS NI 'JOMS PAS 'JIG PA DANG, BLOS
'JIG PA NI KUN RDZOB KYI BDEN PAR BYED DE GNYIS

KYIS GZHIG TU MI BTUB PA NI CIG SHOS SO, ,GZHI THAMS CAD YOD PAR
SMRA BAS NI GZHI LNGA RDZAS SU YOD PAR 'DOD DE, GZUGS DANG SEMS
DANG SEMS LAS BYUNG BA DANG, MI LDAN PA'I 'DU BYED DANG 'DUS MA
BYAS SO, ,GZUGS NI RDUL PHRA RAB 'DUS PA RDZAS SU 'DOD, RNGUL
YANG BSKOR BA BAR DANG

BCAS PA 'DUS PA LA SOGS PAR GRUB PA'O, ,DE BSAGS PA'I GZUGS NI
YANG GI SKYE MCHED KYI GZUGS RIG PA MA YIN PA LA SOGS PA LA RDZAS
SU GRUB PA'O, ,SEMS NI TSOGS DRUG THA DAD PA'O, ,SEMS LAS BYUNG
BA YANG THA DAD PA'O, ,SEMS DANG SEMS LAS BYUNG BA BDE BA DANG YUL
GYI RNAM PA MED PAR

@307B YUL DNGOS SU 'DZIN PA'O, ,MI LDAN PA'I 'DU BYED NI GZUGS
DANG SEMS DANG SEMS LAS BYUNG BA LAS RDZAS LOGS SU GRUB PAR 'DOD
DO, ,'DUS MA BYAS NI NAM MKHA' DANG, SO SOR BRTAGS PA'I 'GOG PA
DANG, BRTAGS MIN GSUM RTAG PA'I RDZAS SU GRUB PA'O, ,DE LAS GZHAN
PA'I 'DOD PA'I

GANG ZAG GI BDAG KUN RDZOB KYI BDEN PA LA, GZUNG BA DANG 'DZIN BA
DON DAM PA'O, ,DE LA GZUNG BA GZUGS KYI BZHI KUN RDZOB LA, RDUL
PHRA RAB DON DAM PAR 'DOD CING 'BYAR LA MA REG PAR 'DOD DO, ,CHOS
KYI SKYE MCHED KYI GZUGS RIG BYED MA YIN PA LA SOGS PA BRTAGS PAR
'DOD KYI GZUGS SU MA

GRUB PA'O, ,SEMS TSOGS DRUG GO, ,SEMS LAS BYUNG BA RNAMS RDZAS
THA DAD PA'O, ,SEMS DANG SEMS LAS BYUNG BAS YUL GYI RNAM PA DANG
BCAS PA YIN GYI DNGOS SU YUL 'DZIN PAR NI MI 'DOD DO, ,THOB PA LA
SOGS PA'I MING RNAMS NI RDZAS SU GRUB PA MA YIN GYI, BTAGS PA
TZAM DU GRUB PA'O, ,

'DUS MA BYAS RDZAS SU NI MA GRUB LA MED PA DGAG PA TZAM DU 'DOD
DO, ,MDO SDE PA'I SKABS SO, ,YANG NA SDE PA BCO BRGYAD DU GYES PA
NI, DE LA RTZA BA'I SDE BZHI NI, DGE 'DUN PHAL CHEN DANG, THAMS
CAD YOD PAR SMRA BA DANG, GNAS BRTAN PA DANG, LEGS DPON PA'I
SDE'O, ,PHAL CHEN PA LNGA, SHAR GYI RI BO SDE DANG,

NUB KYI RI BO SDE DANG, GANGS KYI RI BO SDE DANG, 'JIG RTEN SMRA
BA'I SDE DANG, RTAG PAR SMRA BA'I SDE ZHES BYA'O, ,THAMS CAD YOD
PAR SMRA BA LA DRUG, 'OD SRUNGS PA DANG, MANG PO STON PA'I SDE
DANG, CHOS SRUNG SDE DANG, MANG DU THOS PA'I SDE DANG, GOS DMAR
CAN GYI SDE DANG, RNAM PAR PHYE STE SMRA BA'I SDE'O, ,GNAS BRTAN

PA LA GSUM STE, RGYAL BYED TSAL GNAS SDE DANG, 'JIGS MED RIR GNAS
SDE DANG, GTZUG LAG KHANG CHEN SDE'O, ,LEGS DPON LA GSUM DU GYES
PA LAS, SA SROG RIGS KYI SDE DANG, SA SRUNG RIGS KYI SDE DANG,
GNAS MA BU'I SDE'O, ,GRUB PAR 'GYUR BA MA YIN TE, ,GZUNG BA DNGOS
PO MED PA DANG, ,'DZIN

PA RANG BZHIN MED PA'I PHYIR, ,RANG GIS BRTAGS BZHIN KHO NAR ZAD,
,DON DU 'GYUR BA MA YIN PAS GZUNG BA'I YUL NI SHES PA LAS THA DAD
PA YANG MED DO, ,GAL TE THA DAD NA SNANG DU YANG MI RUNG STE,
'BREL PA MED PA'I PHYIR RO, ,DPER NA RNA BA LA GZUGS MI SNANG BA
BZHIN NO, ,DMIGS PA'I RKYEN DU YANG MI RUNG STE, 'DAS PA DANG,

@308A *, ,'BRAS BU YANG 'GAG MA 'ONGS PA RGYU YANG MED PAS SO,
,DA LTAR BA DUS GCIG PA LA PHAN GDAGS PA MED PAS RKYEN DU MI RUNG
NGO, ,GZHAN YANG GCIG DANG DU MAS KYANG GNOD LA, RANG SNANG DANG
SKYED BYED GNYIS 'GAL BA'I PHYIR RO, ,SHES PA YANG YOD DU MI RUNG
STE, YUL MED PA'I PHYIR RO, ,DPER NA SGRA

MED NA RNA BA'I RNAM SHES MI SKYE BA BZHIN NO, ,DE BAS NA MU
STEGS KYIS BRTAGS PA'I BDAG BZHIN DU MED KYANG BLOS BZHAG PAR ZAD
DO, ,BAR SKABS KYI DON TO, ,RNAM PA BDEN BRDZUN LA SOGS PA DNGOS
POR SMRA BA'I 'DOD PA BSTAN PA'I PHYIR, RNAM BDEN SNA TSOGS GNYIS
MED DE, ,SHES PA GCIG GI NGO BOR BDEN, ,DON NI

'DI YIN TE; RGYU GCIG LA 'DU BA GCIG TU SNANG BA SNA TSOGS GSAL
BA 'DI SHES PA GCIG GI BDAG NYID DU DON DAM PAR GRUB LA SHES PA'I
RANG BZHIN DU 'DOD DE, DE NI 'THAD PA MA YIN TE, GCIG DANG DU MA
'GAL SOGS KYIS, ,SHES PA GCIG DANG MED NA RNAM PA MANG PO YANG
GCIG NYID DU 'GYUR, RNAM PA DU MA DANG GCIG

PAS SHES PA YANG DE NYID DU THAL LO, ,GAL TE DU MA DNGOS SUM GRUB
PAS SHES PA DU MAR THAL BA'O, ,GTAN TSIGS MA GRUB PO ZHE NA, MA
YIN TE, DU MA MA 'GRUB PA LA SNANG NA DNGOS POR 'GYUR LA, YANG
BDEN PA MTHONG BAR YANG 'GYUR RO, ,'ON TE 'KHRUL PA LA SNANG BAR
KHAS LEN NA NI RNAM PAR BDEN PA NYAMS PA KHO NA'O, ,SNA

TSOGS PA'I SNANG BA GCIG PU BDEN PA NA, DE NYID DU MAR 'GYUR LA,
BRDZUN NA STONG PAR 'GYUR RO, ,GZHAN YANG RNAM PA DKAR DMAR GCIG
NA, TSOR BA BDE SDUG KYANG GCIG TU 'GYUR RO, ,BDE SDUG DKAR DMAR
THA DAD PA YIN PAS GCIG MA YIN NO ZHE NA, ,'O NA NI DKAR DMAR THA
DAD PA MA YIN GCIG MA YIN NO, ,DKAR DMAR THA DAD

LTA BU YIN PAS MI 'GAL LO ZHE NA BDE SDUG KYANG THA DAD PA LTA BU
YIN PAS MI 'GAL LO, ,BDE SDUG LTA BUR MI 'GRUB STE NYAMS SU MYONG
BA'I PHYIR RO ZHE NA, DKAR DMAR NYAMS SU MYONG BA'I PHYIR LTA BU
MI 'GRUB PA'O, ,MYONG BA'I DKAR DMAR LTA BU MA YIN YANG NYAN THOS
KYI DKAR DMAR GYI PHYI ROL DU BRTAGS PA MI 'THAD PA LTA BU

YIN NO ZHE NA, 'O NA MYONG BA YANG BDE SDUG LTA BU MA YIN YANG MU
STEGS KYI BDE SDUG PHYI ROL DU BRTAGS PA MI 'THAD PA LTA BU YIN
NO, ,DE LTAR BSGRE BA'I TSUL GYIS THA DAD PAR SNANG BA LA DON DAM
PAR GCIG MA GRUB, DE MA GRUB PAS DU MA YANG MI 'GRUB PA'O, ,GZHAN
YANG GCIG DANG DU MA DNGOS PO 'GAL LAM MI 'GAL ZHE NA, DES

@308B CI ZHIG BYA, 'GAL NA PHYOGS CHOS MI 'GRUB LA, MI 'GAL NA
KHYAB PA MA GRUB STE, DNGOS PO LA GCIG DANG DU MA GNYIS MA KHYAB
PA'I PHYIR RO ZHE NA, MA YIN TE DNGOS PO LA GCIG DANG DU MAS
KHYAB STE, DNGOS PO LA GCIG DANG DU MA DNGOS 'GAL YIN PA'I PHYIR
RO, ,SPYIR GCIG DANG DU MA DNGOS 'GAL YIN PAS PHYOGS CHOS

GRUB PO, ,DNGOS PO MA GRUB PA LA GCIG DANG DU MA'I BRTAG PA MI
'JUG PA'I PHYIR RO, ,GZHAN YANG GCIG DANG DU MA DNGOS PO LA KHYAB
PA TSAD MAS GRUB PA MA GRUB CE NA, DES CI ZHIG BYA GRUB NA DNGOS
PO YANG DAG PAR 'GYUR LA, MA GRUB NA KHYAB PA MA GRUB PO ZHE NA,
SNANG BA LA BRTEN NAS SPYIR DNGOS PO TZAM GCIG DANG DU MA

TZAM KHYAB PA GRUB PA'I NYES PA YANG MED LA, YANG DAG PA'I GCIG
DANG DU MA YANG DAG PA'I DNGOS PO KHYAB PA TSAD MAS GRUB PAS YANG
DAG TSAD MAS GRUB PAR YANG MI 'GYUR RO, ,'O NA SPYIR GCIG NI
KHYAB PA GRUB PA YOD LA, PHYOGS CHOS MED LA, BYE BRAG TU YANG DAG
GI GCIG DANG DU MA DANG BRAL BA'I PHYOGS CHOS GRUB PA LA KHYAB PA
GRUB PA

MED CE NA, MA YIN TE, SPYIR GANG ZHIG GANG DU YOD PA DE LA DE'I
GCIG DANG DU MAS KHYAB PA GRUB LA, RIGS PAS GCIG DANG DU MA TZAM
PO SPYIR MA DMIGS PAS KHYAB PA GRUB PA LA PHYOGS GRUB PO, ,SHES
PA RNAM PA'I GRANGS BZHIN YIN, RNAM PA DU MAR SNANG BA BZHIN DU
SHES PA YANG DE BZHIN DU SKYE STE, SHES PA NYID YIN PA'I PHYIR
RO, ,DPER

NA CHU BUR LA DMIGS PA'I SHES PA BZHIN NO, ,DE NI 'THAD PA MA YIN
TE, ,GCIG SNANG 'ON TE RGYU MED 'GYUR, ,DE YANG RUNG BA MA YIN
TE, ,DNGOS PO GCIG KHO NA SNANG BAR 'GYUR TE, DE NI RGYUN SKAD
CIG TU GNAS PA'I PHYIR, GZHAN SNANG BAR MI 'GYUR RO, ,GAL TE
GZHAN SNANG BA DE MED PAR 'GYUR TE DE'I RGYUN 'CHAD PA'I PHYIR
RO,,

DE LTA NA DNGOS PO GCIG KHO NA SNANG BAR 'GYUR RO, ,DUS GCIG LA
RNAM PA'I GRANGS BZHIN SKYE NA NI GANG ZAG GI RGYUD KYANG THA DAD
PAR 'GYUR TE, DE MI RIGS SO, ,RNAM PA SHES PA 'GRAN THUB STE,
,SEMS DANG RNAM PA LHAN CIG DMIGS, ,RNAM PA MED PA'I SHES PA MI
SKYE BA DANG, SHES PA MED PA'I RNAM PA MI SNANG BA'I PHYIR

MTSUNGS PA'O, ,GZUNG CHA DANG 'DZIN CHA LTA BU SNANG BA'O, ,DE
YANG RUNG BA MA YIN TE, ,BEMS RIG SO SO YIN PHYIR RO, ,RIG PA
BEMS PO LA LTOS PA DANG, ,BEMS PO RIG PA LA SNANG BA LA 'BREL PA
YANG MED LA, GZUNG 'DZIN DANG BCAS PAR YANG THAL LO, ,'ON TE RNAM
PA NYID SHES PA'I NGO BO YIN NA BEMS PO YANG RIG PA DANG

@309A *, ,BCAS PAR 'GYUR RO, ,'ON TE SHES PA NYID SNANG NGO ZHE
NA, 'O NA LHAN CIG DMIGS PA YANG NYAMS LA 'GRAN THUB PA YANG MED
DE SHIN TU BDAG NYID GCIG PA'I PHYIR RO, ,DE LTAR RNAM PA DANG
BCAS PA BSTAN NAS, RNAM PA BRDZUN PA BSTAN PA'I PHYIR, RNAM PA
YOD PA MA YIN TE, RGYU 'BAS DON DU MA GRUB

PHYIR; ,MYONG BA MNGON SUM GYIS GRUB LA, TSAD MAS GRUB LA GNOD PA
GZHAN MED PA'I PHYIR ZHES PA NI BDEN NO, ,RNAM PA NI GZUGS CAN LA
BRTAG PA BYAS PA DANG, MTSUNGS PAS DPYAD NA MA GRUB LA, RGYU DANG
'BRAS BU LA YANG SGRUB BYED MED PA'I PHYIR RO, ,DE NI MI RIGS TE,
RNAM PA NYAMS SU MYONG PHYIR RO, ,RGYU 'BRAS DON

DU MED NA MYONG BA YANG MED PAR THAL BA'I PHYIR RO, ,MYONG BA
MNGON SUM DU GRUB PAS MED PA MA YIN NO ZHE NA, 'O NA RGYU 'BRAS
KYANG MNGON SUM DU GRUB PAS YOD PAR 'GYUR RO, ,RGYU 'BRAS DUS
GSUM DU SKYE BA MI 'THAD PAS MED DO ZHE NA, MYONG BA YANG DUS
GSUM DU MYONG BA MED PAS 'THAD PA YIN NO, ,DUS GSUM MED PAS MYONG

BA MED PAR MI 'GYUR TE KHYAB PA MA GRUB PA'I PHYIR RO ZHE NA, 'O
NA DUS GSUM MA GRUB PAS SKYE BA MED CES BYA BA YANG KHYAB PA MA
GRUB PO, ,SKYE BA'I MTSAN NYID SNGA MA LA LTOS PA LA BRJOD LA
SNGA PHYI'I DUS MA GRUB PA LA MI 'GRUB PAS KHYAB PA GRUB PO ZHE
NA, MYONG BA'I MTSAN NYID NI BEMS PO LAS LOG PA YIN LA, DE YANG
SNGA PHYI'I DNGOS

PO YIN PAS DE SNGA PHYI'I MA GRUB PAR MI 'GRUB PAS KHYAB PA GRUB
PA YIN NO, ,MED PA MA YIN YANG THE TSOM ZA'O ZHE NA, DE NI MI
'THAD DE, NGES DANG MA NGES GNYIS MED PA, ,DNGOS PO GCIG LA MI
SRID DO, ,DNGOS PO SNANG BA LA SOGS PA LAS YANG NA NGES PA YIN LA
YANG NA MA NGES PA LAS MYONG BA GZHAN MI SRID PA'O, ,GZHAN YANG

MYONG BA MNGON SUM RGYU 'BRAS DMIGS NA BDEN PAR 'GRUB LA, MA
DMIGS PA SNANG DU RUNG NA, 'O NA MTHAR THUG GI MYONG BA LA GTAD
NAS DRIS PAS NA SNANG DU RUNG BA MI DMIGS PA YIN NO, ,RGYU 'BRAS
KHAS MI LEN NO ZHES ZER BA 'GAL BA 'DU BA KHAS LEN PA 'THAD DAM
ZHES SPYOD CIG, DE LTAR MA YIN NA THA SNYAD DU BUM PA

PHYOGS NA SNANG DU MA DMIGS PA YIN, MED PA NI MA YIN ZHES BYA BAR
YANG 'GYUR RO, ,RGYU 'BRAS KHAS LEN PA YANG MI RIGS PAR BSTAN
PA'I PHYIR DANG RANG DANG GZHAN DANG GNYIS KA DANG, RGYU MED PA
LAS MI SKYE PHYIR, ,RANG MA GRUB NA RGYU YANG MED LA, GRUB NA
SKYES ZIN PA'I PHYIR RO, ,GZHAN LA YANG RTAG PA DANG MI RTAG PAS

@309B DPYAD NA SKYE BA MI 'THAD DO, ,GNYIS PA LAS NI 'GAL BA 'DU
BA'O, ,RGYU MED PA NI YOD PA DANG MED PA ZHES RTAG TU BAR 'GYUR
RO, ,GAL TE PHYOGS GZHAN MI 'THAD KYANG RGYU YOD PA GZHAN MI RTAG
PA PAR MCHOD PA LAS 'BRAS BU SKYE'O ZHE NA, PHYOGS THAMS CAD KYIS
MCHOD NA DUS MNYAM PAR 'GYUR TE, BA LANG GI RVA G-YAS PA

DANG G-YON PA BZHIN NO, ,GAL TE RANG DUS KYIS BAR MCHOD PA'I
PHYIR ZER BA NI GTAN TSIGS MA GRUB LA, GZHAN DUS KYIS BAR MA CHOD
ZER NA KHYAB PA MA GRUB PO ZHE NA, 'O NA NI DBUS NA GNAS PA'I
RDUL YUL MTHA' DAG GIS BAR MA CHOD PA'I PHYIR YUL GCIG TU 'GYUR
RO ZHES BYA BA LA YANG MTSUNGS TE RANG YUL GYIS BAR MA

CHOD PA'I PHYIR ZHE NA, GTAN TSIGS MA GRUB LA, ,GZHAN GYI YUL
GYIS BAR MA CHOD PA'I PHYIR ZHE NA KHYAB PA GRUB PO, ,GAL TE
SBYAR BYA GCIG LAS MED NA SBYOR BYED LHAG MA RNAMS KYANG DUS GCIG
PAR 'GYUR LA, SBYOR BYED YUL THA DAD NA SBYOR BYA DBUS KYI RDUL
KYANG THA DAD PAR 'GYUR RO, ,'O NA SBYAR BYA DUS GCIG LAS MED NA

SBYOR BYED DUS LHAG MA RNAMS DUS GCIG PAR 'GYUR LA SBYOR BYED DUS
THA DAD NA SBYAR BYA DBUS KYI DUS THA DAD PAR 'GYUR RO, ,RGYU MA
'GAGS PA'I DUS SU 'BRAS BU MED LA, 'BRAS BU SKYES PA'I DUS SU
RGYU 'GAGS PAS, PHYOGS GCIG DANG MTHA' DAG GI BRTAG PA MI 'JUG GO
ZHE NA, 'O NA DBUS RDUL GYI YUL LA MED PA DANG

GCIG CE NA, 'O NA RDZAS MKHAN GYI KHYIM GYI BUM PA PHYOGS 'DIR
MED CES BKAG PAS KYANG RDZA MKHAN GYI BUM PA DGAG BYAR THAL LO,
,GAL TE PHYOGS 'DI NA BUM PA MED PA DANG, RDZA MKHAN GYI BUM PA
YOD PA MI 'GAL BAS DE DGAG BYA MA YIN NO ZHE NA, DE BZHIN DU RIG
PA'I NGO BO NA SNANG BA MED PA DANG, THA SNYAD PA'I NGO BO

LA SNANG BA MI 'GAL LO, ,THA SNYAD PA'I SNANG BA RIG PA'I NGO BOR
MED PAS BKAG PAS THA SNYAD PA'I SNANG BA BKAG PA MA YIN NO, ,'O
NA GANG RNAM PAR GCOD CE NA, RIG NGOR THA SNYAD SHES MI GNAS,
,YOD NA DE NI DGAG BYA YIN, ,YOD DO ZHE NA RIG NGO NA, ,GNAS PA
DGAG BYA YIN NO, ,DE MED PAS DGAG TU MED KYI, MI MKHAS PA'I

RIG PA'I DON GNAS PAR ZHEN PAS DE'I YUL BZLOG GO, ,DE RGYAL BA
BYAMS PAS, 'DI LA DGAG PA CI YANG MED, ,BSNAN PAR BYA BA CI ZHIG
MED, ,YANG DAG NYID LA YANG DAG LTA, ,YANG DAG MTHONG BAS RNAM
PAR GROL, ,ZHES BSHAD DO, ,DE LTAR RNAM GROL BA'AM DON DAM PAR
'GYUR TE, RIGS PAS GRUB PA'I PHYIR RO ZHE NA,

@310A *, ,MA YIN TE, RIGS PAS GRUB PA'I RNAM BCAD TZAM MA GRUB
PA'I PHYIR RO, ,'O NA CI ZHIG TZAM, DNGOS PO BKAG PA DU ZAD KYI,
,BKAG PA CI ZHIG KHAS MI LEN PA'I PHYIR RO, ,BKAG PA MA GRUB NA
DNGOS PO RNAM PAR GCAD PA MI 'THAD DO ZHE NA, MA YIN TE, 'GAGS PA
RIG PA'I DON YOD PAS DNGOS

PO RNAMS RNAM PAR BCAD PA LA MA KHYAB PA'I PHYIR RO, ,'O NA CI
ZHE NA, DNGOS PO LA GNAS PA'I TSAD MA THENGS PA TZAM DU ZAD DO,
,GNOD PA'I TSAD MA NI KHYAB BYED MI DMIGS PAS KHYAB BYA BKAG PA
TZAM DU ZAD KYI GRUB PA LA MI LTOS SO, ,RNAM PAR GCAD PA LA GZHI
DNGOS POR GYUR PA LA MI LTOS PAS NI SNGON GYI SLOB DPON GYIS

GTAN LA PHAB ZIN TO, ,'O NA RIG PA'I SHES PA LA CHOS CAN SNANG
NGAM MI SNANG ZHE NA DES CI ZHIG BYA, SNANG NA DON DAM PAR 'GYUR
LA, MI SNANG NA SPROS PA CHOD DE, MIG GI RNAM SHES KYIS SGRA LA
SPROS PA MI CHOD PA BZHIN NO ZHE NA, RIG PAR 'GRO BA'I SGO NAS
SNANG STE, KHYAB BYED DU MI RTOGS PA LAS KHYAB BYAR RTOGS PA'I
RIG PA SKYE BA MA YIN NO, ,DE LTA

BU SNGON DU SONG BA MED PAS MIG GI RNAM SHES KYIS SGRA LA SPROS
PA MI CHOD DO, ,DE LTAR DE LTA BUS SPROS PA CHOD PAR THE TSOM MED
PAR BYAS LA BSGOM PA NI SEMS GNAS PA'I MAN NGAG BLO LA SHES PAR
BYAS LA, THE TSOM MED PAR RIG PAS NGO BO RTOGS PA DANG, MI G-YENG
MI 'BYING BA ZHI GNAS KYI STOBS KYIS 'BYUNG STE, DE LTAR RTZOL

BA KLONG LA MNYAM PAR GZHAG GO, ,MNYAM PAR GZHAG PA NA YUL SNANG
NGAM MI SNANG ZHE NA, PHYOGS GCIG DANG MTHA' DAG GI BRTAG PA MI
'JUG PAR 'GYUR RO, ,GAL TE YUL DE MED KYANG SPYIR MED PA MA YIN
PAS RDUL LA YANG BA RTAG PA 'JUG GO, ,'O NA DUS DER MED KYANG
SPYIR MED PA MA YIN PAS DUS LA YANG BRTAG PA

'JUG GO, ,GAL TE SKAD CIG MA CHA MED PA LA DUS KYI CHA'I BRTAG PA
MI 'JUG GO ZHE NA, 'O NA RDUL PHRA RAB CHA MED PA LA YUL GYI
CHA'I BRTAG PA YANG MI 'JUG GO , ,GAL TE CHA MED NA GZUGS CAN
NYAMS PAR 'GYUR BAS RDUL LA BRTAG PA 'JUG GO ZHEN, SKAD CIG MA LA
YANG DUS KYI CHA MED NA DUS NYAMS PAR 'GYUR BAS

DUS KYI MTHA' SKAD CIG MA LA YANG BRTAG PA 'JUG PA KHO NA'O, ,DES
NA BRTAG PA 'JUG PA LA PHYOGS KYI CHOS GRUB PA YIN NO, ,GAL TE
GRIB MA DANG NYI MA GNYIS SU 'GYUR BAS BRTAG PA 'JUG GO ZHE NA,
'BAB CHU'I RGYUN DANG, SNGON MED PA DANG, ZHI GNAS MED PA LA SOGS
PAS BAR MA CHOD KYANG YUL DUS GCIG PA MED

@310B PAS KHYAB PA MED PAS KHYAB PA MA GRUB PO ZHE NA, MA YIN TE
DON DAM PAR 'DOD NA BRTAG PA MTSUNGS PA'I PHYIR RO, ,DE'I PHYIR
SLOB DPON KLU SGRUB KYIS, JI LTAR SKAD CIG MTHA' YOD LTAR, ,THOG
MA DBUS MTHA' BRTAG PAR GYIS, ,SKAD CIG GSUM PA'I MTHA' YOD LA,
,'JIG RTEN GSUM PA LA MI GNAS, ,ZHES

BSHAD DO, ,RGYU 'BRAS 'DOD DANG MI 'DOD LA, ,SPROS DANG BCAS PA'I
SEMS TZAM DANG, ,SPROS MED SEMS TZAM ZHES KYANG ZER, ,RNAM BRDZUN
LA YANG GNYIS SU 'DOD, ,DAG PA DANG NI DRI MAR BYAS, ,RNAM BRDZUN
DAG PA NI RNAM PA DKAR DMAR LA SOGS PA 'DI SANGS RGYAS PA'I GNAS
SKABS NA MED LA, MA DAG PA LA SNANG NGO

ZHES ZER BA'O, ,DRI MA DANG BCAS PA NI RNAM PA'I 'KHOR LO 'DI
SANGS RGYAS PA'I DUS NA YANG YOD LA, 'KHRUL PAR SHES PAS PHYIN CI
LOG DANG LDAN PA'I NYES PA YANG MED DO ZHES PA MJUG BSDUS PA'O,,
,,DE LTAR BSTAN NAS DBU MA RNAM PA GNYIS KYI DON BSTAN BAR BYA
BA'I PHYIR SGYU MA LTA BU SNANG BA LA, YANG DAG BKAG

NAS BRDZUN BAR 'DOD, ,SNANG BA LA BDEN PA'I SPROS PA THAMS CAD
RNAM PAR BCAD NAS, YONGS GCOD LA BRDZUN PA SGYU MA LTA BU, SPROS
PA GCOD PA'I RJES SU DPOG PA'I RIGS PA DANG RNAM PAR MI RTOG PA'I
YE SHES KYI NGO BO SNANG BAR 'DOD LA DGAG BYA YANG MA YIN TE DON
DAM PAR GRUB PA'O, ,DE NI RIGS PA MA YIN TE, BKAG

DANG MA BKAG MTSUNGS PHYIR RO, ,BRTAGS PA'I SNANG BA LA BRTAGS PA
BKAG PA DANG, BRDZUN PA RIGS PAS GRUB PA DE LA YANG DAG PAR
BRTAGS NA MTSUNGS TE, DGAG BYA'I YANG DAG NYID CI YIN, ,RIGS PAS
GRUB LA MI GNOD PA'O, ,'O NA MI SNANG BA YANG RIGS PAS GRUB LA MI
GNOD PAS YANG DAG TU 'GYUR RO, ,MA

YIN TE YANG DAG PAR RIGS PAS GRUB PA LA MI GNOD PAS YANG DAG PA
YIN LA, SNANG BA'I BRDZUN PAR GRUB PA YIN NO ZHE NA, MA YIN TE,
RIGS PAS GRUB LA MI GNOD PA'I THOG TU YANG DAG PA ZHES BSNAN PA'I
KHYAD PAR CI ZHIG YIN, GAL TE BDEN PAR GRUB PA'I DNGOS POR SKYON
MED PAR GRUB PA'O, ,DPYAD NA NYES PA RNAM PAR

SEMS NA, CI MING THA DAD PA TZAM GYIS DON THA DAD PAR 'GYUR RAM,
YANG DAG PA DANG, DNGOS PO LA SOGS PA NI RNAM GRANGS YIN TE,
MTHAR THUG GI RIGS PAS GRUB PA'I DON LAS GZHAN NI CI YANG MED DO,
,DES SNANG BAS RIGS PAS GRUB NA YANG DAG TU 'GYUR BA'AM, YANG DAG
MA YIN PAS GRUB PA MA YIN PAR 'GYUR RO, ,

@311A *, ,GZHAN YANG RIG PA'I NGO BO LA, BRDZUN PA GRUB PAR KHAS
LEN NA, KUN RDZOB DON DAM MTSUNGS PAR 'GYUR TE, RIG PAS DPYAD PA
LA BRDZUN PAR GRUB PAR 'DOD NA, 'O NA YANG DAG KYANG RIGS PAS
GRUB PO, ,YANG DAG SKYES NAS GRUB PA MA SKYES KYANG GRUB STE MA
DMIGS SO ZHE NA, BRDZUN PA YANG DE

DANG 'DRA STE MA GRUB PA'O, ,DPYAD NA MA GRUB PAS NA BRDZUN NO
ZHE NA, DPYAD NA MA GRUB PAS NA YANG DAG CES BYA BAR 'GYUR RO,
,MA GRUB PAS YANG DAG NYAMS SO ZHE NA, DPYAD NA MA GRUB PAS
BRDZUN PA RIG NGO NA GNAS PA YANG NYAMS PAR 'GYUR RO, ,BRDZUN BA
LA BRTAG PA MI 'JUG GO ZHE NA, YANG DAG LA YANG MTSUNGS PA

NYID DE, GNYIS PA RIG PA'I DON KHAS BLANGS PA'I PHYIR RO, ,DE
BZHIN DU 'GAL BA 'DU BA DON DAM PAR 'DOD PA DANG, SPROS PA DANG
BRAL BA DON DAM PAR GRUB PAR 'DOD PA MI RIGS TE BRTAGS PA MTSUNGS
PA'I PHYIR DANG, 'GAL BA DANG 'DU BA GNYIS 'GAL BA'I PHYIR RO,
,'GAL BA 'DU BA LA 'GAG PA YANG

MI 'THAD DE, 'GAL DU 'GEGS NA THABS BKAG PA YIN PA'I PHYIR RO,
,THABS BKAG NA 'BRAS BU MED DO, ,SPROS PA DANG BRAL ZHES BYA BA
YANG SPROS PA LA GNOD PA TZAM RTOGS PAS GRUB PAR 'DOD NA BRTAG PA
MTSUNGS PA'I PHYIR RO, ,GNAS SKABS SU BYA BA DAG GO, ,SNANG BA
SEL BA GNYIS BSTAN TE, ,CHOS CAN

DGAG BYA LDOG BYAS KYI, ,THA DAD MED PAR GRUB PA DANG, ,THA DAD
YOD KYANG RIG NGO LA, ,DGAG BYA NYID DU GRUB PA'O, ,CHOS CAN DGAG
BYAR 'DOD PA TSUL GSUM NI, DGAG PAR BYA BA'I CHOS CAN LA KHYAB
BYED BKAG PA NYID DU NGES PA NI PHYOGS CHOS SO, ,KHYAB BYED BKAG
PA NI KHYAB BYA BKAG PA KHO NA LA NGES PA NI

RJES 'GRO'O, ,MI MTHUN PHYOGS DNGOS PO LA MED PAS LDOG PA SHIN TU
NGES SO, ,RJES 'GRO'I KHYAB PA TSANG MA'I STOBS KYIS JI LTAR NGES
PAR NUS TE, MTHUN DPE GZUGS BRNYAN LA SOGS PA NI MA YIN PAR DGAG
PA'I DPE'I PHYIR DANG, NAM MKHA'I PADMA LA SOGS PA MED PAR

DGAG PA'I DPE LA 'BREL PA MED PA'I PHYIR RO ZHE NA, MA YIN TE,
CHOS LA RNAM DPYAD TZAM GYIS NI, ,LDOG KHYAB YONGS GCOD MNGON SUM
GYIS, ,RTOGS PAS RNAM PAR BCAD TZAM GYIS, ,RJES 'GRO SHUGS LA
RTOGS PA'O, ,'DI LTAR SKYES BU RNAMS KYIS DNGOS POR THA SNYAD DU
BYA BA LA GCIG DANG DU MAR RTOGS TE, BUM PA LA

@311B SOGS PAR GCIG GI DNGOS POS YONGS SU GCOD PA LA, DU MAR RNAM
PAR GCOD PA'I PHYIR DANG, ,BUM PA'I DNGOS PO DU MA YONGS SU GCOD
PA LA YANG GCIG RNAM PAR GCOD PA'I PHYIR RO, ,DE LTAR DNGOS PO
GCIG DANG DU MKHO NAR YOD PAR YONGS GCOD NGES PAS NA, RNAM BCAD
LA GCIG DANG DU MA

RNAM PAR BCAD PA KHO NA LA NGES SO, ,PHYOGS CHOS NGES PA LA NI
SKYE BO RNAMS KYIS SPYIR GCIG NI RGYU YIN LA DU MA 'BRAS BUR NGES
SO, ,BUM PA GCIG MED NA DE BSAGS PA'I PHYIR, ,DE BZHIN DU SPYIR
DU MA NI RGYU YIN LA GCIG NI 'BRAS BUR NGES TE, RAS DANG SNUM LA
SOGS PA DU MA MED NA MAR GCIG MED

PA'I PHYIR RO, ,DE LTAR RGYU 'BRAS NGES PA LA BUM PA GCIG DMIGS
PAS ZLA DANG BCAS PA'I DU MA DANG BRAL BAR MNGON SUM GYIS GRUB
PO, ,GCIG DANG BRAL BA NI RJES SU DPAG PAS GRUB STE, DU MA GRUB
PA'I PHYIR GCIG MA GRUB PO ZHES RNAM BCAD RTAGS SU SBYOR RO, ,DU
MA MA GRUB KYANG GCIG GRUB

PA CI STE ZHE NA, SNGAR MNGON SUM GYI DU MA RGYU YIN LA GCIG
'BRAS BUR GRUB PAS GSOL LO, ,DU MA RGYU DANG GCIG 'BRAS BU YANG
DE BZHIN DU MNGON SUM DANG RJES SU DPAG PAS NGES SO, ,CHA MED
PA'I GCIG DANG DU MA DANG BRAL BA NI MNGON SUM GYIS NGES TE, CHA
MED LAS BZLOG PA'I RNAM PA CHA DANG BCAS PA'I RNAM PAR

SNANG BA'I PHYIR RO, ,'O NA RNAM PAR BCAD PA TZAM GYI PHYOGS CHOS
CHOS CAN LA NGES NA RNAM PAR BCAD PA TZAM GYIS LDOG PA'I KHYAB
BYED JI LTAR NGES SHE NA, TSAD MA THA SNYAD SHES PA YI, ,NGO LA
LTOS PAS MI 'GAL LO, ,CHOS CAN GCIG YIN YANG RIGS PAS GCIG DANG
DU MA'I SPROS PA CHOD LA, THA SNYAD KYI SHES PA'I

NGO BO LA GCIG DANG DU MAR SNANG NGO, ,YANG NA CHOS CAN THA DAD
LA BRTEN PAS MI 'GAL TE, KUN RDZOB KYI BDEN PA'I CHOS CAN LA
BRTEN NAS, DNGOS PO LA GCIG DANG DU MA KHYAB BYA KHYAB BYED DU
'JOG LA, DON DAM PA'I CHOS CAN LA BRTEN NAS GCIG DANG DU MA LOG
PAS DNGOS PO LDOG PAR BYED DO, ,NAGS TSAL LA SHA PA

DANG SHING KHYAB BYA KHYAB BYED DU GRUB NAS, BRAG RDZONG LA KHYAB
BYED LOG PA BZHIN NO, ,GCIG DANG DU MA'I RNAM PAR RTOG PAS KUN
RDZOB KYI DNGOS PO LA YANG BKAG PA MTSUNGS PAS GRUB PO ZHE NA,
DON DAM GTAN LA 'BEBS PA'I DUS SAM 'ON TE KUN RDZOB KYI DUS SHES
PAS DRIS SO, ,'O NA BUM PA'I GCIG DANG DU MA'I

@312A *, ,BRTAGS PAS KUN RDZOB GTAN LA 'BEBS SAM, DON DAM GTAN LA
'BEBS PA'I SKABS SU YIN ZHE NA, YU BU CAG DON DAM PA LA RTZOD
PA'I SGRA YIN PAS, DON DAM PA GTAN LA 'BEBS PA'I SKABS SU YIN NO,
,GAL TE KUN RDZOB PA'I DNGOS PO YANG DON DAM GTAN LA 'BEBS PA'I
SKABS

SU 'GEGS PA YIN NO ZHE NA, DBU MA PA'I 'DONG RTOG YIN NO, ,'O NA
DNGOS POR SNANG BA CI ZHIG YIN ZHE NA, DE NI 'KHRUL PA'I SNANG
BA'O, ,GAL TE 'KHRUL BA LA SNANG BA'I SKYE BA YOD PAR 'GYUR RO
ZHE NA, 'DONG RTOG YIN NO, ,'O NA KUN RDZOB BKAG PA 'GAL LO ZHE
NA, TSAD MA'I NGO BOR BKAG PA YIN NO, ,KUN RDZOB

GTAN LA 'BEBS PA'I SKABS SU 'GEGS SO ZHE NA, MA YIN TE, KHYAB PA
MA GRUB PA'I PHYIR DANG, 'KHRUL BA'I DON SNANG BA LA, ,TSAD MA'I
KHYAB PA MED PHYIR DANG, ,DE LTAR MIN NA BDEN MTHONG 'GYUR, ,DE
LTAR SNANG BA CHOS NYID DGAG BYAR 'DOD DO, ,DE NI RIGS PA MA YIN
TE, ,CHOS CAN LA RTAGS GRUB NA DE NYID

DGAG BYA YIN PAS MI MTHUN PHYOGS LA ZHUGS PA'I PHYIR KHYAB PA MED
DO, ,MI MTHUN PA'I PHYOGS CHOS MA GRUB PAR 'GYUR ZHE NA, MA YIN
TE, 'KHRUL PA'I BSAM NGO LA YOD, SHA PA MED PAS MI MTHUN PHYOGS
LA ZHUGS PA YANG MED DO, ,'O NA DE BZHIN DU SNANG BA 'KHRUL NGO
LA YOD KYANG DNGOS PO LA MED PAS MI

MTHUN PHYOGS LA ZHUGS PA MED DO ZHE NA, 'O NA BRAG RDZONG 'KHRUL
PA'I BSAM PA LA SHA PA YOD PAR SNANG BA YANG DNGOS PO'I SHA PA
MED PAS MI MTHUN PHYOGS LAM ZHUGS PA BZHIN DU, SNANG BA 'KHRUL PA
DNGOS POR SNANG YANG DNGOS PO MED PAS MI MTHUN PHYOGS MA YIN PAS
SNANG BA DGAG BYA MA YIN NO, ,DE LTA MA YIN NA, DE DON GNYIS

KAR MI MTHUN PHYOGS YIN NA DE LA ZHUGS PAS KHYAB PA MA GRUB PAS
SNGA SO NYID NA 'DUG PA YIN NO, ,DE LTAR MA YIN NA GZHAN YANG
KHYAB PA MA GRUB PAR MI 'GYUR RO, ,DE LAS GZHAN PA BSTAN PA'I
PHYIR CHOS CAN DGAG BYA LDOG BYAS KYI, THA DAD LA BRTEN 'JOG PA
NI, ,TSAD MA GZHAN DU BSHAD ZIN TO, ,DES NA CHOS CAN DANG

DGAG BYA LDOG BYAS THA DAD MED PA YANG MA YIN NO, ,LDOG BYAS THA
DAD PA NI SNANG BA RIG NGOR BKAG PAS SNANG BA DGAG BYAR 'DOD PA
NYID YIN NO ZHE NA, RIG DON MED PA DANG SNANG BA'I RANG BZHIN
GYIS 'GAL BAS DGAG BYA MA YIN NO ZHES BSHAD ZIN TO, ,'GAL LA RNAM
PAR BCAD PA TZAM GYIS RTAGS MTHUN THUG DGOS PAS

@312B RANG GI KHYAB BYA KHYAB BYED 'GEGS PAR 'GYUR RO, ,MI MTHUN
PHYOGS KYI BDAG CHOS CAN LA GTAN TSIGS GRUB PAS KHYAB PA YANG MA
GRUB PAR 'GYUR RO ZHE NA, MI 'GYUR TE, NAM MKHA' LA SOGS PA 'GEGS
PA'I DUS SU CHOS CAN LA GTAN TSIGS GRUB KYANG, KHYAB PA BA MA
GRUB PAR MI 'GYUR BA BZHIN NO ZHE NA, DE'I SKABS SU

YANG CHOS CAN NI DGAG BYA MA YIN LA, DGAG BYA NI CHOS CAN DU MI
'JOG STE, YIN NA SKYON MTSUNGS PA'I PHYIR RO, ,'DI'I 'DOD PA RTOG
PA'I SHES PA LA CHOS CAN SNANG LA, TSAD MAS 'GRO BA'I CHA NAS MI
SNANG BAR 'DOD DO, ,DE NI MI RIGS TE TSAD MA DANG RIG PA DANG
LDOG PA'I THA DAD MED DE MING GI RNAM GRANGS YIN PA'I PHYIR RO, ,

DE LTA MA YIN NA LDOG STE RIG PA LA MI SNANG LA TSAD MA LA SNANG
BAR CI'I PHYIR MI 'GYUR TE KHYAD PAR MED PA'I PHYIR RO, ,BAR DU
BYAS PA'I DON TO,, ,,DE LTAR SNANG BA SEL BA BSTAN PA'I RJES LA,
RAB TU MI GNAS PA SNANG BA MI SEL BA BSTAN TE, SNANG BA KUN RDZOB
BDEN PA DANG, RIG PA DON DAM BDEN PA'O, ,SNANG BA JI LTA BA YUL
CAN KUN RDZOB

KYI BDEN PA YIN TE, SNANG BA LA RIGS PAS MI RUNG BA'I PHYIR RO,
,DE YANG RNAM PA GNYIS TE, YANG DAG DANG NI LDOG PA'O, ,SNANG LA
DON BYED NUS PA NI YANG DAG PA'I KUN RDZOB KYI MTSAN NYID DO,
,SNANG LA DON BYED MI NUS PA NI LOG PA'I KUN RDZOB KYI MTSAN NYID
DO, ,DE LA GNYIS SU YOD BSTAN PA, ,RTOG MED 'KHRUL DANG KUN

BRTAGS NI, ,RTOG MED LHUN GYIS 'KHRUL PA NI DBANG PO LA SKYON
CHAGS PA LA SOGS PA'O, ,RTOG BCAS NI YID KYIS DE BRTAGS PA'I BDAG
LTA BU'O, ,DE LAS GZHAN PA'I DON DAM PA'I DBYE BA BSTAN PAR BYA
BA'I PHYIR, RNAM GRANGS KYIS DANG RNAM GRANGS MIN, ,DON DAM PA
GNYIS SU NGES PA'O, ,SPROS PA PHYOGS

GCIG 'CHAD PA DANG, RIGS PAS DON DAM PA DANG MTHUN PA'I PHYIR DON
DAM PA YIN TE, CHA MTHUN PA DANG MI SLU BA'I PHYIR RO, ,RNAM
GRANGS MA YIN PA'I DON DAM PA'I BDEN PA NI, RIGS PAS GCAD NA RNAM
PAR BCAD PA TZAM LA THA SNYAD GDAGS TE, SPROS PA THAMS CAD NYE
BAR ZHI BA YIN NO, ,RIG PA'I DON YONGS

SU DPYAD PA MI GNAS TE, YANG DAG PAR GYUR PA YIN PA'I PHYIR RO,
,RNAM PAR DPYAD PA TZAM GYI DGAG BYA GANG YIN ZHE NA, GANG YANG
'GOG DANG SGRUB PA MED, ,KHAS BLANGS BA YANG MA GRUB PAS CHOS
NYID NGO SHES PAR BYED PA'O, ,THA SNYAD PA'I DON YOD PA'I SNANG
BA MI DGAG STE, THA SNYAD PA'I NGO BOR DGAG PAR MI NUS PA'I PHYIR
RO, ,

@313A *, ,THA SNYAD PA'I SNANG BA MA BKAG KYANG RIGS PAS DGAG PA
LA MI 'GAL BA'I PHYIR RO, ,RIG PA'I DON YOD PA BKAG PAS THA SNYAD
PA'I SNANG BA BKAG PAR MI 'GYUR TE, THA SNYAD PA'I SNANG BA LA
RIG PA'I NGO BOS MA KHYAB PA'I PHYIR RO, ,THA SNYAD PA'I SNANG BA
RIG NGOR BKAG PA LA SNANG BA THA DAD DU 'GOG GO ZHE NA,

DES CIR 'GYUR ZHE NA, SNANG BA RANG RIG BSGOM PAR 'GYUR LA, MI
SNANG NA SHES PA MED PAR 'GYUR RO ZHE NA, SHES PA'I DNGOS GCIG
RANG SNANG LA, ,BSGOM PA'I MTSAN NYID RANG DU 'ANG MIN, ,BSGOM PA
LA RANG DU SNANG BA YANG MED DE, SPROS PA BCAD PA TZAM KHO NA
BSGOM PA'I SHES PA YIN PA'I PHYIR RO, ,DE'I GNAS

SKABS LA YANG LAM LNGA YIN TE, 'BRAS BU MI RTOG PA NI SNANG BA
MED PA'I YE SHES YIN LA, RJES LA THOB PA NI SNANG BA DANG BCAS PA
YIN TE, RNAM PAR MI RTOG PA'I YE SHES KYIS NAM MKHA'I DKYIL LTAR
RTOGS LA, RJES THOB KYIS SGYU MA LTAR RTOGS TE, RNAM PAR MI RTOG
PA LA 'JUG PA'I GZUNGS LAS RNAM PAR MI

RTOG PAS CHOS THAMS CAD NAM MKHA'I DKYIL LTAR RTOGS LA, RJES LA
THOB PAS SGYU MA'I DPE BRGYAD 'DRA BAR RTOGS SO ZHES BSHAD DO,
,MI RTOGS PA'I YE SHES LA RANG RIG PA YOD NA DON DAM PAR 'GYUR
TE, RIG PA GZHAN GYIS MI GNOD PA'I PHYIR RO, ,MED NA SHES PA
RGYUN CHAD PAS SPROS PHA MI CHOD DO ZHE NA, MA YIN TE,

THA SNYAD NGO LA YOD PA DANG, ,YE SHES NGO LA MI GNAS PHYIR,
,RANG RIG THA SNYAD PA'I NGO LA SHES PA RGYUN MA CHAD PAS SPROS
PA MI CHOD PA'I NYES PA YANG MED LA, DON DAM PAR YANG MI 'GYUR
TE, MI RTOG PA'I YE SHES KYI DON RANG RIG TU YANG MI GNAS PA'I
PHYIR RO, ,KUN RDZOB TU RANG RIG PA YOD PA'I SHES PA'I DNGOS PO
GCIG NYID MI RTOG PA'I YE

SHES KYI MTSAN NYID NAS, RANG DANG GZHAN DU MI RTOGS PAS THA
SNYAD DU SPROS PA GCOD DO ZHES BYA'O, ,BSDU BA'I TSIGS SU BCAD
PA'O,, ,,MU STEGS LA SOGS GRUB MTHA' NGAN PA SUN PHYUNG NAS,
,YANG DAG DON RTOGS LTA BA'I BYE BRAG 'DI BYAS PAS, ,RJES 'JUG
RNAMS KYIS CHOS NYI DON LA 'JUG 'GYUR BA'I, ,DE GAB KUN 'BYUNG
'GRO BA KUN LA

SNYOMS PAR SHOG ,THEG PA THAMS CAD DU SNANG BAR BYED PA'I BYE
BRAG TU BSHAD PA ZHES BYA BA, BRAM ZE'I BTZUN PA RAB 'BYOR
DBYANGS KYIS MDZAD PA RDZOGS SO,, ,,RGYA GAR GYI PAndI TA RAB
'BYOR DBYANGS DE NYID DANG, BOD KYI LO TZ'A BA DGE SLONG TING NGE
'DZIN BZANG POS BSGYUR CING ZHUS TE GTAN LA PHAB PA'O,, ,,