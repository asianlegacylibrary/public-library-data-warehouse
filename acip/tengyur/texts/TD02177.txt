@35A #, ,RGYA
GAR SKAD DU, HO TRi BI DHI:, BOD SKAD DU, SBYIN SREG GI CHO GA ,

BCOM LDAN 'DAS RDO RJE CAN LA PHYAG 'TSAL LO, ,SDIG PA GZHIL DANG
BSOD NAMS 'PHEL, ,DGUG DANG DBANG BYED GSAD PA'I SA, ,SGRUB PO
RNAMS LA PHAN BTAGS PHYIR, ,BDAG GIS SBYIN SREG BSHAD PAR BYA,
,DANG PO BKRA SHIS GNAS DAG TU, ,BRTAG SOGS BSDUS

RGYAS RNAM GSUM BYA, ,'BRING NI RANG NYID GOS SNGON GYI, ,TING
'DZIN LDAN PAS BKA' BSGO ZHING, ,SHAR DU KHA BLTAS 'BYUNG PO LA,
,YID DANG MTHUN PA'I GTOR MA SBYIN, ,YI GE NYI SHU RTZA GNYIS
PA'AM, ,H'Um GIS YANG NI SBYANG BAR BYA, ,RDO RJE PHYAG RGYA DE
BZHIN SHES, ,SNYING GA'I YI

GES SKYON SBYANGS SHING, ,SNGAGS DANG PHYAG RGYAS SBYANG BA'O,
,DE NI RGYAS PA'I RTAGS SOGS 'DOD, ,'BRING NI SNGAGS DANG PHYAG
RGYAS SBYANGS, ,ME TOG TSOM BU GRANGS MNYAM PA, ,GZHUNG BZHIN
BRIS PA RDZOGS PAR 'DOD, ,THA MA MDZES PA'I SNOD DAG LA, ,YIG
'BRU

@35B GSUM GYIS BYIN BRLABS NAS, ,TING 'DZIN SBYANG BA KHO NAR
'DOD, ,SA SKYON SBYANG BA GSUM SHES BYA, ,THAB BRTZIGS RGYAR NI
KHRU GANG LA, ,ZABS SU KHRU PHYED ZLUM POS BSKOR, ,SOR BZHI GSUM
NI DOR BYAS LA, ,RDO RJE DBUS SU BRGYAD PA'I TSAD, ,THAB

KHUNG DKAR PO RGYAB TU ME RI'O, ,STENG DU RDO RJE PHYI ROL 'OD
ZER DKAR, ,BUD SHING DKAR PO KHRU GANG TSAD, ,TZANDAN DKAR PO 'O
MAS SPANGS TE BZHAG ,MCHOD SBYIN SHING NI MDZUB GANG TSAD, ,'DAB
MA DANG BCAS RTZE MO'I NGOS, ,SNGAR BZHIN SPANGS PAS YAM SHING
BYA,

DKAR GSUM MNGAR GSUM MAR GYI 'OG ,'BRAS CHAN 'BRU NI SNA TSOGS
DANG, ,KU SHA YON CHAB G-YAS SU GZHAG ,ME TOG LA SOGS BSANG GTOR
DANG, ,ZHAL BSIL RNAMS NI G-YON DU GZHAG ,DGANG GZAR DANG NI
BLUGS GZAR GNYIS, ,MTSAN NYID RGYAS

PAR GZHAN DU BSTAN, ,YANG NA G-YAS KYI SOR MO BSKUM PA LAS, ,YI
GE H'Um GI 'OD ZER DE YIS NI, ,RDO RJE CAN GYI 'OD ZER DE YIS NI,
,RDO RJE CAN GYI 'OD ZER BKUG PA YIS, ,RDUL BA SHIG YE SHES GONG
BU LAS, ,RDO RJE KHRO BO'I DGANG GZAR GYUR, ,G-YON GYI MTHE BOS
MTHE CHUNG MNAN, ,GONG BZHIN

SBYANGS NAS BLUGS GZAR GYUR, ,DE NYID RDO RJE DRIL NI MDUN, ,DE
NAS DKAR PO'I RGYAN CHA BGO, ,YID DANG MTHUN PA'I KU SHA'I STENG,
,SEMS DPA'I SKYIL KRUNG SHAR DU BLTA, ,THAB SOGS TZANDAN TSUL
GTOR TE, ,BUD SHING MA NOR ZLUM POR BRTZIG ,DE NAS RTZVA

NI KU SHA LA, ,AOm AA MRi TA KUndA LI SARBA BIGHNAm N'A SHA YA
H'Um PHAt, LAS KYI SNGAGS KYIS BSANG GTOR BYA, ,BUM SBYANGS
BSKYED DGUG BZLAS PA YIS, ,RTZA GCIG BDUN GYIS 'OD ZER DGANG,
,THAB KYI KHO RA KHOR YUG LA, ,KU SHA'I RTZE MO PHYI RU BSTAN, ,

DE NAS LHA YI RNAL 'BYOR NI, ,CHO GA LNGA'AM CHO GA GSUM, ,SKAD
CIG BSDUS RGYAS SHES PAR BYA, ,THAB LA SOGS PA'I MAN NGAG KYANG,
,LAS KYI TSOGS SU SHES PAR BYA, ,DE YANG SLOB DPON MAN NGAG GTZO,
,BRAM ZE'I KHYIM MAM GTZUB SHING ME, ,

@36A *, ,RLUNG G-YAB KYIS SPAR LAS KYIS BSANG, ,SBYANG ZHING
BSKYED NAS RAm DKAR POS, ,ME LHA DKAR PO DRANG SRONG ZHI BA'I
TSUL, ,TSANGS PA'I SKUD PA DKAR POR LDAN, ,PHYAG NA DBYUG PA
BGRANG PHRENG DANG, ,GUNDHE SKYABS SBYIN BSNAMS PA'O, ,'OD 'PHROS
SNGAR BZHIN

SPYAN DRANGS TE, ,AOm BA PA KA AAGNA YE A'A GATZTSA YA A'A GATZTA
YA, ,MA MA SH'ANTIm KU RU SV'A H'A, LCAGS KYU'I PHYAG RGYA BCINGS
TE SPYAN DRANG NGO, ,BGEGS BSKRAD BSTIMS TE MCHOD PA DBUL, ,RTZA
SNGAGS NYID LA MCHOD SNGAGS BTAGS TE DBUL, ,AOm BA PA KA AAGNA
YE, CHE GE

MO SH'INTAm KU RU SV'A H'A, ZHES SREG RDZAS DBUL BAR BYA'O, ,DE
YI MAN NGAG 'OD ZER NI, ,SUM SKOR DU NI BYA BA DANG, ,NYIS SKOR
DU NI BYA BA DANG, ,BDAG NYID RAB TU SHES PAR BYA, ,BZHI SKOR DAG
DANG SLOB MA'O, ,'OD ZER DKAR PO 'PHROS PA LAS, ,THUGS DANG
SNYING GA BRGYUD PA

DANG; ,GSUM NAS NGAG LA BRGYUD PA DANG, ,DBU NAS MGO LA BRGYUD PA
YI, ,LUS NGAG YID KYI SGRIB PA SBYANG, ,RTZA BA GSUM 'DUS BSKANG
BAR BYA, ,SPYI BO'I GTZUG NAS BRTZAMS NAS NI, ,SDIG DANG SRIN BU
ZAD PA'I PHYIR, ,DMAR BOS BSREG CING DKAR POS BKRU, ,SGO DGU

DAG NAS BSDU BA DANG, ,THAMS CAD KUN NAS BSDU BA DANG, ,SNYING
GAR BSDUS NAS DBYUNG BA DANG, ,TIL GYIS GZUGS BRNYAN BYAS NAS NI,
,SDIG PA'I GZUGS LA DE GZHUG BYA, ,RDZAS RNAMS BDUD RTZIS MCHOD
PAS NI, ,DE NAS SDIG PA DE BSREG BYA, ,YANG NA RDZAS LA BSTIMS TE

BSREG ,NAD RNAMS ZHI BAR BYED PA NI, ,NAD KYI MING NAS SMOS NAS
NI, ,GONG MA DE BZHIN BSREG PA'AM, ,NAD KYI MING DANG GZUGS BRIS
LA, ,'OD ZER DMAR POS BSREGS NAS NI, ,DKAR POS SBYANG ZHING ZHI
BSAMS LA, ,'BYUNG BA'I DGRA RNAMS DE BZHIN BSAM, ,'BYUNG

PO KUN DANG DGRA KUN YANG, ,'OD ZER BKYE BAS ZHI BAR BSAM, ,GZUGS
DANG MING BRIS ZHI BAR BYA, ,SREG RDZAS BDUD RTZI 'OD KYIS MCHOD,
,MCHOD PAS MNYES PAS GONG BZHIN BSKOR, ,DE LTA MIN NA 'OG BZHIN
NO, ,MAN NGAG DE LA NAN TAN BYA, ,MAR DANG DKAR GSUM

@36B MNGAR GSUM DANG, ,YAM SHING DKAR PO ZHO CAN DANG, ,DE LA
SOGS PA'I THUN RDZAS RNAMS, ,RIM PA BZHIN DU DBUL BAR BYA, ,TIL
NI MED DU MI RUNG NGO, ,THA MA DGANG BLUGS MTHOL BSHAGS BYA,
,BSTOD CING PHRIN LAS BCOL BAR BYA, ,THUGS KA NYID DU PHO BRANG
BCA', ,SKAD CIG

DE GSAL YE SHES DGUG ,BSTIM LA MCHOD PA RNAM LNGA BYA, ,RTZA
SNGAGS MCHOD SNGAGS BTAGS TE DBUL, ,SREG RDZAS KUN KYANG DE BZHIN
BYA, ,MAN NGAG RIM PA 'DIR SHES BYA, ,SLOB DPON ZHAL NAS SHES PAR
BYA, ,BDUN NAM NYI SHU RTZA GCIG DAG ,BRGYA RTZA BRGYAD NI BSDUS

RGYAS PA'O, ,RTZA LNGA LNGA BCU BRGYA YIS NI, ,JI LTAR 'DOD PA
ZHI BAR 'GYUR, ,SDIG PA CHE BAR GYUR NA NI, ,NYIS 'GYUR GSUM NI
BRGYAD BRGYA'O, ,SHIN TU CHE GYUR STONG GI BAR, ,DE YIS SDIG DANG
BSOD NAMS NI, ,CHE CHUNG RAB 'BRING SHES PAR BYA'O, ,DE LTAR BYAS
NA NGES PAR

ZHI; ,THA MA DGANG BLUGS MTHOL BSHAGS BYA, ,BSTOD CING LAS BCOL
GSHEGS SU GSOL, ,TING 'DZIN BSDUS NAS ME LHAG MAS, ,MCHOD NAS
SREG RDZAS GONG BZHIN DBUL, ,DGANG BLUGS LA SOGS RDZOGS BYAS LA,
,TING 'DZIN BSDUS TE SPYOD LAM BYA, ,THUN

GSUM SBYOR KA SBYIN SREG LA, ,RNAL 'BYOR CAN GYIS BRTZON PAR BYA,
,SBYIN SREG GI SBYOR KA SLOB DPON BHA BAS MDZAD PA RDZOGS SO,,