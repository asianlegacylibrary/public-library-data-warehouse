@1B [DD] #, ,RGYA GAR SKAD DU, SHIKshA SA MUTZTSA YA K'A RI K'A,
BOD SKAD DU, BSLAB PA KUN LAS BTUS PA'I TSIG LE 'UR BYAS PA,
SANGS RGYAS DANG BYANG CHUB SEMS DPA' THAMS CAD LA [DD]

PHYAG 'TSAL LO, ,'DI LTAR BDAG DANG GZHAN DAG KYANG, ,'JIGS DANG
SDUG BSNGAL MI 'DOD NA, ,BDAG DANG BYE BRAG CI YOD NA, ,GANG DE
BSRUNG LA GZHAN MI BSRUNG, ,SDUG BSNGAL MTHAR 'BYIN

'DOD PA DANG, ,BDE BA'I MTHAR YANG 'GRO 'DOD PAS, ,DAD PA'I RTZA
BA BRTAN BYA STE, ,BYANG CHUB LA YANG BLO BRTAN BYA, ,BYANG CHUB
SEMS DPA'I SDOM PA NI, ,RGYAS PAR THEG PA CHE LAS 'BYUNG, ,GANG

GIS LTUNG BAR MI 'GYUR BA'I, ,GNAD KYI GNAS RNAMS 'DIR RIG BYA,
,BDAG GI LUS DANG LONGS SPYOD DANG, ,DGE BA DUS GSUM SKYES PA
RNAMS, ,SEMS CAN KUN LA BTANG BA DANG, ,DE BSRUNG

DAG PA SPEL BA'O, ,SEMS CAN RNAMS KYIS LONGS SPYAD PHYIR, ,LUS LA
SOGS PAS BSRUNG BAR BYA, ,MA BSRUNGS LONGS SPYOD GANG LAS 'ONG,
,GANG MI SPYOD PA CI ZHIG SBYIN, ,DE BAS SEMS

@2A *, ,CAN LONGS SPYOD PHYIR, ,DGE BA'I BSHES GNYEN MI GTONG
ZHING, ,MDO SDE DAG LA RTAG BLTA BAS, ,LUS LA SOGS PA BSRUNG BAR
BYA, ,DE LA LUS BSRUNG GANG ZHE NA, ,GNOD PAR 'GYUR BA SPANG BA
STE,,

DE KUN GANG GIS 'THOB CE NA, ,'BRAS BU MED PA'I BYED SPANGS PAS,
,DE YANG RTAG TU DRAN PAS 'GRUB, ,DRAN PA SHIN TU GUS LAS 'BYUNG,
,GUS NI ZHI BA'I CHE BA NYID, ,SHES PAR GYUR NAS BRTUN PAS SKYED,
,MNYAM GZHAG

YANG DAG JI BZHIN DU, ,SHES PAR 'GYUR ZHES THUB PAS GSUNGS, ,PHYI
ROL G-YO BA BZLOG PA YIS, ,SEMS NI ZHI LAS MI G-YO ZHING, ,KUN DU
MI RGOD 'JAM PA DANG, ,RAN CING MNYEN PAR SMRA BA YIS, ,SKAL CAN
SKYE BO

'DUN PAR 'GYUR, ,GZUNG BAR 'OS PA'ANG SKYE BAR 'GYUR, ,'DI NI
GZUNG 'OS MA YIN NA, ,'JIG RTEN RGYAL BA'I MYU GU BRNYAS, ,THAL
BAS G-YOGS PA'I ME BZHIN DU, ,SEMS CAN DMYAL LA SOGS PAR SREG ,DE
PHYIR RGYAL

BAS SDOM PA'I MDOR, ,GANG GIS SEMS CAN MA DAD 'GYUR, ,DE NI
BSGRIMS TE RNAM SPANG ZHES, ,DKON MCHOG SPRIN LAS BKA' STZAL TO,
,'DI NI BDAG LUS BSRUNG BA STE, ,SMAN DANG GOS LA SOGS BCAS PAS,
,BDAG

@2B LA SRED PAS LONGS SPYAD NA, ,NYON MONGS BCAS PA'I LTUNG BAR
'GYUR, ,LEGS SPYAD DAG LA BRTZAM PAR BYA, ,THAMS CAD LA YANG TSOD
RIG BYA, ,DE LTAS BSLAB PA'I GZHI 'DI LAS, ,DE YI LONGS SPYOD
BSRUNG MI DKA', ,RANG DON RNAM SMIN SRED SPANGS PAS, ,

DGE BA KUN DU BSRUNG BAR 'GYUR, ,'GYOD PAR YANG NI MI BYA STE,
,BYAS PAR GYUR KYANG BSGRAG MI BYA, ,RNYED DANG BKUR STIS 'JIGS
BYA ZHING, ,KHENGS PA RTAG TU SPANG BAR BYA, ,BYANG CHUB SEMS
DPA' DAD BYA ZHING, ,CHOS LA YID GNYIS SPANG BAR BYA, ,LUS NI
RNAM PAR SBYANG

BYAS NA; ,PHAN PA'I LONGS SPYOD 'GYUR BA STE, ,'BRAS CHAN LEGS
PAR TSOS PA DANG, ,GZEGS MED LUS CAN PHAN PA 'DRA, ,JI LTAR LO
TOG BTZAS KHEBS NA, ,NAD KYIS ZHUM ZHING RGYAS MI 'GYUR, ,DE LTAR
SANGS RGYAS MYU GU YANG, ,NYON MONGS KHEBS NA RGYAS MI

'GYUR; ,LUS KYI DAG PA GANG ZHE NA, ,SDIG DANG NYON MONGS RNAM
SBYONG YIN, ,RDZOGS SANGS RGYAS KYIS GSUNGS TSUL DU, ,'BAD PA MED
NA NGAN 'GROR 'GRO, ,BZOD BYA THOS PA BTZAL BAR BYA, ,DE NAS NAGS
SU GNAS PAR BYA, ,MNYAM PAR GZHAG LA BRTZON BYA ZHING, ,MI SDUG

LA SOGS BSGOM PAR BYA, ,YANG DAG 'TSO BA SBYANGS PA YIS, ,LONGS
SPYOD DAG PAR SHES PAR BYA, ,STONG PA SNYING RJE'I SNYING PO CAN,
,BSKYED PAS BSOD NAMS DAG PAR 'GYUR, ,GZUNG BAR BYA BA RAB MANG
LA, ,'DI NI NYUNG NA 'DIS CI BYA, ,SHIN TU NGOMS PA SKYED MA
YIN,,

DE PHYIR 'DI NI 'PHEL BAR BYA, ,DE LA LUS 'PHEL GANG ZHE NA, ,LE
LO MED DANG STOBS SKYED YIN, ,STONG DANG SNYING RJE'I SNYING PO
CAN, ,SBYIN PAS LONGS SPYOD 'PHEL BAR 'GYUR, ,BRTZON DANG BSAM PA
BRTAN PAR YANG, ,DANG PO NAN TAN BYAS NAS NI, ,SNYING RJE MDUN DU

BZHAG NAS NI, ,DGE BA SPEL LA NAN TAN BYA, ,BZANG PO SPYOD PA'I
CHO GA BZHIN, ,PHYAG 'TSAL LA SOGS GUS PAR BYA, ,DAD PA LA SOGS
RTAG TU BSGOM, ,BYAMS DANG SANGS RGYAS SOGS DRAN BYA, ,DUS RNAMS
KUN DU SEMS CAN DON, ,CHOS KYI SBYIN PA ZANG ZING

@3A *, ,MED; ,BYANG CHUB SEMS NI MDOR BSDU NA, ,BSOD NAMS 'PHEL
BA'I RGYU YIN NO, ,'GRUB PA YANG DAG SPONG RNAMS TE, ,BAG YOD PA
DANG MA BRAL ZHING, ,DRAN PA DANG NI SHES BZHIN DANG, ,TSUL BZHIN
DU NI SEMS PA'O, ,BSLAB PA KUN LAS BTUS PA'I TSIG

LE'UR BYAS PA, MKHAN PO ZHI BA LHAS MDZAD PA RDZOGS SO,, ,, 