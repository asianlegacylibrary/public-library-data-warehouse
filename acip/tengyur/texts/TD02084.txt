@160A #, ,RGYA GAR SKAD DU, SHR'I RAKTA YA M'A RI
S'A DHA N'A MA, BOD SKAD DU, DPAL GSHIN RJE'I GSHED DMAR PO'I
SGRUB THABS ZHES BYA BA, 'JAM BA'I

DBYANGS LA PHYAG 'TSAL LO, ,GANG GIS DANG POR BDUD BZHI BCOM NAS,
,SNA TSOGS SPRUL PAS 'GRO BA'I DON DU, ,MKHA' LA SPRIN BRAL NYI
SHAR JI BZHIN, ,PHRIN LAS G-YEL BA MED DES SKYONGS SHING, ,SDUG
BSNGAL SNA TSOGS 'DAM GYIS GOS PA'I, ,'KHOR BA'I RGYA MTSO'I PHA
MTHAR

@160B 'PHEN BYED, ,BSKYED RDZOGS ZUNG 'JUG GU 'DIR 'JUG LA,
,BRTZE BA'I SEMS KYIS 'BAD PAR BYED DO, ,DE NYID NYAMS SU LEN PAR
'DOD PA'I, ,RNAL 'BYOR GANG DES DBEN PA'I GNAS SU, ,SKYABS 'GRO
SEMS BSKYED SNGON DU BYAS NAS, ,KUN RDZOB CHOS KYIS STONG PA'I
NGANG LAS,

SRUNG BA'I 'KHOR LO CHOS 'BYUNG DBUS SU, ,BZHI BCAS DRUG CU'I
'DAB LDAN CHU SKYES, ,STENG DU 'BYUNG BZHI 'DUS PA'I RDO RJE,
,RGYA GRAM LTE BA LA GNAS BHR'Um LAS, ,BYUNG BA RNAM PAR THAR
PA'I KHANG PA, ,STENG 'OG PHYOGS SU MNYAM PA'I GRU BZHI, ,SGO
BZHI SGO KHYUD SGO 'GRAM LOGS LDAN, ,BCU

DRUG KA BA'I STENG NA MDZES PA'I, ,RTA BABS SNAM BU'I BANG RIM
RNAMS LA, ,MI 'AM CI SOGS BU MO SGEG CING, ,MDZES PA'I RGYAN LDAN
RNAMS KYIS GLU LEN, ,RLUNG GIS BSKYOD PA'I NYI ZLA DANG BCAS,
,RIN CHEN PHRENG LDAN DU MA RNAMS DANG, ,BLA RE BA DANG LANG SENG
KA RGYAN, ,GDUGS DANG RGYAL

MTSAN RI DGAS DANG LDAN, ,'KHOR LO SOGS KYIS LOGS LA MDZES SHING,
,'KHOR LO'I RTZE NAS RIN CHEN SNA TSOGS, ,PHA GU SOGS KYIS KHOR
YUG BRGYAN PA, ,'DOD PA'I SNAM BU LHA MOR BCAS SHING, ,KA BA
BRGYAD LDAN RDO RJE'I GDUNG BZHIS, ,BTEG PA'I THOG LA NYI ZLA RDO
RJES, ,KUN

NAS MDZES PA'I 'OG GI GZHI DER, ,SNA TSOGS PAD NYI MA HE'I GDAN
LA, ,H'Um LAS BYUNG BA'I BCOM LDAN 'DAS NI, ,R'A GA'I MDANGS LDAN
ZHAL GCIG PHYAG GNYIS, ,G-YAS PA'I PHYAG NA DBYUG PA MI MGO ,RDO
RJE BSNAMS LA AOm SOGS YI GES, ,RIM PAR MTSAN PA MKHA' LA 'PHYAR

ZHING; ,G-YON PA BDUD RTZIS GANG BA'I THOD PAS, ,RANG DANG 'DRA
BA'I YUM LA 'KHYUD PA, ,G-YAS BRKYANG THAL BA'I RGYA SPANGS THOD
PA, ,SKAM PO'I DO SHAL 'PHYANG ZHING 'KHYUD PA, ,G-YAS BSKUM
G-YON BRKYANG MA HE'I RVA DANG, ,TSANG RA BRDZIS NAS BDUD DPUNG
ZIL GNON, ,ZHAL GDANGS MCHE

GTZIGS KHRAG GI THIGS PA, ,'DZAG CING SPYAN GSUM DMAR PO 'KHRUG
PA, ,SKRA DANG SMA RA SMIN MA GYEN BRDZES, ,GAR DGU'I NYAMS LDAN
RGYAN KUN DMAR PO, ,DAR DANG STAG SOGS GOS KYIS G-YOGS PA, ,YE
SHES ME DPUNG 'BAR BA'I DBUS NA, ,SANGS RGYAS KUN DANG GNYIS MED

@161A *, ,BZHUGS PA, ,DE YI THUGS KA'I H'Um GI 'PHRO 'DUS, ,YE
SHES SPYAN DRANGS DGUG GZHUG BYAS LA, ,SANGS RGYAS RNAMS KYIS
BDAG LA DBANG BSKUR, ,LHAG PA'I CHU LA MI BSKYOD RDO RJE, ,RANG
LUS BYUNG LHA MO RNAMS KYIS, ,MCHOD BSTOD BDUD RTZIS TSIM PAR
BYAS NAS, ,

H'Um LAS BYUNG BA'I SPRO BA SDU'I BZLAS PAS, ,SEMS CAN DON KUN
RDZOGS PAR BYAS LA, ,SLAR YANG THAMS CAD H'Um LA BSDUS TE, ,PHRA
MO'I RNAL 'BYOR RNAM BZHIS RGYAS GDAB, ,CHU LA NYA LDANG JI BZHIN
TSUL DU, ,ZUNG 'JUG SKUR LANGS THUN MTSAMS BYA BA, ,MA LUS BYED
PA SANGS RGYAS LAM YIN,,

DGE BA 'DI DANG DGE GZHAN MA LUS PA, ,GCIG TU BSDUS NAS ZUNG DU
'JUG PA'I SKU, ,GSHIN RJE GSHED DPAL GO 'PHANG THOB GYUR NAS,
,'GRO KUN RNAM MKHYEN SA LA 'GOD PAR SHOG ,BCOM LDAN 'DAS GSHIN
RJE'I GSHED DMAR PO'I SGRUB THABS LAM GYI SNYING PO ZHES BYA BA
MKHAS SHING GRUB PA

BRNYES PA'I RNAL 'BYOR CHEN PO BUDDHA DZNY'A NA P'A DAS AU GA YA
NA 'BAR BA'I PHUG TU dA K'I SHVA RI BADZRA W'A R'A H'I NYID LAS
DNGOS SU THOB NAS LHAG PA'I BSAM PA RNAM PAR DAG PAS YI GER BYAS
PA RDZOGS SO,, ,,YUL DBUS KYI PAndITA A'A NANDA BHA DRA DANG BOD
KYI LO TZ'A BA SE TSA BSOD NAMS RGYAL MTSAN GYIS GRONG KHYER

CHEN BO TI RA HA TE'I LHO PHYOGS RANG BYUNG GI MCHOD RTEN RNAM
PAR DAG PA'I DRUNG DU YUL DBUS KYI DPE DANG MTHUN PAR BSGYUR CING
BCOS TE GTAN LA PHAB PA, SLAR YANG GRUB THOB KARnA SHR'I'I ZHAL
SNGA NAS GNAS BRTAN NYI MA RGYAL MTSAN GYIS SHR'I NA LENDRA'I
GTZUG LAG KHANG DU BSGYUR BA'O,, ,,

