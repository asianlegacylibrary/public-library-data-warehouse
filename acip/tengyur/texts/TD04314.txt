@7A #, ,RGYA GAR SKAD DU, ,RA SA Y'A nA SH'A STRA AUDi BRA TI,
BOD SKAD DU, GSER 'GYUR GYI BSTAN BCOS BSDUS PA, THAMS CAD MKHYEN
PA LA

PHYAG 'TSAL LO, ,KUN MKHYEN ZHI BA KUN STER BA, ,DPAL MGON MCHOG
TU ZHI BAR MDZAD, ,LONGS SPYOD GROL BA RAB STER BA'I, ,DBANG
PHYUG DAM PA PHYAG 'TSAL LO, ,PHRA DANG SBOM LAS RNAM PAR GROL,
,GSAL DANG MI GSAL MCHOG TU ZHI, ,DPAL DANG LONGS SPYOD GROL STER
MA, ,MCHOG GI DBANG PHYUG LA PHYAG

'TSAL; ,MCHOG TU SRA BA'I DNGUL CHU YI, ,LAS KYI SBYOR BA NGES
PAR SBYAR, ,DE NYID RAB SBYOR MTHA' LA NI, ,YON TAN SKYE BAR
'GYUR BA STE, ,BRGYAL BA YIS NI NAD 'JOMS SHING, ,SMAN PA YIS NI
DBUL PO SPONG, ,BCINGS PA YIS NI MKHA' LA 'GRO, ,DNGUL CHU'I YON
TAN RNAM GSUM MO, ,GAL TE

LHANG TSER SMAN NI YON TAN BRGYAD, ,MU ZI ZHU GYUR 'DI LA YON TAN
DRUG ,DNGUL CHU MNYAM DU GSER GYIS NGES BCINGS NAS, ,KHYOD KYIS
MKHA' LA 'GRO BA GANG GIS 'GOG ,GSHA' TSE DNGUL CHU'I RO YIS
MNYAM DU BSNUN, ,DE PHYED ZLA BA GNYIS PA'I RIM PA YIS, ,GSHA'
TSE ZLA BA'I PHYOGS GSUNGS GSER

SBYOR LAS; ,ZANGS MA DRUG CU RTZA BZHI 'BIGS PAR BYED, ,DE NYID
THIG LE MI GTONG ZHING, ,DMAR SKYA'I MDOG NI NOR STER RO, ,ME LA
GNAS SHING MI G-YO BA, ,NAM MKHA' SMIN PA'I MTSAN NYID DO, ,GANG
LA DNGUL CHU MNYAM DU ZHU, ,DNGUL DANG YANG NA GSER DAG GAM,
,GCIG TU GYUR CING MI ZAD PA, ,DE

@7B NI BCINGS PA'I MTSAN NYID DO, ,LHANG TSER ZHU BA GANG ZHIG
GIS, ,DNGUL CHU DBANG DU BYAS GYUR NA, ,DE YIS CHOS DANG NOR DAG
GI, ,SGO DAG NYE BAR PHYE BA YIN, ,KHA YANGS NAM MKHA' ZA BA
DANG, ,SER PO ZA BAS MU ZI DANG, ,GSER GYI MNGAL GYI KHU BA NYID,
,NOR 'DZIN STENG NA SHIN TU DKON, ,SNYIG

MIN MA YIN KHYAB PA YI, ,DMAR MIN MA YIN GZHAN MA'I TSE, ,SMIN
DANG RNYINGS PA NYID KYIS NI, ,BYE BA RNAMS NI 'BIGS PAR 'GYUR,
,DE NAS DNGOS PO'I GRANGS BRJOD DO, ,'OD LDAN LCAGS NI MCHOG TU
'GYUR, ,DE DNGOS MED NA LCAGS RNON PO, ,RA GAN ZHO PHYED GSHA'
TSE ZANGS, ,SGRA GCAN GSER DANG

DKAR PO RNAMS, ,LCAGS RNAMS BRGYAD DU GSUNGS PA STE, ,DNGUL CHU'I
SMIN PA SO SO LA, ,SBYANG BA NYID DU BYA BA STE, ,GSER GYUR LAS
LA DNGUL CHU RNAMS, ,MU ZI DE BZHIN DRI MED DANG, ,MA KshI KA
DANG DE BZHIN MTSAL, ,KU nA d'I K'A SHRi KA MA DRUG ,GSER GYI
MCHOG DANG BA BLA RNAMS, ,SHES RAB LDAN PAS

'BAD PAS SBYANGS, ,MKHAS PA LAS RNAMS SHES PAR BYA, ,GSER GYIS
LAS RNAMS BA BLA YI, ,KHA DOG SER DANG DKAR PO'I KHAMS, ,LHANG
TSER DE BZHIN SOO B'IR, ,K'Am GUshthA RNAMS SO SOR SMIN, ,DE
RNAMS RTAGS NI BSHAD PAR BYA, ,SBYANGS PAS KHU BA RNAMS NI LTUNG,
,'OD LDAN YANG SHING KHU BA DKAR, ,RNON PO

MCHOG TU RNON POR 'GYUR, ,ZANGS MA DMAR DANG SRA BA STE, ,RIGS NI
GSUM DU DBYE BA LAS, ,BAL YUL LAS BYUNG MCHOG YIN TE, ,'DAB MAR
GYUR PA 'BRING DU RIG ,THA MA 'OD KYI DRI MAR SHES, ,LAS NI LEGS
PAR SBYAR BAR BYA, ,SBYANGS PAS KHYAB BYED NYID DANG NI, ,DNGUL
CHU'I SMIN PA NYID LA PHAN, ,ZHA NYE NAG

PO DKAR BAR SHES, ,RANG BZHIN YANG SHING KHU BA CAN, ,GSHA' TSE
DRI DANG LDAN PA MCHOG ,TSOGS PA NAG CING MYUR DU 'JU, ,MYUR DU
'JU BA'I RANG BZHIN GYIS, ,DKAR POR SHIN TU YONGS SU GRAGS, ,RA
GAN KHA DOG GSER 'DRA ZHING, ,DRI MA LEN CING DRI DANG LDAN,
,DRAG CING BRTAN PA'I KHU BA NYID, ,ZANGS KYI

KHAMS NI MTHUG PA'O, ,SGRA LDAN DRI MA YANG DAG LDAN, ,SRA ZHING
MCHOG TU BRTAN GYUR PA, ,ZANGS DANG GSHA' TSE DAG BSRES PA,
,MTHUG CING MYUR DU 'JU PA'O, ,BCAD NA DKAR ZHING BDAR NA SER,
,BSREGS NA GUR GUM LTA BU DANG, ,SNUM DANG NYUNG DUS LCE BA STE,
,GSER GYI MTSAN NYID RNAM PA DRUG

@8A *, ,SKAR MA KUN DA'I MDOG DANG MTSUNGS, ,SNUM DANG SKAR MA
RAB TU STE, ,YON TAN DRUG CU RTZA BZHI NI, ,RIGS KYI MTSAN NYID
DAG TU BSHAD, ,SNGON RJES JI LTAR DE BZHIN DU, ,BSDUS NAS BDAG
GIS RAB BSHAD BYA, ,'OD LDAN LA SOGS LCAGS RNAMS KYIS, ,SBYANGS
NAS SNYING

STOBS DGUG PA STE, ,'OD LDAN LCAGS SAM YANG NA RNO, ,GSER NI DGUG
CING PHYE MAR BYA, ,TSA YI SDE TSAN JI SNYED DANG, ,DRI CHU'I SDE
TSAN SBYAR BAR BYA, ,TSA DANG DRI CHU DE NYID KYIS, ,BLO DANG
LDAN PAS PHYE MAR BYA, ,GONG BU GSUM DU BLANGS YANG NI, ,SKYUR
RTZI RNAM PAR MANG POS GDUL, ,DE NI RTZA BA NYID DU BYA, ,SLAR

YANG SKYUR RTZIS SBYANG BAR BYA, ,'DI YIS ZANGS DANG 'OD LDAN
NAM, ,YANG NA RNON PO 'DI YIS SBYANGS, ,GLANG CHEN RUS PHYE YANG
DAG SBYOR, ,MCHING BU'I PHYE MA NGES SBYAR BYA, ,LAN NI BDUN GYI
BAR DU NI, ,RA YI DRI CHUS GTOR BAR BYA, ,DE 'DIR ZANGS NI SBYAR
BAR BYA, ,BLO DANG LDAN PA RNAMS KYIS BSHAD, ,

'DI YIS ZANGS NI RAB MCHOG TU, ,SBYANG BYA LAS RNAMS THAMS CAD
LA, ,DE NAS RA GAN DE BZHIN DU, ,SBYANG BA BDAG GIS RAB BSHAD
BYA, ,'BAD PA YIS NI BDAR BAR BYA, ,PHYE MA ZHIB MO NYID DU BYA,
,TSA BCUG DRI YI CHU YIS NI, ,MKHAS PAS NYI MA BDUN DU MNYE,
,SLAR YANG SKYUR MO DANG BCAS PAS, ,KONG

BU GSUM DU SBYIN PAR BYA, ,'DI YI SBYANG BAR BSHAD PA NI, ,RA GAN
CHO GA JI BZHIN NO, ,'KHAR BA 'BAD PAS BDAR BYA STE, ,PHYE MA
ZHIB MO NYID DU BYA, ,TSA BCUG DRI YI CHU YIS NI, ,PHYE MA NYID
NI SLAR YANG SBYANG, ,LAN BDUN GYI NI BAR DU SPYAD, ,SLAR YANG
SKYUR MOS SBYANG BAR BYA, ,ZHA NYE BYIN NAS ME LA BSREG ,JI SRID

ZANGS SU MA GYUR PAR, ,ZANGS KHI GZUGS GYUR GANG LA NI, ,SLAR
YANG ZANGS SBYIN SBYANG BAR BYA, ,SGRA LDAN BYAS PAR BSHAD PA YI,
,GTZO BO DAG NI BDAG GIS BSHAD, ,ZHA NYE SBYANG BAR BSHAD PA
YANG, ,JI LTAR RIGS PAR BDAG GIS BSHAD, ,BA BLA'I PHYE MAS 'BAR
BZHIN DU, ,SHR'i KHAndA'I 'O MAS SBYANG, ,MANG

POR SBYANG ZHING PHYE MA DAG ,NYI MA LA NI SBYANG BAR BYA, ,ME
GNAS ZHU DANG PHYE MA LA, ,ZHA NYE YIS NI NGES PAR SBYANG, ,LAN
BDUN GYIS NI DAG PAR 'GYUR, ,'BRAS BU GSUM GYI KHU BAS BKRU, ,'DI
YI SBYANG BA BSHAD PA NI, ,ZHA NYE GSHA' TSE DAG BZHIN BSHAD, ,KU
nA'I d'I YI DNGOS PO DANG, ,CHANG GI ME TOG KHU BA YIS, ,

@8B DA YI PHYE MA SBYAR BAR BYA, ,GSHA' TSE RES KYI YANG YANG DU,
,'OD KYI BLO GROS MAR KHU DANG, ,YANG NA KA RANYDZA MAR KHUS,
,BKRU ZHING GTOR BA NYID DU BYA, ,SBYANG BA MANG DU GSUNGS PA
YIS, ,NYES PA MANG PO RNAM PAR SPONG, ,ZHA NYE CUNG ZAD BYIN NAS
NI, ,SKAR MA MKHAS PAS ME LA BSREG ,DE BZHIN GYUR PA DRI CHU YIS,
,BLO

DANG LDAN PAS LAN GSUM BKRU, ,DE NAS MTHA' DANG BAR DAG TU, ,LAN
BDUN DU NI BKRU BAR BYA, ,DE YIS DAG PAR 'GYUR BA STE, ,'DI LA
RNAM PAR DPYANG MI BYA, ,GSER MI SBYANG PAR BSHAD PA YI, ,YON TAN
RNAMS NI DRUG DE YI, ,DANG POR TSA DANG DRI CHU YIS, ,JI SNYED
SKYUR RTZIS BKRU BAR BYA, ,MAR DANG SBRANG DAG BSRES

PA YIS, ,BYUGS PAS SLAR YANG 'DZAD MI 'GYUR, ,'DI YIS DNGOS GRUB
'GRUB PAR BYED, ,GSER GYI RIM PA JI BZHIN NO, ,LCAGS RNAMS GDUL
BAR GSUNGS PA YI, ,JI LTAR MI 'GYUR SBYONG BA LAS, ,GSER DNGUL JI
LTA DE BZHIN DU, ,'OD LDAN LCAGS DAG JI SNYED DANG, ,DE YI DNGOS
PO RNON PO LA, ,DANG PO

SBYANG BAR BYAS NAS NI, ,PHYI NAS LAS KYIS MNYAM DU BRTZAM, ,MDOG
BZANG MAS KAshI KA NYID DANG, ,TSVA DANG SKYUR MO DAG GIS SBYANG,
,'DI GRUB CHEN AU RGYAN PA'I 'GYUR YIN,,