@306A #, ,RGYA GAR SKAD
DU, SHARDDHA PRA LA N'A MA STA BA, BOD SKAD DU, DAD PA SMRA BA
ZHES BYA BA'I BSTOD PA, BCOM LDAN 'DAS DPAL RDO RJE SEMS DPA' LA
PHYAG 'TSAL LO,,

NYES PA'I DRI MA MA LUS BSAL, ,YONGS DAG YON TAN TSOGS BRNYES PA,
,RGYAL BA KUN GNAS KHYOD NYID ZHABS, ,PADMA GNYIS LA PHYAG 'TSAL
LO, ,SRID PA'I SDUG BSNGAL BSAL DKA'I ME, ,TSA BA NYE BAR ZHI
MDZAD CING, ,BSOD NAMS TSOGS NI MA LUS PAS, ,THUGS NI YONGS SU
RGYAS MDZAD

PA; ,KHYOD KYI YON TAN ZAG MED RNAMS, ,BYANG CHUB SEMS DPA' MCHOG
GI PHUL, ,'DOD CHAGS LA SOGS DBANG GYUR KYANG, ,BDAG 'DRA'I SPYOD
YUL GA LA LAGS, ,'GRO BA'I SNANG BA GZHIR GYUR PA, ,NYI MA SPRIN
DANG BRAL BA LA, ,ME KHYER NYON MONGS DAG GIS NI, ,SNANG BA BGYID
LTA CI ZHIG

'TSAL, ,DE LTA MOD KYI NGAG GI TSOGS, ,DMAN PAS KYANG NI STOD
BGYID PA, ,BDAG GIS CUNG ZHIG GANG SMRAS DE, ,MGON LA DAD PAS
DRANGS PA LAGS, ,LTA BAS MI NGOMS YID 'ONG ZHING, ,MCHOG TU SEMS
DPA' STZOL MDZAD PA, ,SROG DANG BRAL BA'I NGO BO NYID, ,THUGS
RJE'I BDAG NYID

CAN PHYAG 'TSAL, ,RAB ZHI BDUD RTZI 'DZAG PA'I SKU, ,SU ZHIG LA
NI ZHI MI BGYID, ,SRID PA'I SRED PAS GDUNGS PA RNAMS, ,BCOM LDAN
KHYED KYIS RTAG ZHI MDZAD, ,YID 'ONG MTSO LAS BYUNG BA YI, ,BDUD
RTZI DKAR PO DANG 'DRA ZHING, ,RTAG TU DE NYID DPAL GYIS NI,
,MTSAN MO'I YON

@306B TAN DAG GIS BRGYAN, ,RDZOGS PA'I BYANG CHUB PADMA YIS,
,SEMS CAN BUNG BA TSIM MDZAD PA, ,KHYED MTHONG NA NI RTAG PA RU,
,DGA' MCHOG SU ZHIG SKYE MI 'GYUR, ,KHYED LA MNGON DAD YID 'ONG
BA'I, ,BDE LA GNAS PA'I SEMS CAN LA, ,LHA YUL BUD MED BZHIN GYI
MDANGS, ,ZLA

'DRA 'DOD CHAGS BDE BSKYED DANG, ,MNGON 'DOD 'BRAS BUS KUN STER
BA'I, ,DPAG BSAM SHING GIS RNAM BRGYAN ZHING, ,YID 'ONG THAMS CAD
RNYED SLA BA'I, ,DGA' BA'I TSAL LA'ANG CHAGS MI 'GYUR, ,MCHOG TU
SEMS DPA' SKYED MDZAD CING, ,LTA NGAN RAB RIB SDUG PO NI, ,SHIN
TU

LEGS PAR 'JOMS GYUR PA'I, ,BAR SNANG LAS NI RTAGS SHAR BA, ,BDAG
NYID CHEN PO GANG GIS MTHONG, ,DES NI GZHAN DAG LTA MI 'GYUR,
,LUS CAN KHAMS GSUM 'BROG DGON NI, ,CHEN POR RTAG TU 'KHYAMS GYUR
CING, ,RTAG TU LAM MCHOG LAS NYAMS LA, ,KHYED LAM MNGON

SUM STON PA MDZAD, ,SEMS CAN GYI NI PADMA'I TSAL, ,DAM CHOS 'OD
ZER DRA BA YIS, ,SAD MDZAD NYIN MOR GYUR BAS NA, ,SNGON MED NYI
MA KHYOD LAGS SO, ,RAB DGA'I RGYA MTSO LAS BYUNG BA'I, ,BDUD RTZI
GNYIS PA KHYOD LAGS TE, ,RTAG TU BDUD RTZI'I GNAS BRNYES PAS,
,'GRO BA NYAM

THAG SEL MDZAD PA, ,NYON MONGS THAMS CAD SPANGS PA YIS, ,DGRA
BCOM GO 'PHANG THOB PA GANG, ,KHYED KYI YON TAN MA 'TSAL BAS, ,DE
YANG MKHAS PAS MA LAGS SO, ,GLOG 'GYUR LTA BUR 'BYUNG BA YI,
,SROG NI SDUG BSNGAL SKYED BYED PAS, ,SKAD CIG GIS 'JIG 'KHOR BA
NA, ,

SNYING PO KHYED SKU DRAN PA LAGS, ,RGYAL SRAS KHYED KYI BSAM GTAN
GYIS, ,BDUD RTZIS RTAG TU TSIM BYED PA'I, ,YID LA SRID PA'I SDUG
BSNGAL NI, ,MA LUS BRJED DE GNAS PA LAGS, ,SKU GSUNG THUGS SPRO
'OD ZER GYIS, ,'JIG RTEN KHAMS NI TSAD MED PA'I, ,GTI MUG GI NI
MUN BSAL

BA; ,KHYED KYIS SKAD CIG GCIG GIS MDZAD, ,RANG GI NGO BO'I BDUD
RTZI CHE, ,SKAL LDAN BDE BA BTANG NAS NI, ,RNAM RTOG BAG CHAGS
SHAS CHE NAS, ,'KHRUL BAS 'KHOR BAR GYUR PA LA, ,CHOS DBYINGS NGO
BO NYID LAGS KYANG, ,'JIG RTEN MI SHES BSAL BA'I PHYIR, ,KUN
RDZOB RNAM PA'I SKU

@307A *, ,YIS NI, ,BZHUGS KYI YANG DAG NYID KYIS MIN, ,THUGS
RJE'I BDUD RTZI BTUNG MCHOG GIS, ,TSIM MDZAD BDE BA RAB STZOL
ZHING, ,RTAG TU NYAMS NI SNA TSOGS PA'I, ,SANGS RGYAS ROL MOS GAR
MDZAD DO, ,GNYIS PAR 'KHRUL PA LAS ZLOG PHYIR, ,SHES RAB THABS NI

GNYIS MED MDZAD, ,KUN DU RMONGS PA BSAL BA'I PHYIR, ,SHES RAB
MCHOG GI 'OD RAB GSAL, ,RNAM THAR GSUM GYI BDE BRNYES PAS, ,ZHAL
GSUM YID DU 'ONG BA'ANG MNGA', ,SBYIN SOGS PHA ROL PHYIN PA DRUG
,LEGS PAR BRNYES PAS PHYAG DRUG MNGA', ,SHES RAB RNON

PO'I NGO BO BAS, ,PHYAG GNYIS DKYIL 'KHOR MCHOG SBYIN MDZAD,
,BSAM PA THAMS CAD RDZOGS MDZAD PAS, ,RIN CHEN MCHOG NI PHYAG NA
BSNAMS, ,MGON PO KHYOD KYI THUGS RJE YIS, ,RTAG TU RDO RJE PADMAR
STON, ,BDE BA'I THABS KYIS DE THOB CES, ,DE NYID DGA' BDAG CAN LA
STON,,

YON TAN 'BYOR BA YONGS RDZOGS PAS, ,RGYAN RNAMS KUN GYIS BRGYAN
PA LAGS, ,DKA' BA LAS NI ZLOG MDZAD PAS, ,SEMS DPA'I SKYIL KRUNG
BDE BAS BZHUGS, ,DNGOS PO'I TSOGS NI DBYER MED PAS, ,KHYED BZHUGS
PA LA NGES SNANG STE, ,SKU NI RANG BZHIN DRI MA MED, ,SNA

TSOGS GZUGS SU RNAM PAR STON, ,GDUL BYA SNA TSOGS SEMS CAN DON,
,RNAM PA GCIG GIS 'GRUB PA NI, ,SNA TSOGS RIGS KYI DBYE BA YIS,
,THUGS RJE'I GTER CHEN KHYED RAB MDZES, ,BSAM BYA KHYED LAS GZHAN
MA MCHIS, ,BSAM GTAN MCHOG KYANG KHYED

LAGS PAS, ,MA RIG MTSAN MO'I MUN RUM NA, ,DPAG MED 'OD LDAN STON
ZLA KHYED, ,SRID PA NYID LA ZHUGS GYUR KYANG, ,SRID PA MED PA
NYID DU MDZAD, ,SRID PA SRID MED PAR ZHEN PAS, ,'JIG RTEN NYID
DANG 'DRA BAR MDZAD, ,SEMS CAN KUN LA PHAN DGYES KYANG, ,SEMS

CAN NYER DMIGS NYID MI MNGA', ,SGYU MA LTA BUR GNAS MDZAD KYANG,
,KHYED LA SGYU MA MNGA' MA LAGS, ,CHAGS SOGS DRI MAS MA GOS PAR,
,SEMS CAN CHAGS PA DBANG DU MDZAD, ,KHYOD NI RANG BZHIN CHER ZHI
YANG, ,BDUD RNAMS 'JOMS PAR MDZAD LA DGYES,,

@307B RANG RIG NYAMS SU STONG BA YIS, ,NYON MONGS BAG CHAGS BCAS
LAS RGYAL, ,SRID DANG THAR PA'I RO LTAR BAS, ,RO GCIG NYID DU
KHYED KYIS MDZAD, ,GANG ZHIG DAG PA'I SEMS KYIS NI, ,KHYED NI
RTAG TU SGOM BYED PA, ,DES NI 'GRO BA RMI LAM DANG, ,DRI ZA'I
GRONG KHYER LTA BUR MTHONG, ,DES NA RNAM RTOG TSOGS

KYIS NI, ,DRI MA RNAM PAR DANG BAR 'GYUR, ,RNAM PA KUN DU SKYE BA
NI, ,RGYU NI NYE BAR GCOD PAR BGYID, ,'GRO BA'I SDUG BSNGAL LAS
ZLOG STE, ,SLAR YANG SMON LAM STOBS KYIS NI, ,SNA TSOGS TSUL GYIS
RNAM GNAS SHING, ,'GRO BA SDUG BSNGAL LDAN RNAMS SKYABS, ,THUGS
RJE'I BYIN GYIS RGYUD BRLAN PAS, ,DNGOS

PO MED LAS RGYAB KYIS PHYOGS, ,BDE GSHEGS SRAS PO JI BZHED PA'I,
,TSUL NI RNAM PA DU MAS BZHUGS, ,GZHAN DAG STONG PA RTOGS BYA'I
PHYIR, ,RANG RIG NYAMS NI STON PAR BRTZON, ,NGAL BSO'I GNAS NI
MCHOG BRNYES NAS, ,RTAG TU BDE BAS ZHUGS PAR MDZAD, ,KHYED NI
MTHONG BA

TZAM GYIS KYANG, ,BZHIN RAS SHIN TU DANG BA DANG, ,SPU G-YO MCHI
MAR BCAS PA DANG, ,LUS NI SEMS MED LTA BU NYID, ,NGES PA KHO NAR
'BYUNG GYUR NA, ,GTZO BO KHYED TSUL MI G-YO BA, ,BLO YI MIG GIS
MTHONG BA DAG ,DE YI BDE BA SMOS CI 'TSAL, ,JI LTAR KHYED KYI
RNAM PA KUN, ,MTHONG BA

LAS NI BDER GYUR PA, ,DE LTAR SKAD CIG TZAM MTHONG LAS, ,BDE BAR
GYUR PA YOD MA LAGS, ,KUN BDAG DBANG PHYUG BYED PA DANG, ,NGAS
SPRUL SKYES BU MCHOG DANG NI, ,TSANGS PA MCHOG GI RANG BZHIN DAG
,'DU SHES KUN DANG RNAMS BRAL ZHES, ,THAR PA LAS NI PHYIN CI LOG
,NGA RGYAL LAM

GYI RJES 'GRO RNAMS, ,KHYED KYI RANG BZHIN MA 'TSAL BAS, ,SRID PA
GSUM GYI LAM NA 'KHOR, ,SRID PA'I SA BON NGA RGYAL ZHES, ,YANG
DAG GSUNG BA KHYED KYI GSUNG, ,NGA RGYAL YOD NA SLAR YANG NI, ,DE
LAS LAS DANG SKYE BAR 'GYUR, ,BDAG NGA ZHES BYA DANG BRAL ZHING,
,GZUNG DANG 'DZIN

PA RNAM SPANGS PA, ,KHYED KYI NGO BOR 'DZIN SHES NA, ,RANG BZHIN
GYIS NI YANG DAG SNANG, ,DANG BA BSGOM PA LA DGA' BAS, ,RTAG TU
SKAD CIG TZAM GYIS SNYEG, ,NGAN RTOG RAB RIB KYIS 'THUM PAS, ,RMI
LAM NA YANG KHYED MI MTHONG, ,ZLA BA MAR NGO'I MUN RUM NA, ,DMUS
LONG DAG GIS NOR BU

@308A *, ,BZANG; ,'OD TSOGS SHIN TU DRI MA MED, ,LAG PAR GNAS
KYANG MI MTHONG LTAR, ,DE BZHIN RMONGS PA SNA TSOGS PA'I, ,RNAM
PAR ZHEN PAS KHYED MI MTHONG, ,BDE BA KUN GYI GTER GYUR PA,
,RMONGS PA'I BLO YIS MTHONG BA DANG, ,'OD DANG LDAN PAS MCHOG
GYUR PA, ,KHYOD NI

RTAG TU MTHONG MI 'GYUR, ,YE SHES SNANG BA GSAL BA YIS, ,DRI MED
MDANGS LDAN KHYOD MTHONG 'GYUR, ,GDUL BYA'I SKYE BO SNA TSOGS LA,
,THUGS RJES YID NI DRANGS GYUR PA, ,DE BZHIN GSHEGS PA RNAMS KYIS
NI, ,KHYED NI TSOGS MCHOG DAG TU BSTAN, ,GNAS DANG SKYE DANG

'GAG LAS 'DAS, ,SPROS PA RNAMS DANG NYER BRAL BAS, ,BCOM LDAN
KHYOD NI BSTOD PA MIN, ,KHYOD NI STONG LAS GZHAN MA LAGS, ,KHYOD
KYI SKU NI 'JA' 'DRA ZHING, ,SGYU MA LTA BU BYUNG GYUR PA, ,KUN
RDZOB TU NI DE BSNGAGS KYI, ,DAM PA'I DON DU YOD MA YIN, ,KHYED
NI

DNGOS MIN DNGOS MED MIN, ,GNYIS KA MA YIN GOS PA MED, ,YOD DANG
MED PAR SPYOD PA YIS, ,RTOG GE'I SPYOD YUL DAG LAS 'DAS, ,SHES
RAB DAM PA LA DGYES PAS, ,MCHOG TU ZHI BA'I BDUD RTZI CAN, ,'GYUR
BA MED PA'I NGO BO NYID, ,ZHI BA'I SKU LA PHYAG 'TSAL

LO; ,RTAG TU KUN GYI BDUD RTZI RIG ,KUN MKHYEN BDE BAR GSHEGS
PA'I BDAG ,DPAL MCHOG DANG POR PHYAG 'TSAL 'DUD, ,PHYAG 'TSAL
PHYAG 'TSAL KHYED PHYAG 'TSAL, ,KUN RDZOB TU NI THA SNYAD KYIS,
,MKHA' DANG MNYAM PA KHYOD BSTOD KYIS, ,RNAM RTOG BRAL BA KHYOD
LA NI, ,

BDAG 'DRAS BSTAD PA BYED MI RIGS, ,SEMS CAN MANG PO LA BYAMS
SHING, ,THUGS RJES THUGS NI DRANGS GYUR LA, ,BYIS PA NYES SMRA
LTA BU LA, ,GTZO BO KHYOD NI BZOD PAR MDZOD, ,DA LTAR THUB DBANG
GCO LA BSTOD, ,BSOD NAMS BDAG GIS GANG BSAGS PA, ,DES NI SEMS CAN

RANG RIG PA'I, ,BDE BA KHYED DANG 'DRA BAR SHOG ,DAD PA SMRA BA
ZHES BYA BA'I BSTOD PA RDZOGS SO,, ,,RGYA GAR GYI MKHAN PO
PRADZNY'A SHR'I GUPTA DANG, SGRA BSGYUR GYI LO TZ'A BA BANDE RIN
CHEN BZANG POS BSGYUR CING ZHUS TE GTAN LA PHAB PA'O,, ,,