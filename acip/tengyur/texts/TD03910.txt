@6B MI RTOG PA'I BSGOM DON BZHUGS, *, ,CIG CAR 'JUG PA RNAM PAR
MI RTOG PA'I BSGOM DON, 'JAM DPAL GZHON NUR GYUR PA LA PHYAG
'TSAL LO, ,'DI LA YANG DAG PA'I MTHA' BTZAN PAR BYAS NA, BDAG GI
GZHUNG GZUGS SHING PHA ROL SUN DBYUNG DU MED, MYA NGAN LAS 'DAS
PA SGRUB TU MED LA,

'KHOR BA SPANG DU MED DE, MGO LAN GNYIS SU BCAD DU MED PA BZHIN
NO, ,'ON KYANG DMUS LONG DANG 'DRA BA BDAG GIS GSAL PAR BYED MI
NUS MOD KYANG, YANG DAG PA'I DON LA 'DUD PA'I DON DU LUNG LA
BRTEN TE MDO TZAM ZHIG BRJOD PAR BYA'O, ,GANG DAG THAMS CAD
MKHYEN PA NYID MYUR DU THOB

PAR 'DOD PA DES RNAM PAR MI RTOG PA'I TING NGE 'DZIN BSGOM PAR
BYA'O, ,DNGOS SU GANG ZHE NA, ZHI GNAS DANG LHAG MTHONG NGO,
,MTSAN MA LA MI GNAS PA NI ZHI GNAS KYI TING NGE 'DZIN TO, ,MTSAN
MA GANG DANG YANG MA BRAL BA NI LHAG MTHONG GI TING NGE 'DZIN TO,
,MTSAN MA MI SKYE BA NI ZHI GNAS SO, ,MTSAN

MA MI 'GAG PA NI LHAG MTHONG NGO, ,DNGOS PO'I MTHA' NI ZHI GNAS
SO, ,DNGOS PO'I MTHA' MA LHUNG BA NI LHAG MTHONG NGO, ,DPER NA RI
MTHON PO'I KHAR PHYIN TE BLTAS NA THAMS CAD GSAL BAR MTHONG BA
BZHIN DU, TING NGE 'DZIN 'DI GNYIS KYI NANG DU TING NGE 'DZIN
THAMS CAD SNANG NGO, ,'DI GNYIS

LA GNAS PA NI RIN PO CHE BEE d'URYA'I KHANG PA'I NANG NA 'DUG
PA'I MI DANG 'DRA STE, PHYI NANG KUN GSAL BAR MTHONG NGO, ,DE
BZHIN DU DNGOS PO THAMS CAD KYI MTHA' MTHONG BAR 'GYUR TE, DE
NYID SANGS RGYAS YIN PAR LANG KAR GSHEGS PA LAS, BYA BA DANG NI
MTSAN NYID DANG, ,DNGOS POR MYA NGAN NGA MI 'DA', ,

RNAM RTOG RNAM PAR SHES PA LAS, ,BZLOG PAS MYA NGAN NGA 'DAS SO,
,RNAM PAR RTOG PA MI MTHONG ZHING, ,GANG TSE SANGS RGYAS MI
MTHONG LA, ,'JUG MED SANGS RGYAS YIN PAR NI, ,GAL TE MTHONG NA DE
SANGS RGYAS, ,ZHES 'BYUNG BA DANG, DRI MA MED PAR GRAGS PA'I MDO
LAS, MI RTOG

PA DANG MI DMIGS PA NI BYANG CHUB BO ZHES GSUNGS PAS DES NA RNAM
PAR MI RTOG PA'I TING NGE 'DZIN 'DI LA BSGOM PAR BYA'O, ,RNAL
'BYOR PAS ZHI GNAS DANG LHAG MTHONG GI TSOGS LA JE BRTAN PAR
BYA'O, ,DE LA ZHI GNAS KYI TSOGS GANG ZHE NA, GOS DANG ZAS LA
SOGS PA RNYED SLA BA DANG, SKYE BO MI

@7A *, ,SRUN PA DANG DGRA LA SOGS PA MED PA'I GNAS DANG, NAD MED
PA'I YUL DANG, GROGS TSUL KHRIMS DANG LDAN PA'I LTA BA MTSUNGS PA
DANG, NYIN MO MI NYUNG LA MTSAN MO SGRA CHUNG BA DANG, CHOS GOS
LA SOGS PA BZANG PO DANG MANG PO LA LHAG PAR CHAGS PA MED PA
DANG, NGAN

DON [?] TZAM RNYED PAS RTAG TU TSOG [*'TSOG?] SHES PA DANG, NYO TSONG LA SOGS
PA LAS NGAN PA YONGS SU SPANGS PA DANG, KHYIM PA DANG RAB TU
BYUNG BA DAG DANG, HA CANG SMOS 'DRIN CHUNG BA DANG, SMAN BYED PA
DANG, SKAR MA BRTZI BA LA SOGS PA BYA BA THAMS CAD SPANGS PA
DANG, SDOM PA GNYIS KA LA YANG

RANG BZHIN DANG BCAS PA'I BSLAB PA'I GZHI MI 'DRAL BA DANG, BAG
MED PAS RAL NA YANG MYUR DU CHOS BZHIN DU BYED PA DANG, NYAN THOS
DAG GI SDOM PA LA PHAM PA BCOS SU MI RUNG BAR GSUNGS PA YANG
'GYOD PA DANG LDAN PA DANG, PHYIS MI BYA BA'I SEMS DANG LDAN PA
YIN, SEMS GANG GIS LAS

DES BYA BA'I SEMS DE LA NGO BO NYID MED PAR SO SOR RTOGS PA'I
PHYIR RAM, CHOS THAMS CAD NGO BO NYID MED PAR BSGOMS NA, DE'I
TSUL KHRIMS RNAM PAR DAG PA KHO NA YIN PAR RIG PAR BYA'O, ,DE NAS
'GYOD PA MED PAR BYAS LA BSGOM PA LA BRTZON PAR BYA'O, ,'DOD PA
RNAMS LA YANG TSE 'DI DANG TSE

PHYI MA LA NYES DMIGS RNAM PA MANG POR 'GYUR BA YID LA BYAS LA,
DE DAG LA RNAM PAR RTOG PA SPANG BAR BYA'O, ,RNAM PA GCIG TU NA
DNGOS PO SDUG PA'AM MI SDUG PA YANG RUNG STE, DE DAG THAMS CAD
NI RNAM PAR 'JIG PA'I CHOS CAN MI BRTAN PAS GTAN DU MI 'GROGS,
GDON MI ZA BAR DE DAG

THAMS CAD DANG BDAG RING POR MI THOGS PAR 'BRAL BAR 'GYUR NA,
BDAG DE LA CI ZHIG CHAGS PAR 'GYUR, CI ZHIG ZHE SDANG BAR 'GYUR
SNYAM DU BSEMS [*BSAMS?] LA RNAM PAR RTOG PA THAMS CAD SPANG BAR BYA'O,
,LHAG MTHONG GI TSOGS GANG ZHE NA, SKYES BU DAM PA LA BRTEN PA
DANG, MANG DU THOS PA YONGS SU

TSOL BA DANG, TSUL BZHIN SEMS PA'O, ,DE LA SKYES BU DAM PA LA
BRTEN PA GANG ZHE NA, GANG MANG DU THOS PA DANG, TSIG GSAL BA
DANG, SNYING RJE DANG LDAN PA DANG, SKYO BA BZOD PA'O, ,DE LA
MANG DU THOS PA YONGS SU TSOL BA GANG ZHE NA, BCOM LDAN 'DAS KYI
GSUNG RAB YAN LAG

@7B BCU GNYIS SO, ,NGES PA'I DON DANG DRANG BA'I DON LA MKHAS PA
LA BRTEN NAS SHES RAB RNAM PA GSUM BSKYED PAR BYA'O, ,TSUL BZHIN
SEMS PA GANG ZHE NA, YANG DAG PA'I DON LA MA NOR BAR BSGOM PA'O,
,DE LTA MA YIN NA RGYUS MED LAM KHA BRAG GI MDOR PHYIN PA'I MI
BZHIN DU GANG DU YANG

GCIG TU NGES PAR MI 'GYUR RO, ,RNAL 'BYOR PAS NI DUS THAMS CAD
DU, NYA DANG SHA LA SOGS PA SPANG ZHING, MI MTHUN PA MA YIN PA
DANG, ZAS TSOD ZIN PA BZA' BAR BYA'O, ,MKHAS PA NYAMS CAN DAG LA
YANG SKABS SKABS SU DON DRI ZHING, NGA RGYAL SPANGS LA DON MA NOR
BAR BYA'O, ,

DE LTAR BYANG CHUB SEMS DPA' ZHI GNAS DANG LHAG MTHONG GI TSOGS
MTHA' DAG BSAGS PAS DE BSGOMS PA LA 'JUG PAR BYA'O, ,DE LA RNAL
'BYOR PAS BSGOM PA'I DUS NA THOG MAR BYA BA THAMS CAD YONGS SU
RDZOGS PAR BYAS LA, BSHAD GCI BYAS NAS SGRA'I TSER MA MED PA YID
DU 'ONG BA'I SA

PHYOGS SU BDAG GIS SEMS CAN THAMS CAD BYANG CHUB KYI SNYING PO LA
DGOD PAR BYA'O SNYAM DU BSAM ZHING, 'GRO BA MTHA' DAG MNGON PAR
GDON PAR 'DOD PA'I BSAM PA CAN GYIS SNYING RJE CHEN PO MNGON DU
BYAS LA, PHYOGS BCU NA BZHUGS PA'I SANGS RGYAS DANG BYANG CHUB
SEMS DPA' THAMS

CAD LA YAN LAG LNGAS PHYAG BYAS NAS, SANGS RGYAS DANG BYANG CHUB
SEMS DPA'I SKU GZUGS RI MO LA SOGS PA MDUN DU GZHAG GAM, GZHAN DU
YANG RUNG STE, DE DAG LA CI NUS KYIS MCHOD PA DANG, BSTOD PA BYAS
LA, RANG GI SDIG PA BSHAGS NAS, 'GRO BA MTHA' DAG GI BSOD

NAMS LA RJES SU YI RANG BAR BYAS LA, STAN SHIN TU 'JAM PO BDE BA
LA RJE BTZUN RNAM PAR SNANG MDZAD KYI SKYIL MO KRUNG LTA BU'AM,
SKYIL MO KRUNG BYED DU YANG RUNG STE, MIG HA CANG MI DBYE, HA
CANG YANG MI ZUM PAR SNA'I RTZE MOR GTAD CING, LUS HA CANG YANG
MI SGU, HA CANG YANG MI DGYE BAR DRANG

POR BSRANG STE, DRAN PA NANG DU BZHAG STE 'DUG PAR BYA'O, ,PHRAG
PA MNYAM PAR GZHAG LA MGO MI MTHO MI DMA' ZHING PHYOGS GCIG TU MI
G-YO BAR GZHAG STE, SNA NAS LTE BA DRANG POR GZHAG GO, ,LCE YANG
SO'I DRUNG DU GZHAG GO, ,DBUGS PHYI NANG DU RGYU BA YANG SGRA CAN
DANG RNGAM PA DANG DBUGS

@8A *, ,RGOD PA CAN DU MI GTANG GI CI NAS KYANG MI TSOR BAR DAL
BU DAL BUS LHUN GYIS GRUB PA'I TSUL GYIS DBUGS NANG DU RNGUB PA
DANG PHYIR 'BYUNG BAR 'GYUR BA DE LTAR BYA'O, ,DE LA RNAL 'BYOR
PAS THOG MAR DE BZHIN GSHEGS PA'I SKU GZUGS JI LTAR MTHONG BA
DANG JI LTAR THOS PA LA

SEMS BZHAG NAS ZHI GNAS BSGRUB PAR BYA STE, SKU GZUGS DE YANG
GSER BTZO MA BZHIN DU SER LA, MTSAN DANG DPE BYAD BZANG POS
BRGYAN PA 'KHOR GYI DBUS NA BZHUGS PA THABS SNA TSOGS KYIS 'GRO
BA'I DON MDZAD PA'O SNYAM DU BSAMS LA, RGYUN DU YID LA BYAS LA
DE'I YON TAN LA

'DOD PA BSKYED CING, BYING BA DANG RGOD PA ZHI BAR BYAS LA JI
SRID DU DE MDUN NA BZHUGS PA BZHIN DU GSAL BAR MTHONG BAR GYUR PA
DE SRID DU BSAM GTAN BYA'O, ,'PHAGS PA TING NGE 'DZIN GYI RGYAL
PO'I MDO LAS KYANG, GSER GYI KHA DOG LTA BU'I SKU LUS KYIS, ,'JIG
RTEN MGON PO KUN TU

MDZES PA STE, ,DMIGS PA DE LA GANG GIS SEMS 'JOG PA, ,BYANG CHUB
SEMS DPA' DE MNYAM GZHAG CES BYA, ,ZHES GSUNGS SO, ,YANG NA DNGOS
PO GZUGS CAN NAM GZUGS MED DAM, RNAL 'BYOR PA'I DMIGS PA'I YUL
GANG LA BDE BA DE LA SEMS GTAD LA ZHI

GNAS BSGRUB PAR BYA'O SEMS YUL LA GTAD LA, GTAD PA DE LA BYING BA
DANG RGOD PAR MI 'GYUR BAR SHIN TU GSAL BAR GYUR PA DE SRID DU
BSAM GTAN BYA'O, ,'PHAGS PA TING NGE 'DZIN GYI RGYAL PO'I MDO
LAS, TING NGE 'DZIN NI SNYOMS PA'I SA, ,ZHI LA PHRA STE BLTA DKA'
BA, ,'DU SHES

THAMS CAD BCOM PAS NA, ,DE'I PHYIR TING NGE 'DZIN ZHES BYA, ,ZHES
GSUNGS SO, ,ZHI GNAS NYAMS SU LEN NA RNAL 'BYOR PAS LHAG MTHONG
BSGOM PAR BYA'O, ,ZHI GNAS LA GNAS PAS SHES RAB KYI DE KHO NA
NYID YONGS SU BTZAL BAR BYA ZHING ZHI GNAS 'BA' ZHIG GIS CHO GA
PAR [?] MI BYA'O SNYAM DU

BSAM MO, ,DE KHO NA NYID JI LTA BU ZHE NA, DON DAM PAR NA GANG
ZAG DANG, PHUNG PO LNGA DANG, SKYE MCHED DANG, KHAMS DANG, SANGS
RGYAS KYI SKU DANG, YE SHES MAN CHAD DANG, SEMS CAN DMYAL BA YAN
CHAD, RGYA MTSO DANG, RI RAB DANG, DNGOS PO CHOS SU BTAGS PA
DANG, THA SNYAD

@8B DU BTAGS PA THAMS CAD BLOS ZHIB TU BRTAGS SHING DPYAD LA,
RANG BZHIN MED PA STONG PA NYID DU BSAM ZHING RANG BZHIN GYIS
RNAM PAR BYANG BA, GDOD MA NAS STONG PA, BSAM PA DANG BRJOD PA
THAMS CAD KYI YUL LAS 'DAS PA, MYA NGAN LAS 'DAS PA NI BLANG DU
MED, 'KHOR BA NI SPANG DU MED DE

NAM MKHA'I RANG BZHIN LTA BU'O SNYAM DU BSAMS LA SEMS KYI RGYUN
MI G-YENG BAR BYA'O, ,'PHAGS PA LAS KYI SGRIB PA RNAM PAR DAG
PA'I MDO LAS, BYIS PA DNGOS POR 'DZIN PAS DPYAD CING BRTAGS,
,SGYU MA'I GSOG STE MED CING STONG PA YIN, ,'DI NI 'DOD CHAGS ZHE
SDANG GTI MUG MED, ,

CHOS 'DI THAMS CAD MTSAN NYID MED PA STE, ,RTZA BA MI DMIGS GZOD
NAS RAB TU ZHI, ,MTHA' MA GZUGS MED DBEN ZHING SNYING PO MED,
,'DOD CHAGS 'OD GSAL GTI MUG RAB TU ZHI, ,ZHES GSUNGS SO, ,'PHAGS
PA TSUL BRGYA LNGA BCU PA LAS, THAMS CAD NAM MKHA'I

MTSAN NYID DE, ,NAM MKHA' LA YANG MTSAN NYID MED, ,NAM MKHA'I
MTSAN NYID SBYOR BAS NA, ,KUN MCHOG MNYAM NYID RDZOGS PA'O, ,ZHES
GSUNGS SO, ,'JAM DPAL GNAS PA'I MDO LAS, DE BZHIN NYID NI BRI BA
MA YIN, 'PHEL BA MA YIN, SEMS CAN GYI KHAMS KYANG

BRI BA MA YIN, 'PHEL BA MA YIN NO, ,KUN NAS NYON MONGS PA MA YIN
TE, RNAM PAR BYANG BA MA YIN NO ZHES GSUNGS SO, ,YANG GSUNGS PA,
RTOG PA RNAMS NI G-YO BAR 'GYUR, ,RTOG PA MED NA MYA NGAN 'DA',
,GANG GI RANG BZHIN DE SHES PA, ,DE NI YE SHES LDAN ZHES BYA,
,ZHES GSUNGS

SO; ,PAR NE RBAN GYI MDO LAS, LAM DBU MA NI SANGS RGYAS KYI NGO
BO NYID CES BGYI'O, ,TSANGS PA KUN 'DRIS KYI MDO LAS, JI LTAR LAM
BSGOM PAR BGYI, BKA' STZAL PA, CHOS DANG CHOS MA YIN PA RNAM PAR
MI RTOG ,MTSAN NYID DANG BRAL BA NI LAM BSGOM PA'O ZHES GSUNGS PA
NI, DNGOS

PO'I NGO BO MI DMIGS PA LA DGONGS PA'O, ,DE LTAR NA 'DUS BYAS
DANG, 'DUS MA BYAS PA'I CHOS THAMS CAD NI YANG DAG PAR MED PA KHO
NA YIN NO SNYAM DU BSGOM PAR BYA'O, ,DE LTAR CHOS SU BTAGS PA
MTHA' DAG MED PA KHO NA LA ZHUGS PA DE YONGS SU BRTAG PAR BYA BA
GZHAN MED PAS RTOG PA DANG

@9A *, ,DPYOD PA DANG BRAL BA BRJOD PA MED PA, NGANG GCIG TU GYUR
PA'I YID LA BYED PA RANG GI NGANG GIS 'JUG PA, MNGON PAR 'DU BYED
PA MED PAS DE KHO NA NYID DE NYID LA SHIN TU GSAL BAR BSGOM ZHING
'DUG PAR BYA'O, ,DE LTAR GNAS NAS SEMS KYI RGYUN RNAM PAR MI

G-YENG BAR BYA'O, ,DE LTAR GYUR NA SPROS PA MED PA RNAM PAR MI
RTOG PA NYID LA ZHUGS PA YIN NO, ,GZUGS LA SOGS PA LA MI GNAS PA
YIN NO, ,SHES RAB KYIS BRTAGS NA DNGOS PO MTHA' DAG GI NGO BO
NYID MA DMIGS PA'I PHYIR SHES RAB MCHOG GI BSAM GTAN PA YANG YIN
NO, ,GANG

GI TSE DE LA SEMS MNGON PAR MI DGA' BA MTHONG BA DE'I TSE, TING
NGE 'DZIN GYI YON TAN MTHONG BA'I PHYIR DE LA DGA' BA BSGOM PAR
BYA'O, ,CI STE RMUGS PA DANG GNYID KYIS NON PAS RGYU BA MI GSAL
BA'I PHYIR, SEMS BYING BA'AM BYING DU DOGS PAR MTHONG BA DE'I
TSE, MCHOG TU DGA'

BA'I DNGOS PO SANGS RGYAS KYI SKU GZUGS LA SOGS PA'AM, RTEN CING
'BREL PAR 'BYUNG BA'AM, MDZAD PA BCU GNYIS LA SOGS PA YID LA
BYAS LA BYING BA ZHI BAR BYAS NAS DE KHO NA NYID LA SHIN TU BRTAN
PAR GZUNG BAR BYA'O, ,CI STE GANG GI TSE MNGON DU BYUNG BA'I YUL
LA 'DOD PAS BAR SKABS

SU SEMS RGOD PA'AM, RGOD DU DOGS PAR MTHONG BA DE'I TSE MI RTAG
PA DANG TSE 'DI DANG, TSE PHYI MA'I NYES DMIGS DANG, GTAN DU MI
'GROGS PAS CI'I PHYIR 'DI LA LHAG PAR CHAGS PAR BYA SNYAM DU
BSAMS LA RGOD PA ZHI BAR BYA'O, ,DE NAS YANG DE KHO NA NYID LA
SEMS MNGON PAR

'DU BYA BA MED PAR 'JUG PAR 'BAD BAR BYA'O, ,CI STE GANG GI TSE
BYING BA DANG RGOD PA LAS DBEN PA'I PHYIR MNYAM PAR ZHUGS SHING
RANG GI NGANG GIS 'JUG PAS, DE KHO NA NYID DE NYID LA SEMS SHIN
TU GSAL BAR BYUNG BAR GYUR PA DE'I TSE RTZOL BA KLONG LA BTANG
SNYOMS SU BZHAG STE, DE'I TSE ZHI GNAS DANG

LHAG MTHONG ZUNG DU 'BREL PA'I LAM GRUB PA YIN PAR RIG PAR BYA'O,
,DE NAS RNAL 'BYOR PAS JI SRID DU DGA' BA DE SRID DU MNGON PAR
'DU BYA BA MED PA KHO NAR DE KHO NA LA BSGOM ZHING 'DUG PAR
BYA'O, ,TSUL DE LTA BUS MEL TSE THUN GCIG GAM, THUN PHYED DAM,
CHU TSOD GCIG GAM, JI SRID

@9B NUS NUS SU'AM, THA NA SE GOL GTOGS PA'I BAR DU YANG BSGOM
ZHING 'DUG PAR BYA'O, ,LUS DANG SEMS LA GNOD PAR GYUR NA SKABS
SKABS SU 'JIG RTEN MTHA' DAG LA BLTAS LA, SGYU MA LTA BU DANG,
RMI LAM LTA BU DANG, CHU ZLA LTA BU DANG, MIG YOR LTA BUR RTOGS
PAR BYA'O, ,

DE SKAD DU RNAM PAR MI RTOG PAR 'JUG PA'I GZUNGS LAS KYANG, 'JIG
RTEN LAS 'DAS PA'I YE SHES KYI CHOS THAMS CAD NAM MKHA'I DKYIL
DANG MTSUNGS PAR MTHONG NGO, ,DE'I RJES LA THOB PA NI SGYU MA
DANG, SMIG RGYU DANG, CHU ZLA BZHIN DU MTHONG NGO, ,ZHES GSUNGS
SO, ,DE NAS YANG RNAM PAR MI RTOG

PA LA BSGOM PAR BYA'O, ,DE YANG LUS DANG SEMS LA GNOD PAR GYUR NA
SEMS GTAD LA, 'JIG RTEN MTHA' DAG LA GONG DU BSHAD PA LTAR BSAMS
LA 'PHAGS PA BZANG PO SPYOD PA LA SOGS PA'I SMON LAM YANG DAG PAR
GDAB BO, ,PHA ROL TU PHYIN PA RNAMS KYANG RDZOGS PAR BYA'O, ,

DE LTAR BYAS NA DON DAM PAR CHOS THAMS CAD MA SKYES PA YIN YANG
SGYU MA BZHIN DU RGYU DANG RKYEN SO SOR NGES PA SNA TSOGS PA 'DUS
PA'I DBANG GIS MA BRTAGS NA NYAMS DGA' BA SNA TSOGS DAG KHO NA
'BYUNG STE, DES NA CHAD PAR LTA BAR YANG MI 'GYUR RO, ,SGRO 'DOGS
PA'I MTHAR YANG MI 'GYUR TE,

'DI LTAR SHES RAB KYIS RNAM PAR BRTAGS NA MI DMIGS TE, DES NA
RTAG PA NYID DANG SGRO 'DOGS PA'I MTHAR YANG MI 'GYUR RO, ,RNAM
PAR MI RTOG PA BSGOM PA'I NANG DU 'DUS BYAS KYI CHOS DGE BA DANG,
'DUS MA BYAS KYI CHOS THAMS CAD 'DUS PAR YANG GSUNGS TE, THEG PA
CHEN PO'I CHOS

RNAM PAR MI RTOG PA'I NANG DU BYANG CHUB TU SEMS BSKYED PA 'DUS
PA JI LTA BU ZHE NA, RDO RJE GCOD PA'I MDO LAS, 'DU SHES THAMS
CAD RNAM PAR SPANGS TE BLA NA MED PA'I BYANG CHUB TU SEMS BSKYED
DO ZHES GSUNGS SO, ,MI RTOG PA'I NANG DU THEG PA CHEN PO 'DUS PA
JI LTA BU ZHE NA, RDO RJE'I TING NGE 'DZIN GYI

MDO LAS, BSAM ZHING MOD PA MED NA LDANG DUB [?] MI SKYE STE, YANG
DAG PA JI LTA BA BZHIN DU MI G-YO BA'O, ,DE NI THEG PA CHEN PO'I
ZHES GSUNGS SO, ,RNAM PAR MI RTOG PA'I NANG DU LAM BSGOM PA 'DUS
PA JI LTA BU ZHE NA, SHES RAB KYI PHA ROL TU PHYIN PA LAS, MI
DMIGS PA NI LAM MO, ,

@10A *, ,MI DMIGS PA NI 'BRAS BU'O ZHES GSUNGS SO, ,MI RTOG PA'I
NANG DU LAM DBU MA 'DUS PA JI LTA BU ZHE NA, LANG KAR GSHEGS PA
LAS, SEMS TZAM DU NA MI RTOG DANG, ,PHYI ROL DNGOS PO RNAM GSAL
BAS, ,RNAM PAR RTOG PA RNAM LDOG STE, ,LAM DE NYID NI DBU

MA'O, ,SEMS TZAM [?] YIN TE SNANG BA MED, ,SNANG BA MED PAS MI SKYE
BAS, ,DBU MA PA YI LAM 'DI YANG, ,NGA DANG SANGS RGYAS RNAMS KYIS
BSHAD, ,CES GSUNGS SO, ,MI RTOG PA'I NANG DU SHES RAB KYI PHA ROL
TU PHYIN PA 'DUS PA JI LTA BU ZHE NA, SDUD PA LAS, GANG TSE 'DUS
BYAS 'DUS

MA BYAS DANG DKAR NAG CHOS, ,SHES RAB RNAM PAR BSHIG NAS RDUL
TZAM MI GNAS TSE, ,'JIG RTEN DAG NA SHES RAB PHA ROL PHYIN GRANGS
'GRO, ,NAM MKHA' GANG LA 'ANG CUNG ZAD MI DMIGS DE DANG 'DRA,
,ZHES GSUNGS SO, ,MI RTOG PA'I NANG DU MNYAM PA NYID DANG, MI
G-YO BA 'DUS PA JI LTA

LTA BU ZHE NA, YE SHES SNANG BA'I RGYAN GYI MDO LAS, CHOS THAMS
CAD KYI MTSAN NYID DMIGS SU MED PA GANG YIN PA DE NI MNYAM PA
NYID YIN NO, ,MNYAM PA NYID GANG YIN PA DE NI GNAS PA NYID DO,
,GNAS PA NYID GANG YIN PA DE NI MI G-YO BA NYID YIN NO, ,MI G-YO
BA NYID GANG YIN PA DE NI MI

RTOG PA NYID YIN NO, ,CHOS THAMS CAD LA BRTEN PA'I SEMS KYI GNAS
MED DO, ,SEMS MI GNAS PA DE NI SKYE BA MED PAR 'GYUR TE, DE LTAR
MTHONG BA'I SEMS DANG SEMS LAS BYUNG BA'I RNAM PA NI PHYIN CI MA
LOG PAR 'JUG PAR 'GYUR RO ZHES GSUNGS SO, ,MI RTOG PA'I NANG DU
TSUL

KHRIMS BLA NA MED PA 'DUS PA JI LTA BU ZHE NA, GLANG PO DANG
MTSUNGS PA'I MDO LAS, TSUL KHRIMS CAN DU GANG RTOG DANG, ,TSUL
KHRIMS LOG PAR RTOG PA YANG, ,GNYIS KA TSUL KHRIMS LOG PAR BSHAD,
,GNYIS MED TSUL KHRIMS MA LOG PA'O, ,ZHES 'BYUNG, MI RTOG PA'I
NANG DU

MTSAN MA SPONG BA 'DUS PA JI LTA BU ZHE NA, RNAM PAR MI RTOG PA'I
GZUNGS LAS, JI LTAR YANG MTSAN MA DE DAG YONGS SU SPONG ZHE NA,
MNGON DU SNANG BA YID LA MI BYED PAS SPONG NGO ZHES GSUNGS SO,
,MI RTOG PAR BSGOM PA'I SEMS KYI CHOS NYID MTHONG BA JI LTA BU
ZHE NA, STUG PO BKOD PA'I MDO

@10B LAS, JI LTAR SHIN TU BZANG PO'I GSER, ,GSER GYI DBYIBS LA MI
SNANG STE, ,BRTZAL BAS SHIN TU ZHIB BTAGS NAS, ,YONGS SU SBYANGS
NA SNANG BAR 'GYUR, ,DE BZHIN KUN GZHI RNAM PAR SHES, ,RNAM SHES
BDUN DANG BCAS PA YANG, ,TING NGE 'DZIN GYIS YONGS SBYANGS PA'I,,

RNAL 'BYOR CAN GYIS RTAG TU MTHONG, ,ZHES GSUNGS SO, ,MI RTOG
PA'I NANG DU RANG GI RIG PA 'DUS PA JI LTA BU ZHE NA, DKON MCHOG
SPRIN GYI MDO LAS, GSAL BA DE KHO NA ZHES BGYI BA CI LAGS, BKA'
STZAL PA, DE KHO NA ZHES BYA BA NI YANG DAG PA'I DON GYI TSIG BLA
DAGS SO, ,'DI NI

SO SO RANG RIG PA YIN TE, TSIG DANG YI GE DAG GIS GDAGS PAR MI
NUS SO, ,CI'I PHYIR ZHE NA, SMRA BA DANG, BRJOD PA DANG, RTOG PA
THAMS CAD KYI YUL LAS 'DAS PA, 'PHAGS PA'I YE SHES KYI YUL TE YE
NAS JI LTA BA BZHIN DU 'DUG PA'O ZHES GSUNGS PAS, CIG CAR 'JUG
PA'I BSGOM

PA'I DON 'DI NI, DE LTAR MDO MANG PO'I LUNG DANG YANG MI 'GAL LA,
MKHAS PA DAG GI MAN NGAG DANG YANG MTHUN PA NYID DE, SLOB DPON
N'A GA RDZU NAS RTEN 'BREL GYI SNYING PO MDZAD PA LAS KYANG, 'DI
LA BSAL BA GANG YANG MED, ,GZHAG PAR BYA BA CI YANG MED, ,YANG
DAG NYID LA YANG

DAG LTA, ,YANG DAG MTHONG NAS RNAM PAR GROL, ,ZHES GSUNGS SO,
,YANG SLOB DPON GYIS RIGS PA DRUG CU PA MDZAD PA LAS KYANG, GANG
DAG RNAM PAR DBEN PA LA, ,G-YO BA'I YID KYANG MI G-YO STE, ,NYON
MONGS SPRUL GYIS DKRUGS PA YI, ,MI BZAD SRID PA'I RGYA MTSO
BRGAL, ,

ZHES GSUNGS SO, ,SLOB DPON A'ARYA DE BAS MDZAD PA'I LAG PA'I TSAD
KYI 'BREL PA LAS KYANG, KUN NAS NYON MONGS SPONG 'DOD PAS, ,DAM
PA'I DON GYIS 'TSAL BAR BYA, ,ZHES GSUNGS SO, ,DES PA'I LUNG DANG
BSTAN BCOS THAMS CAD LAS KYANG, MTHA' GNYIS DANG MTSAN MA LA MI
GNAS

PA NI MYA NGAN LAS 'DAS PA'I RGYU YIN LA, MTSAN MA LA GNAS PA NI
'KHOR BA'I NYES DMIGS SU GSUNGS PAS, RNAM PAR MI RTOG PA'I DON LA
CIG CAR 'JUG PA NI, MYA NGAN LAS 'DAS PA'I LAM GYI MCHOG YIN PAR
GSUNGS SO, ,RNAM PAR MI RTOG PA'I NANG DU CHOS THAMS CAD 'DUS PAR
GSUNGS

@11A *, ,TE; SHING THAN WA GA'I MDO LAS, CHOS GCIG BSLABS SHING
BSGOMS NA CHOS THAMS CAD GROL BAR 'GYUR RO ZHES GSUNGS SO, ,ZLA
BA SGRON MA'I MDO LAS, GANG ZHIG CHOS GCIG DANG NYAMS SU LDAN NA
YON TAN GYI CHOS THAMS CAD RDZOGS PAR 'GYUR RO, ,GCIG

GANG ZHE NA, DE BZHIN NYID DU RIG NA CHOS THAMS CAD LA GRAGS PA
MED PA YIN, SGRA KUN SPANGS PA YIN NO ZHES GSUNGS SO, ,CHOS KYI
RGYAL PO'I MDO LAS, CHOS GCIG SHES PAR NUS NA CHOS GCIG KYANG MI
SHES PA MED DO, ,CHOS GCIG MI SHES NA CHOS GCIG KYANG SHES PA MED
DO

ZHES GSUNGS SO, ,ZLA BA MAR ME'I MDO LAS, 'JIG RTEN KHAMS NI
STONG DAG TU, ,NGAS NI MDO SDE GANG BSHAD PA, ,SNA TSOGS TSIG
'BRU DON GCIG STE, ,THAMS CAD BRJOD PAR YONG MI NUS, ,TSIG GCIG
GOMS PAR BYAS PAS NA, ,DE DAG THAMS CAD GOMS PAR 'GYUR, ,ZHES

GSUNGS SO, ,SLOB DPON SENG GE BZANG POS MDZAD PA'I MNGON PAR
RTOGS PA'I RGYAN GYI 'GREL PA LAS KYANG, CHOS GCIG CHOS KUN NYID
KYI NGO BO NYID, ,GANG GI CHOS GCIG DE BZHIN NYID RTOGS PAS, ,DE
YIS CHOS KUN DE BZHIN NYID DU RTOGS, ,ZHES GSUNGS PAS, LUNG DANG

BSTAN BCOS DANG YANG MI 'GAL LA, KUN RDZOB TU YANG DON GYIS YOD
DE, SHES RAB KYI PHA ROL TU PHYIN PA LAS, DE NI SH'A RI'I BU
GZUGS STONG PA NYID DO, ,STONG PA NYID KYANG GZUGS SO, ,GZUGS
DANG STONG PA NYID THA DAD PA MA YIN NO, ,DE BZHIN DU TSOR BA NAS
CHOS THAMS CAD KYI BAR

DU STONG PA NYID KYI MTSAN NYID DE, MI SKYE MI 'GAG MI 'PHEL MI
'GRIB BO ZHES GSUNGS PAS, DON DAM PAR RANG BZHIN MED KYANG KUN
RDZOB TU SGYU MA TZAM DU STONG PA NYID GZUGS SU SNANG BAS CHAD
PAR MI 'GYUR BA NI DBU MA'I GZHUNG NGO SNYAM MO, YE SHES SNANG
BA'I RGYAN GYI MDO LAS, RGYU RKYEN RTEN

'BREL BSHAD PA DANG, ,RIM GYIS 'JUG PA BSTAN PA NI, ,RMONGS PA
RNAMS LA THABS SU GSUNGS, ,LHUN GYIS GRUB PA'I CHOS DE LA, ,RIM
DU SBYAR BA CI ZHIG YOD, ,MTHA' LAS 'DAS PA'I RANG BZHIN LA,
,GONG BUR 'DU SHES SU ZHIG LTA, ,CUNG ZAD DU YANG KHAS BLANGS

@11B MED, ,DE TSE SEMS NI NAM MKHA' STE, ,SANGS RGYAS DANG NI
SPYOD YUL GCIG ,CES GSUNGS PA NI DBU MA'I GZHUNG NGO SNYAM MO,
,LANG KAR GSHEGS PA LAS, DNGOS RNAMS SKYE BA KUN RDZOB TU, ,DAM
PA'I DON DU RANG BZHIN MED, ,RANG BZHIN MED LA GANG NOR BA, ,DE
NI

YANG DAG KUN RDZOB 'DOD, ,CES GSUNGS PA DANG, SANGS RGYAS PHAL PO
CHE LAS KYANG, YID BZHIN NOR BU'I RGYAL PO NI, ,CI YID BSAM PA
RDZOGS BYED PA, ,DE BZHIN SANGS RGYAS CHOS NYID KYANG, ,RTAG TU
SMON LAM RDZOGS PAR 'GRUB, ,MTHA' DANG DBUS MED 'JIG RTEN

DER, ,'JIG RTEN PA YI 'DREN PAR GYUR, ,DE YI SMON LAM DE DAG GIS,
,PHYOGS BCU DE DAG RGYAL BAS GANG, ,JI LTAR ZLA BA SHAR GYUR PA,
,TSAD MED PA YI GZUGS BRNYAN RNAMS, ,CHU YI SNOD DU SHAR GYUR
KYANG, ,ZLA BA GNYIS SU GYUR PA MED, ,DE BZHIN CHAGS MED MKHYEN
LDAN

RNAMS, ,CHAGS MED RNAM PAR 'TSANG RGYA BA, ,ZHING RNAMS KUN
NA'ANG RAB TU SNANG, ,SANGS RGYAS LA NI GNYIS KYANG MED, ,CES
GSUNGS PA NI DON DAM PAR GNYIS SU MED KYANG, THA SNYAD TZAM DU
YANG THA DAD DE, DE NI DBU MA'I GZHUNG DU BCOM LDAN 'DAS KYIS DON
DAM PA'I BKA' MTHA'

DAG LAS RGYAS PAR GSUNGS SO, ,BDEN PA LE'U'I MDO LAS, 'JAM DPAL
NGAS NYAN THOS DANG RANG SANGS RGYAS KYI THEG PA LA BKOD PA MED
DO, ,'JAM DPAL THEG PA LA RNAM PAR BKOD PA ZHES BYA BA NI KUN
RDZOB TU ZAD DO, ,DON DAM PAR THEG PA GCIG DANG GNYIS SU MED DO
ZHES GSUNGS

SO; ,YANG NI CHOS NYID KYIS MTHA' BTZAN PAR BYAS NA RNAL 'BYOR
CHEN PO'I LAM YANG SMRA BSAM LAS 'DAS PA YIN TE, GZHUNG BSHAD DU
MED MOD KYI, 'ON KYANG SO SO'I SKYE BO MA RABS RNAMS DRANG BA'I
CHOS NYID LA GZUD [?] PA'I PHYIR THA SNYAD TZAM GYI SGO NAS BSHAD
PAR ZAD DO, ,DE LA GANG DAG

RNAM PAR MI RTOG PA'I BYA BA THAMS CAD SPANGS PA YIN NA, SEMS PA
DGE BAS BSKYED PA'I LAS THAMS CAD KYANG SPANG NGAM CI, DKON MCHOG
GSUM LA MCHOD PA LA SOGS PA YANG 'GAL LO ZHE NA, DE LA BSHAD PA
DKON MCHOG BRTZEGS PA LAS, SANGS RGYAS KYI 'DU SHES MED, CHOS

@12A *, ,KYI 'DU SHES MED, DGE 'DUN GYI 'DU SHES MED NA YANG DAG
PA'I MCHOD PA'O ZHES GSUNGS SO, ,BLO GROS RGYA MTSOS ZHUS PA'I
MDO LAS KYANG, BLO GROS RGYA MTSO GSUM PO 'DI DAG NI DE BZHIN
GSHEGS PA LA MCHOD PA DANG, RIM GRO BLA NA MED PA'O, ,GSUM

GANG ZHE NA, BYANG CHUB TU SEMS BSKYED PA DANG, DE BZHIN GSHEGS
PA RNAMS KYI DAM PA'I CHOS 'DZIN PA DANG, SEMS CAN RNAMS LA
SNYING RJE CHEN PO BSKYED PA'O, ,ZHES GSUNGS SO, ,KHA CIG NA RE
THOS PA MANG PO DANG BSHAD PAR BYA DGOS SO ZHE NA, DE LA BSHAD PA
GTZUG TOR CHEN

PO'I MDO LAS, MTHA' YAS 'DZIN PAR YID GZHUNGS KYANG, ,LDOG PAR
BSAMS PAS MTHA' MAR LTUNG, ,RJES SU 'KHOR BA MA YIN NAM, ,ZHES
GSUNGS SO, ,ZLA BA'I SNYING PO'I MDO LAS, DPER NA ME STAG GANG
GIS KYANG, ,RGYA MTSO CHEN PO SKEM MI NUS, ,DE BZHIN KUN RDZOB

BDEN PAS KYANG, ,RANG GI NYON MONGS SKEM MI NUS, ,SEMS CAN GZHAN
LTA CI ZHIG SMOS, ,ZHES GSUNGS SO, ,LANG KAR GSHEGS PA LAS, JI
BZHIN SGRA RU BRTAGS NAS SU, ,GANG GIS DE LTAR BSGRUBS NA NI,
,SHI NAS SEMS CAN DMYAL BAR LTUNG, ,MA RABS SGYU MA

'CHANG LA DAD, ,YANG DAG SHES RAB MING THOB BO, ,SMRA BA SDUG
BSNGAL GSUM NYID DE, ,SDUG BSNGAL 'GAG PA YANG DAG NYID, ,CES
GSUNGS SO, ,YANG DE NYID LAS, BSHAD PA DAG KYANG 'KHRUL PA STE,
,YANG DAG NYID LA YI GE MED, ,CES GSUNGS SO, ,YANG DE NYID

LAS MANG DU THOS PA ZHES BYA BA NI DON LA MKHAS PA YIN GYI, TSIG
LA MKHAS PA MA YIN NO ZHES GSUNGS SO, ,'BYUNG BA MED PA'I MDO
LAS, CHOS KYI RANG BZHIN YONGS SU MI SHES NA, ,TSIG GI DAM PAS
BYANG CHUB 'TSANG MI RGYA, ,ZHES GSUNGS SO, ,DGONGS PA NGES PAR
'GREL PA

LAS, YUN RING DUS NAS SMRA BA LA MOS SHING SMRA BA LA MNGON PAR
DGA' BAS NANG GI 'PHAGS PA'I MI SMRA BAR GYUR PA'I BDEN PA LA
BRTAGS PA'AM, RJES SU DPAG PA'AM MOS PAR MI NUS SO, ,ZHES GSUNGS
SO, ,'JAM DPAL GNAS PA LAS, 'DUS BYAS LA NI GANG RTOG DANG, ,'DUS

@12B MA BYAS LA GANG RTOG PA, ,GNYI GA BDUD KYI LAS YIN ZHES, ,DE
DAG MKHAS PAS RAB TU BSHAD, ,CES GSUNGS SO, ,NAM MKHA' MDZOD KYI
MDO LAS, JI SNYED DU SMRA BA DE SNYED DU BDUD KYI LAS SO, ,SMRA
BA MED CING MTSAN MA MED PA LAS BDUD KYIS CI ZHIG BYA, ZHES
GSUNGS SO, ,

TSANGS PA KUN 'DRIS KYI MDO LAS, CHOS DANG CHOS MA YIN PA RNAM
PAR MI RTOG ,MTSAN MA GNYIS DANG BRAL BA NI LAM BSGOM PA'O ZHES
GSUNGS SO, ,CHOS KYI RGYAL PO'I MDO LAS, RIGS KYI BU GROL THAR
PAR 'DOD NA, 'DOD PA'I YAN LAG BCAD LA, SEMS KYIS GNYIS SU MI
BSAM

GCIG TU BSAM STE YOD PA DANG MED PA'I SEMS GTANG NGO, ,SEMS KYI
NGO BO NYID KYI TSUL NI STONG PA STE, SEMS KYI NGO BO NYID NI
'GRO BA YANG MED, 'ONG BA YANG MED, BLANG BA YANG MED, DOR BA
YANG MED DE, CI YANG MED PA 'DI'I MING NI BYANG CHUB PO ZHES
GSUNGS SO, ,GSER 'OD DAM

PA'I MDO LAS, KUN RDZOB KYI TSUL DU BSTAN CING BSHAD MOD KYI,
YANG DAG PA'I DON LA BLOS BRTAGS NA DE LTA MA YIN NO, ,TSIG SGYU
MAS YANG DAG PA'I GZHUNG MNGON PAR BYANG BA'I PHYIR RO, ,ZHES
GSUNGS SO, ,SHES RAB 'BUM GYI MDO LAS, CHOS KYI DBYINGS SHES NA
CHOS THAMS

CAD KYI MDO DANG RGYAS PA YANG SHES PA YIN NO ZHES GSUNGS PAS,
DON LA MKHAS PA NI THOS PA'I MCHOG YIN PAR MNGON LA, GAL TE SGRA
PHYIR 'BRANGS NA RNAM PAR MI RTOG PA'I BAR CHAD DU YANG 'GYUR LA,
THOS PA BSHAD NA DON MI CHE BAR GSUNGS SO, ,KHA CIG NA RE PHA ROL
TU PHYIN PA DRUG LA

SOGS PA SPYAD DGOS SO ZHES ZER RO, ,DE LA BSHAD PA, RDO RJE TING
NGE 'DZIN GYI MDO LAS, SEMS STONG PA NYID DU MI G-YON PHA ROL TU
PHYIN PA DRUG 'DUS SO ZHES GSUNGS SO, ,TSANGS PA KHYAD PAR SEMS
KYIS ZHUS PA'I MDO LAS, MI SEMS PA NI SBYIN PA, MI GNAS PA NI
TSUL

KHRIMS, CI YANG BYE BRAG MI PHYED PA NI BZOD PA, BLANG DOR MED PA
NI BRTZON 'GRUS, MA CHAGS PA NI TING NGE 'DZIN, MI GNYIS PA NI
SHES RAB CES GSUNGS SO, ,LANG KAR GSHEGS PA'I MDO LAS, JI SRID
SEMS NI 'JUG GI BAR, ,DE SRID 'JIG RTEN RGYANG PAN PA, ,ZHES

@13A *, ,GSUNGS PAS, SBYIN PA LA SOGS PA TZAM NI MU STEGS PA LA
YANG YOD PAS, MTSAN MA'I RJES SU 'BRANGS NA 'KHOR BA LAS MI 'DA'
BA'I SKYON DU 'GYUR RO, ,KHA CIG NA RE KHA TON DANG 'DRI KLOG LAS
BSOD NAMS CHE BA MED DO ZHES ZER RO, ,DE LA BSHAD PA TING

NGE 'DZIN GYI RGYAL PO'I MDO LAS, GANG ZHIG BYANG CHUB RAB TU DAD
PA NI, ,'DUS BYAS SKYO NAS SEMS CAN DON GYI PHYIR, ,DGON PAR
PHYOGS TE GOM PA BDUN BOR NA, ,DE NI DE BAS BSOD NAMS MCHOG TU
'GYUR, ,ZHES GSUNGS SO, ,GTZUG TOR CHEN PO'I MDO LAS, RDUL SNYED
KYI

BSKAL PAR DAM PA'I CHOS KYI MDO SDE KLOG CING KHA TON BYED PA
BAS, NYIN GCIG GAM MTSAN GCIG ZAG PA MED PA'I SHES RAB BSGOMS NA
BSOD NAMS DPAG TU MED PAR CHE'O, ,DE CI'I PHYIR ZHE NA, SKYE SHI
LAS RING DU GYUR PA'I PHYIR RO ZHES GSUNGS PAS, MDO SDE KHA TON
BYED PA DANG

'DRI BA NI DON MI CHE BAR GSUNGS SO, ,KHA CIG NA RE RNAM PAR MI
RTOG PA LA SEMS CAN GYI DON BYA BA'I THABS MED DO ZHES ZER RO,
,DE LA BSHAD PA SHES RAB KYI PHA ROL TU PHYIN PA'I MDO LAS, RAB
'BYOR 'DI LA BYANG CHUB SEMS DPA' SEMS DPA' CHEN PO'I TING NGE
'DZIN GSUM LA GNAS SHING SEMS

CAN GANG RNAM PAR RTOG PA LA SPYOD PA DE DAG NI STONG PA NYID LA
RAB TU 'GOD DO, ,SEMS CAN GANG MTSAN MA LA SPYOD PA DE DAG NI
MTSAN MA LA SBYOR RO, ,SEMS CAN GANG 'BRAS BU LA SMON PA DE DAG
NI SMON PA LA SBYAR RO, ,RAB 'BYOR DE LTA DE LTAR BYANG CHUB SEMS
DPA' SEMS DPA' CHEN PO

SHES RAB KYI PHA ROL TU PHYIN PA LA SPYOD CING TING NGE 'DZIN
GSUM LA GNAS SHING, SEMS CAN RNAMS YONGS SU SMIN PAR BYED DO ZHES
GSUNGS PAS, RNAM PAR MI RTOG PA NYID KYIS SEMS CAN GYI DON BYED
DE, MTSAN MA'I SGO NAS CHOS STON PA NI BDUD KYI LAS DANG SDIG
PA'I GROGS PO YIN NO, ,

SANGS RGYAS MDZOD KYI MDO LAS, RANG GIS CHOS MI SHES PAR GZHAN LA
CHOS STON PA NI SEMS CAN DMYAL BAR SKYE BAR 'GYUR RO, ,DE CI'I
PHYIR ZHE NA, CHOS LOG PAR BSTAN PA'I PHYIR RO, ,CHOS LOG PAR
BSHAD CES BYA BA NI DNGOS PO DANG MTSAN MAR BSTAN PA'O ZHES
GSUNGS PAS,

@13B MI DMIGS PAR SEMS CAN GYI DON BYED PA NI MCHOG TU GSUNGS SO,
,KHA CIG NA RE MI RTOG PA LA SDIG PA BSHAGS PA MED DO ZHES ZER
NA, DE LA BSHAD PA PHYOGS SU RGYAS PA'I MDO LAS, GANG ZHIG 'GYOD
TSANGS BYED 'DOD NA, ,DRANG POR 'DUG LA YANG DAG LTOS, ,YANG DAG
NYID LA YANG DAG LTA, ,YANG

DAG MTHONG NAS RNAM PAR GROL, ,'DI NI 'GYOD TSANGS MCHOG CES BYA,
,ZHES GSUNGS PAS SEMS MI G-YO BAR 'DUG PA NYID NI 'GYOD CHANGS
KYI MCHOG YIN PAR GSUNGS SO, ,DE YAN CHAD NI RGOL BA'I LAN DU
YANG GZUNG NGO, ,RNAL 'BYOR BA'I GZHUNG DU YANG BSHAD PA YIN NO,
,DE BAS NA THAMS CAD MKHYEN PA NYID MYUR DU THOB

PAR 'DOD PA DES RNAM PAR MI RTOG PA'I TING NGE 'DZIN BSGOM PAR
BYA'O, ,MI RTOG CIG CAR 'JUG PA 'DI BSHAD PAS, ,KHAMS GSUM SEMS
CAN MTHA' YAS JI SNYED KUN, ,SHES RAB MIG THOB DBU MA'I DON RTOGS
NAS, ,THAMS CAD MKHYEN PA MYUR DU THOB PAR SHOG ,CIG CAR 'JUG

PA'I RNAM PAR MI RTOG PA'I BSGOM DON SLOB DPON CHEN PO BI MA LA
MI TRAS MDZAD PA RDZOGS SO,, ,,RGYA GAR GYI MKHAN PO DHARMA T'A
SH'I LA DANG, ZHU CHEN GYI LO TZ'A BA BANDE YE SHES SDES BSGYUR
CING ZHUS TE GTAN LA PHAB PA'O,, ,,

