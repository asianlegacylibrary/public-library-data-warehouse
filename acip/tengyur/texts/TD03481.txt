@130A #, ,RGYA GAR SKAD DU, TZAndA MA H'A RO shA nA S'A DHA NAm,
BOD SKAD DU, GTUM PO CHEN PO'I SGRUB THABS, ,BCOM LDAN 'DAS MI

G-YO BA LA PHYAG 'CHAL LO, ,YID DANG MTHUN PA'I SA PHYOGS 'GA'
ZHIG TU STAN BDE BA LA 'DUG STE, RANG GI SNYING GAR PADMA 'DAB MA
BRGYAD PA'I STENG DU NYI MA'I DKYIL 'KHOR LA H'Um YIG NAG PO BSAM
PAR BYA'O, ,DE'I 'OD ZER GYIS NAM MKHA'I PHYOGS BLA MA DANG,
SANGS RGYAS

DANG; BYANG CHUB SEMS DPA' DANG, 'CHAD PAR 'GYUR BA'I GTUM PO
CHEN PO GDAN DRANGS NAS YANG DAG PAR MCHOD NAS, SDIG PA BSHAGS PA
DANG, MI BYED PAR SDOM PA DANG, DKON MCHOG GSUM LA SKYABS SU 'GRO
BA DANG, BSOD NAMS LA RJES SU YI RANG BA

DANG; BDAG NYID DBUL BA DANG, BYANG CHUB TU SEMS BSKYED PA LA
SOGS PA BYAS NAS, BYAMS PA DANG, SNYING RJE DANG, DGA' BA DANG,
BTANG SNYOMS TE TSAD MED PA'I GNAS BZHI BSGOM PAR BYAS NAS, 'GRO
BA 'DI RNAMS RANG BZHIN MED PA'I NGO BO NYID GZUNG BA

@130B DANG 'DZIN PA LAS NGES PAR GROL BA RMI LAM DANG SGYU MA
DANG CHU BUR LTAR STONG PA NYID DU BSGOM PAR BYA'O, ,AOm SH'U
N+YA T'A DZNY'A NA BADZRA SVA BH'A WA A'ATMA KO&HAm, DE'I RJES SU
DRI MA MED PA'I NAM MKHA'I PHYOGS SU PADMA 'DAB MA BRGYAD PA'I
STENG DU NYI MA'I DKYIL 'KHOR LA H'Um YIG NAG PO LAS SKYES PA'I

RAL GRI'I CHANG PAR H'Um YIG GO, ,DE'I 'OD ZER RNAMS KYIS SANGS
RGYAS KYI TSOGS THAMS CAD GDAN DRANGS NAS H'Um GI YI GE LA RAB TU
GZHUG PAR BYA'O, ,DE NAS H'Um YIG LAS BYUNG BA'I ME BSKAL BA'I ME
LTA BUR 'BAR BA'I PHRENG BA 'KHRIGS PAS GDUG PA CAN GYI BDUD
'JOMS PA,

SPRIN NAG CHEN PO LTA BU'I SKU MDOG CAN, SNA TSOGS PA'I RGYAN
DANG RIN PO CHES BRGYAN PA, RIN PO CHE'I COD PAN CAN, GZHON NU
ZUR PHUD LNGA 'PHRO BA, KUNDA BZHIN DU ZHAL GTZIGS SHING YA SOS
MA MCHU BSDAMS PA, GDUG PA CAN SKRAG PAR 'JIGS SU RUNG BA'I SKU
LA BRTEN PA, KHRO

GNYER BSDUS PAS RAB TU 'JIGS SHING SPYAN GNYIS ZUR MIG TU BLTA
BA, ZHABS KYI PUS MO G-YAS PA NYI MA'I DKYIL 'KHOR LA BTZUGS PA,
CHU SKYES LA GNAS PA'I NYI MA'I STENG DU ZHABS G-YON PA 'DEGS PAR
'DOD PA, PHYAG G-YAS NA H'Um YIG GI CHANG PA NAS 'BAR BZHIN PA'I
RAL GRI

NAG PO, G-YON PA'I KHU TSUR SDIGS MDZUB KYIS DPAG TU MED PAR
'KHRUGS PA'I KHYAB 'JUG DANG, DBANG PHYUG DANG, TSANGS PA LA SOGS
PA RNAMS LA BSDIGS SHING NYON MONGS PA'I DGRA'I TSOGS 'CHING PA'I
RDO RJES MTSAN PA'I GSER GYI ZHAGS PA BSNAMS PA'O, ,'GRO BA RNAMS

KYI MNGON PAR 'DOD PA PHUN SUM TSOGS PA'I DGA' BA STER BAS GCIG
TU 'BAR BA'I DPAL LDAN GTUM PO CHEN PO BSGOM PAR BYA'O, ,BCOM
LDAN 'DAS KHRO BO'I RGYAL PO CHEN PO MI G-YO BA'I THUGS KAR PADMA
DANG NYI MA LA GNAS PA'I H'Um YIG LAS BYUNG BA'I CHANG PA H'Um
GIS MTSAN PA'I RAL GRI

YONGS SU GYUR PA LAS H'Um YIG LAS SKYES PA'I GTUM PO CHEN PO
GNYIS PA THUGS KAR BZHUGS PA'I BCOM LDAN 'DAS BSAM PAR BYA'O,
,DE'I YANG THUGS KA'I PADMA DANG NYI MA LA GNAS PA'I H'Um YIG NAG
PO LAS DRANG POR SKYES PA, DE'I RAL GRI'I YU BA H'Um YIG GIS
MTSAN PA, DE'I

@131A *, ,'OD ZER GYIS BKUG PA'I YE SHES SEMS DPA' DAM TSIG SEMS
DPA' DANG 'DRA BAR BLTAS NAS DZA:YIG GIS DGUG CING, ZHAL BSIL
DANG BSANG GTOR LA SOGS PAS PHYOGS SU BYON NAS H'Um YIG GIS DE LA
DE BZHIN DU GZHUG PAR BYA'O, ,BAm YIG GIS BCING

BAR BYA'O, ,HO:YIG GIS MNYES PAR BYA STE, 'O MA DANG 'O MA 'DRES
PA BZHIN DU RO GCIG TU GYUR PA'I GTZO BO BSGOM PAR BYA'O, ,BCOM
LDAN 'DAS KYI SPYAN DAG DANG, SNYAN DAG DANG, SHANGS KYI BU GA
DAG DANG, ZHAL DANG, DBU DANG, THUGS RNAMS SU JI LTAR SBYOR PA'I
RIM PAS RNAM PAR

SNANG MDZAD DANG, MI BSKYOD PA DANG, RIN CHEN 'BYUNG LDAN DANG,
'OD DPAG TU MED PA DANG, DON YOD GRUB PA DANG, BDAG MED MA RNAMS
TE, YAN LAG DRUG RNAMS LA DGOD PAR BYA'O, ,THUGS KAR GNAS PA'I
H'Um YIG LAS BYUNG BA'I 'OD ZER GYIS DE BZHIN GSHEGS PA LNGA DANG
LHA MO'I

TSOGS RNAMS BKUG NAS BDUD RTZI LNGAS GANG BA'I BUM PAS KHRUS BYA
ZHING MI BSKYOD PAS DBU BRGYAN PA'O, ,LHA MO RNAMS KYIS RNAM PA
SNA TSOGS PA'I GAR DANG, ROL MO LA SOGS PA SNA TSOGS PA'I MCHOD
PA LA SOGS PAS MNYES PAR BYA'O, ,DE NAS BCOM LDAN 'DAS GZHAN DON
LA BRTZON

PAS SEMS CAN THAMS CAD LA 'DOD CHAGS DANG, ZHE SDANG DANG, GTI
MUG LA SOGS PA KHYAB 'JUG DANG, DBANG PHYUG DANG, TSANGS PA DANG,
'DOD LHA LA SOGS PA RNAMS KYI GTI MUG CHEN PO'I DRA BA DANG, ZHE
SDANG CHEN PO'I DRA BA DANG, 'DOD CHAGS CHEN PO'I DRA BA RNAMS
KYI MA RIG PA'I

MUN PAS SRID PA'I 'KHOR LOR 'KHYAMS PA DE RNAMS BLTA BAR BYA'O,
,DE NAS SNYING GA'I SNGAGS LAS 'PHROS PA'I KHRO BO'I RGYAL PO
CHEN PO DPAG TU MED PAS BDUD KYI DPUNG GI TSOGS RNAMS GCER BU
SKRA GROL BA DU BZHIN PA SKYABS MED PA RNAMS LA RDO RJE'I ZHAGS
PAS BCINGS SHING RAL GRI RNON POS DUM

BUR GTUBS SHING BCAD NAS SLAR YANG BYAMS PA'I SEMS KYIS DRI MA
MED PA'I CHOS LA BCUG NAS RANG GI GO 'PHANG LA DGOD PAR BYA'O,
,BSAM GTAN GYIS SKYO NA SNGAGS BZLAS PAR BYA'O, ,THUGS KA DANG
SMIN MA'I BAR DU MNYAM DU GNAS PAS SNA TSOGS DE BZHIN NYID GCIG
TU GYUR PA'I SKU MGON

@131B PO GTUM PO CHEN PO'I SNGAGS BZLAS PA TZAM GYIS GDUL DKA' BA
RNAMS 'DUL BA DANG, DUL BA RNAMS DBANG DU BYA BA DANG, ZHI BA
DANG, SRUNG BA DANG, SBED PA DANG, MNYES PA DANG, RGYAS PA DANG,
DE BZHIN DU BSKRAD PA DANG, DGUG PA DANG, GSAD PA DANG, SKRAG
PA'I LAS THAMS CAD 'GRUB

PAR 'GYUR RO, ,AOm TZAndA MA H'A RO shA nA H'Um PHAt, GTUM PO
CHEN PO'I SGRUB THABS RDZOGS SO,, 