@234A *, ,RGYA GAR
SKAD DU, A'ARYA BHA DRA TZ'ARYA PRA nI DH'A NA R'A DZA t'I K'A,
BOD SKAD DU,

'PHAGS PA BZANG PO SPYOD PA'I SMON LAM GYI RGYAL PO'I RGYA CHER
'GREL PA, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,KUN DU BZANG PO SPYOD PA'I SMON LAM GYI BSDUS
PA'I DON NI BCU STE, 'DI LTA STE, DE BZHIN GSHEGS PA LA PHYAG BYA
BA DANG,

DE LA MCHOD PA DANG, SDIG PA BSHAGS PA DANG, BSOD NAMS KYI RJES
SU YI RANG BA DANG, CHOS KYI 'KHOR LO BSKOR BAR BSKUL BA DANG, DE
BZHIN GSHEGS PA BZHUGS PAR GSOL BA DANG, DGE BA'I RTZA BA YONGS
SU BSNGO BA DANG, DE'I RAB TU DBYE BA DANG, DE'I

MTHA' DANG, DE'I YON TAN GYI PHAN YON NO, ,DE LA MI DBYE BAR
SPYIR PHYOGS DANG DUS DANG ZHING THAMS CAD DU GTOGS PA'I SANGS
RGYAS BCOM LDAN 'DAS RNAMS LA LUS DANG NGAG DANG YID KYI PHYAG
BYA BA'I DBANG DU MDZAD DE, JI SNYED SU DAG CES BYA BA LA SOGS PA
GSUNGS SO, ,

@234B JI SNYED CES BYA BA NI JI TZAM PA STE, TSAD JI TZAM PA'O,
,DES NA TSANG DE YONGS SU CHAD PAR 'GYUR RO ZHE NA, DE'I PHYIR SU
DAG CES BYA BA SMOS TE, SANGS RGYAS BCOM LDAN 'DAS RNAMS SPYI'I
SGRAR BSTAN GYIS, GRANGS KYI MING GIS CHAD PA MED DO ZHES BYA
BA'I THA TSIG GO, ,PHYOGS

BCU'I ZHES BYA BA NI PHYOGS BCU NA'O, ,'JIG RTEN NA ZHES BYA BA
NI 'GRO BA'I NANG NA'O, ,DUS GSUM GSHEGS PA ZHES BYA BA NI DUS
GSUM DU GTOGS PA STE, DUS GSUM PA ZHES BYA BA'I THA TSIG GO,
,MI'I SENG GE ZHES BYA BA LA SENG GE NI RNAM PA THAMS CAD DU BAG
TSAB MED CING

GANG GIS KYANG MI 'JIGS SO, ,SANGS RGYAS BCOM LDAN 'DAS RNAMS
KYANG LHA DANG BCAS PA'I 'JIG RTEN NA DE DANG 'DRA STE, DE'I
PHYIR SENG GE DANG 'DRA BAS NA SENG GE'O, ,DE DAG NI MIR SKYE BA
BSTAN PA'I PHYIR MI YANG YIN LA SENG GE YANG YIN PAS NA MI'I SENG
GE STE, SANGS

RGYAS BCOM LDAN 'DAS SO, ,BDAG GIS MA LUS DE DAG THAMS CAD LA,
,ZHES BYA BA LA THAMS CAD CES BYA BA'I SGRA NI BRJOD PAR 'DOD
PA'I DBANG GIS PHYOGS GCIG LA YANG BRJOD DU RUNG BAR MTHONG BAS
NA RIL GYIS BSDUS PA'I PHYIR MA LUS ZHES BYA BA BRJOD DO, ,LUS
DANG NGAG YID

DANG BAS PHYAG BGYI'O, ,ZHES BYA BA NI MCHOG TU DANG BAR GYUR PA
STE, SEMS DANG BAS KUN NAS BSLANG BA'I PHYIR LUS DANG NGAG KYANG
DANG BA'O, ,DA NI LUS LA SOGS PAS PHYAG BYA BA SO SOR PHYE STE
BSHAD DO, ,DE LA RE ZHIG LUS KYIS PHYAG BYA BA NI ZHING GI RDUL
SNYED CES BYA BA LA

SOGS PAS BSTAN TE, SANGS RGYAS KYI ZHING GI RDUL SNYED KYI LUS
RAB DU BTUD PAS SO, ,KHYAD PAR MED PA'I PHYIR SNYED CES BYA BA'I
SGRA NI 'DIR MNYAM PA'I GRANGS YIN TE PHYOGS BCU DUS GSUM DU
GTOGS PA'I SANGS RGYAS KYI ZHING GI RDUL THAMS CAD DANG MNYAM
ZHING GRANGS DE

SNYED KYI LUS RAB TU BTUD PAS, RGYAL BA KUN LA RAB TU PHYAG 'TSAL
LO, ,ZHES BYA BA YIN NO, ,SANGS RGYAS BCOM LDAN 'DAS RNAMS NI
NYON MONGS PA'I DGRA LAS RGYAL BAS DANG BDUD LAS RGYAL BA'I PHYIR
RGYAL BA ZHES BYA STE, JI SKAD DU BCOM LDAN 'DAS KYIS, SDIG PA

@235A *, ,MI DGE'I CHOS LAS NGA RGYAL TE, ,DE BAS NYER 'GRO NGA
NI RGYAL BA YIN, ,ZHES GSUNGS PA LTA BU STE, DUS GSUM DU GTOGS
PA'I RGYAL BA DE DAG THAMS CAD LA PHYAG BYA BA'O, ,BCOM LDAN 'DAS
GCIG LA SEMS GTAD PA'I PHYIR, CI GZHAN LA YID KYIS

BSTOD PA'I LUS ZHING GI RDUL SNYED KYIS PHYAG 'TSAL LAM ZHE NA,
MA YIN TE, RGYAL BA THAMS CAD YID KYI MNGON SUM DU, ,ZHES BYA BA
SMOS TE, DE BZHIN GSHEGS PA THAMS CAD LA RE RE ZHING YANG SEMS
KYIS MNGON SUM DU BSAM MO ZHES BYA BA'I DON TO, ,BZANG PO SPYOD
PA'I SMON

LAM STOBS DAG GIS, ,ZHES BYA BA LA BZANG PO NI DGE BA'O, ,DE NI
BZANG PO YANG YIN LA SPYOD PA YANG YIN PAS NA BZANG PO SPYOD PA
STE, BYANG CHUB SEMS DPA'I SPYOD PA ZHES BYA BA'I THA TSIG GO,
,DE'I CHED DU SMON PA NI SMON LAM STE DON DU GNYER BA'O, ,DE'I
STOBS NI NYON MONGS PA LA SOGS

PAS ZIL GYIS MI NON PA STE, MI MTHUN PA'I PHYOGS LAS NGES PAR
RGYAL BA'O, ,DE'I PHYIR DE'I STOBS KYIS TE, RNAM PA GZHAN GYIS NI
'DI LTA BU'I BYED PA MI SRID PA'I PHYIR RO, ,DE NI YID KYIS PHYAG
BYA BA STE, RDUL GCIG STENG DU RDUL SNYED CES BYA BA LA SOGS PA
YIN NO, ,RDUL GCIG GI

STENG LA THOG MA RDUL DE SNYED KYI SANGS RGYAS RNAMS ZHES BYA BA
NI RE RE YANG KHYAD PAR DU MA SMOS PA'I PHYIR PHYOGS BCU DUS GSUM
DU GTOGS PA'I SANGS RGYAS RNAMS KYI ZHING GI RDUL MA LUS PA SNYED
KYI BDE BAR GSHEGS PA RNAMS SO, ,SANGS RGYAS SRAS KYI DBUS NA
BZHUGS PA DAG ,CES BYA

BA NI RE RE YANG BYANG CHUB SEMS DPA' DPAG TU MED PA'I DBUS NA
BZHUGS PA DAG STE MOS ZHES 'CHAD PAR 'GYUR RO, ,RDUL GCIG GI
STENG DU JI LTA BA DE BZHIN DU TSUL 'DI NYID KYIS, CHOS KYI
DBYINGS RNAMS MA LUS PA THAMS CAD DU YANG MOS PAR BYA STE, CHOS
THAMS CAD KYI

NGO BO NYID NI CHOS NYID DO, ,DE NYID KYI DBYINGS YIN PAS NA CHOS
KYI DBYINGS TE, CHOS KYI DBYINGS NAM MKHA'I MTHA' THUG PA DE LTA
BU DE BCOM LDAN 'DAS RDUL GYI STENG NA BZHUGS PA RE RE ZHING YANG
BYANG CHUB SEMS DPA' DPAG TU MED PA'I TSOGS KYI KUN NAS BSKOR BA
RNAMS KYIS

@235B GANG ZHING BAR MTSAMS MED PAR KHYAB PAR YID KYIS MOS PAR
BYA'O, ,LUS DANG NGAG GI LAS DAG GI YID KYI LAS KYIS KUN NAS
BSLANG BA'I PHYIR BAR DU YID KYI LAS BSTAN TO, ,DA NI NGAG GIS
PHYAG BYA BA BSTAN TE, DE DAG BSNGAGS PA MI ZAD CES BYA BA LA
SOGS PA'O, ,DE DAG

CES BYA BA NI DE LTAR MOS PA DE DAG GI'O, ,NYAMS PA DANG MTHA'
THUG PA MED PA'I PHYIR ZAD MI SHES PAS NA MI ZAD PA'O, ,GANG DAG
LA BSNGAGS PA MI ZAD RGYA MTSO STE YON TAN MI ZAD RGYA MTSO YOD
PA STE, RGYA MTSO ZHES BYA BA'I SGRA NI MANG PO NYID DU STON PAR
KHONG DU CHUD PAR BYA STE, BSNGAGS

PA MI ZAD RGYA MTSO DE DAG GO, ,DBYANGS KYI YAN LAG RGYA MTSO
SGRA KUN GYIS, ,ZHES BYA BA LA YAN LAG CES BYA BA'I SGRA YANG
'DIR YON TAN GYI RNAM GRANGS YIN NO, ,JI LTA BU ZHE NA, 'DI LTAR
NYAN THOS KYI THEG PA LAS NI, BCOM LDAN 'DAS KYI GSUNGS DBYANGS
YAN LAG LNGA DANG LDAN

PA ZHES 'BYUNG LA, THEG PA CHEN PO LAS NI YAN LAG DRUG CU DANG
LDAN PA DANG, YAN LAG KHRI DANG LDAN PA DANG YAN LAG TSAD MED PA
DANG LDAN PA ZHES 'BYUNG NGO, ,DE DAG TU NI YON TAN LNGA DANG
LDAN PA ZHES BYA BA LA SOGS PA MNGON TE, DBYANGS KYI YON TAN RGYA
MTSO DE DAG THAMS CAD DANG LDAN PA'I DBYANGS GANG

YIN PA STE, SGRA GANG DAG YIN PA DE DAG RAB TU BRJOD PA DANG LDAN
PA'I DBYANGS GANG YIN PA STE, SGRA GANG DAG YIN PA DE DAG GIS SO,
,RGYAL BA KUN GYI ZHES BYA BA LA SOGS PA NI RGYAL BA DE DAG THAMS
CAD KYIS BYANG CHUB TU SEMS BSKYED PA NAS BZUNG STE, SKU DANG
GSUNG DANG THUGS KYI YON TAN THUN MONG DANG THUN MONG MA YIN PA
DPAG

TU MED PA GANG DAG YIN PA DE DAG RAB TU BRJOD CING MNGON PAR SMRA
LA SGROGS SHING BDE BAR GSHEGS PA DE DAG THAMS CAD DE RE RE'I
SPYAN SNGA NA 'DUG PA BZHIN DU BDAG GIS BSTOD DO, ,YANG NA
BSNGAGS PA MI ZAD RGYA MTSO ZHES BYA BA NI GZHI MTHUN PA YIN PA'I
PHYIR YON TAN ZHES BYA BA

'DI'I KHYAD PAR YIN TE, BSNGAGS PA MI ZAD PA RGYA MTSO RNAMS RAB
TU BRJOD CING ZHES BYA BA'I THA TSIG GO, ,DA NI SANGS RGYAS BCOM
LDAN 'DAS DE DAG NYID LA MCHOD PA BLA NA YOD PA DANG, BLA NA MED
PA RNAM PA GNYIS BSTAN PA LA, BLA NA YOD PA NI ME TOG DAM PA ZHES
BYA BA

@236A *, ,LA SOGS PA TSIGS SU BCAD PA GNYIS KYIS BSTAN TE, ME TOG
LA SOGS PA'I NANG NA DAM PA GANG YIN PA'I ME TOG DAM PA DANG,
PHRENG BA DAM PA DANG, SEL SNYAN DAM PA DANG, TZAN DAN DANG GUR
KUM LA SOGS PA BYUG PA DAM PA DANG, GDUGS DAM PA DANG,

MAR ME DAM PA DANG, BDUG PA DAM PA DANG, NA BZA' DAM PA DANG, DRI
SNA TSOGS SBYAR BA'I DI DAM PA DANG, TZAN DAN DANG GUR KUM DANG
GA PUR DANG AA GA RU LA SOGS PA'I PHYE MA'I PHUR MA RI RAB DANG
MNYAM PA DE DAG GIS SO, ,BKOD PA'I KHYAD PAR 'PHAGS PA MCHOG KUN
GYIS,

ZHES BYA BA LA BKOD CES BYA BA'I SGRA NI 'DIR TSOGS PA'I RNAM
GRANGS YIN TE, LHA DANG MI'I RNAM PA THAMS CAD KYI MCHOG DANG
LDAN PA DAG GIS RGYAL BA THAMS CAD LA MCHOD PAR BGYI'O ZHES BYA
BA YIN NO, ,BLA NA MED PA NI, MCHOD PA GANG RNAMS BLA MED ZHES
BYA BA LA BSTAN TE, MCHOD PA

GANG RNAMS BLA NA MED CING RGYA CHE BA BYANG CHUB SEMS DPA'I TING
NGE 'DZIN GYI KHYAD PAR GYI MTHUS BSKYED PA, CHOS KYI DBYINGS
KYIS KLAS PAR, SANGS RGYAS KYI ZHING THAMS CAD DU RGYAS PAR
'GENGS PA DE DAG BDAG GIS RGYAL BA THAMS CAD LA YID KYIS MOS PAR
BYA'O, ,BZANG PO SPYOD LA DAD

PA'I STOBS DAG GIS, ,ZHES BYA BA NI BZANG PO SPYOD PA LA DAD PA'I
STOBS KYIS ZHES BYA BA YIN NO, ,BZANG PO SPYOD LA DAD PA NI MOS
PA DANG, YID CHES PA DANG, NGES PA YIN NO, ,DE'I STOBS KYIS TE
BZANG PO SPYOD PA DE'I MCHOD PA NI MDO SDE DU MA LAS KYANG BYANG
CHUB SEMS DPA'

SPRUL PA'I MCHOD PA 'BYUNG BAR DE LTA BU DAG YIN NO, ,DA NI JI
SKAD BSHAD PA'I PHYAG 'TSAL BA DANG MCHOD PA DAG MJUG BSDU BA'I
PHYIR, RGYAL BA KUN LA PHYAG 'TSAL MCHOD PAR BGYI, ,ZHES BYA BA
GSUNGS TE, RGYAL BA THAMS CAD LA PHYAG 'TSAL BAR BGYI ZHING MCHOD
PAR BGYI'O, ,

ZHES BYA BA YIN NO, ,DA NI NGO BO NYID DANG GZHI DANG RTEN DANG
RNAM PA GSUM GYIS SDIG PA BSHAGS PA BSTAN PA'I PHYIR, 'DOD CHAGS
ZHE SDANG GTI MUG DBANG GIS NA, ZHES BYA BA LA SOGS PA GSUNGS TE,
DE LA NGO BO NYID KYI SGO NAS BDAG GI TSE 'DI DANG TSE RABS GZHAN
DAG

@236B DU SDIG PA BGYIS PA DANG, BGYID DU STZAL BA DANG BGYIS PA
LA RJES SU YI RANG BA CI MCHIS PA'O, ,GZHI CI YIN ZHE NA, GZHI NI
'DOD CHAGS DANG ZHE SDANG DANG GTI MUG GO, ,RTEN GANG YIN ZHE NA,
RTEN NI LUS DANG NGAG DANG YID YIN TE, DE DAG THAMS CAD RGYAL BA
SRAS DANG BCAS PA

KUN GYI SPYAN SNGAR 'DUG PA DANG 'DRA BAR SHIN DU 'GYOD PA'I YID
KYIS, SKAD CIG RE RE LA SO SOR BSHAGS SHING BSAL BAR BGYI'O, ,DA
NI BSOD NAMS KYI RJES SU YI RANG BA BSTAN PA'I PHYIR, PHYOGS
BCU'I ZHES BYA BA LA SOGS PA GSUNGS TE, PHYOGS BCU'I 'GRO BA KUN
GYIS SBYIN

PA DANG, TSUL KHRIMS DANG, BSGOMS PA LAS BYUNG BA'I BSOD NAMS DUS
GSUM PA GANG LAGS PA DANG SLOB PA GANG ZAG BDUN PO RNAMS KYI GANG
LAGS PA DANG, MI SLOB PA DGRA BCOM PA RNAMS KYI GANG LAGS PA
DANG, RANG RGYAL BA RNAM PA GNYIS PO BSE RU LTA BU DANG, TSOGS

SHING SPYOD PA RNAMS KYI BSOD NAMS 'JIG RTEN PA DANG, 'JIG RTEN
LAS 'DAS PA DUS GSUM PA GANG LAGS PA DANG, BYANG CHUB SEMS DPA'
THAMS CAD SEMS DANG PO BSKYED PA NAS BZUNG BA GANG LAGS PA DANG,
SANGS RGYAS BCOM LDAN 'DAS RNAMS DUS GSUM DU

GTOGS PA RNAMS RE RE ZHING BRDAR BTAGS PA'I BYANG CHUB KYI SEMS
DANG PO BSKYED PA NAS BZUNG BA'I BSOD NAMS KYI TSOGS PHA ROL TU
PHYIN PA DANG, YE SHES LA SOGS PA LAS BSKYED PA 'JIG RTEN PA
DANG, 'JIG RTEN LAS 'DAS PA DUS GSUM DU GTOGS PA TSAD MED CING

BSAM GYIS MI KHYAB PA SANGS RGYAS KYI YE SHES KYI SPYOD YUL GANG
LAGS PA DE DAG THAMS CAD LA BDAG SKAD CIG RE RE ZHING RJES SU YI
RANG NGO, ,'GRO BA ZHES BYA BA'I SGRA NI MA LUS PA LA SNYEGS PA'I
PHYIR SLOB PA LA SOGS PA'I BSOD NAMS KYANG NANG DU 'DU BAR 'GRUB
NA, CI'I PHYIR

LOGS SHIG TU SMOS SHE NA, DE NI MA YIN TE, 'GRO BAS NA 'GRO BA
STE, SRED PA DANG BCAS PAS 'KHOR BAR SHIN DU 'GRO BA'O ZHES BYA
BA'I THA TSIG GO, ,DE LA KHA CIG NI SHIN DU 'GRO BA MED PA'I
PHYIR DANG KHA CIG NI 'GRO BA YANG MED PA'I PHYIR 'GRO BA ZHES
BYA BA'I SGRAR BRJOD DU MI

@237A *, ,RUNG BAS SO SOR BSTAN TO, ,DA NI CHOS KYI 'KHOR LO
BSKOR BAR BSKUL BAR BSTAN PA'I PHYIR, GANG RNAMS PHYOGS BCU'I
'JIG RTEN SGRON MA DAG ,CES BYA BA LA SOGS PA SMOS TE, PHYOGS
BCU'I 'JIG RTEN GYI SGRON MA NI 'GRO BA'I SGRON MA GANG DAG YIN

PA STE, SANGS RGYAS BCOM LDAN 'DAS RNAMS NI 'JIG RTEN GYI PHYI
DANG NANG GI MUN PA MANG PO SEL BA'I BDAG NYID CAN YIN PA'I PHYIR
'JIG RTEN GYI SGRON MA'O, ,BYANG CHUB RIM PAR ZHES BYA BA NI BLA
NA MED PA'I BYANG CHUB TU MNGON PAR RDZOGS PAR SANGS RGYAS NAS
SO, ,MA CHAGS BRNYES

ZHES BYA BA NI MA CHAGS PA NYID DU GYUR PA STE, MNGON PAR BYANG
CHUB PA'I STOBS KYIS DNGOS PO'I NGO BO NYID MA LUS PAR YONGS SU
MKHYEN PA'I PHYIR CHAGS PA THAMS CAD LAS YANG DAG PAR 'DAS PA MA
YIN NO, ,CHOS ZAB MO RTOGS PAR BYA BA YANG DON DU MI GNYER ZHING
MNGON PAR MI BRTZON

PA GZHAN DAG GIS KHONG DU CHUD PAR DKA' 'O ZHES CHOS 'CHAD PAR MI
SPRO ZHING 'JIG RTEN GYI KHAMS SNA TSOGS NA BYANG CHUB KYI ZHING
DAM PA'I DRUNG NA BZHUGS PA GANG DAG LAGS PA 'JIG RTEN GYI MGON
PO DE DAG THAMS CAD LA, 'GRO BA'I MI SHES PA'I MDUN PA BSAL ZHING
BLA NA MED PA'I

YE SHES KYI SNANG BA 'BYUNG BAR BYA BA'I CHED DU, CHOS KYI 'KHOR
LO BLA NA MED PA BSKOR BA'I PHYIR RE RE'I SPYAN SNGA NA BDAG PUS
MOS LA BTZUGS TE THAL MO SBYAR NAS 'DUG BZHIN DU BSKUL LO ZHES
BYA BA YIN NO, ,DE BZHIN GSHEGS PA RNAMS BZHUGS PAR GSOL BA NI,
MYA NGAN

'DA' STON GANG BZHED DE DAG LA, ,ZHES BYA BA LA SOGS PAS BSTAN
TO, ,GANG ZHES BYA BA NI BYE BRAG MA PHYE BA'I SKABS YIN PA'I
PHYIR, PHYOGS BCU'I 'JIG RTEN GYI SGRON MA ZHES BYA BA KHO NA
DANG SBYAR TE, PHYOGS BCU NA SANGS RGYAS BCOM LDAN 'DAS GANG DAG
MYA NGAN LAS

'DAS PA STON PAR BZHED PA DE DAG THAMS CAD LA YUN RING DU BZHUGS
PAR BDAG GSOL ZHES DON DU GNYER RO ZHES BYA BA YIN NO, ,DUS JI
SRID CIG TU ZHE NA, DUS GSUM DU GTOGS PA'I SANGS RGYAS KYI ZHING
GI RDUL THAMS CAD DANG MNYAM PA'I BSKAL PAR BZHUGS PAR RO, ,

@237B CI'I PHYIR ZHE NA, 'GRO BA MGON MED PA THAMS CAD LA PHAN
ZHING BDE BAR BYA BA'I PHYIR TE, DE LA PHAN PA NI SHIN TU GRUB PA
DANG BDE BA MYA NGAN LAS 'DAS PA'I LAM THOB PA YIN NO, ,BDE BA NI
LHA'I RMAD DU BYUNG BA BRNYES PA'O, ,DA NI JI SKAD BSTAN PA'I
BSOD NAMS KYI PHUNG PO PHYAG

'TSAL LA SOGS PAS KUN NAS BSLANG BA'I YONGS SU BSNGO BA NI, PHYAG
'TSAL BA DANG MCHOD CING BSHAGS PA DANG, ,ZHES BYA BA LA SOGS PA
GSUNGS TE, PHYAG 'TSAL BA DANG MCHOD PA DANG SDIG PA BSHAGS PA
DANG, BSOD NAMS KYI RJES SU YI RANG BA DANG, CHOS KYI 'KHOR

LO BSKOR BAR BSKUL BA DANG, DE BZHIN GSHEGS PA BZHUGS PAR GSOL
BA'I DGE BA CUNG ZAD BDAG GIS BSAGS SHING BSGRUBS PA DE DAG THAMS
CAD BLA NA MED PA YANG DAG PAR RDZOGS PA'I BYANG CHUB TU YONGS SU
BSNGO BA'O ZHES BYA BA YIN NO, ,DE NI DE'I RAB TU DBYE BA STE
BRGYAD PA'O, ,

DE'I RAB TU DBYE BA NI KUN DU BZANG PO'I SPYOD PA'I SMON LAM DE
YAN LAG TU RAB TU DBYE BA YIN NO, ,DE YANG RNAM PA BCU DRUG STE
'DI LTA STE, BSAM PA DANG, BYANG CHUB KYI SEMS MI BRJED PA DANG,
CHAGS PA MED PAR SBYOR BA DANG, SEMS CAN LA PHAN GDAGS PA DANG,
GO CHA

DANG SKAL PA MTHUN PA'I BYANG CHUB SEMS DPA' DANG PHRAD PA DANG,
DGE BA'I BSHES GNYEN MGU BAR BYA BA DANG, DE BZHIN GSHEGS PA
MNGON DU BYA BA DANG, ,DAM PA'I CHOS YONGS GZUNG BA DANG, ,MI ZAD
PA'I MDZOD RNYED PA DANG, 'JUG PA DANG, STOBS DANG, GNYEN PO
DANG,

LAS DANG, RJES SU SLOB CING YONGS SU BSNGO BA DANG, BSDU BA'O,
,DE LA BSAM PA NI RNAM PA DANG PO YIN NO, ,DE YANG RNAM PA GSUM
STE, DE BZHIN GSHEGS PA LA MCHOD CING DGONGS PA YONGS SU RDZOGS
PAR BSAM PA NI 'DAS PA'I SANGS RGYAS RNAMS DANG ZHES BYA BA LA

SOGS PA GANG GSUNGS PA YIN NO, ,MCHOD PAR GYUR CES BYA BA NI BLA
NA MED PA'I MCHOD PA STE, SANGS RGYAS BCOM LDAN 'DAS MYA NGAN LAS
'DA' BAR BSTAN PA RNAMS DANG, DA LTAR PHYOGS BCU'I 'JIG RTEN GYI
KHAMS SNA TSOGS DAG NA GZHES SHING BZHUGS LA, 'GRO BA MTHA'

@238A *, ,DAG LA PHAN PA DANG BDE BA BSKYED PA LHUR MDZAD PA GANG
DAG YIN PA DE DAG LA YANG DE BZHIN DU MCHOD BAR GYUR CIG ,MA
'ONGS PA NA 'BYUNG BAR 'GYUR BA GANG DAG YIN PA DE DAG KYANG
THUGS LA DGONGS PA YONGS SU RDZOGS NAS MYUR DU THOGS PA MED PAR
BYANG CHUB RNAM

PAR SANGS RGYAS PAR SPYON CIG CES BYA BA YIN TE, PHYED GONG MAS
NI DE BZHIN GSHEGS PA LA MCHOD PA'I BSAMS PA BSTAN TO, ,PHYED 'OG
MAS NI DGONGS PA YONGS SU RDZOGS PA'I BSAM PA BSTAN TO, ,SANGS
RGYAS KYI ZHING YONGS SU SBYANG BA'I BSAM PA NI, PHYOGS BCU GA
LA'I

ZHING RNAMS JI SNYED PA, ,ZHES BYA BA LA SOGS PA GANG GSUNGS PA
YIN TE, GA LA'I ZHES BYA BA NI GANG YANG RUNG BA'O, ,JI SNYED PA
ZHES BYA BA NI CI YOD PA STE, PHYOGS BCU NA SANGS RGYAS KYI ZHING
JI SNYED YOD PA DE DAG THAMS CAD RE RE ZHING YANG DPAG TU MED
PA'I 'JIG RTEN GYI KHAMS KYI

GTOS LTA BUR RGYA CHE ZHING YANGS PA DANG, BDE BA CAN LTA BUR
YONGS SU DAG PAR GYUR LA, BYANG CHUB KYI SHING GI DBANG PO'I
DRUNG DU GSHEGS PA'I SANGS RGYAS BCOM LDAN 'DAS RNAMS DANG, BYANG
CHUB SEMS DPA' RNAMS KYIS KUN NAS YONGS SU GANG ZHING, BAR MTSAMS
MED PAR KHYAB

PAR GYUR CIG CES BYA BA YIN NO, ,SEMS CAN THAMS CAD LA PHAN PA
DANG BDE BA'I BSAM PA NI, PHYOGS BCU'I SEMS CAN GANG RNAMS JI
SNYED PA, ,ZHES BYA BA LA SOGS PA GANG GSUNGS PA YIN TE, PHYOGS
BCU'I SEMS CAN 'GRO BA LNGA PO SKYE GNAS BZHIS BSDUS PA GANG YANG
RUNG

BA JI SNYED PA DE DAG THAMS CAD RTAG TU RGYUN MI 'CHAD PAR LUS
DANG SEMS KYI NAD DANG BRAL ZHING MED PAR GYUR LA, NGAN SONG BA
MA YIN PA'I BDE BA MCHOG GIS BDE BAR GYUR CIG ,DE DAG GI CHOS
DANG MTHUN PA'I DON RNYED PA GANG YIN PA DE YANG MTHUN ZHING
'CHAM PAR GYUR LA, 'GRO BA THAMS

CAD KYI CHOS DANG MTHUN PA'I BSAM PA YANG RTAG TU 'GRUB CING
'BYOR BAR SHOG CIG CES BYA BA YIN NO, ,TSIGS SU BCAD PA BZHIS NI
MI MTHUN PA'I PHYOGS SPANG BA GNYEN PO DANG BCAS PA BSTAN NAS,
RNAM PA GNYIS BA BYANG CHUB KYI SEMS MI BRJED PA BSHAD DE, BYANG
CHUB SPYOD PA

@238B DAG NI BDAG SPYOD CING, ,ZHES BYA BA NAS, DE DAG MA LUS
YONGS SU BYANG BAR SHOG ,CES BYA BA'I BAR GANG GSUNGS PA YIN NO,
,BYANG CHUB CES BYA BA NI BLA NA MED PA YANG DAG PAR RDZOGS PA'I
BYANG CHUB BO, DE'I CHED DU SPYOD PA NI BYANG CHUB SPYOD PA STE,
DE BDAG SPYOD CING SGRUB LA 'GRO

PA THAMS CAD DU SKYE BA DRAN PAR GYUR CIG ,TSE RABS THAMS CAD DU
'CHI 'PHO SKYE BA STE 'CHI 'PHO BA DANG SKYE BA NA YANG BDAG RTAG
TU RAB TU 'BYUNG BAR SHOG CIG CES BYA BA YIN NO, ,'CHI 'PHO BA
DANG SKYE BA DAG GI BAR GYI GNAS SKABS NI SHUGS KYIS BSTAN PA KHO
NAR BLTA BAR BYA STE, 'DI NI

BYANG CHUB KYI SEMS MI BRJED PA'I RGYU DANG PO YIN NO, ,DE BZHIN
DU, RGYAL BA KUN GYI RJES SU SLOB GYUR TE, ,ZHES BYA BA LA SOGS
PA GSUNGS TE, DUS GSUM DU GTOGS PA'I RGYAL BA THAMS CAD KYI BSLAB
PA'I RJES SU SLOB PAR GYUR TE'O, ,BZANG PO SPYOD PA ZHES BYA BA
NI SPYOD PA

BZANG BO'O, ,YONGS SU RDZOGS BYED CING ZHES BYA BA NI YONGS SU
RDZOGS SHING MTHAR PHYIN PAR BYED PA'O, ,CI ZHIG BYA ZHE NA, TSUL
KHRIMS SPYOD PA DRI MED YONGS DAG PA, RTAG TU MA NYAMS SKYON MED
SPYOD PAR SHOG ,CES BYA BA SMOS TE, DPER NA YID BZHIN GYI NOR BU
RIN PO CHE GLO BUR

GYI DRI MA DANG BRAL BA'I PHYIR, DRI MA DANG BRAL BA NYID KYIS
DRI MA MED PA, G-YA'I SKYON DANG BRAL BA'I PHYIR, RANG BZHIN GYIS
YONGS SU DAG PA STE, DE NYID KYI PHYIR MA NYAMS SHING SKYON MED
LA, SEMS CAN GYI 'DOD PA PHUN SUM TSOGS PAR BYED PA DANG, YONGS
SU GDUNG BA

THAMS CAD SEL BA DANG, NAD THAMS CAD DANG BRAL BA DANG, DUS MA
YIN PAR 'CHI BA RAB TU ZHI BAR BYED PA LTA BUR GZHAN GYI DON
SGRUB PA 'BA' ZHIG TU ZAD PA DE BZHIN DU BYANG CHUB SEMS DPA'
RNAMS KYI TSUL KHRIMS KYANG RIN PO CHE BZHIN DU RIN PO CHE YIN
TE, LAS DANG NYON MONGS

PA GLO BUR BA DANG MA 'DRES PA'I PHYIR DRI MA DANG BRAL BA NYID
KYIS DRI MA MED LA, NYAN THOS DANG RANG SANGS RGYAS KYI THEG PA'I
SEMS BSKYED PA'I G-YA'I SKYON DANG BRAL BA'I PHYIR DANG, MED NA
MI 'BYUNG BA NYID KYIS THAMS CAD MKHYEN PA NYID KYI SEMS DANG PO
BSKYED PA RIN PO CHE'I RGYU LAS

@239A *, ,BYUNG BA'I PHYIR, KUN NAS YONGS SU DAG PAS NA YONGS SU
DAG PA STE, BYANG CHUB SEMS DPA'I BSLAB PA THAMS CAD LA GUS PAR
BYED PA NYID KYIS LTUNG BA KUN DU MI 'BYUNG BA'I PHYIR BSLAB PA
MA NYAMS PA'I SGO NAS MA NYAMS SHING, YUL NYAMS SU MYONG

BA 'DAS PA LA BLTAS PA'I SRED PA DANG, MA 'ONGS PA LA MNGON PAR
DGA' BA'I SRED BA DANG, DA LTAR BYUNG BA LA LHAG PAR CHAGS PA'I
SRED PA SKYE BA DUS GSUM PA'I SRID PA'I KHAB 'DI DAG GIS CUNG ZAD
KYANG MA GTZES PA'I PHYIR SKYON MED LA, SA LTA BUR SANGS RGYAS
DANG

BYANG CHUB SEMS DPA' THAMS CAD KYI YON TAN RNAMS KYI GZHIR GYUR
PA'I PHYIR 'GRO BA MTHA' DAG GI 'DOD PA PHUN SUM TSOGS PAR BYED
PA DANG, YONGS SU GDUNG BA THAMS CAD SEL BA DANG, NAD THAMS CAD
DANG BRAL BA DANG, LHA DANG MI DAG GI NANG NA TSE DPAG TU MED PAR
BYED

PA LTA BU GZHAN GYI DON SGRUB PA LA ZHUGS PA 'BA' ZHIG TU ZAD DO,
,NGES PA'I TSIG TU NA, LUS DANG SEMS KYI YONGS SU GDUNG BA SEL
BA'I SGO NAS BSIL BAR GYUR PA'I PHYIR TSUL KHRIMS ZHES BYA BA'O,
,TSUL KHRIMS SPYOD PA ZHES BYA BA NI TSUL KHRIMS NYID SPYOD PAS
TSUL

KHRIMS SPYOD PA'O, TSUL KHRIMS SPYOD PA DRI MA MED PA YONGS SU
DAG PA, MA NYAMS PA SKYON MED PA DE LTA BU DE BYANG CHUB KYI BAR
DU SPYOD PAR SHOG SHIG CES BYA BA YIN TE, 'DI NI BYANG CHUB KYI
SEMS MI BRJED PA'I RGYU GNYIS PA YIN NO, ,LHA YI SKAD DANG KLU
DANG GNOD SBYIN SKAD, ,

CES BYA BA LA SOGS PA NI, LHA RNAMS KYI NANG DU NI LHA'I SKAD
KYIS SO, ,KLU DANG GNOD SBYIN DANG GRUL BUM DANG MI RNAMS KYI
NANG DU NI DE DAG GI SGRA DANG SKAD KYIS SO MDOR NA 'GRO BA MTHA'
DAG GI SKAD JI SNYED YOD PA DE DAG GIS DE DANG DE DAG LA SO SOR
BYANG CHUB KYI BAR DU DE BZHIN DU CHOS

STON TO ZHES BYA BA YIN TE 'DI NI RGYU GSUM PA YIN NO, ,DES SHING
PHA ROL PHYIN LA ZHES BYA BA LA SOGS PA DES PA NI RGYUD MNYEN
PA'O, ,PHA ROL PHYIN PA NI SBYIN PA LA SOGS PA BCU'O, ,DE LA RAB
TU BRTZON ZHING SKYOB MED PA'I YID KYIS BDAG NYID THAMS CAD KYI
RNAM PA THAMS CAD DU

@239B BRTZON TE, BYANG CHUB GYI BAR DU BYANG CHUB KYI SEMS RNAMS
KYANG RE 'GA' YANG BRJED PAR MI 'GYUR ZHING 'BRAL BAR MA GYUR CIG
CES BYA BA YIN TE, 'DI NI RGYU BZHI PA YIN NO, ,TSIGS SU BCAD PA
PHYED DANG BZHI PO DE DAG GIS NI BYANG CHUB KYI SEMS KYI MI MTHUN
PA'I PHYOGS SU GYUR PA'I SGRIB

PA GANG DAG YIN PA DE DAG GI GNYEN PO BSTAN PA YIN NO, ,DA NI
TSIGS SU BCAD PA PHYED KYIS MI MTHUN PA'I PHYOGS SPANGS PA BSTAN
PA NI, SDIG PA GANG RNAMS SGRIB PAR GYUR PA DAG, ,CES BYA BA LA
SOGS PA GSUNGS PA YIN TE, SDIG PA SGRIB PAR GYUR PA BYANG CHUB
KYI SEMS KYI BAR CHAD BYED PA GANG

DAG YIN PA DE DAG MA LUS PAR THAMS CAD KYI THAMS CAD DU YONGS SU
BYANG ZHING SPONG BAR SHOG SHIG CES BYA BA YIN NO, ,DA NI GANG
LAS DANG, GANG DU DANG, JI LTAR ZHES RGYU GSUM GYIS RNAM PA GSUM
PA CHAGS PA MED PAR SBYOR BA STON PA STE, LAS DANG NYON MONGS
BDUD KYI LAS RNAMS

LAS, ,ZHES BYA BA LA SOGS PA GSUNGS PA YIN NO, ,GANG LAS ZHE NA,
LAS DANG NYON MONGS PA DANG BDUD KYI LAM LAS SO, ,LAS 'DI YANG
BYE BRAG TU MA PHYE BA'I PHYIR DGE BA DANG, MI DGE BA DANG, MI
G-YO BA'I KHYAD PAR GYIS RNAM PA GSUM CHAR BZUNG STE, DE LAS MI

DGE BA DANG NYON MONGS PA DANG BDUD KYI LAS RNAMS LAS GROL ZHING
DE DAG GIS MI CHAGS PAR RTAG TU SPYAD DO, ,GANG DU ZHE NA, 'JIG
RTEN 'GRO BA RNAMS SU STE LHA LA SOGS PA'I NANG DU'O, ,JI LTA BUR
ZHE NA, JI LTAR PADMA CHUS MI CHAGS PA BZHIN, ,ZHES BYA BA SMOS
TE, JI LTAR

PADMA CHU LAS SKYES PA CHUS MI CHAGS PA DE BZHIN DU SDIG PA'I LAS
DANG, NYON MONGS PA DANG, BDUD KYI LAM 'JIG RTEN GYI CHOS DAG GIS
MA GOS PAR SPYOD PA SPYAD DO ZHES BYA BA YIN NO, ,DE BZHIN DU LAS
DGE BA DANG MI G-YO BA DAG LA YANG MI CHAGS SHING 'BRAS BU RNAM
PAR SMIN

PA LA MI LTA BAR 'GRO BA MTHA' DAG LA PHAN PA DANG BDE BA BSKYED
PA 'BA' ZHIG GI PHYIR SPYAD DE, BYANG CHUB SEMS DPA'I SPYOD PA
ZHES BYA BA YIN NO, ,DE BZHIN DU LAS DGE BA DANG MI G-YO BA DAG
LA YANG MI CHAGS SHING 'BRAS BU RNAM PAR SMIN PA LA MI LTA BAR
'GRO BA MTHA' DAG LA

@240A *, ,PHAN PA DANG BDE BA BSKYED PA 'BA' ZHIG GI PHYIR SPYAD
DE, BYANG CHUB SEMS DPA'I SPYOD PA ZHES BYA BA KHO NAS DRANG NGO,
,CI DANG 'DRA BAR ZHE NA, NYI ZLA NAM MKHAR THOGS PA MED LTAR
SPYAD, ,CES BYA BA SMOS TE, DPER NA NYI MA DANG ZLA BA DAG 'JIG
RTEN NA YID BZHIN GYI NOR BU

BZHIN DU GZHAN GYI DON BYED PA LA RO GCIG TU ZHUGS PA'I PHYIR,
RANG GI DON LA CUNG ZAD KYANG MA CHAGS PAR NYIN MTSAN DU NAM
MKHA' LA RGYU BA DE DANG 'DRA BAR RO ZHES BYA BA YIN NO, ,DE LA
BDUD CES BYA BA NI DGE BA'I BAR CHAD BYED PA STE, BYANG CHUB KYI
LAM 'GOG CING YANG DAG PA'I LAM

ZLOG PAR BYED PA YIN NO, ,NGES PA'I TSIG TU CHOS KYI SROG GI BAR
CHAD BYED PA YIN PAS GSOD PA'I PHYIR BDUD CES BYA'O, ,DE'I LAM NI
PHAN PA'I DNGOS PO LA RGYUS 'TSE BA'O, ,RNAM PA BZHI PA TSE 'DI
DANG PHYI MAR SEMS CAN MA LUS PA LA PHAN GDAGS PA NI, ZHING GI
KHYON DANG

PHYOGS RNAMS JI TZAM PAR, ,NGAN SONG SDUG BSNGAL THAMS CAD CES
BYA BA LA SOGS PA GANG GSUNGS PA YIN TE, 'GRO BA'I NGAN SONG BA'I
SDUG BSNGAL NGAN 'GRO GSUM LAS BYUNG BA DE DAG THAMS CAD RAB TU
ZHI BAR BYED CING NGO, ,YANG CI'I PHYIR NA NGAN SONG GI SDUG
BSNGAL DAG

KHO NA RAB TU ZHI BA ZHES BYA ZHE NA, DE DAG GIS NI SHIN TU GNOD
PAR BYED PA'I BDAG NYID YIN PA'I PHYIR GTZOR SMOS PAR ZAD KYI,
'KHOR BA BA'I SDUG BSNGAL THAMS CAD RAB TU ZHI BAR BYED CING ZHES
BYA BA YIN PAR RIG PAR BYA'O, ,DE BZHIN DU 'GRO BA THAMS CAD BDE
BA'I MCHOG

LA YANG 'GOD CING ZHES BYA BA YIN NO, ,CI ZHIG BYA ZHE NA, 'GRO
BA THAMS CAD LA PHAN PAR BYA ZHING PHAN PA BSKYED PAR BYA BA'I
PHYIR TE, BLA NA MED PA'I YE SHES THOB PAR BYA BA'I BAR DU YID
YONGS SU SKYE BA MED PAS GZHAN DU MI SBYOR BAR SPYAD CING 'BAD
PAR BYA'O, ,DUS JI

SRID CIG TU ZHE NA, ZHING GI KHYON DANG PHYOGS RNAMS JI TZAM PAR,
,ZHES BYA BA SMOS TE, PHYOGS RNAMS NA ZHES BYA BA NI PHYOGS BCU
NA'O, JI TZAM PAR ZHES BYA BA NI JI SRID PAR RO, ,ZHING GI KHYON
CES BYA BAR NI SANGS RGYAS KYI ZHING GI RGYUN TE BSKAL PA BRGYUD
BAR RGYUN

@240B 'BYUNG BA JI SRID PA DE SRID DU SPYAD DO ZHES BYA BAR SBYAR
RO, ,RNAM PA LNGA PA NI GO CHA'O, ,DE YANG SEMS CAN GYI SPYOD PA
DANG MTHUN PAR 'JUG PA DANG, SANGS RGYAS KYI CHOS YONGS SU RDZOGS
PAR BYED PA DANG, DAM PA'I CHOS RAB TU STON PA DANG RNAM PA GSUM
STE, BYANG CHUB SPYOD PA YONGS SU

RDZOGS BYED CING, ,ZHES BYA BA NI BYANG CHUB KYI CHED DU SPYOD PA
NI BYANG CHUB SPYOD PA'O, ,DE YONGS SU RDZOGS PAR BYED PA STE,
SANGS RGYAS KYI CHOS RNAMS SKYED PAR BYED CING ZHES BYA BA'I THA
TSIG GO, ,SEMS CAN DAG GI SPYOD DANG ZHES BYA BA LA SOGS PA GANG
GSUNGS PA YIN NO, ,TSE RABS

THAMS CAD DU SEMS CAN RNAMS KYI SEMS KYI SPYOD PA KUN SHES PAR
BYAS NAS, RANG BZHIN GYIS G-YO MED PA DANG, 'GROGS NA BDE BA DANG
MI MTHUN PA MED PA'I NGO BOS DE DAG DANG MTHUN PAR 'JUG CING NGO,
,BZANG PO SPYOD PA DAG NI RAB STON CING, ,ZHES BYA BA LA BZANG PO
SPYOD PA NI

'DIR RAB TU STON PAR BRJOD PAR BZHED PA YIN PAS CHOS STON PA'I
NGO BO NYID YIN PAR BZUNG STE, ,DE MNGON PAR RJOD PAR BYED PA'I
TSIG DAG LA BZANG PO SPYOD PA NYE BAR BTAGS PA'I PHYIR RO, ,TSIG
DE 'GRO BA LA RAB TU STON CING STE YANG DAG PAR RAB TU STON LA
'CHAD CING MA 'ONGS

PA'I BSKAL PA PHYI MA'I MTHAR SKYO BA MED PA'I YID KYIS SPYOD PAR
GYUR CIG CES BYA BA YIN NO, ,RNAM PA DRUG PA LUS DANG NGAG DANG
YID KYI SPYOD PA'I SMON LAM DAG GIS SKAL BA MTHUN PA'I BYANG CHUB
SEMS DPA' DANG PHRAD PA NI, BDAG GI SPYOD DANG MTHUN PAR GANG
SPYOD PA, ,

ZHES BYA BA LA SOGS PA GANG GSUNGS PA YIN TE, BYANG CHUB SEMS
DPA' GANG DAG BDAG GI SPYOD PA DANG ZHES BYA BA LA SPYOD PAS
MTSUNGS SHING 'DRA BA DE DAG DANG BDAG BYANG CHUB KYI BAR DU RTAG
TU LHAN CIG PHRAD CING 'GROGS PAR SHOG SHIG CES PA DANG, LUS DANG
NGAG DANG YID KYIS DE DAG

KHO NA DANG LHAN CIG KUN NAS NYON MONGS PA MED BA'I GNAS PAS
BYANG CHUB SEMS DPA'I SPYOD PA GCIG PA DANG SMON LAM GCIG TU
SPYAD PAR BYA'O ZHES BYA BA YIN NO, ,RNAM PA BDUN PA PHAN PAR
SEMS PA'I GDAMS NGAG SGRUB PA DAG GIS DGE BA'I BSHES GNYEN MGU
BAR BYED

@241A *, ,PA NI, BDAG LA PHAN PAR 'DOD PA'I GROGS PO GANG, ,ZHES
BYA BA LA SOGS PA GANG GSUNGS PA YIN TE, BDAG LA PHAN PAR 'DOD
PA'I GROGS PO DGE BA'I BSHES GNYEN BZANG PO SPYOD PA STON CING
'CHAD PAR BYED PA CHOS SMRA BA GANG DAG YIN PA DE DAG DANG RTAG
TU

'GROGS SHING PHRAD PA DANG DE DAG RNAMS KYANG RES 'GA' YANG CUNG
ZAD KYANG YID MI 'BYUNG ZHING BYANG CHUB KYI BAR DU DUS THAMS CAD
DU MTHUN PAR 'JUG PAR GYUR CIG CES BYA BA YIN NO, ,RNAM PA BRGYAD
PA 'KHOR DANG DUS DANG MI SKYO BA DANG MCHOD PA'I BYA BA DAG GIS
DE BZHIN GSHEGS PA

MNGON SUM DU BYA BA NI, SANGS RGYAS SRAS KYIS BSKOR BA'I MGON PO
RNAMS, ,ZHES BYA BA LA SOGS PA GANG GSUNGS PA YIN TE, PHYOGS BCU
KUN GYI RGYAL BA SANGS RGYAS BCOM LDAN 'DAS BYANG CHUB SEMS DPA'I
TSOGS KYIS BSKOR BA'I MGON PO 'GRO BA'I GNYEN GCIG PU LA

THOGS PA MED PA'I MIG GIS RTAG TU MNGON SUM DU LHAG GER BLTA
ZHING DE DAG RE RE LA YANG SKAD CIG LA MCHOD PA RGYA CHEN PO RNAM
PA THAMS CAD KYI MCHOG DANG LDAN PA NAM MKHA'I GTOS DANG MNYAM
ZHING CHOS KYI DBYINGS KHYAB PAS MCHOD PAR BYA'O ZHES BYA BA YIN
NO, ,DUS JI SRID CIG

TU ZHE NA, MA 'ONGS BSKAL PA KUN DU MI SKYO BAR, ,ZHES BYA BA
SMOS TE, MA 'ONGS PA'I BSKAL PA PHYI MA'I MTHA'I MUR THUG PA'I
SKYO BA MED PA'I YID KYIS SO ZHES BYA BA YIN NO, ,RNAM PA DGU BA
'DZIN PA DANG, STON PA DANG SBYONG BA DAG GIS DAM PA'I CHOS YONGS
SU GZUNG BA NI,

RGYAL BA RNAMS KYI DAM PA'I CHOS 'DZIN CING, ,ZHES BYA BA LA SOGS
PA GSUNGS PA YIN TE, DUS GSUM PA'I RGYAL BA RNAMS KYIS BSHAD PA'I
CHOS GSUNG RAB YAN LAG BCU GNYIS PA GANG YIN PA DE DAG THAMS CAD
GZUNGS KYI STOBS KYIS 'DZIN CING YANG DAG PAR 'DZIN PA

DANG, BYANG CHUB KYI SPYOD PA CHOS BSHAD PA'I NGO BO NYID KYANG
'GRO BA LA KUN DU SNANG BAR BYED, YONGS SU SNANG BAR BYED YANG
DAG PAR RAB TU STON PAR BYED CING NGO, 'DIR YANG BYANG CHUB SPYOD
PA ZHES BYA BA NI DE RAB TU STON PAR BYED PA'I TSIG RNAMS KHON LA
BYA'O, ,BZANG PO

@241B SPYOD PA RNAM PAR SBYANG BA YANG, ,ZHES BYA BA LA BZANG PO
SPYOD PA NI BYANG CHUB SEMS DPA'I SPYOD PA STE, DE RNAM PAR SPYOD
ZHING SKYON MA LUS PA THAG SRING BAR BYED PAS DRI MA DANG BRAL
BAR BYED PA MA 'ONGS PA'I BSKAL PA THAMS CAD DU SPYAD PAR BYA BA
LA 'BAD PAR BYA'O, ,ZHES

BYA BA YIN NO, ,RNAM PA BCU PA BSOD NAMS DANG YE SHES LA SOGS
PA'I TSOGS YANG DAG PAR 'GRUB PA'I SGO NAS MI ZAD PA'I MDZOD
RNYED PA NI, SRID PA THAMS CAD DU YANG 'KHOR BA NA, ,ZHES BYA BA
LA SOGS PA GANG GSUNGS PA YIN TE, 'DOD PA LA SOGS PA'I SRID PA

THAMS CAD DU SEMS CAN GYI DON GYI DBANG GIS 'KHOR ZHING 'KHOR BAR
SKYE BA NA, 'GRO BA MTHA' DAG LA PHAN PA DANG BDE BA BSKYED PA'I
PHYIR BSOD NAMS DANG YE SHES MI ZAD PA RNYED CING LDAN PAR GYUR
CIG CES PA DANG, DE BZHIN DU THABS DANG SHES RAB DAG DANG TING
NGE

'DZIN NAM MKHA'I MDZOD DANG, DRI MA MED PA'I PHYAG RGYA LA SOGS
PA DANG, DE BZHIN DU BYANG CHUB SEMS DPA'I RNAM PAR THAR PA
SNYING RJE CHEN PO BSHOL BA MED PA DANG, SGYU MA LTA BUR GYUR PA
LA SOGS PA NAS BYANG CHUB SEMS DPA'I YON TAN THUN MONG DANG, THUN

MONG MA YIN PA THAMS CAD KYI BAR GYIS MI ZAD PA'I MDZOD DE, YON
TAN GYI NOR MI ZAD PAR GYUR CIG CES BYA BA YIN NO, ,RNAM PA BCU
GCIG PA NI 'JUG PA'O, ,DE YANG RNAM PA BRGYAD DE 'DI LTA STE,
SANGS RGYAS DANG DE'I ZHING BLTA BAR 'JUG PA RNAM PA GNYIS

DANG, SANGS RGYAS KYI GSUNG 'JUG PA DANG, CHOS KYI 'KHOR LO BSKOR
BA LA 'JUG PA DANG, BSKAL PA 'JUG PA LA 'JUG PA DANG, DE BZHIN
GSHEGS PA LA BLTA ZHING DE'I SPYOD YUL LA 'JUG PA DANG, SANGS
RGYAS KYI ZHING MNGON PAR BSGRUB PA LA 'JUG PA DANG,

BRGYAD PA DE BZHIN GSHEGS PA'I DRUNG DU 'GRO BA LA 'JUG PA'O, ,DE
LA SANGS RGYAS DE'I ZHING BLTA BAR 'JUG PA RNAM PA GNYIS TSIGS SU
BCAD PA GNYIS KYIS BSTAN PA NI, RDUL GCIG STENG NA RDUL SNYED
ZHING RNAMS ZHES BYA BA LA SOGS PA GANG GSUNGS PA YIN TE, RDUL
GCIG

@242A *, ,GI STENG NA PHYOGS BCU DUS GSUM DU GTOGS PA'I SANGS
RGYAS KYI ZHING GI RDUL DANG MNYAM PA'I SANGS RGYAS KYI ZHING
RNAMS SO, ,ZHING DER ZHES BYA BA NI ZHING DE DANG DER RO, ,BSAM
GYIS MI KHYAB CES BYA BA NI BSAM GYIS MI KHYAB PA'I SANGS RGYAS
BCOM LDAN 'DAS

RNAMS SO, ,SANGS RGYAS SRAS KYI DBUS NA BZHUGS PA LA, ,ZHES BYA
BA NI BYANG CHUB SEMS DPA' RNAMS KYI DBUS NA BZHUGS PA LA'O,
,BYANG CHUB SPYAD PA SPYOD CING ZHES BYA BA NI BYANG CHUB KYI
SPYAD PA SPYOD PA KUN DU SGRUB CING NGO, ,BLTA BAR BGYI ZHES BYA
BA NI BLTA BAR BGYI ZHING

'JUG PAR BGYI PA YIN NO, ,DE LTA YIN NA BYANG CHUB SEMS DPA'
RNAMS MI SRID PA DON DU GNYER BAS SMON LAM 'BRAS BU MED PA KHO
NA'O, ,ZHES BYA BAR MNGON PA MA YIN NAM, 'DI LTAR RE ZHIG SANGS
RGYAS KYI ZHING GCIG DANG RIL GYIS BYE BRAG TU RDUL GCIG GI STENG
NA BLTA BAR

MI SRID NA, DE JI LTAR DUS GSUM DU GTOGS PA'I SANGS RGYAS KYI
ZHING GI RDUL GCIG STENG NAM LUS PA DANG MNYAM PA'I SANGS RGYAS
KYI ZHING SANGS RGYAS BCOM LDAN 'DAS BYANG CHUB SEMS DPA'I 'KHOR
GYI DBUS NA BZHUGS PA BGRANG BA LAS 'DAS PA DAG GIS YONGS SU

GANG BA RNAMS, SO SO THA DAD PAR BYE BRAG TU RDUL GCIG GI STENG
DU BLTA BAR BYA'O ZHES SMON LAM 'DEBS SHE NA, DE NI DE LTA MA YIN
NAM, 'DI LTAR JI LTAR BSAM GYIS MI KHYAB PA'I LAS KYIS SPRUL PA'I
'JIG RTEN GYI KHAMS BLA DANG 'OG DANG 'CHOL PA LA SOGS PA SNA

TSOGS PA THA DAD PA DE BZHIN DU RDUL GCIG GI STENG DU YANG BSAM
GYIS MI KHYAB PA'I YE SHES KYI SPRUL PA DE LTA BU CI STE MI SRID,
BSAM GYI MI KHYAB PA NYID LAS KYANG, GANG TSE STENGS MKHAS PA
RNAMS, ,MIG 'PHRUL GYI NI RNAM PA LA, ,YA MTSAN CUNG ZHIG YOD MIN
PA, ,DE TSE NGO

MTSAR CI ZHIG TSE, ,'JIG RTEN MGON PO SKYOB PA YIS, ,BSAM GTAN
LAS DANG KLU RNAMS DANG, ,SANGS RGYAS BDAG NYID CHE RNAMS KYI,
,BSAM GYIS MI KHYAB BZHIR BSHAD DO, ,ZHES GSUNGS TE, DE BAS NA
SANGS RGYAS KYI BKA' LA BLO MA BYANG BA RNAMS KYI DON 'DI MI SRID

@242B PAR 'DIS KYANG DE KHO NA LTAR YIN NO, ,ZHES DAD PAR BYA
DGOS SO, ,'DI GSAL RAB TU BSGRUBS PAS NA, ,GANG ZHIG SANGS RGYAS
KYIS BSHAD PA, LKOG TU GYUR PA DAG LA NI, ,THE TSOM SKYE BA DE
YIS 'DIR, ,STONG PA NYID DU YID CHES BYA, ,'JIG RTEN NA RE ZHIG
SNOD CHUNG DU CHU DANGS PAS GANG

BA'I NANG NA YANG GZA' DANG RGYU SKAR DANG SKAR MA LA SOGS PAS
BRGYAN PA'I NAM MKHA' THAMS CAD SNANG BA KHO NA'O, ,DE NYID KYI
PHYIR BCOM LDAN 'DAS KYIS, CHOS RNAMS GZUGS BRNYAN LTA BU DANG,
,RAB RIB RMI LAM MTSAN NYID DANG, ,SGYU MA SMIG RGYU 'DRA BA
DANG, ,DRI ZA'I GRONG KHYER LTA BU

YIN, ,ZHES GSUNGS TE, 'DI NI 'OG NAS, GANG YANG DUS GSUM NGAG GI
ZHING BKOD PA, ,ZHES 'BYUNG BA'I TSIGS SU BCAD PA YANG 'DIR GSAL
BAR BYA'O, ,DE LTAR MA LUS PHYOGS RNAMS ZHES BYA BA LA SOGS PA NI
RDUL GCIG GI STENG DU JI LTA BA DE BZHIN DU PHYOGS BCU MTHA' DAG
MA LUS PA

THAMS CAD DU'O, ,SKRA TZAM KHYON LA ZHES BYA BA NI SKRA'I KHYON
TE, SKRA'I RTZE MO TZAM GYI GO SKABS LA DUS GSUM GYI TSAD SNYED
KYI SANGS RGYAS RGYA MTSO DANG, DE'I ZHING RGYA MTSO DAG LA'O,
,SPYOD CING ZHES BYA BA NI SPYOD PA LA 'JUG CING NGO, ,BSKAL PA
BRGYA MTSOR RAB TU 'JUG CES BYA BA NI 'JUG PAR BYA

ZHES BYA BA YIN NO, ,SANGS RGYAS KYI GSUNG LA 'JUG PA NI, GSUNG
GCIG YAN LAG RGYA MTSO'I SGRA SKAD KYIS, ,ZHES BYA BA LA SOGS PA
GANG GSUNGS PA YIN TE, DE BZHIN GSHEGS PA CHOS GCIG STON PA NA
NYAN PA'I SKYE BO BGRANG BA LAS 'DAS PA'I MOS PA THA DAD PA'I SGO
NAS CIG CAR DU

DON GZHAN DANG TSIG DANG YI GE GZHAN DANG GZHAN DPAG TU MED PA
DAG GI GSUNG GI YAN LAG RGYA MTSO DPAG TU MED PA DANG LDAN PAR
GRAGS PAS, PHYOGS BCU DUS GSUM DU GTOGS PA'I RGYAL BA DE KHO NA
BZHIN DU CHOS STON PA THAMS CAD KYI DBYANGS KYI YAN LAG RNAM PAR
DAG PA CHOS NYAN

PA'I SKYE BO DPAG TU MED PA'I BSAM PA JI LTA BA'I DBYANGS GANG
YIN PA'I SANGS RGYAS KYI GSUNG DE LTA BU DE LA DOGS PA MED PA'I
RNA BAS DE BZHIN GSHEGS PA RE RE'I GSUNG GI YAN LAG RGYA MTSO DE
DAG LA 'JUG PAR BYA ZHING MA LUS PAR YID LA BYA'O ZHES BYA BA YIN
NO, ,DE SKAD DU, MOS PA DU MA

@243A *, ,DANG LDAN PA, ,MANG PO NYE BAR 'KHOD PA LA, ,GSUNG GCIG
BKA' NI BSTZAL MOD KYIS, ,DU MA GCIG TU DGA' BA STE, ,'DI DAG KHO
NA'I CHED YIN ZHES, ,'GRO BA KUN GYIS RTOG PA GANG, ,DE LA YA
MTSAN CHE CI MCHIS, ,DE LA NGO MTSAR CI ZHIG MCHIS, ,ZHES GSUNGS
SO, ,DE BZHIN

DU 'PHAGS PA SDONG PO BKOD PA'I MDO 'PHAGS PA BYAMS PA'I RNAM PAR
THAR PA LAS KYANG, GANG ZHIG SKAD CIG 'DUG NAS MA RMONGS PAR,
,BSKAL PA DUNG PHYUR BYE BA MANG PO PHYOGS BCU YI, ,BDE GSHEGS
CHOS SPRIN NYAN PAR NGOMS PA'I SEMS MED PA, ,'DI NI BLO TSEN RGYA
MTSO LTA BU'I GNAS

PA YIN, ,ZHES GSUNGS TE, ,TSIGS SU BCAD PA SNGA MA GNYIS KYIS NI
'CHAD PA PO'I CHE BA'I BDAG NYID BSTAN TO, ,TSIGS SU BCAD PA 'OG
MAS NI NYAN PA'I SKYE BO'I CHE BA'I BDAG NYID BSTAN TO, ,CHOS KYI
'KHOR LO BSKOR BA LA 'JUG PA NI, DUS GSUM GSHEGS PA RGYAL BA
THAMS CAD DAG, ,

CES BYA BA LA SOGS PA GANG GSUNGS PA YIN NO, ,DE DAG GI ZHES BYA
BA NI DUS GSUM DU GTOGS PA'I RGYAL BA 'KHOR LO'I TSUL BSKOR ZHING
RAB TU BSKOR BAR MDZAD PA DE DAG THAMS CAD KYIS TE, DE DAG GI
GSUNG DBYANGS ZAD MI SHES SHING BGRANG BA LAS 'DAS PA GANG DAG
YIN PA DE DAG

LA'O, ,BLO YI STOBS KYIS ZHES BYA BA NI YE SHES KYI CHE BA'I BDAG
NYID KYIS TE CIG CAR DU 'JUG CING RAB TU 'JUG PAR BYA'O, ,TSUL NI
'DIR THABS GANG DANG, CHOS BSHAD PA GANG GIS, DUS GANG GI TSE,
YUL GANG DU SEMS CAN MOS PA SNA TSOGS PA RNAMS 'DUL BAR 'GYUR BA
DE YIN

PAR BLTA'O, ,DBYANGS ZHES BYA BA'I SGRA NI 'DIR TSIG KHA BSKANG
BA'I DON YIN NO, ,BSKAL PA 'JUG PA LA 'JUG PA NI, MA 'ONGS BSKAL
PA THAMS CAD 'JUG PAR YANG, ,ZHES BYA BA LA SOGS PA GANG GSUNGS
PA YIN NO, ,MDOR NA BDAG GI YE SHES KYI SKAD CIG GIS PHYOGS BCUR

BSTOD PA'I MA 'ONGS PA'I BSKAL PA 'JUG PA ZHES BYA BA'I BSKAL PA
BRGYUD PAR 'JUG PAR BGYI'O ZHES BYA BA YIN NO, ,GANG YANG BSKAL
PA DUS GSUM TSAD DE DAG ,CES PA NI DUS GSUM DU BGRANG BA DE DAG
THAMS CAD YE SHES KYI SKAD CIG MA'I CHA SHAS ZHES BYA BA YE SHES
KYI PHYOGS

@243B GCIG TU ZHUGS SHING KHONG DU CHUD PAR BYA'O ZHES BYA BA YIN
NO, ,DE BZHIN GSHEGS PA LA BLTA ZHING DE'I SPYOD YUL LA 'JUG PA
NI, DUS GSUM GSHAGS PA MI YI SENG GE DAG ,CES BYA BA LA SOGS PA
GSUNGS PA YIN TE, PHYOGS BCU DUS GSUM DU GTOGS PA'I MI'I SENG GE,
SANGS

RGYAS BCOM LDAN 'DAS GANG DAG YIN PA DE DAG BDAG GIS YE SHES GYI
SKAD CIG RE RE LA BLTA ZHING BRTAG PAR BYA'O ZHES BYA BA YIN NO,
,DE DAG GI SPYOD YUL NI YUL LO, ,SGYU MAR GYUR PA'I RNAM THAR
STOBS KYIS 'JUG ,CES BYA BA NI RTAG TU BYANG CHUB SEMS DPA'I RNAM
PAR THAR PA SGYU MAR

GYUR PA ZHES BYA BA YE SHES KYI NGO BO NYID DE'I STOBS GYIS 'JUG
PAR BYA'O ZHES BYA BA YIN NO, ,SANGS RGYAS KYI ZHING MNGON PAR
SGRUB PA LA 'JUG PA NI, GANG YANG DUS GSUM DAG GI ZHING BKOD PA,
,ZHES BYA BA LA SOGS PA GANG GSUNGS PA YIN TE, DUS GSUM DAG GI
ZHING BKOD PA, ,ZHING

GI TSOGS GANG DAG YIN PA DE DAG RDUL GCIG GI STENG DU MNGON PAR
SGRUB CING MNGON PAR BSGRUB PAR BYA'O, ,ZHES BYA BA YIN NO, ,DE
LTAR PHYOGS RNAMS MA LUS THAMS CAD DU, ,ZHES BYA BA NI, DE LTAR
PHYOGS MA LUS PAR RDUL RE RE'I STENG DU DE KHO NA BZHIN DU ZHING
BKOD PA MNGON PAR BSGRUBS NAS

YE SHES KYI SKAD CIG GIS 'JUG PAR BYA'O, ,ZHES BYA BA YIN NO, ,RE
ZHIG DA LTAR GYI SANGS RGYAS KYI ZHING NGO BO NYID DANG TSAD DANG
KHA DOG DANG DBYIBS KYI BYE BRAG THA DAD PA THAMS CAD KYANG, MA
'TSOL PAR RDUL GCIG GI STENG DU BZHAG PAR MI SRID NA, SANGS RGYAS
KYI ZHING DUS GSUM DU

GTOGS PA DE BZHIN DU NGO BO NYID LA SOGS PA'I BYE BRAG THA DAD PA
MA LUS PA RNAMS PHYOGS BCUR BAR MTSAMS MED PA RDUL RE RE'I STENG
DU MA 'CHOL BAR JI LTAR 'JOG PAR 'GYUR, DE'I PHYIR 'DI JI LTAR
YID CHES PAR BYA ZHE NA, 'DIR BSHAD PA, 'DI LTAR CHOS THAMS CAD
NI YONGS

SUM GRUB PA NGO BO NYID MED PA SGYU MA LTA BU, ,RMI LAM LTA BU,
MA SKYES PA, MA 'GAGS PA, SKRA SHAD 'DZINGS PA LTA BU, GZOD MA
NAS ZHI BA, RANG BZHIN GYIS YONGS SU MYA NGAN LAS 'DAS PA JI LTAR
MOS PA BZHIN RTOG PA TZAM GYIS RAB TU PHYE BA RNAM PA SNA TSOGS
DU MA'I NGO BO NYID

@244A *, ,YIN TE, TING NGE 'DZIN RNAM PAR THAR BA'I KHYAD PAR
RNAM PA SNA TSOGS RNAM PA MANG PO SHIN DU BSGOMS PA DAG GIS NYE
BAR BKOD PA BSAM GYIS MA KHYAB PA NYAMS SU MYONG BAR BYED PA NA
RANG GIS BSGOMS PA'I LAM 'DI DAG

GSAL BAR RAB TU 'GYUR RO, ,'JIG RTEN NA YANG MIG 'PHRUL MKHAN
GOMS PA CUNG ZAD TZAM LAS SKYES PA'I MTHU CAN DAG SGYU MA SHIN TU
NGO MTSAR DANG LDAN PA RAB TU SGRUB PAR SNANG BA NYID DE, DE LTA
BAS NA 'DI DAG THAMS CAD NI,

JI LTAR BSHAD PA BZHIN YID CHES PAR BYA'I, 'DI LA YID GNYIS NI
CUNG ZAD KYANG MI BYA'O, ,BRGYAD PA DE BZHIN GSHEGS PA'I DRUNG DU
'GRO BA LA 'JUG PA NI, GANG YANG MA BYON 'JIG RTEN SGRON MA ZHES
BYA BA LA SOGS PA GANG

GSUNGS PA YIN TE, GANG YANG MA BYON PA'I 'JIG RTEN GYI SGRON MA
SANGS RGYAS BCOM LDAN 'DAS PHYI MA'I MTHA'I MUR THUG PAR RTOGS PA
BGRANG BA LAS 'DAS PA SANGS RGYAS KYI YE SHES KYI SPYOD YUL DU
GYUR PA PHYOGS BCU'I 'JIG RTEN

GYI KHAMS NAM MKHA'I KHAMS KYI MTHA' THUG PA GZHAN DANG, GZHAN
DAG TU SKAD CIG RE RE LA DUS MNYAM PA NYID DU, BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA
BAR 'GYUR BA RNAMS DANG, DE

BZHIN DU GZHAN DUS MNYAM PA NYID DU CHOS KYI 'KHOR LO BSKOR BAR
'GYUR BA RNAMS DANG, DE BZHIN DU GZHAN MYA NGAN LAS 'DAS PA STON
PAR 'GYUR PA RNAMS SO, ,DE'I PHYIR DE DAG RIM PAR 'TSANG RGYA
ZHES BYA BA LA SOGS PA GANG GSUNGS PA

YIN TE, DE DAG CES BYA BA NI MNGON PAR RDZOGS PAR 'TSANG RGYA BA
DANG, DE BZHIN DU CHOS KYI 'KHOR LO BSKOR BAR MDZAD PA DANG, MYA
NGAN LAS 'DAS PA STON PAR MDZAD PA DE DAG GO, ,'JIG RTEN GYI MGON
GCIG PO DE DAG THAMS

@244B CAD KYI ZHABS KYI DRUNG DU 'KHOR BA JI SRID PAR YID MYUR BA
DANG, KUN DU MYUR BA'I RDZU 'PHRUL GNYIS KYI STOBS KYIS LUS KYI
SPRIN GYIS PHYOGS BCUR KHYAB PAR BYAS TE, MCHOD PA'I SPRIN NAM
MKHA' KHEBS PA THAMS CAD DU KHYAD PAR DU

'PHAGS PA BGRANG BA LAS 'DAS PA DAG GIS RE RE LA DUS MNYAM PA
NYID DU MCHOD PA DANG, BSTOD PA BRJOD PA DANG, BSKOR BA BRGYA
PHRAG DU MA BYED PAR MCHI ZHING NYE BAR MCHI'O, ,RIM PAR 'TSANG
RGYA BA ZHES BYA BA NI MNGON PAR RDZOGS PAR

BYANG CHUB PA'O, ,'DI'I MYA NGAN LAS 'DAS PA STON PA NYID RAB TU
ZHI MTHA' YIN TE, TSIG KHA BSKANG BA'I PHYIR RNAM GRANGS BSHAD DO
ZHES BYA BAR MNGON NO, ,GTZO BO YIN PA'I PHYIR DE BSHAD PAR ZAD
KYI GZHAN YANG CHU ZLA SNANG BA BZHIN DU

DGA' LDAN GYI GZHAL MED KHANG NA BZHUGS PA DANG, 'CHI 'PHO STON
PA DANG, LHUMS NA BZHUGS PA DANG, BLTAMS PA DANG, LHAS PHYAG BYAS
PA DANG, BZO KUN DU STON PA DANG, MNGON PAR GRUB PA DANG, RAB TU
BYUNG BA DANG,

DKA' BA SPYOD PA DANG, BYANG CHUB KYI SNYING POR GSHEGS PA DANG,
BYANG CHUB KYI SHING GI RGYAL PO'I DRUNG DU SENG GE'I KHRI LA
BZHUGS TE, BDUD BTUL BA'I DUS DAG TU YANG DE BZHIN DU DE DAG KHO
NA'I ZHABS KYI DRUNG DU CIG CAR DU MCHI BAR BGYI'O ZHES BYA BA
YIN TE, DE SKAD DU,

GANG PHYIR 'JIG RTEN KHAMS SU NI, ,SEMS CAN SKAD CIG RE RE LA,
,SO SOR RNAM PAR 'TSANG RGYA BAR, ,DE PHYIR ZHUM PAR MI BYA'O,
,ZHES BYA BA GSUNGS SO, ,RNAM PA BCU GNYIS PA NI STOBS YIN NO,
,DE YANG RNAM PA BCU STE, KUN DU MYUR BA'I RDZU 'PHRUL STOBS ZHES
BYA BA

LA SOGS PA TSIGS SU BCAD PA GNYIS BSTAN TO, ,KUN DU MYUR BA ZHES
BYA BA NI DPER NA BYANG CHUB SEMS DPA' GZHAN GYIS MI 'GRO BA KUN
DU MYUR BA'I RDZU 'PHRUL GYIS PHYOGS BCUR CIG CAR DU 'GRO BA DE
KHO NA DANG 'DRA'O, ,RDZU 'PHRUL ZHES BYA BA RDZU 'PHRUL NI 'BYOR
CING JI

@245A *, ,SKAD 'DOD PA BZHIN DU PHUN SUM TSOGS PAR BYED PA STE,
CHO 'PHRUL ZHES BYA BA'I THA TSIG GO, ,RDZU 'PHRUL JI LTAR NA CHO
'PHRUL YIN NO ZHES BYA BAR CES SHES SHE NA, SEMS CAN SO SO'I YID
'PHROG CING 'DUN PAR BYED PAS CHO 'PHRUL LO, ,DE'I

STOBS NI DON YOD PA NYID DE, RDZU 'PHRUL GYI STOBS DES SO, ,KUN
NAS SGO YI THEG PA'I STOBS DAG DANG, ,ZHES BYA BA LA, KUN NAS SGO
ZHES BYA BA NI SGO KUN NAS SO, ,JI LTAR ZHE NA, DE'I LUS KYI GNAS
SKABS DANG, DMIGS PA NI GANG LA BYANG CHUB KYI SEMS

MI SKYE BA DANG, GANG LA SEMS CAN THAMS CAD LA PHAN PA DANG BDE
BAR SMON PAR MI 'GYUR BAS DE MED DE, 'DI THAMS CAD NI 'PHAGS PA
SPYOD YUL YONGS SU DAG PA'I MDO LA BLTA BAR BYA'O, ,THEG PA'I
STOBS ZHES BYA BA NI THEG PA CHEN PO'I STOBS KYIS TE,

'DIS THEG PAS NI THEG PA'O, ,DE NI THEG PA YANG YIN LA CHEN PO
YANG YIN PAS NA THEG PA CHEN PO'O, ,YANG NA THEG PA CHEN PO SANGS
RGYAS DANG BYANG CHUB SEMS DPA' THAMS CAD KYI THEG PA YIN PAS NA
THEG PA CHEN PO'O, ,'DI'I RANG BZHIN CI YIN ZHE NA,

SANGS RGYAS KYI BYANG CHUB THOB PAR BYED PA'I LAM BSOD NAMS DANG
YE SHES KYI TSOGS ZHES BYA BA NI THEG PA CHEN PO'O, ,YANG NA THEG
PA CHEN PO NI PHA ROL TU PHYIN PA DANG BCAS PA YIN NO, ,DE'I
STOBS NI THOGS PA MED PA NYID DE MI MTHUN PA'I PHYOGS LAS

NGES PAR RGYAL PA NYID CES BYA BA'I THA TSIG GO, ,KUN DU YON TAN
ZHES BYA BA NI THOG MA DANG BAR DANG THA MAR DGE BA'O, ,SPYOD
PA'I STOBS ZHES BYA BA NI BYE BRAG TU MA BYAS PA'I PHYIR BYANG
CHUB SEMS DPA'I SPYOD PA'I STOBS DANG, BZANG PO SPYOD PA'I STOBS
TE, SPYOD

PA GNYI GA'I STOBS KYIS SO, ,KUN DU KHYAB PA ZHES BYA BA NI
PHYOGS BCUR KHYAB PA'O, ,BYAMS PA DAG GI STOBS ZHES BYA BA NI
SEMS CAN GYI KHAMS THAMS CAD LA BDE BAR SEMS PAS KHYAB PA'O, ,KUN
DU DGE BA ZHES BYA BA NI SEMS CAN THAMS CAD LA PHAN

@245B PA DANG, BDE BA BSKYED PA'I BSAM PA SGRUB PA'I PHYIR RO,
,BSOD NAMS STOBS ZHES BYA BA NI DAG CING GTZANG BAR BYED PAS NA
BSOD NAMS SO, ,YANG NA PHYI PHYIR LEGS PAR 'GYUR BAS NA BSOD NAMS
SO, ,DE'I STOBS NI BYANG CHUB TU SEMS BSKYED PA

BSGOMS PA LAS 'GYUR TE, JI SKAD DU, BYANG CHUB SEMS KYI BSOD NAMS
GANG, ,DE NI GAL TE GZUGS CAN GYUR, ,NAM MKHA'I KHAMS KUN BKANG
NAS NI, ,DE BAS KYANG NI DE LHAG GYUR, ,DE BZHIN DU THEG PA CHEN
PO DANG LDAN PA'I CHOS ZAB CING RGYA

CHE BA 'DZIN PA DANG KLOG PA DANG 'CHAD PA DANG MOS PA DANG TSIGS
SU BCAD PA GNYIS 'DZIN PA DANG, YANG DAG PAR RDZOGS PA'I BYANG
CHUB TU YONGS SU BSNGO BA LAS KYANG 'GYUR TE BSOD NAMS KYI STOBS
DES SO, ,CHAGS PA MED PAR GYUR PA ZHES BYA

BA NI DUS GSUM CHAR LA YANG THOGS PA MED PA'I PHYIR RO, ,YE SHES
STOBS ZHES BYA BA NI SHES BYA MTHA' DAG RIG PA'I YE SHES YIN PA'I
PHYIR RO, ,SHES RAB STOBS ZHES BYA BA NI DNGOS PO'I DE KHO NA
NYID RTOGS PA'O, ,THABS KYI STOBS ZHES BYA BA'I

THABS NI GRUB PA'O, ,DE'I STOBS NI 'BRAS BU MED PA MA YIN PA NYID
DO, ,TING 'DZIN STOBS ZHES BYA BA LA, TING NGE 'DZIN NI MNYAM PAR
'JOG PA STE BSAM GTAN NO, ,DE'I STOBS NI 'GRO BA MTHA' DAG GI DON
BYA BA DANG, MNGON PAR SHES PA LA

SOGS PA YON TAN MNGON PAR SGRUB PA LA THOGS PA MED PA NYID DE
TING NGE 'DZIN GYI STOBS DES SO, ,BYANG CHUB STOBS ZHES BYA BA LA
BYANG CHUB NI BLA NA MED PA YANG DAG PAR RDZOGS PA'I BYANG CHUB
PO, ,DE'I CHED KYI STOBS TE MTHU GANG YIN PA DE

YANG DAG PAR SGRUB PAR BYED CES BYA BA NI DE'I TSOGS RNAM PAR
SGRUB PAR BYED CING NGO, ,RNAM PA BCU GSUM PA NI GNYEN PO'I YIN
NO, ,DE YANG MI MTHUN PA'I PHYOGS LAS DANG NYON MONGS PA DANG
BDUD KYI STOBS 'JOMS PAR BYED PA RNAM PA GSUM STE

@246A *, ,LAS KYI STOBS RNAMS RNAM PAR DAG BYED CING, ,ZHES BYA
BA LA SOGS PA GANG GSUNGS PA YIN TE, LAS 'DI NI BYE BRAG TU MA
BYAS PA'I PHYIR DGE BA DANG MI DGE BA DANG MI G-YO BA'I BYE BRAG
GIS RNAM PA GSUM STE, DE LA LAS MI DGE BA'I STOBS NI NGES PAR
MYONG BAR 'GYUR BA

YOD PA'I PHYIR 'BRAS BU NGAN 'GRO GSUM 'BYIN PAR NUS PA YIN NO,
,DE LA SMOD PA LA SOGS PA'I STOBS KYIS YONGS SU DAG PAR BYED CING
SEL BAR BYED PA NI, JI SKAD DU, SHIN TU MI BZAD LAS RNAMS BYAS PA
NI, ,BDAG LA RNAM PAR SMOD PAS BSRABS BAR 'GYUR, ,RAB TU BSHAGS
DANG SDOM PAR

BYED PA YIS, ,DE DAG SHIN TU RTZA NAS BTON PAR BSHAD, ,CES GSUNGS
PA LTA BU YIN NO, ,GNYEN PO'I STOBS KYIS YONGS SU DAG PAR BYED PA
NI, DPER NA BYAMS MA'I BU GANG POS MA LA BRNYAS PAS KUN NAS
BSLANG BA'I LAS ME DAG BA ZHING GI KHYAD PAR GYIS, MTHONG BA'I
CHOS KHO NA LA RNAM PAR SMIN PA'I

'BRAS BU 'BYIN PAR ZHUGS PA 'BRAS BU CUNG ZAD CIG KYANG SMIN PA
LAS, DE'I LHAG PA'I BSAM PA'I KHYAD PAR LAS BYUNG BA'I SEMS CAN
GYI DON DU SMON PA'I SEMS BSKYED PA KHO NAS MA LUS PAR SHIN TU
RTZA NAS BTON TE BCOM PA LTA BU YIN NO, ,SEMS CAN GYI DON DU SMON
PA'I SEMS BSKYED PA YANG JI LTA

BU ZHIG CE NA, SMRAS PA, 'GRO BA THAMS CAD KYI SEMS BSKYED SEMS
CAN GANG DAG BDAG LTA BUR MA LA BRNYAS PA'I LAS DE LTA BUR BYED
PAR 'GYUR BA DE DAG THAMS CAD KYI PHYIR 'KHOR BA JI SRID KYI BAR
DU, BDAG KHO NAR MGO LA 'KHOR LOS 'DAB LAS SKYES PA'I SDUG BSNGAL
GYI PHUNG PO CHEN PO MTHA' YAS PA

SNYOMS PAR MTSAMS MED PA NYAMS SU MYONG BAR GYUR CIG ,NAM DU YANG
SEMS CAN 'GA' YANG 'DIR 'ONG BAR MA GYUR CIG CES BYA BA YIN NO,
,RTEN GYI STOBS KYIS YONGS SU DAG BAR BYED PA NI DPER NA PHAG
MO'I RTOGS PA BRJOD PA LAS, LHA'I BU 'CHI 'PHO BAR 'GYUR BA'I
CHOS CAN ZHIG PHAG MO'I MNGAL

DU SKYES NAS MYONG BAR 'GYUR BA'I LAS KYI 'BRAS BU SMIN PAR MNGON
DU PHYOGS PA LAS GSUM LA SKYABS SU SONG BA TZAM GYIS THAMS CAD
SHIN TU RTZA BA NAS BTON TE, SUM CU RTZA GSUM PA'I LHA LAS SHI
'PHOS TE DGA' LDAN PA DAG GI NANG DU SKYES SO ZHES 'BYUNG BA LTA
BU YIN NO, ,CHOS THAMS CAD

@246B BDAG MED PAR RTOGS PAS KYANG SHIN TU RTZAD NAS PHYIN PAR
'GYUR TE, JI SKAD DU LAS KYI SGRIB PA RGYUN GCOD PA'I MDO LAS 'DI
LTA STE, DGE SLONG ZHIG MI TSANGS PAR SPYOD PA DANG, MI GSOD PA'I
PHAS PHAM PA GNYIS BYUNG BA DANG, PHYIS MI DGA' ZHING YID GDUNGS
NAS MYOS PA BZHIN DU GTZUG

LAG KHANG NAS GTZUG LAG KHANG DANG, GRONG NAS GRONG DANG, LAM PO
CHE LA SOGS PAR 'GRO NA YANG, SDIG PA DE SKYE BO KUN GYIS MNGON
SUM DU YANG DAG PAR RAB TU 'CHAGS TE, YANG DANG YANG DU KYE MA
KYE CHUD BDAG NI MA RUNG NGO, ,BDAG NI NYAMS SO ZHES SMRA ZHING
LAS DE SRAB MOR GYUR GYI BAR

DU SDIG PA 'CHAGS PA'I STOBS KYIS SEL BAR BYED DO, ,DE LTAR SEMS
SHIN TU GDUNGS PAR GYUR PA DE LA BYANG CHUB SEMS DPA' MNGON PAR
SHES PA THOB PA ZHIG GIS CHOS ZAB MO DE DANG DE LTA BU BSHAD PA
DANG, DE NA DE CHOS THAMS CAD LA BDAG MED PAR RTOGS PAS SDIG PA
THAMS CAD RNAM PA THAMS

CAD DU RTZAD NAS BTON TE MI SKYE BA'I CHOS LA BZOD PA THOB PAR
GYUR TO ZHES GSUNGS PA LTA BU YIN NO, ,CHOS ZAB MO LA MOS PA 'DI
NI LTUNG BA DANG, 'GYOD PA THAMS CAD SEL BA DANG, SGRIB PA THAMS
CAD SBYONG BA YIN NO ZHES BYA BA DE LTAR DAD PAR BYA STE, JI SKAD
DU, 'PHAGS PA DE BZHIN

GSHEGS PA'I MDZOD LAS, 'OD SRUNGS GANG GI PHA YIN LA RANG SANGS
RGYAS KYANG YIN PA DE BSAD NA 'DI NI SROG GCOD PA RNAMS KYI NANG
NA MI BZAD PA YIN NO, ,'DI LTA STE, DKON MCHOG GSUM GYI DKOR
'PHROG PA 'DI NI MA BYIN PAR LEN PA RNAMS KYI NANG NA MI BZAD PA
YIN NO, ,'DI LTA STE, MA YANG YIN LA

DGRA BCOM MA YANG YIN PA DE LA NYAL PO BYAS NA 'DI NI 'DOD PAS
LOG PAR G-YEM PA RNAMS KYI NANG NAM RUNGS PA YIN NO, ,'DI LTA
STE, DE BZHIN GSHEGS PA LA SKUR BA 'DEBS PA 'DI NI BRDZUN SMRA BA
RNAMS KYI NANG NAM RUNGS PA YIN NO, ,'DI LTA STE, DGE 'DUN GYI
DBYEN BYED PA 'DI NI PHRA MA RNAMS KYI NANG

NA RUNGS PA YIN NO, ,'DI LTA STE, 'PHAGS PA RNAMS LA KHA ZER BA
'DI NI TSIG RTZUB PO RNAMS KYI NANG NA MA RUNGS BA YIN NO, ,'DI
LTA STE, CHOS 'DOD PA RNAMS RNAM PAR G-YENG BAR BYED PA 'DI NI
TSIG 'KHYAL BA RNAMS KYI NANG NA MI BZAD PA YIN NO, ,'DI LTA STE,
YANG DAG PAR SONG BA DANG YANG DAG PAR

@247A *, ,ZHUGS PA RNAMS KYI RNYED PA 'PHROG PAR SEMS PA 'DI NI
BRNAB SEMS KYI NANG NA MA RUNGS PA YIN NO, ,'DI LTA STE, MTSAMS
MED PAR 'GRO BAR 'GYUR BA 'DI NI GNOD SEMS RNAMS KYI NANG NA MA
RUNGS PA YIN NO, ,'DI LTA STE, LTA BA SHIN TU THIBS BO NI LOG PAR
LTA BA RNAMS KYI

NANG NA MA RUNGS PA YIN NO, ,MI DGE BA'I LAS KYI LAM BCU PO 'DI
DAG NI GANG LAS KYANG KHA NAM THO BA CHE BA YIN NO, ,'OD SRUNGS
GAL TE SEMS CAN 'GA' ZHIG MI DGE BA'I LAS KYI LAM DE DAG KHA NA
MA THO BA CHE BA BCU PO DE DAG DANG LDAN PAR GYUR LA, DE YANG DE
BZHIN GSHEGS PAS BSTAN PA'I CHOS RGYU

DANG RKYEN DANG LDAN PA LA 'JUG STE, 'DI LA BDAG GAM, SEMS CAN
NAM, SROG GAM, GANG ZAG GAM, GANG ZHIG BYED PA'AM, GANG ZHIG
MYONG BAR 'GYUR BA NI 'GA' YANG MED DO, ,DE LTA BAS NA CHOS THAMS
CAD NI MA BYAS PA MJON PAR 'DUS MA BYAS PA SGYU MA'I CHOS NYID
KUN NAS NYON MONGS

PA MED PA RANG BZHIN GYIS 'OD GSAL BA'O ZHES BYA BA LA 'JUG LA,
CHOS THAMS CAD NI GZOD MA NAS DAG PA'O ZHES BYA BAR DAD CING MOS
NA, SEMS CAN DE NGAN SONG DU SONG BAR NGA MI SMRA'O, ,CI'I PHYIR
ZHE NA, NYON MONGS PA RNAMS LA PHUNG PO'I DNGOS PO MED DE, NYON
MONGS PA THAMS CAD NI SKYES

NAS 'JIG CING NYAMS PA, RGYU DANG RKYEN TSOGS PA DANG LDAN NAS
'BYUNG LA BYUNG MA THAG TU 'GAGS PA YIN NO, ,GSOL BA, BCOM LDAN
'DAS SEMS SKYES PA ZHIG PA GANG LAGS PA DE NYID NYON MONGS PA
THAMS CAD ZHIG PA LAGS SO, ,GANG ZHIG DE LTAR MOS PA DE LA NI NAM
YANG LTUNG BA MA MCHIS

LA; LTUNG BA'I GNAS KYANG MA MCHIS TE, SGRIB PA MED PA LA LTUNG
BA GNAS PA GANG LAGS PA 'DI NI GNAS MA LAGS SHING GO SKABS MA
MCHIS TE, 'DI NI MI SRID PA LAGS SO ZHES BYA BA BSTAN PA LTA BU
YIN NO, ,DE BZHIN DU BYANG CHUB KYI SEMS BSKYED PA MNGON DU BYAS
PA KHO NAS KYANG LTUNG BAS KUN NAS

BSLANGS PA'I MI DGE BA THAMS CAD SHIN TU RTZAD NAS PHYIN PAR
'GYUR TE, JI SKAD DU, 'PHAGS PA NYE BA 'KHOR GYIS ZHUS PA'I MDO
LAS, GAL TE BYANG CHUB SEMS DPA' SNGA DRO LTUNG BA BYUNG BA NYI
MA'I GUNG LA BYANG CHUB KYI SEMS MNGON DU BYED NA, BYANG CHUB
SEMS DPA' DE'I TSUL KHRIMS KYI PHUNG PO

@247B YONGS SU GTUGS PA MED PA KHO NA YIN PAR RIG PAR BYA'O, ,DE
BZHIN DU NYI MA'I GUNG LA LTUNG BA BYUNG BA, PHYI DRO BYANG CHUB
KYI SEMS MNGON DU BYED NA DE KHO NAS BYANG CHUB SEMS DPA' DE'I
TSUL KHRIMS KYI PHUNG PO MI ZAD PAR RIG PAR BYA'O ZHES BYA BA
SOGS PA GANG GSUNGS PA DANG, DE BZHIN DU RIGS

KYI BU BYANG CHUB KYI SEMS KYIS NI NYES BYAS THAMS CAD NGES PAR
SREG PA'I PHYIR BSKAL PA'I ME LTA BU YIN NO ZHES BYA BA LA SOGS
PA GANG GSUNGS PA LTA BU YIN NO, ,SUM BRGYA PA LAS KYANG, RAB
'BYOR RIGS KYI BU'AM RIGS KYI BU MO GANG LA LA DAG MDO SDE 'DI
LTA PHU 'DZIN PA DANG, 'CHANG BA DANG,

KLOG PA DANG, KUN CHUB PAR BYED PA DE DAG NI BRNYAS PAR 'GYUR,
SHIN TU BRNYAS PAR 'GYUR RO, ,DE CI'I PHYIR ZHE NA, SEMS CAN DE
DAG GI TSE RABS SNGA MA'I LAS MI DGE BA NGAN SONG DU 'GRO BAR
'GYUR BAR BYAS PA GANG DAG YIN PA DE DAG MTHONG BA'I CHOS KHO NA
LA BRNYAS PA ZAD PAR 'GYUR RO ZHES GSUNGS SO, ,

DE LTA BU LA SOGS PAS SDIG PA'I LAS NGES PAR MYONG BAR 'GYUR BA
SHIN TU YONGS SU DAG PAR BYAS PA YIN NO, ,KHA CIG 'DI SKAD DU,
SDIG PA'I LAS CHUNG NGU DANG 'BRING DAG NI BSHAGS PA LA SOGS PA'I
STOBS KYIS SHIN TU RTZAD NAS PHYIN PAR 'GYUR GRANGS NA, MTSAMS
MED PA LA SOGS PA LAS LCI BA RNAMS KYIS

JI LTAR THAMS CAD KYI THAMS CAD DU SHIN TU RTZAD NAS PHYIN PAR
'GYUR ZHES ZER NA, 'DIR SMRAS PA, MA SKYES DGRA LA SOGS PA MTSAMS
MED PA BYED PA DAG BSAM PA CHUNG NGU DANG 'BRING DANG CHEN PO'I
KHYAD PAR GYIS, MNAR MED PAR BSKAL BA BAR MA 'AM, DE BAS THUNG
BA'AM, PHYED DU GNAS PAR GYUR PA LA DE

DAG SHIN TU 'GYOD PA'I MES YID KUN DU GDUNGS PA DANG, MI DGA' NAS
BSHAGS PA LA SOGS PA'I STOBS KYIS LAS DE 'DI LTAR PHO LONG BRDAB
PA'I YUN TZAM ZHIG TU 'BRAS BU MYONG BAR 'GYUR BAR BSRAB PA NYID
DU 'GYUR RO ZHES 'BYUNG NA, DE JI TZAM GYI DON DU NA LAS DE SHIN
TU RTZAD NAS PHYUNG BAR 'GYUR BA MA

YIN NAM, ZHING NYAG MA GCIG MA BRDAS PAS ZHING MA BRDAS PA NI MA
YIN NO, ,'O NA, MA NGES PA'I LAS KYI PHUNG PO JI LTAR ZAD PAR
'GYUR BA NI SBRANG BU'I RKANG PA'I LHAG MA TZAM GYI KHYAD PAR
NYID KYANG MI 'GYUR RO, ,DE YANG GANG GI PHYIR GNYEN PO'I PHYOGS
KYI SEMS BSKYED PA LA ZHUGS PAS YONGS SU ZAD PAR

@248A *, ,'GYUR BA KHO NA'O, ,LUS CAN KUN GYI LAS RNAMS NI,
,BSKAL BA BRGYAR YANG CHUD MI ZA, ,TSOGS SHING DUS LA BABS PA NA,
,'BRAS BU SMIN PA NYID DU 'GYUR, ,ZHES BYA BA LA SOGS PA GANG
GSUNGS PA STE, JI LTAR DRANG ZHE NA BSHAD PA, 'DI NI LAS GANG DAG
RNAM PAR SUN

'BYIN PA LA SOGS PA KUN DU SPYOD PA'I STOBS KYIS MA BSAL ZHING
SRAB MOR MA BYAS PA DE DAG LA BLTA BAR BYA'O, ,DE SKAD DU MI
MKHAS PAS NI SDIG PA CHUNG NGU BYAS KYANG 'OG TU 'GRO, ,MKHAS PAS
CHEN PO BYAS KYANG GNOD PA RAB TU SPONG BAR 'GYUR, ,LCAGS KYI
GONG BU CHUNG YANG CHU YI 'OG TU 'BYING 'GYUR

LA; ,DE NYID SNOD DU BYAS NA CHE YANG STENG NA 'PHYO BAR 'GYUR,
,ZHES BSHAD PA LTA BU YIN NO, ,SDIG PA'I LAS NGES PAR MYONG BAR
'GYUR BA MA YIN PA DUS GSUM PA BGRANG BA LAS 'DAS PA GANG YIN PA
DE YANG LAS LA DBANG BAS, PHYOGS BCU KUN DU 'KHOR BA'I RGYUN JI
SRID PAR SEMS CAN NGAN

SONG DU SKYES PA RNAMS LA CIG CAR KHO NAR PHAN PA DANG BDE BA
BSGRUB PA'I PHYIR DE DANG BSKAL PA MTHUN PA'I RIGS DANG KHA DOG
DANG DBYIBS DANG TSAD KYI BYE BRAG THA DAD PAS RNAM PAR SMIN PA'I
'BRAS BU 'BYIN PAR NGES PAR BYED DO, ,LAS DGE BA'I STOBS KYANG
SRED PA'I 'BRAS BU 'BYIN PAR NUS PA YIN NO, ,DE YANG

YONGS SU DAG PAR BYED DO, ,JI LTA ZHE NA, RNAM PAR SMIN PA'I
'BRAS BU DANG PHRAL TE, SMON LAM GYI STOBS KYIS BYANG CHUB KHO
NAR YONGS SU BSNGO ZHING RGYU MTSAN DU BYED DO, ,LAS MI G-YO BA
NI GZUGS DANG, GZUGS MED PA NA SPYOD PA NA, BSAM GTAN DANG PO LA
SNYOMS PAR 'JUG PAS KUN NAS BSLANGS

PA'O; ,DE'I STOBS NI DE NYID YIN TE, DE YANG LAS LA DBANG BAS
BSAL TE SEMS CAN GYI DON DU JI LTAR 'DOD PA BZHIN SBYOR BAR BYED
DO, ,'DIR SBYOR BAR BYED PA NI 'DI YIN NO, ,NYON MONGS STOBS
RNAMS KUN DU 'JOMS BYED CING, ,ZHES PA LA 'DOD CHAGS LA SOGS PA
NI LUS DANG SEMS KYI RGYUD

NYON MONGS PAR BYED PAS NYON MONGS PA DAG YIN NO, ,DE DAG GI
STOBS NI SHAS CHER 'BYUNG BA NYID DE, GANG GI DBANG GIS BGROD PAR
BYA BA DANG, BGROD PAR BYA BA MA YIN PA DANG, PHAN PA DANG, PHAN
PA MA YIN PA DANG, LCI BA DANG, YANG BA LA SOGS PA THAMS CAD MI
SHES PA YIN NO, ,DE MI SDUG PA

@248B LA SOGS PA BSGOM PA DANG, 'JIG RTEN PA'I LAM GYIS YONGS SU
'JIL ZHING ZIL GYIS GNON PAR BYED DE, MDOR NA NYON MONGS PA LA
DBANG BAS DE DAG NYID BYANG CHUB KYI YAN LAG TU SGOM PAR BYED DO
ZHES BYA BA YIN NO, ,BDUD KYI STOBS RNAMS STOBS MED RAB BYED
CING, ,ZHES BYA BA LA BDUD CES BYA

BA NI LHA'I BU LA SOGS PA'O, ,DE DAG GI STOBS NI BYANG CHUB SEMS
DPA'I SPYOD PA LA SOGS PA'I BAR CHAD DU BYED NUS PA YIN TE, DE
MNGON PAR SHES PA'I STOBS KYIS STOBS MED CING GZI BYIN YAL BA
DANG MTHU MED PAR BYED CING NGO, ,BZANG PO SPYOD PA'I STOBS KUN
RDZOGS PAR BGYI, ,ZHES BYA BA LA BZANG PO SPYOD PA'I

STOBS NI MI MTHUN PA'I PHYOGS KYIS ZIL GYIS MI NON PA STE, MNGON
PAR 'DUS BYAS PA MED PAR 'JUG PA NYID YIN NO, ,DE THAMS CAD MA
LUS PAR SNGAR BSHAD PA RDZU 'PHRUL LA SOGS PA STOBS RNAM PA BCU
DANG, BSHAD MA THAG PA GNYEN PO RNAM PA GSUM PO 'DIS YONGS SU
RDZOGS PAR BGYI'O, ,DA NI RNAM

PA BCU BZHI PA BYANG CHUB SEMS DPA' RNAMS KYI LAS GANG YIN PA DE
STON TO, ,LAS DE YANG SANGS RGYAS KYI ZHING DAG PAR BYED PA LA
SOGS PA RNAM PA BRGYAD DE, ZHING RNAMS RGYA MTSO ZHES BYA BA LA
SOGS PA GANG GSUNGS PA TSIGS SU BCAD PA GNYIS KYIS BSTAN TO,
,SANGS RGYAS KYI ZHING RGYA MTSO DAG SKAD CIG RE RE LA BDE BA CAN
LTA BU

DANG; PADMA CAN LTA BUR RNAM PAR DAG PAR BYED CING DE BZHIN DU,
SEMS CAN 'KHOR BA'I BTZON RA BA NYON MONGS PA'I LCAGS SGROG GI
'CHING BAS BCINGS PA RGYA MTSO DAG SKAD CIG RE RE LA RDZU 'PHRUL
DANG KUN BRJOD PA'I CHO 'PHRUL GNYIS KYIS MDUN PAR BYAS TE, RJES
SU BSTAN PA'I CHO 'PHRUL GYIS RNAM PAR GROL BA'O, ,CHOS

RNAMS RGYA MTSO ZHES BYA BA NI BSHAD PA'I CHOS RGYA MTSO DANG,
RTOGS PA'I CHOS RGYA MTSO DAG SKAD CIG RE RE LA SHES RAB KYI MIG
GIS MTHONG BAR BYED RNAM PAR MTHONG BAR BYED CING NGO, ,SHES BYA
MTHA' YAS PAS YE SHES KYANG MTHA' YAS PA NYID DE, DE'I PHYIR YE
SHES RGYA MTSO ZHES BYA BA GSUNGS SO, ,YE SHES

RGYA MTSO DE SKAD CIG RE RE LA RAB TU RTOGS PAR BYED CING 'JUG
PAR BYED DE, KHONG DU CHUD PAR BYED PA ZHES BYA BA'I THA TSIG GO,
,SPYOD PA RGYA MTSO ZHES BYA BA LA SOGS PA NI, BYANG CHUB SPYOD
PA RGYA MTSO DANG, BZANG PO SPYOD PA RGYA MTSO STE, BYE BRAG TU
MA BYAS PA'I PHYIR SPYOD PA GNYIS SMOS PAR RIGS

@249A *, ,SO; ,DE LA BYANG CHUB KYI SPYOD PA NI SANGS RGYAS KYI
CHOS 'DREN PAR BYED PA'I YE SHES KYI TSOGS SO, ,BZANG PO SPYOD PA
NI 'GRO BA MTHA' DAG LA PHAN PA DANG BDE BSKYED PAR BYAS PAS BSOD
NAMS KYI TSOGS SO, ,GZHAN YANG BZANG PO SPYOD PA NI BYANG CHUB
SPYOD PA KHO NA YIN TE, GNYI GA YANG BYANG CHUB 'DREN PAR

BYED PA YIN PA'I PHYIR RO, ,'ON KYANG KHYAD PAR NI MNGON SUM DANG
BRGYUD PA ZHES BYA BA LA DE TZAM ZHIG YOD DO, ,SPYOD PA BZANG PO
DE SKAD CIG RE RE LA MNGON PAR SHES PA'I STOBS KYIS RNAM PAR DAG
PAR BYED DRI MA DANG BRAL BAR BYED CING NGO, ,SMON LAM RGYA MTSO
ZHES BYA BA NI SKAD CIG RE RE LA TSUL KHRIMS DANG TING NGE 'DZIN
GYI STOBS

KYIS RAB TU RDZOGS PAR BYED CING NGO, ,SANGS RGYAS RGYA MTSO ZHES
BYA BA NI, SKAD CIG RE RE LA PHYOGS BCUR MCHOD PA'I SPRIN NAM
MKHA' KHEBS PA DAG GIS RAB TU MCHOD PAR BYED CING NGO, ,BSKAL PA
RGYA MTSOR MI SKYO SPYAD PAR BGYI, ,ZHES BYA BA NI, SKYO BA MED
PA'I YID KYIS SO, ,RNAM PA BCO LNGA PA NI SANGS RGYAS DANG BYANG
CHUB

SEMS DPA'I RJES SU SLOB PAR YONGS SU BSNGO BA YIN TE, DE YANG
RNAM PA GNYIS SO, ,DE LA DE BZHIN GSHEGS PA'I RJES SU SLOB CING
YONGS SU BSNGO BA NI, GANG YANG DUS GSUM GSHEGS PA ZHES BYA BA LA
SOGS PA GANG GSUNGS PA YIN TE, DUS GSUM DU GTOGS PA'I RGYAL BA
RNAMS KYI BYANG CHUB SPYOD PA SMON LAM GYI BYE

BRAG GANG DAG YIN PA DE DAG THAMS CAD BDAG GIS MA LUS PAR, BZANG
PO SPYOD PAS ZHES BYA BAR SPYOD PA BZANG POS RDZOGS PAR BGYIS
SHING BSKANGS NAS, BYANG CHUB RNAM PAR 'TSANG RGYA BAR BGYI'O
ZHES BYA BA YIN NO, ,LUS DANG NGAG DANG YID DANG SPYOD PA DANG
ZHING DANG SMON LAM RNAM PAR DAG PA DAG GIS BYANG

CHUB SEMS DPA' 'PHAGS PA KUN DU BZANG PO LA SOGS PA'I RJES SU
SLOB CING YONGS SU BSNGO BA NI, RGYAL BA KUN GYI SRAS KYI THU BO
PA, ,ZHES BYA BA LA SOGS PA GANG GSUNGS PA TSIGS SU BCAD PA GSUM
GYIS BSTAN TE, 'PHAGS PA BYANG CHUB SEMS DPA' CHEN PO KUN DU
BZANG PO NI BYANG

CHUB SEMS DPA' RNAMS KYI KUN DU BZANG PO SPYOD PA GANG YIN PA
DANG, DE BZHIN DU BYANG CHUB SEMS DPA'I RNAM PAR THAR PA JI SNYED
PA DANG, TING NGE 'DZIN JI SNYED PA DANG, DE LTA BU LA SOGS PA
MDOR NA BYANG CHUB SEMS DPA'I YON TAN JI SNYED PA DE DAG THAMS
CAD KYI PHA ROL TU PHYIN PAS

@249B NA DE'I PHYIR SRAS KYI THU BO ZHES BYA'O, ,RGYAL BA THAMS
CAD KYI SRAS KYI THU BO 'PHAGS PA BYANG CHUB SEMS DPA' KUN DU
BZANG PO ZHES BYA BA GANG YIN PA MKHAS PA DE DANG ZHES BYA BA NI
MKHAS PA DE KHO NA DANG NGO, ,MTSUNGS PAR SPYOD PA'I PHYIR ZHES
BYA BA NI, ,MTSUNGS PAR SPYOD PA'I PHYIR SKAD CIG RE RE LA JI
SKAD BSTAN PA'I

DGE BA'I RTZA BA 'DI YONGS SU BSNGO'O ZHES BYA BA YIN NO, ,LUS
DANG NGAG DANG YID KYANG RNAM DAG CING, ,ZHES BYA BA LA SOGS PA
NI LUS DANG NGAG DANG YID RNAM PAR DAG PA'O, ,SPYOD PA RNAM PAR
DAG PA DANG, ZHING RNAM PAR DAG PA'O, ,BSNGO BA ZHES BYA BA NI
BSNGO BA STE, YONGS SU BSNGO BA YIN NO, ,BZANG PO MKHAS PA ZHES
BA NI

MKHAS PA 'PHAGS PA KUN DU BZANG PO'O, ,CI 'DRA BA ZHES BYA BA NI
DE LTA BUR RO, ,DE 'DRA ZHES BYA BA NI DE DANG 'DRA BA KHO NA'O,
,BDAG KYANG DE DANG MTSUNGS PAR SHOG ,CES BYA BA LA, DE DANG ZHES
BYA BA NI 'PHAGS PA KUN DU BZANG PO DANG NGO, ,MTSUNGS PAR ZHES
BYA BA NI 'DRA BAR RO, ,KUN NAS DGE BA ZHES BYA BA NI THOG MA
DANG, BAR MA

DANG; THA MAR ZHI ZHING DGE BA'O, ,BZANG PO SPYOD PA'I PHYIR ZHES
BYA BA NI BZANG PO SPYOD PA'I CHED DU'O, ,'JAM DPAL GYI NI SMON
LAM ZHES BYA BA NI 'PHAGS PA 'JAM DPAL GYI SMON LAM SPYAD PAR
BGYI'O ZHES BYA BA YIN NO, ,DE'I SMON LAM JI LTA BU ZHIG CE NA,
'PHAGS PA 'JAM DPAL CHOS KYI RGYAL BOR GYUR PA NA,

'KHOR BA LA THOG MA'I MU DANG MTHA' YAS PA JI SRID PA DE SRID DU
SEMS CAN LA PHAN PA KHO NA'I PHYIR SPYAD PA TSAD MED PA SPYOD PAR
GYUR CIG CES SMON PA DE LTA BU LA SOGS PA RGYAS PAR JI SRID DU
'BYUNG BA LTA BU YIN NO, ,MA 'ONGS BSKAL PA KUN DU MI SKYO BAR,
,ZHES BYA BA NI MA 'ONGS PA'I BSKAL PA MA LUS PA

THAMS CAD DU SKYO BA MED CING GZHAN DU MI SEMS PAR SANGS RGYAS
DANG BYANG CHUB SEMS DPA'I BYA BA PHRIN LAS DE DAG RDZOGS PAR
BGYI ZHING BSGRUB PAR BGYI'O ZHES BYA BA YIN NO, ,SBYOR BA DANG,
YON TAN DANG, SPYOD PA TSAD MED PA DANG, GNAS PA'I KHYAD PAR DAG
GIS RNAM PA BCU DRUG PA STE, BSDU

BA BSTAN PA NI, SPYOD PA DAG NI TSAD YOD MA GYUR CIG ,CES BYA BA
LA SOGS PA GANG DAG GSUNGS PA YIN TE, BDAG GI SPYOD PA'ANG TSAD
YOD MA GYUR CIG ,YON TAN RNAMS KYANG TSAD GZUNG MED PAR SHOG SHIG
,SPYOD PA TSAD MED PA DANG YON TAN TSAD MED PA DAG LA GNAS NAS
KYANG, RTAG TU

@250A *, ,SANGS RGYAS DANG BYANG CHUB SEMS DPA' DE DAG GI 'PHRUL
PA RMAD DU BYUNG BA RNAM PA THAMS CAD DU 'TSAL BAR BGYI'O ZHES
BYA BA YIN NO, ,DE'I RAB TU DBYE BA RNAM PA BCU DRUG PO 'DI NI
BSDUS PA'I DON BRGYAD PA YIN NO, ,DA NI DE'I MTHA' STE BZANG PO
SPYOD PA'I SMON LAM 'DI'I

MTHA' NI NAM MKHA' LA SOGS PA'I MTHA' DPER BRJOD PAS RNAM PA
BZHI'O, ,NAM MKHA'I MTHAR THUG GYUR PA JI TZAM PAR, ,ZHES BYA BA
NI NAM MKHA'I KHAMS KYI MTHAR THUG PAR GYUR PA JI TZAM PA DANG,
SEMS CAN GYI KHAMS THAMS CAD KYI MTHA' JI TZAM PA DANG, 'GRO BA'I
LAS DANG NYON

MONGS PA RNAMS KYI MTHA' JI TZAM PAR BDAG GI BZANG PO SPYOD PA'I
SMON LAM 'DI'I MTHA' YANG DE TZAM DU GYUR CIG CES BYA BA STE, NAM
MKHA' LA SOGS PA'I MTHA' YONGS SU THUG PA MED PA DE BZHIN DU,
BDAG GI SMON LAM 'DI'I MTHA' YANG YONGS SU THUG PA MED PAR GYUR
CIG CES BYA BA

YIN NO, ,BSDUS PA'I DON BCU PA NI SMON LAM GYI PHAN YON TE, DE
YANG MTHONG BA'I CHOS DANG TSE PHYI MA DANG, RNAM PA GNYIS SO,
,DE LA MTHONG BA'I CHOS NI RNAM PA BZHI STE 'DI LTA STE BSOD NAMS
KHYAD PAR CAN YONGS SU SDUD PA DANG, DE BZHIN GSHEGS PA MTHONG BA
DANG, BYANG CHUB SEMS DPA' DANG

BSKAL PA MNYAM PA 'THOB PA DANG, LAS KYI SGRIB PA YONGS SU SBYANG
BA'O, ,DE LA GZUNG BA'I DNGOS PO MANG PO RGYA CHEN PO SNA TSOGS
PA MTHA' YAS PA, ZHING GI KHYAD PAR DU 'PHAGS PA'I BSOD NAMS
BRJOD PA DE BAS BYANG CHUB DON DU GNYER BA'I SMON LAM LA MOS PA
BSOD NAMS KHYAD PAR CAN YONGS

SU SDUD PA NI, GANG YANG PHYOGS BCU'I ZHING RNAMS ZHES BYA BA LA
SOGS PA GANG GSUNGS PA YIN TE, 'DI LTAR RIGS KYI BU'AM RIGS KYI
BU MO 'GA' ZHIG GIS PHYOGS BCU'I SANGS RGYAS KYI ZHING MTHA' YAS
MU MED PA RIN PO CHE SNA TSOGS KYI NA BZA' DANG, BLA RE DANG,
GDUGS DANG RGYAL MTSAN

DANG; BA DAN DANG, ROL MO DANG, RIN PO CHE'I DRIL BU DANG, PHRENG
BA DANG, SPOS DANG, ME TOG DANG, MAR ME'I PHRENG BA LA SOGS PA
MI'I LAS 'DAS PA LHA RDZAS DE DAG GIS BRGYAN ZHING BRGYAN PA
DANG, LHA DANG MI'I BZA' BA DANG BCA' BA LA SOGS PA KHYAD PAR DU
'PHAGS PA RO BRGYA DANG LDAN PA, BDE BA'I MCHOG

@250B SKYED PAR BYED PA DAG ,BSKAL PA SANGS RGYAS KYI ZHING GI
RDUL SNYED DU SANGS RGYAS BCOM LDAN 'DAS RNAMS LA 'BUL BAR BYED
LA, GANG YANG GZHAN ZHIG GIS YONGS SU BSNGO BA'I RGYAL PO 'DI
NYID THOS NAS LAN GCIG TZAM STE, LAN GCIG DANG CING YID CHES PA
'DI NI DE LTA BU YIN NO ZHES NGES BSKYED PAR BYED NA,

DES NI SBYIN PA LAS BYUNG BA'I BSOD NAMS SNGA MA DE BAS BSOD NAMS
KHYAD PAR DU 'PHAGS PA 'DI THOB PAR 'GYUR RO, ,DE YANG GANG ZHIG
CES BYAS NA, BYANG CHUB MCHOG GI RJES SU RAB MOS SHING, ,ZHES BYA
BA STE, THEG PA CHEN PO YIN NO, ,NGAN SONG DANG GROGS PO NGAN PA
SPANGS PAS DE BZHIN GSHEGS PA MTHONG BA NI,

DES NI NGAN SONG THAMS CAD SPANGS PAR 'GYUR, ,ZHES BYA BA LA SOGS
PA GANG GSUNGS PA YIN TE, ,DES NI NGAN SONG DANG NGAN 'GRO GSUM
SPANGS PAR 'GYUR RO, ,DES NI GROGS PO NGAN PA MI DGE BA'I GROGS
PO NYAN THOS KYI THEG PA LA SOGS PA DAG KYANG SPANGS PA YIN ZHING
DE 'CHI BA'I DUS KYI TSE, BCOM LDAN 'DAS

'OD DPAG MED GANG GDON MI ZA BAR MYUR DU MTHONG NGO, ,GANG GIS
MTHONG ZHE NA, GANG GIS SEMS LA BZANG PO SPYOD PA'I SMON LAM
'DI'I DON DANG TSIG GI SGO NAS YOD PAS SO, ,RNYED PA DANG 'TSO BA
DANG TSE RABS SU BSNGAGS PA RNYED PAS BYANG CHUB SEMS DPA' DANG
SKAL PA MNYAM PA NYID THOB PA NI DE DAG RNYED PAR BA RNYED CES

BYA BA LA SOGS GANG GSUNGS PA YIN TE, ,GANG DAG GIS SMON LAM RIN
PO CHE'I RNYED PA BLA NA MED PA YANG DAG PAR RNYED PA DE DAG NI
BDE BAR 'TSO BA YIN TE, SMON LAM RIN PO CHE'I DE NYID RNYED PA'I
BYIR RO, ,DE NYID KYI PHYIR DE DAG GI TSE DE LA RNYED PAR BYA
BA'I DNGOS PO MCHOG RNYED PA'I PHYIR MI'I TSE 'DIR MDZES PAR
'ONGS PA NA

LEGS PAR 'ONGS PA YIN LA, DE DAG RING POR MI THOGS PAR 'PHAGS PA
KUN DU BZANG PO DE CI 'DRA BA DE BZHIN DE DANG 'DRA BAR KHO NAR
'GYUR RO, ,BZHI PA LAS KYI SGRIB PA YONGS SU 'BYANG BA'I PHAN YON
NI, MTSAMS MED LNGA PO DAG GI SDIG PA RNAMS, ,ZHES BYA BA LA SOGS
PA GANG GSUNGS PA YIN TE GANG GIS

MI SHES PA'I DBANG GIS TE MI SHES PA RTZA BAR GYUR PA'I PHYIR
'DOD CHAGS LA SOGS PA YANG MI SHES PA'I DBANG GIS BYAS PA ZHES
BRJOD DE, MA BSAD PA LA SOGS PA MTSAMS MED PA LNGA'I LAS BYAS PA
DES BZANG PO SPYOD PA'I SMON LAM 'DI SKAD BSHAD PA NGES PAR GZUNG
LA, DAD PA'I CHU'I RLAN GYIS SEMS

@251A *, ,BRLAN TE, BRJOD CING BSTAN, MOS PAR BYAS SHING BKLAGS,
GZUNG ZHING BSGOMS LA, NYIN MTSAN DU YANG SKYO BA BSKYED NA,
MTSAMS MED PA LNGA PO DAG MYUR DU MA LUS PA YONGS SU 'BYANG BAR
'GYUR ZHING RTZAD NAS PHYIN PAR 'GYUR RO, ,TSE PHYI MA NI RNAM PA
GNYIS TE, RGYUS

BSDUS PA DANG, 'BRAS BUS BSDUS PA'O, ,DE LA RGYUS BSDUS PA NI YE
SHES DANG GZUGS DANG MTSAN GYIS BRGYAN PA'I LUS GNOD PA MED PA'I
LUS KYI MTSAN NYID DE, YE SHES DANG NI GZUGS DANG ZHES BYA BA LA
SOGS PA GANG GSUNGS PA YIN NO, ,YE SHES DANG ZHES BYA BA NI SPYOD
PA

THAMS CAD DANG LDAN PA'I YE SHES DANG NGO, ,GZUGS DANG ZHES BYA
BA NI YID 'PHROG PA'I GZUGS DANG NGO, ,MTSAN RNAMS ZHES BYA BA NI
SKYES BU CHEN PO'I MTSAN DBU GTZUG TOR DANG LDAN PA ZHES BYA BA
LA SOGS PA SUM CU RTZA GNYIS DANG STE, DPE BYAD RNAMS NI MTSAN
GYI 'KHOR YIN

PA'I PHYIR DE DAG DANG YANG LDAN PAR 'GYUR RO ZHES BYA BAR KHONG
DU CHUD PAR BYA'O, ,RIGS DANG ZHES BYA BA NI BRAM ZE DANG RGYAL
RIGS DAG LAS GANG YANG RUNG BA ZHIG DANG NGO, ,RUS RNAMS DANG
ZHES BYA BA THAMS CAD LAS KHYAD PAR DU 'PHAGS PAR GRAGS PA DANG
NGO, ,LDAN PAR ZHES BYA BA LA

NI RTAG TU LDAN ZHING YANG DAG PAR LDAN PAR 'GYUR RO, ,'GYUR ZHES
BYA BA NI 'GYUR RO ZHES BYA BA YIN NO, ,BDUD DANG MU STEGS MANG
POS DE MI THUB, ,CES BYA BA NI GANG ZHIG KUN DU BZANG PO SPYOD
PA'I SMON LAM 'DI 'DZIN ZHING STON PAR BYED PA DE NI BDUD MANG PO
DANG MU STEGS MANG POS KYANG

DE MI THUB CING ZIL GYIS MI NON LA 'JIG RTEN GSUM PO THAMS CAD
YANG MCHOD PAR 'GYUR ZHES BYA BA YIN NO, ,'BRAS BUS BSDUS PA NI,
BYANG CHUB KYI SNYING POR GSHEGS PA DANG, SENG GE'I KHRI LA
BZHUGS PAR STON PA DANG, BDUD PHAM PAR MDZAD PA DANG, MNGON PAR

RDZOGS PAR BYANG CHUB PA DANG, CHOS KYI 'KHOR LO BSKOR BA LA SOGS
PA'I MTSAN NYID DE, BYANG CHUB SHING DBANG DRUNG DU DE MYUR 'GRO,
,ZHES BYA BA LA SOGS PA GANG GSUNGS PA YIN NO, ,GANG GIS BZANG PO
SPYOD PA RIN PO CHE BLA NA MED PA 'DIS BSOD NAMS DANG YE SHES KYI
TSOGS SHIN TU

@251B BSAGS PA 'DI NI BYANG CHUB SHING DBANG STE, BYANG CHUB KYI
SHING GI RGYAL PO'I DRUNG DU MYUR DU 'GRO'O, ,SONG NAS 'GRO BA
MTHA' DAG LA PHAN PA BSKYED PA'I PHYIR SENG GE'I KHRI LA SKYIL MO
KRUNG BCAS TE 'DUG GO, ,'DUG NAS KYANG BDUD SDE DANG BCAS PA PHAM
PAR BYAS NAS, DE'I 'OG

TU BLA NA MED PA YANG DAG PAR RDZOGS PA'I BYANG CHUB MNGON PAR
RDZOGS PAR SANGS RGYAS TE CHOS KYI 'KHOR LO BLA NA MED PA RAB TU
BSKOR ZHING STON PAR BYED DO ZHES BYA BA'I THA TSIG GO, ,MDOR NA
'JIG RTEN PA DANG 'JIG RTEN LAS 'DAS PA'I PHUN SUM TSOGS PA MA
LUS PA THOB

PA'I PHAN YON NI, GANG YANG BZANG PO SPYOD PA'I ZHES PA LA SOGS
PA GANG GSUNGS PA YIN NO, ,GANG ZHIG BZANG PO SPYOD PA'I SMON LAM
'DI 'CHANG BA DANG, KLOG PA DANG, STON PAR BYED PA DE'I RNAM PAR
SMIN PA GANG YIN PA DE NI, RJE BTZUN SANGS RGYAS BCOM LDAN 'DAS

KHO NAS MKHYEN GYIS, GZHAN NYAN THOS DANG RANG SANGS RGYAS NI
'GAS KYANG MI SHES SO, ,SMON LAM RIN PO CHE 'DI'I RNAM PAR SMIN
PA JI LTA BU ZHIG MKHYEN ZHE NA, BYANG CHUB MCHOG CES BYA BA
GSUNGS TE, 'BRAS BU BLA NA MED PA YANG DAG PAR RDZOGS PA'I BYANG
CHUB YIN NO, ,

'JIG RTEN PA'I PHUN SUM TSOGS PA CHEN PO MA LUS PA 'THOB PA'I
PHAN YON YANG 'DIR SHUGS KYIS BSHAD PA KHO NAS RIG PAR BYA STE,
'JIG RTEN PA'I PHUN SUM TSOGS PA 'THOB PA NI SMON LAM 'DI MED NA
MI 'BYUNG BA YIN PA'I PHYIR RO, ,DE LTA BAS NA SMON LAM 'DI LA
SOM NYI STE THE TSOM

SKYED PAR MA BYED CIG CES BYA BA YIN NO, ,DA NI 'DON PAR BYED
PA'I YONGS SU BSNGO BA BSTAN PA'I PHYIR, 'JAM DPAL DPA' BOS JI
LTAR MKHYEN PA DANG, ,ZHES BYA BA LA SOGS PA GANG GSUNGS PA YIN
TE, BYANG CHUB SEMS DPA' 'PHAGS PA 'JAM DPAL GYIS JI LTAR MKHYEN
PA DANG, 'PHAGS PA

KUN DU BZANG POS JI LTAR MKHYEN PA'O, ,DE DAG GI ZHES BYA BA NI,
,DE DAG GI RJES SU BDAG SLOB CING, DGE BA'I TSOGS 'DI DAG THAMS
CAD BSNGO ZHES BYA BA YIN TE, 'DI NI BYANG CHUB SEMS DPA' LTAR
YONGS SU BSNGO BA YIN NO, ,DA NI GNYIS PA DE BZHIN GSHEGS PA'I
LTAR YONGS SU BSNGO BA NI, DUS

@252A *, ,GSUM GSHEGS PA RGYAL BA THAMS CAD KYIS, ,ZHES BYA BA LA
SOGS PA GANG GSUNGS PA YIN TE, DUS GSUM DU GTOGS PA'I RGYAL BA
SANGS RGYAS BCOM LDAN 'DAS THAMS CAD KYIS BSNGO BA GANG LA MCHOG
NYID DANG BLA NA MED PA NYID DU BSNGAGS SHING RAB TU BSTOD PA'O,
,DES BDAG GIS

ZHES BYA BA NI BSNGO BA DES BDAG GI DGE BA'I TSOGS YANG DAG PAR
BSGRUB PA 'DI THAMS CAD, BZANG PO SPYOD PA'I MCHOG BLA NA MED
PA'I PHYIR YONGS SU BSNGO BAR BGYI'O ZHES BYA BA YIN NO, ,DA NI
TSIGS SU BCAD PA PHYED KYIS SGRIB PA DANG BRAL BAR BSTAN PA DANG,
GZHAN PHYED DANG GNYIS KYIS PHA ROL TU PHYIN PA DANG MTHUN PA'I

LUS YONGS SU 'DZIN PAR BSTAN PA NI BDAG NI 'CHI BA'I DUS BYED CES
BYA BA LA SOGS PA GANG GSUNGS PA YIN TE, 'CHI BA'I DUS NI 'CHI
BA'O, ,'CHI BA'I DUS DE BYED PA STE, 'CHI BA'I TSE SGRIB PA GANG
YANG RUNG BA DE DAG THAMS CAD BZANG PO SPYOD PAS PHYIR BSAL TE'O,
,MNGON SUM SNANG BA MTHA' YAS DE MTHONG NAS, ,

ZHES BYA BA NI BCOM LDAN 'DAS 'OD DPAG TU MED DE MTHONG NAS SO,
,DER ZHES BYA BA NI SANGS RGYAS KYI ZHING BDE BA CAN DER RAB TU
'GRO'O ZHES BYA BA YIN NO, ,DER SONG NAS ZHES BYA BA NI SANGS
RGYAS KYI ZHING BDE BA CAN DER SONG NAS, JI SKAD BSTAN PA'I SMON
LAM 'DI DAG NYID MA LUS PAR MNGON DU GYUR PAR SHOG SHIG,

DE DAG MA LUS PAR BDAG GIS YONGS SU BSKANG NAS KYANG, SEMS CAN
THAMS CAD LA PHAN PAR BGYI'O ZHES PA YIN NO, ,DUS JI SRID CIG TU
ZHE NA, 'JIG RTEN ZHES BYA BA LA SOGS PA GSUNGS PA YIN TE, 'JIG
RTEN JI SRID CES BYA BA NI 'GRO BA JI SRID PAR ZHES PA'I THA TSIG
GO, ,LHAG MA RNAMS KYIS NI LUNG BSTAN

PA THOB PA DANG, SEMS CAN GYI DON DU BSGRUB PA BSTAN TE, JI LTA
ZHE NA, RGYAL BA'I DKYIL 'KHOR ZHES BYA BA LA SOGS PA SMOS TE,
RGYAL BA'I DKYIL 'KHOR DER ZHES BYA BA NI DE BZHIN GSHEGS PA'I
'KHOR GYIS DKYIL 'KHOR DER RO, ,BZANG ZHING DGA' BA ZHES BYA BA
NI SKYID CING DGA' BA'O, ,PADMA DAM PA NI RIN PO CHE SNA TSOGS

KYI PADMA MCHOG GO, ,SHIN TU MDZES LAS ZHES BYA BA NI, GSAL ZHING
'OD ZER GYI DRA BA SNA TSOGS LAS 'BYUNG BA LAS SO, ,SKYES ZHES
BYA BA NI 'KHRUNGS PA'O, ,LUNG BSTAN PA ZHES BYA BA NI, 'DIS LUNG
STON PAR BYED PAS NA LUNG BSTAN PA STE, BDAG GIS DER BCOM LDAN
'DAS 'OD DPAG MED DE LAS MNGON PAR DUS 'DI SRID CIG NA 'JIG

@252B RTEN GYI KHAMS CHE GE MO ZHIG TU, DE BZHIN GSHEGS PA DGRA
BCOM PA YANG DAG PAR RDZOGS PA'I SANGS RGYAS 'DI ZHES BYA BAR
'GYUR RO ZHES BYA BA NI DE LTA BU'I LUNG BSTAN PA THOB PAR SHOG
SHIG CES BYA BA YIN NO, ,DER NI ZHES BYA BA NI BCOM LDAN 'DAS 'OD
DPAG MED DE LAS LUNG BSTAN PA THOS NAS, DE'I 'OG TU SPRUL PA MANG
PO SPRUL PA'I

SPRIN BGRANG BA LAS 'DAS PA BYE BA PHRAG BA RGYAS PHYOGS BCUR
KHYAB PAR BYAS TE, PHYOGS BCUR 'GRO BA MTHA' DAG GI NANG DU,
'KHOR BA JI SRID PAR SEMS CAN RNAMS LA SKAD CIG RE RE ZHING PHAN
PA MANG PO BGRANG BA LAS 'DAS PA BYED CING, SGRUB PAR GYUR CIG
CES BYA BA YIN NO, ,BLO'I STOBS KYIS

ZHES BYA BA NI YE SHES KYI MTHU STE, YE SHES KYI CHE BA'I BDAG
NYID CHAGS PA MED CING THOGS PA MED PAS ZHES BYA BA'I THA TSIG
GO, ,SMON LAM RGYAL PO 'DI YI BSHAD SBYAR BYAS PA YIS, ,BSOD NAMS
DRI MED THOB PA'I DGE BA GANG YIN DES, ,'DI NA 'GRO DON GRUB PAR
BYA PHYIR YANG DANG YANG, ,SRID PA JI

SRID BAR DU RGYU MTHUN 'BYIN PAR BSNGO, ,'PHAGS PA BZANG PO SPYOD
PA'I SMON LAM GYI RGYAL PO'I RGYA CHER 'GREL BA SLOB DPON RGYAN
BZANG POS MDZAD PA RDZOGS SO,, ,,RGYA GAR GYI MKHAN PO DZNY'A NA
GARBHA DANG ZHU CHEN GYI LO TZ'A BA BAN DE KA BA DPAL BRTZEGS
RAKshI TAS BSGYUR TE BSTAN LA PHAB PA'O, ,