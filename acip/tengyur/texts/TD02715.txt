@81B #, ,RGYA GAR SKAD DU,

AA RA PA TZA NA S'A DHA NAm, ,BOD SKAD DU, ,AA RA PA TZA NA'I
SGRUB THABS, ,'JAM DPAL GZHON NUR GYUR PA LA PHYAG 'TSAL LO,
,DKAR PO RI BONG 'DZIN PA DANG 'DRA GLEGS BAM RAL GRIS PHYAG
MTSAN ZHING, ,LEGS PAR MDZES PA'I GZHON NU ZUR PHUD LNGA PA SHIN
TU ZHI BA CAN, ,DGA' BA RAB RGYAS THAR PA'I

MCHOG STER PADMA'I 'DAB MA YANGS PA'I SPYAN, ,NGAN PA'I BLO GROS
BSREG PA LA MKHAS 'JAM PA'I DBYANGS LA PHYAG 'TSAL LO, ,SKYE BO
GANG DAG RNAMS KYIS AA RA PA TZA NA YI DNGOS GRUB PHYIR, ,LO
PHYED BAR DU RGYUN MI 'CHAD PAR SBYOR BA BSGOM PA GANG YIN PA,
,MCHOG GI BLO DANG KHYAD PAR BYANG CHUB

GO 'PHANG NGES PAR 'THOB LDAN PA'I, ,'KHOR LO RIN PO CHE YI MAN
NGAG SHIN TU BSDUS PA BGYI BA LAGS, ,DRI ZHIM ME TOG GCAL DU
BKRAM ZHING DRI YI CHU YIS CHAGS CHAG BTAB, ,MNYAM ZHING GTZANG
MA SNGAGS RIG YID DU 'ONG BA'I SA YI CHA DAG TU, ,YID 'ONG 'JAM
PA'I STAN NI CI YANG RUNG BA DAG LA

NYER 'DUG NAS, ,BDE BAR SHIN TU MTSAN MA MED PA'I BYANG CHUB SEMS
NI BSGOM PAR BYA, ,DNGOS DON DON DANG BCAS PA MA LUS KUN NAS NI,
,STONG PAR RNAM PAR BSGOM BYA SLAR YANG BDAG GI LUS, ,DE DANG DE
NI 'OD GSAL NYID DU BLTAS BYAS LA, ,SVA BH'A WA SHUDDHA'I GSANG
SNGAGS YANG DAG BRJOD

PAR BYA, ,DE NAS RANG SNYING DANG PO'I DBYANGS LAS BAR SNANG DU,
,ZLA BA'I DKYIL 'KHOR 'OD BZANG LDAN PA BSGOM PAR BYA, ,DE NAS
'DIR NI DH'I:YIG DU BRJOD DKAR PO STE, ,DE NI LHAG PAR DRI MED
'JAM PA'I DBYANGS SU BSAM, ,ZLA BA BYE BA DAG DANG MTSUNGS PA'I
MDANGS 'DZIN CING, ,KUN

NAS 'BAR BA'I RGYAN RNAMS KYIS NI SPRAS PA STE, ,CHAGS DANG BCAS
PAR CUNG ZAD 'DZUM ZHING YID 'PHROGS PA, ,PADMA'I STENG NA GCIG
TU BSAM GTAN DES PAS BZHUGS, ,RANG GI SNYING GAR AA YIG MCHOG LAS
'KHOR LO RTZIBS BRGYAD PA YI GZUGS, ,RNAM PAR 'PHRO BA'I MNYAM

@82A *, ,MED 'OD ZER DRA BA CAN NI YANG DAG BSAM, ,DE YI STENG DU
ZLA BA'I GZUGS BRNYAN DAG LA SNGAGS PAS BSGOM BYA STE, ,DE NI RI
BONG 'DZIN PA LTA BU'I BLA MA 'JAM DPAL DBYANGS NYID DO, ,G-YAS
SU MDZES PA'I GZUGS LDAN SKRA CAN MA NI RNAM PAR 'DZUM PA DANG, ,

SHIN TU RGYAS PA'I NU MA ZUNG LDAN ZUR GYIS DE LAS BLTA BA STE,
,SHIN TU MDZES SHING SGEG PA'I LUS LA NYE BA'I SKRA CAN G-YON
LOGS SU, ,MTHA' DAG YON TAN GTER DU GYUR PA TZA NA DAG LAS BSGOM
PAR BYA, ,DRI MED LEGS PAR DKAR BA DRA BA CAN GYI 'OD, ,RE PHA
LAS BYUNG MDUN DU NGES PAR

BSAM PA NYID, ,'OD KYI RANG BZHIN YID 'PHROG ZLA BA'I 'OD CAN NI,
,PA YI YI GE LAS SKYES RGYAB TU GZHAG PAR BYA, ,YANG NA YI GE
BKOD PA'I 'OD ZER 'BAR BA YI, ,RGYA CHER RAB TU SNANG BA NGES PAS
RNAM BSGOM BYA, ,DES NI MI SHES RI BO 'JOMS PAR 'GYUR BA DANG,
YID NI RNYOG PA

MED PA'I YE SHES DAM PAR BYED, ,GTI MUG MUN NAG KUN NAS RNAM PAR
'JOMS PA YI, ,ZLA BA'I GZUGS BRNYAN DANG 'DRA 'OD ZER DRA BA CAN,
,'OG GI 'KHOR LO MYUR DU 'KHOR BAR BSAM BYA ZHING, ,LHA DE RNAMS
NI G-YO BA MED PA NYID DU BLTA, ,RI BONG CAN LTA'I 'OD ZER SPRIN
NI RGYA CHEN PO,,

PHYUNG NAS PHYOGS BCU PO RNAMS GSAL BAR GYUR PA YIS, ,RANG LUS
BZHIN DU SEMS CAN RNAMS NI BRGYAN BYAS TE, ,SLAR YANG 'ONGS PA
SNYING GA'I ZLA BA LA GZHUG BYA, ,SNGAGS PAS GSANG SNGAGS DAM PA
AA RA PA TZA NA NI LEGS ZLOS SHING, ,BRTAN PA'I BLO YIS MAN NGAG
BSGOMS LAS BLO NGAN

SDUG BSNGAL RAB BCOM STE, ,YID KYI SHES PA DRI MED DAG DANG PHA
ROL PHYIN PA RNAMS DANG YANG, ,MCHOG TU GYUR PA'I SA RNAMS DANG
NI GANG DES RGYAL BA THOB PAR 'GYUR, ,DAM PA'I CHOS KYI MDZOD
GYUR BLA MA DAM PA DGA' MCHOG RDO RJE YIS, ,BDE GSHEGS TSOGS KYI
SPYAN SNGAR CHO GAS GANG ZHIG

MNGON PAR DBANG BSKUR BA, ,BLO BZANG MI PHAM BSHES GNYEN DES NI
SKYE BOS BLO MCHOG GRUB BYA'I PHYIR, ,AA RA PA TZA NA YI 'KHOR LO
GZHUNG DU YANG DAG SBYAR BA YIN, ,'KHOR LO'I CHO GA BZANG PO
GZHUNG MCHOG TU SBYAR BAS, ,BSOD NAMS RGYA CHEN KUN NAS BDAG GIS
THOB GYUR PA, ,GANG YIN DES NI

@82B 'JIG RTEN NYON MONGS LAS RGYAL ZHING, ,NGES PA'I BDE BA GCIG
PU 'JAM PA'I DBYANGS GYUR CIG, ,AA RA PA TZA NA'I SGRUB THABS
SLOB DPON CHEN PO MI PHAM BSHES GNYEN GYIS MDZAD PA RDZOGS SO,,
,,LHAG PA'I LHA 'DI NYID KYIS MNGON SUM DU BYIN GYIS BRLABS PA'I
PAndI TA CHEN PO SHR'I BA NA RATNA'I

ZHAL SNGA NAS KYI BKA' DRIN LAS, LEGS PAR SBYAR BA'I SKAD GYI CHA
SHAS RIG PA DGE SLONG RGYA MTSO'I SDES 'GYUR RNYING LAS CUNG ZAD
BCOS SHING, ,RGYA DPE'I RKANG PA DANG MTHUN PAR, ,DPAL GNOD GNAS
KYI GTZUG LAG CHEN POR BSGYUR BA'O,,