@214A #, ,RGYA GAR SKAD DU, BADZRA BI R'A RA n'A N'A MA DH'A RA nI BY'A
KA KHY'A NA BOD SKAD DU, RDO RJE RNAM PAR 'JOMS PA ZHES BYA BA'I
GZUNGS RNAM PAR BSHAD PA, DPAL PHYAG NA RDO RJE LA PHYAG 'TSAL
LO, ,RGYAL BA KUN GYI GSANG BA'I MDZOD 'DZIN PA, ,RGYUD KYI DON
'BYUNG STON PA NGO BO LA, ,SKO GSUM

DANG BAS BTUD TE PHYAG 'TSAL NAS, ,MDO YI RNAM BSHAD BDAG GIS BYA
BAR 'DOD, ,DE LA DANG POR RGYUD KYI DON LA MOS PA DANG DAD PA
RNAMS LA, MDO'I DON PHUN SUM TSOGS PA RNAM PA LNGA LA RAB TU
MKHAS PAR BYA STE, DE'I 'OG TU JI LTAR YONGS SU SHES PAR BYA BA'I
GO RIMS LA 'JUG

@214B PAR BYA BA'I PHYIR RO, ,DE LA DANG POR MDO'I MTSAN GYI DON
PHUN SUM TSOGS PA LA MKHAS PAR BYA STE, DE LA RDO RJE NI YANG DAG
PA'I YE SHES KYI TSIG BLA DAGS TE, CI'I PHYIR ZHE NA, RDO RJE
LTAR 'DUS MA BYAS PA'I PHYIR DNGOS PO LA ZHEN PA RNAMS DANG LTA
BA LOG PA'I PHYOGS THAMS CAD KYIS

MI BSKYOD CING, DNGOS PO DANG BRAL BA'I DON TO, ,RNAM PAR NI RGYU
MED PA DANG, RGYU DANG RKYEN GYIS BSKYED PA DANG, RTAG PA DANG MI
TAG PA DANG BDE BA DANG SDUG BSNGAL BA LA SOGS TE MTSAN MA'I CHOS
THAMS CAD SMOS PA'I PHYIR RO, ,'JOMS PA NI DE RNAMS THUGS YANG
DAG PA'I YE SHES

KYIS 'JOMS PA DANG, THUGS RJE THABS KYI BYE BRAG GIS 'JOMS PA'I
DON TO, ,GZUNGS NI MI 'DA' BA'I PHYIR DANG GNYIS SU MED PA'I DON
TO, ,DE LTAR MDO'I DGOS CHED BSTAN NAS, DE'I 'OG TU DGOS PA DANG
'BREL BA'I DON BSTAN TO, ,CI'I PHYIR ZHE NA, DGOS 'BREL GYI SGO
NAS

'JUG PA'I PHYIR RO, ,MA NOR BAR STON PA'I STON PA PHUN SUM TSOGS
PA DANG, YONGS SU DAG PA'I 'KHOR PHUN SUM TSOGS PA DANG, GANG DU
BSHAD PA'I GNAS DANG, MA NOR BAR SDUD PA'I SDUD PA PO DANG BSHAD
PA'I MDO'I DGOS PA RNAMS SU SHES PAR BYED PA'I THA TSIG GO, ,DE
LA 'BREL

BA NI PHUN SUM TSOGS NAS DGOS PA GRUB CING DON GTAN LA 'BEBS PA'I
PHYIR RO, ,DE'I 'OG TU JI LTAR YONGS SU SHES PAR BYA BA'I DON
STON TE, MDO'I DON 'BYUNG BA'I GTAN TSIGS DANG, DKYIL 'KHOR GYI
DON 'BYUNG BA'I THABS DANG, DGOS CHED PHUN SUM TSOGS PA'I DON
RNAMS SU SHES

PAR BYA BA'I PHYIR RO, ,DE LTAR DGOS CHED KYI DON BSTAN NAS, DE'I
'OG TU BSDU BA'I DON DANG, GO RIMS LA 'JUG PA'I THABS SMOS PA'I
PHYIR RO, ,STON PA SANGS RGYAS BCOM LDAN 'DAS MTHA' GNYIS KYI
SKYON SPANGS TE, THUGS MNYAM PA NYID KYI TING NGE 'DZIN RDO RJE
LTA BU LAS MA G-YOS

KYANG; NYED KYI CHE BA'I CHED DU THUGS YANG DAG PA'I SRAS GSANG
BA'I BDAG PO BYIN GYIS BRLABS NAS, RGYUD KYI DON 'DI GSUNGS PA'I
TSE, SANGS RGYAS KYI ZHING MTHA' YAS PA NA 'DUS PA'I 'KHOR RNAMS
KYI NANG DU 'PHAGS PA 'JAM DPAL GYIS DE BZHIN GSHEGS PA DGRA BCOM
PA YANG

@215A *, ,DAG PAR RDZOGS PA'I SANGS RGYAS BCOM LDAN 'DAS KYI BYIN
GYIS BRLABS PAS 'PHAGS PA DPAL RDO RJE RNAM PAR 'JOMS BA'I DON
'DI RNA BA'I DBANG PO YONGS SU DAG PAS DPAL PHYAG NA RDO RJE LA
RAB TU THOS PA'I PHYIR 'DI SGANG BDAG GIS THOS PA'I DUS GCIG NA
ZHES GSUNGS PA

STE; 'DI LTAR STON PA SANGS RGYAS BCOM LDAN 'DAS KYIS RGYUD KYI
DON 'DI LTAR BSHAD DE, TING NGE 'DZIN YE SHES KYI NGO BO LAS
PHYAG NA RDO RJER SPRUL TE, YE SHES KYI NGO BO SNGAGS KYI TSIG TU
SMRAS TE, 'KHOR RNAMS DGA' MGU BSKYED NAS DAD PAR BYA BA DANG,
SEMS CAN THAMS CAD KYI NYON

MONGS PA'I SDIG PA RNAM PAR SBYANG BA DANG, BLA NA MED PA'I BYANG
CHUB LA DGOD PA'I PHYIR 'DI SKAD CES BYA'O, ,BLO RNO ZHING SHES
RAB MCHOG TU GYUR PA RNAMS KYIS DON GYI RGYAL PO 'DI THOS PAS NA
BDAG GIS THOS PAS ZHES BYA'O, ,STON PA DANG 'KHOR DANG SDUD PAR
LDAN PA LA ZHES BYA'O, ,LAN GRANGS

MANG DU MA GSUNGS PAR LAN CIG BRGYA LAM DU GSUNGS PAS NA, GCIG NA
ZHES BYA BA'O, ,BCOM LDAN 'DAS RDO RJE LA BZHUGS TE NI RANG BZHIN
GYI STON PA'I DON TE, NYON MONGS PA'I BDUD SDE BCOM STE, THUGS
TING NGE 'DZIN GYIS MKHYEN PA'I YON TAN SNA TSOGS KYI LEGS PA
DANG LDAN PA,

SANGS RGYAS BCOM LDAN 'DAS MTHA' GNYIS KYI SKYON SPANGS PA'O,
,RDO RJE NI GNAS PHUN SUM TSOGS PA STE, RDO RJE GDAN BYANG CHUB
KYI SHING DU DRUNG NGO, ,RNAM PA GCIG TU BCOM LDAN 'DAS RDO RJE
LTA BU'I TING NGE 'DZIN LA THUGS MNYAM PAR GZHAG PA LA BYA'O,
,BZHUGS THABS GSUM LAS NI

MNYAM PA'I SKYIL MO KRUNG LAS CHOS STON PA'I TSUL DU BZHUGS PA'O,
,DA NI BYIN GYI RLABS KYIS STON PA'I DUS GSUM GYI RGYAL BA THAMS
CAD KYI THUGS GSANG BA'I MDZOD 'DZIN PA'I YE SHES KYI NGO BO STE,
DE'I RTAGS RDO RJE 'DZIN PA'O, ,SANGS RGYAS KYI MTHUS NI PHYOGS
BCU'I SANGS RGYAS THAMS

CAD KYI SKU DANG, GSUNG DANG, THUGS DANG, YON TAN DANG, PHRIN LAS
KYI BYIN GYIS BRLABS TE, TING NGE 'DZIN LA SNYOMS PAR ZHUGS PA'I
PHYIR RO, ,LUS THAMS CAD RDO RJER BYIN GYIS BRLABS NAS NI, YANG
DAG PA'I YE SHES DE NI CHOS THAMS CAD KYI RANG BZHIN 'DUS MA BYAS
PA'I DON

@215B LUS NGAG YID GSUM SKU GSUNG THUGS RDO RJE LTAR BYIN GYIS
BRLABS PA'I PHYIR RO, ,RDO RJE'I TING NGE 'DZIN LA SNYOMS PAR
ZHUGS PA NI YANG DAG PA'I YE SHES RDO RJE'I TING NGE 'DZIN LA
SNYOMS PAR ZHUGS PAS DON THAMS CAD LA THOGS PA MED PA'I YE SHES
KYI NGO BO BDAG GNAS PA'I PHYIR RO, ,DE NAS

LAG NA RDO RJE SANGS RGYAS KYIS MTHUS DANG NI SKABS KYI DE MA
THAG PA STE, SNYOMS PAR ZHUGS PA'I RTING THOGS SU PHYOGS BCU'I
SANGS RGYAS KYI MTHUS YE SHES KYI 'OD ZER SKU DANG GSUNG DANG
THUGS LAS 'THON TE RDO RJE LA PHOG PAS SKU GSUNG THUGS YE SHES
KYI DON SMRA BA'I DBANG

BSKUR NAS THOGS PA MED PA'I YE SHES KYI TSIG SMRA BA'I PHYIR RO,
,BYANG CHUB SEMS DPA' THAMS CAD KYI BYIN GYI RLABS KYIS, SNGON
GYIS BSKAL PA MTHA' YAS PA NAS, BYANG CHUB KYI SPYOD PA DGA' BA
NYAM SU BLANGS PA'I BYIN GYI RLABS DANG, SANGS RGYAS KYI ZHING
KHAMS MTHA' YAS PA NA

BYANG CHUB SEMS DPA' RNAMS KYI SNGON GYI DGE BA'I RTZA BA'I TSOGS
SU MTHUN PAS BYIN GYIS BRLABS PA LA MTHU STONG PA'I PHYIR RO,
,SANGS RGYAS KYI BYIN GYI RLABS KYIS ZHES PA NI SANGS RGYAS DANG
BYANG CHUB SEMS DPA'I BYIN GYI RLABS NI MA DROS LTAR MTHU STOBS
MTHA' YAS PA'I TSIG SMRA BA'I

SPOBS PA BSKYED PA'I PHYIR RO, ,RDO RJE KHRO BO LAS BYUNG BA NI
DE LTAR LAG NA RDO RJE BYIN GYIS BRLABS PA'I MTHUS RDO RJE LTA
BU'I YANG DAG PA'I YE SHES KYIS KHAMS GSUM GYI GRAGS PA CAN LA
KHRO BO'I THABS KYI SPRUL PAS BDUD RNAMS 'DUL PA'I PHYIR, 'OG NAS
'BYUNG BA'I DKYIL 'KHOR GYI LHA

RNAMS SKU GSUNG THUGS LAS 'BYUNG BA'I PHYIR RO, ,RDO RJE SNYING
POS RAB TU SMRAS TE ZHES BYA BA NI SKU GSUNG THUGS KYI RDO RJE
LTAR 'DUS MA BYAS PA DES SEMS CAN THAMS CAD LA PHAN PA'I PHYIR
'OG NAS 'BYUNG BA'I DON SMRA BA'I DKYIL 'KHOR DANG, SNYING PO
SKYON DANG BRAL BA STON PAS GSUNGS

PA'I PHYIR RO, ,DA NI KHRO BO RNAMS KYI RANG BZHIN GYI DON THUGS
KA NAS STON TE, MI CHOD PA MI SHIGS PA, BDEN PA SRA BA ZHES BYA
BA NI GZUNG BA'I YUL DU GRUB PAS, MTSAN MA 'JOMS PAS GSHIN RJE
GSHED DU BSTAN, NYON MONGS PA'I SKYON 'JOMS PA'I THO BA BSNAMS
SO, ,

@216A *, ,BYANG CHUB KYI SEMS SKYON MED PAS SKU MDOG DKAR, RTZA
BA'I YIG 'BRU MA LAS BSKYED PAS, MA THA BADZRA ZHES BYA BA DAG GI
LAS DANG CHO GA TSANG BAR BYAS NAS BSGOMS NA DNGOS GRUB YA MTSAN
CAN THOB BO, ,DNGOS GRUB DE BDUD KYIS BAR DU MI CHOD PAS MI CHOD
PA, SKU GSUNG

THUGS MTSAN MAS MI SHIGS PAS MI SHIGS PA ZHES GSUNGS GSUNG GI NGO
BO BDEN PA DANG LDAN PAS TSIG GI DNGOS GRUB STE, DE LTA BU NI
H'Um KA RA NYID KYI RANG BZHIN YANG YIN TE, CI'I PHYIR NA, GCIG
GI NGO BOR KUN GYUR CING DBYER MED PA'I PHYIR RO, ,THUGS BYANG
CHUB RNAM PAR DAG PAS

MTSAN MA'I SKYON GYIS RAB TU MI CHOD PA'I RTAGS SU BSTAN TE, DE
NI TING NGE 'DZIN 'BUM PHRAG GI SGO NAS 'GRO BA'I DON MDZAD PA LA
BAR MI CHOD PA'I PHYIR SMOS SO, ,SKU GSUNG THUGS RDO RJE LTA BU'I
MI 'GYUR BA'I BYANG CHUB KYI CHE BA MNGA' BAS MI SHIGS PA, BDEN
PA'I TSIG MI 'GYUR BAS

CHOS STON PAS BDEN PA, DE LTA BU'I KHRO BO'I RGYAL PO DE BSGOMS
PA'I PHYIR PHRIN LAS RNAMS BZHI'I LAS BYAS NA 'GRUB BO, ,H'Um KA
RA'I DON BSHAD ZIN TO,, ,,SRA BA BRTAN PA THAMS CAD DU THOGS PA
MED PA ZHES BYA BA NYON MONGS PA'I 'KHOR BA LAS RGYAL BA'I PHYIR
YE SHES KYI 'KHOR LO

RNAMS SKU GSUNG THUGS RDO RJE LTAR SRA BAS SRA BA, BYANG CHUB KYI
SEMS MI 'GYUR BAS BRTAN PA, THUGS RDO RJE BRTZON 'GRUS CI LA YANG
THOGS PA MED PAS THOGS PA MED PA, RTZA BA'I SNYING PO YIG 'BRU DU
LAS BSKYED PAS, DU NA BADZRA ZHES GSUNGS TE, RDZAS DANG CHO GA
TSANG BAR BYAS NA DNGOS

GRUB YA MTSAN CAN THOB BO, ,DE NAS BDUD DANG BGEGS BYED KYIS
GLAGS MI RNYED PAS SRA BA'I DNGOS GRUB CI BYA BA 'GRUB PAS BRTAN
PA'I DNGOS GRUB THABS CAD DBANG DU SDUD PA'I PHYIR THOGS PA MED
PA'I DNGOS GRUB THOB BO, ,KHAMS GSUM RNAM PAR RGYAL BA'I DON
BSHAD ZIN TO,, ,,

THAMS CAD DU MA PHAM PA, SEMS CAN THAMS CAD SKRAG PAR BYED PA,
SEMS CAN THAMS CAD 'JIL BAR BYED PA NI KHAMS GSUM THAMS CAD DU
BYANG CHUB SEMS THUGS RJE'I RANG BZHIN DU GNAS PAS MA PHAM PA,
BDUD DREGS BYED THAMS CAD LAS RGYAL BAR BYED PAS NA SKRAG PAR
BSTAN,

@216B 'DOD CHAGS LA SOGS PA'I NYON MONGS PA 'JIL BA'I PHYIR NA
'JIL BAR BSTAN, DE'I RTAGS THABS THUGS RJE CHEN PO'I PADMA BSNAMS
PA, DE LTA BU'I KHRO BO'I RGYAL PO HA YA GRi BA SKU MDOG DMAR PO
NYON MONGS PA'I SKYON GYIS MA GOS PA'I PHYIR YANG DAG PA'I YON
TAN DANG LDAN PA'I RTZA BA'I SNYING

PO STE; BYANG CHUB SEMS KYI YIG 'BRU DHA LAS BSKYED PAS DHA RA
BADZRA ZHES BRJOD DO, ,'OG NAS 'BYUNG BA LTAR BSGOMS NA BKRA SHIS
PAR 'GYUR RO, ,HA YA GRi BA'I DON BSHAD ZIN TO,, ,,RIG SNGAGS
THAMS CAD GCOD PAR BYED PA, RIG SNGAGS THAMS CAD GNON PAR BYED
PA, LAS THAMS CAD

'JOMS PAR BYED PA NI, PHAS KYI RGOL BA'I GNOD PA BYED PA THAMS
CAD DANG, DRANG SRONG GI GNOD PA RNAMS DANG, PHYIR LOG GI BYED
BRAG RNAMS DANG, SDUG BSNGAL GYI GNOD PA RNAMS BYA BA NAN TAN GYI
YE SHES KYI RANG BZHIN GYIS THAMS CAD GCOD PAR BYED PA, THAMS CAD
GNON PA'I TSUL DU GNAS

PAS YON TAN THAMS CAD MA LUS PAR RDZOGS PAR BYED PA, YE SHES KYI
NGO BO LAS MA YIN PA THAMS CAD 'JOMS PA'I RTAGS SU KHRO BO BDUD
RTZI 'KHYIL PAS MKHYEN PA'I YON TAN BYANG CHUB SEMS KYI RANG
BZHIN YE NAS RNAM PAR DAG PA'I PHRIN LAS SNA TSOGS PA RNAMS SO,
,RTZA BA'I YIG 'BRU LAS

BSKYED PAS DHA RA YA BADZRA ZHES GSUNGS SO, ,DE BSGRUB PA'I PHYIR
RDZAS DANG YO BYAD LA SOGS PA TSONG BAR BYA STE LAS BYAS NA DMOD
PA'I BYE BRAG THAMS CAD LAS THAR BAR 'GYUR RO, ,BDUD RTZI 'KHYOL
BA'I DON BSHAD ZIN TO,, ,,DA NI YA M'ANTA KA'I DON BSHAD DE,
GZHAN GYI LAS THAMS CAD 'JIG

PAR BYED PA, GDON THAMS CAD RLAG PAR BYED PA, GDON THAMS CAD LAS
THAR BAR BYED PA NI PHYIR RGOL BA MA LUS PA THAMS CAD THUGS RJE
CHEN PO'I YE SHES KYIS THAMS CAD 'JIG PAR BYED CING, BYANG CHUB
SEMS KYI RANG BZHIN DU 'GYUR BAS GZHAN GYI LAS THAMS CAD 'JIG PAR
GSUNGS,

GDON STONG PHRAG BRGYAD CU RTZA BZHI THUGS RJE CHEN PO'I YE SHES
KYI ZHABS KYIS GNON CING GROL BAR BYED PAS NA GDON THAMS CAD
BRLAG PAR GSUNGS, GNOD PA'I BYE BRAG BYED PA'I NYAMS LEN PA SNA
TSOGS DGE BA'I BAR DU GCOD PA RNAMS 'DUL BAR MDZAD PA DANG, GZHAN
SEMS CAN GANG

@217A *, ,ZHIG NYAM THAG PA SNA TSOGS TSE DANG MDONGS 'PHROG PA
LAS THAR PAR MDZAD PAS NA DE'I PHYIR GDON THAMS CAD LAS THAR BAR
BYED PAR GSUNGS SO, ,DE'I RTAGS KYI CHA 'DZIN PA NI KHRO BO'I
RGYAL PO YA M'A N'ANTA KA STE, DE BSGRUB PAR BYA BA'I PHYIR TING
NGE 'DZIN GYI BUM PA BHRUm LAS GZHAL

YAS KHANG DU BSGOM, RTZA BA'I YIG 'BRU BYANG CHUB SEMS KYI RANG
BZHIN DU BSAM SE, DE 'ONG DU ZHU BA LAS BYANG CHUB SEMS KYI RANG
BZHIN DU GYUR TO, ,SNYING PO DANG RGYAN CHA RNAMS LA YI SHES KYI
LHA 'BAR BAR BSAMS TE 'OD DU ZHU BAS RGYAN DANG SNYING PO LA THIM
PAS GNYIS SU MED PAR GYUR TO, ,YI SHES

KYI CHO 'PHRUL BSAMS KYIS MI KHYAB PA BYUNG NAS DNGOS GRUB SNA
TSOGS PA SBYIN PAR BSAM, BDAG YA A'ANTA KA'I TING NGE 'DZIN DU
ZHUGS LA, ,PHRIN LAS RNAM BZHI GANG BYED PA SO SO'I KHA DOG TU
BSGYUR TE BUM PAS DBANG BSKUR NA THAMS CAD 'GRUB PAR GSUNGS SO,
,RTZA BA'I YIG 'BRU DA LAS BSKYED PAS

DA HA BADZRA STE, BSNYEN PA GRANGS MANG POR BRJOD NA BKRA SHIS
PAR 'GYUR RO, ,YA M'ANTA KA'I DON BSHAD ZIN TO,, ,,DA NI tAKKI
R'A DZA'I DON BSHAD DE, 'BYUNG PO THAMS CAD 'GUGS PAR BYED PA,
RIG SNGAGS KYI LAS THAMS CAD BYED DU 'JUG PA NI SEMS CAN GYI RNAM
PAR RTOG PA PHYIN TZI LOG GI LTA

BA LAS BYUNG BAS NA 'BYUNG PO, ,BAL SNA DRUG MGUL LA SOGS PA
RDZAS KYI BYED BRAG LAS BYUNG BAS NA 'BYUNG BO, ,DE 'GUGS PAR
BYED PAS NI tAKKI R'A DZA'I RANG BZHIN DU BSTAN TE, THABS MKHAS
PA'I THUGS RJES KHAMS GSUM GYI 'BYUNG PO, ,RIGS THAMS CAD DBANG
DU BSDUS NAS 'KHOR BAS,

DE'I PHYIR 'BYUNG PO THAMS CAD 'GUGS PAR BYED PAR BYED PAR
GSUNGS, GZHAN YANG DE BZHIN GSHEGS PA'I PHRIN LAS LA MNGA' BRNYES
PAS, LAS THAMS CAD KYANG BYED DU 'JUG CING GZHAN LA STON PA DANG,
NYAMS SU LEN PA'I NUS PA DANG LDAN PAS RIG SNGAGS KYI LAS THAMS
CAD BYED DU 'JUG PAR

GSUNGS, DE BSGRUB PAR BYA BA'I PHYIR BUM PA LA RA BSAMS TE 'OD DU
ZHU BAS, tAKKI R'A DZA'I RANG BZHIN DU BSAMS, NANG GI CHU LA RA
BSAMS TE 'OD DU ZHU BA LAS BYANG CHUB SEMS ZLA BA'I DKYIL 'KHOR
DU BSAM, BUM PA'I RGYAN CHA LA YA BSAMS TE 'OD DU ZHU BAS TING
NGE 'DZIN GYI CHO 'PHRUL

@217B 'BYUNG BAR BSAM MO, ,DE LTAR BYIN GYIS BRLABS PA'I BUM PAS
PHRIN LAS SO SO'I LAS BYAS NA 'GRUB PAR GSUNGS, tAKKI R'A DZA'I
DON BSHAD ZIN TO,, ,,DA NI STOBS PO CHE'I DON BSHAD DE, MA GRUB
PA RNAMS GRUB PAR BYED PA, GRUB PA RNAMS CHUD MI ZA BAR BYED PA,
'DOD PA THAMS CAD

RAB TU SBYIN PA NI, ,GANG ZHIG GIS BSGRUBS PAR GYUR NA DNGOS GRUB
MA GRUB PA RNAMS GRUB PAR BYED PA DANG, LAS GRUB PA RNAMS CHUD
ZOS KYI DBANG DU MI GTONG BA DANG, 'DOD PA THAMS CAD RAB TU SBYIN
PA'O, ,TING NGE 'DZIN GYI STOBS DANG LDAN PA, GZHAN GYI PHUN SUM
CHOGS PA SGRUB PA KHRO BO'I RGYAL

PO STOBS PO CHER BSTAN, DE BSGRUB PAR BYA BA'I PHYIR BUM PA LA DU
BSAMS TE, 'OD DU ZHU BA LAS BYANG CHUB SEMS STOBS PO CHE'I RAG
BZHIN DU BSAM, BUM PA'I CHU LA SU BSAMS TE 'OD DU ZHU BA LAS
BYANG CHUB SEMS ZLA BA'I DKYIL 'KHOR DU BSAM, BUM PA'I RGYAN CHA
LA NA BSAMS TE 'OD

DU ZHU BAS TING NGE 'DZIN BSAMS KYIS MI KHYAD PA'I CHO 'PHRAL
'BYUNG BAR BSAM, DE LTAR BYIN GYIS BRLABS PA'I BUM PA DE PHRIN
LAS RNAM BZHI GANG BYED PA SO SO'I KHA DOG TU BYIN GYIS BRLABS
PA'I BUM PAS DBANG BSKUR NA THAMS CAD 'GRUB PAR GSUNGS, DE'I
PHYIR D'A RU nA BADZRA ZHES PA RTZA BA'I

BSNYEN PA GRANGS MANG DU BRJOD NA LAS THAMS CAD GRUB PAS CHUD MI
ZA BAR GSUNGS SO, ,STOBS PO CHE'I DON BSHAD ZIN TO,, ,,DA NI AA
MO GHA P'A SH'I DON BSHAD DE, SEMS CAN THAMS CAD BSRUNG BA NI AA
MO GHA P'A SH'I DON TO, ,THUGS RJE CHEN PO BYANG CHUB SEMS KYI
RANG BZHIN LAS

THABS MKHAS PA'I SPRUL PA BYUNG NAS KHAMS GSUM GYI SEMS CAN LA
THABS MKHAS PA'I THUGS RJE'I BYE BRAG SNA TSOGS BSTAN NAS NYON
MONGS PA'I SDUG BSNGAL LAS PHAN BTAGS NAS SEMS CAN THAMS CAD
BSRUNG BA'I PHYIR RO, ,DE'I RANG BZHIN AA MO GHA P'A SHA STE, DE
NI SEMS CAN THAMS

CAD LA BYANG CHUB SEMS THABS MKHAS PAS SRUNG BAR BYAD DO, ,DE
BSGRUB PAR BYA BA'I PHYIR BUM PA LA RA BSAMS TE 'OD DU ZHU BAS,
AA MO GHA P'A SH'I RANG BZHIN DU BSAM MO, ,BUM PA'I CHU LA RU
BSAMS TE 'OD DU ZHU BAS YE SHES KYI SPRUL PA SNA TSOGS PA'I YON
TAN DANG LDAN PAR BSAM MO, ,DE

@218A *, ,NAS AA MO GHA P'A SHA BSGRUB PAR BYA BA'I PHYIR, PHRIN
LAS RNAM BZHI GANG BYED PA'I KHA DOG SO SO'I BYE BRAG TU BSGOMS
NAS DBANG BSKUR ZHING LAS BYAS NA THAMS CAD 'GRUB PAR GSUNGS SO,
,AA MO GHA P'A SHA'I DON BSHAD ZIN TO,, ,,DA NI DBUS KYI GTZO
BO'I DON BSHAD

DE'I; ZHI BA RGYAS PA SEMS CAN THAMS CAD RENGS PAR BYED PA ZHES
PA NI PHYIN CI LOG GI NYON MONGS PA THAMS CAD LA SNGON GYI BSOD
NAMS KYI TSOGS DANG, PHRIN LAS KYI THUGS RJE THABS MKHAS PA'I BYE
BRAG SNA TSOGS PA GZHAN LA BSTAN NAS, PHYIN CI LOG GI NYON MONGS
PA THAMS CAD MED PAR

MDZAD CING YON TAN GYI TSOGS BSAM GYIS MI KHYAB PAR MDZAD PA
DANG, BDUD DANG DREGS BYED CAN RNAMS SKRAG CING RENGS PAR BYED
PA'I PHYIR RO, ,GZHAN YANG BYANG CHUB KYI SEMS MCHOG CHOS NYID
ZHI BA'I DON LAS MA G-YOS KYANG, SNGON GYI BSOD NAMS KYIS KHAMS
GSUM GYI SEMS

CAN THAMS CAD LA THABS MKHAS PA'I PHRIN LAS SNA TSOGS 'BYUNG BA'I
YON TAN BYANG CHUB KYI SEMS GZHAN LAS 'BYUNG BA'I PHYIR CHE BA'I
YON TAN SNA TSOGS PA BYUNG NAS, SEMS CAN RNAMS KYI PHONGS PA
RNAMS TSIM ZHING BDE BAR MDZAD PA DANG, 'JIG RTEN GYI DREGS BYED
THAMS CAD

LA TING NGE 'DZIN GYI CHO 'PHRUL SNA TSOGS PA BSTAN NAS BDE BA LA
BKOD PA'I PHYIR RINGS SHING 'DAR BAR MDZAD DE DBANG DU BSDUS NAS
PHAN 'DOGS PA'I PHYIR RO, ,DE LTAR YON TAN DANG LDAN PA'I PHYAG
NA RDO RJE BSGOM PA'I PHYIR RO, ,BUM PA LA AOm BSGOMS PAS 'OD DU
ZHU BAS PHYAG NA RDO RJE SKUR BSGOM

BUM PA'I CHU LAS HA BSAMS TE CHO GA RNAM GSUM GYI TSUL SPRO BSDU
BYAS PAS BYANG CHUB SEMS ZLA BA'I DKYIL 'KHOR DU BSAM MO, ,BUM
PA'I RGYAN CHA LA RA BSAMS TE 'ONG DU ZHU BAS YON TAN DPAG TU MED
PA'I RGYAN CHA DANG LDAN PAR BSAM MO, ,THUGS KYI RANG BZHIN DPAL
PHYAG NA RDO RJE'I SKUR BSGOM

PA'I PHYIR PHRIN LAS RNAM BZHI'I LAS KYI BYE BRAG TSANG BAR BYA
STE, BSNYEN PA STONG DANG 'BUM LA SOGS PA PHUL NA DNGOS GRUB YA
MTSAN CAN THOB BO, ,LAS KYI LHAG CHAD KHA BSKANG BA'I PHYIR KHRO
BO'I RTING LAG GSUNGS, DKYIL 'KHOR GYI BDAG BO YIN BA'I PHYIR
TSEGS KYI MJUG SDUD BA'I, ,DBUS

@218B KYI GTZO BO'I DON BSHAD ZIN TO,, ,,DA NI SGO BA'I DON BSHAD
DE, RMUGS PAR BYED PA'I GSANG SNGAGS KYI MTHU CHEN PO 'DI ZHES
BYA BA NI THUGS RJE CHEN POS KHAMS GSUM GYI SEMS CAN THAMS CAD LA
THUGS RJE THABS MKHAS PA'I BYED BRAG SNA TSOGS PA BSTAN NAS YE
SHES BZHI'I NGO BOS PHAN GDAGS

PA'I PHYIR SGO BA BZHIR SKU SPRUL TE, BDUD DANG DREGS BYED GLAGS
DANG SKABS TSOL BA RNAMS LA RMUGS PAR BYED PA'I THABS KYIS 'DUG
TU MA STER NAS GSANG SNGAGS KYI MTHU CHEN PO BSTAN NAS MI GNAS
PAR BYED PA'I DON TO, ,DE'I RTAGS KYI CHA 'DZIN PA NI SGO BA CHEN
PO BZHI YIN TE, DE BSGRUB

BAR BYA BA'I PHYIR BDAG GIS BUM PA LA H'Um BSAMS TE, 'OD DU ZHU
BAS SGO BA LCAGS KYU MA'I RANG BZHIN DU BSAM MO, ,BUM PA'I CHU LA
LU BSAMS TE 'OD DU ZHU BAS BYANG CHUB SEMS ZLA BA'I DKYIL 'KHOR
DU GYUR PAR BSGOM, BUM PA'I RGYAN CHA LA DZA: BSAMS TE YE SHES
KYI CHOG RNAM PA GSUM

GYIS SPRO BSDU BYA, YE SHES KYI LCAGS KYUS PHYI NANG GI BYE BRAG
RNAMS BSDUS NAS BUM PA MDZES PAR BSAM MO, ,DE NAS LHO PHYOGS KYI
BUM PA LA TI BSAMS TE 'OD DU ZHU BAS ZHAGS PA'I RANG BZHIN DU
BSAM, BUM PA'I CHU LA SHtA BSAMS TE 'OD DU ZHU BAS BYANG CHUB
SEMS ZLA BA'I DKYIL 'KHOR

DU BSAM MO, ,BUM PA'I RGYAN CHA LA H'Um BSAMS TE CHO GA RNAM GSUM
GYIS SPRO BSDU BYAS PAS TING NGE 'DZIN GYI RGYAN CHAS BSAM GYIS
MI KHYAB PAR BSAM MO, ,DE NAS NUB PHYOGS KYI BUM PA LA LHA BSAMS
TE 'OD DU ZHU BAS LCAGS SGROG GI RANG BZHIN DU BSAM MO, ,BUM PA'I
CHU LA DA BSAMS

TE; 'OD DU ZHU BAS BYANG CHUB KYI SEMS ZLA BA'I DKYIL 'KHOR DU
BSAMS MO, ,BUM PA'I RGYAN CHA LA BSAMS TE CHO GA RNAM PA GSUM
GYIS SPRO BSDU BYAS PAS MCHOD PA'I RGYAN CHAS BSAM GYIS MI KHYAB
PA DANG LDAN PAR BSAM MO, ,DE NAS BYANG PHYOGS KYI BUM PA LA HA
BSAMS TE 'OD DU ZHU BAS SGO

PA DRIL BU'I RANG BZHIN DU BSAM MO, ,BUM PA'I CHU LA NTA BSAMS TE
'OD DU ZHU BAS BYANG CHUB SEMS ZLA BA'I DKYIL 'KHOR DU BSAM MO,
,BUM PA'I RGYAN CHA LA HO: BSAMS TE CHO GA GSUM GYIS SPRO BSDU
BYAS PAS TING NGE 'DZIN GYI CHO 'PHRUL 'BYUNG BAR BSAM MO, ,DE
LTAR BSGOMS PA'I BUM PA

@219A *, ,DE LA RANG BZHIN GYI DKYIL 'KHOR NAS 'PHAGS PA SPYAN
DRANGS NAS MDUN GYI NAM MKHA' LA DMIGS SO, ,BSNYEN PA DANG MCHOD
PA PHUL BAS RAB TU MNYES TE 'OD DU ZHU BAS BDAG GIS BSGOMS PA'I
BUM PA LA THIM NAS GNYIS SU MED PAR BSAM MO, ,DE LTAR THIM

NAS BYANG CHUB SEMS CHOS NYID KYI YON TAN 'BYUNG BAR BSAMS TE,
BYIN GYIS BRLABS PA'I YON TAN BUM PA DES, GANG ZHIG BKRA MI SHIS
PA LA YE SHES KYI 'OD ZER KHA DOG DKAR PO BSTIMS NAS KHRUS BYAS
TE ZHI BA'I LAS BYAS NA THAMS CAD ZHI BAR 'GYUR RO, ,GANG ZHIG
BDOG PA NYAMS

PA LA YE SHES KYI 'OD ZER KHA DOG SER PO BSTIMS NAS KHRUS BYAS TE
RGYAS PA'I LAS BYAS NA THAMS CAD RGYAS PAR 'GYUR RO, ,GANG ZHIG
TSE NYAMS PA LA YE SHES KYI 'OD ZER KHA DOG DMAR PO BSTIMS NAS
KHRUS BYAS TE, DBANG GI LAS BYAS NA THAMS CAD DBANG DU 'GYUR RO,
,GANG ZHIG

YUL DANG MKHAR SHOR PA DANG, BGEGS KYI CHO 'PHRUL DANG LHA 'DRE'I
CHO 'PHRUL GNOD PA RNAMS LA YE SHES KYI 'OD ZER KHA DOG NAG PO
BSTIMS NAS KHRUS BYAS TE, DRAG PO'I LAS BYAS NA THAMS CAD PHUNG
NAS 'JIG PAR 'GYUR RO, ,SGO BA'I DON BSHAD ZIN TO,, ,,SANGS RGYAS

KYI MTHUS LAG NA RDO RJE ZHES BYA BA NI GANG DU KHRO BO'I RANG
BZHIN BSTAN PA LAS, BYANG CHUB SEMS DPA' LAG NA RDO RJE LA DUS
GSUM GYI SANGS RGYAS THAMS CAD KYI THUGS YANG DAG PA'I YE SHES
RDO RJE LTA BUS BYIN GYIS BRLABS NAS, LAG TU YE SHES KYI RTAGS
RDO RJE BYIN NAS MING GI DBANG

BSKUR TE, SRID PA GSUM GYI MTHU CAN ZHABS 'OG TU BSDUS NAS, DAM
LA BTAGS PA'I PHYIR DANG 'OG GI KHRO BO'I SNGAGS DANG PHAN YON
SMRA BA LA GZHUG PA'I PHYIR DANG, DE BZHIN GSHEGS PAS BYIN GYIS
BRLABS NAS CHE BA'I YON TAN DANG LDAN PA'I LAG NA RDO RJE DE
BZHIN GSHEGS PA'I

YE SHES KYI TSIG GIS KHAMS GSUM GYI SEMS CAN LA PHAN GDAGS PA'I
PHYIR SKU GSUNG THUGS RDO RJE LAS MTSON PA'I RTAGS THUGS RDO
RJE'I DKYIL 'KHOR GYI SNGAGS 'DI 'BYUNG BA'I DON TO, ,SNGAGS KYI
DON 'BYUNG BA'I THABS BSHAD ZIN TO,, ,,DA NI PHYAG NA RDO RJE'I
PHRIN LAS KYI

@219B DON BSHAD DE, NA MO RTEN DRA Y'A YA ZHES PA NI DKON CHOG
GSUM LA PHYAG 'TSAL BA'I DON TO, ,PHYAG NA RDO RJE NI DKON CHOG
GSUM GYI RANG BZHIN DU GYUR PAS NA YE SHES LAS BYUNG BA'I PHYIR
RO, ,NA MA SHTSA ndA BADZRA P'A nA YE ZHES PA NI RO RJE GTUM PO
RIN PO CHE'I NGO BO PHYAG NA RDO RJE'I YANG DAG

PA'I YE SHES KYI SNYING PO'O, ,MA H'A YAKshA SE NA PA TA YE ZHES
PA NI GNOD SBYIN GYI SDE DPON CHE NA PO LAG NA RDO RJE DRAG PO LA
PHYAG 'TSAL BA'I DON TE, GNOD SBYIN RNAMS THUGS RJES BTUL LAS DE
SKAD CES BRJOD DO, ,TADYA TH'A ZHES PA NI 'DI LTA STE, GANG LTA
ZHE NA 'OG NAS 'BYUNG BA'I SNGAGS KYI TSIG

SMRAS SO, ,AOm TRA dA TRA dA ZHES PA NI YE SHES LNGA POS BDAG GI
NYON MONGS PA THAMS CAD SOD CIG PA'I DON, ,TRO tA YA TRO tA YA
ZHES PA NI PHYAG NA RDO RJE'I BYIN GYI RLABS KYIS RAB TU SPYOD
CIG LEGS PAR SPYOD CIG PA'I DON, ,SPHU tA SPHU tA ZHES PA NI NYON
MONGS PA'I LAS RNAMS YE SHES KYI ME 'BAR PAS

SREGS PAR GYIS SHIG PA'I DON, SPHOt YA SPHOt YA ZHES PA BYANG
CHUB KYI SEMS KYI RANG BZHIN GYIS LEGS PAR 'BAR BAR GYIS SHIG
PA'I DON, GH'U RnA GH'U RnA ZHES PA NI BDAG GI BGEGS RNAMS ZUNG
LA SREGS SHIG YE SHES MES MTSAN MA BSREG PA'I DON, GH'U RnA PA YA
GH'U RnA PA YA ZHES

PA NI THUGS RJES LCAGS KYUS ZUNG LA SOGS PAR SPROD CIG PA'I DON,
SARBA SA TVA NI ZHES PA NI SEMS CAN THAMS CAD LA THUGS RJE'I
THUGS KYIS GZIGS SHIG PA'I DON, ,BO DHA BO DHA ZHES PA NI KHAMS
GSUM GYI SEMS CAN LA BYANG CHUB TU SEMS RAB TU BSKYED CIG BA'I
DON, SAm BO DHA YA SAm

BO DHA YA ZHES PA NI 'GRO BA RNAMS LEGS PAR BYANG CHUB TU SEMS
BSKYED CIG PA'I DON, BHRA MA BHRA MA ZHES PA NI BYANG CHUB SEMS
DANG MI MTHUN PA'I BGEGS RNAMS SKROD CIG PA'I DON, SAm BHRA MA
YAS SAm BHRA MA YA ZHES PA NI PHYIN CI LOG GI NYON MONGS PA RNAMS
THUGS RJES LEGS PAR SKROD CIG PA'I

DON; SARBA BH'U TA NAm ZHES PA NI SANGS RGYAS THAMS CAD KYI THUGS
RJE CHEN POS BDAG GI SDANG BA THAMS CAD CHOMS SHIG PA'I DON, KU
tA KU tA ZHES PA NI GDON 'BYUNG PO RNAMS GTUBS SHIG GTUBS SHIG
PA'AM THUGS RJES YE SHES KYI SPYAN GYIS GZIGS SHIG PA'I DON, SAm
KU tA YA SAm KU tA,

@220A *, ,YA ZHES PA NI 'JIG RTEN NA GDON BAR CHAD BYED PA RNAMS
BYAMS PA'I THUGS KYIS LEGS PAR GTUBS SHIG PA'I DON, SARBA SHA
TR'Um NI ZHES PA NI BA DAG LA GNOD PA BYED PA'I BGEGS RNAMS YANG
DAG PA'I YE SHES KYIS MTSAN MA MED PA'I DON YANG BSTAN, GHA tA
GHA tA

ZHES PA NI BGEGS DANG 'BYUNG PO RNAMS THUGS RDZES SKROD CIG PA'I
DON, SAm GHA tA YA SAm GHA tA YA ZHES PA NI LEGS PA'I YON TAN
THAMS CAD 'BYUNG BAR BYED PAS NA THUGS RJES NYON MONGS PA THAMS
CAD LAS THAR PAR GYIS SHIG PA'I DON, SAR BI DYA ZHES PA NI RIG
SNGAGS KYI MTHUS GANG LA BYA BA'I

LAS THAMS CAD GRUB PAR BYED PA'I DON, BADZRA BADZRA SPHOt YA ZHES
PA NI YE SHES KYI RDO RJE 'BAR BA'I ME CHEN PO'I BGEGS RNAMS ROL
CIG BA'I DON, BADZRA BADZRA KA tA ZHES PA NI YE SHES LAS GRUB
PA'I RDO RJE 'BAR BAS NYON MONGS PA THAMS CAD CHOD CIG PA'I DON,
BADZRA BADZRA MA tA ZHES PA NI BYANG CHUB KYI

SEMS KYI RDO RJES BDAG LA GDUG PA RNAMS GTUBS SHIG PA'I DON,
BARDZRA BADZRA M'A THA ZHES PA NI YANG DAG PA'I YE SHES RDO RJES
BGEGS RNAMS THUL CIG PA'I DON, BADZRA BADZRA AttA ZHES PA NI YE
SHES LAS GRUB PA'I YANG DAG PA'I YE SHES RDO RJES BDUD RNAMS GNAS
DER MI GNAS PAR GYIS

LA SKROD CIG PA'I DON, H'A SA NA'I LA BADZRA ZHES BA NI RDO RJE
RNON PO ME DANG 'DRA BAS BAG CHAGS RNAMS CHOD CIG DROL CIG PA'I
DON, SU BADZRA BADZR'A YA SV'A H'A ZHES PA NI THUGS MKHYEN PA'I
RDO RJE CHOS KYI DBYINGS RNAM PAR DAG PA LA LEGS PAR SBYOR CIG
PA'I DON TO, ,PHYAG NA RDO RJE'I PHRIN LAS KYI

DON BSHAD ZIN TO,, ,,DA NI KHRO BO RNAMS KYI PHRIN LAS KYI DON
BSHAD DE, HE PHU LLU NI RU PHU LLU ZHES PA NI DE LTAR PHYAG NA
RDO RJE THUGS KYI NGO BO GSUNGS NAS, RDO RJE KHRO BO LA SBYOR
BA'I PHYIR RDO RJE KHRO BO 'BAR BAS NYON MONGS PA'I GSHIN RJES
KHAMS GSUM PA RNAMS THUGS RJES 'BAR BAR BYED

PA'I DON, GRI HnA KU LLU ZHES PA NI KHAMS GSUM GYI GSHIN RJE
GSHED KYI SDUG BSNGAL RNAMS 'JOMS PA'I DON, MI LLI TZU LLU KU RU
KU LLU ZHES PA NI 'PHAGS PA RTA MGRIN SNGON PO 'BAR BAS SDUG
BSNGAL SBYONGS SHIG PA'I DON, BADZRA BI DZA Y'A YA SV'A H'A ZHES
PA NI KHRO BO BDUD RTZI 'KHYIL PA 'BAR BAS

@220B NYON MONGS PA THAMS CAD BDUD RTZIR BYIN GYIS RLOBS SHIG
PA'I DON, KA'I LI K'I L'A YA SV'A H'A ZHES PA NI A'ARYA AA TZA
LAS THUGS KYI PHRIN LAS MDZAD PA DANG, STOBS PO CHES DRAG SHUL
GYI PHRIN LAS MDZAD PA'I DON, KA tA KA tA ZHES PA NI YA M'A NTA
KA KHRO BO'I RGYAL POS BDUD RNAMS SBA BKONGS

SHIG PA'I DON, MA tA MA tA ZHES PA NI KHRO BO H'Um KA RAS NYON
MONGS PA RNAMS LAS THUGS RJES SKYOBS SHIG PA'I DON, RA tA RA tA
ZHES PA NI KHRO BO'I RGYAL PO PADMA 'KHYIL PAS NYON MONGS PA
RNAMS ZHI BAR MDZOD CIG PA'I DON, MO tA NA PRA MO tA N'A YA SV'A
H'A ZHES PA NI YE SHES KYI GNOD SBYIN

'BAR BA GSHIN RJE GSHED KYIS SKYOBS SHIG PA'I DON, TZA RA NI TZA
RA ZHES PA NI KHRO BO'I RGYAL PO N'I LA DAndAS BDAG DANG SEMS CAN
THAMS CAD LA CHO DANG DBANG THANG STZOL CIG PA'I DON, HA RA HA RA
ZHES PA NI YE SHES KYI GSHOG PAS 'KHOR BA'I SDUG BSNGAL SKYOBS
SHIG PA'I DON, ,SA RA

SA RA ZHES PA NI TING NGE 'DZIN GYI DRAG SHUL GYI SEMS NYAMS PA
RNAMS DRAN PAR GYIS SHIG PA'I DON, M'A RA YA M'A RA YA ZHES PA NI
NYON MONGS PA 'JOMS PA'I RDO RJES BGEGS RNAMS SOD CIG PA'I NGANG
LAS DRAG POS RDUL DU THONG SHIG PA'I DON, BADZRA PA'I D'A RA n'A
YA SV'A H'A ZHES PA NI RDO RJE RNAM

PAR 'JOMS PAS SEMS CAN GYI LAS RNAMS MDZOD CIG PA'I DON, TZTSINDA
TZTSINDA ZHES PA NI KHRO BO'I RGYAL PO HA YA GRA BAS NYON MONGS
PA RNAMS SOD CIG PA'I DON, BHINDA BHINDA ZHAS PA NI BDAG DANG
SEMS CAN RNAMS KYI SDUG BSNGAL SHIG CIG CES PA'I DON, MA H'A K'I
LI K'I L'A YA SV'A H'A ZHES PA NI

KHRO BO'I RGYAL PO STOBS PO CHES LAS DANG NYON MONGS PA THUGS ZHI
BA'I SGO NAS ZHI PAR MDZOD CIG PA'I DON, BANDHA BANDHA ZHES PA NI
tAKKI R'A DZA STE KHRO BO'I RGYAL POS GDUG PA'I BDUD RNAMS MGO
NAS CHINGS SHIG PA'I DON, KRO DHA KRO DHA ZHES PA NI KHRO BO'I
KHRO BO'I NYON MONGS PA RNAMS LA ROL CIG

PA'I DON; KA'I K'I LI K'I L'A YA SV'A H'A ZHES PA NI BYANG CHUB
SEMS KYI RANG BZHIN BDUD RTZI 'KHYIL PAS THAMS CAD ZHI BAR MDZOD
CIG PA'I DON, TZU RU TZU RU ZHES PA NI KHRO BO RGYAL PO AA MO GHA
P'A SHAS DAM TSIG BZHIN DU PHRIN LAS MDZOD CIG PA'I DON, TZAndA
ZHES PA NI KHRO BO'I RGYAL PO TSUR SBYON TSUR

@221A *, ,SPYON DAM TSIG LA DGONGS PA'I DON, BADZRA K'I LI K'I
L'A YA SV'A H'A ZHES BA NI BDUD RTZI 'KHYIL BAS THUGS TSAD MED
PA'I GSUNG SGRAS THAMS CAD BYANG CHUB SEMS SU ZHI BAR MDZOD CIG
PA'I DON, TR'A SA YA TR'A SA YA ZHES PA NI KHRO BO'I RGYAL BO MA
H'A BA LAS BDUD DANG BGEGS BYED RNAMS

SKRAG PAR GYIS SHIG PA'I DON, BADZRA K'I LI K'I L'A YA SV'A H'A
ZHES PA NI YE SHES KYI RDO RJE 'BAR BAS THAMS CAD ZHI BAR MDZOD
CIG PA'I DON, HA RA HAR BADZRA DH'A R'A YA SV'A H'A ZHES PA NI
RDO RJE YE SHES 'BAR BA'I SGO BA BZHIS BGEGS RNAMS SKROGS SHIG
SKROGS SHIG PA'I DON, PRA HA RA PRA HA RA ZHES BA NI KHRO

BO'I RGYAL PO AA MRi TA KUndA LIS MTSAN MA'I DNGOS BO THAMS CAD
ZHI BAR MDZAD NAS BYIN GYIS RLOBS SHIG PA'I DON, BADZRA PRA
BHANYDZA N'A YA SV'A H'A ZHES PA NI BYANG CHUB SEMS KYI RANG
BZHIN RDO RJE 'BAR BAS LAS DANG NYON MONGS PA'I BAG CHAGS THAMS
CAD ZHI BAR MDZOD CIG PA'I DON, KHRO BO RNAMS KYI PHRIN

LAS KYI DON BSHAD ZIN TO,, ,,DA NI KHRO BO RNAMS KYI BSRUNG BA'I
DON TE, MA TI STHIR BADZRA ZHES PA NI BLO BRTEN PA'I RDO RJES
BYANG CHUB SEMS KYI RANG BZHIN DANG LDAN PAR GYIS SHIG PA'I DON
DANG, SU TI STHI RA BADZRA ZHES PA NI SHIN TU BRTAN PA'I RDO RJES
LEGS PA'I YON TAN THAMS CAD RDO RJE LTA BU ZHI BA DANG

LNGAN PAR GYIS SHIG BA'I DON, PRA TI STHI RA BADZRA ZHES BA NI SO
SOR BRTAN PA'I RDO RJES BDAG GI LUS RDO RJE LTA BUR ZHI BAR MDZOD
CIG PA'I DON, MA H'A BADZRA ZHES PA NI RDO RJE CHEN PO ZHI BA'I
TSUL DU BDUD LAS RGYAL BAR MDZOD CIG PA'I DON, PRA TI STHI RA
BADZRA ZHES PA NI RAB TU BRTAN BA'I RDO RJES BDAG LA YE

SHES KYI MTSON CHA STZOL CIG PA STE, GZHAN GYI GTI MUG GZHOM PA'I
PHYIR RO, ,AA MO GHA BADZRA ZHES PA NI DON YOD PA'I RDO RJE'I
ZHAGS PAS MA GTANG BA'I DON, AE HI BADZRA ZHES PA NI BDEN PA'I
RDO RJES BDAG 'KHOR BA LAS DRONGS SHIG TSUR GSHEGS TSUR GSHEGS
BA'I DON, SH'I GHRAm BADZRA DH'A R'A YA

SV'A H'A ZHES PA NI DPA' BAR 'GRO BAS RDO RJE LA GOR RGYUG PA'I
PHYIR BDAG GI LAS GRUB PAR MDZOD CIG PA'I DON, DHA RA DHA RA RA
ZHES PA NI SGO BZHI SRUNG BA BSHAD DE, BYANG CHUB KYI RANG BZHIN
ZHI BA THAMS CAD KHYER LA GZUNGS SU GYIS SHIG PA'I DON, DHI RI
DHI RI ZHES PA NI DBYINGS KYI RANG BZHIN CHOS NYID KYIS

@221B LEGS PAR THOGS SHIG PA'I DON, DHU RU DHU RU ZHES PA NI LUS
THAMS CAD THUGS RJES RAB TU ZUNG LA THOGS SHIG PA'I DON, SARBA
BADZRA KU LAm A'A BRTA YA SV'A H'A ZHES PA NI RDO RJE DANG BCAS
PAS BDAG LA BYIN GYIS RLOBS SHIG ,GNOD BA BYED PA'I BYE BRAG
THAMS CAD RAB TU ZHI BAR MDZOD CIG PA'I DON,

AA MU KAm M'A RA YA PHAt CES PA NI BDAG DUS MA YIN PA'I 'JIGS PA
LAS ZLOGS SHIG, BDUD RNAMS KYI 'JIGS PA LAS CHOMS SHIG PA'I DON
NO, ,KHRO BO DANG SGO SRUNG BA BSHAD ZIN TO,, ,,DA NI KHRO BO'I
NGO BO NYID BSTAN TE, NAM: SA MANTA BADZR'A n'Am ZHES PA NI KUN
DU BZANG PO YE SHES KYI RDO RJES

RANG BZHIN GYIS DBANG PO'I DON TO, ,SARBA BA LAm ZHES PA NI THAMS
CAD KUN GYI RANG BZHIN STOBS PO CHES DBANG BSKUR CIG PA'I DON,
A'A BRTA YA MA H'A BA LE ZHES PA NI MNYES PAR BYED PA'I STOBS PO
CHE MGYOGS PA RLUNG DANG 'DRA BAS DBANG BSKUR BA'I DON, KA TA BE
TA TA LE ZHES PA NI YE SHES KYI MCHE BAS

NYON MONGS PA'I BDUD THUL CIG PA'I DON, AA TZA LE ZHES PA NI
KHAMS GSUM RNAM PAR RGYAL BA'I DKYIL 'KHOR GYI MNGA' BDAG GI
SPRUL PAS BDAG LA DBANG BSKUR LA SKYOBS SHIG PA'I DON, MAndALA
M'A YE ZHES PA NI DKYIL 'KHOR GYI SRUNG MA RNAMS KYI SPRUL PA'I
NGO BO NYID KYI CHE BA SNA TSOGS

SU SNANG BA'I DON, AA TI BADZRA ZHES PA NI RDO RJE BZANG POS GDON
THAMS CAD LAS BDAG LA SKYOBS SHIG PA'I DON, MA H'A BA LE BE GA RA
nA ZHES PA NI STOBS PO CHE RLUNG DANG 'DRA BA MGYOGS PAS BDAG LA
GNOD PA THAMS CAD ZHI BAR MDZOD CIG PA'I DON, AA DZI TE DZVA LA
DZVA LA ZHES PA NI YANG DAG PA'I YE

SHES KYI SHES RAB KYIS BDUD KYI DREGS PA RNAMS SREGS SHIG PA'I
DON 'BAR BA 'BAR BAS NYON MONGS PA SREGS SHIG PA'I DON, TI tI TI
tI PIm GA LE ZHES PA NI 'BAR BA SKAM PO SO SOR 'BAR BAS SDUG
BSNGAL LAS SKYOBS SHIG PA'I DON, DA HA DA HA ZHES PA NI BDAG GI
NYON MONGS PA RNAMS

SREGS SHIG YANG DAG BA'I YE SHES 'BAR BAR GYIS SHIG PA'I DON, TE
DZOB TI ZHES PA NI YANG DAG PA'I YE SHES KYIS GTI MUG GI MUN PA
LAS 'BAR GYIS SHIG PA'I DON, TI LI TI LI ZHES PA NI BDAG GI SDUG
BSNGAL THAMS CAD CHOD CIG PA'I DON, ,BANDHA BANDHA ZHES PA NI
BGEGS 'BYUNG PO

@222A *, ,RNAMS CHINGS SHIG BA'I DOR, MA H'A BA LE ZHES PA NI
STOBS PO CHES LAS MDZOD CIG PA'I DON, BADZR'Am KU SHA DZV'A L'A
YA SV'A H'A ZHES PA NI RDO RJE ME DANG 'DRA BAS MTSAN MA THAMS
CAD ZHI BAR MDZOD CIG PA'I DON, KHRO BO'I NGO BO DBANG GI DON
BSHAD ZIN TO,, ,,DA NI YE SHES

KYI KHRO BO LAG NA RDO RJES MTSAN MA 'JOMS PA DANG THUGS KHRO
BO'I YE SHES KYI SNYING PO LAS RNAM BZHI'I RANG BZHIN DE DKON
MCHOG GSUM LA PHYAG 'TSAL BA'I DON BYAS PHYAG NA RDO RJE'I BDUD
RTZI'I NGO BO'O, ,NA MO RATNA TRA Y'A YA, NA MA SHTZAntA BADZRA
P'A nA YE ZHES PA NI KHAMS GSUM GYI GNOD SBYIN RNAMS

'DUL BA'I PHYIR NA PHRIN LAS KHRO BO'I TSUL DU BZHUGS PAS RDO RJE
KHRO BO BSTAN, MA H'A YAKshA SE N'A PA TA YE ZHES PA NI GNOD
SBYIN GYI SDE DPON LAG NA RDO RJES YE SHES KYI NGO BO ZHES GSUNGS
PA'I PHYIR RO, ,AOm HA RA HA RA BADZRA ZHES GSUNGS PA NI YE SHES
LNGA'I NGO BO PHYAG NA RDO RJE DBUS NA BZHUGS TE, LUS

GNOD SBYIN DU BSTAN PA'I DON, MA THA MA THA BADZRA ZHES PA NI
H'Um KA RA GA SHIN RJE GSHED KYI DON RGYAL POR BSTAN PAS SNYING
PO'I RANG BZHIN NO, ,DHU NA DHU NA BADZRA ZHES PA NI MTSAN MA'I
DNGOS PO THAMS CAD 'JOMS PAS KHAMS GSUM RNAM PAR RGYAL BA'I
SNYING PO'O, ,DA HA DA HA BADZRA ZHES PA NI YA M'ANTA KA KHRO
BO'I RGYAL

PO'I SNYING PO BYANG CHUB SEMS KYI RANG BZHIN NO, ,PA TZA PA TZA
BADZRA ZHES PA NI N'A LA DAnt'I RANG BZHIN RTA MGRIN SNGON PO'I
RANG BZHIN DU BSTAN, DHA RA DHA RA BADZRA ZHES PA NI HA YA GRi
BA'I RANG BZHIN SNGAGS KYI SA BON BYANG CHUB SEMS KYI NGO BO'I
SNYING PO'O, ,D'A RA YA D'A RA YA BADZRA ZHES PA NI BDUD RTZI
'KHYIL PA'I SNYING PO'I RANG BZHIN BYANG CHUB SEMS KYIS

MTSON PA'I RANG BZHIN NO, ,D'A RU nA D'A RU nA BADZRA ZHES PA NI
YANG DAG PA'I YE SHES KYI STOBS DANG LDAN PAS, AA MO GHA P'A
SHA'I RANG BZHIN BYANG CHUB SEMS KYI SNYING POR BSTAN, TZTSINDA
TZTSINDA BADZRA ZHES PA NI MA H'A BA LA DANG, H'Um KA RA GNYIS
KYI RANG BZHIN DU BSTAN, BHINDA BHINDA BADZRA H'Um PHAt CES PA NI
PADMA 'KHYIL PA'I RANG BZHIN

TE; YE SHES KYI PHYAG RGYA BZHIS SDOMS SHIG PA'I RANG BZHIN TE,
KHRO BO'I RANG BZHIN BSHAD ZIN TO,, ,,DA NI PHYAG BTZAL BA'I DON
TE, NA MA SHTZAntA BADZRA KRO DHA YA ZHES PA NI PHYAG BTZAL PA'I
DON TE AA MRi TA KUndA LI'I SNYING PO, ,PHYAG NA RDO RJE GTUM PO
BSGRUB PA'I DON PAS RDO RJE KHRO BO ZHES PA'I DON

@222B TO; ,DA NI SGO BA'I DON BSTAN TE, HU LU HU LU ZHES PA NI
BGEGS DANG 'BYUNG PO RNAMS TSUL BZHIN DU DRONGS SHIG PA'I DON,
SHAR PHYOGS KYI KHRO BO AAm KU SHA'I ME LONG LTA BU'I YE SHES KYI
PHYAG RGYA'O, ,TIshthA TIshtA ZHES PA NI CHINGS SHIG CHINGS SHIG
PA'I LHO PHYOGS KYI SGO BA ZHAGS BA STE, MNYAM PA NYID KYI

YE SHES KYI PHYAG RGYAS NYON MONGS PA RNAMS DBANG DU SDUS SHIG
PA'I DON TO, ,BANDHA BANDHA ZHES PA NI NUB PHYOGS KYI SGO BA
LCAGS SGROG STE, SO SOR KUN DU RTOG PA'I YE SHES KYI PHYAG RGYA
STE LCAGS SGROG GIS BGEGS DANG 'BYUNG PO RNAMS SDOMS SHIG PA'I
DON, HA NA HA NA ZHES PA NI BYANG PHYOGS KYI SGO BA

DRIL BU STE, BYA BA NAN TAN GYI YE SHES KYI NGO BOS BGEGS DANG
'BYUNG PO LOG LTA RNAMS RDUL DU RLOG SHIG PA'I DON, AA MRi TE
H'Um PHAt CES PA NI, DKYIL 'KHOR GYI SNGAGS GONG DU GSUNGS PA
DANG SNGAGS 'BYUNG BA RNAMS YE SHES KYI NGO BO BAS LAS KYI KHA
BSKANG BA'I PHYIR BDUD RTZI'I NGO BOR BYIN GYIS BRLAB

PA'I THABS SU SHES PAR BYA'O,, ,,DE LTAR KHRO BO RNAMS KYI DON
BSHAD NAS DE'I 'OG TU YON TAN GYI RNAM GRANGS CHO GA'I THABS KYI
BYE BRAG BSTAN TE, SDUG BSNGAL THAMS CAD LAS THAR PAR BYED BA'O,
,SDIG PA THAMS CAD BYANG BYAS NAS, ,ZHES PA NI DON RNAM PA GNYIS
SU SHES PAR BYA STE, RGYUD

KYI DON LA 'JUG PAR BYA BA'I PHYIR SDIG PA THAMS CAD BYANG BAR
BYA BA DANG, RGYUD KYI DON RTOGS PAS SDIG PA THAMS CAD BYANG BA
DANG, DE LTAR DON GNYIS SU SHES PAR BYA'O, ,RGYUD KYI DON LA 'JUG
PAR BYA BA'I PHYIR SDIG PA THAMS CAD SBYONG BAR BYED PA NI NYON
MONGS PA'I SGRIB PA DANG, LAS KYI SGRIB PA DANG,

RNAM PAR SMIN BA'I SGRIB PA DANG, CHOS KYI SGRIB PA DANG, LTA BA
LOG PA LA SOGS PA RNAMS DKYIL 'KHOR GYI LHA RNAMS SPYAN DRANGS
NAS MDUN GYI BAR SNANG LA GSAL BAR BYAS TE, MCHOD PA PHUL LA
'GYOD PA BSKYED DU GZHUG GO, ,YAN LAG LNGA SA LA GTUGS LA, SEMS
RTZE GCIG TU GUS PA

DANG LDAN PAR BYAS TE, BYANG CHUB MCHOG TU SEMS BSKYED DE, STA
GON LA GNAS PA'I CHOG BYA, DE NAS 'PHAGS PA RNAMS LA MKHYEN PA
GSOL ZHING SDIG PA RNAMS LA 'GYOD PA BSKYED PA'I DON RGYUD KYI
DON RTOGS NAS SDIG PA SBYANG BA NI DKYIL 'KHOR DU BCUG NAS LHA'I
GRAL RIM DANG,

@223A *, ,BZHUGS THABS DANG, SKU MDOG DANG RGYAN CHAS DANG BSTOD
PA DANG, MCHOD PA'I BYE BRAG DANG, RGYUD KYI DON BSTAN TE SEMS
GROL NAS SDIG PA BYANG BAR GSUNGS, DE LTAR SDIG PA SBYANG BA BYAS
TE, DE'I 'OG TU 'BRAS BU YON TAN THAMS CAD DANG LDAN PA'I DON TE,
CI'I PHYIR

ZHEN; SDUG BSNGAL THAMS CAD MED PAR BYED, ,CES GSUNGS TE, DE LTAR
RGYUD DON NYAMS SU BLANGS TE, BSGRUBS PAS NYON MONGS PA'I SDUG
BSNGAL GSUM DANG BRGYAD LA SOGS PA SDUG BSNGAL GYI BYA BRAG THAMS
CAD MED PAR MDZAD PAS DE SKAD GSUNGS, DE'I 'OG TU RGYUD THAMS CAD
KYI RTZA

PA'I DON YIN PA STON TE, CI'I PHYIR ZHE NA, RGYUD DO COG GI RTZA
BA STE, ,ZHES GSUNGS TE, STON PA'I ZHAL NAS GSUNGS PA'I RGYUD DE
THAMS CAD KYI RTZA BA RDO RJE LTA BU'I TING NGE 'DZIN YIN PAS DON
GYI RTZA BA YIN PAR GSUNGS, DE'I 'OG TU RGYUD KYI DON GYI DPAL
GYI GZHIR 'GYUR BA'I THABS STON TE,

CI'I PHYIR ZHE NA, DPAL KUN GYIS NI LEGS PAR BRGYAN, ,ZHES GSUNGS
TE, DPAL NI 'JIG RTEN DANG 'JIG RTEN LAS 'DAS PA'I LEGS PA'I YON
TAN THAMS CAD LA BYA, KUN NI DUS GSUM GYI RGYAL BA SRAS DANG BCAS
PA THAMS CAD KYANG 'DI'I DON RTOGS PA LAS BYUNG BA'I THA TSIG
GO,,

DE LTA BU'I DON DE NI NYES PA THAMS CAS SPANGS SHING, YON TAN
THAMS CAD KYI PHUL DU PHYIN PA'I RGYU YIN PAS LEGS PAR BRGYAN
ZHES PA'I DON TO, ,DE'I 'OG TU SEMS CAN DBANG PO NYAMS PA LA PHAN
PA'I THABS STON TE, CI'I PHYIR ZHE NA, SEMS CAN DBANG PO NYAMS PA
DANG, ,ZHES GSUNGS TE,

SEMS CAN GYI RGYAL PO STOBS LDAN SNYING PO LA SOGS TE, KHAMS GSUM
GYI SEMS CAN KUN LA BYA BA'I THA TSIG GO, ,DE RNAMS LA DBANG PO
NYAMS PA'I SKYON BCO BRGYAD YOD DE, DE BZLOG PA'I THABS NI RGYUD
KYI RGYUD NAS 'BYUNG BA'I PHRIN LAS RNAM BZHI TSANG PAR BYAS NAS
SBYANG BA'I PHYIR RO, ,DE'I

'OG TU TSE NYAMS PA GOS PA'I THABS STON TE, CI'I PHYIR ZHEN, TSE
ZAD PA DANG TSE NYAMS DANG, ZHES GSUNGS TE, DE NI SROG GO, ,ZAD
PA NI MED PA STE, TSE ZAD PA'I SNGA LTAS LNGA YOD PA LA, DE GSO
BA'I THABS NI DKYIL 'KHOR GYI LHA RNAMS SPYAN DRANGS NAS SNGAGS
DANG PHYAG RNAMS KYIS DBANG

@223B BSKUR NAS SOS PAR GSUNGS, DE'I 'OG TU BDOG PA NYAMS PA SPEL
BA'I THABS STON TE, DE'I CI'I PHYIR ZHE NA, PHUN SUM TSOGS MED
GANG CHAGS DANG, ,ZHES GSUNGS TE, KHAMS GSUM GYI SEMS CAN RNAMS
BDE BA DANG BRAL TE, NYON MONGS PA'I SDUG BSNGAL BKRES GRANG LA
SOGS PA

GNOD PA'I BYE BRAG RNAMS KYIS BDE BA MI 'CHAGS TE, SDUG BSNGAL
CHAGS PA DE SBYANG BA'I THABS NI DKYIL 'KHOR GYI LHA RNAMS SPYAN
DRANGS TE RGYAS PA'I LAS BYAS NA, BDE BA PHUN SUM TSOGS PA DANG
LDAN PA'I THA TSIG GO, ,DE'I 'OG TU NYON MONGS PA'I PHYOGS KYIS
'JIG RTEN PA'I LHA MI DGA' BA STON

TE; CI'I PHYIR ZHE NA, LHA RNAMS RGYAB KYIS PHYOGS PA DANG, ZHES
GSUNGS TE, RGYAL BA'I SPYAN SNGAR DAM TSIG MNOS PA LAS, GZHUNG
DANG MA MTHUN PAS MYA NGAN LAS 'DAS PA'I LHA 'PHAGS PA RNAMS MA
MNYES PA DANG, KUN RDZOB KYIS MI MTHUN PA'I PHYOGS PAS LHA RNAMS
'PHONGS PA DANG, DE

LA SOGS TE LHA RNAMS RGYAB KYIS PHYOGS PA DE RNAMS ZHI BAR BYA
BA'I THA TSIG NI, BDAG NYID LAS KYI LHA'I TING NGE 'DZIN DU ZHUGS
TE, LAS BYA BA'I LHA DANG, MCHOD RDZAS LA SOGS PA 'OD DANG, KHA
DOG DMAR POR BSGYUR TE, CHAGS PA'I TSUL GYIS DBANG GI LAS BYAS NA
'GRUB PAR GSUNGS, DE'I

'OG TU LHA MI DGA' BA'I SNGA LTAS STON TE, CI'I PHYIR ZHE NA,
MDZA' SDUG SKYE BO SDANG BA DANG, ,ZHES GSUNGS TE, LHA PHONGS
BA'I SNGA LTAS BDAG LA MDZA' BO DANG, 'KHOR LA SOGS PA RNAMS
BSAMS PA DANG MI MTHUN PA'I PHYOGS ZHE SDANG DANG NGAN SEMS LA
SOGS PA'I BYAD STEMS RNAMS DRAG PO'I

LAS BYAS NA 'GRUB PAR GSUNGS, DE'I 'OG TU 'KHOR LA GNOD PA STE,
CI'I PHYIR ZHE NA, BRAM ZE LA SOGS GTZES PA DANG, ZHES GSUNGS TE,
RGYAL PO STOBS LDAN SNYING PO DANG, KHAMS GSUM GYI SEMS CAN G-YOG
BRAN DANG, BZA' MI LA SOGS PA LA GNOD SBYIN DANG BDUD LA SOGS

PAS GTZES PA'I RGYUS RANG RE'I MI MTHUN PA LA LAS BYAS NA 'GRUB
PAR GSUNGS, DE'I 'OG TU MI MTHUN PA STON TE, CI'I PHYIR ZHE NA,
PHAN TSUN MTHUN PA MA YIN PA DANG, ,ZHES GSUNGS TE, GDON 'BYUNG
POS BYIN GYIS BRLABS PA'I MTHUS, SEMS CAN RNAMS LA PHAN TSUN MI
MTHUN

@224A *, ,TE; DGRA BO LTA BUR SEMS PA ZHI BA'I LAS BYAS NA 'GRUB
PAR GSUNGS, DE'I 'OG TU BDOG PA NYAMS PA STON TE, DE CI'I PHYIR
ZHE NA, NOR 'GRIB SA PAS NI GNOD PA DANG, ,ZHES GSUNGS TE, BDAG
GI BDOG PA PHUN SUM TSOGS PA NYAMS NAS PHONGS PA STE, GZHAN LA

RAG LUS NAS BDAG NYON MONGS PA LA, RGYAS PA'I LAS BYAS NA BDOG PA
YONG PAR GSUNGS, DE'I 'OG TU MYA NGAN GYI GNOD PA STON TE, CI'I
PHYIR ZHE NA, MYA NGAN NGAL LAS GNOD PA DANG, ,ZHES GSUNGS TE,
KHAMS GSUM GYI SEMS CAN RNAMS SEMS KYI MYA NGAN SNA TSOGS DANG
LDAN PAS LUS

RAB TU NGAL TE, SDUG BSNGAL RNAMS KYIS RAB TU GZIR BA LA MYA NGAN
GYI CHO 'PHRUL LA SOGS PA ZHI BA'I LAS BYAS NA 'GRUB PAR GSUNGS,
DE'I 'OG TU 'JIGS SHING PHONGS PA STON TE, CI'I PHYIR ZHE NA,
'JIGS PA DANG NI PHONGS PA DANG, ,ZHES GSUNGS TE, SEMS CAN RNAMS
RGYAL PO'I CHAD

PA'I 'JIGS PA DANG, GNAM LCAGS KYIS 'JIGS PA DANG, RKUN POS 'JIGS
PA DANG ME DANG CHUS 'JIGS PA DANG, MTSON CHAS 'JIGS PA DANG, DUG
GIS 'JIGS PA DANG, SKAR MDA' LTUNG BAS 'JIGS PA DANG BRGYAD DO,
,GZHAN YANG MGON SKYABS MED CING PHONGS PA'I BYE BRAG RNAMS

PHRIN LAS RNAM BZHI'I LAS BYAS NA 'GRUB PAR GSUNGS, DE'I 'OG TU
BYAD STEMS BSHAD DE, CI'I PHYIR ZHE NA, GZA' DANG RGYU SKAR BYAD
STEMS DANG, ,ZHES GSUNGS TE, 'JIG RTEN GYI KHAMS SU GZA' CHEN PO
BRGYAD DANG, RGYU SKAR NYI SHU RTZA BRGYAD LA SOGS PA SO SO'I
BYAD STEMS KYI 'DZAM BU'I GLING GI

SEMS CAN RNAMS LA MI NAD DANG PHYUGS NAD DANG, CHOM RKUN DANG
MDANGS 'PHROG PA LA SOGS PA GNOD PA'I BYE BRAG RNAMS LA, PHRIN
LAS RNAM BZHI'I LAS BYAS NA 'GRUB PAR GSUNGS, DE'I 'OG TU GDON
GYIS NYEN PA STON TE, CI'I PHYIR ZHE NA, MI BZAD GDON GYIS NYEN
PA DANG, ,ZHES GSUNGS TE,

'JIG RTEN GYI SEMS CAN RNAMS LA PHUNG PO DANG KHAMS MA SNYOMS PA
DANG, SEMS KYI RNAM PAR RTOG PA NYON MONGS PA'I GDON DANG, GZHAN
YANG BI N'A YA KA LA SOGS PA'I GDON STONG PHRAG BRGYAD CU RTZA
BZHIS NYEN PA LA, PHRIN LAS RNAM BZHI'I LAS BYAS NA 'GRUB PAR
GSUNGS, DE'I 'OG TU MYA

@224B DAN NGAL LAS BYUNG BA'I RMI LAM STON TE, CI'I PHYIR ZHE NA,
MYA NGAN NGAL LAS BYUNG BA YIS, ,RMI LAM SDIG PA MTHONG NA YANG,
,ZHES GSUNGS TE, NYON MONGS PA'I SEMS CAN PHYIN CI LOG GI LTA
BA'I BAG CHAGS KYI MYA NGAN GYIS GDUNGS PA LANGS PA'I RGYUS LUS
DANG SEMS NGAL ZHIR THANG CHAD PAS

BLO GTIBS PAS, GNYID LOG PA'I RMI LAM LA LTAS NGAN GYI RMI LAM
SDIG PA'I BAG CHAGS LAS BYUNG BA DMYAL BAS BSREGS PA LA SOGS PA'I
RMI LAM SUM CU RTZA GNYIS RMIS PA RNAMS PHRIN LAS RNAM BZHI'I LAS
BYAS NA 'GRUB PAR GSUNGS, DE'I 'OG TU CHO GA'I THABS STON TE,
CI'I PHYIR

ZHEN; DES NI RAB BKRUS GTZANG MA YIN, ,MDO SDE DAM PA MNYAN PAR
BYA, ,ZHES GSUNGS TE, SLOB DPON SLOB MA STA GON LA GNAS PAR BYA
BA DANG, LHA DANG MI LTA GON LA GNAS PAR BYA BA DANG, RDZAS DANG
YO BYAD LA SOGS PA STA GON LA GNAS PA'I CHO GA'O, ,DE'I 'OG TU
SLOB DPON

GYIS DKYIL 'KHOR GYI CHOG RDZOGS PAR BYAS LA, BDUD RTZI'I BUM PAS
SLOB MA LA SOGS PA'I SPYI PO NAS DBANG BSKUR ZHING KHRUS BYA BA
NI PHYI NANG GI DRI MA BKRU BA'O, ,DE LTAR BDUD RTZI'I BUM PAS
NYON MONGS PA RNAMS GTZANG BAR BYIN GYIS BRLABS NAS, DE NAS BYANG
CHUB TU SEMS BSKYED DE, MDO SDE'I

DON BSHAD CING NYAN DU BCUG LA, BSGOM PA'I LUNG DPONG CIG LHA'I
NGO BO BSTAN PA'I THA TSIG GO, ,DE'I 'OG TU PHYI NANG GI CHOS
BSTAN TE, DE YANG CI'I PHYIR ZHE NA, GANG DAG YID DGE SEMS DANG
ZHING, ,GTZANG MA'I GOS KYIS RAB BRGYAN TE, ,ZHES GSUNGS TE, SLOB
MA GZHI DAD PA DANG LDAN

ZHING; YID DGE BAL SEMS DANG ZHING SPYOD PA TSANG BA DANG, DKA'
BLO BDE BA LA NGO RTAG PA DE LTA BU'I DE SEMS KYI DRI MA DANG
BRAL BAR BYAS TE, DE NAS SLOB DPON GYIS SLOB MA LA DE LTA BU LA
NI RAS SAM DAR DKAR PO LA SOGS PA'I GOS GTZANG MA BKON LA DRI
ZHIM PO'I ME TOG GI COD PAN LA SOGS

PA'I RGYAN MANG POS BRGYAN LA, PHYI NANG GI RGYAN GYIS LUS SEMS
MDZES PAR BRGYAN LA, DE'I 'OG TU THEG PA CHEN PO'I CHOS NYAN PA'I
YON TAN BSTAN CING BSKUL BA GDAB STE, CI'I PHYIR ZHE NA, ZAB MO
SANGS RGYAS SPYOD YUL BA, ,MDO SDE 'DI NI NYAN BYED NA, ,ZHES
GSUNGS TE, DUS GSUM GYI

@225A *, ,SANGS RGYAS THAMS CAD KYI MKHYEN PA'I YE SHES KYI RANG
BZHIN RDO RJE RNAM PAR 'JOMS PA'I MDO'I DON ZAB PA RGYA CHE BA
SANGS RGYAS NYID KYI SPYOD YUL, MDO SDE THAMS CAD KYI SNYING PO
'DI THEG PA CHEN PO'I RIGS CAN, SLOB PA'I RGYUN LA ZHUGS PA GANG
ZHIG GIS MNYAN PAR BYED

PA DANG KLOG CING 'DZIN PA DANG, GZHAN LA DON NYAMS SU LEN PA'I
YON TAN SLOB DPON GYIS SLOB MA LA BSTAN TE, DE LTAR BSTAN NAS
DE'I 'OG TU NYAN PA'I BSOD NAMS KYI PHAN YON STON TE, CI'I PHYIR
ZHE NA, MDO SDE 'DI YI GZI BRJID KYIS, ,SROG CHAGS DAG NI THAMS
CAD KYI, ,ZHES

GSUNGS, MDO SDE 'DI MNYAN CING NYAMS SU BLANGS PA'I YON TAN GYI
GZI BRJID KYIS, KHAMS GSUM GYI SEMS CAN RNAMS KYI NYON MONGS PA'I
RNAM PAR RTOG PA DANG SDUG BSNGAL GYI BYE BRAG RNAMS LA PHAN PA'I
THA TSIG GO, ,CI'I PHYIR ZHE NA, MI BZAD PA YIN DA RNAMS KYANG,
,DE DAG THAMS CAD

ZHI BAR LTA, ,ZHES GSUNGS TE, KHAMS GSUM GYI SEMS CAN RNAMS LA
LAS DANG NYON MONGS PO'I BAG CHAGS RGYU DANG 'BRAS BU'I TSUL
BZHIN DU MI BZAD PA'I NAD KYI RANG BZHIN PAS, DE ZHI BAR BYA BA
GONG DU GSUNGS PA LTAR BYA BA'I THA TSIG GO, ,DE LTAR GNOD PA ZHI
NAS DE'I 'OG TU BDE BA THOB

PA'I THABS STON TE, DE CI'I PHYIR ZHE NA, TSE DANG BSOD NAMS
'PHEL BAR 'GYUR, ,SDIG PA KUN LAS RNAM PAR THAR, ,ZHES GSUNGS TE,
SEMS CAN LAS KYI BAG CHAGS KYI MTHUS TSE ZAD CING 'CHI BA LA SOGS
PA LA MDO'I DON MNYAN PAS BSGOM PA'I TSUL MA NOR BAR BYAS NA TSE
DANG BSOD NAMS TSAD

MED PA 'PHEL BAR 'GYUR ZHING, NYON MONGS PA'I SDIG PA THAMS CANG
LAS THAR PAR 'GYUR BA'I THA TSIG GE, ,CHO GA'I THABS DANG PHAN
YON BSHAD ZIN TO,, ,,DA NI BUM PA'I CHO GA'I RKYEN BSTAN TE, CI'I
PHYIR ZHE NA, NOR BU YUNGS KAR D'UR BA DANG, ,ZHES GSUNGS TE, NOR
BU NI MU TIG DANG,

BYI RU DANG, GZI DANG, MCHOD DANG, RIN PO CHE DANG ZHES BYA BA'I
THA TSIG GO, ,YUNGS KAR NI 'BRU SNA LNGA'I GTZO BO STE, DE'I
KHONGS SU BSDU BA NI, ,NAS GRO TIL 'BRAS MON SRAN LA SOGS PA'O,
,D'UR BA NI KHA RGYAN GYI DON TE, DE'I KHONGS SU BSDU BA NI BY'A
GRi SENG GRI TZANDAN LA SOGS PA DRI ZHIM BO'I SHING

@225B TZANDAN LA SOGS PA YAL GA DANG BCAS ZHES PA'O, ,DA NI RIN
PO CHE LNGA DANG SNYING PO STON TE, RIN CHEN RMA MED TZANDAN
BCAS, ,ZHES PA NI RIN PO CHE NI RNAM PA LNGA STE, BEE d'U RYA
DANG, GSER DANG, SHEL DANG AIN DRA NI LA DANG, BYI RU ZHES PA'I
DON NO, ,RMA MED PA NI DE RNAMS LA SKYON LA SOGS PA

MED PA'O, ,TZANDAN NI GLA RTZI DANG GUR GUM DANG, SPOS
DANG,TZANDAN DANG, AA GA RU LA SOGS PA'I BYE BRAG SMOS PA'I DON
TO, ,SHEL DANG RDO RJE ME TOG DANG, ,ZHES PA NI SHEL DANG RDO RJE
GNYIS NI SNYING POR SHES PA'I DON NO, ,SHEL NI ME SHEL DANG CHU
SHEL GNYIS KYI DON NO, ,DA NI SNYING PO PHYI MA

GSUM GYI DON STON TO, ,'O MA'I SNYING PO MAR DANG, SHING GI
SNYING PO BU RAM DANG, ME TOG GI SNYING PO SBRANG RTZI ZHES PA'I
DON NO, ,ME TOG NI BUM PA'I GDAN GYI THA TSIG GO, ,DBYAR NI ME
TOG GI DKYIL 'KHOR BYA, DGUN NI TSON SNA LNGA'I DKYIL 'KHOR PADMA
LA SOGS PA LA BYA BA'I DON TO, ,

GZHAN DU BUM PA'I KHA RGYAN TE, ME TOG LA SOGS PA DAG GIS KHA
RGYAN BYA BA'I PHYIR SMOS SO, ,CHU YI GSER RAM YANG NA NI, ,DNGUL
GYI BUM PA DAG KYANG RUNG, ,GTZANG MA'I GOS KYIS DKRIS SHING
DGANG, ,ZHES PA NI BUM PA'I RGYU STE, RGYAL PO NI GSER GYI BUM PA
BYA, BLON PO NI DNGUL GYI

BUM PA KYANG NI TSIG GI LHAG MA CAN TE, 'BANGS PHAL PA NI ZANGS
DANG LCAGS LA SOGS PA'I BUM PAS BYA BA'I DON TO, ,GZHAN DU NA
PHRIN LAS SO SO'I BYE BRAG TU SHES PAR BYA'O, ,GTZANG MA'I GOS NI
RAS KHA TSAR MA NYAMS PA TING NGE 'DZIN GYIS BYIN GYIS BRLAB PA'I
THA TSIG GO, ,DE'I 'OG TU

GRANGS STON TE, CI'I PHYER ZHE NA, LAN GRANGS NYI SHU RTZA GCIG
GAM, ,YANG NA LAN GRANGS BRGYA RTZA BRGYAD, ,RDO RJE RNAM 'JOMS
BZLAS NA NI, ,ZHES GSUNGS TE, GRANGS KYI DON TE, 'BANGS KYI NI
NYI SHU RTZA GCIG LA SOGS TE, JI TZAM 'BYOR PA'O, ,BLON PO NI
BRGYA RTZA BRGYAD LA SOGS PA STE,

'GRUB TSAD DO, ,RGYAL PO NI BSOD NAMS CHE BAS THA MA BRGYA RTZA
BRGYAD DO, ,BLON PO THA MA NYI SHU RTZA GCIG GAM, 'BANGS KYI THA
MA BDUN NO, ,DE NI GRANGS KYI BSNYEN PA'O, ,MTSAN MA'I BSNYEN PA
DANG, TSIG DANG DON BZLOG PA NI RANG BZHIN GYIS SHES PAR BYA BA'I
THA TSIG GO, ,DE'I 'OG TU KHRUS BYA

@226A *, ,BA'I DMIGS STON TE, CI'I PHYIR ZHEN, RGYAL PO RTAG TU
KHRUS KYIS SHIG ,CES GSUNGS TE, RGYA LA PO STOBS LDAN SNYING PO
LA SOGS BA RGYAL PO'I RIGS SU GTOGS PA RNAMS SO, ,RGYAL PO SNA LA
SMOS PA CI'I PHYIR ZHE NA, BSOD NAMS CHE BAS BYAS PA SNA LA SMOS
PA'I PHYIR RO,,

DES THAMS CAD BDE BA'I PHYIR RO, ,'BANGS NI RGYAL PO'I 'KHOR BAS
DON GYIS SHES PAR BYA BA'I THA TSIG GO, ,MDO YI DON GYI DGONGS PA
LA, ,RIGS PA'I TSUL GYIS 'DI GZHUNG 'CHAD, ,'PHAGS PA RNAMS LA
BZOD PAR GSOL, ,'DI GRUB BRTZAMS PAS DE GRUB SHOG ,RDO RJE RNAM
PAR

'JOMS PA'I GZUNGS KYI DON RNAM PAR BSHAD PA, SLOB DPON BDE BA'I
MYU GUS MDZAD PA RDZOGS SO,, ,, 