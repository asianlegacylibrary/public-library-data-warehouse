@72B *, ,DPAL

RDO RJE RNAM PAR 'JOMS PA LA PHYAG 'TSAL LO, ,MI MTHUN PA'I 'THAB
PA DANG RTZOD PA RNAMS ZHI BAR 'DOD PAS NAGS STUG PO'I KHROD DU
SONG STE, DKYIL 'KHOR 'KHOR LO RTZIBS BZHI BA ZHI BA'I KHA DOG TU
BZHENGS LA LHA RNAMS SPYAN DRANG BA DANG, BZHUGS SU GSOL BA LA
SOGS PA BYA STE,

BKRA SHIS BUM PA LA LHA RNAMS DBANG BSKUR BA LA SOGS PA BYA STE,
BUM PA DE NYID LA MCHOD CING BSTOD PA BYAS LA SNYING PO RGYAS
BSDUS GANG MOS LA ZHAG BDUN NAM BCU GCIG TU BZLAS BRJOD BYA'O,
,DE NAS BDAG NYID LHA'I NGA RGYAL DANG LDAN PAS SKRA BRDZES LA
STOD G-YOGS GZAR LA, SDIGS

@73A *, ,MDZUB BSGRENG LA G-YUL 'GYED PA'I KHROD DE'I BAR DU
PHYIN NA G-YUL 'GYES SO, ,MI MTHUN PA'I SEMS CAN RNAMS LA YUNGS
KAR LA BZLAS NAS GTOR NA MTHUN PAR 'GYUR RO, ,BDAG DANG MTHUN
PA'I SEMS CAN LA GNOD PAR SEMS PA LAS KA RA B'I RA'I ME TOG LA

BZLAS NAS, DE'I GDONG DU GTOR NA GNOD PA BYA BA DANG, BSAM PA ZHI
BAR 'GYUR RO, ,RTZVA D'UR BA LA DUR KHROD KYI THAL BA LA BZLAS
NAS GTOR NA 'PHROG MA'I SEMS ZHI BAR 'GYUR RO, ,MDZA' BSHES DANG
MDZA' BO MI MTHUN PA LA NI GO LA'AM SHING GANG YANG RUNG BA LA
BZLAS NAS BYIN NA MDZA'

ZHING GCUGS PAR 'GYUR RO, ,RGYAL PO'AM YON TAN CAN DANG MI MTHUN
PA LA NI BYA NAG MO'I SGO NGA DANG, MU ZI LA BZLAS LA ME BYAS LA
RLUNG PHYOGS SU PHYAR BA TZAM GYIS MTHUN SEMS DANG LDAN PAR 'GYUR
RO, ,MI MTHUN PA ZHI BAR BYED PA'I RTZI SBYOR DBYIG GI NOR BU
ZHES BYA BA, SLOB DPON

YE SHES RDO RJES MDZAD PA RDZOGS SO,,