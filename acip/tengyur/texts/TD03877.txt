@178A * , ,BYANG CHUB SEMS DPA'I SPYOD PA LA 'JUG PA'I SHES RAB LE'U
DANG BSNGO BA'I DKA' 'GREL BZHUGS,, #, ,DA NI SEMS MNYAM PAR
GZHAG PA'I GANG ZAG DES GO 'PHANG KHYAD PAR CAN THOB PAR BYA BA'I
DON DU SHES RAB BSKYED PAR BYA BA'I PHYIR LE'U BRGYAD PA GSUNGS
TE, DE LA GANG LA BRTEN TE

BSKYED PAR BYA ZHE NA, BSAM GTAN GYI LE'UR ZHI GNAS KYI TSOGS LA
GNAS TE, ZHI GNAS BSGOM PAR BYA BA NYID DU BSDOGS PA 'DI DAG
THAMS CAD KYANG GANG GI DON DU BSDOGS SHE NA, BDAG DANG GZHAN GYI
RGYUD LA BSKYED PA'I DON DU BSDOGS TE, GONG DU BSAM GTAN BSTAN
PA'I LE'UR, ZHI GNAS RAB

TU LDAN PA'I LHAG MTHONG GIS, ,NYON MONGS RNAM PAR 'JOMS PAR SHES
BYAS NAS, ,THOG MA ZHI GNAS BTZAL BYA ZHES DE SKAD DU BSDOGS PA
DE BAS NA BDAG DANG GZHAN GYI RGYUD LA MYA NGAN LAS 'DAS PA DANG,
BDE BA 'DOD PAS DE THOB PAR BYA BA'I DON DU SHES RAB BSKYED PAR
BYA'O ZHES BYA BA'I DON TO, ,DE

LA MYA NGAN LAS 'DAS PA ZHES BYA BA NI BDAG GI DON TE, BDE BA NI
GZHAN GYI DON TO, ,YANG MYA NGAN LAS 'DAS PA NI SPANGS PA'O, ,BDE
BA NI YE SHES SO, ,YANG NA MYA NGAN LAS 'DAS PA NI NGES PAR LEGS
PA'O, ,BDE BA NI MNGON PAR MTHO BA'O, ,DE LTAR BSAM GTAN DANG
LDAN PA DES MYA NGAN LAS

'DAS PA DANG BDE BA THOB PAR BYA BA'I DON DU SHES RAB GANG BSKYED
PAR BYA SNYAM PA LA, DON DAM DANG NI ZHES BYA BA LA SOGS PA SMOS
TE, 'DIS NI YUL BDEN PA GNYIS LA DMIGS PA'I SHES RAB DE BSKYED
PAR BYA'O ZHES BSTAN TE, BSHAD CES BYA BA NI DE BZHIN GSHEGS PAS
SO ZHES BYA BA NI TSIG GI

LHAG MA'O, ,DE DAG GI SO SO'I MTSAN NYID JI LTA BU YIN SNYAM PA
LA, DON DAM ZHES BYA BA LA SOGS PA SMOS TE, DON DAM BLO YI SPYOD
YUL MIN, ,ZHES BYA BA LA, BLO ZHES BYA BA NI MTSON PA TZAM DU ZAD
KYI SGRA'I YUL MA YIN PAR YANG SHES PAR BYA STE, JI SKAD DU MDO
LAS DON DAM PA'I BDEN PA NI GANG LA SEMS

@178B RGYU BA YANG MED NA YI GE RNAMS LTA SMOS KYANG CI DGOS ZHES
'BYUNG BA DANG, YANG LHA'I BU DON DAM PA'I BDEN PA NI THA SNYAD
THAMS CAD LAS YANG DAG PAR 'DAS TE, MA SKYES PA MA 'GAGS PA BRJOD
PA DANG, BRJOD PAR BYA BA DANG, BRAL BA SHES PA DANG, SHES PAR
BYA BA DANG, BRAL BA'O ZHES GSUNGS PA'I

PHYIR RO; ,'ON TE DE DON DAM PA DE JI LTAR BLO'I SPYOD YUL MA YIN
SNYAM PA LA, DON DAM PA NI RIGS PA JI LTA BA BZHIN DU YIN LA,
RIGS PAS DPYAD NA DNGOS PO GANG YANG MA GRUB STE, JI SKAD DU MDO
LAS, BLO YIS RNAM PAR GZHIGS NA NI, ,GZHAN DBANG MED CING BRTAGS
PA'ANG MED, ,CES BYA BA LA SOGS

PA GSUNGS PA DANG, 'PHAGS PA KLU SGRUB KYIS KYANG, GANG CI BRJOD
PA THAMS CAD NI, ,NGO BO NYID KYIS STONG RIG BYA, ,STONG ZHES BYA
BA DE YANG STONG, ,'DI LTAR MI STONG YOD MA YIN, ,ZHES GSUNGS PA
DANG, BDEN PA GNYIS LAS KYANG, DE NYID PHYIR NA DE STONG MIN,
,ZHES BYA BA LA SOGS PA GSUNGS

PAS GANG LTAR YANG MA GRUB PA'I PHYIR RIGS PAS DPYAD NA BLO DANG
SGRAS JI LTAR YANG YUL DU BYAR MED DO, ,YANG NA DON DAM PA ZHES
BYA BA NI GZHAN GYI DBANG GI MTSAN NYID LA SGRO BTAGS PA'I SPROS
PA RNAM PAR CHAD PA TZAM DU ZAD PAS, DE LA NI BLO DANG SGRAS JI
LTAR YANG YUL DU BYAR MED DE, DGAG PA TZAM NI CI YANG MA YIN

PA'I PHYIR RO, ,DE LAS BZLOG PA BLO DANG SGRA NI KUN RDZOB YIN
ZHES BYA BA NI 'PHAGS PA BDEN PA GNYIS BSTAN PA LAS, JI SKAD DU,
LHA'I BU GAL TE DON DAM PAR NI DON DAM PA'I BDEN PA LUS DANG,
NGAG DANG YID KYI YUL GYI NGO BOR GYUR NA NI DON DAM PA'I BDEN PA
ZHES BYA BA'I GRANGS SU MI 'GRO'O, ,DE KUN RDZOB KYI BDEN

PA NYID KHO NAR 'GYUR, LHA'I BU DON DAM PAR NA DON DAM PA'I BDEN
PA NI RNAM PA THAMS CAD MKHYEN PA'I YE SHES RNAM PA THAMS CAD KYI
MCHOG DANG LDAN PA'I YUL LAS KYANG YANG DAG PAR 'DAS PA YIN NO
ZHES GSUNGS PA DANG, 'PHAGS PA BLO GROS MI ZAD PAS BSTAN PA'I MDO
LAS KYANG, DE KUN RDZOB KYI

BDEN PA GANG ZHE NA, JI SNYED 'JIG RTEN GYI THA SNYAD GDAGS PA
DANG, YI GE DANG, SKAD DANG, BRDAS BSTAN PA DAG GO ZHES JI SKAD
GSUNGS PA LTA BU STE, KUN RDZOB NI JI LTAR SNANG BZHIN YIN PA'I
PHYIR RO SNYAM DU BSAMS PA'O, ,ZHIB TU NI DBU MA'I BSTAN BCOS
GZHAN DAG LAS SHES PAR BYA BA YIN PA'I PHYIR

@179A *, ,'DIR RGYA MA BSKYED DO, ,DA NI DNGOS PO'I BDAG NYID LA
LOG PAR RTOG PA BSAL BA'I SGO NAS DNGOS PO'I BDAG NYID DPYAD PAR
BYA BA MDOR BSTAN PA'I PHYIR, DE LA ZHES BYA BA SMOS TE, DNGOS
PO'I BDAG NYID BSTAN MA THAG PA DE LA RNAL 'BYOR BA DANG, PHAL PA
DANG MTHUN PAS PHAL PA

STE MDO SDE PA LA SOGS PA 'JIG RTEN PA RNAMS KYIS GO RIMS BZHIN
DU GNYIS MED PA'I TSUL DANG, GNYIS KYI TSUL DU MTHONG STE, DE LA
RNAL 'BYOR SPYOD PA BAS 'JIG RTEN PHAL PA'I 'DOD PA SUN 'BYIN PAR
BYED CING 'JIG RTEN PHAL PA LAS GONG MAR GYUR PA RNAL 'BYOR BA'I
'DOD PA DE NI DE LAS KYANG GONG

MAR GYUR PA DBU MA PA'I LTA BA'I KHYAD PAR GYIS SUN 'BYIN PAR
BYED PAS DE'I PHYIR MTSAN NYID LA DPYAD PAR BYA'O ZHES BYA BA'I
THA TSIG GO, ,DA NI RE ZHIG DE NYID RGYAS PAR BSHAD PA'I DBANG DU
BYAS NAS, 'ON TE 'JIG RTEN PHAL PA'I 'DOD PA NI GANG, DE LA RNAL
'BYOR SPYOD PA PAS NI JI LTAR SUN 'BYIN PAR BYED

CE NA; 'JIG RTEN PA YIS ZHES BYA BA LA SOGS PA SMOS TE, 'JIG RTEN
PHAL PA MDO SDE PA LA SOGS PAS SO, ,DNGOS MTHONG LA ZHES BYA BA
NI GZUGS LA SOGS PA LA'O, ,YANG DAG NYID DU 'ANG ZHES BYA BA NI
JI LTAR SNANG BA BZHIN DU PHYI ROL GYI DON NYID YANG DAG PAR RO,
,SGYU MA BZHIN DU ZHES BYA

BA NI DE LTAR SNANG BA'O, ,JI LTAR RTZOD CE NA, GZUGS SOGS ZHES
BYA BA SMOS TE, 'DI SKAD BSTAN TE, GZUGS LA SOGS PA NI SPROS PA'I
BAG CHAGS YONGS SU SMIN PA'I DBANG GIS MNGON SUM NYID DU 'KHRUL
NAS DE SNANG GI TSAD MAS GRUB PA MA YIN TE, DE SGRUB PAR BYED
PA'I RIGS PA MED PA'I PHYIR DANG,

GCIG DANG DU MA LA SOGS PA'I TSAD MAS GNOD PA'I PHYIR, DPER NA MI
GTZANG BA LA GTZANG BAR 'DZIN PA BZHIN NO ZHES BSTAN PA YIN NO,
,'ON TE DE LTAR NA 'PHAGS PA DON RNAM PAR NGES PA'I CHOS KYI RNAM
GRANGS LAS GZUGS GANG ZHE NA, GZUGS GANG YIN PA CI YANG RUNG STE,
DE THAMS CAD 'BYUNG BA CHEN

PO BZHI DAG DANG, 'BYUNG BA CHEN PO BZHI DAG RGYUR BYAS PA'O ZHES
GSUNGS PA'I LUNG DANG 'GAL LO ZHE NA, 'JIG RTEN GZUD PAR ZHES
BYA BA LA SOGS PA SMOS TE, 'DI SKAD DU 'DUL BAR 'GYUR BA'I SKYE
BO DAG GZUD PAR BYA BA'I CHED DU BSTAN PA YIN GYI DNGOS SU YOD
PA'I PHYIR BSTAN PA NI MA YIN TE, DES NA 'GAL

@179B BA MED DO ZHES BSTAN PA YIN NO, ,CI DE LTA BU'I DPE MTHONG
NGAM ZHE NA, SGYU MA LTA BU'I ZHES BYA BA LA SOGS PA SMOS TE, JI
SKAD DU 'PHAGS PA SHES RAB KYI PHA ROL TU PHYIN PA LAS, RAB 'BYOR
'DI LTA STE, DPER NA DE BZHIN GSHEGS PA SHIN TU ZHI BA ZHES BYA
BAS LUNG BSTAN PAR BYA BA'I SEMS CAN 'GA' YANG MA

GZIGS NAS SPRUL PA ZHIG SPRUL TE, MYA NGAN LAS 'DAS SO, ,DE NAS
SPRUL PA DES SANGS RGYAS KYI BYA BA BYAS TE, BYANG CHUB SEMS DPA'
DAG BLA NA MED PA'I BYANG CHUB TU LUNG BSTAN TE, YONGS SU MYA
NGAN LAS 'DAS PAR GYUR TO ZHES GSUNGS PA'I TSUL GYIS GDUL BYA'I
RGYUD LA BSOD NAMS BSKYED PA'I PHYIR SPRUL PA'I

SGYU MA LTA BU BSTAN PA BZHIN NO, ,DE LTAR 'JIG RTEN PHAL PA'I
'DOD PA RNAL 'BYOR SPYOD PAS JI LTAR SUN 'BYIN PA'I TSUL BSTAN
NAS, DA NI RNAL 'BYOR SPYOD PA'I 'DOD PA DBU MAS JI LTAR SUN
'BYIN PA BSTAN PA'I PHYIR, GAL TE SEMS CAN ZHES BYA BA LA SOGS PA
SMOS TE, GAL TE SEMS CAN ZHES BYA BA 'DI

DAG KYANG DON DAM PAR RANG BZHIN MED PA YIN NA SGYU MA BZHIN DU
SHI BA'I RJES LA YANG MI SKYE BAR THAL BAR 'GYUR BA ZHIG NA DE
LTA MA YIN TE, SKYE BA'I PHYIR DON DAM PAR YOD DO ZHE NA, THAMS
CAD KUN RDZOB YIN PAS KUN RDZOB THAMS CAD 'KHOR BA'I NGES PA MED
PA'I PHYIR, RKYEN RNAMS RGYUS NI ZHES BYA BA LA SOGS PA SMOS TE,

GANG GI TSE GNYEN PO YE SHES MA SKYES PAS RGYU LAS DANG NYON
MONGS PA MA LOG PA'I TSE NI 'BRAS BU SDUG BSNGAL GYI PHUNG PO MI
LDOG STE 'KHOR BAR YANG YIN LA, GANG GI TSE GNYEN PO SKYES PAS MI
MTHUN PA'I PHYOGS LAS DANG NYON MONGS PA 'GAGS TE 'BRAS BU SDUG
BSNGAL GYI PHUNG PO MI 'BYUNG STE, MI 'KHOR BAR 'GYUR

BA DE'I TSE NI SKYE 'GAG GI MTSAN NYID KUN RDZOB YIN YANG 'KHOR
BA MA YIN PAS NGES PA MED DO ZHES BYA BA'I DON TO, ,YANG RNAL
'BYOR SPYOD PA DAG NA RE, GANG TSE ZHES BYA BA LA SOGS PA SMOS
TE, 'DI SKAD DU KHYOD KYIS GONG DU, DON DAM BLO YI SPYOD YUL MIN,
,BLO DANG SGRA NI KUN RDZOB YIN, ,ZHES SMRAS PAS DON DAM PAR

SEMS NYID KYANG NGO BO NYID MED PA YIN LA, YUL NI JI LTAR SNANG
BA BZHIN DU YOD DO ZHES KHAS BLANGS PA YIN PAS DE'I DAM BCAS PA
LA PHAN TSUN 'GAL BA'I SKYON CHAGS TE, JI LTAR ZHE NA, GANG GI
TSE SHES PA NYID KYANG DON DAM PAR MED PA YIN NA NI YUL SGYU MA
LTA BU DE SHES PA GANG LA SNANG NAS JI LTAR SNANG BA

@180A *, ,NYID DU YOD, 'ON TE YUL JI LTAR SNANG BA BZHIN DU YOD
NA DE'I TSE GANG LA SNANG BA'I SHES PA NYID KYANG YOD PAS SHES PA
DON DAM PAR MED PA NYID DU MI 'THAD DO ZHE NA, NYES PA 'DI NI
KHYOD LA YANG MTSUNGS SO SNYAM NAS, GANG TSE ZHES BYA BA LA SOGS
PA SMOS TE, KHYED RNAL

'BYOR SPYOD PA DAG CHOS THAMS CAD SEMS TZAM NYID DU KHAS LEN PA
DE'I TSE YUL SGYU MA TZAM YANG MED PA'I PHYIR SHES PA DON DAM PAR
YOD PAR MI 'THAD LA GANG GI TSE SHES PA DON DAM PAR YOD PA YIN NA
NI, DE'I TSE YUL SGYU MA TZAM YANG MED PA MI 'THAD DE, SHES PA NI
ZHES BYA BA LA LTOS PA YIN PA'I PHYIR

KHYED LA DE YANG MA NGES PA NYID DU BSTAN PA'I PHYIR, JI SRID CES
BYA BA LA SOGS PA SMOS TE, DPER NA SGYU MA'I SKYES BU YANG RKYEN
TSOGS PA'I DBANG GIS DON DAM PAR MED KYANG SNGA MA 'GAGS PA'I
RJES LA YANG SKYE BA DE BZHIN DU 'DIR YANG DE DANG 'DRA BAS SKYE
BA'I PHYIR YANG DAG PAR YOD CES BYA BA DE NI MA

NGES PA NYID DO SNYAM DU BSAMS PA NYID DO, ,'O NA DE LTAR DON DAM
PAR NGO BO NYID MED PA YIN NA, DE'I TSE LO BRGYA 'AM STONG LA
SOGS PAR YUN RING DU GNAS PAR MI RUNG BA ZHIG NA, DA LTAR NI SEMS
CAN ZHES BYA BA'I DNGOS PO 'DI YUN RING DU GNAS PA NYID KYI PHYIR
DON DAM PAR YOD DO ZHE NA, DE YANG MA NGES PA NYID DU

BSTAN PA'I PHYIR, RGYUN RING TZAM GYIS ZHES BYA BA LA SOGS PA
SMOS TE, RES 'GA' SGYU MA'I SKYES BU LA YANG SMAN DANG SNGAGS LA
SOGS PA'I STOBS KYIS YUN RING DU GNAS PA SRID PA'I PHYIR DES NA
YUN RING DU GNAS PA NYID KYI PHYIR, DON DAM PAR YOD CES BYA BA DE
YANG MA NGES PA'I SKYON CHAGS PA NYID

DO SNYAM DU BSAMS PA'O, ,'ON TE DE LTAR RANG BZHIN MED PA NYID
YIN NA, SGYU MA'I SKYES BU BZHIN DU SROG BCAD PAS SDIG PA MI
'BYUNG BAR THAL BAR 'GYUR BA ZHIG NA SEMS CAN ZHES BYA BA'I DNGOS
PO 'DI NI SROG BCAD PA LAS SDIG PA 'BYUNG BA'I PHYIR DON DAM PAR
YOD DO ZHE NA, DE YANG MA NGES PA NYID DU BSTAN

PA'I PHYIR SGYU MA'I SKYES BU ZHES BYA BA LA SOGS PA SMOS TE, 'DI
SNYAM DU SDIG PA 'BYUNG BA'I PHYIR DON DAM PAR YOD PAR NI MA NGES
KYI 'O NA CE ZHE NA DON DAM PAR MED KYANG KUN RDZOB TU SROG YOD
PA'I PHYIR, DE BSAD PA DANG, MA BSAD PA'I RGYUS CI RIGS PAR PHAN
GNOD 'BYUNG BA YIN PAS DE BAS NA DE BSAD PA'I RGYUS

@180B SDIG PA 'BYUNG BA YIN ZHES BSAMS PA'O, ,'O NA DE LTAR SEMS
CAN RNAMS SEMS YOD PA NYID KYI PHYIR DON DAM PAR YOD PA YIN GYI,
GAL TE DON DAM PAR MED PA NYID YIN NA NI SEMS NYID KYANG 'BYUNG
DU MI RUNG STE, DPER NA SGYU MA'I SKYES BU BZHIN NO ZHE NA, DON
DAM PAR MED KYANG RKYEN TSOGS PA'I DBANG GIS

KUN RDZOB TU 'BYUNG BA MI 'GAL TE, DPER NA SGYU MA DE NYID DON
DAM PAR MED KYANG RKYEN TSOGS PA'I DBANG GIS RTA DANG GLANG PO LA
SOGS PA 'BRAS BU MI 'DRA BA SNA TSOGS 'BYUNG BA LTA BU YIN PAS,
DE BAS NA KHYOD KYI SEMS DANG LDAN PAR 'BYUNG BA'I PHYIR, DON DAM
PAR YOD CES BYA BA DE YANG MA NGES PA NYID DO

SNYAM DU BSAMS NAS, SNGAGS LA SOGS PA ZHES BYA BA LA SOGS PA SMOS
TE, 'DI SKAD BSTAN TO, ,SGYU MA'I RGYU RKYEN SNGAGS LA SOGS PA LA
NUS PA MED PA'I PHYIR SEMS DANG MI LDAN PAR 'BYUNG BA YIN GYI,
DON DAM PAR MED PA'I PHYIR NI MA YIN LA SEMS CAN RNAMS LA NI RGYU
RKYEN LA NUS PA YOD PAS

SEMS DANG LDAN PAR 'BYUNG BA YIN GYI DON DAM PAR YOD PA'I PHYIR
NI 'BYUNG BA MA YIN TE, DE BAS NA MA NGES PA NYID DO ZHES BYA
BA'I DON TO, ,'ON TE SEMS CAN RNAMS LA DON DAM PAR MED KYANG SEMS
'BYUNG NA NI DE'I TSE KHYAD PAR MED PA DE BZHIN DU SGYU MA LA
YANG CI'I PHYIR MI 'BYUNG ZHE NA, RGYU RKYEN GYI NUS

PA MI 'DRA BA'I PHYIR TE, DE BAS NA SNA TSOGS RKYEN LAS ZHES BYA
BA SMOS TE, GAL TE RGYU RKYEN GCIG GIS 'BRAS BU MTHA' DAG SKYED
NUS PA YIN NA NI, DE TSE SGYU MA LA YANG SEMS BYUNG BAR 'GYUR BA
ZHIG NA, DE MI SRID PA'I PHYIR RO ZHES PA'I DON TO, ,GZHAN GYIS
GAL TE ZHES BYA BA LA SOGS PA SMOS

TE; SPONG LUGS KYI DON DAM PAR NI MYA NGAN LAS 'DAS PA YIN ZHING
BZLOG NAS KUN RDZOB NI 'KHOR BA NYID MA YIN NAM, GANG GI TSE
KHYED DBU MA PAS JI SKAD BSHAD PA LTAR DON DAM PAR NI SKYE 'GAG
THAMS CAD DANG BRAL BA YIN ZHING BZLOG NAS SKYE 'GAG GI MTSAN
NYID THAMS CAD NI KUN RDZOB YIN PAR GRUB PA DE LTA NA

NI; DE'I TSE SANGS RGYAS KYANG GNYEN PO SKYE BA DANG MI MTHUN
PA'I PHYOGS 'GAG PA'I MTSAN NYID KYI KUN RDZOB YIN PAS 'KHOR BA
NYID DU THAL BAR 'GYUR BA'I PHYIR BYANG CHUB KYI SPYOD PA DON MED
PAR 'GYUR RO ZHE NA, NGES PA MED DE SKYE 'GAG PHAN TSUN 'GAG CING
SKYON 'DI 'BYUNG BA YIN GYI, GANG GI TSE KHO BO LA NI SHES

@181A *, ,PA DON DAM PAR MED KYANG SGYU MA TZAM DU GNAS PA DE LA
YUL SGYU MA DE LTA BU SNANG BA'I PHYIR NYES PA MED DO ZHES BYA
BA'I THA TSIG GO, ,GZHAN GYIS PHAN TSUN 'GAL BA'I NYES PA DE NYID
LAS MA GROL BA NYID DU BSGRUB PA'I PHYIR, GANG TSE SEMS NYID CES
BYA BA LA SOGS PA SMOS TE,

DE LTAR YUL DANG SEMS GNYIS KA SGYU MA NYID DU KHAS LEN PA NI
GNYI GA YANG DON DAM PAR RANG BZHIN MED PA'I PHYIR GANG ZHIG GANG
LA SNANG STE, DE LTA BAS NA YUL JI LTAR SNANG BA BZHIN DU YOD PA
SHIN TU YANG MI 'THAD PAS PHAN TSUN 'GAL BA'I NYES PA SO NA GNAS
LA, KHO BO CAG NI YUL SGYU MA TZAM 'DI

MED KYANG RANG RIG PA'I SGO NAS SHES PA NYID DU KHAS LEN PAS DAM
BCAS PA LA PHAN TSUN 'GAL BA'I NYES PA MI MTSUNGS SO ZHE NA, SLOB
DPON GYIS NYES PA DE NYID SO NA GNAS PAR BSGRUB PA'I PHYIR, RAL
GRI SO NI ZHES BYA BA LA SOGS PA SMOS TE, JI LTAR RAL GRI SO DE
NYID LA BCAD PAR BYA BA DANG,

GCOD PAR BYED PA GNYIS MED PA'I PHYIR RANG GIS RANG MI GCOD PA
BZHIN DU SHES PA'I NGO BO DE YANG RIG BYED GNYIS MED PA'I PHYIR,
RANG GIS RANG RIG PA MI 'THAD DE, DE BAS NA YUL KHAS MI LEN PA'I
PHYIR, SHES PA DON DAM PAR YOD PA NYID DU MI 'THAD PA'I NYES PA
SO NA GNAS LA, GANG

GI SGYU MA LTA BU ZHES BYA BA 'DIS NI RI BONG GI RVA BZHIN DU
THAMS CAD DU MED PA'I DON NI MA YIN GYI, SNANG DU ZIN KYANG DON
DAM PAR MED PA'I DON YIN PAS, DE BAS NA YUL DANG SHES PA GNYIS GA
DON DAM PAR MED KYANG SNANG TSOD TZAM DU YOD PA YIN PA'I PHYIR
YUL SGYU MA LTA BU DE JI LTA BA BZHIN DU YOD PAS

NYES PA SO NA GNAS PA MA YIN ZHES BYA BA'I DON TO, ,GZHAN GYI
SHES PA GCIG PO DE LA RIG BYA DANG, RIG BYED GNYIS KYI BDAG NYID
MA GRUB KYANG, RANG RIG PA NYID DU GZHUNG GZUGS PA'I PHYIR, GAL
TE MAR ME ZHES BYA BA LA SOGS PA SMOS TE, JI LTAR MAR ME RANG GI
NGO BO LA RANG GSAL BAR

BYA BA DANG, GSAL BAR BYED PA GNYIS MA GRUB KYANG, GSAL BAR BYED
PA'I RKYEN NYI MA LA SOGS PA GZHAN LA MA LTOS PAR GSAL BA'I RANG
BZHIN YIN PA'I PHYIR, RANG GIS RANG GSAL BAR BYED PA DE BZHIN DU
SHES PA GSAL BA YANG RIG PAR BYA BA DANG, RIG PAR BYED PA GNYIS
MED KYANG, ,RIG

@181B BYED GZHAN LA MI LTOS PAR RIG PA'I RANG BZHIN YIN PA'I
PHYIR TSUL GYIS RANG RIG PA YIN PA'I PHYIR, YUL SGYU MA TZAM MED
DU ZIN KYANG, SHES PA DON DAM PAR YOD PA 'GAL BA MED DO ZHE NA,
SLOB DPON GYIS DPE NYID MA GRUB PA'I SGO NAS, DE MI 'THAD PAR
BSGRUB PA'I PHYIR, MAR ME GSAL BAR BYED

MA YIN ZHES BYA BA LA SOGS PA SMOS TE, GAL TE DE LTAR MAR ME DE
GSAL BA'I RANG BZHIN DU KHAS LEN NA NI, DE'I TSE RANG GIS GSAL
BAR BYED BA SHIN TU YANG MI 'THAD DE, CI'I PHYIR ZHE NA, RANG GIS
RANG GSAL BAR BYA MI DGOS PA'I PHYIR TE, JI LTAR ZHE NA, GSAL
BA'I RANG BZHIN YIN PA'I PHYIR MUN

PAS BSGRIBS PA'I MTSAN NYID KYI MI GSAL BA MED PA LA, DE NYID KYI
PHYIR RANG GIS RANG GSAL BAR BYA MI DGOS PAS RANG GIS RANG GSAL
BAR BYED PA MA YIN PA BZHIN DU, 'DIR SHES PA YANG RIG PA'I RANG
BZHIN YIN PA'I PHYIR, MA RIG PA'I CHA SHAS MED LA, DE NYID KYI
PHYIR RANG GIS RANG RIG PAR BYA MI DGOS

PAS RANG GIS RANG RIG PAR BYED PA MA YIN TE, DE BAS NA RIG PA'I
RANG BZHIN YIN PA'I PHYIR, SHES PA RANG GIS RANG RIG PAR BYED DO
ZHES BYA BA'I KHYOD KYI GTAN TSIGS 'DI LA 'GAL BA'I SKYON CHAGS
PA NYID DO ZHES BYA BA'I DON TO, ,YAN LAG GI DON BRJOD PAR BYA
STE, GSAL BAR BYED PA

ZHES BYA BA NI RANG GIS RANG GSAL BAR BYED PA MA YIN ZHES BYA
BA'I DON TE, GSAL BAR BYA MI DGOS PA'I PHYIR RO, ,DE NYID CI'I
PHYIR ZHE NA, 'DI LTAR MUN GYIS BSGRIBS PA'I MTSAN NYID KYI MI
GSAL BA MED PA'I PHYIR TE, DE GSAL BA'I RANG BZHIN YIN ZHES BYA
BA'I THA TSIG GO, ,SNGON PO DAG

NI MTHUN PA'I DPE STE, DE BZHIN DU BEE d'UR+YA BZHIN NO, ,SHEL
LTA BU ZHES BYA BA NI SNGON PO DE NYID KYI MI MTHUN PA'I DPE STE,
JI LTAR SHEL NI RANG BZHIN GYIS SNGON PO MA YIN PA'I PHYIR RO,
,SNGON POR BYED PA'I RKYEN BEE d'UR+YA LA SOGS PA LA LTOS PA YIN
LA BEE d'UR+YA SNGON PO NYID NI SNGON PO'I RGYU LA MI LTOS TE,
CI'I

PHYIR ZHE NA, DANG PO NAS SNGON PO NYID DU 'DUG PA YIN PA'I
PHYIR, DE LTA BU'I BEE d'UR+YA SNGON PO STE, RANG LA RANG GI
SNGON POR BYED DE, SNGON POR BYA MI DGOS PA'I PHYIR RANG LA SNGON
POR MI BYED PA BZHIN NO ZHES BYA BA'I THA TSIG GO, ,YANG GZHAN
GYIS SHES PA RANG RIG PA'I BDAG NYID DU BSGRUB PA'I PHYIR,

@182A *, ,RKYEN GZHAN ZHES BYA BA LA SOGS PA SMOS TE, DE LTAR
RANG RIG PA'I RANG BZHIN YIN PA'I PHYIR, RANG RIG PAR BYED CES
BYA BA MI 'THAD DU ZIN KYANG YUL GZUGS DANG MIG GI DBANG PO LA
SOGS PA RKYEN GZHAN GYI STOBS KYIS SHES PA DE RANG RIG PAR BYED
DO ZHE NA, KHYED KYI LUGS

KYIS CHOS THAMS CAD SEMS TZAM DU 'DUS PA YIN PAS, SEMS LAS MA
GTOGS PA'I RKYEN GZHAN NYID MA GRUB PA'I PHYIR RKYEN GZHAN GYI
STOBS KYIS KYANG SHES PA DE RANG RIG PAR BYED PA NYID DU MI 'THAD
DO ZHES BSTAN PA'I PHYIR, GZUGS DANG ZHES BYA BA LA SOGS PA SMOS
SO, ,DE LTAR

GNOD PAR BYED PA'I TSAD MA'I SGO NAS SHES PA DON DAM PAR YOD PA
NYID MI 'THAD PAR BSGRUBS NAS, DA NI SHES PA DON DAM PAR YOD PA
LA SGRUB PAR BYED PA'I TSAD MA MED PAR BSTAN PA'I PHYIR, MAR ME
ZHES BYA BA LA SOGS PA SMOS TE, MAR ME GSAL BAR BYED PA YIN PAR
NI DBANG PO'I MNGON SUM GYI BLOS

NYAMS SU MYONG BA'I PHYIR, KHAS LEN PAR RIGS NA SHES PA RANG GIS
RANG GSAL BAR BYED PA MNGON SUM GYI TSAD MA GANG GIS KYANG MA
GRUB PA'I PHYIR RTOG PA DANG LDAN PA RNAMS KYIS KHAS BLANG BAR MI
RIGS SO SNYAM DU BSAMS PA STE, CI'I PHYIR ZHE NA, RTOG PA DANG
LDAN PA RNAMS KYIS KHAS LEN PA LA NI SGRUB

PAR BYED PA'I TSAD MAR KHYAB PA'I PHYIR ZHES BYA BA'I DON TO,
,'ON TE MNGON SUM JI LTAR MA GRUB SNYAM PA LA, RE ZHIG YID DANG
DBANG PO'I MNGON SUM GYIS NI MI 'GRUB STE, DE GNYIS KYIS YUL NI
GZUGS DANG SGRA LA SOGS PA GZUGS CAN GYI SKYE MCHED LNGA YIN PA'I
PHYIR DANG, RANG RIG PA'I MNGON SUM

GYIS KYANG MI 'GRUB STE, DE NYID NI BZOD DPYOD PA'I SKABS YIN
PA'I PHYIR DANG, RNAL 'BYOR GYI MNGON SUM GYIS KYANG MI 'GRUB
STE, TSU ROL MTHONG BA RNAMS LA RNAL 'BYOR GYI MNGON SUM GYI THA
SNYAD MI 'DOGS PA'I PHYIR RO, ,DE BAS NA RANG GIS RANG GSAL BAR
BYED KYANG RUNG MI BYED KYANG RUNG STE, MNGON SUM GYI

TSAD MAS MA GRUB PA'I PHYIR DAM BCAS KYANG MI 'GRUB PO SNYAM ZHES
BYA BA'I THA TSIG GO, ,GAL TE MNGON SUM GYIS MA GRUB KYANG 'BRAS
BU'I RTAGS LA BRTEN NAS SKYES PA RJES SU DPAG PAS 'GRUB PO SNYAM
NA, GAL TE RANG RIG CES BYA BA LA SOGS PA SMOS TE, GAL TE BDE BA
LA SOGS PAR NYAMS SU MYONG BA'I

@182B RANG RIG PA MED NA PHYIS KYANG DRAN PA SKYE BA'I RGYU RANG
RIG PA ZHIG YOD PAR RJES SU DPAG PAS 'GRUB PO SNYAM PA LA, DON
DRAN PA ZHES BYA BA LA SOGS PA SMOS TE, DRAN PA'I SHES PA SKYE
BA'I SGO NAS RANG RIG PA'I SHES PA DON DAM PA ZHIG SGRUB MI DGOS
TE, GONG DU JI SKAD BSHAD PA'I TSUL GYIS RANG RIG PA

DON DAM PA DE NI MI 'GRUB PA'I PHYIR RO SNYAM DU BSAMS PA'O, ,'ON
TE RANG RIG PA DON DAM PA DE YOD PA NYID DU MA GRUB NA PHYIS DRAN
PA'I SHES PA SKYE BA MI 'THAD DO ZHE NA, DON DAM PA MED KYANG
RANG RIG PA KUN RDZOB TU YOD PA'I DBANG GIS DRAN PA'I SHES PA
SKYE BA'I PHYIR DE DRAN NO ZHES GSUNGS SO, ,'ON TE

KUN RDZOB TU YOD PA NYID DU YANG MI 'THAD DE, RANG BZHIN MED PAR
KHAS LEN PA'I PHYIR RO ZHE NA, 'DI LTAR ZHES BYA BA LA SOGS PA
SMOS TE, MTHONG BA DANG THOS PA LA SOGS PA KUN RDZOB NI 'DIR MI
'GOG PA'I PHYIR DANG, 'O NA 'DIR CI ZHIG 'GOG SNYAM PA LA, 'DIR
NI ZHES BYA BA LA

SOGS PA SMOS TE, 'DI NI SDUG BSNGAL THAMS CAD 'BYUNG BA'I RGYU
DNGOS POR ZHEN PA DGAG PA'I PHYIR, YANG DAG PA'I RANG BZHIN 'GOG
GO SNYAM DU BSAMS PA'O, ,DA NI YUL BDEN PA GNYIS LA DMIGS PA'I
STONG PA NYID KYI PHYIR RNAL 'BYOR BSGOM PAR BYA BAR BSTAN PA'I
PHYIR, SGYU MA LTA BU

ZHES BYA BA LA SOGS PA DRI BA'I TSIG BKOD DE, GZHAN DAG 'DI SNYAM
DU STONG PA NYID DU SHES PA NI SGRIB PA SPONG BA'I RGYU MA YIN
PA'I PHYIR RTOG PA DANG LDAN PA RNAMS KYIS BSGOM PAR MI BYA STE,
DPER NA SGYU MA MKHAN LA SOGS PA BZHIN NO SNYAM DU SEMS NA, DE
BYED PA'I ZHES BYA BA LA SOGS PA SMOS TE,

YONGS SU ZHEN PA 'BYUNG BA'I RGYU NI GNYIS TE, NANG GI TSUL BZHIN
MA YIN PA YID LA BYED PA MA SPANGS PA DANG, PHYI ROL NA RTAG PAR
BYA BA'I YUL NYE BAR GYUR PA YIN PA LAS, SGYU MA MKHAN LA NI DE
GNYI GA DANG LDAN PA'I PHYIR RE ZHIG MA BRTAGS PA'I TSE ZHEN PA
SKYE BA NI RIGS PA YIN NA GANG GI TSE RNAL 'BYOR BA

CHEN PO BSKAL PA GRANGS MED PA GSUM GYIS BAR DU STONG PA NYID LA
GOMS PAR BYAS PA NI DNGOS POR ZHEN PA'I BAG CHAGS SPONG BAS CHOS
THAMS CAD LAG MTHIL DU SKYU RU RA'I 'BRU BZHAG PA BZHIN DU GZIGS
KYANG ZHEN PA MI MNGA' BA'I PHYIR NYON MONGS PA MI 'BYUNG BAS DE
BAS NA SGRIB PA SPONG BA'I RGYU YIN PA'I PHYIR

@183A *, ,STONG PA NYID KYI RNAL 'BYOR BSGOM PAR BYA'O ZHES BYA
BA'I DON TO, ,'O NA STONG PA NYID KYI RNAL 'BYOR JI LTAR BSGOM
PAR BYA SNYAM PA LA, GANG GI TSE ZHES BYA BA LA SOGS PA SMOS TE,
RE ZHIG GCIG DANG DU MA DANG BRAL BA LA SOGS PAS SPYOD PA'I DUS
GANG GI TSE GZUGS LA SOGS

PA'I DNGOS PO GANG ZHIG MED DO ZHES BRTAGS SHING DGAG PAR BYA
BA'I DNGOS PO YOD PA CUNG ZAD KYANG MA RNYED PA'I DUS DE'I TSE
YOD PA NYID DU MNGON PAR ZHEN PA MI 'BYUNG LA 'DI LTAR DGAG BYA
MA GRUB PA NYID KYIS BKAG PA YANG MA GRUB PAR SHES PA'I TSE MED
DO ZHES BYA BAR YANG MNGON PAR MI ZHEN PA'I PHYIR MED PAR

ZHEN PA'I RTOG PA NYID KYANG SPONG BAR 'GYUR RO, ,DE LTAR GANG
TSE DNGOS PO DANG DNGOS PO MED PA GNYI GA RNAL 'BYOR BA'I BLO'I
MDUN DU MI GNAS TE GZUNG BA'I CHA LA MI SNANG BA'I DUS DE'I TSE,
RNAM PA GZHAN GSUM PA NI MED PA'I PHYIR CIR YANG DMIGS PA MED
PA'I SGO NAS RTOG PA THAMS CAD RAB TU ZHI BAR 'GYUR

RO ZHES BYA BA'I DON TO, ,'ON TE DE LTAR RTOG PA MI MNGA' NA GDUL
BYA RNAMS LA SANGS RGYAS KYI GZUGS KYI SKUR SNANG BA MI 'THAD DO
ZHE NA, RTOG PA MI MNGA' YANG GDUL BYA'I BSOD NAMS KYIS YID BZHIN
GYI NOR BU DANG DPAG BSAM GYI SHING BZHIN DU SNANG BA LA 'GAL BA
MED DO SNYAM DU BSAMS NAS,

YID BZHIN NOR BU ZHES BYA BA LA SOGS PA GSUNGS SO, ,'ON TE DE
LTAR RTOG PA MI MNGA' BA NYID YIN NA SEMS CAN GYI DON MDZAD PA
'GAL LO ZHE NA, SNGAR BYANG CHUB SEMS DPA'I GNAS SKABS KYI RTOG
PA'I 'PHEN SHUGS KYIS SANGS RGYAS NYID LA RTOG PA MI MNGA' YANG
SEMS CAN GYI DON MDZAD PA MI

'GAL TE, DPER NA MKHA' LDING GI MCHOD SDONG DANG 'DRA'O SNYAM
NAS, MCHOD SDONG GRUB PAS ZHES BYA BA SMOS TE, 'DI DAG SANGS
RGYAS KYI SA LA RTOG PA MED PA STON PA YIN GYI SKU DANG YE SHES
NYID KYANG MI MNGA' BAR STON PA MA YIN TE, PHYI'I DON YOD PAR
SMRA BA'I DBU MA'I LUGS LA DE DAG JI LTAR SNANG

BA BZHIN DU MI 'GAL BA'I PHYIR DANG, RMI LAM GYI DON LA SOGS PA
YANG JI LTAR SNANG BA BZHIN KHAS LEN PA'I PHYIR, DE BAS NA DPE
YID BZHIN GYI NOR BU DANG, DPAG BSAM GYI SHING DANG, MCHOD SDONG
LA SOGS PA YANG RTOG PA MED BZHIN DU DE DANG DE LTAR SNANG BA
DANG, DE DANG DE LTAR DON BYED PA YIN

@183B GYI; DE DAG RANG NYID KYANG MED PA NI MA YIN PA BZHIN NO,
,DE BAS NA LA LA DAG NA RE 'DI 'GOG PAR SMRA BA'I DBU MA YIN ZHES
ZER RO ZHES GRAG STE, BDAG GIS NI DE LTAR MA MTHONG NGO, ,DES NI
SGRIB PA SPONG BA'I RGYU NYID DU BSTAN NAS, DA NI THAMS CAD
MKHYEN PA'I YE SHES THOB PAR BYED PA'I RGYU YIN PA'I

PHYIR STONG PA NYID KYI RNAL 'BYOR BSGOM PAR BYA BA NYID DU BSTAN
PA, NYON MONGS PA DANG ZHES BYA BA LA SOGS PA SMOS SO, ,DA NI
RANG GI SDE PA BYE BRAG TU SMRA BA DAG NA RE, THEG PA CHEN PO NI
SANGS RGYAS THOB PAR BYED PA'I LAM NYID DU DGE SLONG KLU SGRUB LA
SOGS PAS BSHAD PAR ZAD

KYI; SANGS RGYAS KYIS GSUNGS PA MA YIN PAS DE'I PHYIR BSGOM PAR
MI BYA'O ZHES ZER BDAG GI LOG PAR RTOG PA DGAG PA'I PHYIR, LAM
'DI NYID KYIS ZHES BYA BA LA SOGS PA SMOS TE, MAN NGAG BRGYUD PAS
ZHES BYA BA NI BCOM LDAN 'DAS KYIS 'PHAGS PA 'OD SRUNGS CHEN PO
LA GTAD,

DES KUN DGA' BO LA GTAD, DES SHA NA'I GOS CAN LA GTAD, DES AU PA
GUP TA LA GTAD, DES MI TSA GA LA GTAD CES BYA BA LA SOGS PA
GSUNGS SO, ,DA NI MTSUNGS PA NYID DU BSGRUB PA'I PHYIR, KHYED KYI
GZHUNG GIS ZHES BYA BA LA SOGS PA GSUNGS TE, DE LTA MA YIN NA
NYAN THOS

PA KHYED KYI GZHUNG GIS BYANG CHUB THOB PAR BYED PA YIN PAR SANGS
RGYAS KYI BKA' NYID DU YANG JI LTAR 'GRUB STE, MTSUNGS SO SNYAM
DU BSAMS PA'O, ,DE LA YID CHES DE 'GRUB NA, ,ZHES BYA BA NI PHA
ROL PO DAG 'DI SKAD DU KHO BO CAG GZHUNG DE LA SANGS RGYAS KYI
BKA' NYID DU YID CHES PA'I

MAN NGAG BRGYUD PAS 'GRUB PO SNYAM NA, THEG PA CHEN PO LA YANG
YID CHES KYIS ZHES BYA BA THEG PA CHEN PO LA YANG SANGS RGYAS KYI
BKA' NYID DU YID CHES PA NA MAN NGAG BRGYUD PA LAS 'GRUB PA NYID
DU SHES PAR GYIS SHIG CES BYA BA'I DON TO, ,GNYI GA 'DOD PA BDEN
NA NI ZHES BYA BA NI, GAL

TE PHA ROL PO 'DI SNYAM DU SANGS RGYAS KYI BKA' NYID RNAM PAR
GZHAG PA NI KHYED DANG 'U BU CAG GNYI GAS 'DOD PA YIN NA SANGS
RGYAS KYI BKA' NYID DU BDEN PA YIN GYI, THEG PA CHEN PO NI KHO BO
CAG GIS MI 'DOD PA'I PHYIR SANGS RGYAS KYI BKA' NYID DU BDEN PA
MA YIN NO ZHE NA, 'O NA NI DE'I TSE RIG

@184A *, ,BYED RNAMS KYANG BDEN PAR 'GYUR ZHES PA NI RIG BYED KYI
TSIG RNAMS KYANG DUG LA SOGS PA ZHI BAR BYED PA'I NUS PA DANG
LDAN PAR GNYI GAS 'DOD PA'I PHYIR SANGS RGYAS KYI BKA' NYID DU
THAL BAR 'GYUR BA'I PHYIR, SANGS RGYAS KYI BKA' NYID DU RNAM PAR
BZHAG PA GNYI GA

'DOD PA PA ZHES BYA BA NYID NI RIGS PAR 'THAD PA MA YIN ZHES BYA
BA'I DON TO, ,'ON TE SANGS RGYAS KYI BKA' NYID DU RNAM PAR BZHAG
PA NI MDO SDE LA 'JUG 'DUL BA LA SNANG, MTSAN NYID DANG MI MTHUN
MED PA ZHES BYA BA YIN NA THEG PA CHEN PO NI DE LTA MA YIN TE, JI
LTA ZHE NA, NYAN THOS KYI THEG

PA'I LUNG LAS NI BSAGS PA LA SOGS PA YOD PA NYID DU GSUNG LA,
THEG PA CHEN PO LAS NI BKAG PA'I PHYIR TE, DE LTA BAS NA MDO SDE
DANG 'GAL BAS SANGS RGYAS KYI BKA' MA YIN NO ZHES BSAMS NAS, GAL
TE PHAN TSUN 'GAL ZHES BYA BA SMRAS SO, ,'ON TE DE LTAR PHAN TSUN
MI MTHUN

PA TZAM GYIS SANGS RGYAS KYI BKA' NYID DU MI 'GYUR NA NI DE'I TSE
'DUL BA LA SOGS PA DOR DGOS SO ZHES BYA BA KHYED NYAN THOS KYI
LUNG LAS KYANG PHAN TSUN MI MTHUN PA'I PHYIR SANGS RGYAS KYI BKA'
MA YIN NO ZHES DOR DGOS PA NYID DU THAL BAR 'GYUR RO, ,'ON TE DE
NI SEMS CAN MOS PA MI MTHUN PA RNAMS

DGA' BAR BYA BA'I DON DU GSUNGS PA'I PHYIR NA MI MTHUN PA YIN
YANG SANGS RGYAS KYI BKA' NYID DU MI 'GAL LO ZHE NA 'ON TE KHO BO
CAG LA YANG MTSUNGS SO SNYAM NAS, SEMS CAN MI MTHUN DGA' BYA'I
PHYIR, ,GSUNGS PA ZHES BYA BA DE THEG PA CHEN PO'I LUNG LA YANG
MI 'DOD DAM STE, DE YANG SEMS CAN

MOS PA MI MTHUN PA RNAMS DRAN PAR BYA BA'I DON DU GSUNGS PA YIN
PAS, NYAN THOS KYI LUNG DANG MI MTHUN PA YIN YANG SANGS RGYAS KYI
BKA' NYID DU MI 'GAL LO ZHES BYA BA'I DON TO, ,DA NI MJUG BSDU
BA'I PHYIR, DE LTAR ZHES BYA BA LA SOGS PA SMOS SO, ,SUN 'BYIN PA
ZHES BYA BA NI SANGS RGYAS

KYI BKA' MA YIN PA NYID DU'O, ,THE TSOM MED PAR ZHES BYA BA NI
SANGS RGYAS KYI BKA' YIN NAM MA YIN ZHES BYA BA'I THE TSOM MO,
,DA NI LAS DANG PO BA DAG STONG PA NYID KYI RNAL 'BYOR BSGOM PA
LA MI SKRAG PAR BYA'O ZHES BSTAN PA'I PHYIR, SDUG BSNGAL BSKYED
DNGOS ZHES BYA BA LA SOGS PA SMOS SO, ,

@184B STONG NYID 'JIGS PA ZHI BYED NA, ,ZHES BYA BA NI SDUG
BSNGAL ZHI BAR BYED PA'I RGYU YIN NA ZHES BYA BA'I DON TO, ,DA NI
GANG 'JIGS PAR 'GYUR BA'I BDAG CES BYA BA MA GRUB PAS, STONG PA
NYID BSGOM PA LA 'JIGS PAR MI BYA'O ZHES BSTAN PA'I PHYIR, BDAG
CES BYA BA LA SOGS PA SMOS SO, ,BDAG

JI LTAR MA GRUB CE NA, RE ZHIG GZUGS BDAG MA YIN PAR BSTAN PA'I
PHYIR, SO DANG SKRA SEN ZHES BYA BA LA SOGS PA SMOS TE, DE DAG NI
BDAG MA YIN TE, BDAG DANG MTSAN NYID MI MTHUN PA'I PHYIR TE, JI
LTAR ZHE NA, SO LA SOGS PA DE DAG NI MI RTAG PA DU MA YIN PA'I
PHYIR DANG, BDAG

NI RTAG PA GCIG PU YIN PA'I PHYIR RO, ,GAL TE DE DAG BDAG BZHIN
DU RTAG PA DANG GCIG PU NYID DU 'GYUR BA 'AM, YANG NA NI BDAG
KYANG MI RTAG PA DU MA NYID DU THAL BAR 'GYUR BA'I PHYIR RO, ,DA
NI RNAM PAR SHES PA'I PHUNG PO BDAG MA YIN PAR BSTAN PA'I PHYIR,
RNAM KUN DU, ,RNAM SHES DRUG NI

BDAG MA YIN, ,ZHES BYA BA SMOS TE, DE DAG NI YUL GZUGS LA SOGS PA
RNAMS LA SO SOR 'DZIN PA YIN LA BDAG NI THAMS CAD LA 'DZIN PA'I
PHYIR, DE DAG KYANG BDAG MA YIN NO, ,GAL TE YIN NA NI DE DAG
KYANG BDAG NYID DU RE RES KYANG YUL THAMS CAD 'DZIN PAR THAL BAR
'GYUR BA 'AM,

YANG NA NI BDAG KYANG DE BZHIN DU YUL RE RE LA 'DZIN GYI, THAMS
CAD MI 'DZIN PA NYID DU THAL BAR 'GYUR BA'I PHYIR RO, ,DA NI YID
BDAG MA YIN PAR BSTAN PA'I PHYIR, GAL TE YIN NA NI ZHES BYA BA LA
SOGS PA SMOS TE, YID NI 'GAGS MA THAG PA YIN PAS, DA LTAR MED PA
YIN LA,

BDAG NI RTAG PA YIN PAS DA LTAR SPYOD PA'I PHYIR RO, ,GAL TE YIN
NA NI BDAG BZHIN YID KYANG DA LTAR YOD PAR THAL BAR 'GYUR BA'I
PHYIR, YID KYI MTSAN NYID NYAMS PAR 'GYUR BA'AM, YANG NA NI YID
BZHIN DU BDAG KYANG DA LTAR MED PAS BDAG GI MTSAN NYID NYAMS PAR
GYUR PA'I PHYIR RO, ,

DA NI MA 'ONGS PA'I SEMS BDAG MA YIN PAR BSTAN PA'I PHYIR, 'ON TE
MA 'ONGS ZHES BYA BA LA SOGS PA SMOS TE, MA 'ONGS PA'I SEMS MA
BYUNG BAS DA LTAR MED PA YIN ZHING, BDAG NI RTAG PAS DA LTAR YOD
PA'I PHYIR RO, ,GAL TE YIN NA NI MA 'ONGS PA'I SEMS BZHIN BDAG
KYANG DA LTAR MED

@185A *, ,PAR THAL BAR 'GYUR BA'AM, YANG NA BDAG BZHIN DU MA
'ONGS PA'I SEMS DA LTAR YOD PA NYID DU THAL BAR 'GYUR BA'I PHYIR
RO, ,DA NI DA LTAR BA'I SEMS BDAG MA YIN PAR BSTAN PA'I PHYIR,
GAL TE BUM SEMS ZHES BYA BA LA SOGS PA SMOS TE, GAL TE DA LTAR
GYI

DUS SU BDAG TU 'DZIN PA'I SEMS DE BDAG YIN NO ZHE NA, MI RUNG
STE, DE NI YUL CAN YIN PA'I PHYIR RO, ,GAL TE YIN NA DE BDAG TU
'DZIN PA'I SEMS YIN PAR MI RUNG STE, YUL GYI NGO BO YIN PA'I
PHYIR TE, DPER NA BUM PA YIN NA BUM PA LA 'DZIN PA'I SEMS YIN PAR
MI RUNG BA BZHIN NAM

BUM PA LA 'DZIN PA'I SEMS YIN NA BUM PA YIN PAR MI RUNG BA BZHIN
NO, ,DA NI 'DAS PA'I SEMS BDAG MA YIN PAR BSTAN PA'I PHYIR, GAL
TE BYUNG SEMS ZHES BYA BA LA SOGS PA SMOS TE, 'DAS PA'I SEMS NI
'GAGS NAS MED PA'I PHYIR DANG, BDAG NI RTAG PA YIN PAS DA

LTAR YOD PA'I PHYIR RO, ,GAL TE YIN NA NI 'DAS PA'I SEMS BZHIN DU
BDAG KYANG 'GAGS NAS MED PAR 'GYUR BA'AM, YANG NA NI BDAG BZHIN
DU 'DAS PA'I SEMS KYANG DA LTAR YOD PA NYID DU 'GYUR BAS, DE
GNYIS KYI SO SO'I MTSAN NYID NYAMS PAR 'GYUR BA'I PHYIR RO, ,DE
LTAR RNAM PAR

SHES PA'I PHUNG PO BDAG MA YIN PAR BSTAN NAS, DA NI KHAMS BCO
BRGYAD BDAG MA YIN PAR BSTAN PA'I PHYIR, GAL TE BDAG MIG CES BYA
BA LA SOGS PA SMOS TE, MIG GI KHAMS NI GZUGS LA YONGS SU 'DZIN
GYI SGRA LA SOGS PA GZHAN YONGS SU MI GCOD PA'I PHYIR DANG, BDAG
NI

THAMS CAD 'DZIN PA'I PHYIR RO, ,DE LTAR MA YIN NA MIG GI KHAMS
BZHIN DU BDAG GIS KYANG SGRA MI THOS PAR 'GYUR BA'AM, YANG NA NI
BDAG BZHIN DU MIG GI KHAMS KYIS KYANG THAMS CAD 'DZIN PA NYID DU
THAL BAR 'GYUR BA'I PHYIR RO, ,MIG GI KHAMS JI LTA BA BZHIN DU
MTSAN NYID MI MTHUN PA'I

PHYIR ZHES BYA BA SGRUB PAR BYED PA'I RIGS PA DANG, SO SO'I MTSAN
NYID NYAMS PAR THAL BAR 'GYUR, ,'GYUR ZHES BYA BA BZLOG PA GNOD
PA CAN GYI TSAD MAS CI RIGS SU SBYAR BAR BYA'O, ,DA NI TSOR BA
DANG 'DU SHES DANG MTSUNGS PAR LDAN PA'I 'DU BYED KYI PHUNG PO
STE, DNGOS SU SEMS LAS BYUNG BA

@185B RNAMS BDAG MA YIN PAR BSTAN PA'I PHYIR, DE BZHIN BDE MIN
ZHES BYA BA LA SOGS PA SMOS TE, BDE BA NI BDE BAR NYAMS SU MYONG
GI SDUG BSNGAL LA SOGS PAR NYAMS SU MI MYONG BA'I PHYIR RO, ,TSOR
BA BDE BA NI BDAG MA YIN TE, GAL TE YIN NA BDAG BZHIN DU TSOR BA
BDE BAS KYANG THAMS CAD NYAMS

SU MYONG BAR THAL BAR 'GYUR BA'AM, YANG NA TSOR BA BDE BA BZHIN
DU BDAG GIS KYANG BDE BA 'BA' ZHIG NYAMS SU MYONG BAR 'GYUR BA'I
PHYIR RO, ,DE BZHIN DU SDUG BSNGAL LA SOGS PA GZHAN DAG LA CI
RIGS SU SBYAR RO, ,DA NI SKABS KYI DON GYI MJUG BSDU BA'I PHYIR,
DE LTAR BDAG TU RUNG BA ZHES

BYA BA LA SOGS PA SMOS SO, ,DA NI MU STEGS GRANGS CAN PAS BDAG
SEMS PA YOD PA'I BDAG NYID DU 'DOD PA DANG, BYE BRAG GI SEMS PA
MED PA BDAG NYID DU 'DOD PA DE DAG GNYI GA YANG SEMS LAS MA GTOGS
PA NYID DU KHAS BLANGS PA'I PHYIR BDAG NYID YIN PAR MI 'THAD DO
ZHES

BSTAN PA'I DON DU, SEMS 'DI NYID NI ZHES BYA BA LA SOGS PA SMOS
SO, ,DA NI BDAG GRUB TU ZIN KYANG RTAG PA NYID KYIS NA LAS DANG
'BRAS BU JI LTAR YANG MI 'THAD PAR BSTAN PA'I PHYIR, LUS LA SOGS
PA ZHES BYA BA LA SOGS PA SMOS SO, ,BDAG MED KYANG DNGOS PO MI
RTAG PA LA

LAS DANG 'BRAS BU MI 'GAL BAR PHYI ROL DANG NANG GI DPE GNYIS
KYIS GO RIMS BZHIN DU BSTAN PA'I PHYIR, SA BON LA NI ZHES BYA BA
LA SOGS PA DANG, BYIS PA'I LUS LA ZHES BYA BA LA SOGS PA SMOS SO,
,DA NI LUS LA SOGS PA MI RTAG PA YIN PA BSTAN PA'I PHYIR, MNGAL
NA ZHES

BYA BA LA SOGS PA SMOS SO, ,JI LTAR MI RTAG PAR 'GYUR BA'I TSUL
BSTAN PA'I PHYIR, DPER NA ZHES BYA BA LA SOGS PA SMOS SO, ,DE
LTAR NI MA GRUB KYI SO SO'I RGYUD LAS SKYE ZHING 'JIG PAR BSTAN
PA'I PHYIR, DE LTAR SEMS CAN ZHES BYA BA LA SOGS PA SMOS SO,
,SEMS CAN

MED KYANG SNYING RJE BYA BA MI 'GAL BAR BSTAN PA'I PHYIR, GAL TE
SEMS CAN ZHES BYA BA LA SOGS PA SMOS TE, DGOS PA'I DON DU ZHES
BYA BA NI, THA SNYAD GDAGS PA SLA BA'I PHYIR TE, SKYES BU LHA
SBYIN ZHES BYA BAR THA SNYAD MA BTAGS PAR, GZUGS DANG TSOR BA
DANG ZHES BYA BA LA SOGS PAS

@186A *, ,THA SNYAD GDAGS DKA' BAR 'GYUR BA'I PHYIR DANG, 'JIG
RTEN PA DANG MTHUN PAR BYA BA'I PHYIR TE, 'JIG RTEN LA YANG GANG
ZAG CES BYA BA LA SOGS PAR GRAGS KYI GZUGS LA SOGS PA'I CHOS TZAM
DU MA GRAGS PA'I PHYIR DANG LUNG DANG MTHUN PAR BYA BA'I

PHYIR TE; LUNG LAS KYANG SKYES BU GANG ZAG 'DI NI KHAMS DRUG PA
ZHES BYA BA LA SOGS PAR GSUNGS KYI, GZUGS LA SOGS PA 'DI NI ZHES
BYA BA LA SOGS PA MA GSUNGS PA'I PHYIR RO, ,SKYON DANG YON TAN
TSAD GZUNG BA'I PHYIR TE, SKYES BU GANG ZAG CES BYA BAR BTAGS NA
DE'I SKYON LA SOGS

TSAD ZIN PAR 'GYUR GYI, GZUGS LA SOGS PA 'DI NI SKYON 'DI TZAM
DANG LDAN NO ZHES BRJOD NA DE'I TSAD ZIN PAR MI 'GYUR BA'I PHYIR
RO, ,JI LTAR KHYED LA ZHES BYA BA NI KHYED KYIS SEMS CAN DANG
ZHES BYA BA LA SOGS PAR BTAGS NAS, DE SNYING RJE SKYE BA BZHIN DU
KHO BO CAG GI GZHUNG GIS GONG

DU BSTAN PA BZHIN DU DGOS PA RNAM PA BZHI'I DBANG GIS SEMS CAN
ZHES BYA BAR BTAGS NAS SNYING RJE BYA BAR 'GAL BA MED DO ZHES BYA
BA'I DON TO, ,DE LTAR JI SKAD DU BSHAD PA'I TSUL GYIS BDAG CES
BYA BA MA GRUB PA'I PHYIR, STONG PA NYID DU BSGOMS PAS 'JIGS PA
YANG MED LA, DE BCINGS

PA YANG MED CING GROL BAR BYA BA'I PHYIR DGE BA LA BRTZON PAR BYA
BA NI MA YIN GYI, BDAG MA GRUB KYANG BDAG TU GZUNG BA'I GZHI SEMS
DE BCINGS PA LAS GROL BAR BYA BA'I PHYIR, DGE BA LA BRTZON PAR
BYA'O ZHES BSTAN PA'I DON DU, JI LTAR CHU SHING ZHES BYA BA LA
SOGS PA SMOS SO, ,'ON TE STONG

PA NYID KYI RNAL 'BYOR DE JI LTAR BSGOM PAR BYA ZHE NA, DE BSGOM
PA'I RIM PA BSTAN PA'I PHYIR, LUS NI RKANG PA BYIN PA MIN, ,ZHES
PA LA SOGS PA GSUNGS TE, THOG MAR SO SOR RTOG PA'I SHES RAB KYIS
LTA BA BZHIN DU GTAN LA PHAB NAS DE'I RJES LA GTAN LA PHAB PA'I
DON BSGOM PA NI BSGOM PA'I RIM

PA YIN NO, ,DE LTAR MA BYAS NA NYES PA CI YOD SNYAM PA LA, DNGOS
PO'I MTSAN NYID GTAN LA MA PHEBS PA'I PHYIR, DE BSGOM PA LA 'JUG
PAR YANG MI 'GYUR LA, ZHUGS KYANG THE TSOM ZA BAR 'GYUR ZHING, DE
NI SGRIB PA SPONG BA'I GNYEN POR YANG MI 'GYUR BA'I PHYIR TE,
'PHAGS PA TING

@186B NGE 'DZIN GYI RGYAL PO LAS, TING 'DZIN DE NI BSGOM PA BYED
MOD KYI, ,DE NI BDAG TU 'DU SHES 'JIG MI BYED, ,DE NI NYON MONGS
PHYIR ZHING RAB 'KHRUGS TE, ,LHAG SPYOD 'DI NI TING 'DZIN SGOM PA
BZHIN, ,ZHES GSUNGS PA LTA BU'O, ,'ON TE SO SOR RTOG PA'I SHES
RAB KYIS

GTAN LA PHAB NAS BSGOM NA DE'I TSE CIR 'GYUR ZHE NA, THOG MA SGOM
PA LA 'JUG PAR 'GYUR ZHING, ZHUGS NAS THE TSOM MI ZA BAR YANG
'GYUR LA, SGRIB PA SPONG BA'I GNYEN POR 'GYUR BA'I SGO NAS MYA
NGAN LAS 'DAS PA'I RGYUR 'GYUR BA'I YANG PHYIR TE, JI SKAD DU MDO
SDE DE NYID LAS, GAL

TE CHOS LA BDAG MED SO SOR RTOG ,SO SOR DE BRTAGS GAL TE SGOM PA
NI, ,DE NI MYA NGAN 'DAS THOB 'BRAS BU'I RGYU, ,RGYU GZHAN GANG
YIN DES NI ZHIR MI 'GYUR, ,ZHES GSUNGS PA LTA BU'O, ,GAL TE DE
LTA YIN NA DE'I TSE GANG LA JI LTAR BRTAG PAR BYA SNYAM PA LA,
RGYAL BA BYAMS

PAS DBUS MTHA' LAS, PHYIN CI LOG BZHI SPANG BA DANG, ,BDEN PA
BZHI LA 'JUG BYA'I PHYIR, ,DRAN PA NYE BAR GZHAG PA BSGOM PA ZHES
GSUNGS PAS, LUS DANG, TSOR BA DANG, SEMS DANG CHOS LA BRTAG PAR
BYA STE, DE LA DANG PO LUS LA BRTAG PA'I DBANG DU BYAS NAS LUS NI

RKANG PA ZHES BYA BA NI LUS ZHES BYA BA DE RKANG PA LA SOGS PA DE
NYID KYI MA YIN LA GZHAN NA YANG MED PAR BSTAN TE, CI'I PHYIR ZHE
NA, RKANG PA LA SOGS PA DE DAG NI THA DAD PAS, DU MA YIN PA'I
PHYIR DANG, DE LAS LOGS SHIG NA DMIGS PA'I RIG BYAR GYUR PA LAS
MI DMIGS

PA'I PHYIR RO SNYAM DU BSAMS PA'O, ,DA NI YUL ZHES BYA BA DE YAN
LAG RNAMS LA CHA SHAS KYIS GNAS SAM BDAG NYID THAMS CAD KYIS GNAS
BRTAG STE, DE LA PHYOGS DANG PO'I DBANG DU BYAS NAS CHA SHAS DANG
BCAS PA NYID DU THAL BAR 'GYUR RO ZHES BSTAN PA'I PHYIR, GAL TE
LUS 'DI ZHES BYA BA LA

SOGS PA SMOS SO, ,PHYOGS GNYIS PA LTAR YIN NA NI, LUS DE NYID
MANG PO NYID DU THAL BAR 'GYUR RO ZHES BSTAN PA'I PHYIR RO, ,LUS
NI LAG SOGS ZHES BYA BA LA SOGS PA SMOS SO, ,DA NI LAG PA LA SOGS
PA'I NANG DANG PHYI ROL NA YANG MED PAR BSTAN PA'I PHYIR, LUS NI
LAG SOGS NANG NA GNAS, ,

@187A *, ,ZHES BYA BA LA SOGS PA SMOS TE, CHA SHAS MED PAS ZHES
BYA BA NI LUS GCIG GI MTSAN NYID DE'O, ,CHA CAN GYI NANG DU 'JUG
PAR ZHES BYA BA NI YAN LAG DU MA'I NANG DU 'JUG PA STE, LUS NI
GCIG YIN PA'I PHYIR, YAN LAG DU MA'I NANG DU 'JUG PAR MI RUNG NGO
ZHES BYA BA'I

DON TO; ,'ON TE DE LTAR LUS MED NA LUS KYI BLO JI LTAR 'BYUNG
SNYAM PA LA, DE BAS LUS MED CES BYA BA LA SOGS PA SMOS SO, ,DA NI
YAN LAG RNAMS KYANG MA GRUB PAR BSTAN PA'I PHYIR, DE BZHIN SOR MO
ZHES BYA BA LA SOGS PA SMOS SO, ,DA NI RDUL PHRA RAB MA GRUB
KYANG BSTAN PA'I PHYIR, PHYOGS

CHA ZHES BYA BA LA SOGS PA SMOS TE, CHA MED PAR ZHES BYA BA NI
CHA SHAS KYIS GZHIGS NA MED CES BYA BA'I DON TO, ,DA NI RDUL PHRA
RAB BSAGS PA MA GRUB PAR BSTAN PA'I PHYIR, RDUL RNAM PA ZHES BYA
BA LA SOGS PA SMOS SO, ,DE LTAR LUS DRAN PA NYE BAR GZHAG PA
BSGOM PA'I THABS BSTAN NAS,

DA NI BSGOM PA'I PHAN YON BSTAN PA'I PHYIR, DE LTAR BRTAGS NA
ZHES BYA BA LA SOGS PA SMOS TE, RJES SU CHAGS PA DANG KHONG KHRO
BA LA SOGS PA'I NYON MONGS PA SPONG BAR 'GYUR RO ZHES BYA BA'I
DON TO, ,DA NI TSOR BA DRAN PA NYE BAR GZHAG PA BSGOM PA'I THABS
KYI DBANG DU BYAS NAS,

SEMS DANG ZHES BYA BA LA SOGS PA SMOS TE, 'DI NI YUL MYONG BAR
BYED PA MI 'THAD PAR BSTAN TO, ,BDAG GIS ZHES BYA BA NI RANG
NYAMS SU MYONG BAR BYED PA NYID MI 'THAD PAR BSTAN TO, ,GZHAN
GYIS KYANG NI ZHES BYA BA LA SOGS PA NI MYONG BAR BYA BA NYID DU
MI 'THAD PAR BSTAN TO, ,DE LTAR TSOR BA ZHES

BYA BA MYONG BA'I NGO BO YIN LA, DA NI MYONG BAR BYED PA DANG,
MYONG BAR BYA BA GNYIS LAS GNYI GA MI 'THAD PAR BSTAN TO, ,DA NI
DE LTAR BSGOMS PA'I PHAN YON BSTAN PA'I PHYIR, DE LTAR ZHES BYA
BA LA SOGS PA SMOS TE, TSOR BA NI SRED PA SKYE BA'I RTEN BYED
PA'I LAS CAN YIN LA, DE LTAR BDE BA

LA SOGS PA'I TSOR BA RANG BZHIN MED PAR SHES PAS PHRAD PA'AM BRAL
BA'AM, RMONGS PA'I SRED PA MI 'BYUNG NGO ZHES BYA BA'I DON TO,
,DA NI SEMS DRAN PA NYE BAR GZHAG PA BSGOM PA'I THABS BSTAN PA'I
PHYIR, YID NI DBANG PO ZHES BYA BA LA SOGS PA SMOS TE, 'DIS NI
DBANG PO LA SOGS PA DE DAG

@187B LA YID CHES BYA BA DE GSUNG DU MED PA'I PHYIR, MI GNAS PAR
RANG BZHIN MED PAR STON TE, SEMS CAN ZHES BYA BA NI SEMS KYI ZHES
BYA BA'I DON TO, ,DA NI MA SKYES PAS RANG BZHIN MED PAR BSTAN
PA'I PHYIR, SHES BYA LAS NI ZHES BYA BA LA SOGS PA SMOS TE, CI'I
PHYIR SHES BYA DUS MNYAM PA LA

DMIGS TE SKYER MI RUNG SNYAM PA LA SHES BYA'I DUS NA ZHES BYA BA
LA SOGS PA SMOS TE, SHES BYA DUS MNYAM PA YOD PA'I DUS NA SHES PA
DE YOD NA SHES BYA DUS MNYAM PA DES SHES PA DE LA PHAN CI ZHIG
BYA STE, SHES PA MA SKYES PA'I DUS NA NI SHES BYA NYID KYANG MED
PA'I PHYIR GANG GIS PHAN BYED, GANG GI TSE SHES

BYA SKYES PA'I DUS DE'I TSE NA NI SHES PA NYID KYANG SKYES PAS
PHAN BYA MI DGOS PA'I PHYIR RO, ,'ON TE GANG LAS KYANG MA SKYES
KYANG RANG BZHIN GYIS GNAS SO SNYAM NA, RANG GIS GNAS PA 'GAL MED
DE, ,CI'I PHYIR ZHE NA, RGYU MED PA'I PHYIR TE, DPER NA NAM
MKHA'I ME TOG BZHIN, ,ZHES BYA BA'I DON TO, ,DA

NI CHOS DRAN PA NYE BAR GZHAG PA BSGOM PA'I THABS KYI DBANG DU
BYAS NAS, RKYEN RNAMS ZHES BYA BA LA SOGS PA SMOS TE, RKYEN SO SO
BA LAS MI SKYE STE, SA BON LA SOGS PA RE RE LAS MI 'BYUNG BA'I
PHYIR RO, ,'DUS PA LAS KYANG MI SKYE STE, GANG LAS MI SKYE BA DE
DAG NYID 'DUS PA'I PHYIR RO, ,'O NA

GNYIS PO DE LAS GZHAN PA LAS SKYES SAM ZHE NA, GZHAN NAS 'ONG BA
MA YIN LA, DE LTAR MA SKYES PA'I PHYIR, GNAS PA MED LA 'GRO BA
MED, ,CES SMOS SO, ,'O NA 'JIG RTEN PA RNAMS KYIS JI STE BDEN PAR
RTOGS SNYAM PA LA, DE NI 'KHRUL NAS BRTAGS PA'I PHYIR, ,SGYU MA
DANG NI ZHES

BYA BA LA SOGS PA SMOS SO, ,DA NI DNGOS PO RNAMS LA DON DAM PAR
'GRO BA DANG, 'ONG BA DANG BRAL BAR BSTAN PA'I PHYIR SGYU MAS
SPRUL PA ZHES BYA BA LA SOGS PA SMOS SO, ,DA NI DNGOS PO RNAMS
YOD PA DANG, MED PA GANG YANG MA SKYES PA'I PHYIR, DNGOS PO MED
PA'I MTSAN NYID YIN PAS

DNGOS PO YOD PA NYID DU MI 'GYUR BAR BSTAN PA'I PHYIR, DNGOS PO
YOD PAR 'GYUR BA LA ZHES BYA BA LA SOGS PA SMOS SO, ,'O NA GNYI
GA YIN NO SNYAM PA LA, RANG BZHIN ZHES BYA BA LA SOGS PA SMOS SO,
,DA NI MTSAN GZHI MA GRUB PA DE'I MTSAN NYID MA GRUB PAR BSTAN
PA'I PHYIR, DE BZHIN

@188A *, ,ZHES BYA BA LA SOGS PA SMOS SO, ,DA NI MJUG BSDU BA'I
PHYIR, DE BAS ZHES BYA BA LA SOGS PA SMOS TE, RMI LAM ZHES BYA BA
LA SOGS PA NI DON DAM PAR MED KYANG SNANG BA'I PHYIR RO, ,SNYING
PO MED CES BYA BA NI BRTAGS NAS MA GRUB PA'I PHYIR RO, ,DA NI DE
LTAR BRTAGS PA'I

PHAN YON 'JIG RTEN GYI CHOS BRGYAD LA ZHEN PA DANG BRAL BAR 'GYUR
BAR BSTAN PA'I PHYIR, DE LTAR ZHES BYA BA LA SOGS PA SMOS TE, YAN
LAG GI DON NI GO SLA'O, ,DA NI DNGOS POR ZHEN PA'I DBANG GIS SDUG
BSNGAL LA BDE BAR GNAS PAR PHYIN CI LOG PA DAG LA GNYEN POR STONG
PA NYID BSTAN

PA'I PHYIR, RANG NYID GROL BAR BYA BA'I THABS LA 'BAD PAR BYA'I
ZHES BSTAN PA NI, ,BDAG NYID BDE BAR 'DOD RNAMS NI, ,ZHES BYA BA
LA SOGS PA SMOS SO, ,YAN LAG GI DON NI GO SLA'O, ,BSTAN BCOS KYI
MING GI DON NI SNGA MA BZHIN NO, ,SHES RAB BSTAN PA ZHES BYA BA
LE'U BRGYAD PA'I BSHAD PA

RDZOGS SO,, ,,DA NI LAS 'BRAS BU DANG BCAS PAR BYA BA'I PHYIR DGE
BA'I RTZA BA BSNGO BA DANG, RANG GI DGE BA'I BSHES GNYEN LA DRIN
DU GZO BA'I SGO NAS PHYAG 'TSAL BA'I PHYIR, LE'U DGU PA GSUNGS
TE, BDAG GIS BYANG CHUB SPYOD PA LA, ,ZHES BYA BA NAS, STON PA
BZHIN DU MCHOD BYED

SHOG ,CES BYA BA'I BAR GYIS LAS 'BRAS BU DANG BCAS PAR BYA BA'I
PHYIR DGE BA'I RTZA BA BSNGO BA BSTAN TO, ,BSTAN PA RNYED DANG
ZHES BYA BA'I TSIG GNYIS KYIS BSTAN PA YUN RING DU GNAS PAR BYA
BA'I PHYIR BSNGO BA BSTAN TO, ,GANG GI DRIN GYIS DGE BLO 'BYUNG,
,ZHES BYA BA'I TSIGS SU BCAD PA GCIG GIS DRIN

GZO BA'I SGO NAS RANG GI DGE BA'I BSHES GNYEN LA PHYAG 'TSAL BA
BSTAN TO, ,BSTAN BCOS KYI MING GI DON NI LE'U DANG POR BSHAD PA
BZHIN NO, ,YONGS SU BSNGO BA ZHES BYA BA STE LE'U DGU PA'I BSHAD
PA RDZOGS SO,, ,,DE DAG GI YAN LAG GI DON SHIN TU GO SLA BA'I
PHYIR RNAM PAR MA PHYE'O, ,

BYANG CHUB SEMS DPA'I SPYOD PA LA 'JUG PA'I RNAM PAR BSHAD PA
RDZOGS SO,, ,,