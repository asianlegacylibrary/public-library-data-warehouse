@99A #, ,RGYA GAR SKAD DU, KRO DHA R'A DZA AA GU DZVA LA AA KHA BI RA
DZA BADZRA MAnd LA BIDHI N'A MA, BOD SKAD DU, KHRO BO'I RGYAL PO
RDO RJE GNAM LCAGS 'BAR BA ZHES BYA BA'I DKYIL 'KHOR GYI CHO GA,
,KHRO BO RDO RJE GNAM LCAGS 'BAR BA LA PHYAG 'TSAL LO, ,GTUM DRAG
'JIGS PA'I SGRA SKAD

'BRUG SGRA SGROGS, ,RJE BTZUN DE LA PHYAG 'TSAL TE, DE YI DKYIL
'KHOR CHO GA BRI, ,DAD PA DANG LDAN PA, DAM TSIG DANG RANG GI
BRTUL ZHUGS BSRUNG BA RNAM PAR RTOG PA MED CING RGYUD GCIG PA,
BLA MA DANG RDO RJE GNAM LCAGS 'BAR BA LA MCHOG TU GUS PA'I SLOB
MA YON TAN GANG LDAN PAS,

DANG PO MAndALA DANG TSOGS KYI MCHOD PA CHEN PO BYAS NAS, BLA MA
LA GSOL BA GDAB PAR BYA'O, ,DE NAS BLA MA KHRO BA MED PA SNGAGS
DANG PHYAG RGYA DANG RGYUD LA MKHAS PA, THOS PA'I PHA ROL TU SON
PA, RGYUD 'DIR DBANG THOB PA, DAM TSIG DANG, SDOM PA DANG LDAN PA
DES KHRO BO BSKYED LA BSNYEN PA LA THUG PAR

BYAS NAS, SU PI TRI'I SNGAGS 'BUM BZLAS PA BYA BA NI SNGON DU
BSNYEN PA, DE NAS RGYUD GZHAN NAS GSUNGS PA'I GNAS YID DU 'ONG
BA, GANG YANG RUNG BAR SONG NAS BDUD RTZI 'KHYIL PA'I SNGAGS
BZLAS PA'I CHUS GTOR TE, DER DKYIL 'KHOR BYAS TE, MCHOD PA DANG
GTOR MA BYAS TE, RANG GI KHRO BO DANG

LHA MO MCHOD LA, 'BYUNG PO THAMS CAD LA GTOR MA BYIN NAS, SA'I
LHA MO LAS BLANG BA NI, SKYOB PA SANGS RGYAS THAMS CAD KYI, SPYOD
PA'I TSUL DANG KHYAD PAR DANG, SA DANG PHA ROL PHYIN PA LA, LHA
MO KHYOD NI DBANG DU GYUR, SKYOB PA SH'AKYA SENG GE YIS, ,JI LTAR
BDUD KYI SDE BCOM PA, ,DE

LTAR BDAG GIS BDUD KYI SDE, BAM PAR BYAS TE DKYIL 'KHOR BRI,
,ZHES BRJOD LA, THAL MO SA LA BRDABS PA LAS, SA'I LHA MO SKU
PHYED TZAM 'THON NAS 'DUG PA LAS, NGAS SEMS CAN GYI DON DU DKYIL
'KHOR BYED PAS, BDAG LA SA BYIN CIG CES BRJOD PA LAS, KHYOD DKYIL

@99B 'KHOR GYI BDAG PO YIN PAS, DKYIL 'KHOR GYIS ZHES BRJOD NAS
SA LA THIM PAR BSAM MO, ,SA BLANG BA'I RIM PA'O, ,DE NAS BDUD
RTZI 'KHYIL PA'I RNAL 'BYOR DU GNAS TE, DE NAS SA'I LHA MO NAM
MKHA' LA GSHEGS PAR BSGOMS LA, SA BRKO STE SA'I RO RNAM LNGA BSAL
LA, ,DER RIN

PO CHE LNGA DANG 'BRU LNGA DANG LDAN PA'I BUM PA GCIG LA SLAR
RANG GIS SA DGANG NGO, ,DE NAS DKYIL 'KHOR NYIS 'GYUR DU SPOS
CHU'I CHAG CHAG DANG BA'I RNAM PA LNGAS BYUG GO, ,DE NAS RDO RJE
SLOB DPON GYIS DKYIL 'KHOR GYIS DBUS SU GNAS NAS, STONG PA NYID
SNGON DU 'GRO BAS LHA'I NGA RGYAL BYA'O, ,

SA GZHI THAMS CAD STONG PA'I RANG BZHIN LAS, H'U% LAS RDO RJE'I
SA GZHIR BSGOMS NAS, DE'I DBUS SU NGA RGYAL GYIS GNAS PAR BYAS
LA, LHA'I NGA RGYAL CAN DAG GI DKYIL 'KHOR BRIS PAR GSOL BA BTAB
NAS, DKYIL 'KHOR NAM MKHA' LA BTEG LA, RDO RJE SLOB DPON GYI

MIG TU MA DANG, AA LAS GRUB PA'I NYI MA DANG, ZLA BA 'OD 'BAR BA
DANG BCAS PAR BSAMS TE, RKANG PA'I 'OG TU H'U% LAS RDO RJE RGYA
GRAM 'OD 'BAR BA DANG BCAS PA BSGOMS NAS LANGS TE, BYANG SHAR GYI
MTSAMS NAS BSKOR BA BYAS TE, RDO RJE'I LTA BA DANG, ,RDO RJE'I
'GROS DAG GIS BGEGS

GZHON PAR BYA'O, ,DE NAS YANG DKYIL 'KHOR GYI DBUS SU 'DUG NAS,
RDO RJE 'BAR BA'I NGA RGYAL DU BYAS NAS, DE'I SNYING GAR GNAS
PA'I SA BON LAS BYUNG BA'I KHRO BO'I PHUR BU BSKYED NAS, BDAG GIS
SKE NAS BZUNG NAS PHYOGS BCUR PHUR BU GDAB PAR BYA'O, ,AOm GHA
GHA GH'A TA YA GH'A TA YA,

SARBA DUsht'A NA PHAt, K'I LA YA K'I LA YA, SARBA P'A PAm PHAt,
H'U% H'U% H'U% BADZRA K'I LA YA, ,BADZRA DHA RO DA AADZNY'A PA YA
TI SARBA BIGHN'Am K'A YA B'A KTZI TTA BADZRA K'I LA YA H'U% PHAt,
CES BDUD RTZI 'KHYIL PA'I SNGAGS KYIS GDAB PAR BYA'O, ,SA GZUNG
PA'I RIM PA'O, ,DE NAS DKYIL 'KHOR GYI DBUS SU KHRU GANG

BA'I DKYIL 'KHOR ZLUM POR BYAS LA, LHA'I GRANGS DANG MNYAM PA'I
DRI'I THIG LE BYAS LA, DER ME TOG GI TSOM BU BKRAM LA SA BON LAS
LTAR BSKYAD LA, NAM MKHA'I LHA BSTIMS LA, YE SHES KYI LHA SPYAN
DRANGS LA, NAM MKHAR BGEGS BSKRAD NAS BSTIMS NAS, MCHOD BSTOD
BDUD

@100A *, ,RTZI MYANGS LA, GSOL BA GDAB PA NI, H'U% BCOM LDAN RDO
RJE GNAM LCAGS 'BAR BA NI, ,RIG SNGAGS BDAG PO PHYAG 'TSAL LO,
,SNYING RJE'I YID KYIS DKYIL 'KHOR BRI BAR 'TSAL, ,DE NAS BYIN
BRLABS GNANG BA MDZAD PAR GSOL, ,DGONGS SHIG SANGS RGYAS SDE DANG

TSOGS; ,LHA RNAMS BSTAN LA MNGON DGA' BA, ,DKYIL 'KHOR BYIN BRLAB
DNGOS GRUB MDZOD, ,LEN GSUM BRJOD DO, ,LHA LHAG PAR GNAS PA'O,
,DE NAS GSER DANG DNGUL LA SOGS PA'I BUM PA MTSAN NYID DANG LDAN
PA LA LHA'I GRANGS DANG MNYAM PA'AM, YANG NA GNYIS LA SNA TSOGS

PADMA'I STENG DU RANG GI MTSAN NYID BRI, LAS KYI BUM PA LA
PADMA'I DBUS SU SNA TSOGS RDO RJE BRI BAR BYA'O, ,GTZO BO'I BUM
PAR SMAN LNGA, 'BRU LNGA, RIN PO CHE LNGA, DRI CHU BDUD RTZI
LNGAS BKANG LA, BUM PA GZHAN DU 'ANG DE BZHIN TE, MGUL CHINGS RAS
ZUNG GCIG GIS BCING BAR BYA'O, ,ME TOG PHRENG BA DANG

GDUGS KYIS BRGYAN TE, GDUGS DKAR PO RE RE DBUB PAR BYA'O, ,TZU TA
LA SOGS TE 'BRAS BU DANG BCAS PA'I SHING GIS KHA BRGYAN PAR
BYA'O, ,DE NAS GTZO BO'I BUM PAR PADMA'I SKU BSKYED, PHYAG RGYA
BZHI DANG LDAN PAR BYAS LA, YE SHES SEMS DPA' SPYAN DRANGS BSTIMS
LA, MCHOD

BSTOD DANG BZLAS PA BYA, DAM TSIG GI KHRO BO DANG, YE SHES KYI
BDUD RTZI GNYIS 'DRES PAS YE SHES KYI BDUD RTZI'I RANG BZHIN DU
BYA'O, ,DE NAS BUM PA GZHAN DU YANG SHES PAR BYA'O, ,LAS KYI BUM
PA LA PADMA'I STENG DU LAS THAMS CAD PA'I KHRO BO BSKYED LA, YE
SHES BCUG LA MCHOD PA DANG BZLAS

BA BYAS NAS, MA ZHU BAR SKUR BZHUGS PAR BSGOMS NAS MA GRUB BAR DU
BGEGS MA RUNGS PA BSRUNG BAR GSOL BA GDAB BO, ,BUM PA LHAG PAR
GNAS PA'I CHO GA'O, ,DE NAS SLOB MA SHAR PHYOGS SU MAndAL PHUL LA
DER 'DUG LA, RDO RJE SLOB DPON GYIS GTZO BO'I NGA RGYAL BYAS LA
GSOL BA

GDAB BO, ,DGA' CHEN KHYOD BDAG STON PA BAS, ,SLOB DPON KHYOD NI
DGONGS SU GSOL, ,BYANG CHUB CHEN PO'I TSUL BSTAN PA, ,MGON PO
CHEN PO BDAG 'TSAL LO, ,DAM TSIG DE NYID BDAG LA STZOL, ,BYANG
CHUB SEMS KYANG BDAG LA STZOL, ,SANGS RGYAS CHOS DANG DGE 'DUN
TE, SKYABS

@100B GSUM DAG KYANG BDAG LA STZOL, ,THAR PA CHEN PO'I GRONG
MCHOG TU, ,MGON PO BDAG NI 'JUG BAR 'TSAL, ,ZHES GSOL BA GDAB BO,
,DE NAS SLOB DPON GYIS SLOB MA'I LAG PA NAS BZUNG NAS, BU TSUR
THEG PA CHEN PO LA, ,KHYOD NI TSUL CHEN SNOD YIN TE, ,GSANG
SNGAGS SPYOD TSUL

CHO GA NI, ,KHYOD LA YANG DAG BSTAN PAR BGYI, ,RDZOGS PA'I SANGS
RGYAS GANG 'DAS DANG, ,GANG DAG DE BZHIN MA BYON DANG, ,DA LTAR
BYUNG BA'I RDZOGS SANGS RGYAS, ,'GRO LA PHAN PHYIR BZHUGS PA
RNAMS, ,DE DAG KUN GYI SA GSANG SNGAGS KYI, ,TSOGS MCHOG BZANG PO
'DI MKHYEN NAS, ,

DPA' BOS BYANG CHUB SHING DRUG DU, ,THAMS CAD MKHYEN PA TSAD MED
BRNYES, ,GSANG SNGAGS SPYOD PA MNYAM MED PA, ,SKYOB PA RDO RJE
GNAM LCAGS 'BAR BA YIS, ,BDUD SDE SHIN TU MI BZAD PA, ,DPUNG CHEN
DAG KYANG 'DI YIS BCOM, ,DE NAS KUN MKHYEN THOB PA'I PHYIR, ,BU
YIS BLO GROS

'DI GYIS SHIG ,DE NAS NYAN PAR RNA BA GTOD PA DANG, SDIG PA
BSHAGS PA LA SOGS PA BYED DU BCUG STE, DE NAS BYA BA'I RGYUD LA
SOGS PA DANG THUN MONG GI SNGOM PA DANG, RNAL 'BYOR BLA NA MED
PA'I PHAS PHAM PA BCU BZHI DANG, SDOM PA DBOG PA LA SOGS PA DAG
KYANG BYA'O, ,DE NAS SLOB

MA'I GNAS GSUM DU DRI'I THIG LE BYAS TE, RDO RJE DANG 'KHOR LO
DANG PADMA DAG BSKYED DE, DE DAG GI LTE BAR SA BON GSUM BSAM
ZHING, AOm A'A: H'U% ZHES GNAS GSUM DU RDO RJE GZHAG PAR BYA'O,
,DE NAS MCHOD DE SO SHING ME TOG GI PHRENG BAS BRGYAN PA, BDUD
RTZI 'KHYIL PA'I SNGAGS KYIS

BTAB LA SBYIN NO, ,SLOB MAS RTZE 'CHA' ZHING RTZA BA BRUD LA
DKYIL 'KHOR GYI DBUS SU DOR RO, ,ZHI BA LA SOGS TE LAS DANG DNGOS
GRUB KYI RTAGS SHES PAR BYA'O, ,SRUNG SKUD LA BDUD RTZI 'KHYIL
PA'I MDUD PA BOR TE, DPUNG PA G-YON PA LA GDAGS PAR BYA'O, ,DE
NAS KU SHA LA LAS

THAMS CAD PA'I SNGAGS KYIS BYIN LA, SHAR LHO MTSAMS SU MGO BSTAN
LA NYAL TE RMI LAM DRAN PAR BYA'O, ,SLOB MA LHAG PAR GNAS PA'I
RIM PA'O, ,DE NAS YOL BA'I NANG DU LOG LA MCHOD BSTOD DANG BZLAS
PA BYA'O, ,DE NAS NANG PAR DKYIL 'KHOR GYI LHA NAM MKHAR BTEG LA
THIG GDAB PAR BYA'O

@101A *, ,TSON SNA LNGA'I SKUD PA SO SOR STONG PA NYID LAS YI GE
LDAR GYUR PAR BSAM, DE NAS DE DAG GCIG TU BSGRIL LA, GSER LA SOGS
PA'I SNOD DU BZHAG LA BDUD RTZI LNGA'AM, SPOS CHUS BSANGS TE
G-YAS G-YON DBUS DANG GSUM DU AOm A'A: H'U% GIS RIM PAR BKOD DE
BZHAG,

DE NI DAM TSIG GI SKUD PA'I RIM PA'O, ,DE NAS MA DUN GYI NAM
MKHA' LA BZHUGS PA'I RIGS LNGA'I THUGS KA NAS YE SHES KYI SKUD PA
'OD DU GNAS PAR BSAMS TE, RANG GI MIG GNYIS SU NYI MA BSAMS TE,
DE'I STENG DU DZA:DMAR PO BSAM, DE NAS MIG GI RDZI MA 'DREN PAS,
YE SHES KYI SKUD

PA DZA:SA DRANGS NAS DAM TSIG GI SKUD PA LA GZHUG GO, ,DE NAS
MCHOD PA LNGAS MCHOD DO, ,YE SHES KYI SKUD PA'I RIM PA'O, ,DE NAS
SLOB DPON NUB TU 'DUG NAS, SKUD PA RDO RJE'I KHU TSUR G-YON PAS
BZUNG LA, GTZO BOR BSGOMS LA, LTE BAR KHU TSUR BZHAG LA DZA:GSUM
GYIS SLOB MA'I

LAG TU G-YAS PAS DRANGS TE BYIN LA, TSANGS PA'I THIG DANG PO GDAB
BO, ,AOm BADZRA SA MA YA M'A TI KRA MA H'U%, ZHES GYEN DU BTAB
PA'I SGRAS DE BZHIN GSHEGS PA RNAMS 'GRO BA'I DON GYI DUS LA BAB
PO BAR BSKUL LO, ,DE NAS TSANGS THIG GNYIS PA YANG DE BZHIN DU
GDAB PAR BYA'O, ,DE NAS

KHA DOG GCIG PA'I SKUD PA LAS THAMS CAD PAS BYIN GYIS BRLABS LA
SA'I THIG BTAB LA, DE'I STENG DU YE SHES KYI THIG BTAB LA SNGA
MA'I THIG BYIN GYIS BRLAB PAR BYA'O, ,DE NAS YE SHES KYI THIG LA
MCHOD PA BYAS LA SLAR GSHEGS SU GSOL LO, ,DE NAS TSANGS PA'I THIG
DANG PO BTAB LA BYA

ROG RJES GNYIS LHO BYANG DU BRI'O, ,DE NAS GNYIS PA BTAB STE, DES
ZUR BZHI'I BYA RJES BTZAL LO, ,DANG PO SHAR GDAB, DE NAS NUB
GDAB, DE NAS BYANG, DE NAS LHO GDAB, DE NAS ME RLUNG GI GRU GDAB,
SRIN PO DANG DBANG LDAN GDAB, DE NAS CHA CHEN NYI SHUR BTAB NA
BDE BA YIN, DE LA

DBUS KYI PHO BRANG DANG SGO RTA BABS DANG BCAS PA'O, ,RDO RJE RAB
ME RI GNYIS BCO BRGYAD MA GTOGS PHYI NAS BTZAL BA THIG GI RIM
PA'O, ,DE NAS TSON SNA LNGA'I RIM PAR BZHAG STE, STONG PA NYID
LAS YI GE LNGA LAS BSKYED DE, DRI DANG BDUD RTZIS BSANGS LA, DE
NAS SNGA MA BZHIN DU YE SHES TSON 'BAR

@101B BA'I LTA BAS SNGA MA BZHIN DU BKUG LA BSTIM LA, AOm BADZRA
TZI TRAS MA YA STVAm ZHES BZLAS, DE NAS BYANG SHAR MTSAMS NAS
DKAR PO DRANGS TE, MDZUB GANG BLA MA'I LAG PA G-YON PAS BRI'O,
,DE NAS, CHOS DBYINGS 'DI NI DAG PA STE, ,SEMS CAN KHAMS KUN
SGROL BYED PA, ,RGYAL BA RDO RJE GNAM

LCAGS MCHU 'BAR NYID, ,DE BZHIN GSHEGS PA KUN GYI GNAS, ,ZHES
BRJOD DE, DES MCHOD LA RIN PO CHE'I SNOD KYIS BKAB LA GZHAG GO,
,DE NAS DBUS NAS BRI BAR BYA STE, RDO RJE RTZE LNGA RGYA GRAM RDO
RJE RA BAR LDAN PA, DE NI DBUS KYI DKYIL 'KHOR YIN, ,DE NAS PHYI
YI ZLUM PO NI, ,'KHOR

LO RTZIBS BCU'I LTE BA BYA, ,DE YI PHYI RIM RDO RJE'I RAB BYA,
,GRU CHAD SNAM BU BZHI DANG LDAN, ,GRU BZHI PA LA SGO BZHI PA,
,RTA BABS BZHI DANG YANG DAG LDAN, ,DRIL BU DANG NI 'PHAN LA
SOGS, ,ME TOG PHRENG BA RNAMS KYIS BRGYAN, ,GRVA RNAMS DANG NI
SGO KHYUD DU, ,RDO RJE RIN CHEN SPRAS PA DANG, ,

DE BZHIN ZLA BA PHYED PAS BRGYAN, ,RDO RJE'I PHRENG BA DANG
PADMA'I PHRENG BA BYA'O, ,MTSAN MA DGOD PA YANG RDO RJE RGYA GRAM
GYI LTE BA LA RDO RJE DRIL BU DGOD PAR BYA, SHAR GYI RDO RJE'I
RTZIBS RTZA LA RAL GRI BRI, LHO'I RDO RJE'I RTZIBS RTZA LA SENG
LDENG GI PHUR BU, NUB KYI RDO RJE'I RTZIBS RTZA LA GNAM LCAGS KYI
THO BA,

BYAD GI RDO RJE'I RTZIBS RTZAL LCAGS KYU ZHAGS PA DGOD DE, DE DAG
NI NANG GI PHYAG RGYA DGOD PA'O, ,'KHOR LO'I RTZIBS BCU DGOD PA
NI, KHRO BO BCU'I PHYAG MTSAN DGOD DE RGYUD GZHAN DANG MTHUN,
'KHOR LO'I GRVA BZHIR NANG GI LHA MO BZHI'I PHYAG MTSAN DGOD, LHA
SNAM GYI GZHIR PHYI YI LHA MO

BZHI'I PHYAG MTSAN DGOD, SGO BZHIR SGO SRUNG BZHI'I PHYAG MTSAN
DGOD DE RGYUD GZHAN DANG MTHUN, DKAR PO SER PO DMAR PO DANG, ,DE
BZHIN DU NI LJANG DANG SNGO, ,SNGON PO NANG DU SHES BYA STE, ,'DI
NI TSON GYI RIM PA YIN, ,SHAR PHYOGS SU NI DKAR PO CHE, ,LHO
PHYOGS SU NI SER PO CHE, ,BYANG NI

LJANG GU YANG DAG LDAN, ,DBUS KYI SA YI CHA NYID NI, ,NAG PO MIG
SMAN BCAG DANG MTSUNGS, ,'DI DAG NI DKYIL 'KHOR BRI ZHING PHYAG
RGYA DGOD PA'I RIM PA'O, ,DE NAS BUM BA DGOD DE, GTZO BO'I BUM PA
DBUS SU DGOD, LAS KYI BUM PA BYANG SHAR MTSAMS SU GZHAG STE,
KHYOD KYIS

@102A *, ,BGEGS BSRUNG BA GYIS SHIG CES BRJOD NAS, BIGHN'Am TA
KRi TA BZLAS, BUM PA GZHAN RNAMS NI DANG PO LHA GANG BSGOMS PA'I
PHYOGS SU GZHAG GO, ,DE NAS SBYIN SREG GI CHO GA NI, SGRUB PA'I
THABS SU RGYAS PAR BSHAD PAS 'DIR MA BRIS SO, ,DE NAS MCHOD PA'I
RDZAS NI,

ME TOG SNOD NI BRGYA 'AM STONG NGAM BCU'O, ,BDUG SPOS DANG MAR ME
DANG DRI CHAB DANG, ZHAL ZAS KYI SNOD BRGYA 'AM, STONG NGAM BCU
LAS NYUNG DU MI RUNG NGO, ,AARGHAm DANG ZHAL BSIL DANG ROL MO'I
BYE BRAG RNAM PA SNA TSOGS PA DUNG DANG, RDZA RNGA DANG, 'KHAR
RNGA DANG, PI WANG DANG, GLING BU DANG, dAM

RU DANG, DRIL BU G-YER KA DANG, PHEG RDOB PA DANG, RNGA RINGS LA
SOGS PA YANG 'BYOR TSAD DO, ,GDUGS DANG, RGYAL MTSAN DANG, BA DAN
DANG, BLA RE DANG, 'PHAN DANG, SPRIN CHEN PO LA SOGS PA YANG
BRI'O, ,SLOB MA'I GRANGS DANG BSTUN PA'I GTOR MA DU 'BYOR BA
DANG, GZHAN YANG LHA

RNAMS LA 'BUL BA'I TSOGS KYI RDZAS DANG, BDUD RTZI LNGA DANG, RAS
ZUNG DANG BCAS PA MCHOD RDZAS 'BYOR TSAD PA YANG GZHAG GO, ,MCHOD
PA'I RDZAS KYI RIM PA'O, ,DE NAS RDO RJE SLOB DPON GYIS DKYIL
'KHOR CHA RKYEN THAMS CAD PHUN SUM TSOGS PA SHES NAS NI, DE NAS
RGYAN GYIS BRGYAN PA'I

GU RUS KHAMS GSUM RNAM PAR RGYAL BA'I NGA RGYAL BYAS TE, ME TOG
GI PHRENG BA SNGON PO BLANGS TE H'Um BZHI'I SNGAGS ZLOS SHING RDO
RJE DRIL BU DKROL ZHING DKYIL 'KHOR LAN GSUM BSKOR TE, BLTAS LA
PHRENG BA DE BCOM LDAN 'DAS LA PHUL LA, YANG GAR BYA BA'I TSUL
GYIS RANG GI MGO LA BCINGS

NAS PHYAG BYA'O, ,RANG LHA'I RNAL 'BYOR DU 'JUG PAR BYA STE, DANG
POR KHRO BO GNOD MDZES KYIS BGEGS BSAL BA'I SBYOR BA SNGON DU
BYAS NAS BLA MA MCHOD PA DANG, STONG PA NYID DANG, YE SHES KYI
YAN LAG BSGOMS NAS, 'BYUNG BA RIM BRTZEGS DANG, GZHAL YAS KHANG
BSGOM PA DANG, DAM TSIG

BSKYED LA YE SHES SPYAN DRANGS SHING BSTIMS LA, MCHOD BSTOD BDUD
RTZI MYANG BA YAN CHAN BYAS LA, GTOR MAS 'BYUNG PO THAMS CAD TSIM
PAR BYAS LA, DE NAS SGOM PA SNGON DU 'GRO BAS SLOB MA DKYIL 'KHOR
DU 'JUG PA'I DKYIL 'KHOR SLOB DPON GYIS BSGOM PAR BYA'O, ,YE SHES
KYI DKYIL

@102B 'KHOR DANG BSRES NAS BSANG GTOR DANG MCHOD PA DANG BDUD
RTZI MYANG BA DANG, RAS ZUNG THAMS CAD DBUL BAR BYA'O, ,MCHOD
PA'I RIM PA'O, ,DE NAS RANG DBANG BLANGS LA, DKYIL 'KHOR LHA LA
DNGOS GRUB THAMS CAD BSGRUB PA'I PHYIR, SEMS CAN DON MDZOD CIG
CES GSOL BA GDAB PAR

BYA'O; ,YANG, RDO RJE SLOB DPON DKA' THUB CHE, ,SEMS CAN KUN LA
PHAN PA'I PHYIR, ,SLOB MA RNAMS NI GZHUG PAR BGYI, ,ZHES RTZE MO
NAS 'BYUNG BA BZHIN DU GSOL BA BTAB LA DPAL MCHOG DANG PO NAS
'BYUNG BA'I GLUS NYE BAR BSKUL BA ZHES BYA STE, NAM MKHA' LAS
BYUNG MTSAN LDAN PHYIR,,

THOG MA THA MA MED PA'I MCHOG ,SEMS DPA'I RDO RJE CHE RANG BZHIN,
,RDO RJE 'DZIN PAR BDAG SGRUBS SHIG ,DNGOS GRUB CHEN PO KUN GYI
MCHOG ,DBANG PHYUG CHEN PO LHAG PA'I LHA, ,RDO RJE 'DZIN PA KUN
GYI RGYAL, ,MI 'GYUR MCHOG TU BDAG SGRUBS SHIG ,NYES PA MED PA
RTAG PA STE, ,'DOD

CHAGS KUN GYI RJES SU CHAGS, ,'DOD CHAGS CHEN PO DGA' BA CHE,
,BCOM LDAN DE NYID BDAG SGRUBS SHIG ,SHIN TU DAG PA KUN GYI MCHOG
,GDOD NAS GROL BA DE BZHIN GSHEGS, ,KUN DU BZANG PO KUN BDAG
NYID, ,BYANG CHUB SEMS SU BDAG SGRUBS SHIG ,DNGOS GRUB CHEN PO

MCHOG GI MCHOG ,DBANG PHYUG CHEN PO RGYAL BAS RGYAL, ,GRUB PA'I
RDO RJE CHE GSAL BA, ,RDO RJE SNYEMS PAR BDAG SGRUBS SHIG ,SEMS
CAN KUN GYI YID KHYAB PA, ,SEMS CAN KUN GYI SNYING LA GNAS, ,SEMS
CAN KUN GYI YAB NYID DE, ,'DOD CHAGS MNYAM PA'I DAM TSIG MCHOG ,

BDEN PA GANG GIS YE SHES MCHOG ,SHES RAB THABS KYI DKYIL 'KHOR
YIN, ,BDEN PA DE YIS MGON BDAG LA, ,KHYED KYI 'DOD BA RAB RDZOGS
MDZAD, ,CHOS RNAMS GZUGS BRNYAN LTA BU STE, ,DAG CING GSAL LA
RNYOG BA MED, ,GZUNG DU MED CING BRJOD DU MED, ,RGYU DANG LAS

LAS KUN DU 'BYUNG, ,DE BZHIN NYID LAS NGES PAR SKYES, ,BDEN PA
'DI YIS DKYIL 'KHOR DU, ,GZUGS BRNYAN GSAL BAR SLOB MA NI, ,KUN
GYIS DRI MA MED MTHONG SHOG ,DE NAS BDEN PA BSGRAG PAR BYA STE,
SHES RAB THABS DANG DKYIL 'KHOR GYI, ,BDEN PA'I BYIN RLABS GANG

@103A *, ,YIN PA'O, ,MGON PO KHYOD KYI BDEN PA DES, ,BDAG GI 'DOD
PA SKONGS GYUR CIG ,DE NAS SLOB MA PHYI ROL NA GNAS PA'I DRUNG
DU, LAS KYI SLOB DPON GYIS MAR ME GDONG G-YOGS SPOS CHU RNAMS
BSHAMS TE, SLOB MA RE RE NAS BKUG LA MAndAL PHUL LAG NA

ME TOG THOGS PA'I SLOB MAS GSOL BA LAN GSUM GDAB BO, ,SANGS RGYAS
RNAMS KYI RANG BZHIN SKU, ,SLOB DPON LA NI BDAG SKYABS MCHI,
,GTZO BO KHRO BOR BCAS PA YI, ,LA SOGS PA BRJOD CING BSAMS LA,
,GDONG G-YOGS LA, RDO RJE NAS BZUNG STE NANG DU GZHUG ,DE NAS
SLOB

DPON GYIS, DE BZHIN GSHEGS PA KUN GYI GNAS ZHES PA LA SOGS PAS
GSOL BA GDAB BO, ,KHYOD SU YIN ZHES KYANG DRI'O, ,DKYIL 'KHOR GYI
LHA LA SGO BZHI NAS PHYAG BYED DU BCUG ,DE NAS SLOB MA RNAM PAR
SNANG MDZAD DU BSKYED LA, DE NAS A'A KHAm B'I RA H'U%, RDO RJER
GYUR BA'I YID KYIS

SU; ,BYANG CHUB TSOGS NI RDZOGS BYA'I PHYIR, ,LAG PA STONG PAS MI
BYA'O, ,ZHES ME TOG 'DZIN DU BCUG LA, SHAR SGOR STAN LA H'U% GIS
GZHAG PAR BYA'O, DE NAS SDIG PA BSHAGS PA NAS, DGE BA'I RTZA BA
BSNGO BA'I BAR DU BYED DU BCUG LA, DE NAS SDOM PA SBYIN PAR BYA
STE, SANGS RGYAS

CHOS DANG DGE 'DUN TE, ,ZHES PA NAS MCHOD PA'I LAS KYANG CI NUS
BGYI PA'I BAR DANG, GANG PHYIR RDO RJE 'DZIN PA YIS, ,DNGOS GRUB
SLOB DPON RJES 'BRANGS NAS, ,SNGAGS PAS 'DI DAG SPANGS NAS NI,
DNGOS GRUB NGES PAR THOB PAR 'GYUR GYI BAR DU PHOG LA, SLOB MAS
GTZO BO 'DI NI

BDAG LA GSON NAS, SEMS CAN MYA NGAN 'DAS LA DGOD KYI BAR DU BRJOD
KYI BAR DU BRJOD LA KHAS BLANG NGO, ,DE NAS AOm A'A:BIGHN'A NTA
KRi TA H'U% GIS BSANGS LA, DE NAS SARBA YO GA TZI TTO TP'A DA Y'A
MI ZHES PAS RNAL 'BYOR DU SEMS BSKYED LA, DE'I SNYING GAR H'U%
LAS RDO RJE BSKYED DE, SU RA TA SAM YA STVAm HO, BO DHI TZITTA

BADZRA SIDHYA YA TH'A SU KHAm ZHES BRJOD DE, SNYING GAR RDO RJE
GZHAG GO, ,DUS 'DIR KHYOD NYID NI SANGS RGYAS GRUB PAR GSUNGS,
GANG ZHIG 'DI NYID MA MTHONG BA'I, ,MDUN DU SMRA BAR MA BYED CIG
,BAG MED SMRAS NA NYAMS PAR 'GYUR, DE BAS NAN TAN GNAS PAR BYA'O,
,RDO RJE GNAM LCAGS 'BAR

@103B BA'I DENG, ,KHYOD KYI SNYING LA YANG DAG ZHUGS MDZAD DE,
,GAL TE TSUL 'DI SMRAS NA NI, ,DE MA THAG TU BKAS TE GSHEGS, DE
NAS PADMA'I SNOD NAS DRI DANG BDUNG RTZI LNGA'I CHU SBYIN MGOR
RDO RJE BZHAG LA, 'DI NI KHYOD KYI DMYAL BA'I CHU, ,DAM TSIG 'DAS
NA SREGS PAR BYED, ,DAM TSIG BSRUNGS NA DNGOS GRUB THOB, ,'THUNGS
SHIG

RDO RJE CHU 'THUNGS SHIG ,AOm BADZRA TKA thA thA thA thA, DENG
NAS BTZAMS TE KHYOD KYIS RDO RJE GNAM LCAGS 'BAR BANG YIN GYIS,
DAS GANG GYIS SHIG BSGO BA DE KHYOD KYIS BYA DGOS SO, ,KHYOD KYIS
NGA LA BRNYAS PA'I LAS MA BYED CIG ,KHYOD MI BDE BA MA SPANGS PAR
TSE'I DUS BYAS NAS, ,SEMS CAN DMYAL

BAR SKYES PAR GYUR TA RE, DAM CHU BLUD BA'I RIM PA'O, ,DE NAS
SLOB MA AA MI DE BAR BSGOMS LA, DE BZHIN GSHEGS PA THAMS CAD KYIS
BYIN GYIS BRLABS LA, RDO RJE SEMS DPA' BDAG LA DBAB PAR GYUR CIG
CES BRJOD NAS MAN NGAG JI LTA BA BZHIN DU YE SHES DBAB BO, ,DE
NAS MTHONG BA DRI

BAR BYA'O, ,DE NAS ME TOG DOR BA NI, JI LTAR DE BZHIN BSOD NAMS
LHA'I, ,RIGS KYI BYE BRAG 'DI LA'O, ,RIGS KYI NANG NA 'DI BZANG
NGO, ,DE YI DNGOS GRUB 'DI 'BYUNG BAS, ,DE YI BSOD NAMS RJES
'BYUNG BA'O, ,DE 'DRA BA'I DKYIL 'KHOR 'DI LA'O, ,ZHES BRJOD NAS
ME TOG DOR BAR

BYA'O; ,PRAT'I TZTSA BADZRA HO:ZHES BRJOD PAR BYA'O, ,LHA GANG LA
'BEBS PA DANG, SKU'I STOD SMAD LA SOGS PA'I BYE BRAG GIS DNGOS
GRUB BZANG NGAN DAG 'BYUNG BAR SHES PAR BYA'O, ,ME TOG DANG LHAS
KYI RIM PA'O, ,GDONG G-YOGS DGROL BA NI, RDO RJE SEMS DPA' DENG
KHYOD KYI, ,MIG 'BYED PAR

NI BTZON MDZAD DE, ,RDO RJE MIG NI BLAN MED, ,PHYE BAS THAMS CAD
MTHONG BAR 'GYUR, ,HE BADZRA P'A SHYA, AOm BADZRA GA SHA NA
TZAKshU TZAKshU PRA BI SHA PHAt, CES PAS GDONG G-YOGS DGROL LO,
,DE NAS, DKYIL 'KHOR BZANG PO 'DI LA LTOS, ,NGA NI DAD PA RAB TU
BSKYED, ,BYA BA LA SOGS PA BRJOD LA,

LHA NGO BSTAN TO, ,DE NAS BUM PA RNAMS KYI CHU LHAN CIG TU BSDUS
LA, SLOB MA'I SPYI BOR DBANG BSKUR BA SBYIN TE, AOm AA BHIshI
NYTZA SPYI BOR CHU BLUGS LA RIGS KYI BDAG PO MI BSKYOD PAS BRGYAN
PAR BSAM MO, ,DE NAS DBU RGYAN STONG PA NYID LAS BR'U DZR'E A'%
KH% H'U% LAS RIGS LNGAR BSKYED DO, ,SANGS RGYAS

@104A *, ,LNGA DER BCUG LA SLOB MA'I MGO LA BZHAG LA, AOm RATNA
KU LA MU DRA AA BHI shINYTZ'A MI ZHES BRJOD DE DBU RGYAN GYI
DBANG BSKUR RO, ,DE NAS RDO RJE STONG PA NYID LAS PAm LAS AA MI
DE BAR BSKYED, BKUG LA MCHOD DE GYUR PA LAS RDO RJER BYAS LA
SBYIN NO, ,AOm BADZRA SA MA YA AA BHI shINYTZ'A

MI ZHES BAS LAG TU SBYIN NO, ,DE NAS DRIL BU STONG PA NYID LAS
DON YOD GRUB PAR BSKYED PA DANG, BKUG LA MCHOD DE SLAR DRIL BUR
BYAS LA, LAG PA G-YON PAR DRIL BU GTAD LA, AOm AA DHI BA TI AA
BHI shINYTZ'A MI ZHES BDAG PO'I DBANG SBYIN NO, ,DE NAS RDOR DRIL
GNYIS SLOB MA'I MGOR

BSNOL TE BZHAG NAS, MING GI DBANG RNAM PAR SNANG MDZAD KYI RANG
BZHIN CHOS KYI RNAM PAR SNANG BA'I BDAG NYID SBYIN PAR BYA STE,
AOm BADZRA SATVA AA BHI shINYTZ'A MI BADZRA N'A MA AA BHI shE KA
TA ZHES BYIN LA KYE DPAL CHE GE MO ZHES LHA GANG LA ME TOG BABS
PA'I ZHABS KYIS MTSAN PA'I MING GI DBANG BSKUR RO, ,

'DI NI RIG PA'I DBANG LNGA'O, ,RDO RJE SLOB DPON DU DBANG BSKUR
BA SBYIN PAR BYA STE, BDAG GZHAN DON NI RDZOGS BYED PA, ,RDO RJE
SLOB DPON DBANG YIN TE, ,THUGS RJE'I BDAG PO STZAL DU GSOL, ,ZHES
ZHUS PAS DE NAS H'U% LAS RDO RJE SEMS DPA' BSKYED LA MCHOD DE
SLAR RDO RJER BSKYED LA,

THOG MTHA' MED PA'I SEMS DPA' NI, ,RDO RJE SEMS DPA' DGA' BA CHE,
,KUN DU BZANG PO KUN BDAG NYID, ,RDO RJE SNYEMS TSUL BDAG NYID
BDAG ,PHYAG NA RDO RJE'I SKYES BU'O, ,ZHES BRJOD NAS RDO RJE
SBYIN NO, ,'DI NI SANGS RGYAS THAMS CAD KYI, ,SHES RAB DBYANGS
KYI RJES 'GROR BSHAD,,

RTAG PAR KHYOD KYIS GZUNG BA YIN, ,RGYAL BA'I BYANG CHUB MCHOD
PAR GYIS, ,ZHES DRIL BU G-YON PAR SBYIN NO, ,SRID PA NGO BO NYID
LAS DAG ,BRJOD LA DKROL LO, ,DE NAS LHAG PAR LHA'I SKU PHYAG RGYA
CHEN PO BSGOM PA SBYIN TE, SRID PA'I BDE BA SHIN TU CHUNG, ,SDUG
BSNGAL CHEN PO ZHI

BYA'I PHYIR, ,SHIN TU BDE BA DAM PA'I THABS, ,DAM TSIG 'DI NI
RTAG TU BSKYED, ,CES BRJOD LA GZHAL YAS KHANG DANG LHA'I RNAM PAR
DAG PA BSTAN TE, GDAMS NGAG BZHIN NO, ,DE NAS RJES GNANG SBYIN PA
NI, ,'JIG RTEN KHAMS NI MA LUS PA, ,SEMS CAN KUN LA PHAN PA'I

@104B PHYIR; ,CHOS KYI 'KHOR LO RAB TU BSKOR, ,DE BZHIN DU RDO
RJE'I 'KHOR LO DANG, RIN PO CHE DANG, PADMA DANG, LAS KYI BAR DU
BSKUR RO, DE NAS DNGOS GRUB KYI BRTUL ZHUGS SBYIN PAR BYA STE,
'DI DE SANGS RGYAS THAMS CAD KYI, ,PHYAG NA RDO RJE'I LAG NA 'DUG
,RTAG TU KHYOD KYIS GZUNG BAR

GYIS; ,PHYAG NA RDO RJE'I BRTUL ZHUGS BRTAN, ,DE NAS SLOB MA
SANGS RGYAS SH'AKYA THUB PA'I SKUR BSKYED LA BLA GOS KYI MTHA' MA
LAG PA G-YON PAS BZUNG BA'I KHU TSUR SNYING GAR BZUNG LA, G-YAS
PA MCHOG SBYIN DU BYAS LA, LUNG BSTAN PAR BYA STE, SANGS RGYAS
BYANG CHUB SEMS DPA' DANG,,

'PHAGS PA RNAMS KYIS MGRIN GCIG TU, ,RDO RJE 'DZIN PAR LUNG BSTAN
GYIS, ,SHES RAB KYI LUNG BSTAN SBYIN NO, ,DE NAS GSANG BA'I YE
SHES BSLAB PA NI, ,'DOD CHAGS BRAL BA LTA BU YI, ,KHAMS GSUM NA
YANG SDIG MED DO, ,DE BAS 'DOD CHAGS BRAL BAR BYA, ,KHYOD NI NAM
YANG MA

BYED CING, ,BDE CHEN THEG PA 'DI LA NI, ,PHYIN CHAD SHI BA YOD
MIN TE, ,SDUG BSNGAL BSRIS PAS MYA NGAN 'DAS, ,SRID PA GTAN DU
DNGOS GRUB 'GYUR, ,RANG BDAG YONGS SU BOR NAS NI, ,DKA' THUB
SPYAD PAR MI BYA STE, ,JI LTAR BDE BAR BSGRUBS NAS NI, ,SANGS
RGYAS DNGOS GRUB THOB PAR

'GYUR; ,DE LTAR SLOB DPON DKYIL 'KHOR NI, ,SNGAGS DANG RGYUD KYI
PHRIN LAS CAN, ,SANGS RGYAS DANG NI BYANG CHUB SEMS, ,SNYING
RJE'I DBANG GIS SEMS CAN DON, ,KHYED KYIS DKYIL 'KHOR CHO GA DAG
,BRTZON PAR BRI DANG RGYUD LA NI, ,NYAN DANG BSGRUB PA DAG TU
GYIS, ,ZHES GNANG BA SBYIN

NO; ,DBANG DAG RDZOGS NAS DKYIL 'KHOR GYI LHA DANG, BLA MAL SGRA
SNA TSOGS DANG, ROL MO'I BYE BRAG GIS MCHOD NAS BSKOR BA BYAS LA,
DKYIL 'KHOR GYI LHA RNAMS RANG GI SNYING GAR BKOD LA, TSOGS DANG
NANG GI SBYIN SREG GIS TSIM PAR BYA'O, ,DE NAS YI GE BRGYA PA
GDON, ,BZOD

BAR GSOL, AOm A'A:H'U% MU:SA GSHEGS SU GSOL LO, ,DKYIL 'KHOR
PHYAGS LA DMAN MA LA SOGS PA GTOR MA DANG ROL MOS CHU PO CHEN POR
DOR RO, ,BDAG GIS DKYIL 'KHOR CHO GA LEGS SPYAR BAS, ,BSGYUR BA
BSOD NAMS GANG THOB PA, ,DE YIS KHAMS GSUM 'GRO BA

@105A *, ,KUN; ,DPAL LDAN GNAS SU 'GRO BAR SHOG ,NOR PAR GYUR NA
MKHYEN PA RNAMS LA BZOD PAR GSOL, KHRO BO'I RGYAL PO RDO RJE GNAM
LCAGS 'BAR BA ZHES BYA BA'I DKYIL 'KHOR GYI CHO GA ,RGYA GAR GYI
SLOB DPON CHEN PO LHO PHYOGS DPAL GYI RI LA BZHUGS PA'I BLA MA
MEE TRI

PAS MDZAD PA RDZOGS SO,, ,,PAndI TA BAL PO DE BA PURnA MA TI
DANG, BOD KYI LO TZ'A BA MGAR CHOS KYI BZANG POS BAL PO'I YUL DU
BSGYUR CING ZHUS TE GTAN LA PHAB PA'O,, 