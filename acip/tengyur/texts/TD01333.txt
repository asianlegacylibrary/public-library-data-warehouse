@294B #,
,RGYA GAR SKAD DU, ,AA BHI shE KA RA TNA A'A LO KA ,BOD

SKAD DU, DBANG RIN CHEN SNANG BA, DPAL RDO RJE SEMS DPA' LA
PHYAG 'TSAL LO, ,BCU GNYIS PHYED KYI PHYED MED PA, ,BCU GNYIS
PHYED KYI PHYED RANG YIN, ,BCU DRUG PHYED KYI RO YOD PA, ,BCU
DRUG PHYED PHYED LA PHYAG 'TSAL, ,GANG 'DI SUS KYANG MI SHAS PA,
,GANG 'DI SUS KYANG GSAL MA BYAS, ,RGYUD

RGYUD NA NI GSANG BA BZHUGS, ,DE YI DBANG MCHOG BDAG GIS BSHAD,
,DBANG MED NA NI MYUR 'GRUB MED, ,RDO RJE DBANG PHYUG DE SKAD
GSUNGS, ,YAN LAG THAMS CAD DBANG SKAL LDAN, ,SKAL LDAN MIN NA
NAM YANG MIN, ,MKHAS PAS DE LA SBYIN PAR BYA, ,PHYAG NA RDO RJES
DE SKAD GSUNGS, ,THAMS

CAD MTSAN GYIS GANG BA DANG, ,RGYUD KUN THAMS CAD SHES PA DANG,
,DBANG BSKUR SHES DANG THUGS RJE CHE, ,DE NI BLA MA RDOR RGYAL
NYID, ,BLA MA 'BAD DE MA NYES PAR BYA, ,RGYUD LAS 'BYUNG BZHIN
MCHOD BSTOD BYA, ,YON TAN PHUNG PO BRJOD MI NUS, ,YE SHES RGYA
MTSO GTING DPAG DKA', ,

SKU NI RANG BZHIN DPAL DANG LDAN, ,SEMS DPA' THAMS CAD KYI MA
'DRA, ,YE SHES NYI MA BCOM LDAN 'DAS, ,GZHAN GYI DON DU KHYOD NI
SHAR, ,'KHOR BA DRAN PA'I DON DU NI, ,DKYIL 'KHOR GSAL BAR BDAG
LA MDZOD, ,DE NAS YAN LAG DRI ZHIM BSKUS TE GOS BZANG BRGYAN, ,

SKAL LDAN GYIS NI LHAN CIG DKYIL 'KHOR BRI DON DU, ,SA LA MCHOD
PA RAB TU 'BAD DE RNAM PAR BYA, ,RIN CHEN SNA TSOGS SA 'OG GZHUG
CING GTER DU SBA, ,DPAL CHEN RIN CHEN RGYA MTSO YI, ,RGYUD LAS
DKYIL 'KHOR THA DAD GSUM, ,ME TOG YANG NA RDUL TSON PIR, ,YANG
NA TING

@295A *, ,'DZIN MCHOG GIS BYA, ,RGYAL PO CHOM RKUN 'JIGS PA'I
GNAS, ,NAM YANG DKYIL 'KHOR DER MI BYA, ,SKYON NI THAMS CAD BRAL
BA YI, ,GNAS SU MKHAS PAS BRTZAM PAR BYA, ,DANG PO JI TZAM NUS
KUN GYIS, ,DAD PAS BLA MA MCHOD PAR BYA, ,BLA MA'I ZHABS LA

MCHOD BYAS NA, ,THE TSOM MED PAR DNGOS GRUB THOB, ,RTA DANG
GLANG PO MU TIG RIN CHEN GSER DNGUL DANG, ,RAS LA SOGS PA SNA
TSOGS CI LA DGYES PA DANG, ,CHUNG MA BU MO SRING MO GZUGS NI
BZANG BA DANG, ,DGA' BA'I YID KYIS DE RNAMS THAMS CAD DBUL BAR
BYA, ,MGON PO'I

SPYAN GYIS BDAG LA GZIGS, ,KHYOD NI BDAG GI STON CHEN PO, ,DAM
TSIG DE NYID BDAG LA STZOL, ,THAR PA'I LAM NYID BDAG LA STZOL,
,PADMA'I 'BYUNG BA BDAG LA STZOL, ,GSANG BA'I MCHOG NI BDAG LA
STZOL, ,THAMS CAD MKHYEN LA PHYAG 'TSAL LO, ,YE SHES NYI 'OD LA

PHYAG 'TSAL, ,THAMS CAD MKHYEN SMAN PHYAG 'TSAL LO, ,YE SHES
BDUD RTZI GTZO PHYAG 'TSAL, ,SKYES BU KHYOD NI SU ZHIG YIN,
,KHYOD NI CI 'DOD BDAG LA SMOS, ,DPA' BO CHEN PO BDAG SKAL LDAN,
,THOG MA'I DBANG NI BDAG LA STZOL, ,DE NAS DE YIS MDA' YI RAS, ,

DE YI PHYI ROL YON RNAMS DBUL, ,RNAM PAR SNANG MDZAD GZUGS LA
BSGOM, ,DAM TSIG SEMS DPAR GZUNG BAR BYA, ,AOm A'A KHAm P'I RA
SNGAGS KYIS, ,ME TOG PHRENG BA MIG DAG PA RAS, ,LAS KYI BUM PAS
GTOR BAR BYA, ,YANG NA DAM TSIG CHU YIS GTOR, ,H'Um H'Um PHAt
PHAt

SNGAGS KYIS NI, ,AA TI HO BRTAN BRTUL ZHUGS BZANG, ,LAN GSUM
AARKA ME TOG GIS, ,H'Um PHAt SNGAGS KYIS GDAB PAR BYA, ,DE NAS
RDO RJE ME TOG CAN, ,SNYING GAR CUNG ZAD GZUNG BAR BYA, ,AOm SU
RA TE SA MA YA STVAm, ,DE BZHIN THAMS CAD RNAM PAR GYIS, ,YE
SHES 'BRAS BU CI

'DOD DANG, ,DNGOS GRUB THAMS CAD RNYED PAR 'GYUR, ,DKYIL 'KHOR
MA MTHONG SNGON DU NI, ,GANG YANG SMRA BAR MA BYED CIG ,MA YIN
KHYOD KYI DAM TSIG 'DI, ,NYAMS PAR 'GYUR BA NGES PA YIN, ,DE NAS
RDO RJE SPYI BOR NI, ,BZUNG LA 'DI SKAD SMAR BAR BYA, ,'DI NI
DAM TSIG RDO RJE YIN, ,

@295B SPYI BOR BDAG GIS GSOR BAR BYA, ,KHYOD KYIS GZHAN LA 'DI
SMRAS NA, ,SKAD CIG GIS NI PHUNG NAS 'GRO ,GUR GUM DANG NI
TZANDAN DANG, ,SBRANG RTZI YOD PA'I CHU BSRES LA, ,BDUD RTZI
LNGA NI DE DBUS BLUGS, ,DE YIS DAM TSIG BLUD PAR BYA, ,AOm
BADZRO DA KA MA H'A DANG, ,BADZRA KU RAm BI SHA NA, ,

LAN BDUN BZLAS PA'I SNGAGS KYIS NI, ,LAG PA G-YAS SU SBYIN PAR
BYA, ,'DI NI KHYOD KYI DMYAL BA'I CHU, ,DAM TSIG NYAMS NA SREG
PAR BYED, ,DAM TSIG BSRUNGS NA DNGOS GRUB 'ONG, ,'THUNGS SHIG
RDO RJE BDUD RTZI CHU, ,DE RING PHAN CHAD KHYOD KYIS NI, ,PHYAG
NA RDO RJER BDAG LA SMROS, ,

BDAG GIS JI LTAR BKA' STZOL DKA' SBYIN, ,DE LTAR KHYOD KYI DAD
PAS BYA DGOS SO, ,GANG YANG NGA LA MI MOS NAM MI BYA'I, ,DE LTAR
BYAS NA RNAM SMIN DMYAL BAR 'GRO, ,SKYES SU DRI MED YID LDAN
PA'I, ,KHYOD KYI MIG GIS JI LTAR MTHONG, ,DKAR PO DAG NI MTHONG
GYUR NA, ,

ZHI BA'I LAS NI 'GRUB PAR 'GYUR, ,SER PO DAG NI MTHONG GYUR NA,
,RGYAS PA'I LAS NI 'GRUB PAR 'GYUR, ,DMAR PO DAG NI MTHONG GYUR
NA, ,DBANG GI LAS NI 'GRUB PAR 'GYUR, ,NAG PO DAG NI MTHONG GYUR
NA, ,DRAG PO'I LAS NI 'GRUB PAR 'GYUR, ,RAS KYIS MIG LA BKAB

GYUR NAS, ,RTAGS NI 'DI DAG MTHONG BAR 'GYUR, ,DE NAS BLA MA RDO
RJE 'DZIN, ,PHYIN GYIS BRLABS NI SMRA BAR BYA, ,JI LTAR BSOD
NAMS DE BZHIN 'ONG, LHA MO RIGS KYI RIM PA LA, ,JI LTA BA YI
DNGOS GRUB YOD, ,RANG RANG GI NI RIGS RIGS LA, ,ME TOG BABS PA'I
BU 'DI NI, ,DE

LTA BU YI DNGOS GRUB THOB, ,MIG DGAB RAS KYI PHRENG BA LAS, ,ME
TOG BZANG PO LAG TU SBYIN, ,PRA T'I TZTSA HO RDO RJE 'DZIN, ,LAN
GSUM BRJOD LA DBUL BAR BGYI, ,BLA MAS ME TOG BLTA BAR BYA,
,DNGOS GRUB RAB 'BRING THA MA STE, ,YAN LAG RAB KYIS PHYAG RGYA
CHE'I, ,DNGOS GRUB THE TSOM

MED PAR THOB, ,YAN LAG 'BRING GIS SNGAGS DNGOS 'GRUB, ,YAN LAG
THA MAS CHUNG DNGOS 'GRUB, ,RANG GI LHA MO'I DBUS GNAS SU, ,YANG
NA RANG DANG GZHAN GYI BAR, ,ME TOG GANG GDAN NYE DE'I YIN, ,DE
YI GNAS NI DBUS SU BRLAG ,DKYIL 'KHOR PHYI ROL BABS NA NI, ,

@296A *, ,CUNG ZAD TZAM GYI DNGOS GRUB 'ONG, ,PAN TZA RE KH'A LA
BABS NA, ,PHYI NAS LAN GSUM DBUL BAR BYA, ,YANG NI DE YI STENG
BABS NA, ,NAM YANG DNGOS GRUB THOB MI 'GYUR, ,DE LA CHU YI DBANG
GCIG SBYIN, ,DBANG GZHAN DAG NI MI SBYIN NO, ,SGO DANG RTA BABS
PHYI ROL

DANG, ,RDO RJE PHRENG BA'I PHYIR BABS NA, ,DNGOS GRUB THA MA'ANG
MED GYUR NA, ,GZHAN CHEN PO NI GA LA 'GRUB, ,RDO RJE SEMS DPA'
DE RING NYID, ,KHYED NI NAN TAN MIG PHYE STE, ,BDAG GIS THAMS
CAD MIG PHYE BAS, ,RDO RJE MIG NI MCHOG GI MCHOG ,DE NAS DKYIL
'KHOR LO'I

DON, ,DANG PO SGO SKYONG LA SOGS NAS, ,DKYIL 'KHOR JI LTA BU YI
GNAS, ,PHYOGS MTSAMS LA SOGS SO SOR BSTAN, ,BCOM LDAN 'DAS SKU
JI LTA BUR, ,RAB GNAS KHRUS KYI CHO GA BYA, ,DE LTAR SLOB MA LA
'BAD DE, ,RTZE GCIG GIS NI KHRUS BYA'O, ,BUM PA CHOS KYI DBYINGS
LDAN PA, ,

SANGS RGYAS RIN PO CHE YI SNOD, ,NYI ZLA A'A LI K'A LIS 'BYUNG,
,DE YI NANG DU BSAM PAR BYA, ,LHA MO DANG LDAN MI BSKYOD PA,
,SNYING PO ZHU BA'I RANG BZHIN CAN, ,YE SHES SEMS DPA' BSGOM PAR
BYA, ,LAS KYI SEMS DPA' 'ANG DE YIN NO, ,BYANG CHUB RDO RJES
SANGS RGYAS LA, ,BLA MA CHEN

PO JI LTAR BYIN, ,BDAG DANG 'DRA BA'I DON DU NI, ,NAM MKHA'I RDO
RJE BDAG LA STZOL, ,DBANG BSKUR RDO RJE CHEN PO NI, ,KHAMS GSUM
GYIS NI PHYAG BYAS PA, ,GSANG GSUM GZHI LAS 'BYUNG BA NI, ,SANGS
RGYAS KUN GYIS BDAG GIS SBYIN, ,AOm H'Um DPAL NI RDO RJE'I CHUS,
,'KHOR LOS

SGYUR DBANG BDAG GIS BSKUR, ,CHU YI DBANG NI BSKUR BA YIS, ,MGO
BOR MI BSKYOD RIGS 'BYUNG NGO, ,DE 'BRAS MA LONG YE SHES NI,
,DRI MED YANG DAG 'BYUNG BAR 'GYUR, ,DE NAS GSER SOGS GZO BYAS
DANG, ,YANG NA RAS LA BRI BA MCHOG ,'JIG RTEN KHAMS NI GRANGS
MED

NA, ,SANGS RGYAS NYID NI BZHUGS PA KUN, ,DBU RGYAN GZUGS SU
BSGOM PA NI, ,MGO BO LA NI RDO RJE'I GZUGS, ,AOm MU KU tA AA BHI
shINYTZ'A MI, ,'KHOR LOS SGYUR LAS KHYAD PAR CHE, ,DBU RGYAN
DBANG GIS MGO BOR NI, ,RIN CHEN 'BYUNG LDAN 'BYUNG BAR 'GYUR,
,DE 'BRAS

@296B MNYAM NYID YE SHES NI, ,DRI MED YANG DAG 'BYUNG BAR 'GYUR,
,RDO RJE SGEG MOS BZUNG NAS SU, ,H'Um H'Um H'Um NI BRJOD NAS NI,
,RDO RJE SEMS DPA' RGYAL JI LTAR, ,DI RING BDAG GIS KHYOD DBANG
BSKUR, ,'DI NI SANGS RGYAS THAMS CAD KYI, ,RAB GRUB PHYIR NI RDO
RJE GZUNG, ,SLOB MA'I SNYING GAR

GTUGS BYAS LA, ,LAG PA G-YAS PAR SBYIN PAR BYA, ,AOm H'Um
BADZRA AA BHI shINYTZ'A MI, ,PHYAG NA RDO RJE STOBS PO CHE, ,RDO
RJE DBANG GIS MGO BOR NI, ,SNANG BA MTHA' YAS 'BYUNG BAR 'GYUR,
,DE 'BRAS SO SOR RTOGS PA YI, ,YE SHES GSAL BAR 'BYUNG BAR
'GYUR, ,RDOR DRIL SGYU 'PHRUL

CHEN PO 'DI, ,GNYIS MED DNGOS PO SHES RAB THABS, ,CHOS KYI
DBYINGS KYI RANG BZHIN CAN, ,LAG PA G-YON PAR 'DI GZUNG SHIG
,'KHYUD NAS KUN DU SBYAR NAS SU, ,RDO RJE 'DZIN 'DRA'I DNGOS POR
'DUG ,AOm BADZRA AA DHI PA TI STVAm AA BHI shINYTZ'A MI N'A YA
KA ,DRIL BU'I DBANG GIS MGO

POR NI, ,DON YOD GRUB PA 'BYUNG BAR 'GYUR, ,DE 'BRAS BYA BA GRUB
PA NI, ,DRI MED YANG DAG 'BYUNG BAR 'GYUR, ,RDO RJE DANG NI RDOR
DRIL NI, ,SPYI BO'I STENG DU GZUNG BYAS LA, ,AOm SHR'I N'A MA AA
BHI shINYTZ'A MI, ,DNGOS PO LNGA YI RANG BZHIN CAN, ,KYE DPAL
RDO RJE CHE GE MO'I, ,SNGAR GYI

RIGS KYI RIM PA LTA'O, ,MING GI DBANG GIS MGO BOR NI, ,RNAM PAR
SNANG MDZAD RIGS 'BYUNG NGO, ,DE 'BRAS CHOS DBYINGS DAG PA NI,
,DRI MA MED PA 'BYUNG BAR 'GYUR, ,'DI NI DBANG BSKUR LNGA YIN
TE, ,YE SHES LNGA YI RANG BZHIN CAN, ,RIGS LNGA'I BDAG NYID
KYANG YIN NO, ,'BYUNG

LNGA'I RANG BZHIN YANG YIN NO, ,DPAL 'DI YIS NI DBANG BSKUR BAS,
,THAMS CAD KUN LA DBANG BYED 'GYUR, ,YAN LAG LNGA NI YOD PA'I
DBANG, ,DE NI SLOB DPON GYI YIN NO, ,YANG NA LHA MO'I DBANG DU
BSTAN, ,SHES RAB MA YI LAS YOD PHYIR, ,KYE YI RDO RJE RGYUD LAS
GSUNGS, ,

YE SHES SNYING PO DER YANG BSTAN, ,LAG PA DAG GIS 'KHYUD PA NI,
,BCU DRUG LON PA'I SHES RAB 'DZIN, ,RDO RJE DRIL BU MNYAM SBYOR
BA, ,SLOB DPON DBANG DU GSUNGS PA'I GZHUNG, ,LHA MO'AM NI SLOB
DPON DBANG, ,SDOM PA'I MCHOG NI BZUNG NAS SU, ,SNGAR BRJOD PA

@297A *, ,YI CHO GA YIS, ,DAM TSIG GSUM YANG ZHU BAR BYA, ,RDO
RJE SLOB DPON GYI NI DBANG, ,THUGS RJE'I GTER GYIS BDAG LA
STZOL, ,BDAG DANG GZHAN DON BYA BA NI, ,KHYOD KYI BKA' DRIN DRIN
GYIS SO, ,BCOM LDAN YANG DAG DPAL BLA MAS, ,RDO RJE DE NYID
GZUNG BAR BYA, ,

H'Um GI DNGOS PO RDO RJE MCHOG ,THOG MA THA MA MED BDAG NYID,
,AOm MCHOG GI DANG PO SKYES BU STE, ,RDOR 'DZIN THAMS CAD BDAG
PO YIN, ,HAm H'Am HIm H'Im H'Um H'Um STE, ,'DI YIS RDO RJE BYIN
GYIS BRLABS, ,AA LAS RDOR DRIL SKYES PA STE, ,'DI NI SANGS RGYAS
RNAMS KYI MA, ,H'Um H'Um PHAt PHAt PHEm PHEm STE, ,

'DI YIS DRIL BU BYIN GYIS BRLABS, ,'DI NI MCHOG GI DNGOS PO YIN,
,SHES RAB SGYU MAR GSUNGS PA'O, ,KHYOD KYIS RTAG TU GZUNG BAR
BYA, ,THOG MA BYANG CHUB RGYAL BAS GZUNG, ,RDO RJE MCHOG GI YE
SHES NI, ,MI PHYED NAM MKHA' LTA BU'I GZUGS, ,STON PA 'DI YI
TSIG GIS NI, ,SLOB

MA'I LAG TU SBYIN PAR BYA, ,DE NI SNGAGS NI YOD PA'I SA, ,RTZE
GCIG GIS NI DKROL BAR BYA, ,AOm A'A: H'Um BADZRA GHAntEMA H'A NA
DE SVA R'U PE BINDU DZNY'A NA MA YE H'Um H'Um PHAt PHAt SV'A
H'A, ,RANG YID BRTAN PA'I DE NYID KYIS, ,RDO RJE SEMS DPA'I RANG
BZHIN CAN, ,RANG GI LHA YI DNGOS PO NI, ,SKU YI PHYAG RGYAS

GSAL BAR BYA, ,RDO RJE SEMS DPA' NYID KYI RIGS, ,DAM TSIG GSUM
NI DPA' BOR GZUNG, ,DE NAS DKYIL 'KHOR DE NYID DON, ,NANG GI
MTSAN GYIS SBYOR BA DANG, ,LHA YI RNAM DAG DE KHO NA, ,MTSAN
DANG 'BYUNG BA SMRA BAR BYA, ,RNAM SNANG MDZAD MGON JI LTA BUR,
,DE LTA BUR NI SLOB MA GZUNG, ,

DE LA GNANG BA SBYIN PAR BYA, ,SANGS RGYAS CI MDZAD KHYOD KYIS
GYIS, ,SEMS CAN THAMS CAD PHAN DON DU, ,CHOS KYI RGYA MTSO LTA
BUR 'DUG ,THAMS CAD JI LTAR 'DUL 'GYUR BA'I, ,KHYOD KYIS CHOS
KYI 'KHOR LO BSKOR, ,'DI NI DAM TSIG 'DUL BA YIS, ,DE NI GNANG
BA SBYIN PA'O, ,

DE NAS DE BZHIN GSHEGS PA'I RIGS, ,YE SHES LNGA DNGOS ZHI BA NI,
,YE SHES RANG BZHIN MI PHYED LA, ,SANGS RGYAS THAMS CAD PHYAG
BYED PA, ,DPAL LDAN RDO RJE SEMS DPA' YIS, ,NYID KYI PHYAG NA JI
LTAR BSNAMS, ,RDO RGYAL BRTUL ZHUGS MI SHIGS PA, ,KHYOD KYIS DE
LTAR

@297B BZUNG BAR GYIS, ,AOm SARBA TA TH'A GA TA NAm SIDDHI SA MA
YA BADZRA NI, SANGS RGYAS GZUGS NI BDAG RANG NYID, ,MCHOD SBYIN
KHU TSUR LDAN PA YIS, ,KHYOD NI BDAG GIS LUNG BSTAN BYA, ,DE
BZHIN GSHEGS PA RDOR SEMS YIN, ,SEMS CAN THAR PA 'GRUB DON DU,
,NGAN 'GRO RNAMS NI

DRAN PAR GYIS, ,YANG DAG DE BZHIN GSHEGS PA KHYOD, ,KHAMS GSUM
GYI NI THUB PA KHYOD, ,SANGS RGYAS BYANG CHUB SEMS DPA' DANG,
,'PHAGS PA RNAMS KYIS MGRIN GCIG TU, ,DGRA BCOM PA NI YANG DAG
PA'I, ,BYANG CHUB TU NI KHYOD LUNG BSTAN, ,PHYAG RGYA CHEN PO'I
'DRAS

BU RAB, ,'DIS GSUNGS PAS NI KHYOD KYIS RNYED, ,DE NAS SKYABS NI
SBYIN PA NI, ,GSANG BA'I SGRA NI YOD PA'O, ,'DOD CHAGS BRAL BA
LTA BU YI, ,KHAMS GSUM NA NI SDIG MED DE, ,DE BAS 'DOD PA'I
CHAGS BRAL BA, ,KHYOD KYIS KYANG NI YANG MA BYED, ,DAM TSIG CHEN
PO

YOD PA NI, ,H'Um PHAt KYIS NE MNYAM PA'O, ,SDIG PA THAMS CAD MED
PA NI, ,GSANG BA'I DKYIL 'KHOR LA BZHUGS PAS, ,BDE CHEN THEG PA
'DI LAS NI, ,PHYI NAS SHI BA YOD MED DE, ,SRID PA YANG DAG DNGOS
GRUB KYIS, ,SRID DANG MYA NGAN 'DAS POR RO, ,RDO RJE RIN CHEN
NANG

YOD PA'I, ,BYANG CHUB SEMS NI SPANG MI RUNG, ,DE NI 'BYUNG BA
TZAM GYIS NI, ,SANGS RGYAS NYID 'GYUR THE TSOM MED, ,DAM PA'I
CHOS LA SMAD MI BYA, ,NAMS KYANG BOR BAR MI BYA'O, ,MA RIG PA'AM
GTI MUG GIS, ,PHYI NAS 'JIGS PAS BSRUNG BAR BYA, ,RDO RJE DRIL
BU PHYAG RGYA NI, ,

NAM YANG SPANG BAR MI BYA'O, ,SANGS RGYAS KUN DANG MNYAM PA'I
PHYIR, ,BLA MA SMAD PAR YOD MI BYA, ,RANG BDAG YONGS SU BOR NAS
NI, ,DKA' THUB SDUG BSNGAL MI BYA'O, ,JI LTAR BDE BAR BDE GZUNG
NA, ,RDZOGS PA'I SANGS RGYAS MA 'ONGS 'BYUNG, ,YAN LAG BZHI PO

'DI DAG DANG, ,GNANG BA'I SBYIN PA PHYIR MI LDOG ,DBANG NI DBANG
LNGA ZIN NAS NI, ,PHYI NAS 'BAD DE SBYIN PAR BYA, ,DGONGS DANG
DGONGS MIN BYE BRAG NI, ,SLOB DPON DBANG DU SHES PAR BYA, ,BYA
SPYOD RNAL 'BYOR RGYUD LAS NI, ,DBANG NI DRUG TU BSHAD PA'O,
,PHYI MA'I RNAL 'BYOR

@298A *, ,GSANG BA'I DBANG, ,BDUN PAR GYES PA YOD PA'O, ,SHES
RAB YE SHES DE LTAR NI, ,PHYI MA'I PHYI MA DPAL RNAL 'BYOR, ,'DI
DGU'I DGYES PAR SHES PAR BYA, ,RGYUD LAS GSUNGS PA'I RIM PA'O,
,CHU DANG DBU RGYAN RDO RJE DANG, ,DRIL BU MING DANG DE LNGA
DANG, ,RIGS

GSUM DAM TSIG YOD PA NI, ,DBANG NI BRGYAD DU GYES PA GSUNGS,
,BRTUL SHUGS LUNG BSTAN SKYABS SBYIN NI, ,DE DAG BCU GCIG GCIG
YIN NO, ,GNYIS PA LA NI GSANG BA'I DBANG, ,GSUM PA SHES RAB YE
SHES TE, ,DE LTAR DE BZHIN BZHI PA'O, ,YANG NA SO SOR SHES PAR
BYA, ,

DBANG BSKUR 'DI NI BCU BZHI PA'O, ,SLOB DPON MDUN DU RTZE GCIG
GIS, ,DE NAS GUS PAS ZHU BAR BYA, ,BYANG CHUB RDO RJE DPA' CHEN
PO, ,GSANG BA'I DBANG NI BDAG LA STZOL, ,YE SHES BDUD RTZI BDAG
LA STZOL, ,RDO RJE 'BYUNG BA BDAG LA STZOL, ,DPA' BO CHEN PO
KHYOD PHYAG 'TSAL, ,KHYOD

LA PHYAG 'TSAL PHYAG 'TSAL LO, ,PHYAG 'TSAL PHYAG 'TSAL RMAD
BYUNG KHYOD, ,BDE CHEN BZHUGS LA PHYAG 'TSAL LO, ,RANG GI RIGS
KYI BU MO RAB, ,SKYES BU 'DI LA DGONGS PA YIN, ,RANG GI RIGS NI
MED GYUR NA, ,GZHAN MA GANG YANG MTSAN LDAN RUNG, ,BCU GNYIS
YANG NA BCU DRUG

GAM, ,MED NA NYI SHU LON PA'ANG RUNG, ,DE NI NU SRA GYES PA
DANG, ,MA BTZAS PA DANG BRTAN PA DANG, ,SKRA GNAG MIG DKYUS RING
BA DANG, ,SKAD SNYAN DAG TU SMRA BA'O, ,HA CANG SBOM MIN PHRA BA
MIN, ,YAN LAG DKAR MIN GNAG PA MIN, ,HA CANG THUNG MIN RING BA
MIN, ,LONGS SPYOD

DAG LA MKHAS PA DANG, ,RKED DBUS PHRA ZHING BHA GA RUB, ,SKU
SMAD CHA NI RAB ZHENG CHE, ,KHU BA MANG ZHING SNYING PO CHUNG,
PHYI ZHED CHE LA SRA BA DANG, ,DRI ZHIM REG BYA 'JAM PA'I LUS,
,'DOD CHAGS CHE LA MI DGA' MIN, ,SMIN MA RING ZHING BAR MA CHAD,
,GZHU DNGOS 'DRA ZHING 'OD 'PHRO

GNAG ,G-YON GYI SRIN LAG RTZA BA LA, ,'KHOR LO YANG NA PADMA
RIN, ,RDO RJE RAL GRI DNGOS GSAL BA, ,SU LA 'DI 'DRA'I RTAGS YOD
PA, ,PHYAG RGYA DE YI GSANG BA'I DBANG, ,DON NI 'GRUB PAR NUS
PAS SO, ,DE LA KHRUS SOGS BYUG PA BYA, ,DAD PAS BLA MA LA DBUL
BYA, ,

@298B KHYAD PAR GYI NI TSIG KYANG BRJOD, ,MGON PO KHYOD LA 'DI
'TSAL LO, ,DE NAS SLOB MA PHYIR GYED BYA, ,NANG MIN HA CANG RING
BA 'ANG MIN, ,RIM PAS BU MO DBANG BSKUR BYA, ,DE LA GSANG CHOS
BSHAD PAR BYA, ,PHYAG RGYA'I BRDA DANG DBANG GI DON, ,SKAD CIG
RNAMS KYANG DE LTAR RO, ,

DE NAS GCIG TU SBYOR BA YIS, ,LEGS DGYES DGYES PA RAB BGYID DO,
,SNANG BA REG BYA 'DUS PA NI, ,YE SHES GSUM NI 'BYUNG BAR 'GYUR,
,YANG DAG YE SHES GSUM SKYES NI, ,BYANG CHUB SEMS NI SPANG MI
RUNG, ,SPANGS NA 'GRO BA'I GNAS SU NI, ,BDE CHEN SEMS NI

'GRO BAR 'GYUR, ,'GRO NA DE NI CHAD PA YIN, ,SHES RAB YE SHES
GSAL YIN NO, ,DPAL GSANG 'DUS PA'I NANG NAS KYANG, ,RDO RJE NYI
NUB ZHES NI 'BYUNG, ,MTSAMS NI SNANG BA THOB PA YIN, ,RIM PA
LNGA PA LAS KYANG GSUNGS, ,DE NI GSANG BAR BSHAD PA YIN, ,GSANG

BAR SNANG BA MCHED PA BSHAD, ,'DUD NAS DE NI SNANG BA MCHED, ,DE
NI GCIG PU PHO BRANG GSANG, ,DER NI RANG GIS SHES PAR BYA, ,SEMS
NI 'DAM SKYES NAM MKHAR MIN, ,DE NAS SLOB MA DGUG PAR BYA, ,DE
NAS RAS KYIS GDONG YANG DGAB, ,PADMA RAB KYI KHA DBUS NAS, ,RDO
RJE

RGYAL PO DRANG BAR BYA, ,BU YI KHA PAD NANG DU NI, ,SBOM PO THA
LTAG GIS MNAN NO, ,RTZA GNYIS MCHOG GI NANG NAS NI, ,LONGS SPYOD
'KHOR LO'I NANG DU BTANG, ,SKYES BU BDUD RTZI JI LTA BU, ,KHYOD
KYIS SMROS SHIG DGA' BA YIN, ,AE MA'O MCHOG GI BDUD RTZI YIN,
,AE MA'O YE SHES

BDUD RTZI RAB, ,AE MA'O RO NI BRJOD MI LANG, ,AE MA'O RDO RJE
BDUD RTZI RAB, ,DI RING BDAG SKYES 'BRAS BU MCHOG ,DI RING BDAG
NI RAB TU RGYAL, ,DI RING BDAG NI 'KHOR LAS RGYAL, ,DI RING BDAG
LA THE TSOM MED, ,KHYOD KYI BKA' DRIN YANG DAG MCHOG ,BRJOD MED
GNAS NI BDAG

GIS RNYED, ,DE NAS YANG NI ZHU BA BYA, ,BSTOD PA SNA TSOGS RAB
BGYIS TE, ,YE SHES BDE BA'I GNAS BZHUGS TE, ,RGYAL 'GYUR RGYAL
'GYUR MGON PO KHYOD, ,A'A LI K'A LI GNYIS BDAG CAN, ,LEGS DGYES
BDE MTSO RGYAL GYUR CIG ,MCHOG DANG CHAD PA'I DBUS SU NI, ,ROL

@299A *, ,CIG KHYOD NI RGYAL GYUR CIG ,MCHOG GI DBANG PHYUG
KHYOD KYIS NI, ,SHES RAB YE SHES DBANG BDAG STZOL, ,KHYOD KYI
BKA' DRIN DE NYID KYIS, ,RANG BZHIN YE SHES BDAG RNYED 'ONG,
,YANG NA GCIG PU'I GZHUNG DU SBYOR, ,YANG NA GZHAN GZHUNG GZHUNG
BZANG NGO, ,SHES

RAB YE SHES DBANG 'DI NI, ,BRTAGS LA DE NYID SBYIN BYA STE,
,'DOD CHAGS CHAGS BRAL MED PA DANG, ,MNYAM NYID YE SHES SEMS
DPA' DANG, ,CHOS RNAMS THAMS CAD MI CHAGS PA, ,JI LTAR PAD CHUS
MI GOS SHING, ,DE LA 'BAD DE DBANG GI RGYAL PO NI, ,GCIG PU'I
YAN LAG MA

LA 'DIR SKYON MED, ,BLA MAS RTOG PA MED PAR SBYIN PAR BYA, ,YE
SHES ZLA GNAS RGYUD LAS DE SKAD 'BYUNG, ,DON ZIN NAS NI SKAD CIG
GIS, ,MA DANG 'DRA BAS BLA MA DBUL, ,'PHYANG BA'I SBYOR THABS LA
SOGS KYIS, ,DANG POR BU MO'I 'DOD MCHOG BYA, ,DE NAS SKAD CIG
DGA' YON

TAN, ,RANG BZHIN DE YANG GSAL BAR BYA, ,'DI NI RANG BZHIN GYI NI
GNAS, ,GNYIS KYI BAR NA DE NI YOD, ,RDO RJE DBANG PHYUG MA YI
RTZA, ,NYID NI 'DI YI NANG NA BZHUGS, ,KUN RDZOB DNGOS PO'I
GZUGS SU NI, ,KHYOD NI BUD MED GZUGS YIN GYI, ,KHYOD NI GCIG PU
DON DAM PAR, ,PHYAG RGYA

CHEN PO NYID YIN NO, ,KHYOD KYIS THAMS CAD KUN BSKYABS NA,
,BYANG CHUB RAB NI RNYED PAR 'GYUR, ,SHES RAB SKYABS SBYIN BYAS
LANGS NA, ,SLOB MA'I LAG TU SBYIN PAR BYA, ,'DI NAS KHYOD GZUNG
BZANG BA YIN, ,RJES SU MTHUN PAR SANGS RGYAS GSUNG, ,YE SHES
GSUM GYI RIM PA

LAS, ,DAM PA'I BDE BA MYONG BYED CING, ,SANGS RGYAS RIN CHEN
SNOD KYI NI, ,G-YON NGOS LA NI RTZA YI GNAS, ,DE NI KHAG MU KHA
DNGOS, ,RDOR DBYINGS DBANG PHYUG MA NI NYID, ,THABS GZHAN DAG
GIS BYANG CHUB NI, ,NAM YANG RNYED PAR YONG MI 'GYUR, ,DE BAS
LHAN CIG MI GNAS PA, ,

DUS 'DI PHYIN CHAD MA BYED CIG ,DE LA YAN LAG DRI ZHIM GOS BZANG
BRGYAN, ,YAN LAG ME TOG SNA TSOGS MANG POS BRGYAN, ,GOS MED CHU
SKYES SIG SIG NGAG BYAS TE, ,CHOS KYI 'BYUNG GNAS GSAL BAR STON
PAR BYED, ,DRI CHEN DRI CHU ZA BA 'DI, ,SKYES BU KHYOD KYIS NUS
SAM

@299B CI, ,RAKTA SHU KRA SHA CHEN DANG, ,BUD MED BRTUL ZHUGS DE
BZHIN NO, ,BHA GA'I PADMA 'JIB NUS SAM, ,SKYES BU SMROS DANG JI
LTA BU, ,LHA MO BDAG GIS CI MI NUS, ,RAKTA SHU KRA SOGS ZA NUS,
,RTAG TU BUD MED BRTUL ZHUGS BGYID, ,BHA GA YANG NI GZHIB PAR
BYA, ,DE NAS DGA'

BA'I BDAG NYID DES, ,BYAMS PA'I SPYAN RAS KYIS NI GZIGS, ,BDE BA
THAMS CAD 'DUG PA NI, ,BDAG GIS PAD RGYAS AE MA'O, ,GANG 'DI RAB
DANG BYED PA YI, ,DE YI MDUN DU BDAG 'DUG GIS, ,JI LTAR PADMA'I
DON GYIS SHIG ,YANG DAG SANGS RGYAS MNYES SOGS BYA, ,

NYID KYI BDE CHEN RGYAL PO NI, ,'DI NI DUS RTAG YOD PHYIR RO,
,BDE BA CHEN PO'I DMAR THIGS 'DI, ,NGO YI CHU SKYES KYIS MNYES
KYIS, ,DE NYID GSUM GYI DGA' SBYOR BAS, ,RDO RJE CHU SKYES
BSKYOD PAR GYIS, ,BRTAN PA'I DON NI KHYOD KYIS GYIS, ,BRTAN PA
MED NA BDE MI 'GRUB, ,SNGAR GSUNGS PA YI BLA MA'I BKA', ,

MA BRJED RTZE GCIG GIS NI BSAM, ,RDOR DBYINGS DBANG PHYUG MA YI
RTZA, ,G-YON GYI NGOS LA BZHUGS PA NI, ,BLA MA'I MAN NGAG YANG
DAG GIS, ,PHRA MO'I LTA BAS BLTA BAR BYA, ,LTA BA'I BDAG NYID
RNAL 'BYOR GYIS, ,SA BON 'BAB PAR MI BYA'O, ,SA BON SNYING PO
YOD PA NA, ,NGO

MTSAR DGA' BA'I BDE BA 'BYUNG, ,THAMS CAD BDE BA'I GTER GYUR
PA'I, ,BYANG CHUB SEMS BDE BABS GYUR NA, ,PHUNG PO RNAM SHES
BRGYAL 'ONG BAS, ,DNGOS GRUB RAB DE GA LA 'GRUB, ,LA LA MDA' LA
MNYAM SBYOR BAS, ,REG BYA LA NI BDE 'DI 'BYUNG, ,DE DAG SMIN
PAS

MCHOG GI DGA', ,SNANG BA MCHED PA'I GZUGS CAN TZAM, ,BSKYOD
PA'I REG BYA BABS PA YIS, ,CHAD DANG SNANG BA THOB PA YIN, ,LTA
BA BRTAN PAS DE NYID LA, ,RNAL 'BYOR BAS NI MI G-YO BLTA, ,LA
LA'I BLTA BA NAM MKHA' YI, ,MDA' LA GNYIS KYI PHO BRANG MNAN,
,RDO RJE SKYIL KRUNG GI NI

SEMS, ,RIN CHEN NANG DU BLTA BAR BYA, ,GSUNG LAM GYIS NI BRJOD
MED PA'I, ,YE SHES MCHOG 'DI SKYE BAR 'GYUR, ,'DI NI DE NYID MAN
NGAG YIN, ,MKHAS PA YIS KYANG RNYED DKA' BA, ,SKAL DANG LDAN
PA'I DON BSGRUB PHYIR, ,DE NI BDAG GIS GSAL BAR BYAS, ,'DOD
CHAGS

@300A *, ,MA YIN CHAGS BRAL MIN, ,DBU MAR YANG NI MI DMIGS SO,
,DE NI YANG DAG DRI MED GNAS, ,BDE BA CHEN PO'I 'BRAS GZUGS CAN,
,YE SHES LTA BA'I RNAL 'BYOR NA, ,'GRO BA MED PA'I BDE BA BRTAN,
,SNGA DRO DUS NA NYIN GCIG DANG, ,BSKAL PA STONG GI BAR DU NI,
,DPAL

RDOR DBANG PHYUG JI LTA BAR, ,YE SHES NGA RGYAL BRTAN SBYOR
BA'O, ,KYE MGON GANG GIS KHYOD LA BSTOD, ,JI TZAM BDAG GIS KHYOD
BSTOD BYA, ,TSAD MED PA DANG BRJOD MI NUS, ,RMAD BYUNG CHEN PO
GZHAL DU MED, ,KHYOD KYI YON TAN YANG DAG NI, ,KHA CIG GIS NI
BRJOD MI NUS, ,CIG GIS DAD

PAS CI BSTOD KYANG, ,DE NI BDAG LA BZOD PAR MDZOD, ,REG BYA NANG
'JAM LA PHYAG 'TSAL, ,REG BYA NANG GROL LA PHYAG 'TSAL, ,REG BYA
NANG SBYIN LA PHYAG 'TSAL, ,BZHI PA'I DBANG BSKUR MCHOG 'DI NI,
,MCHOG GI DBANG PHYUG BDAG LA STZOL, ,KHYOD KYIS SROG CHAGS GSAD
PAR BYA

KHYOD KYIS BRDZUN DU SMRA BAR GYIS, ,MA BYIN PAR YANG KHYOD KYIS
LONG, ,GZHAN GYI BUD MED SPYAD PAR GYIS, ,DI RNAMS BYAS NA SDIG
MED CING, ,BSOD NAMS CHEN PO 'BYUNG BAR 'GYUR, ,DE RNAMS KHYOD
KYIS NUS NA NI, ,BZHI PA'I DBANG NI SBYIN PAR BYA, ,KHYOD KYI
ZHABS KYI BKA' DRIN LA, ,

MGON PO CHEN PO BDAG GIS NI, ,SLOB PA'I SPYOD PA SEMS KYIS BRTAG
,JI LTAR DBANG SBYIN RIM PAS GSUNGS, ,GTONG DUL GTING RING SPYOD
YOD NA, ,DBANG NI RIN CHEN TSIG GIS SBYIN, ,SHES RAB YE SHES MA
RNYED NA, ,DAM TSIG SBYIN PAR MI BYA'O, ,DAM TSIG NYAMS PAS
'JIGS

PHYIR RO, ,PHYAG NA RDO RJES MA GNANG NGO, ,YANG DAG DBANG NI MA
RNYED NA, ,PHYI NAS DE LTAR SBYIN PAR BYA, ,DBANG BSKUR DE NI
BZHI PA CAN, ,BZHI RU GYES PA YOD PAS SO, ,BUM PA LA SOGS NU REG
PAS, ,DANG PO'I 'BRAS BU DGA' BA YIN, ,GNYIS PA GSANG BA'I SBYIN
PA YIS, ,GSANG

BA MCHOG GI DGA' BA YIN, ,GSUM PA GCIG TU SBYOR BA YIS, ,SHES
RAB 'DOD CHAGS ME 'OG GIS, ,YONGS SU GYUR PAS CHAD PA YIN, ,DE
NAS SHES RAB YE SHES BSHAD, ,DE YI 'GOG PA BZHI PA YIN, ,RANG
BZHIN DE NI DE LTAR 'ONG, ,DE NI DGONGS PAR BSHAD MA YIN, ,

@300B MKHAS PAS 'BAD PAS SHES PAR BYA, ,BZHI PA YI NI DON RNAMS
LA, ,MI MTHUN PA NI MANG SMRA STE, ,DE LA GZHAN NI 'DI SKAD
GSUNGS, ,BTANG SNYOMS DNGOS PO BSGOM PA YIS, ,'BRAS YOD BDE BA'I
DNGOS PO NI, ,YE SHES GSAL BAR 'BYUNG BAR 'GYUR, ,BTANG SNYOMS
DNGOS POR

BDAG SBYOR BA'I, ,LHA MO'I DE NYID BSGOM PA YIS, ,'BRAS BU'I
RGYUN NI RNYED PAR 'GYUR, ,GZHAN GYI GZHUNG GIS DE SKAD GSUNGS,
,LHA YI DNGOS PO MED PA DANG, ,BTANG SNYOMS DNGOS PO YOD PA YIS,
,BDE BA YOD PA 'BRAS BUR 'GYUR, ,GZHAN GYI GZHUNG GIS DE SKAD
GSUNGS, ,

BAG CHAGS BDE BA KHYER NAS NI, ,BAG CHAGS MA YIN BDE BAR 'GYUR,
,YANG DAG MCHOG NI RDZOGS PA YIN, ,GZHAN GYI GZHUNG GIS DE SKAD
GSUNGS, ,BAG CHAGS MA YIN BDE BA'I DNGOS, ,LHA YI BSGOM PA YANG
DAG GIS, ,RAB TU BDE BA'I YE SHES 'BYUNG, ,DE NI GZHAN

GYIS GSUNGS PA'O, ,DE GZHUNG TSAD MA MA YIN TE, DE DON TSAD MA
YANG MA YIN, ,BTANG SNYOMS BSGOM PA'I DON GYIS NI, ,'BRAS BU BDE
BA RNYED GYUR NA, ,DE NI SBYOR BA MA YIN PA, ,NAM MKHA'I ME TOG
SKYE BA'I DPE, ,DE BZHIN GSUNGS PA KHA CHE YI, ,RIN CHEN RDO RJE
ZHABS KYI NI, ,

MA MTHONG BA LA BSGOM PA MED, ,MTHONG BA LA YANG BSGOM PA MED,
,BDAG LA BTANG SNYOMS SBYOR YOD DAM, ,LHA YI BSGOM PA YOD PA
YIS, ,'BRAS BU RGYUN DU RNYED 'GYUR ZER, ,DE NI RMONGS PA'I
GZHUNG YIN NO, ,THAMS CAD DNGOS PO'I BTANG SNYOMS KYIS, ,DNGOS
PO MA YIN

'ONG BA YIN, ,DNGOS PO MA YIN LHA YI DNGOS, ,DE SKAD 'BYUNG BA
SU YI GZHUNG, ,'BYUNG BA YIN NA DE NYID MIN, ,DNGOS PO'I GZUGS
CAN 'KHRUL PA YIN, ,DNGOS PO MI RTAG BDEN PA YIN, ,DE YI DON LA
THE TSOM MED, ,BTANG SNYOMS DNGOS PO YOD PA DANG, ,LHA YI DNGOS
PO MED PA

YIS, ,DRI MED 'BRAS BU 'BYUNG 'GYUR NA, ,MKHAS PA RNAMS NI 'GOD
PAR 'GYUR, ,LHA YI DNGOS PO MED GYUR NA, ,BTANG SNYOMS DE YIS CI
ZHIG BYA, ,YOD NA DE BTANG SNYOMS DGOS, ,DNGOS PO MIN NA MI DGOS
SO, ,RTAG PA YI NI GNAS MED DE, ,RI BONG RVA SOGS DPE DANG

@301A *, ,'DRA, ,BAG CHAGS BDE BA BZUNG NA NI, ,BAG CHAGS MA YIN
'ONG 'GYUR NA, ,DE NI SKYON DU 'GYUR BA'I TSIG ,'BRU NANG LAS NI
NAN YANG MIN, ,'BRAS LA SOGS PA 'BYUNG MI SRID, ,MNYAM PA KUN
GYI GZHUNG LUGS SO, ,YANG DAG RAB BDE'I BSGOM PA YIS, ,RAB TU

BDE 'BRAS 'BYUNG 'GYUR NA, ,DE LA KHYAD PAR CI ZHIG YOD, ,CI
PHYIR DON DU SGOM PAR BYED, ,RAB BDE BA LA KHYAD YOD NA, ,DE LA
BSGOM PA BYA DGOS SO, ,KHYAD PAR GNAS 'GRO NA YANG SKYON, ,DE NI
DE NYID MTSAN MA YIN, ,GNYIS SU MED PA'I MCHOG DGA' DNGOS, ,LHA
YI DNGOS PO RAB BDE BA, ,

SGYU 'PHRUL YE SHES CHEN PO YI, ,'BRAS BU DE NI RAB BZHIN
GZHUNG, ,RANG BRTAGS YANG NA GTI MUG GIS, ,DE LA MKHAS PA RNAMS
NI 'KHRUL, ,DE YI GZHUNG LUGS GSAL BRTAGS NAS, ,PHYI NAS RANG
GZHUNG GSAL BAR BYA, ,SHES RAB YE SHES ZIN NAS SEMS, ,MYONG BA
DE NI BZHI

PA YIN, ,DE YI MAN NGAG SLOB RNAMS LA, ,SLOB DPON GCIG GIS TSIG
GIS BSHAD, ,SHES RAB YE SHES ZIN NAS SU, ,SLOB DPON SLOB LA
GSUNGS PA 'DI, ,RDO RJE NYI MA NUB LAS NI, ,'DI YI YE SHES GSAL
BAR 'BYUNG, ,YANG DAG DE YI DON SHES NI, ,GZHAN BZHI PA RAB YIN
PAR

GSUNGS, ,SHES RAB YE SHES ZIN NAS SU, ,MTSO SKYES 'BYUNG BAR
BABS PA NI, ,RIN CHEN SKAR KHUNG KHA MI REG ,THAMS CAD KYI NI
DNGOS PO LA, ,'DU SHES MED PA BZHI PA YIN, ,GZHAN DAG DE SKAD
GSUNG BA YIN, ,SHES RAB YE SHES ZIN NAS SU, ,'DAM SKYES 'BYUNG
BA BABS

PA 'DI, ,RIN CHEN SKAR KHUNG KHA REG PA, ,'DI YIS DNGOS PO THAMS
CAD LA, ,DRAN PA MED PA BZHI PA'O, ,GZHAN DAG GIS NI DE SKAD
GSUNGS, ,SHES RAB YE SHES ZIN NAS SU, ,DANG PO'I YID NI NAM
MKHA'I DBYINGS, ,BABS PAS CHOS RNAMS THAMS CAD LA, ,RNYED PA MED
PAR

GYUR PAS SO, ,DE NI BZHI PA YANG DAG RAB, ,GZHAN GYIS DE SKAD
GSAL BAR GSUNGS, ,THAMS CAD PADMA 'BYUNG BA NI, ,NAM MKHA'I
DBYINGS SU BABS GYUR NA, ,CHOS THAMS CAD LA BTANG SNYOMS SO,
,GZHAN GYIS BZHI PA GSUNGS PA'O, ,DE DAG THAMS CAD DOR BYAS TE,
,RIGS

@301B PA MED PAS GZHUNG LUGS MIN, ,SHES RAB GANG YIN YE SHES
GANG, ,DE YI 'BRAS BU GANG YIN GSUNGS, ,'DI YI DON DE MI SHES
NA, ,GZHAN GYI GZHUNG LA 'BRAS BU MED, ,MA ZIN NA NI MYONG BA
MED, ,ZIN NA MYONG BA YOD PA YIN, ,ZIN NA MYONG BA CI ZHIG YOD,
,SONG NAS 'ONGS

PA GA LA YOD, ,ZIN NAS MYONG BA PHYIR GYI STE, ,BYOL SONG GI NI
LAS YIN NO, ,DANG PO DANG NI ZIN NAS GCIG ,PHYI MA NUS NAS DE
BZHIN NO, ,ZIN NAS NUB PA YOD PA YIS, ,DE LA DPE NI GANG GIS
BYED, ,ZIN NAS NUB PA DE NI GCIG ,DE LA KHYAD PAR CI YANG MED,
,ZIN NAS RIN

CHEN KHA LA NI, ,MA REG 'GRO BA DE GZHUNG NA, ,'GRO NA DE NI
CHAD PA YIN, ,DE LA BLTA RGYU MA MCHIS SO, ,REG NAS 'GRO BA DE
DANG MNYAM, ,GANG DU SMRAS PA DE YIN NO, ,DANG PO NAM MKHA'I
DBYINGS LA NI, ,RIM PAS GZHAN YANG 'GRO BAR 'GYUR, ,THAMS CAD DE
NI BABS GYUR NA, ,THA

MAL PA DANG MNYAM PA'O, ,THA MAL PAS NI BDE CHEN NI, ,NAM YANG
SHES PA MA YIN NO, ,DE LA BDE CHEN MED PAR NI, ,YE SHES 'BYUNG
BAR GA LA 'GYUR, ,YE SHES SRID PA NYAMS DGA' BA, ,SHES RAB MYA
NGAN 'DAS LAS CHAD, ,DE GNYIS 'BRAS BU DE NYID YOD, ,DE YI

'BRAS BU DON DAM YIN, ,DE BZHIN KYE YI RDO RJE YI, ,LE'U BRGYAD
PA'I NANG NAS GSUNGS, ,DE NI GNYIS MED ZHI CHEN PO, ,'DOD CHAGS
CHAGS BRAL MED PA DANG, ,RANG RIG BRJOD DU MED PA DANG, ,RTOG PA
THAMS CAD MED PA'O, ,RANG BZHIN SGRUB THABS SOGS KYIS NI, ,YAN
LAG

GSUM NI YOD PA YI, ,RANG BZHIN NYID NI BZHI PA'O, ,LA LA MDA' LA
MNYAM SBYOR BA, ,SGRUB THABS PHYI MA YIN PAR BSHAD, ,H'Um PHAt
KYI NI MNYAM PA NI, ,BSGRUBS PAS DE NI SGRUB THABS SO, ,SGRUB
THABS NANG NA SEMS YOD NA, ,RTAGS NI 'DI LTA BU DAG SKYE, ,'DAR
DANG RDUL DANG

MYOS PA DANG, ,LUS MI BRTAN PAR DBUGS RGOD DANG, ,BKRAG DANG
DRONG NI DE LTAR BRGYAD, ,'BRAS BU'I DUS NA SKYE BAR 'GYUR,
,SGRUB CHEN YAN LAG 'BRAS BU 'DI, ,YE SHES GSUM NI MED PA'O,
,RANG BDE MCHOG NI ZHI CHEN PO, ,YE SHES 'OD NI RANG BZHIN CAN,
,DE YI RDZOGS PA'I

@302A *, ,RIM PA YIS, ,'BRAS BU 'BAD DE SHES PAR BYA, ,DE 'BRAS
YE SHES RIGS PAS NI, ,SLOB MA LA NI TSIG GIS NI, ,BLA MAS DON NI
BSHAD PAR BYA, ,BLTA BAR DGA' BA'I MTSAN NYID DO, ,DBANG GSUM
LAS GZHAN GZHAN NA MED, ,BZHI PA GANG NA YOD PA YIN, ,'BRAS

BU GZUGS CAN DE NYID NI, ,GSAL BAR DE LTAR BZHI PA'O, ,DE BZHIN
DPAL RIN RDOR ZHABS KYIS, ,DPAL BSGOM PA YI RIM LAS GSUNGS,
,GSUM NI MED PA GSUM RANG STE, ,DE BZHIN GZHUNG YIN DE LTAR RO,
,GZHAN GYI DON LA RAB DGA' BAS, ,RO YI DGUG PAS DBANG DU BYA,
,GSANG

BA'I GSANG BA CI BRJOD PA, ,THUGS RJE CAN RNAMS BZOD PAR MDZOD,
,THABS KYI RGYUD NI 'DUS PA LAS, ,DE LTA'I GZHUNG LUGS MED NA
YANG, ,DE BZHIN RIGS PA CI SMRAS PA, ,SHES RAB RGYUD KYI RIM LAS
SO, ,THABS DANG SHES RAB GNYIS MED DNGOS, ,DE NI RGYAL BAS
GSUNGS PA'O, ,

'KHOR LO BZHI NI MNYAM SBYAR BA, ,PHRA MO'I THIG LE DE NANG DU,
,RANG BZHIN GCIG CIG GZHAN MA MED, ,DNGOS PO MED PA'I DNGOS PO
CAN, ,GZHAN MA GSUM NI 'DAB LA GNAS, ,'KHOR LO RE RE SO SO YIN,
,SPRUL PA'I 'KHOR LO 'DAB MA GSUM, ,CHU SKYES LTE BA YOD PA'O, ,

DE NI PHYI ROL SHES PAR BYA, ,BRGYAD PO BRGYAD NI DE NANG DU'O,
,DE YI NANG NA GSANG BA BZHUGS, ,SANGS RGYAS RIN PO CHE YI SNOD,
,BAm GYI DNGOS PO YANG DAG 'JAM, ,SNA TSOGS CAN NI G-YO BA'O,
,SANGS RGYAS RIN CHEN DE NA GNAS, ,RANG BZHIN YE SHES MTSAN NYID
DO, ,'PHYANG BA'I RTZA

YI NANG NA BZHUGS, ,KHAMS GSUM DU NI ROL PA MDZAD, ,GSUM NI RAB
TU YOD PA STE, ,NANG DANG PHYI ROL BAR MA YIN, ,PHYI ROL G-YAS
KYI RA SA N'A, ,NANG GI G-YON GYI LA LA N'A, ,DBUS KYI AA BA
DH'U T'I LA, ,NYID KYI 'DUG SA BYED PA'O, ,GCIG PU YI NI GTZO MO
YI, ,KUN

RDZOB TU NI GSUM DU 'GYUR, ,DE BZHIN BYANG CHUB SEMS NI GCIG
,SNA TSOGS GZUGS SU YOD PA'O, ,DBANG BYED LONGS SPYOD BRLAG PA
NI, ,DE RNAMS NGAL SOR BSTAN PA'O, ,DBANG BYED MGRIN PA'I GNAS
SU NI, ,LONGS SPYOD BAR DU MCHOG 'DI BSTAN, ,BRLAG NI KHA LAS
SHES PAR

@302B BYA, ,DE NI CHAD PA GSAL BA'O, ,MCHOG NI MGRIN PA'I GNAS
SU STE, ,RANG BZHIN BAR NA YOD PA'O, ,NANG DANG PHYI ROL DBUS
KYI NI, ,RNAL 'BYOR DE YANG MI SHES NA, ,DE DUS RANG BZHIN MI
RNYED DE, ,SHES NA RNYED PAR THE TSOM MED, ,DE NI SHES RAB
SKYABS YANG DAG ,SHES RAB BLA MA'I KHA LAS

'GYUR, ,RTZA RNAMS DE NI MED GYUR NA, ,KHU BA KHRAG NI SBYOR BA
MED, ,KHU BA KHRAG NI MED GYUR NA, ,RNAM PAR SHES PA SBYOR BA
MED, ,RNAM PAR SHES PA MED GYUR NA, ,THAMS CAD G-YO BA MED PAR
THAL, ,G-YO MED BDE BA CHEN PO NI, ,NAM YANG SHES PAR MI 'GYUR
RO, ,BDE BA CHEN PO

MED GYUR NA, ,NAM YANG BYANG CHUB MI RNYED DE, ,TING 'DZIN BZLAS
PA SBYIN PA NI, ,BSKAL PA BRGYAR NI SPYAD NA YANG, ,MAN NGAG DE
NI MED GYUR NA, ,JI LTAR RDO STENGS SA BON BZHIN, ,DE NI THAMS
CAD 'GRUB DON DU, ,THABS NI CUNG ZAD BDAG GIS BSHAD, ,THABS GANG
GIS NI RNAL 'BYOR

RNAMS, ,RANG BZHIN GYI NI GNAS DER 'GYUR, ,SBYIN SREG THAB NI
MED GYUR NA, ,RNAL 'BYOR DNGOS GRUB THOB MI 'GYUR, ,LTE BA'I HOM
KHUNG GTUM MO'I GNAS, ,SHES RAB RANG RIG MTSAN NYID DO, ,RDO RJE
CHU SKYES MNYAM SBYOR BAS, ,YANG DAG 'JIGS PAR 'BAR BA'O, ,PHUNG
PO

LNGA YI RIGS LNGA YI, ,RNAM PAR RTOG PA'I SREG PA DANG, ,DE
BZHIN SPYAN LA SOGS PA NI, ,SKYE MCHED KHAMS NI GZUGS CAN NO,
,PHUNG PO LA SOGS YAM SHING DANG, ,DANG POR SREG RDZAS GSAL BAR
BYA, ,YAM SHING THAMS CAD BSREGS PA'O, ,HAm GI DNGOS PO KHA BUB
NI, ,YON

PO'I RANG BZHIN MTSAN NYID CAN, ,SMIN PHRAG 'KHOR LO'I NANG NA
YOD, ,DE NAS DE NI YANG DAG 'BAB, ,SHU KRA BDUD RTZI RAB RGYUN
NO, ,DE YI GSANG BA'I SREG RDZAS SBYIN, ,LTE BA'I HOm KHUNG PHYI
ROL MIN, ,YANG DAG PAR NI DGYES NAS NI, ,CI BSAMS PA YI 'BRAS BU
SMIN, ,'OD KYI GZUGS

NI GTUM MO YIN, ,AA BA DH'U T'I'I ZHI BA'I GZUGS, ,CHOS DANG
LONGS SPYOD RDZOGS LAM GNAS, ,'GRO DANG 'ONG BA YANG DANG YANG,
,SKRA YI RTZE MO 'BUM GYI CHA, ,CHE BAR LTA BAS MTHONG MI 'GYUR,
,DE YI RO YOD MNYAM PA YIS, ,BLA MA'I ZHABS KYI BKA' DRIN LA,
,PHRA MOR LTA BA'I

@303A *, ,MTSAN NYID KYIS, ,MCHOG GI DNGOS GRUB THOB PAR 'GYUR,
,DE YI NANG NA SEMS YOD NA, ,SKAD CIG GCIG GIS BYANG CHUB SEMS,
,'DI NI GSANG BA MCHOG YIN TE, ,LUNG LAS GSAL BAR BYAS PAS SO,
,BDAG GIS SNGON MED RANG BZOR NI, ,RGYUD RNAMS DON LAS

MI MANG PO, ,DE YI 'BRAS BU JI SNYED PA, ,BLA MA RAB KYI BKA'
DRIN NO, ,'JIG RTEN TSAD MED MYUR BAR NI, ,DE YIS 'GRO BA GROL
BAR SHOG ,SRID PA'I GTI MUG DGON PA LA, ,RNAL 'BYOR RNAMS KYI
LAM RAB GTOR, ,SHES RAB DPAL NI GSANG BAS NI, ,RIN CHEN SNANG BA
GSAL

BYAS PAS, ,SU LA BDAG GIS DBANG BSKUR BAS, ,BDAG LA DE BZHIN
GANG GIS THOS, ,DE NI RANG GIS 'DI SHES LA, ,GZHAN DAG LA YANG
'CHAD NUS SO, ,GANG LA BDAG GIS BSKUR BA MIN, ,GANG GIS BDAG LA
THOS MIN LA, ,DE NI RANG GIS MI SHES TE, ,GZHAN LA 'CHAD PAR

NUS MIN NO, ,DBANG RIN CHEN SNANG BA ZHES BYA BA RNAL 'BYOR GYI
DBANG PHYUG CHEN PO DPAL SHES RAB GSANG BA'I ZHABS KYIS MDZAD PA
RDZOGS SO,, ,,RGYA GAR GYI MKHAN PO DPAL SHES RAB GSANG BA'I
ZHABS DANG, BOD KYI LO TZ'A BA KAM DGE BSNYEN CHOS KYI YE SHES
DANG, PHYUG BRTZAMS

DBANG PHYUG RGYA MTSOS ZHUS TE GTAN LA PHAB PA,, 