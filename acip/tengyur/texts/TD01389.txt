@1B [DD] #, ,RGYA GAR SKAD DU, SE KODDE SHA tIPPA NI, BOD SKAD DU, DBANG
MDOR BSTAN PA'I BRJED BYANG, DPAL DUS KYI 'KHOR LO LA PHYAG
'TSAL LO, ,DMIGS BCAS NAM MKHA' [DD]

LAS BYUNG DANG, ,DMIGS MED BDE LA PHYAG 'TSAL NAS, ,BYANG CHUB
SEMS DPA'I RNAM BSHAD PAS, ,DBANG MDOR BSTAN PA DBYE BAR BYA,
,ZLA BA BZANG POS GSOL BA ZHES PA SA BCU'I

DBANG PHYUG PHYAG NA RDO RJE'I SPRUL PA'I SKU SHAMBHALA'I YUL
GYI BDAG PO CHEN POS GSOL BA 'DEBS PAR BYED DO, ,YANG DAG PAR
STON PAR BYED PA NYID KYIS NA KYE STON PA'O, ,GANG ZHIG 'CHAD
PAR 'GYUR PA

CHU LA SOGS PA DBANG BSKUR BA RNAM PA BDUN DANG BUM PA LA SOGS
PA RNAM GSUM DANG, BLA NA MED CES PA MCHOG TU MI 'GYUR PA STE,
DE BZHIN ZHES PA DBANG BSKUR BA'O, ,'DIS 'KHRUD CING

LUS LA SOGS PA SGRIB PA MED PAR BYED DO ZHES PAS NA DBANG BSKUR
BA STE, DE BDAG LA GSUNGS SHIG PA'O, ,'JIG RTEN PA'I DNGOS GRUB
CES PA 'OG MIN GYI SRID PA'I MTHAR THUG PA'I BDAG PO DANG,

@2A *, ,MCHOG GI DNGOS GRUB CES PA BAG CHAGS DANG BCAS PA'I
NYON MONGS PA RANG SHES BYA DANG SNYOMS PAR 'JUG PA'I SGRIB PA
'GOG PA LAS SA BCU GNYIS THOB PAS YANG DAG PAR RDZOGS PA'I SANGS
RGYAS NYID

DE; DE'I CHED DU'O, ,MDOR BSDUS PA YIS ZHES PA GSOL BA 'DEBS PA
PO NYON MONGS PA DANG BSKAL BA DANG SEMS CAN DANG LTA BA DANG
TSE'I MTSAN NYID KYI SNYIGS MA LNGAS NYE BAR BCOM PA'I SKYE BO
RJES SU 'DZIN PAR MNGON PAR

DGONGS PA'I PHYIR RO, ,DANG PO'I SANGS RGYAS TING NGE 'DZIN LA
SNYOMS PAR ZHUGS PA'I STON PA PO'I LAN GSUNGS PA, NYON CIG CES
PA LA SOGS PA'O, ,DBANG BSKUR DON ZHES PA DBANG BSKUR DANG DE'I
DGOS PA'O, ,MCHOG

CES PA MCHOG TU MI 'GYUR PA STE, MCHOG TU MI 'GYUR PA'I BDE BA'I
THABS NYID KYI PHYIR LHAG PAR 'DOD PA MA YIN PA YANG NGO,
,RTZA'I KUN SPYOD LA SOGS PA GSUNGS TE, STENG DANG 'OG TU LA LA
N'A LA SOGS PA RTZA DRUG PO

RNAMS SU 'CHAD PAR 'GYUR PA'I RIM PAS SROG DANG THUR SEL GYI
RLUNG YANG DAG PAR RGYU BA'O, ,RTZOL PA NI ZHES PA, YAMS NYE BAR
'GOG PA'O ZHES PA'I DBYINGS 'DI'I, A'A STE KUN NAS 'GOG PA NI
SROG RTZOL TE, SROG DANG

@2B THUR SEL GYI RLUNG DAG 'GOG PA ZHES PA'I DON TO, ,MDOR
BSTAN PA YIS ZHES PA MDOR BSDUS PAS SO, ,RNAL 'BYOR DANG RNAL
'BYOR MA LA SOGS PA'I RGYUD THAMS CAD DU MDOR BSTAN PA RNAM PA
GSUM STE RGYAS PAR BSHAD PA YANG NGO, ,DE LA MDOR BSTAN PA RANG
MING NYID KYIS BRJOD

PA'O; ,RAB TU MDOR BSTAN PA NI GNYIS PA'O, ,MDOR BSTAN CHE NI
GSUM PA'O, ,DE BZHIN DU RGYAS PAR BSHAD PA YANG RANG MING NYID
KYIS BRJOD PA'O, ,RAB TU RGYAS PAR BSHAD PA NI GNYIS PA'O,
,GZHAN ZHES PA RGYAS PAR BSHAD PA CHEN PO STE GSUM PA'O, ,MDOR
BSTAN PA DANG

RGYAS PAR BSHAD PA DAG NYID NI RGYUD YANG DAG PAR BSDUS PA STE,
DE LA MDOR BSTAN PA YANG DAG PAR BSDUS PA NI NYUNG DU'I RGYUD
MTHA' DAG STE DPER NA BRGYA PHRAG BCO BRGYAD PA'I GZHUNG DPAL
'DUS PA LA SOGS PA LTA BU'O, ,RGYAS PAR BSHAD PA YANG DAG PAR
BSDU BA NI RTZA BA'I RGYUD KYI RGYAL

PO BSTAN PA MTHA' DAG STE DPER NA STONG PHRAG NYI SHU LNGA PA'I
DPAL 'DUS PA LA SOGS PA LTA BU'O, ,DE BZHIN DU RAB TU MDOR BSTAN
GYI NYUNG DU'I RGYUD LA DKA' 'GREL LO, ,'DIR RGYAS PAR BSHAD PA
NI RAB TU RGYAS BSHAD DU MNGON PAR 'DOD DE, RTZA BA'I RGYUD LA
DKA' 'GREL LO, ,DE BZHIN

DU MDOR BSTAN CHEN POS NYUNG DU'I RGYUD LA RGYA CHE 'GREL LO,
,'DIR RGYAS PAR BSHAD PA NI RGYAS BSHAD CHEN POR MNGON PAR 'DOD
DE, RGYAS BSHAD CHEN POS RTZA BA'I RGYUD LA RGYA CHE 'GREL LO,
,DE NI STE YANG DAG PAR SDUD PA DANG DKA' 'GREL DANG RGYA CHE
'GREL TE GSUM KA'ANG, MNGON SHES

THOB RNAMS KYIS ZHES PA LHA'I MIG DANG LHA'I RNA BA DANG PHA ROL
GYI SEMS SHES PA DANG RANG DANG GZHAN GYI SNGON GYI GNAS RJES SU
DRAN PA DANG, NAM MKHA' LA 'GRO BA'I RDZU 'PHRUL THOB PA RNAMS
KHO NA NAS BYA'O, ,MKHAS RNAMS KYIS MIN NYID CES PA RTOG GE
SKAM PO GOMS PAS SEMS

KYI RGYUD NYE BAR BCOM PA, SO SO RANG GI RIG PAR BYA BA NANG GI
BDAG NYID SGOM PA LA KHA PHYIR PHYOGS PA RNAMS KYIS NI MA YIN
NO, ,DE LTAR MDOR BSTAN PA LA SOGS PA MTHA' DRUG RNAMS KYIS DANG
JI SRID DU 'JIG RTEN KHAMS LA SOGS PA'I BAR RNAMS KYIS DAG PA
'DI NI DANG PO'I SANGS RGYAS KYI

@3A *, ,RGYUD DO, ,SHIN TU RNAM PAR DAG PA DANG, CHOS DANG
SNGAGS DANG DBYIBS KYI RDO RJE'I RNAL 'BYOR RNAMS KYIS TE, STONG
PA NYID DANG MTSAN MA MED PA DANG SMON PA MED PA DANG MNGON PAR
'DUS MA BYAS PA'I RNAM PAR THAR PA RNAMS SNYING RJE DANG BYAMS
PA DANG DGA' BA DANG, BTANG SNYOMS

KYI TSANGS PA'I GNAS RNAMS LA LHAN CIG RIM PA LTAR RO MNYAM PA'I
NGO BO CAN, BZHI PA DANG SHIN TU GNYID LOG PA DANG RMI LAM DANG
SAD PA'I GNAS SKABS 'JIG PAR BYED PA, LHAN CIG SKYES PA DANG
CHOS DANG LONGS SPYOD RDZOGS PA DANG SPRUL PA'I SKU'I NGO BO
RNAMS KYIS SO, ,SKAD CIG GCIG DANG

RNAM PA LNGA DANG RNAM PA NYI SHU DANG SGYU 'PHRUL DRA BA'I
MNGON PAR RDZOGS PA'I BYANG CHUB RNAMS KYIS ZHES PA LA, SKYE
BA'I RIM PAS PHA DANG MA DAG GI GNYIS KA'I THIG LE RO MNYAM PAR
GYUR PA'I MA'I GSANG BA'I 'KHOR LOR SKYE BAR 'DOD PA'I KUN GZHI
RNAM PAR SHES PA GANG SKAD CIG GCIG PO

BDE BA YANG DAG PAR RIG PA 'BA' ZHIG PA, ,LUS KYANG NYA RO HI TA
LTAR RNAM PA GCIG PA DE NI SKAD CIG GCIG GIS MNGON PAR RDZOGS
PAR BYANG CHUB PA'O, ,GANG GI TSE MNGAL NA GNAS PA DE NYID KYI
GZUGS LA SOGS PA'I BAG CHAGS KYI BDAG NYID CAN SHES PA LNGA YANG
DAG PAR RIG CING,

RUS SBAL LTAR 'BUR PO'I RNAM PA LNGA 'THON PA DE'I TSE RNAM PA
LNGA MNGON PAR RDZOGS PAR BYANG CHUB PA'O, ,DE NAS GANG GI TSE
SHES PA LNGA PO RNAMS KYI SO SO RANG GI SA LA SOGS PA'I BAG
CHAGS KYI DBYE BA DANG, LUS SOR MO NYI SHU RDZOGS PA DE'I TSE
RNAM PA NYI SHUS MNGON PAR RDZOGS

PAR BYANG CHUB PA'O, ,DE NAS MNGAL NAS 'THON TE SGYU MA'I DRA BA
LTAR MTHA' YAS PA'I DNGOS PO YANG DAG PAR RIG PA NI SGYU 'PHRUL
DRA BAS MNGON PAR RDZOGS PAR BYANG CHUB PA'O, ,RDZOGS PA'I RIM
PAS NI DU BA LA SOGS PA'I MTSAN MA BCU PO RNAMS KYI CHUNG DU
DANG 'BRING DANG CHEN PO DANG SHIN

TU CHEN PO'I DBYE BAS SGRUB PA BZHI PO RNAMS RDZOGS PA'I BYANG
CHUB PA RNAMS SO, ,PHUNG PO RNAMS KYIS NI GZUGS DANG TSOR BA
DANG 'DU SHES DANG 'DU BYED DANG RNAM PAR SHES PA DANG YE SHES
RNAMS KYIS SO, ,KHAMS RNAMS KYIS NI SA DANG CHU DANG ME DANG
RLUNG DANG NAM MKHA' DANG YE SHES RNAMS KYIS

@3B SO; ,SKYE MCHED RNAMS KYIS NI LUS DANG LCE DANG MIG DANG
SNA DANG RNA BA DANG YID DANG, DRI DANG GZUGS DANG RO DANG REG
BYA DANG CHOS KYI DBYINGS RNAMS KYIS SO, ,MANG PO'I TSIG LAS
BSHAD LAM DANG RKANG PA DANG LAG PA DANG NGAG DANG MDOMS DANG
DUNG CAN MA DANG, BSHAD BA GTONG BA DANG 'GRO BA DANG

LEN PA DANG SMRA BRJOD DANG GCI BA 'DZAG PA DANG KHU BA 'PHO BA
RNAMS KYIS TE, RNAM PAR SNANG MDZAD LA SOGS PA RNAMS PAR DAG PA
SO SOR RIGS DRUG PO 'DI RNAMS KYIS SO, ,'JIG RTEN GYI KHAMS DANG
NANG DANG MNGON PAR DBANG BSKUR BA DANG SGRUB THABS DANG YE SHES
ZHES BYA BA'I LE'U LNGA

PA SNOD KYI 'JIG RTEN DANG SEMS CAN GYI 'JIG RTEN DANG SEMS CAN
SBYONG BAR BYED PA DANG 'JIG RTEN PA'I DNGOS GRUB SGRUB PAR BYED
PA DANG MCHOG TU MI 'GYUR PA'I DON RAB TU GSAL BAR BYED PA RNAMS
KYIS SO, ,BDEN GNYIS NI 'JIG RTEN DANG 'JIG RTEN LAS 'DAS PA DAG
GIS SO, ,DANG PO'I

SGRA NI THOG MA DANG THA MA MED PA'I DON TO, ,CHOS RNAMS THAMS
CAD PHYIN CI MA LOG PAR, ,SANGS RGYAS ZIN TO ZHES PAS SANGS
RGYAS SO, ,DANG PO YANG 'DI YIN LA SANGS RGYAS KYANG NGO ZHES PA
STE SKYE BA DANG 'JIG PA DANG BRAL BA THAMS CAD MKHYEN PA ZHES
PA'I DON TO, ,MTSAN YANG DAG

PAR BRJOD PAR, ,SANGS RGYAS THOG MA THA MA MED, ,DANG PO'I SANGS
RGYAS GNYIS RTOGS MED, ,CES SO, ,SNYING RJE STONG NYID SKU CAN
TE, ,DUS NI KUN RDZOB GZUGS CAN MA, ,STONG NYID 'KHOR LO ZHES
PAR BSHAD, ,DUS 'KHOR GNYIS MED MI 'GYUR PA'O, ,YANG NA YI GE RE
RE'I

MING GIS TE, KA YIG LAS NI RGYU ZHI BA, ,LA YIG LAS 'DIR THIM PA
NYID, ,RTZA YIG LAS NI G-YO BA'I SEMS, ,KRA YIG LAS RIMS BCINGS
PAS SO, ,DANG POR ZHES PA LA SOGS PA TSIGS SU BCAD PA GNYIS NI
GSAL LO, ,DKYIL 'KHOR GYI BYANG GI SGOR

SGRIB PA DANG BCAS PA'I LUS DAG PA'I DON DU CHU DANG COD PA NA
DAG GO, ,LHO'I SGOR DAG DAG PA'I DON DU DAR DPYANGS KYI DBANG
STE, RDO RJE DANG DRIL BU'I DBANG BSKUR YANG NGO, ,SHAR DU SEMS
DAG PA'I DON DU BRTUL ZHUGS CHEN PO DANG MING GI DBANG BSKUR DAG
GO, ,NUB TU YE SHES DAG

@4A *, ,PA'I DON DU RJES SU GNANG BA'I DBANG BSKUR RO, ,DAG PA
GZHAN YANG YOD CING DE GSUNGS PA, SA LA SOGS PA'I KHAMS DRUG
RNAMS SPYAN MA LA SOGS PA RIG MA DRUG NYID DU GRUB PA GSAL BAR
BYED PA NI CHU'I DBANG BSKUR RO, ,DE BZHIN DU GZUGS LA SOGS PA'I
PHUNG

PO LNGA RNAMS RNAM PAR SNANG MDZAD LA SOGS PA NYID DU RDZOGS PA
NI COD PAN GYI DBANG NGO, ,DU BA LA SOGS PA PHA ROL TU PHYIN PA
BCU SO SOR THOB PA'I DON DU DPA' BO'I DAR DBYANGS KYI DBANG
BSKUR BA'O, ,RDO RJE MI 'GYUR CHE, DRIL BU SANGS RGYAS SKAD CES
PAR SBYAR TE, 'KHOR BA BA'I SDUG

BSNGAL MTHA' DAG GIS MI PHYED PA NYID KYIS DANG, DE RNAMS 'BYED
PAR BYED PA NYID KYIS NA BDE BA MI 'GYUR PA CHEN PO KHO NA RDO
RJE'O, ,MTHA' YAS PA'I LHA DANG MI LA SOGS PA RNAMS LA DE DANG
DE'I SKAD KYIS RGYUN MI 'CHAD PAR CHOS KYI BDUD RTZI BSTAN PA'I
DON DU GZHOM DU MED PA'I SGRA'I RANG BZHIN

RDO RJE DRIL BU'O, ,NYI MA ZLA BA ZHES PA SROG DANG THUR SEL
G-YAS PA DANG G-YON PAR 'BAB PA DAG GCIG PA NYID AA WA DH'U
T'I RU ZHUGS PA STE DE'I DON DU RDO RJE DANG RDO RJE DRIL BU
DANG LDAN PA'I LAG PA DAG GIS 'KHYUD PA'I TSUL NI RDO RJE DANG
RDO RJE DRIL BU'I DBANG BSKUR TE BZHI PA'O, ,THA MAL PA'I YUL

DANG DBANG PO DANG RNAM PAR SHES PA RNAMS 'GOG PA LAS LHA'I MIG
LA SOGS PA'I DBANG PO RNAMS KYIS LHA'I RNAM PAR SHES PA RNAMS
STONG PA NYID KYI GZUGS KYI YUL LA BEMS PO MA YIN PAR RAB TU
'JUG PAR NGES PAS PHYAG RGYA CHEN PO'I DNGOS GRUB THOB PAR BYED
PA NYID KYI PHYIR

RDO RJE BRTUL ZHUGS KYI DBANG BSKUR TE LNGA PA'O, ,BRAM ZE LA
SOGS PA'I RIGS RNAMS GCIG TU BSRE BA'I DGONGS PAS CHE GE MO RDO
RJE ZHES BYA BA'I MING GI BYED PA LAS BYAMS PA LA SOGS PA TSANGS
PA'I GNAS RNAMS YONGS SU RDZOGS PAS MING GI DBANG BSKUR BA STE
DRUG PA'O, ,SEMS

CAN GYI KHAMS DPAG TU MED PA LA BSAM PA'I DBANG JI LTA BAR KUN
RDZOB DANG DON DAM PA'I RNAM PAR DBYE BAS, MCHOG TU GSANG BA'I
RDO RJE THEG PA STON PA'I DON DU RJES SU GNANG BA'I DBANG BSKUR
BAS SANGS RGYAS NYID RDZOGS PAR BYED PA STE BDUN PA'O, ,DBANG
BSKUR BDUN PO 'DI RNAMS NI

@4B RDUL TSON GYI DKYIL 'KHOR RNAM PAR SPANGS NAS GZHAN RAS
BRIS LA SOGS PA'I DKYIL 'KHOR DU SBYIN PAR BYA BA MA YIN NO,
,SNGAR MDOR BSTAN PA'I DBANG BSKUR BCU GCIG PO RNAMS KYI NANG
NAS 'JIG RTEN PA DANG 'JIG RTEN LAS 'DAS PA'I DNGOS GRUB KYI
KHANG BZANGS [*BZANG?] KYI THEM SKAS SU GYUR

PA 'OG MA'I KUN RDZOB KYI NGO BO CAN DBANG BDUN PO RNAMS RNAM
PAR BSHAD NAS RNAL 'BYOR GYI KUN RDZOB TU GYUR PA 'JIG RTEN PA'I
DNGOS GRUB SGRUB PAR BYED PA DON DAM PA'I RJES SU MTHUN PA'I
DBANG BSKUR GSUM RNAMS, BUM PA ZHES PA LA SOGS PAS MDOR BSTAN
NAS, MCHOG

GI DNGOS GRUB KYI RGYU THUN MONG MA YIN PA GSUNGS PA, SLAR YANG
ZHES PA LA SOGS PA'O, ,SHES RAB CHEN PO ZHES PA KUN DU RTOG PAS
MA BRTAGS PA 'CHAD PAR 'GYUR PA'I PHYAG RGYA CHEN MO'O, ,DE
BSGOM PA LAS YE SHES NI DE LAS SKYES PA MI 'GYUR PA'I BDE BA
CHEN PO STE, DBANG

BSKUR BCU GCIG PA'O, ,BUM PA LA SOGS PA BZHI PO 'DI RNAMS KYI
MING RJES SU 'GRO BA DANG BCAS PA RNAMS NI GRANGS JI LTA BAR
'GYUR PA DANG, MI 'GYUR PA DANG 'DZAG PA DANG MI 'DZAG PA ZHES
BYA BA RNAMS SO, ,LUS ZHES PA LA SOGS PA GO SLA'O, ,DE BZHIN DU
BYIS PA DANG DAR MA

DANG RGAN PO DANG SKYE DGU'I BDAG PO'I MING CAN RNAMS SO, ,SHES
RAB CES PA LO BCU GNYIS MA NAS BRTZAMS NAS LO NYI SHU MA'I BAR
TE, RANG GI SEMS DGA' BAR 'OS PA DBANG BSKUR BA'I SKAL BA CAN
DE'I NU MA'I YAN LAG LA REG PAS BYANG CHUB SEMS 'PHO ZHES PA
GTZUG TOR GYI PADMA

'DAB MA BZHI PA LAS KHU BA BDUD RTZI'I RGYUN DPRAL BA'I PADMA
'DAB MA BCU DRUG PA'I LTE BAR 'ONGS PA NA GANG SKU'I DGA' BA
DANG, GSUNG GI DGA' BA DANG, THUGS KYI DGA' BA DANG, YE SHES KYI
DGA' BA'I BDAG NYID KYI BDE BA NYAMS SU MYONG BA DE NI DBANG
BSKUR DANG PO THOB PA NYID KYI PHYIR RNAL

'BYOR BA'O MA 'DZIN PAS DBANG BSKUR BA BYIS PA ZHES BRJOD DO,
,DE NAS DE'I GSANG BAR RDO RJE CUNG ZAD BSKYOD PAS BYANG CHUB
SEMS NI 'PHO ZHES PA MGRIN PA'I PADMA 'DAB MA SUM CU RTZA GNYIS
PA NAS SNYING GA'I PADMA 'DAB MA BRGYAD PA'I LTE BAR GANG SKU'I
MCHOG DGA' DANG, NGAG GI MCHOG DGA'

@5A *, ,DANG; THUGS KYI MCHOG DGA' DANG, YE SHES KYI MCHOG
DGA'I BDAG NYID KYI BDE BA NYAMS SU MYONG BA GANG YIN PA DE SNGA
MA LAS SHIN TU LHAG PA NYID KYI PHYIR DAR MA GSANG BA'I DBANG
BSKUR BA'O, ,DE NAS DRAG PAR BSKYOD PAS G-YO BAR BGROD CES PA
LTE BAR PADMA 'DAB MA

DRUG CU RTZA BZHI PA LAS GSANG BA'I PADMA 'DAB MA SUM CU RTZA
GNYIS PAR 'ONGS PAS KHU BA ZLA BA'I CHA BCO LNGA'I RTZE MOR SON
PAS SHIN TU DANG BAR ZHU BA G-YO BA ZHES BYA BA'I RDO RJE NOR
BU'I BU GA'I MTHAR BGROD PAS GANG CHEN PO SKU'I KHYAD PAR GYI
DGA' BA DANG, GSUNG GI KHYAD PAR GYI DGA' BA DANG, SEMS

KYI KHYAD PAR GYI DGA' BA DANG, YE SHES KYI KHYAD PAR GYI DGA'
BA'I BDAG NYID KYI BDE BA NYAMS SU MYONG BA GANG YIN PA DE NI
RGAN PO STE SHES RAB YE SHES KYI DBANG BSKUR BA'O, ,PHYAG RGYA
CHEN PO ZHES PA NAM MKHA' LAS BYUNG BA'I GZUGS TE, DE RANG GI
NGANG GIS 'BYUNG BA'I SGOM PA ZHES BYA BA LA

RJES CHAGS LAS SKYES PA G-YO MED CES PA RDO RJE NOR BU LAS PHYI
ROL DU G-YO ZHING ZAG PA 'GOG PA, GANG GI ZLA BA BDUD RTZI MI
'DZAG PA'I BDE BA NYID KYIS NA SKU'I LHAN CIG SKYES PA'I DGA' BA
DANG, NGAG GI LHAN CIG SKYES PA'I DGA' BA DANG, THUGS KYI LHAN
CIG SKYES PA'I DGA' BA'I

BDAG NYID CAN YE SHES CHEN PO ZHES BYA BA DBANG BSKUR BZHI PA'O,
,'DI NI 'JIG RTEN LAS 'DAS PA'I YE SHES SGRIB PA MED PA LHAG PAR
RTOGS PA, GRUB PA'I DNGUL CHUS ZANGS LA SOGS PA RNAMS GSER GYI
NGO BO BZHIN DU SGRIB PA DANG BCAS PA'I PHUNG PO LA SOGS PA
RNAMS DE

BZHIN GSHEGS PA NYID LA SOGS PA SKYE DGU'I DNGOS POR 'GRUB PAR
BYED PA NYID KYI PHYIR, SKYE DGU'I BDAG PO'O, ,KHU BA STENG DU
GSANG BA DANG LTE BA DANG SNYING GA DANG MGRIN PA'I 'KHOR LO
RNAMS SU BGROD PA GNYIS SU MED PA MI 'GYUR PA 'DI KHO NA'I MING
RDO RJE SEMS DPA' LA

SOGS PA BZHI'O, ,DPRAL BAR BGROD PA NI SHIN TU RNAM PAR DAG PA
LA SOGS PA RDO RJE'I RNAL 'BYOR RNAM PA BZHI'O, ,GTZUG TOR DU
BGROD PA NI DUS KYI 'KHOR LO'I ZHES PA SEMS DPA' DRUG RNAMS SO,
,NYON MONGS PA DANG SHES BYA'I SGRIB PA'I BUD SHING MA LUS PA
SREG PA'I THAMS

@5B CAD MKHYEN PA'I YE SHES KYI ME 'DI NYID KYIS NI SGRUB BYED
DE GSAL BAR 'GYUR PA DU BA SOGS RNAMS KYI RNAL 'BYOR PAS BYA'O,
,CI LTAR GYUR PA RNAMS KYIS SHE NA, RTZA BA'I RGYUD DANG BSDUS
PA'I RGYUD DANG 'PHAGS PA SHES RAB KYI PHA ROL TU PHYIN PA LA
SOGS PA NGES PA'I DON GYI MDO SDE THAMS

CAD DU RAB TU GRAGS PA STONG PA LA GLO BUR DU SO SOR SNANG BA'I
PHYIR RAB GSAL DE RNAMS KYIS SO, ,RNAM PAR RTOG PA THAMS CAD NYE
BAR NUB PA'I PHYIR BSAM PA MA YIN PA RNAMS KYIS SO, ,DE KHO NA
NYID KYI 'BRAS BU'I SNGA LTAS SU GYUR PA NYID KYI PHYIR MTSAN MA
RNAMS KYIS SO, ,GZUNG

BA DANG 'DZIN PA DANG BRAL BA RANG BZHIN GYIS STONG PA NYID KYI
BLO NI SHES RAB STE, DE'I GZUGS BRNYAN RNAL 'BYOR PA LA MNGON
SUM DU SNANG BA RNAMS KYIS SO, ,PHYI DANG NANG GI DRI MAS MA GOS
PA NYID KYI PHYIR NAM MKHA' DANG MNYAM PA RNAMS KYIS SO, ,YOD PA
DANG MED PA LA SOGS PA'I

RNAM PAR RTOG PA'I RNYOG PA MTSAN MA NYID KYI PHYIR YOD DANG MED
LAS RNAM PAR 'DAS PA RNAMS KYIS SO, ,RNAL 'BYOR PA'I SO SOR RANG
GIS RIG PAR BYA BA NYID KYI PHYIR RANG GI SEMS KYI RTOGS PA'I
DON RNAMS KYIS SO, ,RNAM PA THAMS CAD DU MA BYAS PA RMAD DU
BYUNG BA RANG BZHIN MED PA'I

DNGOS PO'I NGO BO CAN NYID KYI PHYIR RDUL PHRAN LAS SKYES PA'I
TSOGS PA RNAMS DOR BA RNAMS KYIS SO, ,PHYI NANG MTHA' DAG KHYAB
PA DKAR PO DU BA'I RNAM PA STONG PA'I SNANG BA STE, 'DI YANG
SPRIN LTAR SNANG BA'I DE MA THAG TU 'BYUNG NGO, ,JI SKAD DU
GSUNGS PA, DANG PO SPRIN DANG 'DRA

BAR SNANG, ,GNYIS PA DU BA LTA BU'O, ,ZHES SO, ,DE BZHIN DU
G-YO BA'I CHU'I RNAM PA SMIG RGYU'O, ,MKHA' SNANG DANG SGRON
MA'I RNAM PA DAG NI RAB TU GRAGS SO, ,MTSAN MA BZHI PO 'DI RNAMS
NI BUG PA MED PA'I KHANG BAR MUN PA LA 'BYUNG BA NYID KYI PHYIR,
MTSAN MO'I RNAL

'BYOR DANG NAM MKHA'I RNAL 'BYOR RO, ,JI SKAD DU DPAL GSANG BA
'DUS PA LA SOGS PAR DANG PO DANG GNYIS PA BZLOG PAS GSUNGS PA,
'GOG PA RDO RJER BGROD SEMS LA, ,MTSAN MA NYER 'DZIN SKYE 'GYUR
PA, ,DANG POR SMIG RGYU'I RNAM PA STE, ,GNYIS PAR DU BA LTA
BU'O, ,GSUM PAR

@6A *, ,MKHA' SNANG RNAM PA STE, ,BZHI PAR SGRON MA RAB 'BAR
BA'O, ,LNGA PA RTAG TU SNANG BA NI, ,SPRIN MED NAM MKHA' LTA
BU'O, ,ZHES SO, ,DE NAS SPRIN MED PA'I NAM MKHA' DANG 'DRA BAR
SNANG BA SNGON DU 'GRO BA'I ME'I RNAM PA STONG BA'I SNANG BA NI
'BAR BA'O, ,ZLA BA DANG NYI MA'I

SNANG BA DAG NI RAB TU GRAGS SO, ,MUN CAN NI SGRA GCAN GYI SNANG
BA STE RIN PO CHE NAG PO LTAR SNANG BA'O, ,CHA ZHES PA GLOG GI
SNANG BA'O, ,THIG LE CHE ZHES PA RGYU BA DANG BCAS PA'I MI RGYU
BA GSAL BAR BYED PA KHA DOG SNGON PO ZLA BA'I DKYIL 'KHOR GYI
RNAM PAR SNANG BA'O, ,MTSAN MA DRUG

BO 'DI RNAMS NI SPRIN MED PA'I NAM MKHA'I SNANG BA LAS BYUNG BA
NYID KYI PHYIR NYIN MO'I RNAL 'BYOR DANG BLAG PA MED PA'I RNAL
'BYOR RO, ,DE NAS DE'I DBUS SU SON PA LONGS SPYOD RDZOGS PA'I
SKU'I BDAG NYID KYI SANGS RGYAS KYI GZUGS MTHONG BA SNGON MA
CAN, SKAD CIG GCIG LA LAG PAR

GNAS PA'I CHU LTA BUR SHIN TU DANG PA RNAM PA THAMS CAD PA'I BUM
PA DANG SNAM BU LA SOGS PA MTHONG BA NI SNA TSOGS GZUGS BRNYAN
'OD GSAL BA'O, ,BKAB DANG MA BKAB MIG DAG GIS, ,ZHES PA PAR
SNANG LA LTUNG BA NYID KYIS NA PHYED BTZUMS PA'I MIG DAG GIS
STONG PAR TE NAM MKHA'

LA GZUNG BA DANG 'DZIN PA DANG BRAL BA LA RJES BRTAG MIN PA RNAL
'BYOR BA'I MNGON SUM MO, ,GZUGS DE STE DU BA LA SOGS PA BSGOM
PAR BYA, RANG GIS NYAMS SU MYONG BAR BYA'O, ,RNAL 'BYOR GNYI GA
DAG KYANG DPAL DANG PO'I SANGS RGYAS SU BKA' STZAL PA, NAM MKHAR
KUN NAS ZHEN PA'I SEMS DANG MIG

MI 'DZUMS NA RDO RJE'I LAM DU RAB ZHUGS PAS, ,STONG PA LAS NI DU
BA SMIG RGYU RAB GSAL DRI MED MKHA' SNANG NYID DANG MAR ME DANG,
,'BAR BA ZLA BA NYI MA RDO RJE RNAMS DANG MCHOG GI CHA DANG THIG
LE MTHONG BAR 'GYUR, ,DE YI DBUS SU SANGS RGYAS GZUGS NI YUL
DANG RNAM BRAL DU MA LONGS SPYOD RDZOGS

PA'I SKU, ,ZHES SO, ,RGYAL BA'I YUM PAR MAR YANG BKA' STZAL PA,
RIN CHEN SNANG BA ZHES BYA BA'I TING NGE 'DZIN DANG, RIN CHEN
SGRON MA ZHES BYA BA'I TING NGE 'DZIN DANG, ZLA BA SNANG BA ZHES
BYA BA'I TING NGE 'DZIN DANG, NYI MA SGRON MA ZHES BYA BA'I TING
NGE 'DZIN DANG, RNAM PA THAMS CAD

@6B GZIGS PA ZHES BYA BA'I TING NGE 'DZIN DANG ZHES PA LA SOGS
PA'O, ,YANG SHES RAB KYI PHA ROL TU PHYIN PAR BKA' STZAL PA, KOO
SHI KA GANG NAM MKHA' LA RNAL 'BYOR DU BYED PA DE SHES RAB KYI
PHA ROL TU PHYIN PA LA RNAL 'BYOR DU BYED PA'O, ,GANG BLAG BA
MED PA LA RNAL 'BYOR DU BYED PA DE SHES RAB

KYI PHA ROL TU PHYIN PA LA RNAL 'BYOR DU BYED PA'O ZHES PA LA
SOGS PA'O, ,DE BZHIN DU MTSAN YANG DAG PAR BRJOD PAR, ,SANGS
RGYAS THAMS CAD MNGON SUM PA, ,YE SHES ME LCE 'OD RAB GSAL,
,ZHES PA LA SOGS PA'O, ,DE LTAR NI, BLA MA'I BKA' YIS NYAMS
MYONG MED PA LAS, ,

SNGAGS KYI TSUL GYI GTAM DANG GTAM YIN TE, ,GANG PHYIR 'DI NI
BLA MA'I BKAS GNANG BA'I, ,SHES RAB LONGS SPYOD SNGON DU 'GRO
BA'O, ,RTZA BA'I RGYUD DU BCOM LDAN 'DAS KYIS BKA' STZAL PA, YOD
DANG MED LAS RNAM PAR 'DAS, ,GNYIS MED DNGOS PO DNGOS MED ZAD,
,STONG

NYID SNYING RJE DBYER MED PA, ,RDO RJE'I RNAL 'BYOR BDE BA CHE,
,PHRA RAB RDUL GYI CHOS NYID 'DAS, ,STONG PA'I CHOS NI RNAM PAR
SPANGS, ,RTAG DANG CHAD LAS NGES PAR GROL, ,RDO RJE'I RNAL 'BYOR
GNYIS RTOG MED, ,CES SO, ,GZHAN DU YANG, BSAM PA THAMS CAD YONGS
SPANGS NAS, ,NYIN

GCIG YONGS SU BRTAG PAR BYA, ,GAL TE YID CHES MA GYUR NA, ,DE
TSE DER DA'I TSIG DE BRDZUN, ,ZHES SO, ,'PHAGS PA KLU SGRUB
ZHABS KYIS KYANG GSUNGS PA, ,GANG GI BLO NI RTEN MED PA, ,YOD
DANG MED LAS RNAM PAR 'DAS, ,DE YIS ZAB MO DMIGS MED PA, ,YID
CHES DON LA RNAM PAR BSGOM, ,

ZHES SO, ,'PHAGS PA LHA'I ZHABS KYIS KYANG, BCOM LDAN SROG GI
BDAG PO RJE BO RANG NYID LA NI THIM GYUR CING, ,'TSO BA'I RLUNG
GI RGYU BA 'BYUNG DANG 'JUG PA'I TSOGS RAB ZHI BAR GYUR PA NA,
,GANG ZHIG RNAL 'BYOR DBANG PHYUG RNAMS KYIS SNANG BA SHIN TU
'OD GSAL RAB 'BYAM

'DI; ,RANG LUS NYID LAS NGAS 'THON MUN PA BCOM NAS 'JIG RTEN
GSUM PO GNON PAR BYED, ,CES SO, ,LA BA'I NA BZA' CAN GYI ZHABS
KYIS KYANG GSUNGS PA, SNANG BA THOB PA'I RNAL 'BYOR PAS, ,'DIR
NI RTAGS ZHES BYA BA STE, ,GRUB LA 'KHRUL PA MED PA RNAMS, ,

@7A *, ,LAM NAG GI NI DU BA BZHIN, ,ZHES SO, ,YANG, GNAS SKABS
DE YANG RNAM MI SHES, ,JI LTA'I STONG NYID BRJOD PAR BYA, ,'JIG
RTEN GRAGS PA KHO NA MIN, ,MED PAR SMRA DON RJES 'GRO MIN, ,MIG
DAG RENGS PAR BYED PA DANG, ,MGO BO'ANG DUD PA NYID DU NI, ,

SEMS DANG SEMS BYUNG MI G-YO DANG, ,STONG NYID MTHONG BA'I
STONG BA NYID, ,CES PA LA SOGS PA'O, ,SA RA HA'I ZHABS KYIS
KYANG, THAMS CAD DNGOS POR RTOGS PA DANG LDAN G-YO BA'I YID NI
'KHOR BA 'DIR, ,G-YANG SAR RAB TU LTUNG 'GYUR BLO YANG RMONGS
PAR RAB TU LTUNG BAR 'GYUR, ,

GAL TE 'DIR NI GANG LAS DMIGS PA'I DON MED CHOS RNAMS RTOGS
RENGS PAR, ,GYUR PA DE TSE LHA MO PHYAG 'TSAL BDE BA DAM PA DPAL
GYI MTHU, ,ZHES SO, ,GZHAN GYIS KYANG GSUNGS PA, GANG DU DRI MA
MED PA'I MKHA' LA MIG PHYED BTZUMS PA NA, ,THUGS RJE CHEN PO
'PHRO BAS RLAN PA BSAM

BA'I RTEN ZA LAS, ,YOD DANG MED DANG GNYIS DANG DNGOS DANG DNGOS
MED 'BYED PA BRAL, ,STONG PA NYID KYI RJES 'GRO DU SOGS MTHA'
DAG GLO BUR 'CHAR, ,DE BZHIN DU, DANG POR THOG MTHA' LAS GROL
BA'I, ,DBU MA TZAM LA YANG DAG GNAS, ,GANG ZHIG DER GNAS 'DOR BA
STE, ,'DI YI SNANG BA

BCU BDAG NYID, ,CES SO, ,'DIR BSOD NAMS DANG LDAN PA RNAMS KYIS
BLA MA CHEN PO'I BKA' DRIN LAS BAR SNANG LAS KHONG DU CHUD PA
'DI NI RNAL 'BYOR GYI DBANG PHYUG GI RDO RJE'I GLUR KUN RDZOB
DANG DON DAM PA'I TSIG GIS GSUNGS TE, DPAL LDAN DPA' BO SA HA RA
YIS GSUNGS PA, RMONGS PA

BAR SNANG TSAD RNAMS NI, ,GAL TE SHES NA RMONGS TSOGS GCOD,
,DANG POR RNAM DAG NAM MKHA' LA, ,BLTA ZHING BLTA BAS MTHONG BA
'GAG ,DE BZHIN DU, CHOS KYI TSAD NI 'DI YIS CHOG ,MIG PHYED GYEN
DU BLTA BA NA, ,MTHONG BA BRTAN PA NYID KYIS SHES, ,RMAD BYUNG
NAM MKHA'I DKYIL

SHAR BHU SU KU, ,STONG PA'I GZUGS MDZES LTOS SHIG BHU SU KU,
,DPE MED ME TOG RGYAS SO BHU SU KU, ,RIN CHEN RIN THANG MED PA'I
ME TOG LONG, ,ME TOG 'DI NI KHA DOG SNA TSOGS CAN, ,ME TOG 'DI
NI STONG BA'I DGON PAR RGYAS, ,DE BZHIN DU, L'A M'A NAM MKHA'I
ME TOG SHAR, ,

@7B RAB TU MI GNAS LCI BA'O, ,BLTA ZHING BLTA BAS NAM LANGS
KYANG, ,SH'ANTI SGRON MAS LAM TSOL LO, ,DE BZHIN DU, SKYA RENGS
SHAR RO BHU SU KU, ,SHANTIS SMRAS PA NAM LANGS THUN, ,GANG TSE
ZLA BA NYA BA SHAR GYUR PA, ,DE TSE SEMS KYI RGYAL PO RAB TU
NYAL, ,DGA' DANG SNYING RJE'I dA MA RU YI

SLA; ,'PHAGS PA LHA YI DMIGS PA MED PAR GSAL, ,G-YON DANG
G-YAS SU 'KHROL BA LA, ,K'AHNAS SMRAS PA BAR LAM MO, ,SEMS
RTOGS RIN CHEN RAB DAGS [DGAS?] GROL, ,GRONG KHYER MI SMRA RMONGS PA
RNAMS, ,ME TOG LNGA BYUNG DE RU THIM, ,DGA' BA'I SEMS NI NAM
MKHA' BYIN, ,

DE BZHIN DU, RMAD DU BYUNG BA GANG ZHIG MTHU LAS BYUNG, ,GANG
ZHIG NYI ZLA BCINGS SHING SGRON ME SBAR, ,SH'ANTI RANG NYID
DBANG GZHAG RANG NYID RGOD, ,NAM MKHA'I SBRUM MA LAS NI SKYE BA
MTHONG, ,SLAR YANG ZAB MO'I CHOS THOS NAS NI LAM NGAN PA, ,MUN
PA'I LAM LA CI YANG MTHONG BA MED, ,GAL

TE NAM MKHA'I RTZE MOR ME TOG RGYAS, ,SH'ANTI SA SMRAS PA DE
TSE 'KHRUL PA CHAD, ,GZHAN RNAMS KYIS KYANG RAB GSUNGS PA, ,BAR
SNANG LA NI YID DANG RLUNG DANG MIG ,DUS GCIG TU NI GAL TE LEGS
SBYAR NA, ,RGYAL PO'I YON TAN RIN CHEN NGES PAR SKYE, ,'DI RNAMS
MTHA' DAG DE BZHIN GSHEGS

BA'I GSUNG, ,SNA TSOGS RNAM RTOG BRAL ZHING MI SEMS PAR, ,GAL TE
BAR SNANG LA NI MIG GTAD NA, ,PHYOGS BCU'I 'JIG RTEN DAG NI YIN
NAM SNYAM, ,RNAL 'BYOR DBANG PHYUG MTHA' DAG 'DI LAS THOB, DE
BZHIN DU, RANG YID MTSAN NYID MTHA' DAG BRAL BA YIS, ,MIG PHYED
GYEN DU

BLTA BA DANG BCAS PAS, ,GAL TE DBU MAR RLUNG NI BUS GYUR PA, ,DE
TSE RDO RJE'I ME DANG DU BA 'BYUNG, ,ZHES SO, ,DE'I PHYIR SANGS
RGYAS NYID DON DU GNYER BAS THE TSOM MED PAR DU BA LA SOGS PA'I
LAM BSGOM PAR BYA'O, ,'O NA PHYAG RGYA CHEN PO BSGOM PA'ANG RNAM
PAR RTOG PA'I RNYOG PA

MTHA' DAG GI MTSAN MA MED PA MA YIN NAM, SGRO BTAGS PA DE CI
LTAR BSGOM PAR BYA ZHE NA GSUNGS PA, DNGOS MED CES PA LA SOGS
PA'O, ,MAN NGAG JI LTA BA BZHIN TE, PHYI ROL DANG NANG GI DNGOS
PO MED PA LA DE KHO NA LA GZUGS BRNYAN GYIS RNAL 'BYOR BA RNAMS
KYIS BSGOM PA

@8A *, ,YIN TE, SGOM PA DE NI DNGOS PO MED PA NYID KYI PHYIR
SGOM PA MA YIN NO, ,'O NA DNGOS PO DANG DNGOS PO MED PA'I RNAM
PAR RTOG PA DAG RNAM PAR RTOG PA NYID DU KHYAD PAR MED PHYIR CI
LTAR DNGOS PO MED PA SGOM PA NI SGOM PA MA YIN ZHE NA, DNGOS PO
ZHES PA LA SOGS PA STE,

GANG GI PHYIR RNAL 'BYOR PA'I STONG PA NYID KYI GZUGS LA DNGOS
PO DANG DNGOS PO MED PA'I RNAM PAR RTOG PA DAG MED PAS SO, ,CI'I
PHYIR ZHE NA, GSUNGS PA, GANG GI PHYIR STONG PA NYID KYI GZUGS
LA MA BRTAGS PA'I DU BA LA SOGS PA MNGON SUM DU MTHONG BA'I
PHYIR RO, ,BSAM PA NI

'DI YIN TE GAL TE BRTAGS PAR GYUR NA NI BUM PA LA SOGS PA BZHIN
DU DNGOS POR 'GYUR ZHING, GAL TE MTHONG BA MA YIN PAR GYUR NA
DE'I TSE MO GSHAM GYI BU LA SOGS PA BZHIN DU DNGOS PO MED PAR
'GYUR RO, ,'DIR NI RNAM PAR BRTAGS PA MA YIN PAR MNGON SUM DU
MTHONG BA'I

PHYIR THAMS CAD LEGS PAR GNAS SO, ,RNAM PAR MA BRTAGS PAR MTHONG
BA 'GRUB PA'I DON DU RJES SU MTHUN PA'I DPE GSUNGS PA, PRA PHAB
PA'I SGRUB PA BOS BSAMS PA, DNGOS SKYES MIN PA CHOM RKUN LA SOGS
PA BEMS PO'I CHOS LAS SKYES PA MA YIN PA'O, ,RNAM

PAR MA BRTAGS PAR MTHONG BA 'DI LA DNGOS PO DANG DNGOS PO MED PA
DAG YOD PA MA YIN TE, DANG PO MA YIN PA'I DON BYA BA'I 'BRAS BU
CAN NYID TZAM NYE BAR DMIGS PA'I PHYIR RO, ,'JIG RTEN NA'ANG
DNGOS PO BA MED PA'I DON YANG SGYU MA DANG RMI LAM DANG DBANG
PO'I GZHU LA SOGS PA MTHONG NGO, ,

DE NYID KYI PHYIR GSUNGS PA, MED PA'I ZHES PA LA SOGS PA STE, DE
YANG RNAM PAR RTOG PA MED PA'I SHES PA LAS SKYES PA'O, ,RNAM PA
THAMS CAD PA'I 'GRO BA'I DON PHUN SUM TSOGS PAR BYED PA NYID KYI
PHYIR YID BZHIN GYI NOR BU LTA BU'O, ,DPE DAG GSUNGS PA'I SNGON
MA MTHONG BA'I RKUN MO LA

SOGS PAS SNGAGS KYIS BYIN GYIS BRLABS PA'I MIG GIS GZHON NU MA
'DIR GNAS PAS PRA PHAB PAR GYUR PA NA MTHONG STE, SGRUB PA PO'I
SKYES BU RNAMS KYIS NI GNAS DE DANG DER SONG NAS GZHON NU MAS
SMRAS PA THUN MONG BA'I MIG NGAG GIS MTHONG NGO, ,BSAM PA NI 'DI
YIN TE, RNAL 'BYOR

@8B BA BYANG CHUB KYI SEMS ZLA BA MA G-YOS PAS NI GRUB PA'I MAN
NGAG GI SNGAGS KYIS BYIN GYIS BRLABS PA'I MIG CAN GYI GZHON NU
MA BZHIN DU MAN NGAG MED PA'I SO SO SKYE BOS RTOGS PAR BYA BA MA
YIN PA NAM MKHA' LA MTHONG BA'O, ,DE YANG SPROS PA THAMS CAD
DANG BRAL BA'I SEMS SU GSUNGS PA, GAL

TE ZHES PA LA SOGS PA'O, ,GZHAN GYI MIG DPRAL BA LA SOGS PA NA
YOD PA DAG GIS MI MTHONG ZHING RANG GI MIG DAG GIS KYANG MA YIN
TE, GZHAN GYI TSE MA MTHONG BA'I PHYIR RO, ,PRA PHAB PA'I DPE
'DIS RNAL 'BYOR PA'I MNGON SUM NI RNAM PA THAMS CAD DU RANG
BZHIN MED PA'I PHYIR MA SKYES PA RMI LAM DU

GZHON NU MAS BU NYE BAR DMIGS PA LTA BUR THAMS CAD MKHYEN PA'I
YE SHES GRUB BO, ,TING NGE 'DZIN RGYAL PO'I MDOR GSUNGS PA, JI
LTAR RMI LAM NANG 'DIR GZHON NU MA, ,DE YIS BU SKYES PA DANG SHI
BA'ANG MTHONG, ,SKYES NA DGA' DANG SHI NA MYA NGAN GNAS, ,DE
LTA'I DPE YIS CHOS KUN SHES PAR

GYIS; ZHES SO, ,GZUGS BRNYAN ZHES PA RNAM PA THAMS CAD PA SNA
TSOGS PA'I GZUGS BRNYAN NO, ,SROG RTZOL NI LTE BA LAS STENG DANG
'OG GI RTZA GSUM GSUM RNAMS SU RIM PA JI LTA BAR SROG DANG THUR
SEL GYI RLUNG DAG 'GOG PA STE, SROG RTZOL NI LUS LA SOGS PA'I
KHAMS 'GOG

PAR BYED PA YIN PA NYID KYI PHYIR RO, ,CI LTAR GYUR PA RNAMS SU
ZHE NA, STENG DU G-YON PA DANG G-YAS PA DANG DBU MA RNAMS SU
DANG, 'OG TU DBU MA DANG G-YON PA DANG G-YAS PA RNAMS SU ZLA
BA LA SOGS PA'I KHAMS 'BAB PA RNAMS SU STE, DE BZHIN DU CHU LA
SOGS PA 'BAB PA RNAMS LA'O, ,

GZHAN RTZA STONG PHRAG BDUN CU RTZA GNYIS PO RNAMS KYIS SKYE
BA'I GNAS NYID KYI PHYIR RIGS RNAMS LA'O, ,ZLA BA ZHES PA, STENG
DU ZLA BA LA SOGS PA'I RTZA GSUM LUS DANG NGAG DANG SEMS RNAMS
TE, 'OG TU BSHAD BA LA SOGS PA'I RTZA GSUM YANG NGO, ,ZLA BA
ZHES PA STE, DE LA THABS KYI STE KHU BA'I

KHAMS KYI ZLA BA'I RTZA SKU RU 'GYUR RO, ,SHES RAB KYI STE RDUL
GYI KHAMS KYI NYI MA'I RTZA GSUNG DU 'GYUR RO, ,RDUL GYI KHAMS
KHO NA'I BSHAD BA'I RTZA NI SKU'O, ,GTZO BO STE KHU BA'I KHAMS
KYI GCI BA 'BAB PA GSUNG YIN NO, ,STENG ZHES PA KHU BA'I KHAMS
KYI THUGS SGRA GCAN 'BAB PA STE, RDUL

@9A *, ,GYI KHAMS KYI THUGS KHU BA 'BAB MA'O, ,STENG 'OG RIGS
DRUG CES PA CHU DANG RLUNG DANG NAM MKHA' 'BAB PA RNAMS THABS
KYI YAN LAG NYID KYI PHYIR DANG, SA DANG ME DANG YE SHES 'BAB PA
RNAMS SHES RAB KYI YAN LAG NYID KYI PHYIR RO, ,PHYED DANG BCAS
PA'I ZLA BA

BCU DANG LDAN PA'I LO DGU BCU RTZA DRUG GI NANG DU 'CHI BA DE
'CHAD PAR 'GYUR PA'I NGES PAS 'CHI LTAS SU 'GYUR TE LHAG PA'I
RLUNG 'BAB PA RNAMS KYIS SO, ,MUN CAN ZHES PA LA SOGS PA MDOR
BSTAN PA STE, DE'I RGYAS PAR BSHAD PA SKYE DANG ZHES PA LA SOGS
PA'O, ,KHU BA 'BAB PA 'BA'

ZHIG TU MA ZAD KYI, AA WA DH'U T'I YANG SKYE BA LA SOGS PA'I DUS
GSUM DU 'BAB PO, ,GZHAN YANG DUS SBYOR BCU GNYIS LA 'KHOR BAR
MTSUNGS PA'I PHYIR NYI MA'I STE SROG GI RLUNG GI LUG LA SOGS
PA'I DUS SBYOR GYI BDAG NYID SNA BUG G-YON PA NAS GLANG LA SOGS
PA'I DUS SBYOR GYI BDAG NYID G-YAS

PA'I BU GAR 'PHO BA NA MNYAM PA ZHES BYA BA YANG 'BAB PO, DE
RGYAS PAR 'CHAD PA, DUS SBYOR 'CHAR BA'I ZHES PA LA SOGS PA STE,
ZLA BA DANG NYI MA DAG LA MNYAM PA 'BAB PA'I PHYIR MNYAM PA'O,
,MNYAM PA'I GRANGS GSUNGS PA, RKANG ZHES PA LA SOGS PA STE DUS
SBYOR GCIG 'CHAR

PA'I MNGON MTSAMS SU 'JUG PA DANG 'BYUNG BA DAG GCIG TU BYAS
PA'I RKANG PA DANG BCAS PA'I LNGA BCU RTZA DRUG 'BAB PO, ,DE
BZHIN DU NYIN MO DANG MTSAN MO'I DUS SBYOR BCU GNYIS KYI MTSAMS
SU BDUN CU RTZA LNGAS LHAG PA'I DRUG BRGYA 'BAB PO, ,SEMS CAN
THAMS CAD KYI LUS LA GANG DRUG BRGYAS LHAG

PA'I STONG PHRAG NYI SHU RTZA GCIG PO RNAMS BDUN CU RTZA LNGAS
LHAG PA'I DRUG BRGYA PO 'DI YIS DMAN PA RNAMS LA LA N'A DANG RA
SA N'A 'BAB PO, ,NYIN ZHAG SO SOR DBU MA'I BDUN CU RTZA LNGAS
LHAG PA'I DRUG BRGYA PO RNAMS LO BRGYA'I NYIN ZHAG STONG PHRAG
SUM CU RTZA DRUG RNAMS KYIS BSGYUR TE, DE LAS NYIN ZHAG GI

DBUGS DRUG BRGYAS LHAG PA'I STONG PHRAG NYI SHU RTZA GCIG RNAMS
KYIS BGOS NAS THOB PA DE RNAMS NYIN ZHAG NYI SHU RTZA LNGA LHAG
PA'I BRGYA PHRAG BCU GCIG RNAMS SO, ,DE RNAMS KYANG NYIN ZHAG
DRUG CUS LHAG PA'I SUM BRGYA RNAMS KYI RNAM PAR PHYE PA RNAMS
PHYOGS GSUM GYIS LHAG PA'I LO GSUM RNAMS SU 'GYUR RO, ,

@9B STENG DU G-YON PA GANG YIN PA DE KHO NA ZLA BA DANG
RKYANG MA DANG LUG DANG CHU 'BAB PA STE DE BZHIN GSHEGS PA 'OD
DPAG MED KYI RANG BZHIN NO, ,G-YAS PA NI NYI MA DANG SER SKYA
DANG GZHAN ZHES PA RO MA DANG ME 'BAB PA RIN CHEN 'BYUNG LDAN
GYI RANG BZHIN YANG NGO, ,'OG TU DBU MA BSHAD BA'I RTZA DANG SA
'BAB PA STE RNAM PAR

SNANG MDZAD KYI RANG BZHIN YANG NGO, ,G-YON PA NI GCI BA'I RTZA
DANG RLUNG 'BAB PA STE, DON YOD GRUB PA'I RANG BZHIN NO, ,STENG
DU DBU MA NI SGRA GCAN GYI RTZA STE STONG PA 'BAB PAR BYED MA
DANG MI BSKYOD PA'I RANG BZHIN NO, ,DE KHO NA 'OG TU G-YON PA
KHU BA'I RTZA STE YE SHES 'BAB PAR BYED MA DANG RDO RJE SEMS
DPA'I

RANG BZHIN NO, ,BSHAD PA'I RTZA STENG DU ZLA BA'I LAM DANG GCIG
TU 'GYUR TE BUG PA GCIG PA NYID KYI PHYIR RO, ,DE BZHIN DU GCI
BA'I RTZA NYI MA DANG GCIG TU 'GYUR RO, ,DE BZHIN DU SKYE BA LA
SOGS PA BZHI LA KHU BA'I RTZA SGRA GCAN DANG GCIG TU 'GYUR RO,
,STENG DU KUN 'DAR MA LA SOGS PA

MING GSUM STE, 'OG TU MKHA' 'GRO GDONG LA SOGS PA MING GSUM MO,
,LTE BA LA SOGS PA'I PADMA LNGA'I ZE'U 'BRU RNAMS SU 'BYUNG BA'I
KUN 'DAR MAR SON PA'I SROG GI NUS PA SA LA SOGS PA KHAMS RNAMS
RIM PAS 'BAB STE, SDUD PA YIS NI SHES PA PHYI ROL DU 'BAB PAS
KHAMS

ZAD PA'I PHYIR RO, ,'JUG PA NI GTZUG TOR GYI PADMA LA SOGS PA'I
RIM PAS SA LA STE, LTE BA'I PADMA LA NGAL SO BAR BYED DO, ,SPRO
BAS ZHES PA NANG DU 'BAB PAS LUS KYI KHAMS 'PHEL BA'I PHYIR RO,
,DE LTAR KUN 'DAR MAR 'GRO BA DANG 'ONG BDAG GO, ,LHAG PAR LUS
PA LAS RKYANG

MA DANG RO MA DAG LA NI PADMA'I 'DAB MA RNAMS LA SONG BA DANG
'ONGS PA'O, ,LTE BA LA SOGS PA GSUM LA RIM PAS LUS LA SOGS PA
GSUM 'BAB PAR BYED PA DUNG CAN MAR SON PA'I THUR SEL GYI NUS PA
SNGA MA BZHIN DU GNAS PA'O, ,DUNG CAN MA 'DI KHO NA CHAGS PA'I
BDE BA LAS

KHU BA 'BAB PO, ,ZLA MTSAN GYI DUS SKU NI DE KHO NA KHRAG 'BAB
PO ZHES PA LA SOGS PAS SHES RAB DANG THABS 'KHYUD PA 'CHAD PAR
'GYUR PA'I MDOR BSTAN PA NI SHES RAB CES PA LA SOGS PA'O, ,BUD
MED RNAMS KYI DUNG CAN MA KHO NA RDUL 'BAB PA'I PHYIR GTUM MO
STE KHU BA 'BAB

@10A *, ,PA'I PHYIR MKHA' 'GRO GDONG NGO, ,KUN 'DAR MA NI RDUL
'BAB PA G-YUNG MO STE SKYES PA'I NI KUN 'DAR MA KHO NA'O, ,SNA
BUG G-YON PA LA 'CHAD PAR 'GYUR PA'I RIM PAS RNAM PAR SHES PA
DANG 'DU BYED DANG TSOR BA DANG 'DU SHES DANG GZUGS ZHES BYA
BA'I PHUNG PO LNGA 'BAB

PO; DE BZHIN DU G-YAS PA LAS DANG CHU DANG ME DANG RLUNG DANG
NAM MKHA' ZHES BYA BA'I KHAMS LNGA 'BAB PO, ,DBUS SU ZHES PA KUN
'DAR MA LA PHUNG PO DANG KHAMS KYI BDAG NYID CAN DRUG PA YE SHES
KYI KHAMS 'BAB PO, ,LTE BA'I PADMA'I 'DAB MA'I G-YON GYI 'DAB
MA DRUG PO

LUG DANG 'KHRIG PA DANG SENG GE DANG SRANG DANG GZHU DANG BUM
PA'I BDAG NYID CAN RNAMS LA SO SOR RNAM PAR SHES PA LA SOGS PA
LNGA'I BDAG NYID LAS DKYIL 'KHOR SUM CU RNAMS SO, ,DE BZHIN DU
G-YAS KYI 'DAB MA DRUG PO GLANG DANG KARKA tA DANG BU MO DANG
SDIG PA DANG CHU SRIN DANG NYA'I BDAG

NYID CAN RNAMS LA SO SOR SA LA SOGS PA DKYIL 'KHOR LNGA'I BDAG
NYID CAN NYID LAS DKYIL 'KHOR SUM CU RNAMS SO, ,RTZA BAR ZHES PA
BUG PA G-YAS PA'I GNAS SU DBYU GU RE RES SA LA SOGS PA'I DKYIL
'KHOR RE RE 'BAB PO, SNA BUG G-YON PA'I 'DAB MA'I DBUS SU ZHES
PA LA SOGS

PAS 'CHAD PAR 'GYUR TE, DE LA LTOS PAS NA SNA BUG DAG LA'O ZHES
GSUNGS SO, ,SA LA SOGS PA DKYIL 'KHOR KHO NA CHU TSOD DE, ,DE
LAS CHU TSOD GCIG NI 'JUG PA DANG 'BYUNG BA DAG GCIG TU BYAS NAS
DBUGS DRUG CU DANG BCAS PA'I BRGYA PHRAG GSUM 'BAB PO, ,DE LTAR
DKYIL 'KHOR

LNGAS DUS SBYOR ZHES BYA BAS DBUGS BRGYA PHRAG BCO BRGYAD RNAMS
SO, ,DE LTAR DUS SBYOR BCU GNYIS KYIS BRGYA PHRAG DRUG LHAG PA'I
STONG PHRAG NYI SHU RTZA GCIG DBUGS DBYUNG BA DANG 'JUG PA RNAMS
TE, LUS LA CHU TSOD DRUG CU RNAMS SU 'GYUR RO, ,SNA BUG G-YON
PA LA 'BAB PA'I RIM PA NI

'DAB MA'I DBUS SU NI SNA BUG GI DBUS SU'O, ,PHUNG PO RTEN NI
'BYUNG BA ZHES PA'I GSUNG LA BRTEN PA RNAM PAR SHES PA LA SOGS
PA PHUNG PO RNAMS DANG LHAN CIG RTEN NAM MKHA' LA RLUNG DANG CHU
DANG ME DANG SA'I KHAMS KYI DBYE BAS GSUNGS PA, NAM MKHA' SOGS
ZHES BYA'O, ,GZHAN LAS

@10B SO ZHES PA SNGA MA BZHIN DU RTZA BA NAS BRTZAMS NAS ZHES
PA'I DON TO, ,G-YON PAR RNAM SHES SOGS PAS 'BYUNG BA ZHES SPRO
BAR RNAM PAR GZHAG PAR BYA STE ZLA BA YIN PA NYID KYI PHYIR RO,
,G-YAS PAR SA LA SOGS PAS SDUD PA STE NYI MA YIN PA NYID KYI
PHYIR RO, ,YANG NA GANG G-YON

PAR ZLA BA GNAS PA SHES RAB DANG BCAS PA'I MI BSKYOD PA LA SOGS
PA'I RANG BZHIN RNAM PAR SHES PA LA SOGS PA'I DKYIL 'KHOR GYI
'KHOR LO DANG, G-YAS PAR THABS DANG BCAS PA'I SPYAN MA LA SOGS
PA'I RANG BZHIN SA LA SOGS PA'I DKYIL 'KHOR GYI 'KHOR LO STE,

SNGAGS DANG LHA'I BDAG NYID SPRO BA DANG SDUD PA'I NGO BO CAN
LHAN CIG SKYES PA SEMS CAN THAMS CAD LA GNAS PA'O, ,SHES RAB CES
PA LA SOGS PAS MDOR BSTAN PA DE'I SHES RAB DANG THABS NYID RGYAS
PAR 'CHAD DE NUB CES PA'O, ,SNAM BU SO SOR NUB TU STE NUB PHYOGS
SU SA'I RANG BZHIN

SPYAN MA DANG RNAM PAR SNANG MDZAD DAG GO, ,SHAR DU RLUNG GI
RANG BZHIN SGRON MA DANG DON YOD GRUB PA DAG GO, ,DE LA RNAM PAR
SNANG MDZAD KYI SHES RAB SGRON MA STE DON YOD GRUB PA'I NI SPYAN
MA'O ZHES PA PHAN TSUN ZHAL PHYOGS PAS 'KHYUD PA'I NGES PA'O,
,DE'I PHYIR BYANG CHUB SEMS DPAS MDZAD PA'I

THABS DANG BRAL BA BSDUS PA'I RGYUD NYAN PA MA RNYED PA RNAMS LA
YANG DAG PAR YID CHES PAR BYED PA'I DON GSAL BAR SHES PAR BYED
PA GSUNGS PA MTHE BO ZHES PA LA SOGS PA'O, ,GANG GI PHYIR LAG PA
G-YON PA'I MTHE CHUNG LA SOGS PA SOR MO LNGA RNAMS NAM MKHA' LA
SOGS PA'I RANG

BZHIN RNAMS KYI DBUS SU MTHE BO DANG MING MED SA DANG RLUNG GI
RANG BZHIN DAG GIS 'KHYUD PA TSIM PAR BYED PA'I PHYAG RGYA STE
GSANG BA'I DBANG BSKUR GYI DON DU SLOB MA'I KHA DANG LHA MNYES
PAR BYED PA LA YANG STON PA DE'I PHYIR SA DANG RLUNG SHES RAB
DANG THABS NYID DU GRUB PO, ,'DIS BSHAD BA DANG GCI BA'I RTZA

DAG SHES RAB DANG THABS NYID DU GZHUNG BTZUGS SO, ,G-YAS SU
ME'I RANG BZHIN GOS DKAR MO DANG RIN CHEN 'BYUNG LDAN DAG GO,
,GZHON NU CHU'I RANG BZHIN M'A MA K'I DANG 'OD DPAG TU MED PA
DAG GO, ,DE LA 'OD DPAG MED KYI SHES RAB GOS DKAR MO STE RIN
CHEN 'BYUNG LDAN GYI M'A MA

@11A *, ,K'I'O; ,GANG GI PHYIR LAG PA G-YAS PA'I GUNG MO DANG
MDZUB MO ME DANG CHU'I RANG BZHIN DAG GIS 'KHYUD PA RAL GRI'I
PHYAG RGYA LA STON PA DE'I PHYIR ME DANG CHU DAG SHES RAB THABS
NYID DU GRUB STE, 'DIS NI RO MA DANG RKYANG MA DAG SHES RAB DANG
THABS NYID DO, ,DBU MA LA STENG GI

PHYOGS SU RNAM PAR GNAS PA STONG PA'I NGO BO MI BSKYOD PA NI 'OG
GI PHYOGS SU RNAM PAR GNAS PA MI 'GYUR PA'I YE SHES KYI BDAG
NYID CAN SHES RAB KYI PHA ROL TU PHYIN PA DANG LHAN CIG 'KHYUD
PA'O, ,PHAN TSUN ZHES PAS 'CHAD PAR 'GYUR PA'I STENG DANG 'OG TU
GNAS PA RDO RJE DBYINGS KYI DBANG PHYUG MA

DANG RDO RJE SEMS DPA' DAG 'KHYUD PA YANG LTOS PA'O, ,SNGA MA
PHYED SHES PAR BYED PA NI, GANG GI PHYIR LAG PA G-YAS PA'I KHU
TSUR LA MTHE CHUNG ZLA BA PHYED PA'I RNAM PAR BYAS PA, MI BSKYOD
PA'I MCHE BA'I PHYAG RGYA GANG YIN PA DE KHO NA SHES RAB KYI PHA
ROL TU PHYIN PA'I GRI GUG GI PHYAG RGYA YIN PA DE'I PHYIR

STONG PA DANG YE SHES KYI RIGS CAN DAG SHES RAB DAD THABS NYID
DO, ,'DIS NI KUN 'DAR MA DANG DUNG CAN MA DAG SHES RAB DANG
THABS NYID DO, ,DE MA THAG TU 'CHAD PAR 'GYUR PA'I TSIGS SU BCAD
PAS RIGS DRUG PA 'KHYUD PA'I SHES PAR BYED PA GSUNGS TE, GANG GI
PHYIR LAG PA'I MTHIL

G-YON PA DANG G-YAS PA SBYAR BAR BYAS PA SPYI BOR BZUNG BA NA
GANG GI TSE STONG PA LA SOGS PA'I RANG BZHIN SOR MO RNAMS PHAN
TSUN SBYOR BA DKYIL 'KHOR BCU PO YANG DAG SBYOR BA BYAS PA DE'I
TSE RDO RJE SEMS DPA'I RDO RJE RTZE GCIG PA'I PHYAG RGYA YIN
ZHING, DE KHO NA RDO RJE DBYINGS KYI DBANG PHYUG MA'I GRI GUG

GI PHYAG RGYA CHU GRI'I RNAM PA CAN YIN TE, DE'I PHYIR 'DI DAG
SHES RAB DANG THABS NYID DO, ,PHYI ROL DU GRI GUG DANG BCAS PA'I
RDO RJE RTZE GCIG PA'I BDAG NYID RIGS DRUG PA GANG YIN PA DE
YANG NANG DU MNYAM PA STE NYI MA DANG ZLA BA MNYAM PAR 'BAB PA
NYID KYI PHYIR RO, ,DBU MA'I RTZA STE AA WA DH'U T'IR

'BAB NA'O; ,MNYAM PA NI SKYE BA'I DUS SU 'BAB PA LAS SPRO BA'I
RGYU STE, 'CHI BA'I DUS SU 'BAB PA LAS SDUD PA'I RGYU'O, ,YANG
NA RNAL 'BYOR PA RNAMS KYI DE KHO NA NYID SGOM PAS PHYI ROL DU
'BAB PA 'GAGS PA NI 'JIG RTEN LAS 'DAS PA'I PHUNG PO LA SOGS
PA'I RGYU YIN PA NYID KYI PHYIR SPRO BA'I RGYU STE,

@11B 'KHOR BA PA RNAMS KYI MA 'GAGS PA NI PHUNG PO LA SOGS PA
RNAM PAR 'JIG PAR BYED PA NYID KYIS NI SDUD PA'I RGYU'O, ,DE LA
MNYAM PA NI SNGAR BRJOD PA'I SNA BUG G-YON PAR 'BAB PA'I PHUNG
PO LNGA DANG, SNA BUG G-YAS PAR 'BAB PA'I KHAMS LNGA DANG, LTE
BA DANG GSANG BA DANG NOR BU'I PADMAR

GNAS PA SKU DANG GSUNG DANG THUGS RDO RJE RNAMS DBU MA'I RTZAR
SON PA NA GCIG NYID YIN GYI GZHAN NI MA YIN NO, ,DE LTAR RLUNG
'BAB PA'I RNAM PAR GZHAG PA'I ZOL GYIS DKYIL 'KHOR GYI 'KHOR
LO'I LHA DANG YE SHES KYI RNAM PAR GZHAG PA GSUNGS PA'O, ,GANG
GI TSE STENG DU ZLA BA DANG NYI MA

DANG SGRA GCAN GYI RTZA RNAMS 'GOG PA DE'I TSE 'OG TU BSHANG GCI
DANG KHU BA'I RTZA RNAMS 'GOG PA'O, ,DE BZHIN DU STENG DU GSUM
PO GROL NA 'OG TU 'ANG GROL BA'O, ,RTZA DRUG PO DE RNAMS KYANG
SNGA MA BZHIN DU SPRO BA DANG SDUD PA'I BYED PA CAN NO, ,LUG LA
SOGS PA MI MNYAM PA'I DUS SBYOR LA SKYES

PA TSE THUNG BA RNAMS KYI LUS LA RLUNG DANG MKHRIS PA DANG BAD
KAN MI MNYAM STE, MI MNYAM PA LAS SROG CES BYA BA'I RLUNG DBYU
GU LNGA LNGA 'BAB PA'I RIM PA LAS BRGAL NAS G-YON PA'I RTZAR
LHAG PAR 'BAB PO, ,CI LTAR LHAG CE NA GSUNGS PA, MTSAN MO GCIG
STE NYIN MTSAN 'BAB

PA DE'I TSE 'CHI LTAS KYI NYIN ZHAG NAS BRTZAMS TE LO GSUM RNAMS
KYIS 'CHI BAR SHES PAR BYA'O, ,DE BZHIN DU GLANG LA SOGS PA
MNYAM PA'I DUS SBYOR LA SKYES PA RNAMS KYI RTZA G-YAS PA LA
NYIN MTSAN LNGA 'BAB PA LAS LO GSUM RNAMS KYIS 'CHI BA'O, ,DE
LTAR MDOR BSTAN NAS

RE ZHIG NYI MA'I 'CHI LTAS RGYAS PAR 'CHAD DE, KHYIM GYI BDAG
NYID KYI 'DAB MA BCU GNYIS PA LTE BA'I PADMA'I NANG GI YONGS SU
BSKOR BA'I SHAR GYI 'DAB MA NYIN MTSAN LNGAR SROG 'BAB PO, ,DE
NAS G-YAS SU BSKOR BAS 'DAB MA GNYIS PA LA PHYOGS ZHES PA
BCU'O, ,GSUM

PA TSES RNAMS TE BCO LNGA RNAMS SO, ,BZHI PA LA NYI SHU'O, ,LNGA
PA LA DE GNYIS RNAMS TE, NYI SHU RTZA LNGA RNAMS SO, ,DRUG PA LA
DE NYID RNAMS LAS GCIG LHAG RIM PAS TE NYI SHU RTZA DRUG GO,
,BDUN PA LA SLAR YANG GCIG LHAG RIM PAS TE NYI SHU RTZA BDUN NO,
,NYIN

@12A *, ,ZHAG SUM CU GSUM RGYU NA ZHES PA BRGYAD PA LA BCO
LNGA'O, ,DGU PA LA BCU'O, ,BCU PA LA LNGA'O, ,BCU GCIG PA LA
GSUM RNAMS SO ZHES PA SUM CU RTZA GSUM RNAMS SO, ,BCU GNYIS PA
LA NI STONG PA STE, SLAR YANG G-YAS PA'I RTZA LA 'BAB PA MED
PA'I PHYIR RO

ZHES PA 'CHI LTAS KYI NYIN ZHAG 'BAB PA'I RIM PA'O, ,DA NI 'CHI
LTAS KYI BDAG NYID 'TSO BA'I DUS KYI RIM PA GSUNGS TE, DE RTOGS
PA'I DON DU YONGS SU ZLUM PO RIM PA GNYIS PA BRIS PA LAS, GSUM
GNYIS GCIG CES PA STE LO RNAMS TE, 'DAB MA SNGA MA LA GSUM RNAMS
SO, ,

GNYIS PA LA GNYIS DAG GO, ,GSUM PA LA GCIG GO, ,ZLA BA RNAMS
KYANG BZHI PA LA DRUG GO, ,LNGA PA LA GSUM MO, ,DRUG PA LA GNYIS
SO, ,BDUN PA LA GCIG GO, ,NYIN ZHAG RNAMS NI BRGYAD PA LA BCO
LNGA'O, ,DGU PA LA BCU'O, ,BCU PA LA LNGA'O, ,BCU GCIG PA LA
GNYIS

DAG GO, ,PADMA'I ZE'U 'BRUL GCIG GO, ,'DIS 'DI GSUNGS TE, DANG
POR 'DAB MA SNGON MA LA NYIN ZHAG LNGA RNAMS 'BAB PO, ,DE NAS
TSE LO BRGYA PA RNAMS KYI BZHIN DU 'PHO BA BCU GNYIS KYIS 'TSO
BAR BYA BA'I LO GSUM GYI SUM CU RTZA LNGAS LHAG PA'I NYIN ZHAG
BRGYA PHRAG GSUM 'BAB

PO; ,DE YANG GZHAN LA ZHUGS PA LAS 'DAB MA DE SKAM MO, ,GNYIS PA
LA NYIN ZHAG BCU RNAMS 'BAB PO, ,YANG 'PHO BA BCU GCIG GIS NYIN
ZHAG BZHI BCU RTZA LNGAS LHAG PA'I SUM BRGYA 'BAB PO, DE BZHIN
DU GSUM PA LA SOGS PA LA SNGAR LTAR 'BAB STE, DE LA GSUM PA NI
'PHO BA BCU

GNYIS ZHAG BDUN CUS LHAG PA'I BRGYA 'BAB CING SKAM PAR BYED DO,
,BZHI PA NI 'PHO BA DGUS NYIN ZHAG BRGYAD CU RTZA GNYIS 'BAB
CING SKAM MO, ,LNGA PA NI 'PHO BA BRGYAD KYI NYIN ZHAG LNGA BCU
RTZA BDUN 'BAB CING SKAM PAR BYED DO, ,DRUG PA NI 'PHO BA BDUN
GYIS NYIN ZHAG NYI SHU RTZA BRGYAD 'BAB CING NGO, ,

BDUN PA NI 'PHO BA DRUG GIS NYIN ZHAG NYI SHU RTZA BDUN 'BAB
CING NGO, ,BRGYAD PA NI 'PHO BA LNGAS NYIN ZHAG BCO LNGA 'BAB
CING NGO, ,DGU PA NI 'PHO BA BZHIS NYIN ZHAG BCU 'BAB CING NGO,
,BCU PA NI 'PHO BA GSUM GYIS NYIN ZHAG LNGA 'BAB CING NGO, ,BCU
GCIG PA NI 'PHO BA GNYIS KYIS NYIN ZHAG

@12B GSUM 'BAB CING NGO, ,DE LTAR BCU GCIG SKAM STE MKHRIS PA'I
BDAG NYID CAN RDUL GYI KHAMS SKAM PA LAS SO, ,'DAB MA BCU GNYIS
PA LA G-YAS PA'I RTZA DOR NAS RTZA G-YON PA LA 'PHO BA MED PAS
NYIN ZHAG GNYIS 'BAB CING, BAD KAN GYI BDAG NYID SNYING STOBS
KYI KHAMS SKAM PAR BYED

PA LAS 'DAB MA DE SKAM MO, ,DE NAS PADMA'I ZE'U 'BRU LA DBU MA'I
RTZA LA 'PHO BA MED PAS NYIN ZHAG GCIG 'BAB CING RLUNG GI RANG
BZHIN MUN PA'I KHAMS ZAD PA LAS DE BSKAMS NAS LAM G-YAS PAS
NGES PAR 'BYUNG STE, RNAM PAR SHES PA DANG LDAN PA SRID PA GZHAN
DU 'PHO'O, ,ZLA

BA'I 'CHI LTAS GSUNGS PA, RTZA BA NAS ZHES PA LTE BA'I 'KHOR
LO'I LUG LA SOGS PA MI MNYAM PA'I DUS SBYOR GYI BDAG NYID KYI
'DAB MA SNGA MA NAS BRTZAMS TE GCIG LHAG PAS ZHES PA GCIG DANG
GNYIS LA SOGS PA'I RIM PAS TE JI SRID DU NYIN ZHAG SUM CU RTZA
GSUM GYI BAR DU 'DAB MA

BCU GCIG LA RTZA G-YON PAR ZLA BA'I RLUNG 'BAB PO, ,JI LTA BUR
GCIG LHAG PAS SHEN GSUNGS PA, SNGON MA'I SNYING PO'I 'DAB MA LA
NYIN ZHAG GCIG 'BAB PO, ,NYIN ZHAG DES DMAN PA'I ZLA BA GNYIS JI
LTA BA BZHIN DU 'BAB PO, ,DE NAS ZLA BA GSUM PA'I DANG POR 'DAB
MA DE NYID LA NYIN

ZHAG GNYIS G-YON PA LA 'BAB PO, ,NYIN ZHAG DES DMAN PA'I GSUM
PA DANG BZHI PA LA JI LTA BA BZHIN 'BAB PO, ,ZLA BA LNGA POR
NYIN ZHAG GSUM 'DAB MA DE LA G-YON PAR 'BAB PO, ,NYIN ZHAG DES
DMAN PA'I ZLA BA LNGA PA DANG DRUG PA DAG JI LTA BA BZHIN 'BAB
PO, ,DE LTAR SNGA MA DANG

LHAN CIG BGRANG BAR BYA BA'I ZLA BA DANG PO DANG GSUM PA DANG
LNGA PA'I DANG POR SKYES PA'I GSUM PO 'DI RNAMS KHO NA 'CHI LTAS
KYI NYIN ZHAG RNAMS SU RNAM PAR GZHAG PAR BYA'O, ,YANG NA RNAM
PAR MA CHAD PAR 'BAB PA'I PHUNG PO'I NYIN ZHAG RNAM PAR BZHAG
NAS 'CHI LTAS KYI NYIN ZHAG GSUM MO, ,

'DIS NI LO GSUM LA SNGAR NYIN ZHAG GSUM DANG ZLA BA DRUG SONG
NGO, ,DE BZHIN DU PADMA 'DAB MA GNYIS PA LA ZLA BA BDUN PA'I
DANG POR 'CHI LTAS KYI NYIN ZHAG BZHI'O, ,BRGYAD PA'I DANG POR
LNGA'O, ,DGU PA'I DANG POR DRUG STE, DE LTAR SNGA MA BZHIN DU
NYIN ZHAG GSUM DU RNAM PAR BZHAG

@13A *, ,NAS 'DAB MA SNGA MA'I NYIN ZHAG GSUM RNAMS DANG LHAN
CIG NYIN ZHAG DRUG RNAMS 'CHI LTAS SO, ,NYIN ZHAG GZHAN RNAMS LA
JI LTA BA BZHIN DU 'GYUR RO, ,'DIS KYANG NYIN ZHAG GSUM SONG
STE, DE LTAR ZLA BA GSUM GSUM RNAMS KYIS NYIN ZHAG GSUM RNAM PAR

'PHEL BA LAS 'DAB MA BCU GCIG PO RNAMS LO GSUM PO 'DIS RIM PAS
'DOR RO, ,DE LTAR 'DAB MA BCU GCIG LA 'BAB PA LAS BAD KAN GYI
BDAG NYID SNYING STOBS KYI KHAMS SKEM PAR BYED DO, ,'DAB MA BCU
GNYIS PA LA RTZA G-YAS PA LA 'BAB PA LAS 'DAB MA GZHAN

RNAMS LA GNAS PA, ZLA BA GNYIS PA DANG BZHI PA DANG DRUG PA DANG
'BREL PA'I NYIN ZHAG GSUM PO'I NYIN ZHAG GNYIS ZAD DE, MKHRIS
PA'I BDAG NYID RDUL GYI KHAMS ZAD PA LAS TE, 'DAB MA BCU GNYIS
PA SKAM PA LAS SO, ,SNGA MA BZHIN DU ZE'U 'BRU LA NYIN ZHAG GCIG

DBU MA 'BAB PA LAS RLUNG GI BDAG NYID CAN MUN PA'I KHAMS BSKAMS
PAR BYAS NAS SRED PA GZHAN DU 'GRO BA'O, ,RTOGS PA'I DON DU BRI
BA'I RIM PA NI KHYIM BCU GNYIS KYI 'KHOR LO RIM PA GNYIS PA LA,
SHAR LA SOGS PA'I 'DAB MA BCU GCIG RNAMS DANG RTZA GSUM

RNAMS DANG DRUG DANG DGU DANG BCU GNYIS DANG BCO LNGA DANG BCO
BRGYAD DANG NYI SHU RTZA GCIG DANG NYI SHU RTZA BZHI DANG NYI
SHU RTZA BDUN DANG SUM CU DANG SUM CU RTZA GSUM RNAMS TE, BCU
GNYIS PA LA NI G-YON BA MED PA'I PHYIR STONG PA'O, ,PHYI'I 'DAB
MA BCU GNYIS RNAMS LA RIM PAS ZLA BA RNAMS

NI SUM CU DANG NYI SHU RTZA BDUN DANG NYI SHU RTZA BZHI DANG NYI
SHU RTZA GCIG DANG BCO BRGYAD DANG BCO LNGA DANG BCU GNYIS DANG
BCU DANG DRUG DANG GSUM DANG, BCU GCIG PA LA ZLA BA GSUM ZAD PA
GSAL BAR BYED PA STONG PA DANG, BCU GNYIS PA LA NYIN ZHAG GNYIS
SO, ,LTE BA LA NYIN ZHAG GCIG

GO; ,DE LTAR GSUM LA SOGS PA NYIN ZHAG LA 'CHI LTAS 'PHEL ZHING,
SUM CU LA SOGS PA'I NYIN ZHAG GI BDAG NYID 'TSO BA ZHES BYA BA'I
DGE BA 'GRIB PA'O, ,PHYED DANG BCAS PA'I ZLA BA BCU DANG LDAN
PA'I LO DGU BCU RTZA DRUG GI MTSAMS NI NYI MA DANG ZLA BA 'BAB
PA'I DUS SO, ,

@13B NYIN ZHAG GSUM GYIS DMAN PA'I PHYOGS GSUM LO GSUM LO BRGYA
GANG BAR BYED PA LA DBU MA'I 'CHI BA RGYU BA'O, ,'DI RGYAS PAR
'CHAD DE, GNYIS LA SOGS PA SUM CU RTZA GNYIS KYI MTHAR THUG PA
MA NYAM PA'I NYIN ZHAG RNAMS KYIS G-YAS PA LA DANG, GCIG LA
SOGS PA SUM CU RTZA GSUM

GYI MTHAR THUG PA MI MNYAM PA'I NYIN ZHAG RNAMS KYIS G-YON PA
LA DE'I STE 'CHI BA'I RGYU BA'O, ,'DI LTAR YANG SKYE BA'I DUS SU
SKYES PA GLANG LA SOGS PA'I DUS SBYOR GYI SA LA SOGS PA GANG
YANG RUNG BA'I DKYIL 'KHOR RNAMS KYIS DANG, DE BZHIN DU LUG LA
SOGS PA'I DUS SBYOR GYI STONG PA LA SOGS PA

GANG YANG RUNG BA'I DKYIL 'KHOR RNAMS KYIS TE, DKYIL 'KHOR DE
NAS BRTZAMS TE ZHES PA'I DON TO, ,'DI YAN G-YAS PA DANG CIG
SHOS KYI KHAMS DANG PHUNG PO LA SOGS PA 'BAB PA RNAM PAR NYAMS
PA'I DBANG DU BYAS TE LAG PA PHYIS PA LA LNGA PA'O, ,'THAD PA
GSUNGS PA, GZHAN DU 'CHI

BAR MI 'GYUR TE, ,ZHES PA'O, ,'DIS 'DI GSUNGS TE, MNYAM PA'I DUS
SBYOR LA SKYES PA'I NI THOG MAR G-YAS PA LA NYIN ZHAG GNYIS
'BAB PO, ,YANG NYIN ZHAG GNYIS JI LTA BA BZHIN DU'O, ,DE NAS
G-YON PA LA NYIN ZHAG GCIG GO, ,NYIN ZHAG GCIG JI LTA BA BZHIN
NO, ,NYIN

ZHAG BZHI RNAMS G-YAS PA LA'O, ,BZHI RNAMS JI LTA BA BZHIN
DU'O, ,GSUM RNAMS G-YON PA LA STE GSUM RNAMS JI LTA BA BZHIN
DU'O, ,DRUG RNAMS G-YAS PA LA STE DRUG RNAMS JI LTA BA BZHIN
DU'O, ,LNGA G-YON PA LA STE LNGA RNAMS JI LTA BA BZHIN DU'O,
,DE BZHIN DU JI SRID SUM

CU RTZA GNYIS KYI BAR G-YAS PA LA STE SUM CU RTZA GNYIS KYI BAR
JI LTA BA BZHIN DU'O, ,SUM CU RTZA GSUM G-YON PA LA DANG SUM CU
RTZA GSUM JI LTA BA BZHIN GYI BAR DU'O, ,'DIR G-YAS PA LA GNYIS
LA SOGS PA SUM CU'I MTHAR THUG PA MNYAM PA'I NYIN ZHAG GSUM GSUM
RNAMS KYIS RIM PAS

SAL SOGS PA'I KHAMS ZAD PA'O, ,G-YON PA LA GCIG LA SOGS PA NYI
SHU RTZA DGU'I MTHAR THUG PA MI MNYAM PA'I NYIN ZHAG GSUM GSUM
RNAMS KYIS NAM MKHA' LA SOGS PA'I KHAMS ZAD PA STE RIM PA LAS
SO, ,DE NAS NYIN ZHAG SUM CU RTZA GCIG GIS SNYING STOBS KYI
KHAMS

@14A *, ,ZAD PA'O, ,NYIN ZHAG SUM CU RTZA GNYIS RNAMS KYIS RDUL
GYI KHAMS ZAD PA'O, ,NYIN ZHAG SUM CU RTZA GSUM RNAMS KYIS MUN
PA'I KHAMS ZAD PA'O, ,MI MNYAM PA'I DUS SBYOR LA SKYES PA RNAMS
KYIS NI GCIG LA SOGS PA'I RIM PAS 'BAB PA'O ZHES PA KHYAD PAR

RO; ,DE LTAR NYIN ZHAG GSUM GYIS DMAN PA'I LO BRGYAD STE DE'I
STENG DU NYIN ZHAG SUM CU RTZA BZHI RNAMS RGYU'O, ,DE LA NYIN
ZHAG GCIG G-YAS PA LA'O, ,NYIN ZHAG GCIG G-YON PA LA'O, ,DE
LTA BU'I RIM PAS JI SRID DU NYIN ZHAG SUM CU RTZA GSUM GYI BAR
DU 'BAB PO, DE NAS RIM PAS

KHAMS DANG PHUNG PO DANG YUL DANG DBANG PO DANG LAS KYI DBANG
PO'I BYA BA DANG LAS KYI DBANG PO LNGA RNAMS KYI ZAD PA'O, ,DE
NAS DBU MA LA NYIN ZHAG GCIG STE, DE LAS PHUNG PO LA SOGS PA
DRUG PA RNAMS BSKAMS NAS SRID PA GZHAN DU 'GRO BA'O, ,DE LTAR
'CHI LTAS MTSAN NYID SHES NAS NI,

RNAL 'BYOR PAS DE SLU BA'I THABS GSUNGS TE, NYI MA'I 'CHI LTAS
SU GYUR NA RDO RJE SKYIL KRUNG BCING SA NAS SROG RTZOL SNGON DU
'GRO BAR DPUNG PA G-YAS PAS NU MA G-YAS PA BTZIR BA LAS DKYIL
'KHOR LNGA 'BAB PA'I BDAG NYID G-YAS PA LAS BKUG NAS G-YON PA
LA SROG YANG DAG PAR RGYU BAR

BYA'O; ,DE YIS NYI MA'I 'CHI LTAS LDOG GO, ,DE BZHIN DU G-YON
PA LAS G-YAS PA LA STE ZLA BA'I 'CHI LTAS LDOG GO, ,DE BZHIN DU
SKYIL KRUNG BYAS NAS THIG LER TE, DPRAL BAR GNAS PA'I PADMA 'DAB
MA BCU DRUG PA DKAR PO'I DBUS SU SROG RTZOL SNGON DU 'GRO BAR
SEMS GZHUG PAR BYA'O, ,

DE BZHIN DU SKYIL KRUNG BYAS NAS AA WA DH'U T'I'I ZHABS NI LTE
BA'I PADMA 'DAB MA DRUG CU RTZA BZHI PA STE, DE'I DBUS SU ZLA
BA'I DKYIL 'KHOR LA AAm YIG DKAR PO RE KH'A PHYED KYI RNAM PA
SROG RTZOL DANG BCAS PA BSGOM PAR BYA'O, ,DE BZHIN DU, RDO RJE
RTAG TU BSLANG BAR BYA, ,RANG GI LAG PA

LA SOGS PAS JI LTAR THIG LE PHYI ROL DU MI 'BYUNG BA LTAR TE,
'CHI LTAS KYI RGYU ZLA NYI'I BGROD PA 'JOMS PA NYID LAS SO,
,THABS 'DI GTZO BOR GSUNGS PA GZHAN DU ZHES PA'O, ,STENG GI 'CHI
LTAS SLU BA DANG BCAS PA GSUNGS NAS 'OG GI 'CHI LTAS GSUNGS PA,
'OG TU'ANG, DUNG

@14B CAN MAR ME RTZA LA YANG, ,ZHES PA BSHANG BA DANG GCI BA
'BAB PA DAG LA THUR SEL ZHES BYA BA'I RLUNG 'BAB PO ZHES PA LHAG
MA'O, ,RGYUN DU KHU BA DANG BSHANG BA DANG GCI BA 'BAB PA NYID
KYIS DE MA ZHUGS PA LAS 'CHI BA'O, ,'CHI LTAS THAMS CAD SLU BA'I
THABS KYI ZOL GYIS 'CHI LTAS ZHES PA LA

SOGS PAS DGA' BA RNAMS MDOR BSTAN TE, KHU BA ZHES PAS RGYAS PAR
BSHAD DO, ,GTZUG TOR GYI PADMA 'DAB MA BZHI PA'I DBUS LAS DBRAL
BA'I PADMA 'DAB MA BCU DRUG PA'I DBUS SU KHU BA DGA' BA DANG
BZANG PO DANG RGYAL BA DANG STONG PA DANG GANG BA ZHES BYA BA
CHA LNGA YIS 'ONGS PA GNYIS KA

LA KHYAB PA NI DANG PO LA DGA' BA'O, ,DE BZHIN DU MGRIN PA'I CHU
SKYES 'DAB MA SUM CU RTZA GNYIS PA LAS SNYING GA'I PADMA 'DAB
MA BRGYAD PAR SNGA MA BZHIN DU KHYAB PA NI MCHOG DGA'O, ,DE
BZHIN DU LTE BA'I PADMA 'DAB MA DRUG CU RTZA BZHI PA LAS GSANG
BA'I CHU SKYES PA'I DGA' BA STE PHYI ROL DU 'GRO

BA MED PA'I PHYIR MI 'PHO BA'O, ,'DOD CHAGS BRAL LAS TE CHAGS PA
DANG BRAL BA LAS GTZUG TOR DU GNAS PA'I BDE BA GANG YIN PA KHU
BA DE RAB TU GNAS PA'O, ,GANG RDO RJE NOR BU LAS 'PHOS PA DE NI
MYA NGAN LAS 'DAS PA'O, ,BDE BA'I RGYAL PO 'DI NI GTZUG TOR DANG
RDO RJE NOR BU'I

BAR DU KHYAB PA'I PHYIR RAB GNAS MYA NGAN LAS 'DAS PA YIN NO,
,DE NYID KYI PHYIR CHAGS CHEN DANG MI 'GYUR PA YANG STE, GTZO BO
YIN PA NYID KYI PHYIR KHYAB BDAG GO, ,KHU BA ZLA BA DE'I GTZUG
TOR DU 'CHAR BA NI DKAR PO'I TSES GCIG STE, GSANG BAR GANG BA JI
SRID PA STE CHA BCU DRUG PA NI RDO RJE'I

RTZE MO'I MTHAR GNAS PA'O, ,NAG PO'I TSES GCIG 'ONGS PA NA NI
'PHO BA'I DUS TE 'PHO BA'I DUS KHON NAG PO'I TSES GCIG GO ZHES
PA'I DON TO, ,DE YANG 'DOD CHAGS NYAMS PA'I PHYIR NAG PO'I
PHYOGS LA RDUL GYI GZUGS NYI MA'I CHA DANG PO NOR BU'I RTZE MO
LA STE DPRAL BA JI SRID PAR DER GNAS

SHING BCU DRUG PA NI GTZUG TOR DU'O, ,DE KHO NA ZLA BA NYAMS PA
STE, CHAGS PA'I BDE BA LAS CHAGS BRAL YANG NGO, ,BRJOD ZIN PA'I
RIM PAS ZLA BA BDUD RTZI 'OG TU 'GRO STE, 'PHO BA'I CHAGS PA
GOMS PA LAGS SO, ,DE BZHIN DU STENG DU NYI MA RDUL LO, ,SGRA
GCAN GYI NGO BO BAG

@15A *, ,CHAGS KYI GROGS CAN DANG RNAM PAR SHES PA DNGOS PO'I
MTSAN NYID CAN SKYE BA GZHAN DU 'GRO'O, ,DE PHYIR ZLA BA BDUD
RTZI NI, ,ZHES PA BSHAD ZIN PA'I LAM BSGOM PAS SO, ,SANGS RGYAS
RNAMS KYI NI ZLA BA BYANG CHUB KYI SEMS RNAMS KYI ZLA BA GANG LA
DPRAL BAR TE,

DE'I CHA BCU DRUG PA GTZUG TOR DU'O, ,RDUL GYI GNAM STONG GSANG
BAR TE, DE'I CHA BCU DRUG PA NOR BUR RO ZHES PA STE BSHAD ZIN PA
NI STON PA RDO RJE GNAS TE MI PHYED PA'I YE SHES SO, ,'KHOR BA
KUN GYI PHYIN CI LOG GO, ,'DI'I PHYIR MI GNAS PA'I MYA NGAN LAS
'DAS PA ZHES BYA BA BDE BA CHEN

PO'I MING CAN DAG PA'I SKU LAS KHAMS RNAMS TE SEMS DANG NGAG
DANG LUS RNAMS SGRIB PA MED PA NYID LAS PHYIN CI LOG TU 'GYUR
RO, ,DE NYID KYI PHYIR CHOS KYI SKU DANG POR GNAS PA RNAMS
SPRO'O, ,THUGS LA SOGS PA 'DI RNAMS THABS KYI CHA'I 'OG TU RNAM
PAR GZHAG PAR BYA'O, ,SHES

RAB KYI STENG DU STE, 'DI YI DPRAL BAR SBRUL PA ZHES BYA BA SKU
RDO RJE'O, ,MGRIN PA LA SOGS PAR RIM PAS GSUNG DANG THUGS DANG
YE SHES RDO RJE RNAMS NI LONGS SPYOD RDZOGS PA DANG CHOS DANG
LHAN CIG SKYES PA'I SKU RNAMS TE SHES RAB KYI CHA'I RNAM PAR
GZHAG PA'O, ,DE BZHIN DU SHES

RAB DANG THABS KYI BDAG NYID RDO RJE SEMS DPA'I SKU LAS PHUNG PO
LA SOGS PA RNAMS RNAM PAR SNANG MDZAD LA SOGS PA NYID KYIS SEMS
CAN GYI DON DU SPRO BA'O, ,DE LTAR 'BRAS BU MDOR BSTAN NAS DE'I
SGRUB PAR BYED PA GSUNGS TE, GDAMS NGAG THOB PAS DANG POR RJES
SU MTHUN

PA'I LAS KYI PHYAG RGYA DANG SNYOMS PAR 'JUG PA RNAM PAR RTOG PA
CHEN PO'I CHEN PO'I ZAD PA LAS CHUNG NGU'I 'GYUR PA'I BDE BA
'PHEL BA'O, ,DE BZHIN DU SNA TSOGS YUM LA SOGS PA YE SHES KYI
PHYAG RGYA LA DMIGS PAS RNAM PAR RTOG PA CHEN PO ZAD PA LAS
CHUNG DU 'GYUR PA'I BDE BA

'PHEL BA'O, ,BKA' STZAL PA YANG, RGYAL BA'I LHAN CIG SKYES PA'I
BDE 'DI 'PHEL BA DON RGYUR DANG POR LAS KYI PHYAG RGYA BSTEN PAR
BYA, ,DE NAS NYI MA'I GZUGS NI GDONG PA LAG PA RKYANG BA GTZUG
TOR YAN LAG THAMS CAD RDZOGS PA STE, ,ZHES PA LA SOGS PA'O,
,SOGS

@15B PA'I SKRA LAS PHYAG RGYA CHEN PO'I STE, SNGA MA'I NGO BO
DU BA LA SOGS PA'I GZUGS BRNYAN CHOS KYI PHYAG RGYA LA SOGS
DMIGS PAS NYON MONGS PA CHUNG DU ZAD PA LAS MI 'GYUR PA'I BDE BA
CHEN PO 'PHEL BA'O, ,PHYI NANG GI NGO BO SNA TSOGS GZUGS BRNYAN
ZHES BYA BA PHYAG RGYA CHEN PO GOMS

PAS; SGRIB PA BAG CHAGS DANG BCAS PA CHUNG NGU'I CHUNG NGU ZAD
PA LAS MI 'GYUR PA'I BDE BA CHEN PO'I CHEN PO 'PHEL BA'O, ,'ON
MI 'GYUR PA'I BDE BA NI 'PHEL BA DANG 'GRIB PA SPANGS PA YIN NA
CI LTAR 'PHEL BAR 'GYUR ZHEN GSUNGS PA, 'PHEL BA'I 'PHEL BA MED,
'PHEL BA'I CHOS CAN

GYIS GCIG DANG DU MA LA SOGS PA'I NGO BO DANG BRAL BA RNAMS RANG
BZHIN STONG PA NYID KYI PHYIR ZAD PA NA CHOS MI 'PHEL BA'O, ,DE
BZHIN DU ZAD PA LA SOGS PA'I ZAD PA NYID LA SOGS PA YANG GSAL
BA'O, ,'O NA DE LTA NA SKYE BA DANG ZAD PA MED PA'I PHYIR GSUNGS
PA, RANG BZHIN STONG PA NYID KYI CHOS

LAM LA SOGS PA RNAMS SKYE BA DANG 'JIG PA'ANG SGYU MA LTA BU
KHON YIN GYI DE KHON NYID DU MA YIN NO, ,DE BZHIN NOR BU'I SGRA
LAS NUB PA DANG 'CHAR BA LA SOGS PA'I MTSAN NYID CAN YANG 'JIGS
RTEN KUN RDZOB TU SGYU MA LTA BU KHO NA'O, ,DE GSUNGS PA, 'JIG
PAR MI 'GYUR PA ZHES PA LA SOGS PA

STE; KUN RDZOB TU DON BYA BA BYED PA'I PHYIR DNGOS PO'I RANG
BZHIN TE, DE KHON NYID DU RANG BZHIN STONG PA NYID KYI DNGOS PO
MED PA'I MTSAN NYID CAN NO, ,LAS KYI PHYAG RGYAL SOGS PA RANG GI
SHES RAB LA 'KHYUD PA BYANG CHUB KYI SEMS GANG GI TSE RDO RJE
NOR BU'I PADMAR SON PA DE'I TSE RDO RJE NOR BU DER

ZLA BA SON PA NI LAS KYI PHYAG RGYAS 'GYUR PA'I BDE BA'I GNAS
SKABS DANG, YE SHES KYI PHYAG RGYA'I SA G-YO BA'I GNAS SKABS
TE, G-YO BA ZHES PA 'DZAG PA'I CHOS YIN LA DES 'GYUR PA YANG
DAG PAR GZUNG BA'O, ,BAD BA'I GNAS SKABS 'DI DAG MNGON SUM DU
BYAS PA NI, 'DOD

PA DANG GZUGS KYI KHAMS KYI DBANG PHYUG GI MTSAN NYID CAN 'JIG
RTEN PA'I DNGOS GRUB SGRUB PAR BYED PA DAG GO, ,PHYAG RGYA CHEN
POS MI G-YO BA DANG MI 'GYUR PA BSGOM PA NI 'JIG RTEN LAS 'DAS
PA'I DNGOS GRUB THAMS CAD MKHYEN PA NYID KYI MTSAN NYID CAN
SGRUB PAR BYED PA'O, ,DBU

@16A *, ,MA KHO NA DGA' BA BZHI LA KHU BA ZLA BAS KHYAB PA'I
CHA BZHI RNAMS LUS LA SOGS PA'I RTZA BZHI RNAMS SU RNAM PAR
GZHAG PAR BYA STE, DE LA DPRAL BAR SKU SGOM PA'O, ,SNYING GAR
NGAG SGOM PA DANG, GSANG BAR THUGS SGOM PA DANG, SKU LA SOGS
PA'I THIG

LE GCIG PA NYID NI RDO RJE NOR BUR YE SHES SGOM PA'O, ,SNGAR
BSHAD PA'I SHES RAB KYI CHAGS PA LAS ZHU BA'I THIG LE RNAMS
BSHAD ZIN PA'I RIM PAS MGO BO LAS GANG BA'I GNAS NOR BU'I PADMAR
SON PA RNAMS DE KHO NA NYID BSGOM PAS 'CHING BA'O, ,BRJOD ZIN
PA'I RIM PAS MI

'GYUR PA'I BDE BA 'PHEL BA DANG ZAD PA LA SOGS PA DE KHO NA NYID
MA YIN PAR RTOGS PAR BYAS NAS, 'JIG RTEN PA'I DPE YIS DE NYID
BSTAN PAR BYED DE, JI LTAR ZLA BA SHAR RIM PAS, CHA RNAMS KYI NI
GANG BA ZHES PA 'JIG RTEN PA'I GANG BA NI GRIB MA NYAMS PA 'BA'
ZHIG STE,

DE'I CHAD PA'AM GANG BA NYID MA YIN NO, ,DE NI RTAG TU GANG BA
YIN YANG MUN PAS BKAG PA DANG MA BKAG PA DAG GIS NYAMS PA DANG
GANG BA'I THA SNYAD DU BYA BA'O, ,DE BZHIN DU MI 'GYUR PA'I YE
SHES KYANG RDO RJE NOR BUR SHES RAB RIM PAS 'CHAD PAR 'GYUR PA'I
SA RNAMS KYIS GTZUG TOR GYI

'KHOR LOR GANG BA ZHES PA NYON MONGS PA DANG SHES BYA DANG
SNYOMS PAR 'JUG PA'I SGRIB PA'I BAG CHAGS MED PA KHO NA GANG BAR
RNAM PAR BSTAN TO, ,RDZOGS PAR BYED PA LA DPE GSUNGS NAS CHAD PA
LA DPE GSUNGS PA JI LTAR DKYIL 'KHOR GYI DBUS SU SON PA ZLA BA'I
SA BON DU GYUR PA MTSAN

MO'I NGO BO RI BONG RIM PAR 'PHEL BAS GANG BAR RI BONG CAN MI
GNAS TE, RTAG TU GANG BA MA YIN NO ZHES PA'I DON TO, ,DE BZHIN
DU BAG CHAGS 'PHEL BAS SEMS KYANG 'GYUR PA MED LA MI GNAS TE,
GNYIS MED PA NI 'GYUR MED BDE BA'O, ,PHYI NANG SBYAR BA'I ZOL
GYIS DPE GZHAN

GSUNGS TE, JI LTAR ZLA BA'I CHA 'PHEL PA DKAR PO'I PHYOGS DANG,
CHA MNYAM PA NAG PO'I PHYOGS TE, DE DAG RAB TU GNAS PA DAG STE
'JIG RTEN GYIS RTOGS PAR BYA BA DAG DANG, DE DAG GI DBUS SU SON
PA CHA BCU DRUG PA SKAD CIG GCIG 'BYUNG BA NI DE LTA BU MA YIN
PA DE BZHIN DU KHU BA ZLA

@16B BA'I ZLA BA YIN TE ZER BA SPYOD DE, GANG GI TSE RNAL 'BYOR
PA'I BYANG CHUB KYI SEMS RDO RJE NOR BUR GANG BA NA NI SKAD CIG
GCIG LA MI 'GYUR PAR MNGON PAR RDZOGS PAR SANGS RGYAS PA DE'I
TSE DRUG BRGYAS LHAG PA'I STONG PHRAG NYI SHU RTZA GCIG GI
'BYUNG BA DANG 'JUG PA'I SKAD CIG RNAMS KYIS GANG BAR BYED

PA'I RGYUN MI 'CHAD PAR 'BAB PA'O, ,'DI KHO NA GNYIS SU MED PA
THAMS CAD MKHYEN PA'I YE SHES TE, 'DI NI MI GNAS ZHES PA LA SOGS
PA GO SLA'O, ,DE'I ZHES PA SA BON DU GYUR PA'I ZLA BA'I CHA BCU
DRUG PO RNAMS GANG BA NYID KYI PHYIR RDO RJE NOR BUR GANG BA
STE, 'ON KYANG THABS

MED PAS CHAGS PA NYAMS PA'I SBYOR BA LAS CHA BCU DRUG PO RNAMS
NYAMS PA'O, ,RDO RJE NAS BRTZAMS TE NYAMS PA LA NYI MA BDUN GYI
NGO BO'I GTZUG TOR DU GANG BA NYID DO, ,SLAR YANG LAS KYI PHYAG
RGYA LA SOGS PA'I SBYOR BAS GTZUG TOR DU ZHES PA LA SOGS PA GO
SLA'O, ,YE SHES

NI CHA BCU DRUG PA STE DE NI NYAMS PA MA YIN PA'O, ,GSUNGS PA
YANG, SEMS CAN THAMS CAD DE BZHIN GSHEGS PA'I YE SHES KYI SNYING
PO CAN RNAMS SO ZHES SO, ,BDE BA CHEN PO'I NGO BO NYID NI 'DI'I
GANG BA STE, 'DI KHO NA RNAL 'BYOR PA RNAMS KYIS BRTAN PAR
BYA'O, ,

DNGOS PO BAR MA GZHAN NI DE'I SKYE BA DANG 'JIG PA DAG STE, LUS
CAN RNAMS KYI SPRO BA DANG 'JIG PA'I RGYU'O, ,GANG BA LA BRTAN
PAR BYAS PA MA YIN PA'I BDE BA ZLA BA 'DI NI YANG DANG YANG DU
SKYE ZHING 'JIG PAR 'GYUR RO, ,'DI LA DPE NI JI LTAR DKAR PO
DANG NAG PO'I PHYOGS DAG

LAS ZLA BA BZHIN DANG, BYANG DANG LHO BGROD PA DAG LAS NYI MA
BZHIN TE, NYIN MO'I NGO BO'I NYI MA 'PHEL BA DANG ZAD PA MTHONG
BA'I PHYIR RO, ,SGOM PA'I STOBS KYIS GANG BA NA BRTAN PA 'DI NI
RIM GYIS GTZUG TOR DU SA BCU GNYIS KYIS GANG BA NYID DO, ,GSANG
BA LA SOGS PA

GTZUG TOR GYI MTHAR THUG PA 'KHOR LO SO SOR MI 'GYUR PA'I SKAD
CIG DBUGS BRGYA PHRAG SUM CU RTZA DRUG 'GAGS PA RNAMS KYIS SA
GNYIS 'THOB BO, ,MI 'GYUR PA DE GANG GI TSE 'BYUNG BA DANG 'JIG
PA'I NGO BO CHAGS PA DANG CHAGS BRAL GYI PHYOGS GNYIS SPANGS PA
DE'I TSES RNAMS

@17A *, ,KYIS GANG BA BDEN DON RNAM PA BCU GNYIS PA LA SOGS
PA'I MING CAN NO, ,DE RGYAS PAR 'CHAD PA SA RNAMS KYIS TE, KUN
DU 'OD DANG, BDUD RTZI 'OD DANG, NAM MKHA' 'OD DANG, RDO RJE 'OD
DANG, RIN CHEN 'OD DANG, PADMA'I 'OD DANG, SANGS RGYAS KYI PHRIN
LAS BYED PA

DANG; DPE MED PA DANG, DPE DANG, SHES RAB 'OD DANG, THAMS CAD
MKHYEN PA NYID DANG, SO SO'I BDAG NYID RIG PA ZHES BYA BA RNAMS
KYIS SO, ,LHAG MA NI GSAL LO, ,KUN NAS CHA SHAS GANG BAR GYUR
PA'I SEMS 'DI NI DON GCIG LA SOGS PA DON JI LTA BA BZHIN BSTAN
PA'I MING

CAN NO; ,CHAGS PA DANG CHAGS BRAL BA'I PHYOGS GNYIS KYIS, BAG
CHAGS RNAMS KYIS MA SBYAR BA KUN NAS NYON MONGS PAR MA BYAS
PA'O, ,MI 'GYUR PA DER RAB TU ZHUGS PA'I DNGOS PO'I TSOGS 'GYUR
MED NYID DU 'GRO'O, ,MI 'GYUR PA'I RIG PA 'DZIN PA'I STON PA LA
BDE BA'I RANG BZHIN

RNAM PA THAMS CAD PA'I DNGOS PO THAMS CAD SO SOR GSAL BA'O ZHES
PA'I DON TO, ,JI LTAR ZHES PA'I DPE NI GSAL LO, ,DPE GZHAN NI JI
LTAR LHANG TSER LA SOGS PA'I KHAMS KYI TSOGS DNGUL CHUS ZOS PA
RO NYID DU 'GRO'O, ,GSER LA SOGS PA'I SA BON ZHU BA RNAMS KYIS
SA BON NYID DE,

LCAGS BRGYAD 'BUGS PA'O, ,'BRAS BU'I DUS SU BSKOL BA LHAG PAR
BYE BA LA SOGS 'BUGS PA NYID KYIS TSAD SPANGS PA'O, ,DE LTAR
ZHES PA DPE CAN TE GSAL LO, ,RNAM PAR MI RTOG PA'I BDE BA CHEN
PO THAMS CAD LA KHYAB PA NYID DU CHE BA ZHES PA LA SOGS PA TSIGS
SU BCAD PA DAG GIS

GSAL BAR GSUNGS SO, ,JI LTAR ZHES PA GRUB PA'I RO'I DPE'I DPE
CAN NI DE LTAR ZHES PA STE, RDO RJE NOR BUR BRTAN PAR BYAS PA'I
BDE BA BYED PA PO LAS KYI PHYAG RGYAL SOGS PA'I SBYOR BAS SBAR
BA'I GTUM MOS YANG DAG PAR GDUNGS PAS SEMS KYI LAS KUN NAS 'BIGS
PAR

BYED DE, DE'I RANG BZHIN NYID DU SKYED PAR BYED PA'I PHYIR RO,
,JI LTAR ZHES PA LA SOGS PA'I TSIGS SU BCAD PA GNYIS NI GSAL LO,
,NYON MONGS PA LA SOGS PA RNAMS DE KHO NA NYID YIN PA GCIG NYID
YIN PAR SEMS ZHES PA LA SOGS PA TSIGS SU BCAD PA GSUM GYIS 'GOG

@17B PAR BYED DO, ,DE RNAMS NI RE ZHIG GLO BUR BA MA YIN TE
'DOD CHAGS DANG BRAL BA YANG 'DOD CHAGS CAN NYID DU THAL BAR
'GYUR PA'I PHYIR RO, ,SEMS LAS SNGAR BYUNG BA'I NGANG TSUL CAN
RNAMS KYANG MA YIN TE RGYU MED PA'I PHYIR RO, ,GANG PHYIR NYON
MONGS PA LA SOGS PA RNAMS SEMS LA

RNAM PAR SGRUB PA YIN PAS SO, ,RGYU MED PA CAN YANG MA YIN TE,
NAM MKHA'I ME TOG LA SOGS PA BZHIN DU CUNG ZAD KYANG MI BYED PA
NYID KYI PHYIR RO, ,NYON MONGS PA RNAMS RANG BZHIN DU GYUR PA
YANG MA YIN TE, 'JIG PA DANG BRAL BAR 'GYUR PA'I PHYIR RAM,
SBANGS PA NA YANG MAR ME BZHIN

MYA NGAN LAS 'DAS PAR THAL PAR 'GYUR PA'I PHYIR RO, ,DE'I PHYIR
RNAM PAR DPYAD PAR MI BZOD PA NYID KYI PHYIR SGYU MA LTA BU
RNAMS SO, ,ZANGS KYI CES PA STE, DRI MED NYID KYIS NI GSER NYID
KYIS SO, ,LHAG MA NI GSAL LO, ,DE BZHIN ZHES PA LA, STONG NYID
NI DU BA LA SOGS PA'I LAM

MO; ,YE SHES NYID NI SO SO RANG GIS RIG PAR BYA BA NYID DO, ,JI
LTAR BCUD KYIS ZHES PA LA SOGS PA'I TSIGS SU BCAD PAS GROL BA
LA, SLAR 'KHOR BA MED PA GSUNGS SO, ,CHAGS BRAL ZHES PA STE,
GNAS PAR BYA ZHES PA LA MA BSGOMS PAS SO, ,GZHON NU MA ZHES PA

LA SOGS PA TSIGS SU BCAD PA BDUN GSAL LO, ,KHU BA ZHES PA STE
GANG GI PHYIR RTEN KHU BA 'PHOS NA BRTEN PAR BYA BA 'JIG PA DE'I
PHYIR KHU BA MI 'GYUR PA KHO NA NYID KYIS BDE BA CHEN PO BSGRUB
PAR BYA'O, ,JI SRID DU RTEN DANG BRTEN PAR BYA BA THA DAD PA DE
SRID DU GTZUG TOR DU GANG BA NYID MA

YIN NO; ,MCHOG TU 'GYUR MED LAS BYUNG BA'I SKU'I BDE BA CHEN
PO'I MDZOD SPU NI DPRAL BA'I 'KHOR LO STE, DER NGES PAR 'GRO BA
NYID KYIS GTZUG TOR DU SON PA'I CHA BCU DRUG PA SHUGS LAS GSUNGS
TE STON PA 'DI'O, ,AA YIG LA SOGS PA DBYANGS YONGS SU GYUR PA
ZLA BA DANG

KA LA SOGS PA YONGS SU GYUR PA NYI MA STE, DE DAG YANG DAG PAR
SBYOR BA NI RTEN MA YIN ZHING, H'Um YIG LA SOGS PA YONGS SU GYUR
PA'I DKYIL 'KHOR DANG GTZO BO YANG NI BRTEN PA MA YIN TE RGYU
MED PA'I PHYIR RO, ,'ON KYANG GTZUG TOR DANG NOR BU'I LTE BAR
GNAS PA'I ZLA BA DANG NYI MA DAG

@18A *, ,RTEN YIN ZHING, THAMS CAD LA KHYAB PA'I BDE BA CHEN PO
BRTEN PAR BYA BA'O, ,KUN RDZOB KYI RNAM PA THAMS CAD PA SNA
TSOGS PA'I GZUGS BRNYAN NI RGYU STE, KHU BA MI 'GYUR PA LAS
SKYES PA 'BRAS BU'O, ,DE DAG PHAN TSUN RGYAS BTAB PA NYID DE,
RGYU YANG BDE BA'I

NGO BO NYID KYI PHYIR DANG, 'BRAS BU YANG DMIGS PA MED PA NYID
KYI PHYIR RO, ,STONG PA ZHES PA STE, DMIGS PA DANG BCAS PA'I
STONG PA NYID DANG, DMIGS PA MED PA'I SNYING RJE DAG DBYER MED
PA'I BYANG CHUB KYI SEMS GANG YIN PA DE GOMS PAR BYED PA'I DUS
NA RGYU STE, SGOM PA MTHAR

THUG PAR GYUR PA'I DUS NA NI 'BRAS BU'O, ,MYA NGAN LAS 'DAS PA
ZHES PA LA SOGS PAS 'DI'I MTHA' GNYIS DANG BRAL BA GSUNGS SO,
,DE LA 'THAD PA GSUNGS PA, GZUGS BRNYAN NI CHAD PA MIN TE, CHOS
THAMS CAD DMIGS PA MED PAR 'GYUR PA'I RANG BZHIN DU DNGOS

MED LAS SO SO RANG GIS RIG PAR BYA BA SKYES PA'I PHYIR RO,
,'BRAS BU YANG RTAG PA NYID MA YIN TE NOR BU LAS STENG DU SON
PA'I KHU BA'I NGO BO LAS 'JIG RTEN GYI MTSAN NYID DANG MI MTHUN
PA'I ZAG PA MED PA'I BDE BA YANG DAG PAR BYUNG BA'I PHYIR RO,
,DNGOS MED DANG DNGOS PO DAG GIS

BRJOD ZIN PA'I MTSAN NYID CAN GYI STONG PA NYID DANG SNYING RJE
DAG STE, LHAG MA NI GO SLA'O, ,GNYIS KA'I BDAG NYID 'DI NI MA
NING GI GO 'PHANG STE, SHES RAB DANG THABS 'BA' ZHIG PA'I PHYOGS
DAG MED PA'I PHYIR RO, ,SHES RAB CES PA GZUGS BRNYAN GYI MTSAN
NYID CAN CHOS

THAMS CAD STONG PA NYID DO, ,DE YANG RGYU LAS MA BYUNG STE, RANG
BZHIN NI MA BYAS PA NYID KYI PHYIR RO, ,SHES RAB KHO NA RGYU
STE, DE LAS BYUNG BA'ANG 'BRAS BU YIN LA, SHES RAB RGYU LAS
SKYES PA MIN PA NYID KYI PHYIR, CI LTAR DE LAS SKYES PA RGYU LAS
SKYE BA YIN, SNGAR KHO NAR RGYU'I

GTAM GSAL BA'I PHYIR RO, ,DE PHYIR YE ZHES PA PHYED GO SLA'O,
,'BRAS BU KHO NAS RGYU LA RGYAS BTAB PA'AM RGYU KHO NAS 'BRAS BU
LA ZHES PA PHAN TSUN DU'ANG MI 'GYUR LA, 'BRAS BUS KYANG RGYU
RGYAS BTAB CING, RGYU YIS KYANG 'BRAS BU ZHES PHAN TSUN DU YANG
MI 'GYUR RO, ,CI'I

@18B PHYIR ZHE NA, GSUNGS PA, GANG GI PHYIR RGYU DANG 'BRAS BU
DAG GTAN NAS BYUNG BA NYID KYI PHYIR TE KUN RDZOB PA LAS SO,
,GNYIS KA DBYER MED PA'I GZUGS BRNYAN NI SKYE BA DANG 'JIG PA
DANG BRAL BA'O, ,GSUNGS PA YANG, DE BZHIN GSHEGS PA RNAMS MA
BYUNG YANG RUNG CHOS RNAMS KYI CHOS

NYID 'DI NI GNAS PA KHO NA'O ZHES SO, ,GANG GI PHYIR GNYIS KA
DBYER MED PA'I GZUGS BRNYAN GYI SHES RAB KYI CHA GDOD MA NAS ZHI
BA NYID KYI PHYIR RTAG TU MA SKYES PA DANG, THABS KYI CHA SO SO
RANG GIS RIG BYA NYID KYI PHYIR RTAG TU BYUNG BA KHO NA STE,
DE'I PHYIR YANG RGYU DANG 'BRAS BU NYID MA YIN

ZHING PHAN TSUN RGYAS BTAB PA YANG MA YIN NO, ,PHAN TSUN RGYAS
BTAB PA MED PA NYID LA RIGS PA GZHAN NI, RAB TU SHES PAR BYA BA
GANG SNA TSOGS GZUGS PHYI ROL LAS RNAM PAR PHYE BA MTHONG STE,
DE NI RANG GI SEMS LAS GZHAN MA YIN NO, ,DE'I PHYIR ZHES PA LA
SOGS NYE BAR BSDU BA'O, ,

RAL ZHES PA LA SOGS PA DPE'O, ,'O NA BRJOD ZIN PA'I MTSAN NYID
CAN GYI LAM SGOM PA MED PAR MI 'GYUR PA'I BDE BA SKYE BA MED NA,
DES NA CI LTAR RGYU DANG 'BRAS BU'I DNGOS PO MED CE NA, GSUNGS
PA MO GSHAM ZHES PA STE, 'DIS NI RGYU DANG 'BRAS BU'I DNGOS PO
DE KHO NA NYID MA YIN

PA GSUNGS SO, ,SHES RAB MA YIN ZHES PA STE, 'DI NI BRJOD ZIN
PA'I SHES RAB DANG LHAN CIG SKYES PA'O, ,NAM MKHA' ZHES PA LA
SOGS PA GO SLA'O, ,RANG BYUNG ZHES PA LA SOGS PA TSIGS SU BCAD
PA GSUM NI 'JIG RTEN LAS 'DAS PA'I SEMS DPA' DRUG MDOR BSTAN
PA'O, ,

DMIGS PA LAS 'BYUNG BA'I PHYIR 'DI NI RANG 'BYUNG NGO, ,GSANG BA
LA SOGS PA GTZUG TOR GYI MTHAR THUG PA 'KHOR LO DRUG TU RIM PAS
RDO RJE SEMS DPA' DANG SEMS DPA' CHEN PO DANG BYANG CHUB SEMS
DPA' DANG DAM TSIG SEMS DPA' DANG, RDO RJE'I RNAL 'BYOR DANG DUS
KYI 'KHOR

LO STE DRUG GI MING CAN NO, ,'DI'I RGYAS PAR BSHAD PA LA, RDO
RJE NI STONG PA'I GZUGS TE, DE GANG GI PHYIR MI PHYED PA DE'I
PHYIR TE, DON CHEN NI MDOR BSTAN PAR RO, ,SEMS DPA' NI GANG 'DOD
PA'I KHAMS LA SOGS PA'I NGO BO LUS DANG NGAG DANG SEMS GCIG PA
NYID CES BYA'O, ,DE NI

@19A *, ,MCHOG TU MI 'GYUR PAR MDOR BSTAN PAR BYA'O ZHES PA RDO
RJE SEMS DPA'O, ,DE NI CHEN PO STE BDE BA CHEN POS GANG BA NYID
KYI PHYIR RO, ,'DOD CHAGS CHEN POS NI MDOR BSTAN PA'O, ,DE YANG
SEMS DPA' STE SA YIS GANG BAR BYAS PA NYID KYI PHYIR RO, ,SEMS
CAN THAMS CAD DGA' BAR BYED

BA NI MDOR BSTAN PA'O ZHES PA SEMS DPA' CHEN PO'O, ,'DI NI GANG
GI PHYIR BYANG CHUB LA STE CHOS KYI 'KHOR LO LA GNAS PA MI G-YO
BA STE, DE NYID NYON MONGS PA LA SOGS PA ZHE SDANG GI TSOGS
RNAMS LAS RNAM PAR RGYAL BA NYID KYI PHYIR ZHE SDANG CHEN PO'O,
,DGRA CHE BA YANG MDOR BSTAN

PA'O; ,SEMS DPA' NI ZHES PA BYANG CHUB SEMS DPA'O, ,DAM TSIG LAS
DAM TSIG GI STE ZLA BA BDUD RTZI ZHES BYA BA KHU BA'I SEMS DPA'
NI 'PHO BA MED KYI NGO BO STE, DE ZAB PA'O, ,GTI MUG LAS RNAM
PAR RGYAL BA'I PHYIR GTI MUG CHEN PO'O, ,GTI MUG GI BLO CAN
RNAMS KYI GTI

MUG 'JOMS PAR BYED PA YANG MDOR BSTAN PA'O, ,DE'I PHYIR DAM TSIG
SEMS DPA'O, ,DE NYID NI GANG GI PHYIR SKU LA SOGS PA'I RDO RJE
RNAMS, SHES RAB GZUGS BRNYAN DANG MI 'GYUR PA'I THIG LE RNAMS
DANG LHAN CIG SBYOR BA NI GCIG NYID DO, ,KHRO BA LAS NGES PAR
RGYAL BA'I PHYIR

KHRO BO CHEN PO STE, BDUD LAS RNAM PAR RGYAL BAR BYED PA'I PHYIR
KHROS PA'I BDUD KYI DGRA BO YANG MDOR BSTAN PA'O ZHES PA RDO
RJE'I RNAL 'BYOR RO, ,DE NI GANG GI PHYIR DUS BDE BA CHEN PO
STE, THABS DE LAS MTHA' YAS PA'I SEMS CAN GYI DON YONGS SU MA
BTANG BA NI 'KHOR LO

ZHES BYA BA BCOM LDAN 'DAS SO, ,DE NYID KYI PHYIR SEMS CAN GROL
DU BCUG NAS CHAGS PA CHEN PO 'GYUR PA'I CHAGS PA SEL BAR BYED PA
YANG MDOR BSTAN PA'O ZHES PA DUS KYI 'KHOR LO'O, ,RTZA DRUG GI
NGO BO'I RTZIBS DRUG PA'I 'KHOR LO LA RDO RJE SEMS DPA' LA SOGS

PA 'DI RNAMS SO SOR RNAM PA DRUG RNAMS SO, ,DE LA DUNG CAN MA'I
NGO BO 'OG GI RTZIBS LA MI 'GYUR PA'I YE SHES SO, ,RA SA N'A'I
NGO BO LHO'I RTZIBS LA MI 'GYUR PA'I TSOR BA'O, ,AA WA DH'U
T'I'I NGO BO STENG GI RTZIBS LA MI 'GYUR PA'I RNAM PAR SHES
PA'O, ,BSHANG BA'I RTZA'I NGO BO NUB KYI

@19B RTZIBS LA MI 'GYUR PA'I GZUGS SO, ,GCI BA'I RTZA'I NGO BO
SHAR GYI RTZIBS LA MI 'GYUR PA'I 'DU BYED DO, ,LA LA N'A'I NGO
BO BYANG GI RTZIBS LA MI 'GYUR PA'I 'DU SHES SO ZHES PA PHUNG PO
DRUG RNAMS SO, ,RIGS DRUG PO DE RNAMS KHO NA RIM PA JI LTA BAR
MI 'GYUR PA'I YE SHES LA SOGS PA

KHAMS DRUG RNAMS KYIS SO, ,DE BZHIN DU MI 'GYUR PA'I YID LA SOGS
PA DBANG PO DRUG PO RNAMS KYI STE, DE BZHIN DU MI 'GYUR PA'I
SGRA LA SOGS PA YUL DRUG PO RNAMS KYI DANG, DBANG POS NYE BAR
MTSON PA LAS NI 'GYUR PA'I MCHOG GI DBANG PO DANG LAG PA DANG
MDOMS DANG BSHANG LAM

DANG RKANG PA ZHES BYA BA LAS KYI DBANG PO RNAMS KYI DANG, DE
BZHIN DU YUL GYI NYE BAR MTSON PA LAS MI 'GYUR PA'I KHU BA 'PHO
BA DANG LEN PA DANG, GCI BA 'DZAG PA DANG BSHANG BA GTONG BA
DANG SMRA BA DANG 'GRO BA ZHES BYA BA LAS KYI DBANG PO'I BYA BA
RNAMS KYI'O, ,SUM CU RTZA DRUG PO 'DI RNAMS

RIM PAS DKYIL 'KHOR LA STE, 'DOD PA CHEN PO ZHES BYA BA RDO RJE
SEMS DPA' DANG, 'DOD CHAGS CHEN PO ZHES BYA BA RIN CHEN DBANG PO
DANG, KHRO BA CHEN PO ZHES BYA BA MI BSKYOD PA DANG, GTI MUG
CHEN PO ZHES BYA BA RNAM PAR SNANG MDZAD DANG, ZHE SDANG CHEN PO
ZHES BYA BA DON YOD

GRUB PA DANG, CHAGS PA CHEN PO ZHES BYA BA 'OD DPAG TU MED PA
RNAMS SHES RAB KYI PHA ROL TU PHYIN PA DANG GOS DKAR MO DANG,
RDO RJE DBYINGS KYI DBANG PHYUG MA DANG SPYAN MA DANG SGROL MA
DANG M'A MA K'I RNAMS DANG, KUN DU BZANG PO DANG SA'I SNYING PO
DANG, PHYAG NA RDO RJE DANG SGRIB PA THAMS CAD RNAM

PAR SEL BA DANG, NAM MKHA'I SNYING PO DANG 'JIG RTEN DBANG PHYUG
RNAMS DANG, SGRA RDO RJE MA DANG RO RDO RJE MA DANG CHOS DBYINGS
RDO RJE MA DANG DRI RDO RJE MA DANG REG BYA RDO RJE MA DANG
GZUGS RDO RJE MA RNAMS KYI DANG, GNOD MDZES DANG SHES RAB MTHAR
BYED DANG GTZUG TOR DANG, GSHIN RJE

MTHAR BYED DANG, BGEGS MTHAR BYED DANG PADMA MTHAR BYED RNAMS
DANG, CHER SNGON MO DANG RMUGS BYED MA DANG DRAG SPYAN MA DANG
RENGS BYED MA DANG BRTZON 'GRUS CHEN MO DANG KHENGS BYED MA
RNAMS SO, ,RIGS SUM CU RTZA DRUG LA KHYAB PAR BYED PA BSAM GYIS
MI KHYAB PA'I THUGS RDO RJE

@20A *, ,'DI YANG SGRIB PA DANG BCAS PA'I 'DOD CHAGS LA SOGS PA
'GOG PA'I PHYIR KHRO BO'I RGYAL PO STE, 'DOD BA CHEN PO LA SOGS
PA'I GDONG DRUG PA'O, ,'CHI BDAG GI BDUD LA SOGS PA 'JIGS PAR
BYED PA NYID KYI PHYIR 'JIGS PA'O, ,BRJOD ZIN PA'I YE

SHES LA SOGS PA'I RIGS DRUG DAG PA'O, ,LUS ZHES PA SKU'I DKYIL
'KHOR DANG, GSANG BA DBANG PO GSUNG GI DKYIL 'KHOR DANG, SEMS
THUGS KYI DKYIL 'KHOR DANG, SEMS THUGS KYI DKYIL 'KHOR DANG,
GSUM PO 'DI'I BDAG NYID 'DI NI RIGS DRUG GI DKYIL 'KHOR RO,
,DE YANG LAM

BSGOMS PAS DAG PA NI SNGAR BSHAD PA'I RNAM PAR DAG PA DRAG PO
SHES RAB DANG THABS KYI RDO RJE GSUM PO RNAMS KYI RDO RJE SEMS
DPA' BSAM DU MED PA'I THUGS RDO RJE NYID DU 'GRUB PAR 'GYUR RO,
,'DI NI STE DBANG MDOR BSTAN PA ZHES BYA BA'I RAB TU BYED PA NI
BSHAD ZIN PA NI DBANG BSKUR BCU'I

SGRUB THABS DANG MCHOG TU MI 'GYUR PA'I DBANG BSKUR GYI SGRUB
THABS TE, BRJOD ZIN PA'I RTZA DANG RIGS RAB TU GSAL BAR BYED PA
NI, KYE ZLA BA BZANG PO PHYAG NA RDO RJE MDOR BSTAN PAS TE, MDOR
BSDUS PAS GSAL BAR BSHAD DO ZHES PA BCOM LDAN 'DAS KYIS GSUNGS
SO, ,NAGS PHYOGS

RTZA BA PHYUNG NAS RTAG TU NI, ,'JIG RTEN RNAMS LA BDE BA STER
GYUR CIG ,NYON MONGS TSA BA SEL BAR BYED PA YI, ,DBANG BSKUR ZLA
BA'I ZLA 'OD GSAL BAR BRJOD, ,DBANG BSKUR MDOR BSTAN PA'I BRJED
BYANG 'DI NI DPAL DUS KYI 'KHOR LO PA PAndI TA RNAM PAR RGYAL BA
DBANG PO'I ZHABS KYIS

MDZAD PA'O,, ,,GZHUNG GI TSAD NI TSIGS SU BCAD PA BDUN CU RTZA
BDUN GYIS LHAG PA'I BRGYA PHRAG BZHI'O, ,LO TZ'A BA'I MING TZAM
'DZIN PA DPANG DPAL LDAN BLO GROS BRTAN PAS BSGYUR CING ZHUS TE
GTAN LA PHAB PA'O,, 