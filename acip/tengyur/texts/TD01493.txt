@207A #, ,RGYA
GAR SKAD DU, AE KA B'I RA S'A DHA NAm N'A MA, BOD SKAD DU, DPA' BO

GCIG PA'I SGRUB THABS ZHES BYA BA, DPAL LHAN CIG SKYES BA RANG GI
LHA LA PHYAG 'TSAL LO, ,DANG POR SNGAGS PAS PHYI NANG GI DRI MA
DAG PAR BYAS LA STAN BDE BA LA 'DUG STE, RANG SKAD CIG GIS HE RU
KAR BSKYAD BA'I SNYING GA'I H'Um GI 'OD KYIS GDUG PA CAN THAMS
CAD ZHI BAR BYAS TE,

'OD TSUR 'DUS PA LAS SRUNG BA'I 'KHOR LO BSGOM PAR BYA'O, ,DE NAS
TSANGS PA'I GNAS BZHI BSGOM PAR BYA STE, SEMS CAN THAMS CAD BDE
BA DANG LDAN PAR BYA SNYAM PA'I BYAMS PA DANG, SDUG BSNGAL DANG
BRAL BAR BYA SNYAM PA'I SNYING RJE DANG, HE RU KA'I GO 'PHANG LA
DGOD PAR 'DOD PA'I

DGA' BA DANG, 'JIG RTEN DANG 'JIG RTEN LAS 'DAS PA'I DGE BA'I
RTZA BA MA LUS PA LA DGOD PAR 'DOD PA'I BTANG SNYOMS TSAD MED PA
BSGOM PAR BYA'O, ,DE NAS DAD PA DANG GUS PAS MDUN GYI NAM MKHA'
LA BLA MA BRGYUD PA DANG BCAS PA DANG, SANGS RGYAS DANG BYANG
CHUB SEMS DPA'

RNAMS BSAMS TE, DE DAG THAMS CAD 'OD KYI GONG BU LAS, DPAL HE RU
KAR GYUR PA LA MCHOD PA DANG, BSTOD PA DANG, SDIG PA BSHAGS PA
DANG, SDOM PA GZUNG BA DANG, GSOL BA GDAB PA LA SOGS PA BYA'O,
,DE NAS AOm SH'U N+YA T'A DZNY'A NA BADZRA SVA BHA WA A'ATMA KO&HAm,
ZHES BRJOD

@207B PAS STONG PA NYID DU BSAM PAR BYA'O, ,'BYUNG BA RIM BRTZEGS
RI RAB KYI STENG DU PADMA LA NYI MA DANG ZLA BA'I STENG DU H'Um
'OD ZER LNGA 'PHRO BA DANG 'DU BA RDO RJE SEMS DPA'I RANG BZHIN
CAN, DE YONGS SU GYUR PA LAS BCOM LDAN 'DAS DPA' BO GCIG PA SKU
MDOG MTHING GA ZHAL GCIG PHYAG GNYIS PA

RDO RJE DANG DRIL BU 'DZIN PAS YUM LA 'KHYUD PA, ZHABS G-YAS
BRKYANG BAS 'JIGS BYED MNAN PA, G-YON BSKUM PAS DUS MTSAN MA MNAN
PA RAL PA NAG PO GYEN DU G-YENGS PA'I COD PAN CAN, SPYI GTZUG GI
NOR BU DANG, SNA TSOGS RDO RJE DANG ZLA BA PHYED PA'I DBU RGYAN
CAN, MI BSKYOD PAS

DBU BRGYAN PA DAR DPYANGS KYI COD PAN CAN, SGEG PA LA SOGS PA'I
NYAMS DANG LDAN ZHING SHIN TU 'GYING BAG DANG LDAN PA, STAG GI
PAGS PAS SMAD DKRIS SHING, MI MGO LNGA BCUS DO SHAL BYAS PA,
PHYAG RGYA DRUG DANG LDAN PAR BSGOM PAR BYA'O, ,DE'I SPYAN SNGAR
YUM BCOM LDAN 'DAS MA RDO RJE

BAG MO SKU MDOG DMAR MO ZHAL GCIG PHYAG GNYIS MA SPYAN GSUM PA
PHYAG G-YON NA THOD PA BSNAMS NAS YAB LA 'KHYUD PA, G-YAS RDO RJE
DANG SDIGS MDZUB BYAS NAS GDUG PA CAN SKRAG PAR BYED PA, SKRA
GROL BA GCER BU DUM BUS SKYE RAGS CAN, MI MGO SKAM PO'I PHRENG
BAS SE RAL

KHAR 'PHYANG BA, ZHABS G-YAS BYIN PA LA 'KHRIL ZHING G-YON BRKYANG
BA, PHYAG RGYA LNGA DANG LDAN PA BDE BA CHEN PO'I BDAG NYID CAN,
YAB YUM SNANG STONG ZUNG DU 'JUG PA BSGOM PAR BYA'O, ,DE LAS LUS
SKYO ZHING SEMS DUB NA BSKYED RIM GYI NGANG LAS BLA MA'I MAN NGAG
GIS BZLAS PAR

BYA'O; ,DE YANG HE RU KA'I THUGS KA NAS YE SHES SEMS DPA' DE'I
THUGS KA NAS TING NGE 'DZIN SEMS DPA'I YI GE H'Um SNGON PO LA
SNYING PO'I SNGAGS KYIS BSKOR BA LA SEMS GTAD DE BZLAS PA BYA'O,
,AOm HR'I: HA HA H'Um H'Um PHAt, DE LAS SKYO BAR GYUR NA KHAMS
GSUM THAMS CAD 'OD KYI RANG BZHIN DU

BYAS TE, 'OD ZER YANG RIM GYIS BSDUS NAS, HE RU KA YAB YUM LA, DE
SNYING GA'I H'Um LA, H'Um ZHABS GYU NAS N'A DA'I BAR DU BSDUS LA,
'OD GSAL BSAM GYIS MI KHYAB PA'I NGANG LA JI SRID GNAS KYI BAR DU
BSGOM MO, ,DE LAS KYANG LUS SKYO SEMS DUB NA, 'OD GSAL LAS ZUNG

@208A *, ,'JUG GI SKUR LANGS TE, SNANG LA RANG BZHIN MED PA ME
LONG GI GZUGS BRNYAN LTA BU KHA DOG DANG BCAS PA 'JA' TSON LTA
BU, SGRO SKUR DANG BRAL BA CHU ZLA LTA BUR LANGS TE ZUNG 'JUG TU
BSGOM PAR BYA'O, ,SPYOD LAM DANG THUN MTSAMS KYI RNAL 'BYOR DANG
LDAN PAS THUN

BZHIR NYAMS SU BLANG NGO, ,DPAL BDE MCHOG 'KHOR LO DPA' BO GCIG
PA'I SGRUB THABS YUL BHAm GA LA'I SLOB DPON BSOD SNYOMS PA DPAL
MAR ME MDZAD YE SHES KYIS MDZAD PA RDZOGS SO,, ,,BOD KYI LO TZ'A
BA NAG TSO TSUL KHRIMS RGYAL BAS BSGYUR BA'O,, ,,