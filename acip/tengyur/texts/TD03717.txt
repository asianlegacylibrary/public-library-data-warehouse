@183A #, ,RGYA GAR SKAD DU, MA H'A Y'A NA PA THA KRA MA, BOD SKAD DU,
THEG PA CHEN PO'I LAM GYI RIM PA, DPAL 'JAM PA'I MGON LA PHYAG
'TSAL LO, ,DPAL LDAN MGON PO KUN RANG BZHIN, ,RNAM SNANG MJAD
[*MDZAD] LA PHYAG 'TSAL TE, ,SKAL CHEN DANG LDAN DGA' BA'I PHYIR,
,THAG

CHEN LAM RIM BSHAD PAR BYA, ,GANG ZHIG MI KHOM GNAS SPANGS TE,
,CHOS SPYOD SKAL BA LDAN PA'I TSE, ,BDAG NYID BRTZON PAR MI BYED
PA, ,'CHI BA'I SDUG BSNGAL GYIS NYEN CING, ,BZHIN GYUR MDANGS YAL
BKRAG BOR TSE, ,BDAG LA 'GYOD PAR CIS MI 'GYUR, ,'TSO BA PHRA
MO'I

@183B CHED DAG TU, ,SDUG BSNGAL CHEN PO BZOD GYUR NA, ,SDUG
BSNGAL KUN DANG BRAL 'DOD PAS, ,BZOD PA CHEN PO CIS MI BSTEN, ,DE
BAS SDUG BSNGAL 'DOR 'DOD RNAMS, ,THEG CHEN LAM LA BRTZON PA
DANG, ,DGE PA'I BSHES LA BSNYEN BKUR ZHES, ,BDAG NI KHYED LA DE
SKAD GDAMS, ,LNGA BRGYA

THA MA'I DUS KYI TSE, ,SNYIGS MA LNGA YI SEMS CAN RNAMS, ,THEG
CHEN SKAL LDAN NGO MTSAR CHE, ,DE BAS SPRO BA CHEN PO BSKYED, ,DE
LA THEG CHEN RNAM GNYIS TE, ,PHA ROL PHYIN SOGS THEG CHEN DANG,
,THEG PA CHEN PO GSANG SNGAGS TE, ,DE DON BSDUS RGYAS SHIN TU
RGYAS, ,NGO BO LA SOGS

BRJOD PAR BYA, ,DAD SOGS BCAS RNAMS MNYAN PAR GYIS, ,GANG ZHIG
PHA ROL PHYIN 'DOD PA, ,CHO GA LNGA YI RIM PA YIS, ,LAM RNAMS LA
NI BGROD BYA STE, ,PHA ROL PHYIN SOGS LDAN PAR RO, ,SEMS BSKYED
SDOM PA NOD PA DANG, ,DE BSRUNG MTSAN NYID SHES BYA DANG, ,SEMS
BSKYED SPYOD

PA DAG PA STE, ,'DI NI CHO GA LNGAR 'DOD DO, ,BSDUS PA'I TSIGS SU
BCAD PA'O, ,DA NI DE NYID RGYAS PAR BSTAN PAR BYA STE, DE YANG
DANG PO RIGS DANG LDAN PA'I GANG ZAG GIS, YANG DAG PA'I DGE BA'I
BSHES GNYEN LA, BYANG CHUB MCHOG TU SEMS BSKYED PAR BYA ZHING
SNGOM PA NOD PAR BYA'O, ,

DE NAS DE MI NYAMS PAR BSRUNG BA LA 'BAD PAR BYA'O, ,DE LTAR SNOD
DU RUNG BA DANG THOS PA'I SHES RAB KYIS THEG PA CHEN PO SHES RAB
KYI PHA ROL TU PHYIN PA LA SOGS PA MNYAN NAS, SPANG PAR BYA BA
DANG, SPONG BYED DANG, SPANG BA'I THABS DANG, SPANGS PA'I 'BRAS
BU LA SOGS PA'I MTSAN NYID SHES

PAR BYA'O, ,DE NAS SEMS BSKYED PAR BYA STE, DE YANG YAN LAG RNAM
PA LNGA'O, ,DE LA YAN LAG LNGA NI, LAM DANG LAM GYI GROGS RGYUD
LA BSKYED PA DANG, DE'I YUL DANG, SPANG BAR BYA BA DANG, SPONG
PA'I THABS DANG, LAM DES SPANGS PA'I 'BRAS BU'O, ,DE LA LAM NI
TSOGS KYI LAM DANG,

SBYOR BA'I LAM DANG, MTHONG BA'I LAM DANG, BSGOM PA'I LAM MO,
,LAM GYI YAN LAG NI ZHI GNAS DANG, LHAG MTHONG RNAM PA GNYIS SO,
,YUL NI 'JUG PA'I YUL DANG, DMIGS PA'I YUL RNAM PA GNYIS SO,
,SPANG BAR BYA BA NI NYON MONGS PA'I SGRIB PA DANG, SHES BYA'I
SGRIB PA'O, ,SPANG

@184A *, ,BA'I THABS NI LAM GYI RIM PA BZHIN DU BYA STE, SPYANG
BYA CHEN PO GNYEN PO CHUNG DUS SPANG LA, SPANG BYA CHUNG DU GNYEN
POS SPONG BA'O, ,SPANGS PA LAS 'BRAS BU RNAM PA GNYIS 'BYUNG NGO,
,SPYOD PA DAG PAR BYA BA NI RNAM PA GNYIS TE, 'GRO BA LA SOGS
PA'I GNAS SKABS DANG, MNYAM

PAR MA BZHAG PA'I GNAS SKABS SO, ,DE LTAR RGYAS PAR BSTAN NAS
SHIN TU RGYAS PAR BSTAN PAR BYA BA'I PHYIR, BYANG CHUB TU SEMS
BSKYED PA'I NGO BO LA SOGS PA BRJOD PAR BYA STE, BYANG CHUB TU
SEMS BSKYED PA'I YUL NI GZHAN GYI DON NO, ,NGO BO YANG DAG PAR
RDZOGS PA'I BYANG CHUB 'DOD PA'O, ,

DBYE BA NI RGYAS PAR DBYE NA NYI SHU DANG GNYIS SO, ,BSDU NA RNAM
PA BZHI'O, ,SHIN TU BSDU NA RNAM PA GNYIS SO, ,DE LA NYI SHU RTZA
GNYIS NI CHOS THAMS CAD MNGON PAR BYANG CHUB 'DOD PAS, 'DUN PA SA
LTA BU DANG, PHA ROL TU PHYIN PA DRUG GI SPYOD PA'I MTSAN NYID DE
DUS THAMS CAD DU MI 'GYUR

BAR 'DOD PAS NA BSAM PA GSER LTA BU DANG, BYANG CHUB KYI PHYOGS
KYI CHOS LA SOGS PA DE DAG 'PHEL PAR 'DOD PAS, LHAG PA'I BSAM PA
ZLA BA TSES PA LTA BU DANG, RNAM PAR MI RTOG PA'I YE SHES MI'I
KHYAD PAR DANG 'DRA BA RTOGS PAS SBYOR PA ME LTA BU DANG, SEMS
CAN TSAD MED PA'I RGYUD

TSIM PAR MDZAD PAS SBYIN PA'I PHA ROL TU PHYIN PA GTER LTA BU
DANG, YON TAN RIN PO CHE RNAMS DE LAS 'BYUNG PAS NA TSUL KHRIMS
KYI PHA ROL TU PHYIN PA RIN PO CHE'I 'BYUNG GNAS LTA BU DANG, MI
SDUG PA'I MTSAN MA THAMS CAD KYIS MI BSKYOD PAS NA BZOD PA'I PHA
ROL TU PHYIN PA RGYA MTSO CHEN PO LTA

BU DANG, YANG DAG PA'I SHES PA LA BRTEN PA MI PHYED PA'I PHYIR
BRTZON 'GRUS KYI PHA ROL TU PHYIN PA RDO RJE LTA BU DANG, DMIGS
PA THAMS CAD KYI RNAM PAR G-YENG BAS BSGUL BAR MI NUS PAS NA BSAM
GTAN GYI PHA ROL TU PHYIN PA RI BO LTA BU DANG, SGRIB PA GNYIS
KYI NAD RAB TU ZHI BAR MDZAD

PAS NA SHES RAB KYI PHA ROL TU PHYIN PA SMAN LTA BU DANG, GNAS
SKABS THAMS CAD DU SEMS CAN THAMS CAD KYI DON YONGS SU MI SPONG
BAS THABS KYI PHA ROL TU PHYIN PA BLA MA LTA BU DANG, SMON LAM JI
LTA BU'I 'BRAS BUS DON MDZAD PAS NA SMON LAM GYI PHA ROL TU PHYIN
PA YID BZHIN GYI NOR BU LTA BU

@184B DANG; GDUL BYA'I SKYE BO RNAMS YONGS SU SMIN PAR BYED PAS
NA STOBS KYI PHA ROL TU PHYIN PA NYI MA LTA BU DANG, GDUL BYA'I
SKYE BO RNAMS KYI YID DGA' BAR BYED PA'I CHOS STON PAS NA YE SHES
KYI PHA ROL TU PHYIN PA DBYANGS SNYAN PA LTA BU DANG, MTHU THOGS
PA MED PA'I MNGON PAR SHES PA DANG LHAN

CIG PAR RTOGS PA NI, ,GZHAN GYI DON LHUR MDZAD PAS NA RGYAL PO
CHEN PO LTA BU DANG, BSOD NAMS DANG YE SHES KYI TSOGS DANG LHAN
CIG PAR RTOGS PA NI, MDZOD LTA BU DANG, BYANG CHUB KYI PHYOGS KYI
CHOS DANG LHAN CIG PAR RTOGS PA NI, 'PHAGS PA THAMS CAD KYI RJES
SU 'GRO ZHING BZHUD

PAS LAM CHEN PO LTA BU DANG, ,ZHI GNAS DANG LHAG MA THONG DANG
LHAN CIG PAR RTOGS PA NI, ,'KHOR BA DANG MYA NGAN LAS 'DAS PAR MI
LTUNG BAR BDE BLAG TU 'GRO BAS BZHON PA LTA BU DANG, ,GZUNGS DANG
SPOBS PA DANG LHAN CIG BAR RTOGS PA NI, BSTAN PA MTHA' YAS PA
'DZIN CING MI ZAD PAS

BKOD MA LTA BU DANG, CHOS KYI DBYINGS DANG LHAN CIG PAR RTOGS PA
NI, THAR PA 'DOD PA RNAMS KYIS THOS NA DGA' BA YIN PAS SGRA
BRNYAN LTA BU DANG, BGROD PA GCIG PA'I LAM DANG LHAN CIG BAR
RTOGS PA NI, THAMS CAD KYI RGYU GCIG BU YIN PA'I PHYIR, RANG GI
NGANG GIS 'JUG PA'I PHYIR

CHU BO'I RGYUN LTA BU DANG, CHOS KYI SKU DANG LHAN CIG PAR RTOGS
PA NI, ,DON GYI BYA BA THAMS CAD DE LA RIG LAS PAS SPRIN LTA
BU'O, ,DE LTAR NYI SHU RTZA GCIG PO DE NYID BZHIR BSDU STE, DE
YANG 'DUN PA LA SOGS PA GSUM NI, LAS DANG PO PA'I GNAS SKABS TE,
CHUNG DANG 'BRING DANG CHEN

PA'O, ,SBYOR BA NI NGES PAR 'BYED PA'I GNAS SKABS SO, ,SBYIN PA
LA SOGS PA BCU NI RGYU'I GNAS SKABS SO, ,MNGON PAR SHES PA LA
SOGS PA BRGYAD KYIS NI 'BRAS BU STE, DE YANG DANG PO LNGA NI
KHYAD PAR GYI LAM MO, ,'OG MA GSUM NI SBYOR BA DANG, DNGOS DANG
MJUG GI SGO NAS

SANGS RGYAS KYI SAS BSDUS PA STE, SEMS GANG GIS DANG PO'I LAS LA
MNGON PAR SBYOR BA DANG, GANG GI LAS RDZOGS PAR BYED PA DANG, LAS
RDZOGS PAR BYAS PA LAS LEGS PAR BYAS PAS SO ZHES BYA BA LA SOGS
PA DANG GO RIMS BZHIN NO, ,DE DAG NYID GNYIS SU BSDUS TE, ,DANG

@185A *, ,PO GSUM NI SMON PA'I SEMS SO, ,LHAG MA BCU DGU NI 'JUG
PA'I SEMS TE, ,DE LA SMON PA NI DON DU GNYER PA'I RGYU STE, ,DES
NA 'DIR GZHAN GYI DON GYI PHYIR SANGS RGYAS SU 'GRUB PAR GYUR CIG
CES GSOL PA 'DEBS PA NI SMON PA'O, ,'JUG PA'I SEMS NI SDOM PA

'DZIN PA SNGON DU 'GRO BAS SPYIN PA LA SOGS PA NYAMS SU LEN PA NI
'JUG PA'I DON YIN NO, ,DE LA SDOM PA'I SEMS PA STE, LNGA KUN DU
'GRO BA'I SEMS PA NYID DO, ,DE'I MTSAN NYID NI BSTAN DU MED PA
THOGS PA MED PA'O, ,DBYE BA NI THUN MONG STE, SROG GCOD PA SPONG
BA LA SOGS PA DANG,

THUN MONG MA YIN PA STE, GNOD SEMS LA SOGS PA SPONG ZHING GZHAN
GYI DON LA 'BAD PA LA SOGS PA THAMS CAD DO, ,SDOM PA'I SEMS BA
DES LUS NGAG YID GSUM BYA BA MA YIN PA'I LAS LA MI 'JUG PAS SDOM
PA'O, ,SEMS BSKYED CING SDOM PA MNOD [?] PA YANG, BLA MA BYANG
CHUB TU

SEMS BSKYED CING, SDOM PA LA GNAS PA MKHAS PA NUS PA DANG LDAN PA
LAS BLANG NGO, ,DE MED NA SANGS RGYAS DANG BYANG CHUB SEMS DPA'
RNAMS YID KYIS DMIGS LA BLANG BAR BYA'O, ,SEMS BSKYED CING SDOM
BA NOD PA'I CHO GA'O, ,DE NAS BSRUNG BAR BYA STE SROG GI PHYIR
YANG SDOM PA NYAMS

PAR MI BYA STE, BDAG NYID SHI BA NI BLA'I TSE RABS THAMS CAD DU
SHA BSAGS NA NI RI RAB BAS CHE LA, KHRAG BSAGS NA NI RGYA MTSO
BAS MANG ZHING, RUS BSAGS PAR GYUR NA NI RTZI SHING BAS MANG
ZHING, DON MED PAR 'KHYAMS NAS TSE 'DI'I BAR DU MI GTZANG BA'I
PHUNG PO SNA TSOGS PA BLANGS SHING,

'KHOR BA'I SDUG BSNGAL CHEN PO YANG DANG YANG DU NYAMS SU MYONG
PAR GYUR PAS, ,SDOM PA NI NYAMS PAR MI BYA'O, ,SDOM PA YANG JI
LTAR BLA MA LAS BLANGS PA BZHIN DU BSRUNG BA LA 'BAD PAR BYA'O,
,DE MI NYAMS PAR BSRUNG BA'I CHO GA'O, ,DE LTAR THEG PA CHEN PO'I
SNOD DU RUNG BA DE THEG PA CHEN PO'I

GDAMS NGAG MNYAN NAS, THEG PA THUN MONG GI CHOS DANG, THUN MONG
MA YIN PA'I CHOS KYI SPANG BYA LA SOGS PA'I MTSAN NYID THAMS CAD
SHES PAR BYA STE, MTSAN NYID MA SHES PAR NI BSGRUB PAR MI NUS TE,
DMUS LONG GIS MAR LA SOGS PA BZHIN NO, ,DE BAS NA THOS PA'I SHES
RAB

@185B SNGON DU SONG BAS MTSAN NYID SHES PAR BYA'O, ,MTSAN NYID
YONGS SU SHES PAR BYA BA'I CHO GA'O, ,DE LTAR SNOD DU RUNG ZHING
MTSAN NYID SHES PAR BYAS PA DES SEMS SBYANG BA'I PHYIR TING NGE
'DZIN BSKYED PAR BYA STE, THOS BA TZAM GYIS 'GRUB PAR MI 'GYUR
RO, ,DE BAS NA BSGOM PA'I SHES RAB KYIS

SEMS SBYANG BAR BYA'O, ,DE YANG YAN LAG RNAM PA LNGA STE, RIGS
DANG LDAN PA'I GANG ZAG GIS LAM RGYUD LA BSKYED PA DANG, DE YI
YUL DANG, SPANG BAR BYA BA DANG, SPANG BA'I THABS DANG, SPANGS
PA'I 'BRAS BU'O, ,LAM RGYUD LA BSKYED PA LA YANG LAM GYI GROGS
ZHIG NAS DANG, ,LHAG

MTHONG LA BSLAB PA DANG, ,DE NAS LAM DNGOS TE THABS DANG SHES RAB
LA BSLAB PA'O, ,DE LA ZHI GNAS NI DNGOS PO GANG YANG RUNG BA CIG
LA NGES PAR BYA STE, SEMS KYI RGYUN GYI SKAD CIG MA DE NYID DU
YANG DANG YANG GTAD PAR BYA'O, ,GANG GI YUL DE LA SEMS GNAS PAR
GYUR PA DE'I TSE, ZHI GNAS

RDZOGS PA YIN PAR SHES PAR BYA'O, ,LHAG MTHONG NI ZHI GNAS KYI
'BRAS BU YIN TE, DON DE NYID LA DPYOD PA'O, ,LHAG MTHONG GI 'BRAS
BU NI ZUNG DU 'BREL BA STE, YUL GANG LA YANG MI GNAS PAS YUL DE
NYID BYE BRAG TU MTHONG LA, DE NYID KYI TSE SEMS RTZE GCIG TU
GYUR PAS DMIGS PA DU MA

LA RGYUG PA RAB TU ZHI BAR GNAS PA'O, ,GAL TE RNAL 'BYOR PA DE
'DOD CHAGS LA SOGS PAS SEMS G-YENG BAR GYUR NA 'DOD CHAGS KYI
GNYEN POR NI MI SDUG PA STE, MI GTZANG BA LA SOGS PA SGOM PA'O,
,DE BZHIN DU ZHE SDANG GI GNYEN POR NI BYAMS PA'O, ,GTI MUG GI
GNYEN POR NI

RTEN CING 'BREL PAR 'BYUNG BA'O, ,NGA RGYAL GYI GNYEN POR NI
KHAMS KYI RAB TU DBYE BA'O, ,BYING BA'I GNYEN POR SNANG BA'I 'DU
SHES DANG, SANGS RGYAS LA SOGS PA'I YON TAN YID LA BYED PA'O,
,RGOD PA'I GNYEN POR NI MI RTAG PA YID LA BYED PAS SNGON DGOD PA
DANG RTZE ZHING DGA' BA RJES SU DRAN

BA DE YANG ZHI BAR BYA'O, ,SEMS DER MI DGA' BAR GYUR PA'I TSE NI
MI DGA' BA'I SKYON BSAM ZHING TING NGE 'DZIN GYI YON TAN LA BSAMS
PAS DE YANG ZHI BAR BYA'O, ,BYING RGOD LA SOGS PA DANG BRAL NAS
SEMS CHA MNYAM PAR 'JUG CING GNAS PAR GYUR PA'I TSE, ,BSGRIMS PA
GLOD LA

@186A *, ,BTANG SNYOMS SU BYA STE, SEMS MNYAM PAR 'JUG PA LA
BSGRIMS PAR BYAS NA G-YENG BAR 'GYUR RO, ,DE LTAR ZHI GNAS DANG
LHAG MTHONG LA SLOB PA'I GANG ZAG DES GONG NAS GONG DU GYUR PA'I
LAS NI MTSAN MA MED PA'I ZHI GNAS SO SOR RTOG PA'I SHES RAB LAS
MTSAN MA

MED PA'I LHAG MTHONG RNAM PAR MI RTOG PA'I YE SHES SKYE BAR 'GYUR
RO, ,DE YANG LAM DNGOS TE THABS DANG SHES RAB BSGOMS PAS SO,
,BSGOM PA YANG RNAM PAR DBYE BAS LNGA STE, TSOGS KYI LAM DANG,
SBYOR BA'I LAM DANG, MTHONG BA'I LAM DANG, SGOM PA'I LAM SA GNYIS
PA NAS

BDUN PA DANG, BRGYAD PA NAS BCU PA STE, MOS PAS SPYOD PA'I SA
GSUM MO, ,'DIR MOS PA ZHES BYA BA'I SGRA NI, BDAG DANG GZHAN GYI
DON LA MOS PA DANG, BRTZON PA CHE THANG DU BYED PAS MOS PA STE,
SBYOR BA'I LAM NI MA YIN PAR DGONGS SO, ,KHYAD PAR GYI LAM STE,
RDO RJE LTA BU'I

TING NGE 'DZIN TE, ,DE LA THABS NI SBYIN PA LA SOGS PA'I PHA ROL
TU PHYIN PA GZHAN RNAMS DANG, TSAD MED PA DANG, DGE BA'I CHOS
THAMS CAD DO, ,SHES RAB NI THABS DE PHYIN CI MA LOG PAR BYED PA
STE, CHOS THAMS CAD SKYE BA MED PA STONG PA NYID KYI RANG BZHIN
SHES PA'O, ,DE LA TSOGS

KYI LAM THAR PA'I CHA DANG MTHUN PA'I SKABS SU, LUS DRAN PA NYE
BAR GZHAG PA DANG, DE BZHIN DU TSOR BA DANG, SEMS DANG CHOS DRAN
PA NYE PAR GZHAG PA BZHI BSGOM PA STE, DRAN PA NYE BAR GZHAG PA
BZHI DANG, MI DGE BA'I CHOS THAMS CAD SKYES PA MED PAR BYAS PA
DANG, MA SKYES PA MI

SKYED PA DANG, DGE BA'I CHOS MA SKYES PA RNAMS BSKYED PAR BYA BA
DANG, SKYES PA RNAMS 'PHEL BAR BYA STE, YANG DAG PAR SPONGS BA
BZHI DANG, 'DUN PA'I TING NGE 'DZIN SPONG BA'I 'DU BYED DANG LDAN
PA'I RDZU 'PHRUL GYI RKANG PA DANG, DE BZHIN DU BRTZON 'GRUS
DANG, SEMS DANG DPYOD PA'I TING

NGE 'DZIN SPONG BA'I 'DU BYED DANG LDAN PA'I RDZU 'PHRUL GYI
RKANG PA BZHI BSGOM PAR BYA'O, ,DE NAS SBYOR BA'I LAM NGES PAR
'BYED PA'I SKABS SU DBANG PO LNGA DANG, STOBS LNGA STE, DE YANG
DROD DANG RTZE MO'I DUS SU DAD PA DANG, BRTZON 'GRUS DANG, DRAN
PA DANG, TING NGE 'DZIN DANG, SHES RAB

@186B KYI DBANG PO STE LNGA'O, ,DE'I 'OG TU BZOD PA DANG, CHOS
KYI MCHOG GI DUS SU DAD PA LA SOGS PA DE NYID STOBS DANG LDAN PAR
'GYUR BA LA STOBS ZHES BYA STE, DAD PA'I STOBS LA SOGS PA BSGOM
PAR BYA'O, ,DE'I 'OG TU MTHONG BA'I LAM STE, BYANG CHUB KYI YAN
LAG GIS PHYE BA'O, ,DE YANG

DRAN PA YANG DAG BYANG CHUB KYI YAN LAG DANG, DE BZHIN DU CHOS
RNAM PAR 'BYED PA DANG, BRTZON 'GRUS DANG, DGA' BA DANG, SHIN TU
SBYANGS PA DANG, TING NGE 'DZIN DANG, BTANG SNYOMS YANG DAG BYANG
CHUB KYI YAN LAG STE, DE LA SDUG BSNGAL GYI BDEN PA DANG, KUN
'BYUNG GI BDEN PA

DANG; 'GOG PA'I BDEN PA DANG, LAM GYI BDEN PA STE, BDEN PA RNAM
PA BZHI CHOS BCU DRUG TU DMIGS PA MED PAR BSGOMS PAS SHES BZOD
BCU DRUG TU RTOGS NAS MTHONG BA'I LAM THOB BA'O, ,DE'I 'OG TU
BSGOM PA'I LAM STE, LAM GYI YAN LAG RNAMS SO, ,DE YANG YANG

DAG PA'I LTA BA DANG, DE BZHIN DU YANG DAG PA'I RTOG PA DANG,
NGAG DANG LAS KYI MTHA' DANG, 'TSO BA DANG RTZOL BA DANG DRAN PA
DANG YANG DAG PA'I TING NGE 'DZIN TE, BSGOM PA'I LAM SA GNYIS NAS
BCU PA'I BAR DU RTOGS PA'O, ,DE DAG KYANG KUN RDZOB SGYU MA TZAM
DU SPYOD PA NI THABS SO, ,DON DAM

PAR DE DAG KYANG RANG BZHIN MED PAR BSGOM PA NI SHES RAB PO, ,DE
BAR CHAD MED PA'I LAM RDO RJE LTA BU'I TING NGE 'DZIN ZHES KYANG
BYA, MING GI RNAM GRANGS GZHAN YANG KUN DU BZANG PO ZHES BYA BA
LA SOGS PA SKYED PAR BYED PA'O, ,LAM ZHES BYA BA'I NGO BO NI YID
KYI RNAM PAR SHES PA

SEMS LAS BYUNG BA DANG BCAS PA STE, DE YANG SHES RAB LA SOGS
PA'O, ,'PHAGS PA THAMS CAD GSHEGS PA'AM, YANG NA 'PHAGS PA'I SAR
PHYIN PAR BYED PA'I PHYIR LAM ZHES BYA'O, ,DE LA DRAN PA NYE BAR
GZHAG PA NI SHES RAB KYI RANG BZHIN NO, ,'DI DAG GIS DRAN PA NYE

BAR GNAS PAS DRAN PA NYE BAR GZHAG PA'O, ,YANG DAG PAR SPONG BA
NI BRTZON 'GRUS KYI RANG BZHIN NO, ,MI MTHUN PA'I PHYOGS YANG DAG
PAR SPONG BA STE, 'DIS NANG GI SEMS YANG DAG PAR 'JOG PAS NA YANG
DAG PAR SPONG BA STE, SPANG BYA'I MING SPONG BYED LA'O, ,RDZU
'PHRUL GYI RKANG PA

@187A *, ,NI TING NGE 'DZIN GYI RANG BZHIN NO, ,RDZU 'PHRUL GYI
RGYUR GYUR PAS RDZU 'PHRUL GYI RKANG BA STE, MNGON PAR SHES PA LA
SOGS PA'I RGYU ZHES BYA'O, ,NGES PAR 'BYED PA'I CHA DANG MTHUN PA
RNAMS NI TING NGE 'DZIN DANG SHES RAB MTSUNGS PAR LDAN PA'I RANG
BZHIN NO, ,THAR PA'I CHA DANG

MTHUN PA'I DGE BA'I RTZA BA BSKYED PA LA DBANG BYED PAS DBANG
PO'O, ,MI MTHUN PA'I PHYOGS BSRABS PA'I PHYIR DE DAG NYID STOBS
SO, ,DE LA MI MTHUN PA'I PHYOGS NI MA DAD PA DANG, LE LO DANG,
BRJED NGAS PA DANG, RNAM PAR G-YENG BA DANG, SHES BZHIN MAD PA
RNAMS SO, ,DBANG PO'I

SKABS NI MA BSRABS PAS 'DRE'O, ,'DI NI 'DRE BA MED PA'O, ,DE YANG
DAD PA LA SOGS PA NI GSUM STE, CHUNG DU DANG, 'BRING BO DANG,
CHEN PO'O, ,DE YANG CHUNG DU NI DROD KYI GNAS SKABS SO, ,'BRING
PO'I RTZE MO'I DUS SO, ,CHEN PO YANG BZHIN DBYE STE, CHUNG NGU
DANG, 'BRING PO DANG,

CHEN PO'I BZOD PA CHUNG DU DANG, 'BRING DANG, CHEN PO DANG, GO
RIMS SU SBYAR RO, ,SHIN TU YANG CHEN PO NI 'JIG RTEN CHOS KYI
MCHOG GO, ,DE LA DRO BAR GYUR PA NI, DPER NA GTZUB SHING GTZUBS
PA LAS THOG MAR ME'I MTSAN MA DRO BA 'BYUNG NGO, ,DE BZHIN DU
'PHAGS PA'I ME LTA BU SKYE PA'I DANG

PO YIN PAS DRO BA ZHAS BYA STE, DPE'I SGO NAS SO, ,DGE BA'I RTZA
BRGYA CHEN PO G-YO BA'I RTZE MOR PHYIN PAS RTZE MO'O, ,BDEN PA'I
DON LA BZOD PAS BZOD PA'O, ,ZAG PA DANG BCAS PAS 'JIG RTEN NO,
,ZAG PA DANG BCAS PA GZHAN PAS MCHOG TU GYUR PAS MCHOG STE, DE MA
THAG TU MTHONG BA'I

LAM SGYE BAS SO, ,MTHONG BA'I LAM NI MA DMIGS PA'I TING NGE 'DZIN
LA SOGS PA BYANG CHUB KYI YAN LAG DANG MTSUNGS PA NYID RANG BZHIN
TE, DE YANG RNAM PAR GROL BA NI BYANG CHUB PO, ,CHOS RNAM PAR
'BYED PA NI BYANG CHUB KYI YAN LAG STE, BAR CHAD MED PA'I LAM DU
GTOGS PA'O, ,DRAN PA LA

SOGS PA DRUG NI BYANG CHUB DANG MTHUN PA'I PHYIR BYANG CHUB KYI
YAN LAG GO, ,DE LA DRAN PA NI GNAS KYI YAN LAG CHOS RNAM PAR
'BYED PA NI RANG BZHIN GYI YAN LAG BRTZON 'GRUS NI NGES PAR
'BYUNG BA'I YAN LAG DGA' BA NI PHAN YON GYI YAN LAG SHIN TU
SBYANGS PA NI NYON MONGS PA MED

@187B PA'I GZHI'I YAN LAG ,TING NGE 'DZIN NI NYON MONGS PA MED
PA'I GNAS KYI YAN LAG ,BTANG SNYOMS NI NYON MONGS PA MED PA'I NGO
BO'I YAN LAG STE, GO RIMS BZHIN DU STE, DMIGS PA DE LAS MI G-YENG
BA'I PHYIR DANG, BYANG CHUB NI SHES PA RNAM PAR GROL BA'I NGO BO
NYID YIN PA'I PHYIR DANG, SO

SO'I SKYE BO'I SA LAS 'DA' BA'I PHYIR DANG, LUS DANG SEMS LA PHAN
'DOGS PA'I PHYIR DANG, KUN NAS NYON MONGS PA'I GZHI'I GNYEN POR
GYUR PA'I PHYIR DANG, SEMS MNYAM PAR BZHAG NA YANG DAG PA JI LTA
BA BZHIN SHES PA NYON MONGS PA SPONG BA'I PHYIR DANG, BYING BA
DANG RGOD PA'I GNYEN PO

STE; SEMS MNYAM PA DANG, RNAL DU 'JUG PA DANG, LHUN GYIS GRUB
PA'I PHYIR RO, ,DE LA MTHONG BA'I LAM SKAD CIG MA BCU DRUG STE,
YON TAN GYI SGO NAS SO, ,SKAD CIG MA BZHI STE CHOS TZAM GYIS SO,
,SKAD CIG MA GCIG STE NGO BO NYID KYI SGO NAS SO, ,DE LA SKAD CIG
MA BCU DRUG NI,

SDUG BSNGAL DANG, KUN 'BYUNG DANG, 'GOG PA DANG LAM RNAMS LA CHOS
SHES PA'I BZOD PA DANG, CHOS SHES PA DANG, RJES SU SHES PA'I BZOD
PA DANG, RJES SU CHOS SHES PA STE, BZHI BZHIR BYAS PAS BCU DRUG
GO, ,DE YANG SDUG BSNGAL GYI CHOS NI MI RTAG PA LA SOGS PA'O, KUN

'BYUNG GI CHOS NI RGYU LA SOGS PA'O, ,'GOG PA NI ZHI BA LA SOGS
PA'O, ,LAM NI RIGS PA'I SOGS PA STE, DE DAG LA RTAG PA DANG, MI
RTAG PA DANG, SDUG BSNGAL BA DANG, SDUG BSNGAL YANG MA YIN PA
DANG, STONG PA DANG, MI STONG PA DANG, BDAG DANG BDAG MED PA MI
DMIGS PA DANG,

DE BZHIN DU KUN 'BYUNG BA DANG, KUN 'BYUNG BA MA YIN PA LA SOGS
PA MI DMIGS PA'I RNAM PAR SHES SHING BZOD PAS SO, ,CHOS SHES PA
NI BDAG GIS SPANG BYA SPANGS NAS THOB BYA THOB SNYAM STE, RNAM
PAR GROL BA MNGON DU BYED PA'O, ,RJES KYI BZOD SHES GNYIS KYIS NI
JI LTAR NA YUL MI

DMIGS PA BZHIN DU, DE LA MI DMIGS PA'I SHES PA YANG DE BZHIN DU
SHES SHING BZOD PA DANG, SHES PA DE NGES PAR 'DZIN PA STE, BDEN
PAR RTOGS PA'O, ,MDOR NA DANG PO GNYIS NI YUL LA DMIGS PA'I SGO
NAS YUL MI DMIGS PA'I RNAM PAR MTHONG BA DANG DE NGES PAR 'DZIN
PA'O, ,

@188A *, ,RJES KYI GNYIS KYIS NI YUL JI LTA BA'I RJES SU YUL CAN
YANG DE BZHIN DU RTOGS PA DANG, DE NGES PAR 'DZIN PA'O, ,MTHONG
BA'I LAM SKAD CIG MA BZHI NI, DAG PA DANG, DAG PA BRTAN PA DANG,
GROL BA DANG, GROL BA 'DZIN PA STE, SHES BZOD BZHI DANG GO RIMS
BZHIN NO, ,GCIG

NI CHOS KYI MCHOG GI SKAD CIG MA GCIG LA MTHONG BA'I LAM MNGON DU
GYUR PA'O, ,SPYIR SBYOR BA DANG, MNYAM PAR GZHAG PA DANG, RJES
KYI SHES PA'AM, YE SHES ZHES GSUM DU SHES PAR BYA'O, ,SNGON DU DE
KHO NA NYID MA MTHONG BA GZOD MTHONG BAS SO, ,NGES PAR 'BYED PA'I
GNAS

SKABS NA NI DAR LAS CHOD PA LTA BUR BDEN PA RNAMS RTOGS SO,
,MTHONG BA'I LAM GYIS NI DE BSAL BA LTA BUR RTOGS SO, ,BSGOM PA'I
LAM GYIS NI MI DMIGS PA'I TING NGE 'DZIN YANG DAG PA'I LTA BA LA
SOGS PA DANG MTSUNGS PAR BCAS PA'O, ,BSGOM PA'I LAM CHUNG NGU
DANG,

'BRING PO DANG CHEN PO'I DBYE BAS RNAM PA DGU'O, ,DE YANG YANG
DAG PA'I LTA BAS NI MTHONG BA'I LAM GYIS RTOGS PA'I DON BDAG GIS
'DI LTA BU RTOGS SO ZHES DPYOD CING, MTHONG BA'I LAM LA LTA BAS
YANG DAG PAR LTA BA'O, ,YANG DAG PA'I RTOG PA NI JI LTAR RTOGS PA
BZHIN DU RNAM PAR

'JOG PA STE, YANG DAG PA'I NGAG KUN NAS SLONG BAS GZHAN LA RTOGS
PA'I DON DE NYID STON PA'O, ,LAS KYI MTHA' LA SOGS PAS NI SROG GI
PHYIR YANG BYA BA MA YIN PA MI BYED PAS, TSUL KHRIMS RNAM PAR DAG
PA DANG, GOS LA GOS PA RIGS PA DANG, CHOD ZIN PAR TSOL BA DANG

MI MTHUN PA'I GNYEN POR LAM BSGOM PA DANG, DRAN PA SHIN TU NYE
BAR GNAS PA DANG, BYING RGOD MED PA DANG, MNGON PAR SHES PA LA
SOGS PA YON TAN GYI RANG BZHIN GYI MI MTHUN PA'I PHYOGS SPANG BA
STE, GO RIMS BZHIN NO, ,MTHONG BA'I DON NYID GONG NAS GONG DU
BSGOM PA'O, ,KHYAD

BAR GYI LAM NI SPYIR KUN DU YANG BRTZI BAR BYA STE, DE YANG SBYOR
BA'I LAM DANG BAR CHAD MED PA'I LAM DANG, KHYAD PAR GYI LAM STE
BZHI'O, ,DE LA GANG GIS NYON MONGS PA SPANG BAR SBYOR BA DANG,
SPANG BA LA BAR CHAD MED PA DANG, SPANGS NAS RNAM PAR GROL BA
MNGON DU BYED PA DANG, DE NYID

@188B SNGON PAS KHYAD PAR DU GYUR PA YIN PA STE GO RIMS BZHIN NO,
,'ON KYANG 'DI NI RDO RJE LTA BU'I TING NGE 'DZIN GYI SKABS MOS
PAS SPYOD PA'I SA BZHI PA DANG SBYAR BAR BYA'O, ,YUL NI RNAM PA
GNYIS TE, 'JUG PA'I YUL DANG, DMIGS PA'I YUL LO, ,DE LA 'JUG PA'I
YUL NI STON PA'I BYUNG

TSUL LA SPYOD PA'O, ,DMIGS PA'I YUL YANG RNAM PA GNYIS TE, THUN
MONG STE BDEN PA BZHI DANG, THUN MONG MA YIN PA NI GNYIS TE,
MTSAN MA CAN DANG, DE BZHIN NYID KYI NGO BO'O, ,SPANG BAR BYA BA
NI, NYON MONGS PA CAN MA YIN PA'I MI SHES PA DANG, NYON MONGS PA
MANG BA'O,,

DE YANG SNGAR NI SPANG BYA CHEN PO LA SOGS PA GNYEN PO CHUNG DU
LA SOGS PAS RIM PA BZHIN DU SPANGS NAS, THA MAR RDO RJE LTA BU'I
TING NGE 'DZIN GYIS PHRA MO'I YANG PHRA MO SPANG BA STE MING GI
DBYE BA MED DO, ,GNYIS PA NI MING GI DBYE BA YANG YOD LA, GNAS
SKABS KYIS SPANG BAR BYA BA YANG YOD

DE; DE YANG DRAN PA NYE BAR GZHAG PAS NI LOG PAR LTA BA STE,
GTZANG BA DANG, RTAG PA DANG YOD PA STE, BDAG DANG BDE BAR LTA PA
LA SOGS PA SPANG NGO, ,YANG DAG SPANG BAS LE LO SPANG NGO, ,RDZU
'PHRUL GYI RKANG PAS NI NYES PA LNGA SPONG STE, LE LO DANG, BRJED
NGAS PA DANG, BYING RGOD

DANG, SKYON BYUNG BA'I TSE MNGON PAR 'DU MI BYED PA DANG, SKYON
MED PA'I TSE MNGON PAR 'DU BYED PA STE, SKYON NI BYING RGOD GNYIS
SO, ,DE SPONG BA'I GNYEN PO NI BRGYAD DE, LE LO'I GNYEN PO NI
BRTZON 'GRUS SO, ,DE'I GNAS NI 'DUN PA'O, ,'DUN PA'I RGYU NI DAD
PA'O, ,BRTZON 'GRUS KYI

'BRAS BU NI SHIN TU SBYANGS PA STE, YID CHES PAS NI 'DOD PA SKYE
LA, 'DOD PAS NI BRTZON 'GRUS BRTZAMS LA, BRTZON 'GRUS KYIS TING
NGE 'DZIN KHYAD PAR CAN BRTZAMS PAS NI, LUS DANG SEMS GNYIS LAS
SU RUNG BA STE, DE LTAR BZHI'O, ,DRAN PA NI BRJED NGAS PA'O,
,SHES

BZHIN NI BYING RGOD KYI'O, ,SEMS PA NI 'DU MI BYED PA'I'O, ,BTANG
SNYOMS NI 'DU BYED PA'I'O, ,DE YANG DRAN PA NYE BAR GNAS PAS SHES
BZHIN DANG LDAN LA, DE SEMS MNGON PAR 'DU BYED CING NYES PA MED
NAS BTANG SNYOMS SU GNAS PA STE GO RIMS BZHIN NO, ,DBANG PO DANG

@189A *, ,STOBS KYIS NI MA DAD PA LA SOGS PA LNGA'O, ,MTHONG BA'I
LAM LA SDUG BSNGAL BA DANG, KUN 'BYUNG DANG, 'GOG PA DANG, LAM
GYI BDEN PAS 'DOD KHAMS NA SPANG BYA BCU BCU YOD PAS BZHI BCU'O,
,DE BZHIN KHAMS GONG MA GNYIS NA, KHONG KHRO BA MED PAS

DGU DGU STE BDUN CU RTZA GNYIS TE SPYIR BRGYA RTZA BCU GNYIS
SPONG NGO, ,BSGOM PA'I LAM GYIS NI 'DOD KHAMS NA 'JIG TSOGS LA
LTA BA DANG, MTHAR 'DZIN PAR LTA BA LHAN CIG SKYES PA DANG, 'DOD
CHAGS DANG, KHONG KHRO BA DANG, NGA RGYAL DANG, MA RIG PA DANG
DRUG SPONG NGO, ,DE LTAR

KHAMS GONG MA GNYIS NA KHONG KHRO MA GTOGS PA LNGA LNGA STE BCU
SPONG NGO, ,DE LTAR MDOR BSDU NA BSGOM PAS SPANG BAR BYA BA NI
NYON MONGS PA BCU DRUG GO, ,SPANG BA'I THABS NI GONG DU BSTAN
PA'I LAM DES RIM PA BZHIN DU SPONG STE, LHAN CIG TU MI GNAS PA'I
'GAL BA SNANG BA DANG MUN

PA'I TSUL DU GNYEN PO CHUNG DUS SPANG BYA CHEN PO SPONG ZHING,
GNYEN PO CHEN POS SPANG BYA CHUNG DU SPANG BA'O, ,SPANGS PA'I
'BRAS BU NI, DE LTAR RDO RJE LTA BU'I TING NGE 'DZIN GYIS BAG
CHAGS CHA PHRA MO SPANGS PA'I SKAD CIG MA GNYIS PA LA NI SANGS
RGYAS ZHES BYA'O, ,DE NAS SKAD CIG

MA GSUM PA LA YANG DAG PAR RDZOGS PA'I SANGS RGYAS ZHES BYA STE,
CHOS KYI SKU YON TAN THAMS CAD NI RDZOGS PA NUS PA THAMS CAD DANG
LDAN PAR 'GYUR RO, ,DE LAS SNGON GYI SMON LAM DANG THUGS RJES
GZUGS SKU RNAM PA GNYIS SU BYUNG, DE YANG 'OG MIN GYI GNAS STUG
PO

BKOD PA'I ZHING KHAMS NA, LONGS SPYOD RDZOGS PA'I SKU BSTAN PA
DANG, SPRUL PA'I SKU CI LA CIS 'DUL BA BZHIN DU RNAM PA SNA TSOGS
PA'I SKU BSTAN PA STE, DE LA SNGA MA NI 'KHOR NYE BA LA DGONGS
PA'O, ,PHYI MA NI RING BA LA DNGOS PA'O, ,SPYOD PA DAG PAR BYA BA
NI GNYIS TE, 'GRO BA

LA SOGS PA'I DUS SU DRAN PA BZHIN DU 'GRO BA LA SOGS PA DANG,
GNAS SKABS SU BYA BA'I CHO GA LA PHYAG 'TSAL BA LA SOGS PA DANG,
BSKOR BA BYA BA DANG, MAndAL LA SOGS PA BYA BA'O, ,THEG PA CHEN
PO LAM GYI RIM PA LAS, PHA ROL TU PHYIN PA'I LAM GYI RIM PA'I
LE'UR PHYE BA STE DANG

@189B PO'O,, ,,PHA ROL PHYIN PA'I THEG PA YI, ,LAM GYI RIM PA
BSTAN BYAS NAS, ,GSANG SNGAGS THEG PA'I LAM GYI NI, ,RIM BA YANG
DAG BSHAD PAR BYA, ,DE LA THEG CHEN GSANG SNGAGS NI, ,KHYAD PAR
GYUR PHYIR KHYAD PAR TE, ,THABS MANG DKA' BA MED PA DANG, ,DBANG
PO RNON PO MCHOG

GYUR DANG, ,DON GCIG PHYIR NA'ANG RMONGS PAS, ,SNGAGS KYI BSTAN
BCOS KHYAD PAR 'PHAGS, ,DE PHYIR DAM TSIG SOGS LDAN GZHUG ,DAM
TSIG MI LDAN SPANG BAR BYA, ,DAM TSIG DANG LDAN BZLOG PA NI,
,MKHA' 'GRO MA YIS 'TSE BA DANG, ,DUS MA YIN PAR 'CHI BA DANG,
,SHI NAS

DMYAL BAR 'GRO BA'O, ,DAM TSIG MI LDAN BCUG PA YANG, ,TSUL DE
NYID DU SHES PAR BYA, ,THEG CHEN SNGAGS KYI SPYOD PA LA, ,SKYON
'DOGS SMOD PAR BYED PA NI, ,MKHA' 'GRO MA YIS MYUR DU GSED, ,DE
NAS DMYAL BAR SKYE BAR 'GYUR, ,DE BAS ZAB MO'I SPYOD PA LA,
,SKYON 'DOGS SMOD PA

SPANG BYA STE, ,SKAL PA DANG LDAN GANG ZAG GIS, ,BLA MA DAM PAR
GYUR PA LA, ,SEMS BSKYED SDOM BLANG DBANG NOD CING, ,DE NYID
BSRUNG DANG MTSAN NYID SHES, ,SEMS SBYANG SPYOD PA DAG PA DANG,
,CHO GA LNGA YI MTSAN NYID DE, ,THEG PA DMAN LA'ANG YOD PA STE,
,SKABS MA YIN PAS 'DI MI

BRJOD, ,BSDUS PA'I TSIGS SU BCAD PA'O, ,DA NI DE NYID RGYAS PAR
BSTAN PAR BYA STE, ,DE YANG DANG POR SKAL BA DANG LDAN PA'I GANG
ZAG GIS, BLA MA DAM PA THEG PA MTHA' DAG GI GRUB PA'I MTHA' LAM
RMONGS SHING, RGYUD KYI DGONGS PA SHES PA DANG, ,DKYIL 'KHOR GYI
CHO GA LA SOGS

PA LA MKHAS SHING, SNYING RJE CHEN PO DANG LDAN PA BLA BA'I BKA'
THOB PA LA TSOGS KYI DGA' STON BYA STE, YON PHUL NAS GSOL BA GDAB
PAR BYA'O, ,DE LTAR GSOL BA BTAB PA DANG, BLA MAS KYANG BSNYEN PA
DANG, SA'I CHO GA DANG, LHAG PAR GNAS PA'I CHO GA DANG, DKYIL
'KHOR GYI CHO GA

RGYAS PA DANG, 'JUG PA DANG, DBANG BSKUR BA DANG, YON BLANG BAR
BYA'O, ,DE NAS SRUNG BA LA 'BAD PAR BYA STE, BSRUNGS PA'I YON TAN
DANG, MA BSRUNG BA'I SKYON NI GZHAN LAS GSAL BAS BDAG GIS BRJOD
DO, ,DE LTAR SNOD DU RUNG BA DANG, BLA MA DAM PA LAS SNGAGS KYI
MTSAN NYID SHES

@190A *, ,PAR BYA'O, ,DE SHES NAS SEMS SBYANG BAR BYA STE, SEMS
MA SBYANGS PAR NI BYANG CHUB MI 'GRUB LA, DE MA GRUB PAR NI GZHAN
GYI DON MI 'GRUB PAS SEMS SBYANG BAR BYA'O, ,DE YANG YAN LAG RNAM
PA LNGA STE, LAM RGYUD LA BSKYED PA DANG, DE'I YUL DANG, SPANG
BAR BYA BA

DANG, SPANG BA'I THABS DANG, SPANGS PA'I 'BRAS BU'O,,DE LA LAM LA
RNAM PAR GSUM STE, ,LAM DNGOS DANG, DE'I GROGS DANG, NYE BA'I
GROGS SO, ,DE LA LAM DNGOS NI BYA BA'I RGYUD DANG, SPYOD PA'I
RGYUD DANG, RNAL 'BYOR GYI RGYUD KYIS NI MTSAN MA DANG BCAS PA'I
SGRUB PA'I THABS

DANG MTSAN MA MED PA'I SGRUB PA'I THABS ZHES BYA BAR GSUNGS SO,
,RNAL 'BYOR CHEN POS NI BSKYED PA'I RIM PA DANG, RDZOGS PA'I RIM
PA ZHES BYA STE, DE NYID NI LAM MO, ,GROGS NI LNGA STE, BDAG DANG
GZHAN GYI BAR CHAD NYE BAR ZHI BAR BYA BA'I PHYIR GTOR MA'I CHO
GA DANG, LHA TSIM ZHING

BGEGS LA SOGS PA ZHI BAR BYA BA LA SOGS PA'I PHYIR SBYIN SREG GI
CHO GA DANG, DNGOS GRUB MYANG ZHING LHA LA SOGS PA KHYAD PAR DU
BYA BA'I PHYIR RAB GNAS KYI CHO GA DANG, BSOD NAMS KHYAD PAR CAN
BSAGS PA'I PHYIR TSA TSA'I CHO GA DANG, BAG CHAGS SBYANG BA DANG,
DBANG BSKUR BA'I PHYIR BUM

PA'I CHO GA BYA'O, ,NYE BA'I GROGS KYANG LNGA STE, SGRUB PA'I
GNAS DANG, SHIS PA'I DUS DANG, MTSAN DANG LDAN PA'I GROGS DANG,
GZHUNG DANG MTHUN PA'I RDZAS DANG, CHOS DANG MTHUN PA'I 'TSO BA'I
YO BYAD DANG LNGA'O, ,RDZAS LA GSUM STE, MCHOD RDZAS DANG, SNGAGS
RDZAS DANG, SGRUNG

RDZAS SO, ,YUL NI RNAM PA GNYIS TE, 'JUG PA'I YUL DANG, DMIGS
PA'I YUL LO, ,DE LA 'JUG PA'I YUL NI PHA ROL TU PHYIN PA DANG
MTHUN NO, ,DMIGS PA'I YUL NI RNAM PA GNYIS TE, YI GE LA SOGS PA
MTSAN MA CAN DANG, MTSAN MA MED PA STE, STONG PA NYID KYI RANG

BZHIN LA DMIGS PA MED PA'I TSUL GYIS DMIGS PA'O, ,SPANG BAR BYA
BA NI RNAM PA GNYIS TE, NGAN RTOG DANG, BZANG RTOG GO, ,SPANG
BA'I THABS NI NGAN RTOG NI BZANG RTOG GIS SPONG LA, BZANG RTOG NI
MI RTOG PAS SPANG BAR BYA'O, ,SPANGS PA'I 'BRAS BU NI GNYIS TE,
THUN MONG DANG, THUN

@190B MONG MA YIN PA'O, ,DE LA THUN MONG BA NI MNGON PAR SHES PA
LA SOGS SO, ,THUN MONG MA YIN PA LA GNYIS TE, MTHAR THUG STE SKU
GSUM DANG MTHAR THUG MA YIN PA STE, PHYAG RGYA CHEN PO'I DNGOS
GRUB STE, MTHONG BA'I LAM SKYES PA'O, ,SPYOD PA NI GNYIS TE, 'GRO
BA LA SOGS PA'I DUS SU LHA'I

RNAM PAR BYA BA DANG, GNAS SKABS SU BYA BA'O, ,LHA'I RNAM PAR BYA
BA LA YANG LHAG PA'I LHA'AM, RIGS GSUM MAM, LNGA'AM, GZUGS KYI
RDO RJE MA LA SOGS PAR BYA BA'O, ,GNAS SKABS SU BYA BA NI, KHRUS
BYAS NAS PHYAG 'TSAL BA LA SOGS PA DANG, BSKOR BA DANG, MAndALA

DBUL BA DANG, YI DAM BKLAGS PA LA SOGS PA BYA BA'O, ,DE LTAR
RGYAS PAR BSHAD NAS SHIN TU RGYAS PAR BYA BA'I PHYIR, CHO GA'I
RIM PA DANG, DON GYI RIM PA DANG, DGOS PA'I RIM PA DANG, NGO BO
DANG, NGES TSIG DANG, DBYE BA LA SOGS PA BSHAD PAR BYA STE, DE
YANG DANG POR

BLA MA DAM PA LAS SNGOM PA LA SOGS PA THOB PA DES BSRUNG BA LA
'BAD CING, GDAMS NGAG MNYAN PAR BYA'O, ,DE NAS GNAS YID DU 'ONG
BAR GROGS CHOS DANG MTHUN PA'AM, BDAG NYID GCIG PU DUS TSIGS
BZANG PO LA 'DUG LA, GTOR MA BYA BA DANG, S'ATZTSA GDAB PA DANG,
SBYIN SREG DANG,

YI DAM BKLAG PAR YANG BYA'O, ,DE NAS KHRUS BYAS NAS, MAndALA BYAS
LA ME TOG BKRAM NAS SRUNG BA'I 'KHOR LO BSGOM PAR BYA'O, ,DE NAS
SNYING RJE BSGOM PAR BYA'O, ,SEMS CAN THAMS CAD SDUG BSNGAL DANG
BRAL BAR 'DOD PA'O, ,DE NAS BYAMS PA STE, SEMS CAN THAMS CAD BDE
BA

DANG LDAN PAR 'DOD PA'O, ,DE NAS DGA' BA STE, BDAG GIS BYANG CHUB
CHEN PO THOB PAR BYAS LA, SEMS CAN GYI DON BYA'O ZHES SPRO BAR
BYA'O, ,DE NAS BTANG SNYOMS TE, DE GSUM MI DMIGS PAR BSGOM PA'O,
,DE YANG SNYING RJE NI RTZA BA LTA BU'O, ,BYAMS PA NI SDONG BU
LTA BU'O, ,DGA' BA

NI YAL GA LTA BU'O, ,TSOGS GNYIS NI LO MA LTA BU'O, ,RNAL 'BYOR
GZHAN RNAMS NI ME TOG LTA BU'O, ,RNAL 'BYOR PA RGYUD YONGS SU
SMIN PA NI 'BRAS BU LTA BU STE, RTZA BA MED PAR SDONG BU LA SOGS
PA MI 'BYUNG BA DANG 'DRA BAR SNYING RJE MED PAR BYAMS PA LA SOGS
PA MI 'BYUNG NGO, ,DE NAS LHA DANG

@191A *, ,BLA MA SPRUL PA LA PHYAG 'TSAL BA LA SOGS PA BYA STE,
BSOD NAMS KYI TSOGS SO, ,DE NAS STONG PA NYID KYI SNGAGS BRJOD
PA'I SGO NAS STONG PA NYID KYI RANG BZHIN MNGON DU BYA BA STE, YE
SHES KYI TSOGS SO, ,DE NAS SO SO'I GZHUNG BZHIN DU BDAG DAM TSIG
SEMS DPAR BSKYED

PA DANG, MDUN DU DAM TSIG SEMS DPA' SPRUL PA DANG, YE SHES SEMS
DPA' SPYAN DRANGS PA LA SOGS PA BYAS NAS, MCHOD PA DANG BSTOD PA
BYAS LA, YI GE'AM, PHYAG MTSAN NAM, SKU'AM THIG LE'AM, PHRA
MO'AM, SPRO BSDU LA SOGS PA LA DMIGS NAS BSGOM PAR BYA'O, ,

SKYO BAR GYUR NA NGAG GIS BZLAS PA BYA'O, ,SHIN TU SKYO BAR GYUR
NA LHA MO LA SOGS PAS MCHOD PA LA SOGS PA BYAS NAS SPYAN DRANGS
PA RNAMS GSHEGS SU GSOL BAR BYA'O, ,SPRUL PA RNAMS NI BSDU BAR
BYA'O, ,YANG NA BDAG NYID LHAR BSKYED LA 'KHOR GYI DKYIL 'KHOR
SPRUL NAS

MAR ME'I 'OD GYES PA'I TSUL DU GNYIS SU BYAS LA, GCIG DKYIL 'KHOR
GYI GTZO BOR SNANG LA, GCIG LAS KYI LHAR BYAS LA MCHOD PA LA SOGS
PA DE BZHIN DU THAMS CAD BYA'O, ,YANG NA BDAG LHAR BYAS NAS YE
SHES DPA' SPYAN DRANG BA LA SOGS PA BDAG NYID LA BYAS LA,

BDAG GI SNYING GA NAS LHA MO SPRUL PA'AM, 'KHOR GYI LHA MOS BDAG
LA MCHOD BSTOD BYAS NAS, YANG BDAG GI SNYING GA'AM, SKU LA BSDUS
LA GONG DU BSTAN PA LTAR BYA'O, ,BZLAS PA'I DUS SU THABS NI, MGAL
ME BSKOR BA LTA BU'AM, THAG MDUNG 'PHEN PA LTA BU'AM, SGRO'I

CHUN PO LTA BU'AM, THI GU BSGRIL BA LTA BU'AM, LCAGS SGROG SBREL
BA LTA BU BYA STE, SKABS KYI STOBS KYIS SHES PAR BYA'O, ,DE LTAR
BSGOMS PA LAS MTSAN MA BRTAN PO 'BYUNG BAR 'GYUR RO, ,MTSAN MA
THOB NAS MTSAN MA MED PA BSGOM PAR BYA'O, ,MTSAN MA MED PA MNGON

DU GYUR PA LA NI PHYAG RGYA CHEN PO'I DNGOS GRUB CES BYA'O, ,DE
YAN CHAD LAM GYI THUN MONG STE GNYIS SU MED DO, ,CHO GA'I RIM
PA'O, ,DON GYI RIM PA NI DE BZHIN GSHEGS PAS TSAD MED PA BSGOMS
PA DANG, TSOGS GNYIS BSAGS PA DANG, BDUD THAMS CAD 'DUL BA DANG,

@191B THAMS CAD LA MA CHAGS PA DANG, SNGA PHYIR BYANG CHUB TU
SEMS BSKYED PA DANG, THOS PA'I SHES RAB DANG, BSAMS PA'I SHES RAB
DANG, BSGOMS PA'I SHES RAB MTHAR PHYIN PA RNAMS BYIN GYIS BRLABS
NAS, GO RIMS BZHIN DU TSAD MED PA DANG, TSOGS GNYIS DANG,

SRUNG BA'I 'KHOR LO DANG, PADMA DANG, ZLA BA DANG, YI GE DANG,
PHYAG MTSAN DANG, SKUR GYUR PA BSTAN TO, ,YANG DE BZHIN GSHEGS
PAS TSOGS KYI LAM DANG, SBYOR BA'I LAM DANG, MTHONG BA'I LAM
DANG, BSGOM PA'I LAM DANG, MI SLOB PA'I LAM DANG, GZHAN GYI DON

DU GZUGS RNAM PA GNYIS BYUNG BA DE NYID BYIN GYIS BRLABS NAS RIM
PA BZHIN DU BSOD NAMS KYI TSOGS BSAGS PA DANG, YE SHES KYI TSOGS
BSAGS PA DANG, YI GE'AM, ZLA BA TSES PA'AM, ZLA BA RGYAS PA'AM,
YI GE'I 'PHRO 'DU'AM, ZLA BA'AM, ZLA BA GNYIS PA DANG,

PHYAG MTSAN DANG, SKU DAG TU BSTAN TO, ,DE BZHIN GSHEGS PA'I 'DU
BA MDZAD PA NI SPRO BA DANG, BSDU BA DANG, BYIN GYIS BRLAB PAR
BSTAN TO, ,DON GYI RIM PA'O, ,DGOS PA'I RIM PA NI, DANG POR DE
BZHIN GSHEGS PAS BDEN PA GNYIS LAM BZHIR BSGOMS SHING, TSOGS

BSAGS PAS SKU GSUM THOB PA DE BZHIN DU, DE LTAR RNAL 'BYOR PAS
THUN GCIG LA BSGOMS PAS KYANG TSUL DE BZHIN DU SNANG LA, GOMS PA
LAS PHYIS DE BZHIN DU 'GRUB PAR 'GYUR TE, DE BAS NA THABS KHYAD
PAR CAN 'BRAS BU LAM DU GYUR PA ZHES BYA'O, ,DGOS PA'I RIM PA'O,,

DA NI SNGAGS LA SOGS PA'I RANG GI NGO BO LA SOGS PA BRJOD PAR BYA
STE, DE LA NGO BO NI THAMS CAD KYI MTHUN PAR THABS DANG SHES RAB
GNYIS SO, ,GZHAN DU NI BDEN PA GNYIS KYI MING CAN NO, ,DE LA
THABS NI KUN RDZOB SGYU MA TZAM DU SNANG BA'O, ,SHES RAB NI DON
DAM PAR SKYE BA MED PA STE,

STONG PA NYID KYI RANG BZHIN NO, ,GZHAN DAG GI NGO BO LA SOGS PA
BRJOD PA NI, DON GYI PHYOGS RE TZAM GZUNG BA STE, BDAG GIS NI
KHYAB PA SPYIR BTANG BA'O, ,NGES PA'I TSIG NI SKYOB PA'I PHYIR NA
SNGAGS TE, YID SKYOB PAR BYED PA'I DON TO, ,DBYE NA RNAM PA GNYIS
TE, DON DAM PA'I SNGAGS

@192A *, ,DANG; KUN RDZOB KYI SNGAGS SO, ,DE LA DON DAM PA'I
SNGAGS NI GNYIS SU MED PA'I RANG BZHIN STONG PA CHEN PO'I YE SHES
DANG, DE YUL DU BYED PA'I YE SHES TE, DE NGES PAR RTOGS PAS 'KHOR
BA LAS SKYOB PA'I PHYIR RO, ,DE LA NGO BO'I DBANG DU BYAS NA DBYE
BA MED DO, ,YUL

CAN GYI DBANG DU DBYE BA YOD DE, RNAL 'BYOR PA'I SHES PA'I DBYE
BAS GZHAG GO, ,YUL CAN GYI SGO NAS DBYE NA DE YANG RNAM PA GNYIS
TE, GZUNGS SNGAGS DANG, RIG SNGAGS SO, ,GZUNGS LA BZHI STE, BZOD
PA THOB PA'I RGYUR GYUR PA'I GZUNGS DANG, GSANG SNGAGS KYI GZUNGS
DANG,

CHOS KYI GZUNGS DANG, DON GYI GZUNGS SO, ,DE LA BZOD PA'I GZUNGS
NI, BSKYED PA'I RIM PA MTHAR PHYIN PA'I RNAL 'BYOR PA'AM, MTSAN
MA DANG BCAS PA'I RNAL 'BYOR MTHAR PHYIN PAS RDZOGS PA'I RIM
PA'AM, MTSAN MA MED PA'I RNAL 'BYOR GYI SKABS SU YI GE AA LA SOGS
PA

DE DAG BRJOD BYA DANG, RJOD BYED RANG BZHIN MED PAR SEMS SO, ,DE
LTAR DES RANG BZHIN MED PA DE RTOGS PA LA NI DGA' BA DANG, MCHOG
TU DGA' BA CHEN PO SKYES TE GZUNGS THOB PA ZHES BYA'O, ,DRAN PA
DANG SHES RAB GCIG TU BYAS PAS BZOD PA 'DZIN PAR BYED PAS NA
GZUNGS ZHES BYA'O, ,

GZUNGS THOB PA DES DE MA THAG TU PHYAG RGYA CHEN PO'I YE SHES
SKYE BA DANG MTHUN PA'I BZOD PA CHEN PO SKYE STE, DON DAM PA'I
CHOS RNAMS LA BZOD PAS NA BZOD PA'O, ,BZOD PA DE SKYES NAS RING
PO MI THOGS PAR PHYAG RGYA CHEN PO'I YE SHES 'THOB PAR 'GYUR RO,
,DE BAS NA GZUNGS DE NI RDZOGS

PA'I RIM PA'AM, MTSAN MA MED PA BSGOM PA'I SKABS SO, ,PHA ROL TU
PHYIN PA'I GZUNG LTAR NA NGES PAR 'BYED PA'I SKABS SO, ,BSKYED
PA'I RIM PA'AM MTSAN MA DANG BCAS PA'I RNAL 'BYOR NI THAR PA'I
CHA DANG MTHUN PA'O, ,GZUNGS GSUM NI PHYAG RGYA CHEN PO THOB PA
YAN CHAD DU 'THOB

PA'O, ,DE YANG PHYAG RGYA CHEN PO THOB PA DE YAN CHAD DES TING
NGE 'DZIN DANG, SNGON GYI SMON LAM GYI STOBS BSKYED PAS GSANG
SNGAGS KYI TSIG DE DAG GIS SEMS CAN THAMS CAD KYI NAD LA SOGS PA
MED PAR GYUR CIG CES TING NGE 'DZIN GYI DBANG GI STOBS KYIS SEMS
CAN RNAMS KYI

@192B YAMS KYI NAD LA SOGS PA MED CING BYIN GYIS BRLABS PA LTAR
'GRUB PAR 'GYUR RO, ,DE BAS NA TING NGE 'DZIN GYI DBANG DE LTAR
GYUR PAS GSANG SNGAGS RNAMS 'DZIN PAR BYED PAS NA GSANG SNGAGS
KYI GZUNGS ZHES BYA'O, ,GSANG ZHES BYA BA NI SNOD MA YIN PA LA
THABS DE GSANG BA'I PHYIR

RAM, RTOGS PAR DKA' BA'I PHYIR GSANG BA'O, ,CHOS KYI GZUNGS NI
PHYAG RGYA CHEN PO THOB PA'AM, PHA ROL TU PHYIN PA'I LTAR NA SA
DANG PO THOB PA YAN CHAD KYIS SANGS RGYAS DANG BYANG CHUB SEMS
DPA' 'AM, MKHA' 'GRO MA LA CHOS NYAN PAS SNGON MA THOS SHING MI
SHES PA'I CHOS TSAD MED

PA GRANGS MED PA DPAG TU MED PA THOS PA TZAM GYIS MI BRJED PAR
'DZIN PA'I DRAN PA DANG, SHES RAB NI CHOS KYI GZUNGS ZHES BYA'O,
,DON GYI GZUNGS NI DE BZHIN DU GSUNGS PA'I CHOS DE DAG GI DON
GANG DANG GANG YIN PA DE DAG MI BRJED PAR 'DZIN PA'I DRAN PA DANG
SHES RAB NI DON GYI GZUNGS

SO ZHES BYA'O, ,DE LA RIG SNGAGS NI STONG PA CHEN PO'I YE SHES
DES YUL DU BYAS SHING RTOGS PAS MA RIG PA SPONG ZHING RIG PA
SKYED PA'I PHYIR RIG SNGAGS ZHES BYA'O, ,YANG NA STONG PA CHEN
PO'I YE SHES DE NYID LA GZUNGS ZHES BYA STE, GNOD PA'I 'TSE BA
THAMS CAD NUB PAS NA MI BZOD

PA MED PAS BZOD PA DANG, DE RNAM PAR MI RTOG PA'I YE SHES MA
RTOGS PA RTOG PA CAN GYI YUL MA YIN PAS GSANG BA DANG, TSIG DANG
YI GE DANG MING DU BRJOD PA THAMS CAD DE RTOGS PA LAS BYUNG BA'I
PHYIR CHOS DANG, BZOD PA THAMS CAD KYI DON SHES PAR BYA BA'I DON
GYI NGO BO DE YIN PA'I

PHYIR DON ZHES BYA'O, ,GZUNGS NI 'DZIN PA'I PHYIR ZHES BYA STE,
THAMS CAD MKHYEN PA'I SANGS RGYAS BCOM LDAN 'DAS MAN CHAD NAS,
DMYAL BA'I SEMS CAN YAN CHAD KUN DES KHYAB CING 'DZIN PAS SO,
,YANG NA DRAN PA DANG SHES RAB GNYIS KYIS 'DZIN CING MI BRJED PAR
BYA BAS NA

GZUNGS SO, ,DE BAS NA YUL DE LTAR GRUB PAS YUL CAN LA YANG GRUB
LA, DE RTOGS PA'I THABS LA YANG GRUB PA DE STON PAR BYED PA'I
TSIG LA GRUB STE, GCIG GI MING GCIG LA BTAGS PA'O, ,KUN RDZOB KYI
SNGAGS NI DE THOB PA'I THABS TE, DE YANG SNGAGS KYI GZUNGS DANG,
SNGAGS

@193A *, ,KYI MING DANG, BRDA DANG, TSIG LA SOGS PA THAMS CAD DO,
,RGYUD CES BYA BA NI 'BREL BA'I PHYIR RGYUD DE, DE YANG GZHI
DANG, THABS DANG, 'BRAS BU RNAM PA GSUM 'BREL PA'I PHYIR RO,
,DBYE BA RNAM PA GNYIS TE, TSIG GI RGYUD DANG, DON GYI RGYUD DO,
,TSIG NI SGRA'O, ,DON

LA RNAM PA GSUM STE, GZHI'I RGYUD DANG, THABS KYI RGYUD DANG,
'BRAS BU'I RGYUD DO, ,DE LA GZHI'I RGYUD NI BDEN PA GNYIS KYI
RANG BZHIN DU GNAS PA'O, ,THABS NI SGRUB PA'I RIM PA GNYIS SO,
,'BRAS BU NI SKU GNYIS TE, CHOS KYI SKU DANG, GZUGS KYI SKU'O,
,DE BAS NA GZHI LA

BRTEN NAS THABS BSGOMS, ,'BRAS BU THOB PAS NA 'BREL PA'I PHYIR
RGYUD CES DE LA BYA'O, ,BSKYED PA NI ZLA BA LA SOGS PA BSKYED PAS
NA BSKYED PA'O, ,GZHAN NI RIM PA'O, ,RDZOGS PA NI STONG PA CHEN
PO'I YE SHES TE, DE NI THABS LA RDZOGS PAR YOD PA'AM, YANG NA DE

RDZOGS PAS YON TAN RDZOGS PA'I PHYIR RDZOGS PA'O, ,GZHAN NI RIM
PA'O, ,MA CHAGS PAR GTONG BAS NI GTOR MA'O, ,RTOG PA LA SOGS PA
SREG CING GANG 'DOD PA'I DON SBYIN PAS NA SBYIN SREG GO, ,MCHOD
PA'I YUL DU GYUR PAS NA S'ATZTSA'O, ,KHYAD PAR DU GYUR PAS NA RAB
TU

GNAS PA'O, ,YON TAN THAMS CAD 'DUS PAS NA DGOS PA BYED PA'I PHYIR
BUM PA'O, ,DGA' BAR BYED PAS NA MCHOD PA'O, ,YON TAN BRJOD PAS NA
BSTOD PA'O, ,GTOR MA NI GNYIS TE, 'BYUNG PO SPYI'I GTOR MA DANG,
SO SO'I GTOR MA'O, ,SBYIN SREG LA YANG GNYIS TE,

DON DAM PA'I SBYIN SREG MI RTOG PA BSGOM PA DANG, KUN RDZOB KYI
SBYIN SREG GO, ,DE LA RNAM PA GNYIS TE, NANG GI DANG PHYI'I'O,
,NANG GI NI KHA THAB KHUNG DU BSAM PA LA SOGS PA DE NYID DO,
,PHYI'I SBYIN SREG LA YANG GNYIS TE, LAS THAMS CAD PA'I SBYIN
SREG DANG, LAS SO SO'I

SBYIN SREG GO, ,SO SO'I SBYIN SREG NI MOS PA DANG, RIGS DANG, LAS
DANG DBANG DU BYAS PAS CI RIGS SU BRTZI BAR BYA'O, ,S'ATZTSA YANG
RNAM PA GNYIS TE, CHO GA RGYAS PA DANG, 'PHRAL DU BYA BA'O, ,RAB
TU GNAS PA NI RNAM PA GSUM STE, DE BZHIN GSHEGS PA'I SKU'AM RTEN
RAB GNAS

@193B BYA BA DANG, GLEGS BAM RAB TU GNAS PAR BYA BA DANG, RDO RJE
LA SOGS PA RAB TU GNAS PA'O, ,BUM PA LA GNYIS TE, GNAS SKABS SU
BYA BA DANG, DKYIL 'KHOR BZHENGS PA'I DUS SU BYA BA'O, ,DKYIL
'KHOR BYED PA'I DUS SU NI BUM PA GSUM STE, DBANG GI BUM PA DANG,

KHRUS KYI BUM PA DANG, MCHOD PA'I BUM PA'O, ,SPYIR BUM PA NI MANG
STE, PHYI'I BUM PA DANG, NANG GI BUM PA DANG, GSANG BA'I BUM PA
ZHES RGYAL PO AINDRA BH'U TI LA SOGS PAS BSHAD PAS DER SHES PAR
BYA'O, ,BDAG GIS MI SPRO'O, ,MCHOD PA NI SO SO'I GZHUNG GIS MI
MTHUN TE,

'ON KYANG RNAM PA GSUM DU 'DUS SO, ,DE YANG DNGOS SU BSHAMS PA
DANG, YONGS SU GZUNG BA MED PA DANG, TING NGE 'DZIN GYIS SPRUL
PA'O, ,DE LTAR NGO BO LA SOGS PA BDAG GIS SPYIR KHYAB CHE BAR
BRJOD PA NI, BLA MA'I MAN NGAG BZUNG ZHING RGYUD THAMS CAD DANG
MTHUN PAR BYA STE,

BDAG GIS RTOGS PA TZAM NI MA YIN NO, ,SLOB DPON GZHAN DAG GIS
GZHAN DU BRJOD PA NI DON GYI PHYOGS RE TZAM BLANGS NAS GSUNGS TE,
'ON KYANG BDAG GIS BLA MA'I MAN NGAG BRGYUD NAS BRJOD PA'I NANG
DU 'DUS PAS 'GAL BA MED PAR SHES PAR BYA'O, ,DE LTAR SKAL BA DANG
LDAN PA

RNAMS KYIS SHES PAR BYAS LA 'JUG PAR BYA'O, ,DE CI'I PHYIR ZHE
NA, GANG GZHIG YUL GZHAN MTHONG 'DOD PAS, ,MA GROL BAR DU MTHONG
MI 'GYUR, ,DE BZHIN NAD RNAMS SEL BA YANG, ,SMAN SOGS MED PAR SEL
MI NUS, ,DE BZHIN BDAG GZHAN DON 'DOD PAS, ,DNGOS

GRUNG RNAM GNYIS MA THOB PAR, ,DON RNAMS GRUB PAR MI 'GYUR TE,
,DE BAS DNGOS GRUB GNYIS LA 'BAD, ,DE RGYU THABS NI RNAM PA
GNYIS, ,DE RGYU GDAMS NGAG THOB PA'O, ,DE RGYU 'JUG PA LA SOGS
PA, ,DE RGYU SNYING RJE CHEN PO YIN, ,GANG ZHIG SHES RAB SNYING
RJE MED, ,THEG PA

DMAN PA SPANG BAR BYA, ,SHES RAB SNYING RJE CHA LDAN PA, ,THEG PA
CHE STE GZUNG BAR BYA, ,SPYIR NA THEG PA GNYIS MED DO, ,SEMS DANG
SEMS BYUNG KHYAD PAR RO, ,GANG ZHIG SHES RAB SNYING RJE MED,
,SDOM DANG DAM TSIG LA MA GNAS, ,'JUG DANG DBANG BSKUR MA THOB
LA, ,GSANG SNGAGS

@194A *, ,BRJOD PAR MI BYA'O, ,DE BZHIN DBANG BSKUR MED PA DANG,
,DBANG BSKUR DMAN DE MI GNAS PAS, ,LAS RNAMS MKHAS KYANG MI BYA
STE, ,'BRAS BU MED CING BDAG LA 'TSE, ,DE BAS SDOM GNAS DBANG
THOB NI, ,GCES PAR SANGS RGYAS KUN DAG DANG, ,BLA MA KUN

GYIS MTHUN PAR GSUNGS, ,DAD SOGS LDAN RNAMS SHES PAR MDZOD, ,THEG
PA CHEN PO'I LAM GYI RIM PA LAS SNGAGS KYI LAM GYI RIM PA BSTAN
PA'I LE'UR PHYE BA STE GNYIS PA'O,, ,,BDAG GIS DAD SOGS SNOD LDAN
PHYIR, ,THEG CHEN LAM RIM MDOR BSDUS BYAS, ,'DI YI

BSOD NAMS GANG YIN PAS, ,KUN GYIS BYANG CHUB THOB PAR SHOG ,THEG
PA CHEN PO LAM GYI RIM PA ZHES BYA BA SLOB DPON SKAL BA BZANG
PO'I RDO RJE ZHES BYA BAS MDZAD PA RDZOGS SO,, ,,RGYA GAR GYI
MKHAN PO GA YA DHA RA DANG, SGRA BSGYUR GYI LO TZ'A BA 'BROG MI
SH'AKYA YE SHES KYIS

BSGYUR CING ZHUS TE GTAN LA PHAB PA'O,, 