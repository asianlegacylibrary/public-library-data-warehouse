@284B #, ,RGYA GAR SKAD DU,
,A'ARYA T'A R'AshtA BHA YA TRA N'A MA S'A DHA NAm, BOD SKAD DU,
,'PHAGS MA SGROL MA 'JIGS PA BRGYAD LAS SKYOB PA ZHES BYA BA'I
SGRUB PA'I THABS, RJE BTZUN MA SGROL MA LA PHYAG 'TSAL LO, ,KUN
MKHYEN RGYAL BA'I BDAG

PO LHAN CIG SKYES PA'I CHOS SKU DE BZHIN DU, ,LONGS SPYOD RDZOGS
DANG SPRUL PA'I SKU STE PADMA'I 'DAB MA BZHIN DU YANGS PA'I
SPYAN, ,RNAL 'BYOR DAG PAR RNAM PAR THAR GYUR SRID DANG SRID LAS
BRAL BA'I SKU GSUNG THUGS CHAGS PA, ,THABS DANG SHES RAB GNYIS
MED LHA MIN MIS MCHOD DE

LA PHYAG 'TSAL TE, ,SKYE 'JIG RNAM PAR SPANGS PHYIR CHOS NYID MI
'GYUR YANG DAG NYID DU DBYER MED KYANG, ,'KHRUL BCAS 'GRO BA'I
DON PHYIR SKU GSUNGS THUGS KYI PHRIN LAS KHYAD PAR GSANG SNGAGS
LAM, ,SGRIB PA MYUR 'JOMS SNA TSOGS PHYAG RGYA'I GZUGS 'PHROS
SANGS RGYAS THAMS CAD SKYED BYED YUM, ,

@285A *, ,'JIGS PA BRGYAD LAS SGROL BA 'DI DENG SGRUB LA DGA'
PHYIR DAD PAS BRTZAM PAR BYA, ,DAD LDAN RAB BRTZON DAM TSIG LDAN,
,RJE BTZUN SGRUB LA DGA' BA YIS, ,RNAM PAR 'TSE MED DBEN BA'I
GNAS, ,NYAMS DGA' DNGOS GRUB 'BYUNG GNAS SU, ,RTEN DANG MCHOD
RDZAS SNA

TSOGS PA, ,BSHAMS NAS BDE BA'I STAN NYID LA, ,RDZOGS SANGS RGYAS
KYI BZHUGS TSUL GYIS, ,PHYI NANG KHRUS KYIS DAG BYAS TE, ,DE NAS
RANG GI SNYING GA RU, ,NGA RO DANG PO LAS BYUNG BA'I, ,CHU SHEL
DBUS SU YI GE NI, ,SDE TSAN BZHI PA'I DANG PO LA, ,LNGA PA'I THA
MA'I THIG LES BRGYAN, ,DE YI 'OD

KYIS RJE BTZUN DANG, ,'PHAGS PA'I TSOGS RNAMS SPYAN DRANGS TE,
,SANGS RGYAS KUN GYI YE SHES SKU, ,GTI MUG LDONGS PA'I SEMS CAN
GYI, ,MA RIG MUN PA SEL MDZAD MA, ,BDE GSHEGS SGROL MA PHYAG
'TSAL LO, ,DRI ZHIM ME TOG THAMS CAD DANG, ,AA GA RU SOGS BDUG
SPOS

DANG, ,RAB TU MUN SEL SGRON ME DANG, ,GA PUR LA SOGS DRI YI MCHOG
,GTZANG SPYAR BSHOS DANG GZHAN YANG NI, ,SGRA SNYAN LA SOGS MCHOD
PA'I TSOGS, ,THAMS CAD DBUL TE SNGAGS DANG NI, ,PHYAG RGYA'I
RGYAS KYANG GDAB PAR BYA, ,'KHOR BA THOG MA MED PAR DU, ,SDIG
BGYIS

GANG LAGS MA LUS PA, ,DA LTA NYID DU BSHAGS BGYIS NAS, ,SLAN CHAD
NAM YANG MI BGYID DO, ,RDZOGS SANGS RGYAS SOGS 'PHAGS RNAMS DANG,
,'GRO BA KUN GYI DGE BA NI, ,ZAG MED ZAG DANG BCAS PA LA, ,BSAM
PAS RJE'I SU YI RANG NGO, ,'GRO MGON SPRIN BRAL NYI MA YI,,

DKYIL 'KHOR RGYAS PAR GYUR RNAMS LA, ,'GRO BA RNAMS LA PHAN PA'I
PHYIR, ,CHOS KYI 'KHOR LO BSKOR BAR BSKUL, ,RGYAL BA ZAG MED
DBYINGS NYID DU, ,MYA NGAN 'DAS GZIGS BZHED RNAMS LA, ,JI SRID
'KHOR BA GNAS KYI BAR, ,MYA NGAN MI 'DA' BZHUGS PAR GSOL, ,DON

DAM RANG BZHIN MTSAN MA MED, ,RNAM PAR MI RTOG CHOS SKU LAS,
,GZUGS SKU LTA BU'I TSUL 'CHANG BA'I, ,'GRO MGON KHYED LA SKYABS
SU MCHI, ,JI LTAR DUS GSUM MGON PA RNAMS, ,BYANG CHUB MCHOG TU
THUGS BSKYED LTAR, ,BDAG KYANG 'GRO RNAMS BSGOM PA'I PHYIR,
,BYANG CHUB

@285B MCHOG TU SEMS BSKYED DO, ,PHYAG 'TSAL LA SOGS BGYIS PA LAS,
,BDAG GIS BSOD NAMS GANG THOB DES, ,SEMS CAN LUS SANGS RGYAS KYI,
,SA NI MYAR DU THOB PAR SHOG ,'GRO BA BDE DANG PHRAD LA SOGS,
,TSAD MED BZHI YANG BSGOM PAR BYA, ,DE NAS 'PHAGS RNAMS

GSHEGS BYAS LA, ,BRTAN G-YO'I CHOS KUN STONG BAR BSGOM, ,AOm SH'U
N+YA T'A DZNY'A NA BADZRA SVA BH'A WA A'ATMA KO&HAm, DE NAS CHU
SKYES STENG DU NI, ,CHU SHEL DE STENG SA BON NO, ,DE YONGS GYUR
LAS AUTPA LA, ,SA BON NYID KYIS MTSAN PA'O, ,DE YI 'OD KYIS SKYE
DGU RNAMS, ,SBYANGS NAS YONGS GYUR

BCOM LDAN MA, ,ZHAL GCIG PHYAG GNYIS D'UR BA'I MDOG ,BCU DRUG NA
TSOD RGYAN RNAMS RDZOGS, ,MCHOG SBYIN PA DANG AUTPA LA, ,G-YAS
DANG G-YON DU SHES BYA STE, ,PHYED KRUNG GIS BZHUGS 'DZUM PA'I
BZHIN, ,MTSO STENG RIN CHEN BRAG PHRUG NANG, ,LTOS 'GROS ZHABS
BRTEN BSGOM

PAR BYA, ,G-YAS DANG G-YON GYI DANG PO NI, ,MAm DANG PRAm LAS LHA
MO NI, ,'OD ZER CAN DANG SO SO 'BRANG, ,GSER MDOG ZHAL GCIG PHYAG
GNYIS MA, ,RGYAN MDZES G-YON NA SHING LO NI, ,MYA NGAN MED DANG
RDO RJE BSNAMS, ,G-YAS BA 'DUD PA'I TSUL DU'O, ,G-YAS KYI 'OG MAR
PHAG GDONG

MA; ,P'A LA SHA MDOG RGYAN GYIS MDZES, ,CHOS 'CHAD PA YI PHYAG
RGYA CAN, ,G-YON GYI 'OG MAR KHRO GNYER MA, ,MIG SMAN MDOG CAN
KHRO MO'I TSUL, ,GRI GUG THOD KHRAG BSNAMS PA'O, ,DE DAG RNAMS
KYI PHYOGS MTSAMS NI, ,BRGYAD NA 'JIGS PA RNAM PA BRGYAD, ,BGEGS
DANG DGRA DANG

GLANG CHEN DANG, ,ME DANG SBRUL DANG MI RGOD DANG, ,LCAGS SGROG
GIS BCINGS CHU RNAMS LAS, ,SKYOB BYED SGROL MA BRGYAD 'PHRO BA,
,RNAL 'BYOR PA YIS BSGOM PAR BYA, ,DE NAS SNYING GA'I SA BON LAS,
,'OD 'PHROS YE SHES SEMS DPA' NI, ,SNGA MA'I TSUL CAN SPYAN
,DRANGS LA, ,MCHOD

NAS YI GE BZHI PO YIS, ,GNYIS SU MED PAR BSTIM PAR BYA, ,YI GE
GSUM GYIS GNAS GSUM DU, ,BYIN GYIS BRLAB BYA DE YI RJES, ,DBANG
BSKUR RIGS KYI BDAG PO NI, ,DON YOD GRUB PAS SPYI GTZUG BRGYAN,
,DE NAS SA BON LAS BYUNG BA'I, ,'OD KYI SPRO BSDU CUNG ZAD BYA,
,SKYON GSANG

@286A *, ,SNGAGS BZLAS PA NI, ,YI GE BCU PA BGRANG BAR BYA, ,AOm
T'A RE TUTT'A RE TU RE SV'A H'A, 'BUM PHRAG GSUM MAM YANG NA DRUG
,'BUM PHRAG BCU YIS LAS RNAMS 'GRUB, ,GAL TE 'BYUNG PO RNAMS LA
NI, ,GTOR MA SBYIN NA SNOD GTZANG DU, ,ZAN BLUGS CHO GAS

BYIN BRLABS TE, ,LAG GNYIS THAL MO SBYAR BA LAS, ,MDZUB GNYIS
GUNG MO GNYIS PO LA, ,LEGS BCANG BA NI AUTPA LA, ,KHA 'BYED PA'I
NI PHYAG RGYA STE, ,GNAS GSUM DAG TU GTUGS BYAS NAS, ,'BYUNG PO
RNAMS LA GTOR MA SBYIN, ,AOm AA K'A RO MU KHAm SARBA DHA RM'A
n'Am A'ADYA

NUTPANNA TV'ATA AOm A'A:H'Um PHAt SV'A H'A, LAS KYI YAN LAG THAMS
CAD NI, ,RGYAS PAR RGYUD LAS GSUNGS PA'I PHYIR, ,'DI RU MA BKOD
DE RU BLTA, ,RNAL 'BYOR PA NI GANG ZHIG GIS, ,'DI DON NYAMS SU
LEN BYED NA, ,DNGOS DANG DNGOS MED ZAD GTZO BO, ,THOG MA THA MA
MED ZHI BA, ,SKYE DANG ZAG

PA RNAM SPANGS PA, ,DPAL LDAN YUM NYID THOB 'GYUR TE, ,BUM PA
BZANG SOGS DNGOS GRUB DANG, ,GZHAN YANG GSAD DANG BSKRAD DANG
DBYE, ,DGUG DANG ZHI DANG RGYAS PA YI, ,LAS 'GRUB 'GYUR BA SMOS
CI DGOS, ,DE LTAR STONG DANG SNYING RJE'I BDAG NYID SRID PA GSUM
SKYES ZAD

DNGOS SHES DANG NI, ,SHES BYA GNYIS SU MED SKU KUN DU BZANG PO
SPYOD PA'I BDAG NYID SNA TSOGS YUM, ,BCOM LDAN 'DAS MA'I SGRUB
THABS RGYUD BZHIN LEGS BKOD PA LAS BSOD NAMS DRI MA MED, ,BDAG
GIS GANG THOB DES NI 'GRO BA MA LUS RTAG BDE MYA NGAN 'DAS THOB
SHOG ,'PHAGS PA

'JIGS PA BRGYAD LAS SKYOB PA ZHES BYA BA'I SGROL MA'I SGRUB THABS
SLOB DPON CHEN PO TZANDRA GO MIS MDZAD PA RDZOGS SO,, ,,RGYA GAR
BYI MKHAN PO D'I PAm KA RA SHR'I DZNY'A NA DANG, BOD KYI LO TZ'A
BA TSUL KHRIMS RGYAL BAS BSGYUR BA LAS, ,SLAD KYI RGYA GAR GYI
MKHAN PO BYANG CHUB SEMS DPA' D'A NA SH'I LA DANG,

BOD KYI LO TZ'A BA LAL GYO BLO GROS GRAGS PAS BCOS TE GTAN LA
PHAB PA'O,, 