@379B #, ,RGYA GAR SKAD DU, BRiTTA M'A L'A ST'U TI, BOD SKAD DU,
SDEB SBYOR GYI PHRENG BA'I BSTOD PA, 'JAM PA'I MGON PO LA PHYAG
'TSAL LO, ,GZHAN DON BSGRUB SLAD NGAG GI DBANG PO YI, ,SPYOD TSUL
MNYAM DANG PHYED MNYAM MI MNYAM PA, ,ZHES PA RNAM PA GSUM NI
BSDUS PA STE,,

RGYAS PA LAS NI MTHA' YAS RAB BSTAN TO, ,GANG DU RAB TU NGES PA'I
DBYIBS GRAGS SHING, ,THUB MCHOG RNAMS KYI MTSAN NI YANG DAG
BRJOD, ,JI LTAR RNAM MANG RNAM PAR BKOD PA YIS, ,SDEB SBYOR TSIG
KYANG MCHOG TU SPROS PAR 'GYUR, ,SO SO'I GZUGS NI MTHONG BA DAG
LAS KYANG, ,MTHA' DAG

RIM LAS LCI DANG YANG BA RNAMS ,BLO LDAN RNAMS KYIS RNAM PAR
BGRANG BAR NUS, ,'DIR NI GZHAN DAG RJES SU SBYAR BAS CI, ,LEGS
BYAS ZHAL LAS MNGON PAR 'KHRUNGS GYUR PA, ,TSIG RNAMS DAG GI RANG
GI RGYAN GCIG PU, ,DE NI GUS PAS RNAM PAR BSAMS PA NA, ,KHYED
KYIS 'KHRUL PA

'JOMS PAR NUS GYUR CIG ,BLO, DBYANGS, DPAL, RNAMS, RANG NYID,
GCIG PU'I, SA GANG, RNAM MDZES, RTAG TU YANG, LHA DANG LHA, MIN
SOGS SU, RAB SKYES PA, DE YI YON TAN, DAG LA SMON ZHING, YANG DAG
BRTEN PAS, DRI MA DANG BRAL, GCIG MIN SRID PAR NI, GOMS PAS

RNAM 'PHEL BA, ,RTOGS PA'I KHYAD PAR DAG ,LEGS 'CHANG RNAMS KYIS
BRTEN, ,'DUN LA G'A YA TRI BZHIN, ,DAM PAS DANG POR BSGRAGS TPA,
,GANG LA SNA TSOGS DAG GI ,DGE LEGS MCHOG BYUNG 'BYUNG BA, ,PHYAG
NA AUTPAL SNGON PO, ,STON PA ROL SGEG GNAS KYI, ,SKU NI RKENG PA
PHRA LDAN, ,

'DI YIS RGYAL BAR GYUR CIG ,BCOM LDAN DANG POR MDZOD CIG ,KHYOD
NYID GCIG PU LA SKYABS, ,SKYE BO BLUN PO 'DI LA, ,CUNG ZAD RNAM
PAR GZIGS MDZOD, ,NYI MA'I 'OD ZER MI ZAD PA, ,SO GA LHAG PA
ODANG BCAS BZHIN, ,BDE BAR GSHEGS PA'I BSTAN PA NI, ,KHYOD NYID
THOB NAS RAB TU 'BAR,,

RGYAL BA RNAMS KYI GZHON NO DAG ,GZHON NU YI NI ROL PA NYID,
,'DZIN YANG KHYOD KYI SKU DAG NI, ,NGES PA KHO NAR SGEG PA NYID,
,GANG ZHIG RJES SU DRAN PAS KYANG, ,SKYE BO'I TSOGS RNAMS DAG GI
GZUGS, ,DMAN PA'I DNGOS DANG BRAL 'GYUR ZHING, ,GYEN DU 'GRO DANG
LDAN PAR 'GYUR, ,GANG GI YON

@380A *, ,TAN BSTOD PA RGYAS LAS, ,GROGS DANG RJES SU BSNGAGS PA
DAG LA, ,MCHOG GI GNAS SU RAB 'KHRUNGS RNAMS KYIS, ,MKHAS PA GCIG
PU RAB TU SGROGS BYED, ,GANG ZHIG 'JIGS RUNG GTI MUG MUN PAS,
,BLO YI MIG NI NGES PAR BKAG PA'I, ,SKYE BO DAG GI MNYAM DU GSAL

BYED; ,RIN CHEN DBYIG PA BZHIN DU GYUR TO, ,MA LUS 'DREN PA DE
NYID NGED KYI, ,'GRO BA GSUM LAS PHUL DU BYUNG BA, ,THUB PA'I
DBANG PO'I PHUN TSOGS DAG LA, ,'PHRO BA DANG LDAN 'JAL BYED NYID
DO, ,MI BZAD NYON MONGS GDUNG BA 'JOMS NUS, ,RDZOGS PA'I SANGS
RGYAS RNAMS KYI RIGS LA,,

KHYOD KYI MDZES LDAN 'DI YI RGYAN 'DZIN, ,CHU 'DZIN DAG LA GLOG
PHRENG JI BZHIN, ,'GRO BA KHYE'UR GYUR BA RNAMS NI, ,LUGS DAG
GLOG TU 'JUG PA BZHIN DU, ,MTSAN MA'I DBYUG PA 'DZIN MDZAD KHYOD
KYI, ,BLA MA DAM PA'I SPYOD PA MDZES SO, ,'GRO BA GSUM LA RANG GI
LUGS NI, ,GSAL BAR BYED

CING RGYU CHEN BLO LDAN, ,KHYOD KYI PHYAG MTHIL G-YO BA DAG NI,
,YAL 'DAB DAG DANG MTSUNGS PAR BYED DO, ,LHAG PA'I DBANG PHYUG
KHYOD KYI GSUNG NI, ,BKRA BA'I TSIG DANG LDAN PAS THAMS CAD, ,DE
NYID RO LA DUS MNYAM NYID DU, ,RTOGS PA DANG BCAS 'DZIN PA 'CHAR
RO, ,GANG LA KHYOD KYI ZUR

MIG DAG KYANG NI, ,SKAD CIG RNAM GNAS MTSAN MA THOB GYUR PA, ,DE
NYID GCIG PUS 'BYOR PA RGYA CHE LA, ,GO 'PHANG BKOD PA RAB TU
THOB PAR BYED, ,KHYOD SPYAN NYID DANG YONGS SU 'DRIS PA LA, ,SKYE
BO'I TSOGS 'DI LEGS LDAN NYID DU NI, ,NYE BAR GYUR BA RGYUN DU
GSHOL GYI GDONG, ,BKOD PAR GYUR

PA'I SA GZHI BZHIN DU MDZES, ,MCHOG SBYIN DE YIS YONGS SU SMIN PA
YI, ,DE NYID SKYED BYED 'DI LA GANG GI PHYIR, ,KHYOD KYI GSUNG GI
SA BON BTAB PA NA, ,ZHI BA'I GZUGS KYI 'BRAS BU SMIN PAR BYED,
,NGES PAR DBANG PO KHYOD KYI SPYOD PA DAG ,'DIR NI RAB TU RTOGS
PAR SU YIS NUS, ,MUN PA

LDAN PA'I DUS SU CHU LA NI, ,LAG 'GRO PHRU GU DAG GIS BGROD PA
BZHIN, ,'ON KYANG DBANG PO KHYOD GRAGS THOS PA LAS, ,SKYES PA'I
KUN DGA' BRTAN 'JOMS DAG GIS NI, ,RANG GI NUS PA RTOGS PAS BKOD
PA YI, ,'JIG RTEN KHA YI RGYAN NI SEL BAR BYED, ,RIG DANG ZHABS
RNAMS DAG NI PHA ROL

@380B THOB CING, ,DPAL GYI GNAS GYUR KHYOD SKU ROL SGEG MKHAS PA,
,SANGS RGYAS SRAS PO'I PHRENG BA DAG NI MDZES TE, ,CHU SKYES DAG
LA AA RA BINDHA JI BZHIN, ,RAB TU GRAGS PA'I RIGS NI 'CHAR BYED
RI BO, ,SHES RAB SNANG BA THABS KYI SHING RTA LA GNAS, ,BLUN PO
RNAM PAR 'JOMS NUS 'JIG

RTEN GSUM GYI, ,PADMO CAN GYI NYI MA KHYOD LA 'DUD DO, ,SANGS
RGYAS SRAS RNAMS MNGON PAR 'BYUNG BA'I SA NI, ,MGON PO KHYOD KYI
'BYOR BA MCHOG TU MDZES TE, ,RI YI KHYAD PAR DAG GE RTZE MO'I SA
NI, ,GSER LDAN RIN CHEN MYU GUS MDZES PA BZHIN NO, ,MA LUS MKHAS
PA'I TSIG NI KUN DGA'

LDAN PAS, ,MGON PO 'JIG RTEN GSAL BAR MDZOD PA KHYOD KYI, ,RNAM
RGYAL SGRA NI RGYAS PAR BYED CING RGYU STE, ,JI LTAR KUN DU
SGROGS PAR BYED MED PA BZHIN, ,RGOL BA'I TSOGS KYI RAB MCHOG MGO
BO'I CHU SKYES, ,BLO LDAN DPAL GYI GNAS GYUR KHYOD GSUNG 'JIG
RTEN, ,YON TAN SBRANG

CHANG SBYOR BAS MYOS PAS MKHAS PA, ,RNAMS KYANG MYOS PAR BYED
CING RNAM PAR ROL LO, ,RGYAL BA KUN GYI 'KHOR LOS SGYUR BA RNAMS
KYI, ,RIGS KYI RGYAN GYUR KHYOD LA GSAL BA NYID DU, ,GZHON NU
NYID CES BYA BAR 'DOD PA DE NI, ,RMA BYA'I 'GROS LA DMAN PA NYID
GYUR BZHIN NO, ,DAG CING RNAM

MDZES YAN LAG SO SO DAG TU, ,RAB GSAL RANG GI MDZES PA PHUN SUM
TSOGS PA, ,SNA TSOGS RNAM PAR 'PHRO BA'I 'OD ZER PHRENG LDAN,
,KHYOD KYIS RGYAN PHRENG ZIL GYIS MNAN PAR GYUR TO, ,SMRA BA PO
BDAG DE NYID TSUL 'CHAD SGRUB LA, ,KHYOD KYI LAG G-YO PHAN TSUN
PHRAD PA DAG LAS, ,SGRA SNYAN

SGROGS PAR BYED CING GDUB BU DAG NI, ,G-YO BA DAG GIS 'GRO RNAMS
BSRUNG BAR GYUR CIG ,KHYOD KYI GZUGS DANG YON TAN TSOGS DANG
GRAGS PA DAG ,PHUL BYUNG LDAN 'DI MA LUS YANG DAG MTHONG GYUR
NAS, ,RANG GI YUL LA DGA' BRAL RNAM PAR 'DZIN BYED CING, ,GSUM
BSNGAGS DAG LA 'GRO

BA DMAN PAR NYE BAR GYUR, ,GTZO BO KHYOD KYI SKU NI KUN NAS BZANG
LDAN PA, ,MI CHUNG RTZE BA DAG GI KHU BA LTA BU YI, ,MDZES PA'I
RGYUN NI DPE MED RAB TU 'PHRO BA DAG ,SU YI DGA' BA DAG NI SKYED
PAR BYED MA YIN, ,STON KA'I BDUD RTZI'I ZER GYI 'OD ZER 'PHRO BA
DANG, ,KHA BA DANG MTSUNGS DRI MA

@381A *, ,DANG BRAL DKAR BA YI, ,MU TIG PHRENG BA ZLUM PO 'DI NI
KHYOD THUGS LA, ,YON TAN TSOGS PA BZHIN DU KHYOD LA RNAM PAR
MDZES, ,RING DU RGYAS PA'I DRI BZANG DAG LA CHAGS GYUR CING,
,LEGS PAR 'ONGS PA BUNG BA'I TSOGS NI SGROGS BYED PAS, ,YID BZANG
DAG LAS

YID BZANG LDAN PA DZ'A TI YI, ,GRAGS PA RNAM PAR RGYAL BA BZHIN
DU SGROGS BYED CING, ,DRI BZANG RAB GSAL SBRANG RTZI'I GTER NI
LHAG GYUR PA, ,GZHI MNYAM DAG GI PHYE MA 'DZIN PA BZHIN DU NI,
,'DAB MAR BDER NYAL BUD PA'I RTZE DGA' YONGS MA RDZOGS, ,KHYOD
KYI CHU SKYES SNGON PO'I

DPAL 'DI RNAM PAR MDZES, ,GANG GI YUN RING DAG TU MIG 'DZUMS BRAL
BAR NI, ,'DI 'THUNG BYED PA MIG GI TSOGS PA THOB GYUR PA, ,KHYOD
KYI GZUGS KYI BCUD LEN GOMS PAR GYUR PAS NA, ,NOR LHA KHO NA MANG
DU MCHOD PAR BYA BA'I MCHOG ,RIN CHEN ZUR PHUD TSOGS BTUD RAB TU
DGA'

LDAN ZHING, ,LAG PA'I THAL MO SBYAR BAS SKAL LDAN RNAMS KYI NI,
,GUS PAS YUN RING DAG TU BYA BA GZHAN BRAL BAR, ,KHYOD KYI ZHABS
GNYIS 'DI NI NYE BAR BSTEN GYUR TO, ,BLO YI DBANG PO KHYOD KYI
ZHABS KYI PADMO DAG ,NYE BAR BSTEN PA GAL TE RAB TU GRUB GYUR NA,
,DBANG PO'I 'BYOR BA TSANGS PA

DAG GI DPAL GYIS CI, ,DE DAG LAS KYANG KHYAD 'PHAGS PHUN SUM
TSOGS PAS CI, ,KHYOD BSTEN DAG LAS PHYI ROL PHYOGS RNAMS DBANG
MED DU, ,DRAG PO'I LAS DANG NYON MONGS DAG GIS NGES PAR NI, ,SKYE
BA BGROD DKA' 'DI LA NYAMS PA THOB BYED DE, ,CHU GTER DBUS SU
RLUNG DANG RLABS KYI

GRU GZINGS BZHIN, ,SHIN TU MTHA' BRAL SRID PA DAG GI BAR DU NI,
,SKYON MED RING DU MTHONG BA'I YID CAN RNAM DAG GI ,KHYOD NI
YONGS BSTEN YID KYI SHING RTA 'PHYAR GYUR PA, ,SEMS KYI RGYUD NI
CI YI RNAM PAR 'PHRO BA YIN, ,KHYOD KYI ZUR MIG GZIGS PA YIS
KYANG BSOD NAMS SKABS, ,

'PHAGS PA'I BDEN PA'I BDUD RTZI DAG NI THOB GYUR CING, ,RNAM PAR
'PHRUL BA BZHI CHAD DAG LA DGA' BA NI, ,SHES RAB RAB TU RGYAS
LDAN CI YANG 'BYUNG BAR 'GYUR, ,GDUD PA GCOD BYED BSTOD PA'I
TSOGS RNAMS DAG GI GNAS, ,SHIN TU DAM PA'I YID 'PHROG KHYOD KYI
GRAGS PA NI, ,

@381B SDUG LDAN ZLA BA'I ZLA 'OD RLAN LDAN TZANDAN LTAR, ,DKAR BA
DAG GAS PHYOGS BCU SHIN TU BRGYAN PAR GYUR, ,RTZE MO DU MAS MTHO
ZHING MNGON PAR 'PHAGS GYUR PA, ,YANG DKA' SEMS CAN LTA BA KHYOD
LA BSTEN PA LAS, ,RIM GYIS RAB TU NYAMS PAR 'GYUR TE MI BZAD
PA'I, ,DBANG PO'I RDO

RJES BSNUN BCOM RI YI GZUGS BZHIN NO, ,RNAM RGYAS CHOS KYI MNGA'
BDAG DNGOS PO LEGS LDAN PA, ,RAB MTHO SENG GE'I KHRI LA YANG DAG
BZHUGS PA KHYOD, ,ZHI BA'I DBANG PO NYE DBANG RDO RJE'I MTSON
BYED PO, ,ZHI BA 'DOD PA RNAMS KYIS NYE BAR BSTEN PAR GYUR, ,DE
MA THAG TU RAB BRJOD

MTSAN NYID 'BYOR GYUR PA, ,KHYOD KYI ZHABS DAG MNYAN 'OS BGROD PA
SPROS PA YANG, ,GANG DAG RNAMS KYI MIG GI SPYOD YUL DU GYUR PA,
,DE DAG LHA RNAMS NYE BA'I RIS TE BSNGAGS PAR 'OS, ,RAB 'DOD BDAG
NYID YON TAN THAMS CAD RJES SU 'PHROG BYED, ,GZHAN DAG YOD PAR
GYUR KYANG THE TSOM

MED PAR KHYOD NI, ,GZHAN DANG THUN MONG MIN PA'I BLO GROS DAG GI
BDAG PO, ,LUS MED DAG LAS RGYAL BA RIGS LA GNAS PAR GSUNG NGO,
,BYIS PA'I DBYIBS CAN MDZES SHING RNAM PAR BKRA BA'I RGYAN LDAN,
,GSER GYI MDOG CAN MI 'KHRUGS COD PAN DAG DANG BCAS SHING, ,THUB
DBANG

RIGS KYI RGYAN NI 'BYUNG BA DAG GI DPAL GYUR, ,NGAG GI DBANG
PHYUG LA NI NGAG BLO LUS KYIS 'DUD DO, ,TSIG BZANG RNAMS KYI TSIG
NI SHIN TU MANG PO YIS KYANG, ,LHAG PA'I MGON PO KHYOD KYI YON
TAN PHA ROL MA PHYIN, ,BDAG GI STON PA RAB TU NYUNG BA 'DI YANG,
,RANG NYID DGA' BA TZAM BSKYED

SKAL BA BZANG PO NYID DO, ,DBYANGS CAN DBANG PO KHYOD LA DBYANGS
CAN YON TAN RAB 'BAR, ,GSAL LDAN MA LUS RGYAN RNAMS DAG GIS
BSNGAGS PAR 'OD LDAN, ,BSOD NAMS BSTEN PA'I ZHAL GYI CHU SKYES
LAS NI 'BYUNG RNYED, ,DAM PA'I YON TAN PHRENG LDAN RANG NYID NYE
BAR BSTEN TO, ,MDA' LNGA

PA YI MDA' DE DAG NI BCOM PA DAG DANG, ,ZHE SDANG MA DAG GLAN
ZHING RMONGS PA'I BLUN PA NGES SEL, ,MGON PO 'JIG RTEN GSUM PO
RJES 'DZIN GYIS 'BREL GZUGS CAN, ,KHYOD NYID KYI NI MTHU LAS YON
TAN SNA TSOGS LEGS THOB, ,SHIN TU BRTAN LAS YON TAN TSOGS KYI RIN
CHEN BKRA

@382A *, ,BAS; ,NANG GI YONGS SU GANG BAS CHU YI PHUNG PO'I LUGS
DANG, ,KUN NAS NYON MONGS ME RAB ZHI BYED DAM CHOS CHU YI, ,CHAR
RGYUN DAG GIS CHU 'DZIN PHRENG BA'I ROL BA 'DZIN NO, ,KHYOD KYI
MDUN DAG TU NI MCHOG DANG DAM PAR RAB 'DOD, ,SPOBS PA DAG DANG
BRAL BA'I

PHYIR LA SMRA BA PO RNAMS, ,MYUR BA DANG NI BUL BAR BRJOD PA'I
TSIG RNAMS DAG KYANG, ,LKUGS PA'I GNAS SKABS DAG NI RNYED SLAR
MANG DU BZHED DO, ,'GRO BA GSUM PO DAG KYANG GTZANG MA NYID DU
BYED CING, ,BSIL ZER LDAN PA'I ZER LTAR RAB TU DKAR BA'I 'OD CAN,
,GRAGS PA DAG NI YUN

RING GNAS PA KHYOD LAS 'BYUNG STE, ,LHA YI RI RTZE LAS KYANG DAL
GYIS 'BAB PA DAG GO, ,BRTZE BA DAG GI RANG GNAS KHYOD KYI GRAGS
PA 'DI YIS, ,MKHAS PA DAG GI SNYING NI SHIN TU 'PHROG PAR BGYID
DE, ,PHYOGS PHYOGS DAG TU KUNDA'I 'KHRI SHING KUN NAS RAB TU,
,RGYAS PA'I ME TOG

TSOGS NI BSAGS PA DAG GI BZHIN NO, ,CHOS DBYINGS GSUNG GI DBANG
PHYUG DAG GI RAL BA 'DZIN CING, ,SANGS RGYAS MANG PO BYA BA SPRUL
PA LA NI MKHAS GYUR, ,BRTZE BA'I CHU GTER MDZES PA'I TSOGS PA NYE
BAR 'DZIN PA, ,SU ZHIG 'DI NI 'GRO BA RNAMS KYI SDIG PA 'JOMS SO,
,MKHA' YI

RLABS LDAN DAG GI G-YO BA'I RLABS KYI 'OD NI, ,'OD ZER TSOGS LA
RNAM PAR REG PAR GYUR BA BZHIN DU, ,YA MU NI YA CHU YI DBA' RLABS
LTA BUR SNGO BA, ,KHYOD KYI RAL GRI SKABS GZHAN DAG TU RNAM ROL,
,ZHES PA 'DI NI MKHAS PA CHEN PO STAG SDE BA SENG GE RGYAL MTSAN
GYI SRAS KYI THU BO, PHYI DANG

NANG GI GZHUNG LUGS RGYA MTSO'I PHA ROL DU SON PA, DE DUS NA
'GRAN ZLA DANG BRAL BA'I MKHAS PA CHEN PO SKAD GNYIS SMRA BA
RNAMS KYI GTZUG GI NOR BU SHANG STON RDO RJE RGYAL MTSAN GYI ZHAL
SNGA NAS BSGYUR RO,, ,, #, ,SIDDHI RASTU, MGON PO RANG GI GZUGS
KYI BDAG PO KHYOD KYI

GZUGS NI, ,YID 'PHROG DO SHAL PHRENG BAS DGA' 'OS 'DI 'DRA GANG
NA, ,SHIN TU GDUL DKA'I SEMS CAN ZHI BA'I CHED DU 'PHRO BA'I,
,'JIGS RUNG RGYUN CHA LAG 'GRO RAB TU THOB PA'ANG GANG NA, ,DBANG
PO BAR MTSAMS MED PA'I MU TIG RNAMS KYI TSOGS KYIS, ,BRGYAN PA
KHYOD KYI SKU 'DI RAB

@382B MDZES MA L'I KSHA YI, ,DUS SU BSTEN PA 'OS PA ME TOG PHRENG
BA GSAR BA, ,LDAN PA LTA BUR SU YI SNYING NI 'PHROG PAR MI BYED,
,MGON PO KVA YE GAL TE KHYOD KYI MDZES PA BDUD RTZI'I,, ,CHU GTER
RLABS CHEN BYAS PAR NGAL BA MCHOG TU STON NA, ,'GRO BA'I MIG NI
RAB TU MDZES PAR RTOGS PAR

BYED PAR; ,MNGON PAR 'DOD PA DAG DANG LDAN PAR 'GRO BAR BYED DO,
,MCHOG SBYIN SRID LAS 'DAS PAR BDAG GI YAN LAG RNAMS NI, ,GDON MI
'TSAL BAR GSAL BA KHO NAR DGA' BA DANG BRAL, ,BSTEN PAR 'BYUNG
MOD KHYOD KYI GSUNG GI BDUD RTZI'I BTUNG BA'I, ,SNOD GYUR RNA BA
ZUNG SPYAR

PA 'DI DGA' BA'I RGYU'O, ,MTHU STOBS MNYAM PA MED PA GANG ZHIG
KHYOD LA BSTEN YANG, ,ZHI BA'I BDUD RTZI BCUD RNAMS LA NI DGA'
DANG BRAL BA, ,BLUN PO G-YENGS PA'I BLO CAN BDAG LTA BU YI SKYE
BO, ,MI 'BYUNG 'GYUR BA'I RAB MCHOG GCIG PO 'DI NI KHYOD LA SLONG
NGO, ,LUS 'DZIN RNAMS

KYI MIG GI DGA' STON SGRUB LA ZLA BA, ,KHYOD KYI DRIN GYIS DGE BA
YANG DAG RGYAS PA'I DBANG LAS, ,SKYE BO MKHAS RNAMS SRID PA ZHIG
PA RNAMS KYI LAM NI, ,DBYE BA BRGYAD DANG LDAN PAR BDE BLAG KHO
NAR 'GRO'O, ,NGAG GI RGYAL PO KHYOD KYI ZHABS LA BRTEN PA'I BLO
YIS, ,SNYING PO THOB PA'I SKAL

LDAN RNAMS NI 'GRO BA KUN DU 'ANG, ,BDE DANG SDUG BSNGAL KHYAD
PAR 'PHAGS LA SOGS PA'I RGYU NI, ,SKYES PA RNAMS KYIS DRAN PA
NYAMS PAR 'GYUR BA MED DO, ,KHYOD KYI ZHABS DAG YONGS SU BSTEN
PAR 'OS PA RNAMS KYI YID, ,MA LUS DRI MA'I TSOGS DANG BRAL LAS
GSAL BA'I NGANG TSUL CAN, ,RAB

TU RGYAS PA'I YON TAN DAG GIS CHE BA'I BLO GROS DAG ,PHUN TSOGS
RANG BZHIN BDE BA CI YANG 'GRO BAR SKYED PAR BYED, ,DAG PAR BYAS
PA'I GSER LDAN MDZES PA'I SKU CAN MCHOG TU SGEG ,GSAL BA'I GSUNG
GI NGANG MO RNAMS KYIS BSTEN BYA RGYAL BA YI, ,YID MTSOR PAD
SDONG LDAN PA GCIG POR

NGANG PA SNYAN SGROGS TE, ,'JAM PA'I DBYANGS ZHES GRAGS PAS 'DIR
NI KHYOD LA BSRUNG GYUR CIG ,MGON PO BZOD PAR DKA' BA'I NYON
MONGS 'DI GSUM RNAMS LA NI, ,RNAM PAR DPYOD PA PHRA MO DAG KYANG
GAL TE BYA DKA' BAR, ,GSAL BAR 'GYUR NA 'JIG RTEN GSUM PO 'DIR NI
MIG DANG YID,,

@383A *, ,DGA' BYED SKU 'DI 'DRA BA THOB PA NGES PAR GANG NA ZHIG
,CHE BA'I 'OD ZER 'PHRO BA'I RIN CHEN TSOGS RNAMS 'DZIN PA YI,
,CHU YI GTER DU CHU RNAMS RNAM PAR GSAL BAR BYAS NAS NI, ,GAL TE
NGES PAR BLTA BAR GYUR NA KHYOD LTA BU RNAMS KYI, ,SKU LA MDZES
PA'I RGYUN NI RAB MDZES 'DI LTA BU

'DI YANG, ,MGON PO ZAB MO'I SGRA DBYANGS MTHON PO RNAMS KYIS
KHYOD LA GANG, ,YID 'ONG BDUD RTZI'I RGYUN RNAMS 'BEBS BYED DGA'
DANG SKAL BZANG DAG ,SPRO BYED SPYOD TSUL SHIN TU YID 'ONG DBYAR
GYI TSU 'DZIN GYI, ,RJES SU GSAL BAR 'GRO STE DE NYID RMA BYA
MYOS BYED KYANG, ,DPYID ZLA BZHIN DU

KHYOD LA 'GRO BA GSUM PO RAB DGA' BA, ,BLA MED SKYED BYED AUTPAL
SHING GI YAL GA MIG GI NI, ,MDZES PA'I ME TOG GIS MTHONG SBRANG
RTZIS MYOS PA BUNG BA YI, ,SGRA RNAMS 'JAM PA'I DBYANGS BYED TSUL
CAN 'DI YIS RGYAL GYUR CIG ,KHYAD PAR 'PHAGS PA'I YON TAN KUN
GYIS DGA' BA MCHOG RAB THOB

PA YI, ,SHES LDAN SBRANG RTZI'I BRTUL ZHUGS RNAMS KYIS NYE BAR
BSGRAGS PAR BYA BA, ,RGYAL BA'I LUGS KYI RGYAN DU GYUR PA KHYOD
KYI SPYOD TSUL KHO NA, ,DPYID KYI THIG LE TZ'U TA GSAR PA DAG NI
MIN NAM SNYAM MO, ,GDONG PA BSKYOGS PAS GDONG PHYOGS RI DAGS BDAG
PO'I RGYAL LA BCIBS PA, ,

THUGS RJES SHIN TU MCHOG TU GYUR CING MNGON PAR MTHO BA'I RTZA
BA, ,RAB TU MDZES PA NYID KYIS GSER DANG KHA BA'I RKANG BA BZUNG
BA, ,SMRA BA'I RIGS KYI LHA NYID LA NI DAL BU MIN PAR PHYAG
'TSAL, ,SPROS PA MTHA' DAG RAB TU ZHI BAR GYUR DANG SGRIB PA MED
PAS, ,RAB TU RGYAS PA'I BLO DANG TING NGE 'DZIN GYI

BDUD RTZI BSTEN PA, ,KHYED KYI THUB PA'I SPYOD TSUL MI PHAN 'JOMS
PA'I RNAM PAR GNON PAS, ,GZHAN GYIS MI THUB PA YI SRID PA GSUM
RNAMS 'DUL BAR BYED DO, ,RAB TU 'JIGS SU RUNG BA'I YUL CAN RNAMS
KYI BRTZE BA MED PA'I, ,SPYOD PAS RAB TU ZHI BA SGRUB PA'I CHED
DU 'GA' ZHIG TU YANG, ,THUGS

RJES KHYOD KYI PHYAG GI YONGS 'JOMS PHRENG BA BZHIN DU 'JIGS
RUNG, ,RNAM PA SNA TSOGS MTSON CHA SGROGS PAR BYED RNAMS RNAM PAR
ROL LO, ,MCHOG SBYIN DGE LEGS LONGS SPYOD DANG NI YUL LA CHAGS PA
BRAL BA, ,'KHRUL BA MED DANG BDUD RAB 'JOMS DANG SRID GSUM LA
PHAN PHUN SUM, ,TSOGS

@383B PA'I GO 'PHANG THOB DKA' MI 'PHROGS MNGON PAR 'DOD PA RNAMS
KYI, ,DE YANG KHYED LA GUS PA LA STE LAM GZHAN GNOD MED MED DO,
,GAL TE DBANG PO RNAMS NI BSDAMS PAS 'GA' ZHIG DAG TU GUS PA,
,G-YO BA MED PA'I BLO CAN KHYOD KYI CHA SHAS CI YANG BSGOMS NA,
,SKYE BO 'DI LA RING BOR MI THOGS

CHU GTER SKA RAGS DAG GIS, ,BRGYAN PA'I NOR 'DZIN 'DI NI RANG
NYID NGES PAR 'DAM PAR BYED DO, ,KHYOD KYI 'DUN SAR 'CHI MED BUD
MED RNAMS NI NGES PAR YANG BYAS KYANG, ,MDZES PA 'DOD PA BZHIN DU
RDUL GYIS GANG BAS RNAM ROL SPU LONG RNAMS, ,MCHOG TU THON PA
RNAMS KYI NU MA GAS SHING SKA

RAGS CHES CHER BCINGS PA YI, ,STOBS CAN CHES CHER 'DAR BA'I 'DOD
LHA'I RNAM PAR BSGYINGS PA 'DZIN PAR BYED, ,GANG GI YAN LAG RNAMS
KYIS DPE YOD MIN PA'I DGA' 'OS BSTEN PA YIS, ,MCHOG TU RGYA CHE'I
GZUGS GZHAN MA LUS RNAMS LA DGA' BAR 'PHROG PAR BYED, ,SKU LUS
NYAMS PA MED

PA DBANG PO'I MDA' RTEN RNAM PAR 'DUL BA YI, ,GZHI YI MCHOG RAB
SNA TSOGS 'OD ZER PHRENG BA LDAN 'DI RGYAL GYUR CIG ,RGYAL BA'I
KHUR BU ZHAL GYIS MCHES PA KHYOD KYI 'DUN SAR DGA' BA YIS, ,TING
TING LCAGS DANG MA 'BREL MED PAR BSGRAGS PA'I SGRA SNYAN PHRA MO
YIS, ,RNAM PAR BSRES PA'I

RGYUD MA BSKYOD PA MDZES PA'I LNGA PA LTA BU DAG ,RANG GI CHE BA
'DOD PA'I TSUL CAN SGRA DBYANGS SRED PA 'CHAD PAR BYED, ,MGON PO
'GRO BA PHAM PAR BYED PA'I GLANG PO G-YO MED BYED PA YI, ,LCAGS
SGROG DRA BA LTA BU'I DPUNG RGYAN DAG GIS BRGYAN PAR BYAS GYUR
CING, ,NGAN 'GRO'I LAM GYI SGO GTAN CHEN PO

RAB DREGS YID SRUB 'JOMS BYED PA, ,BDE BAR GSHEGS PA'I DGA' BA
KHYOD KYI PHYAG GI LJON SHING RGYAL GYUR CIG ,BDAG PO KHYOD KYI
MCHOG LAS RNAM PAR RGYAL BAS YANG DAG BSAGS PA YI, ,GRAGS PA'I
DPAL NI SRID PA'I SPYI BOR CHE BA'I YON TAN PHUN TSOGS PA,
,'BYUNG BAR BYED PA DRI MA

MTHA' DAG RNAM PAR BRAL BAS GTZANG BA YI, ,RJES SU STON KA'I RI
BONG CAN GYI CHA SHAS DAG GIS 'GRO BAR BYED, ,DRI BZANG DAG LA
GSAL BAR 'DUS PA'I SBRANG RTZIR BYED PA'I NA CHUNG RNAMS, ,'KHOR
BA BZOD PA BDE BAR GSHEGS PA SNGON PO'I BDE BA 'PHEL BYED PA'I,
,PHRENG BA RO YI KHU BA LDAN PA 'CHI

@384A *, ,MED BDAG PO'I BUD MED KYIS, ,RNAM PAR BKOD PA 'DI NI
KHYOD KYI SPYI BOR RNAM PAR ROL PAR BYED, ,GANG PHYIR BRTZE LAS
'DAS BLO CAN LA SDOM BRTZON MIN PA'I GO 'PHANG BGROD, ,'GRO BA
GZHAN LA PHAN PA'I MKHAS PA RNAMS NI RAB TU RGYAS PAR MDZAD, ,CES
TE KHYED KYI

YON TAN KHA BA BSAGS PA'I MDZES PAS NAM MKHA' YANG, ,RANG GI NOR
BU NYI MA NYE BAR BCOM PA CAN NI SKYED PAR BYED, ,SHIN TU DGA'
BAR MDZAD PA'I GSUNG CAN RGYUN CHAD MED PAR GSAR BA DANG, ,GSAR
PAR BSTOD PA SDOM BRTZON LEGS PAR BSDAMS PA MCHOG RNAMS DAG GIS

NI; ,YON TAN DGRANG BYA MIN PA KHYOD KYI YON TAN TSOGS KYI TSAD
RNAMS NI, ,CHU GTER RNAMS KYI NOR BU'I TSOGS KYIS JI LTAR YANG
DAG 'JAL BAR BYED, ,THUGS RJE SHIN TU CHE BA BYIS PA'I BLO CAN
RNAMS KYIS BKOD PA'I SKYE BO, ,MTHA' DAG RNAM MANG RNAMS KYI SNA
TSOGS BLO YI

ROL PA BYED PA RNAMS KYIS, ,G-YO BA MED PAS BRTAN PA MA LUS 'GRO
BA LA RUNG LONGS SPYOD RNAMS KYI, ,SA GZHI LTA BU KHYOD KYI SKU
LUS 'DI YIS 'DIR NI RGYAL BAR GYUR CIG ,BLUN PO'I BLO CAN RNAMS
KYI NGOR NI THUGS RJE YANG DAG LHAG CING LCI BA, ,DGE LAS BYUNG
BA YANG DAG

TSOGS PA PHYAG GI MTHIL DU AUTPAL BSNAMS PA, ,RGYAL BA'I RIGS KYI
SA YI KHOR YUG RNAMS NI KHYOD KYI KHUR BUR BSKUR BAR, ,DKA' BA
MIN ZHES 'DI NA BLO GROS CHUNG DU RNAMS KYANG SGROGS PAR BYED DO,
,MGON PO NAM MKHA'I BAR DU BKRAM PA'I CHANG GI DRI BZANG PA
BSNAMS PAS,,

GSANG MTHOR SMRA BA MYOS SHING SGROGS PA'I LAG LDAN TSOGS RNAMS
'JOMS PAR BYED CING, ,SGROGS LA 'BAD PAS SPRIN LAS RGYAL BA GLANG
CHEN DBANG PO'I RNAM PAR ROL PA, ,RGYA CHE BA NI SNA TSOGS NAGS
KYI NANG 'DI RNAMS SU 'DZIN PAR MDZAD DO, ,'GRO LA PHAN PA BSGRUB
PAR

BYA BA'I BLO YIS GO CHA BCINGS PA KHYOD LA, ,YONGS GDUNG PHRA MO
GANG NA'ANG CI ZHIG KVA YE DAM BCAS NYAMS PA MED PA, ,GANG PHYIR
BDUD KYI CHUNG MA'I SKYE BO'I LAG PA DAG NI 'DOD PAR 'OS PA'I,
,'GRAM PA'I GZHI LA MKHUR RTZI GSAR PA 'GOD PAR BYED LA LE LO KHO
NA'O, ,DPE MED

@384B DGA' 'OS GZUGS CAN MYA NGAN RNAM PAR BSAL BA'I RGYAL BA'I
TSOGS RNAMS, ,GZIGS PA KHYOD KYI GZHON NU'I ROL PA GSER BZANG GIS
NI STAG GI SEN MO'I, ,RI MO BRIS SHING RAB MDZES ZUR PHUD LNGA
RNAMS RNAM PAR BKOD PAR BYAS PA, ,'DI YIS 'JIG RTEN SKYONG BA
BRGYAD PO RNAMS NI LHAG PAR

DGA' BAR MDZAD DO, ,JI LTAR 'DIR NI KHYOD KHO NA LA MCHOG GI
NYAMS KYI KHYAD PAR RAB 'DOD PA'I, ,'BYOR PA MA LUS BDE BA'I YAL
GA'I RTZE MO LDAN PA YANG DAG 'BYUNG 'GYUR BA, ,DE LTAR BDAG GIS
YON TAN RNAMS KYIS SHIN TU KHYAB PA LTA BUR 'GRO RNAMS KYI, ,CI
ZHIG LTAR GYUR CIG CES KHYOD KYI 'DUN

SA DAL BUS 'DIR NI YONGS SMIN GYUR, ,'CHI MED RI BO'I LTO BA LTA
BUR BRANG GI GZHI NI RNAM PAR YANGS PA CAN, ,ZHABS KYI YAL GA'I
'OD ZER THANG LAS SKYES PA'I PADMA'I NAGS KYI GZUGS BRNYAN TE,
,SNANG BAR BYED PA BRGYA PHRAG RNAMS LAS LHAG PAR GSAL BA'I GZI
YIS BRGYAN BYAS PA, ,MTHAR BYED DREGS PA

'JOMS BYED SRID GSUM MGON PO'I SA RNAMS 'DZIN PA RGYAL GYUR CIG
,RNAM PAR RMONGS PA RGYA CHE'I MUN PA'I TSOGS KYIS NGES PAR
BCINGS PA RNAMS KYIS NI, ,KHYOD ZHABS PADMA DAG NI BSTEN PA'I
DGA' STON BDE LA GAL TE MI GUS NA, ,SA 'OG PHUG PA RGYA CHE SRID
PA DOG PO RNAMS SU GNAS PA DON MED CING, ,YUN RINGS

BDUD RNAMS KYIS NI BCOM MO GZHON NU RGYAL BA'I RIGS KYI NYI MA
KYE, ,BDAG PO PHYOGS SU LJID PA'I BRTZE BA BSTEN PA'I SDOM BRTZON
RIGS KYE KHYOD LA NI, ,MCHOG TU 'DUS PA RNAMS KYIS TSE NI SHIN TU
G-YO BA 'DI RNAMS BSKUL BA NI, ,BRGYA PHRAG RNAMS SU NYE BAR
BSGRUBS PA'I 'BRAS BU CHEN PO LTA BUR RNAMS BYAS TE, ,

CHU SKYES 'DAB MA LTUNG BA'I CHU NI RGYAN DU RUNG BA'I DNGOS POR
GYUR PA BZHIN, ,MCHOG SBYIN KHYOD KYI YON TAN RNAM PAR RGYAS DANG
'DRIS PAS DAG PAR BYAS PA YIS, ,NGAG GI 'BYOR PA CAN NI SBRANG
RTZI'I RANG BZHIN SNYAN TSIG GZHI DANG DGA' LDAN PA'I, ,MCHOD
SBYIN LDAN DANG RNA BA'I BDUD RTZIR MNGON PAR MCHOD PA'I GZHIR

GYUR NGES BRJOD KYI, ,BUM PA CAN GYI ZHAL NI ZHAL BZANG BYED PO
DE GCIG PU YIS KUN DU THOB, ,DPANG PO SRID PA GSUM GYI DGA' BA
RAB STER RGYAL BA'I BRTZON 'GRUS DPYID LA NI, ,LHAN CIG BYED PA
'PHRO BA NYID KYIS MCHOD PAR GYUR PAR KHYOD KYI BYA BA YIS,
,GSUNG RAB SNYE MA RNAMS LAS ZAG PA ZHI BA BDUD RTZI'I

@385A *, ,BTUNG BA'I DGA' BA YIS, ,SDOM BRTZON RKANG DRUG PA DANG
MKHAS PA SNYAN PAR SGROGS PA'I KHU BYUG GSO BAR BYED, ,SMRA BA
MAD PO'I GNYIS 'THUNG 'JOMS MDZAD BER BAR GSHEGS PA'I THUGS KYI
SA 'DZIN GYI, ,PHUG PA ZAB BA'I KHANG PA LDAN PA SRID PA GSUM GYI
NAGS KYI LHA GANG YI, ,

DBANG PO 'GA' ZHIG TU YANG KHYOD KYI 'JIGS PAS BDUD KYI GTUM PO'I
DPUD CHEN NI, ,RTZED MO'I RI YI RGYA MTSOR BLTAMS PA RI DAGS MO
LTAR RING DU 'BROS PAR BYED, ,MGON PO RNAM PAR GNON PAR GRAGS PA
GDUL BAR DKA' BA RNAMS NI GDUL BA YI, ,CHED DU 'GA' ZHIG TU YANG
THUGS RJE'I SHUGS LAS

GANG GI ZHABS KYI RTZE MO YIS, ,NYAN PAR 'DOD PA 'JIGS BYED DU
BA'I SGRA LAS GCIG TU 'JUG BYED 'JIG RTEN GSUM, ,DMAN YANG MNAN
'DI THIM DANG MYUR DU RANG GNAS MIN PAR 'GRO BYED SKU 'DZIN BYED,
,DGE BA'I 'BRAS SU LTA BU'I BUM PA BZANG PO RNAMS 'DZIN GTZO BO
DPAG BSAM SHING GIS, ,MDZES PA PHUN

SUM TSOGS PAR GANG GYUR DE NYID SBYI BOR BLA MA GCIG GIS BSKYED
DE, ,BSHAD PAR MDZAD PAS G-YOB PA'I PHYAG GI PHYAG SKYES RNAMS
KYI MCHOG TU GSAL BA DPUNG PA'I, ,YAL GA 'DI NI ME TOG RGYAS PA'I
'KHRI SHING RLUNG GIS G-YO BA LTA BUR SNANG NGO, ,MA LUS SANGS
RGYAS RIGS KYI RNYOG PA MAD PA'I CHA SHAS

GTER GYI SPYOD TSUL 'DI RNAMS, ,GAL TE SNYING LA KUN NAS KUN NA
GRANG BA CHEN PO'I DO SHAL NYAMS PAR 'GYUR TE, ,GAL TE LCE YIS JI
LTAR 'DOD PAR BYAS NA SBRIN GYI SNYING PO'I GRAGS PA CI ZHIG ,GAL
TE RNA BA GANG BAR BYAS PAR GYUR NA NOR BU'I RNA RGYAN NGES PAR
BCOM LAGS, ,BSOD NAMS TSOGS RNAMS NYE BAR

BSAGS PA MNYAM PA MED PA'I BDAG NYID CHEN PO KHYOD KYI, ,ZHABS
GDAN NOR BU'I RANG BZHIN DAG GI STEGS NI BDE SOGS LAG PA'I MTHIL
GYI BDE BA, ,STER BA'I BSNYEN BKUR BYED PA RNAMS KYIS MA TSIM
GYUR BA BZHIN DANG MCHOD SBYIN BRGYA PA, ,'DUD PA NA NI MGO LAS
T'A MA LA YI LO MA THOB STE RANG NYID GSAL LO,,

GZHAN GYI DON LA GNAS PA SHIN TU BRTAN LDAN RNAMS KYI DBANG PO
SNA TSOGS THUGS RJE YI, ,SGO NAS 'DUS PA'I SNA TSOGS 'DOD LDAN
NYAMS KYI GNAS GYUR GSON CIG BDAG GIS RIGS LAGS SO, ,BLA MA GANG
GIS BDAG GI SDIG PA RNAM PAR BSGYINGS PA KUN NAS NUN PAR BYED PA
RNAMS, ,'PHROG BYED DAG BYED RNAMS

@385B KYI DAG BYED GNAS SKABS DE NI SKAD CIG TZAM YANG BSGRUB PAR
MDZOD, ,RGYAL BA MCHOG GI RIGS KYI CHU GTER 'PHEL LA BCUD RTZI'I
'OD CAN SHES RAB MDZES MA DANG, ,'GROGS LA YID SRUB GTAM LA MI
GUS 'JIGS RUNG 'KHRUL PA'I MTSAN MO YONGS SU 'DUS PA LA, ,NYI
MA'I BRTUL ZHUGS 'DZIN PA SNA

TSOGS NYON MONGS RI DAGS YANG DAG 'JOMS PA SGRUB LA, ,STAG GIS
RNAM PAR RTZEN PA'I DPAL NI KHYED RNAMS DAG LA RTAG TU BSRUNG BAR
GYUR CIG ,DRI MED STON KA'I ZLA BA'I 'OD KYIS YONGS BSKOR ZLA
BA'I GZUGS LAS MA LUS DGA' BAR BYA LA, ,RIN THANG MED PA'I 'DZUM
PA'I NOR LDAN ZHAL CAN DRAG PO'I GDON

RNAMS GDUL BA THUGS RJE NYID LAS, ,'BAD MDZAD KHYOD KYI KHAMS
GSUM RNAM PAR RGYAL BA'I GNAS SKABS NANG GI SKRAG PA'I MYU GU LTA
BUR, ,LUS SKYES LANG LONG GYUR PA'I LHA YI THUB PA'I TSOGS RNAMS
DAG GIS MTHONG NAS NYAMS PAR GYUR TO, ,'JIGS PAS NYAMS PA'I GZHON
PA RNAM DAG SHIN TU RING BAR

BRAL ZHING BRTAN BA'I CHED DU 'ONGS PA'I, ,'CHI MED RNAMS KYI GUS
PA LCI BA KHYAD 'PAGS YID NI GSAL BAR BYED LA RGYU DANG 'DRA BA,
,SHUGS STOBS MKHA' LTAR DPAG TU MED PA DUS MTHA'I SPRIN GYI SGRA
LAS LHAG PA'I SENG GE'I SGRA CAN, ,BDUD RNAMS YONGS SU NYAMS PAR
BYAS PA KHYOD KYI SENG GE'I RNAM PAR ROL PA

'GRO LA GYUR CIG ,TSOGS RNAMS LA KHYAB STON KA'I NAM MKHA'I DKYIL
LTAR SHIN TU DAG PA'I BLO YI LHAG PAR BSTEN PA, ,BZOD DKA'I GDUNG
BAS 'KHRUGS PA'I DPAG MED SEMS CAN KHAMS KYI DBANG GYUR THUGS RJE
DAM PAS PHYUG PA, ,YANG DAG BSKYED DANG MYA NGAN 'DAS LA RTAG TU
MI GNAS GSUNG LDAN RNAMS

KYI MCHOG TU GYUR PA, ,SPYOD TSUL 'DI 'DRA BA NI MING TZAM GYIS
KYANG GZHAN GYI GRUB PAR MNGON PAR 'GRO BA MA LAGS, ,DRAG POR
GDUNG BAS RNAM PAR BZHU BA'I LCAG GI ZER DANG 'DRA BA'I MIG ZUR
SDOM PA'I SKAD CIG LA, ,SNA TSOGS YANG DAG 'PHRO BA DBANG GYUR
PHYOGS BZHI'I DBANG PHYUG RANG BZHIN GYIS MTHOR SKYES PA'I

BDAG NYID NI, ,RNAM PAR 'PHRUL PA'I SPROS PA RGYAS PA SPRO BYED
MDA' LNGA PA NI 'JOMS BYED RNAMS DANG MDZES MA YI, ,SKYE BO BCU
YI BDAG NYID KYIS KYANG RAB TU 'DOD BYA'I NGO MTSAR DPAL NI CI
YANG RGYAS PAR BYED, ,MA RIG MNGON PAR BCOM PA KHYOD LA MCHOD PAR
'DOD PA'I RIG 'DZIN BU MO DRI BZANG GIS BKUG

@386A *, ,PA'I; ,BUD BA'I TSOGS RNAMS DGA' BAS SGROGS SHING MCHOG
TU ROL PA'I ME TOG PHRENG BA 'DZIN MA MDZES MA YI, ,'OD ZER SPROM
RNAMS KYIS NAM MKHA' KUN KHYAB PA NI MIG GI ZUR MIG MDZES PA
BSTEN PA YIS, ,RAB RGYAS KUNDA'I TSOGS GYIS RAB DKRIGS BZHIN DANG
RDUL ZAGS YAN

LAG BRLAN PAS YANG YANG BKRUS PA BZHIN, ,DBANG PO BCOM LDAN BLA
MAR GUS PA NYID DAG TSIG GIS RTOGS BYA MIN PA YON TAN RGYA MTSO
GANG ZHIG ,SRID PA'I LAM DU 'GRO BA'I SKYE BO KHYOD KYI MTSAN GYI
RANG BZHIN GLU DBYANGS RTAG TU LEN PA 'DIS NI, ,GZUGS DANG SKYE
TSUL DANG NI RNAM PAR 'BYOR DANG RNAM GNON

KHYAD 'PHAGS PHUN SUM TSOGS MTHA', ,SGROGS PA'I GRAGS PA DRI MA
MED PA STON KA'I ZLA LTAR MCHOG TU RAB MDZES NGES PAR BDE BLAG
SGRUB BO, ,NGAG GI DBANG PHYUG MCHOG SBYIN KHYOD LA NOR GYI YUL
LA DGA' DANG BRAL BAR GTOR MA MTHA' GCIG NYER BSGRUBS PA'I, ,BLO
GROS BZANG POS BDUD RTZI'I RGYUN GYIS

BKRUS PAR GYUR CING STENG DU 'KHOR LA RAB CHER MYOS PA GLU LEN
PA'I, ,SBRANG RTZI BYED PA'I TSOGS LDAN DGA' BA'I ROL PA'I GNAS
GCIG THUB PA'I YID NI RNAM PAR 'GYUR BAR BYED PA YANG, ,STOBS YOD
GYUR PA'I LONGS SPYOD DPAL LDAN NYID KYIS RTZEN PA MTHO RIS RNAMS
SU NGES PAR NYAMS SU MYONG BAR BYED, ,

STOBS RNAMS KYI GTER KHYOD NYID GCIG PU SKYABS BYAS MI NI CHANG
GI LCI BA'I 'GRAM PAS BSGRAGS PA RAB MTHO BA'I, ,SPRIN DAG PHAM
BYED GLANG CHEN DBANG PO'I TSOGS KYI DRI MA CAN GYUR RNO BYAS
MTHA' DAG MTSON CHA'I 'OD ZER DAG ,'PHRO PA'I GOS DAG BCINGS PA'I
RKANG THANG TSOGS CAN RAB MCHOG SHING RTA

BZHON PA'I DMAG MI BZANG LDAN YIG 'PHROG PA'I, ,JAL SO DANG NI
RAB TU 'JUG DANG DBANG DU 'GRO BA'I RTA MCHOG RNAMS KYI ROL PA
CAN DPUNG RTEN PAR BYED, ,MKHAS PA RNAMS KYI SA LA BZHUGS PA'I
DBANG PO DGA' BA'I GNAS GYUR RAB MCHOG RGYA MTSO RAB SBYIN BSTEN
PAR MDZAD PA, ,BRJOD PA RNAMS

SU MTHA'I GO 'PHANG CAN KHYOD THE TSOM SO SOR BCOM PA GANG ZHIG
RGYUN DU DRAN PAR BYED NA, ,NA TSOD KYIS ROL BLON PO CAN GYI
TSOGS NI LNGA PA'I DBYANGS DAG SGRUB PAR BYED PA'I NGAL SOS DGA'
BAR BYA LA, ,BSIL ZER CAN GYI GDONG CAN MDZES MA DE YI DBANG DU
GYUR PA 'DI NI MI BDAG DPAL DANG LHAN CIG GYUR RO, ,

@386B SNA TSOGS PA LA PHAN PA KUN NAS CHAGS PA GCIG PUR BZOD PA'I
NANG GI RGYU YI BYED PA LHAG PA'I BDAG PO KVA YE, ,'DI NI GANG
ZHIG NOR GYI GNAS LTAR MCHOG RAB KHYOD MTSAN 'DZIN BAR BYED PA DE
YI MNGON DU LHA YI GNAS KYI MTSO'O, ,PHYOGS KYI GLANG PO BYINGS
PA'I 'GRAM PA DAG LAS 'PHOS PAR GYUR PA'I

CHANG GI DRI BZANG RAB TU BSGOS PA'I ROL PA CAN, ,BZHAD DANG
NGANG PA KHRUNG KHRUNG RKANG PAS MTSAN CING GSER GYI PADMA'I NAGS
MTHOR BUNG BA'I TSOGS RNAMS SGRA SGROGS CAN YANG 'GRUB, ,MUN PA
'JOMS PAR MDZAD PA BDUD KYI DGRA BO SDIG PA BCOM PA RGYAL BA'I
SRAS KYI SAL RGYAN GYUR DGA' BAR MDZAD PA, ,SHUGS

STOBS 'DUS PA'I ROL SGEG DPAL CAN SRID PA ZHIG PA RNAMS KYI GSUNG
GI LUGS DAG SKYED BYED PHA ROL GNON PA, ,MCHOG SBYIN KHYOD LA
'BRAS LDAN BSNYEN BKUR BRTZAMS PA BLO BZANG RNAMS SU RNAM PAR
GSAL BA RGYAS PA LONGS SPYOD LA CHAGS PAS KYANG, ,'DI NA MCHOG TU
MI BZAD YUL GYI LUS 'DZIN LAG

'GRO'I RNAM PAR BSGYINGS PA RANG 'DOD BZHIN DU RNAM PAR 'DUL BAR
BYED DO, ,RAB TU GSAL BAR RGYUN CHAD MED PAR DPAG MED BDUD RTZI'I
BCUD KYI MA LTAR YAN LAG RNAMS NI KUN NAS RGYAS PAR BYED PA YI,
,SO SOR KUN DU BLTA BA YANG DAG SGRUB BYED GSAR PA'I 'DOD 'BYUNG
NYAMS KYI GNAS GYUR MTSUNGS PA MED

BA MI MNYAM DPAL CAN, ,GANG ZHIG DKA' BA SPYOD PA RNAM PA SNA
TSOGS LEGS BYAS SGRUB PA GZHAN PA RNAMS KYIS RNYED PAR SLA MIN
KHYOD LA BRTEN PA YI, ,SHING GI 'BRAS BU RGYUD PA MA LUS 'JIGS
BYED CES BYA DE 'DIR BRTZON PA'I BDAG NYID CAN GYIS YANG DAG
NYAMS SU MYONG NGO, ,G-YO BAR GYUR PA'I ZHABS KYIS

BTZIR BA'I RI YI DBANG PO DANG LDAN SA 'OG RGAN GYUR GYEN DU
'PHYONG BA'I KLU SKYONG GIS BSTOD PA, ,DES PAR LHUNG BZHIN PA YI
PHYAG DBYIG TSOGS KYI CHAR PA DRAG PO RAB TU LDAN PA'I CHU 'DZIN
RAB TU DRAG PO'I RLUNG GIS NI, ,MCHOG TU ROL BA DAL BA ZHI BRGYAS
BYED LTA BU GANG LA 'JIGS PA'I DUS SU DOGS PAS

'JIG RTEN GSUM PA SKRAG PAR 'GYUR BA, ,THUGS RJE BZANG POS RTZEN
CING 'PHRO BA KHYOD KYI PADMA GAR GYI DBANG PHYUG RNAM PA'I ROL
PAR 'KHUNGS PAS RGYAL GYUR CIG ,MCHOG SBYIN GZHAN LA PHAN PA DPAG
MED DAM PA'I BU LON MCHOG CAN RKANG PA SO SOR MNGON PAR 'PHEL LAS
DAG PAR 'KHRUNGS SHING 'GYUR BA MED

@387A *, ,LA; ,MTHA' YI NGO BOR SON PA'I RNAM GSUM TING NGE 'DZIN
RNAMS YANG DAG RTOGS PA'I DBANG LAS 'PHAGS MCHOG RAB TU MANG PO
RAB TU DGYES PA RNAMS KYIS, ,RAB TU SGROGS MDZAD GANG LA RJES SU
DGA' BAS CA CO YANG DAG SGROGS PAS MI NGOMS SEMS LDAN LHA RNAMS
KYIS DKROL SIL SNYAN

RGYA MTSO'I SBRUL LTA'I, ,CHAR SBRIN ROL PA'I SGRA YI 'BYUNG GNAS
RAB MTHO DUD LA SOGS RNAMS DAL BAR MI BGROD KHYOD KYI MTHU STOBS
MCHOG GI 'DIR NI RGYAL GYUR CIG ,RAB TU RGYAS PA'I GSER GYI
PADMA'I SKAL BZANG BRTEN PA'I SKU CAN RTEN BYED RNAMS LA MUN PAR
NYI MA'I DNGOS PO SBYIN MDZAD PA, ,SA

GSUM ZHI BA SGRUB PA'I CHED DU MYA NGAN 'DAS PA BZLOG MDZAD TA MA
LA YI DBYIBS CAN SRID PA'I DGRA LA GUS THOB KYI, ,MGON PO STOBS
BCU PA YI SRAS KYI TSOGS KYI MCHOG GYUR NGES PAR 'KHRUGS PA'I
SDUG BSNGAL 'JOMS MDZAD KHYOD LA DE LTAR BSTOD PA YIS, ,GANG ZHIG
RAB BSAGS DGE BA'I PHUNG PO CHEN

PO DE LAS SKYE BO'I TSOGS PA MTHA' DAG LA YANG 'BYOR PA DE NYID
'BYUNG GYUR CING, ,BDAG KYANG KHYOD KYI ZHABS PAD MNGON BAR MNYES
PAR BYE DPA'I DBANG GYUR BLO YI NANG GI MUN PA YANG DAG NGES PAR
'GAGS PA SKYES PA, ,MTHA' DAG DNGOS PO'I PHUNG PO LA KHYAB 'DRIS
PA RMI LAM SGYU MA'I RANG BZHIN GNYIS SU MED

PA'I DE NYID YANG DAG RTOGS PA, ,BRTZE MED RNAMS LA BRTZE BA'I
STOBS DANG MI BZLOGS BRTZON 'GRUS SKYES DANG RNAM PA SNA TSOGS
BYA BA BRTZAMS PAS BDUD RNAMS NUB BYED SPYAD TSUL, ,SRID PA GSUM
LA MCHOG TU PHAN PA GCIG BU'I BYA BA CAN NI SKYE BO GCIG MGROL BA
JI SRID DU YANG SPYAD PAR BGYI'O, ,RAB RGYAS

THANG GI CHU SKYES BKRAM DANG MTSUNGS PA 'DZIN PA'I ZHABS GDAN
MTHAR NI LHA DANG KLU DANG LHA MIN DBANG PO'I GTZUG GI NOR BU'I
'OD ZER TSOGS KYIS MDZES PA NGAL SO, ,BZOD DKA' MCHOG TU CHE BA'I
SDUG BSNGAL MES NYAMS NUS PA 'KHRUGS PA'I 'JIG RTEN GSUM PO MYA
NGAN BRAL BAR BYAS LA NGAL DANG NGAL SO

MED PA'I SPYOD PA RMAD BYUNG GTER GYUR, ,RDZOGS PA'I SANGS RGYAS
RNAMS KYI RIGS RGYUD DAG PA'I RGYAN DU RAB GSAL GRAGS BA RGYAS
PAS PHYOGS KYI KHONGS DAG KHYAB PA GZHON NU NGAG GI DBANG PHYUG
BZLOG PAR DKA' BA BDUD KYI, ,DPA' BO'I DMAG DPUNG KUN GYI SPRO BA
'JIGS PAR BYED LA MNGON PAR

@387B DGA' DANG LDAN PA'I MNYAM MED NUS PA BKOD PAS SHIN TU RAB
GDUNG BYED PA SHAR 'DIS RGYAL BAR GYUR CIG ,STOBS LDAN RDO RJE
BTZUN MO MCHOG GI YAN LAG RNAMS SU YONGS SU BSKYOD PAS RNAM BAR
ROL MDZAD GSOG GSO BA TSOGS LAS 'GRO BA RGYAL BA'I GO CHA,, RGYU
MAR BCAS SHING ZHAG BCAS KHRAG

DANG CHANG GI BTUNG BAS RNAM PAR MYOS PAS MA BSDAMS RNAM 'GYUR
GANG RGYANGS CHER BA GAD LHA DANG LHA MIN SKRAG MDZAD, ,THUGS
BRTZE BA DANG SHIN TU SBYOR BA NGO MTSAR RANG BZHIN DPE ZLA MED
PA'I DRAG PO'I SKU CAN GNYIS MED RGYA MTSO CHEN POR NGAS BAR
ZHUGS PA, ,YON TAN DAG PA'I GZHIR GYUR RGYA CHE'I GAR GYI NYAMS

DGU RNAMS DANG LDAN PA ROL PA'I SPYOD TSUL CAN GYUR THUGS RJE'I
STOBS LA MNGON PAR PHYAG 'TSAL, ,ZHES PA BYA DKA'I BYE BRAG
BRiTTA M'A LA'I BSTOD PAR MNYAM PA'I PRiTTA RNAMS SO, ,THUGS
RJE'I DBANG GIS 'JUG PA'I TSUL CAN KHYOD KYI SKU, ,SHAR KA MIN
PA'I RI BOD CAN GYI 'OD CAN BYED, ,PHYED NI NYI MA

SHAR KA'I GZUGS BRNYAN 'DZIN PA 'DIS, ,SU YI YID NI 'DZIN PAR MI
BGYID LAGS, ,MYUR BA DE NYID BDUD RTZI'I BCUD KYIS TSIM PA'I
KHYAD PAR DANG, ,MTHA' DAG KUN DU BSGRUBS PA'I DNGOS GRUB DBANG
LAS KYANG NI, ,KHYOD KYI ZHABS DAG NYAMS SU MYONG BA'I BLO GROS
MED PA RUNG, ,'BYUNG BYA MIN NO SDIG PA

'JOMS PA RIGS PA KVA YE, ,GTZO BO 'GRO LA PHAN PA GAL TE KHYOD
KYIS NI, ,GZIGS PA BDUD RTZI'I RO YI RGYUN DANG DO SHAL MDZES
PAS, ,KHYAB PAR BYAS PAS DKAR LA MTHO BA DE RNAMS KYIS, ,LUS
'GYUR NA NI MKHAS PA RNAMS KYI LHAG PA CI 'DOD, ,ZHAL GYI DPAL NI
RGYAS BAR GYUR PA MCHOG 'DI THUGS RJE, ,CHEN PO'I

BLO CAN GNYUG MA'I BLO GROS DPAL GYI BCUD RNAMS DANG, ,YAN DAG
LDAN ZHING G-YO BA'I MCHU YI 'DAB MA CAN NI, ,SHIN TU YID 'PHROG
GSER GYI CHUS KYES RGYAS 'DOD BZHIN DU SNANG, ,KHYOD KYI ZHAL
BZANG GZHAN 'DI AUTPAL BSDAMS PA YI, ,MDZES PA RNAMS NI YANG DAG
BSAGS PA BZHIN DU SNANG ZHING, ,ZHAL RAS GZHAN PA

KU MU TA YE DPAL GYIS NI, ,YANG DAG BSKYED PA BZHIN TE 'DI 'DRAS
YID 'PHRONG MDZAD DO, ,'GRO BA GSUM LAS RGYAL BA'I NGANG CAN
KHYOD KYIS NI, ,ROL PA 'DI YANG BYIS PA'I ROL PA'O GANG PHYIR LA
LAR, ,DON SGRUB PA NI THAMS CAD BSKYOD PHYIR KHYOD KYIS NI,
,SPYOD PA'I TSUL 'DI AE MA PHYED MNYAM PA RU MTHONG NGO, ,SKAD
CIG

@388A *, ,GCIG LA STOBS KYIS 'JIG RTEN GSUM GYI, ,RTZE MO KUN NAS
GNON PA KHYOD KYI ZHAL MTHONG NAS, ,KUN GYI DAG NI RANG GI BRAN
MO BZHIN DU, ,KHYOD LA SNYAN PAR SMRA BAR CI LTAR MI 'GYUR LAGS,
,KHYOD KYI THUGS RJE GAL TE SHUGS LDAN MI 'GYUR, ,NA NI RANG GI
NGANG GIS 'BYUNG BA'I ZHI BA'I LAM, ,BSAL NAS BLO LDAN

GYIS KYANG RTOGS PAR DKA' BA'I, ,SPYOD PA SHIN TU NGO MTSAR BRGYA
YIS CI ZHIG LAGS, ,KUN LAS KHYAD PAR 'PHAGS PA'I GZI BRJID KYI
GNAS, ,YAN LAG KUN KHYAB MTSON SLA MTSAN GYI DPAL LDAN ZHING,
,BZANG PO RNAM PAR GSAL BA KHYOD SKU KUN GYIS, ,DRAN PAR GYUR BAS
KYANG NI BZANG PO RGYAS PAR MDZAD, ,GZHAN DON MCHOG TU

DON GNYER RNAMS KYIS KHYOD SKU KUN NAS 'PHRO ZHING MNGON PAR DGA'
'OS 'OD ZER GYI, ,RANG BZHIN RDO RJE PADMA RAL GRI NOR BU, ,'KHOR
LO RNAMS KYI TOG DANG LDAN PAR RNAM PAR SNANG, ,SEMS SKAMS TZAM
GYIS DNGO SBO BSTEN PA'I SNYING RJE LA NI PHUN TSOGS GZHAN DANG
GZHAN MIN DON 'DI 'DRA BA GAL 'BYUNG, ,DE 'DI KHYOD KYI DBYIBS
KYIS DOR

TE DE PHYIR CHA SHAS, ,SGRA DANG LDAN PA'I RKYEN DANG BUD MED
RTAGS KYIS BRJOD PA'O, ,'CHAR BZHIN PA YI SKYA RENGS RNAMS KYI
'OD ZER TSOGS KYIS YONGS SU BSKOR BA'I, ,GSER GYI RANG BZHIN DRI
MA DANG BRAL KHA BA'I 'OD LAS NGES RGYAL BA, ,'GRO BA MA LUS
MNGON PAR DGA' BAR BYED LA MKHAS SHING SHIN TU MDZES PA, ,KHYOD
KYI SKU LUS 'DI YIS

RGYAL BAR GYUR CIG SHIN TU BYUNG BA KYE, ,SRID PA GSUM GYIS RTOGS
PAR DKA' BA'ANG ZHABS LA YONGS SU RGYU BA CAN GYI RNAL 'BYOR LCI
BA BCOM LDAN BDE BAR GSHEGS PA DKAR PO MA YIN PA'I, ,GZUGS BRNYAN
DANG MTSUNGS DRI MA RNAM PAR BRAL BA'I NOR BU NGES PAR BSAGS PAS
SPRAS PHYIR LEGS PAR YONGS SU 'BYOR BA'I YON TAN RNAMS

KYI GNAS, ,RANG GI TSUL LUGS RJOD PAR BYED PA'I SGRA NI ZHUM PA
BRJOD PA YANG DAG RJES SU BYED LA RO CAN LTA BU'I LHA YI ME TOG
DRI BZANG PO, ,YONGS SU BYUGS PA'I DRI BZANG GIS 'DUS BUNG BA'I
TSOGS KYI 'PHUNGS GTER KHYOD KYI GTZUG GI PHUD KYIS RGYAL BAR
GYUR CIG RTOGS PA'I CHU GTER GYI, ,YANG DAG DAR BA'I PHYOGS LA
'DOD PA NYE

BAR BAB BA RNAMS LA YANG DAG DAR BAR BYED PA RNAM PA SNA TSOGS
MNGON PAR RJOD BYED CING, ,RAB TU ZHI BA'I BDE BA'I ROL RO MYONG
BLO CAN RNAM LA DPE ZLA MED PA'I ZHI BA'I BDE BA'I LAM RJOD BYED
LA LTUR LEN CHEN PO CAN, ,DPAG TU MED PA'I LEGS PAR BYAS PA'I
'BRAS BU BLO CAN RNAMS LA NGES PAR DRANG ZHING GYA GYU'I BLON CAN
RNAMS LA PHUL

@388B DU NI, ,DBYUNG DU MED PA'I 'KHYOG PA'I TSIG CAN KHYOD KYI
GSUNG GIS RGYAL BAR GYUR CIG LHAG PA'I BDAG PO RGYAL BA'I TSUL
GYI 'DREN BYED BDUD RTZI'I KHANG BA KYE, ,GANG ZHIG KHYOD LA
BSTOD CING KHYOD KYI YON TAN RNAMS, ,KUN NAS BSHAD PA 'DI ZHES
MNGON PAR RLOM BYED PA, ,DE NI NGES PAR 'KHUR BA GANG BA'I CHU
LDAN BAS, ,BDAG GI CHU

GTER NGES PAR 'THUNGS SO ZHES PA NYID, ,'O NA KYANG DRAN PA'I
DGRA BO MA LUS RNAMS KYIS KYANG, ,BRJOD BYA NYID NI BRJOD MI
SPYOD PA MGON KHYOD KYI, ,YON TAN RNAMS LA DON MED MNGON PA'I NGA
RGYAL GYIS, ,BRJOD PA 'DI NI PHYIN CI LOG PA SNGA MA CAN, ,ZHES
PA 'JUG TSUL PHRENG BA PHYED MNYAM PA'I BRITTA RNAMS SO, ,YON TAN
RGYA MTSO SKABS

GZHAN RNAMS SU, ,RGYA MTSO MA BSKAMS BRGYAD PO ZHABS KYIS TE POR
BTZIR LAS, ,'PHEL PA RNAMS KYIS SOR MO'I KHUNG BU GANG BA MIN
ZHING BZOD BYA MIN PA, ,ZHABS CAN MI MNYAM PA NI RKANG PA BZHI PO
GONG MA CAN GYI THUGS RJE'I DGONGS PA THOB BYED, ,CES PAS NGES
PAR BSGRAGS PA'I RANG BZHIN, ,MI ZAD ZHABS KYI BKOD PA BYA ZHING

YANG BA DANG NI, ,LCI BA'I NGES PA 'DZIN LA GAL TE KHYOD KYIS
NGES PAR MNGON PAR SMRE SNGAGS, ,TSIG SGRUB PA LA RJES SU GDUNG
BAR MI 'GYUR BA NI 'JIGS PAR 'GYUR BA MIN PA SU YIN, ,MA RUNGS
SKYE BO 'DUL BAR BYED CING, ,RNAM PAR GTZIGS PA'I SKU LUS STON
PAR MDZAD PA KHYOD KYIS, ,ME TOG KHA 'BUS 'DI NI GRONG GSUM
'PHROG PA'I COD

PAN NOR BU 'DRA DANG, ,SHIN TU YUN RINGS PAN PA'I BLO GROS NGES
PAR MDZAD PA'I SDONG BU'I MYU GU BZHIN DU SNANG NGO, ,KHYOD KYI
SPYAN GYIS CUNG ZAD GTAD PA'I ROL BA RAB TU, ,STOBS LDAN MNGON
PAR MNGON PAR PHYOGS PAS ME CHEN STUG PO 'JIGS SU RUNG BA'I, ,DRA
BA RAB TU RGYAS PA'I NAM MKHA'I MTHIL DU BAR MTSAMS MED PA 'DZIN
PAR BYED CING

GSHIN RJE, ,YANG NI RAB TU ZHI BAR MDZAD DO, ,'DI NI KHO NA SDIG
PA DRAG PO DUG GI PHUNG PO, ,MTHA' DAG RAB TU ZHI BYAS SLAR YANG
SKYE BO 'JAM PO'I RJES SU YANG DANG, ,YANG DU MNGON PAR GSAR BA'I
BDE BA MNYAM PA MED PA'I GTER DAG KUN DU 'DREN PAR BYED CING,
,NGES PAR GYUR PA'I BDUD RTZI'I RGYUN LAGS, ,DBANG PO SKU LUS CHU
GTER PHUNG PO

GLOG GIS, ,MCHOG TU 'BAR ZHING CHU YI KHUR GYIS LJID LA, ,'JIGS
RUNG 'BRUG SGRA CHE LDAN THUGS RJE LCI YANG GIS, ,'GRO BA RGYUN
DU 'PHAGS PA 'DI YIS RGYAL GYUR CIG ,'DI NYID PHYIR NA SHIN TU
BYA BA DKA' BA YI, ,RNAM PAR ROL PA BRGYA RNAMS RGYAS PAR MDZAD
PA, ,KHYOD KYIS GSAL BAR GRAGS PA'I DRI BZANG NYID KYIS, ,RMAD DU
BYUNG BA 'DI YIS

@389A *, ,'JIG RTEN MA LUS TSIM PAR MDZAD, ,KHRO GNYER GZIGS
STANGS CAN GYI TSEMS RNAMS LA NI, ,RNAM PAR 'GYUR RNAMS CI YANG
RNAM PAR 'DZIN PA, ,KHYOD KYI SKU LUS RGYAL BAR GYUR CING 'ON
KYANG GANG ZHIG ,MI BZAD 'DI 'DRA BA YIS 'JIG RTEN PA RNAMS 'DUL
BAR MDZAD LA, ,RI YI BYA SKYIBS 'JIGS PA RMAD BYUNG PHUL BYUNG DE
'DRA

BA YANG, ,'GRO LA MI PHAN GZHOM PA'I CHED DU KUN DU MNYAM DU NI,
,KHYOD KYIS DAL BUR GSHEGS PA ROL PA DANG, ,BCAS LA'ANG PHUL DU
DBYUNG DU MED PA'I MGYOGS LDAN RLUNG GI RJES 'GRO MIN, ,GZHAN
YANG BCOM LDAN 'DAS KYI KHYU MCHOG RLABS PO CHE'I, ,GNAS NI
MTSUNGS PA MED PA, ,DAG PAR SNANG BA'I KHYAD PAR CAN, ,'DZIN PA
KHYOD

NI RTEN DU THOB PA DE, ,DE PHYIR GZHAN PA MI MNYAM RNAMS KYI,
,MGO BOR RKANG PA NGES PAR 'JOG ,BSAM PA GCIG PA PHUN SUM TSOGS
PAS, ,KHYOD MNYES BYAS NAS, ,DGE BA DRI MA MED PA, ,'PHEL PA
BZHIN PA ZHES GANG YOD PA, ,DE LAS 'JIG RTEN MA LUS 'DI RNAMS
SHIN TU SPYOD TSUL, ,KHYAD PAR RNAMS KYIS, ,KHYOD KYIS MNGON PAR
DGONGS PA'I,,

GO 'PHANG CHEN POR, ,MCHOG TU 'GRO BAR GYUR CIG ,GZHAN YANG, NGES
PAR 'DOD BYA DRI MA MED PAS, ,DGE BA 'DI NI, ,SLAR YANG, ,RAB TU
BSAGS PAR BYAS PAS, ,LUS DANG LDAN PA, ,MTHA' DAG RNAMS KYI,
,SRID PA YIS, ,MTSAN MO LAS BYUNG, ,MUN PA'I PHUNG PO, ,RNAM PAR
BRAL GYUR CIG ,GZHAN YANG, ,STOBS LDAN SHES RAB RAB DKAR, ,KUN
NAS,,

'KHYUD PAS, ,LUS MED RTZEN PA, ,'DI RU GZINGS CHEN PO LA, ,MDZES
PA BSAGS PA'I, ,RANG BZHIN LTA BU'I LUS NI, ,PHUL DU DBYUNG DU
MED PA'I, ,SNYING RJE CAN, ,'BAB BYED CING, ,NYAMS SU MYONG
'GYUR, ,KHYOD LA, ,SNA TSOGS, ,'JUG TSUL RNAMS KYIS, ,DE LTAR
BSNGAGS PAS, ,DGE BA ZLA BA'I 'OD ZER, ,DRI MED BSAGS PA GANG
YIN, ,DE LAS 'JIG RTEN,,

MYA NGAN LAS NI, ,YONGS GROL BA, ,BDE BA, ,CHEN POS, ,KHYAB PA'I,
,RTZE MO GROGS, ,MCHOG 'BYUNG 'GYUR, ,'PHAGS PA, ,'JAM PA'I
DBYANGS KYI BSTOD PA, ,BYA DKA' BA'I KHYAD PAR 'JUG TSUL GYI
PHRENG BA, ,MKHAS PA CHEN PO GNAS BRTAN YE SHES DPAL BSHES GNYEN
GYIS MDZAD PA RDZOGS SO,, ,,'DI YI GE BCU GNYIS PA'I TSIGS BCAD
BCU GNYIS

PA YA MUN YAN CHAD, SHONG STON LO TZ'A BA CHEN PO RDO RJE RGYAL
MTSAN GYIS BSGYUR TE 'PHRO LA LUS PA LAS SHONG STON DE NYID KYI
BRGYUD PA'I SLOB MA DPANG LO TZ'A BA DGE SLONG DPAL LDAN BLO GROS
BRTAN PAS, SLOB DPON SH'AKYA RAKshI TAS MDZAD PA'I 'GREL PA LA
BRTEN NAS, YONGS SU RDZOGS PAR BSGYUR CING ZHUS TE GTAN LA PHAB
PA'O,, ,,