@126B #, ,RGYA GAR
SKAD DU, KRA MA DA YI BADZRA B'A R'A H'I STO TRAm, BOD SKAD DU,
RDO RJE PHAG MO'I BSTOD PA RIM PA

GNYIS PA, RDO RJE BTZUN MO LA PHYAG 'TSAL LO, ,HE RU KA DPAL
MCHOG TU RAB DGYES PA'I, ,'O MTSO YID 'ONG ZLA BA'I 'OD BYED MA,
,'GYUR MED BDE BAS RNAM SGEG LHA MO YI, ,LHUN GRUB DPAL GYIS BDAG
LA SKYONG GYUR CIG ,LHA DANG LHA MIN GTZUG GI NOR BU YI, ,'OD ZER
TSOGS RNAMS

BSTAR BA'I PHRENG BA YIS, ,KHYOD ZHABS CHU SKYES LA NI NYER MCHOD
PA'I, ,DBANG PHYUG MDZES MAS BKA' DRIN RAB TU STZOL, ,'JIG RTEN
GSUM GYI DBANG PHYUG RAB STZOL BAS, ,MCHOG TU GSAL BAR GAR MDZAD
ZHABS SEN NI, ,'JAM MNYEN SOR MO LA MDZES RTAG PA RU, ,DGYES PAS
BDAG GI SPYI

POR GZHAG TU GSOL, ,RAB GSAL DRI MED DKYUS RING SPYAN DAG DANG,
,SNYAN CHA PHYOGS SU 'KHROL ZHING 'DZUM ZHAL CAN, ,CHU SKYES DMAR
PO'I MDANGS GSAL YUM GYI GDONG, ,BDAG GI MIG LA MNGON SUM MTHONG
BA STZOL, ,BDUD BZHI'I KHRAG GIS YONGS GANG KA P'A LA, ,RAB DKAR
PHYAG G-YON PADMA

LA CHAGS PA, ,YONGS RDZOGS NYI MA'I DKYIL 'KHOR GNYIS KYI DBUS,
,ZLA BA GZHON NU ZHUGS PA LTA BUR MDZES, ,LHA RNAMS LA NI KHYED
CAG THOGS MED KYI, ,BLO NGAN RNAM PAR 'JOMS ZHES DBUGS DBYUNG
PHYIR, ,G-YAS PAS PHYAR BA'I GRI GUG GYEN PHYAGS PAR, ,'DZIN
MKHAS KHYOD NI 'GRO

BA'I MA MA'O, ,RAB DMAR BYI RU'I PHUNG PO MNGON MTHO BA, ,MU TIG
PHRENG BAS YONGS SU DKRIS PA BZHIN, ,PHYAG RGYA LNGA YIS SKU LA
RAB BRGYAN CING, ,NU 'BUR RGYAS PA DO SHAL 'OD KYIS MDZES, ,KUN
DU 'GRO BA'I SDIG PA MUN PA'I DPUNG, ,'JOMS SHING 'PHRO BAS
PHYOGS BCU KUN KHYAB PA'I, ,'OD

@127A *, ,ZER TSOGS RNAMS KHYOD KYIS YANGS 'DZIN PA, ,MA LUS 'GRO
BA BSGRAL BA'I CHED DU LAGS, ,GRU MO'I KHA tV'Am RTZER SON THOD PA
NI, ,'CHING GROL BRAL LAS RDO RJE'I GDAN THOB CES, ,PHRENG BAR
BRGYUS PA'I MGO RNAMS DBUGS BTANG NAS, ,LHA MOR 'KHYUD PAS DO
SHAL BYAS PA

BZHIN; ,GAN RKYAL BSGYEL BA'I MO RO ZHABS 'OG NA, ,KHYOD LA GYEN
DU PHYOGS PAR BLTA BA NI, ,SKYABS GZHAN BRAL BA BDAG LA'ANG KHYOD
KYI 'OD, ,BDAG LTA'I MGON DU GYUR ZHES GNAS LA NYAL, ,ME TOG CHUN
PO RNAMS NI CHAR GNAG PA'I, ,DBU SKRA SIL BUR 'PHYANG LA JI LTAR
BTAGS, ,NGO TSA

MCHOG DANG SNA TSOGS DAR 'PHYANG NA, ,GCER BU'I CHA LUGS DAG GIS
BSNYEMS PA CI, ,RNAM MANG RIN CHEN TSOGS KYIS BKRA BA YI, ,MDANGS
LDAN GSER GYI RGYAN CHA SPANGS NAS KHYOD, ,RGYAN MCHOG MI YI RUS
PA LA BZHED NA, ,DGYES PHYIR RIN CHEN 'BUL NA JI LTAR 'GYUR,
,KHYOD ZHAL MNGON PAR YID

'OD GYUR NA KO, ,RAB KHROS PHAG ZHAL G-YAS SU SNGON 'DI GANG,
,KHYOD SKU RNAM PAR SGEG PA'I TSUL 'DZIN NA, ,GCER BU NGO TSA
BRAL 'DRA 'DI CI ZHIG ,KHYOD KYI SPYOD TSUL 'JIG RTEN LAS 'DAS
SHING, ,RNAM LNGA'I DBANG PO BDE BAS BRGYAL DE'I PHYIR, ,BSTOD
PAR GYUR KYANG KHYOD KYIS GSAN MA LAGS, ,

DE SLANG BDAG GI BSTOD TSUL CI 'DRAR 'GYUR, ,THOG MED MA RIG MUN
PA BTZAL BA YI, ,SGRON MA G-YO MED RAB TU SBAR BA'I PHYIR, ,BSAM
GYIS MI KHYAB GZUGS CAN GSANG BA YI, ,CHOS 'BYUNG SNYING PO'I ZE
'BRUR GNAS PA KHYOD, ,RDO RJE CHU SKYES SPYONG BA'I LAS KYIS NI,
,RANG GNAS LAS SPYOD LHUN

PO'I KHYIM DAG TU, ,RTZOL MED 'BAR BA'I GLOG GIS 'KHOR LO GSUM,
,BCOM LAS RNAM RTOG KLONG 'KHOR TSOGS ZHI MA, ,'DOD MA KHYOD KYI
SPYAN SNGAR BKOD PA YI, ,MCHOD PA'I RGYAN LA MI GZIGS ROL MO'I
SGRA, ,MI GSAN DRI BZANG MI SNOM BDUD RTZI'I BCUD, ,MYANG DANG
REG LA'ANG REG

MI MDZAD AA YE, ,DE NI RANG GI RJE BTZUN NYID LA KHYOD, ,RJES SU
CHAGS PA'I GZHAN DBANG GYUR LAS TE, ,DE PHYIR KHYOD BSGOMS PA LAS
STONG PA NYID, ,'BRAS GYUR BDAG GI SKYE BA 'BRAS BUR BCAS, ,LHUN
PO'I RTZER SON PADMA'I SNAL MA LTAR, ,PHRA BA'I SKU YI 'OD ZER
DUS MTHA'I MES, ,

@127B KUN DU BZANG PO 'JUG PA'I NAGS BSREGS NAS, ,RI DBANG PO LA
MNGON PAR PHEBS BZHIN GNAS, ,RAB 'BAR RTZE MO CAN GYIS RGYU SKAR
GYI, ,BDAG PO BZHU BA LAS BAB BDUD RTZI'I CHAR, ,BLUGS GTOR RGYUN
GYIS RNAM RTOG BAG CHAGS BCAS, ,RING DOR BDE CHEN ZAB MO'I RGYA
MTSO THIM, ,DMIGS

MED THUGS RJE CAN KHYOD YID BZHIN GYI, ,NOR BU DPAG BSAM SHING
LTAR RI DBANG LAS, ,LUS CAN KUN LA RTAG TU 'BAD MED PAR, ,DGA'
DANG DPAL DANG RTAG BDE SBYIN PAR MDZAD, ,SKYE 'JIG DANG BRAL
CHUNG DU CHEN PO DANG, ,PHYIN CI LOG 'DAS SHES RAB THABS DAG LAS,
,RTAG TU DGA' BA DAM

PA RAB 'BAR BAS, ,BDAG GI NYON MONGS SHES BYA'I SGRIB PA CHOMS,
,RNAM RNAMS GYA GYU'I NGANG TSUL SDEM PO CAN, ,TSOM RKUN LTA BUR
RNAM PA MANG PO'I DON, ,NYE BAR LEN CING YUL RNAMS ZA BYED PA,
,DE PHYIR SEMS LA CI SLAD SMOD MI BGYID, ,'ON KYANG 'GRO SPYOD
KUN SPANGS STONG NYID KYI, ,KHYIM

DU CI DGAR ZHUGS LA BDE BA CHE'O, ,MCHOG GI ROL KHYOD NI ROL GYUR
PA, ,AE MA'O SEMS 'DI'I NYER LEN MA LAGS SAM, ,GANG TSE STENG DU
SONG BAS RNAM GSUM GYI, ,'KHOR LO KUN BSREGS BDE BA CHEN PO NI,
,BZHU ZHING BKUG LAS SPROS PA MED PA YI, ,LHA MO RANG GI GNAS SU

YONGS SU ZHUGS, ,DE TSE RLUNG 'DI'I RGYU BA GANG DU BYED, ,DBANG
PO PHYIN CI LOG PA'ANG GANG DU 'GYUR, ,KUN NAS GYA GYU'I SEMS NI
GANG DU G-YO, ,YUL LA LONGS SPYOD TSUL KYANG GANG DU 'GYUR, ,BGO
BA DANG BRAL MI RUS RGYAN DU BYAS, ,ROL GNAS SHING THOD PA'I SNOD
'CHANG BA, ,DNGOS PO

BRAL BAS STONG PAR ZHUGS DE'I PHYIR, ,MI 'CHI LAS GZHAN KHYOD LA
DNGOS CI BLANG, ,'ON TANG 'GRO KUN RGA SHI'I 'JIGS PA NI, ,'JOMS
SHING SKYONG BA'I DAM BCA' BSNYEMS MA KYE, ,BDAG KYANG RNAL 'BYOR
CHE LA SHES RAB THABS, ,BRTAN LAS PHYAG RGYA CHEN PO'I DNGOS GRUB
STZOL, ,KHYOD LA

DAD PAS BSTOD PAR RAB BRTZON PA, ,BLO DMAN BDAG GI NONGS SAM NYES
MED SRING, ,GANG PHYIR KHYOD NYID 'GRO BA'I MGON GYUR SLAD,
,NONGS NA'ANG MCHOG GI MA MAS BZOD PAR RIGS, ,KHYOD LA BSTOD PA'I
DGE BA DRI MED GANG ZHIG NI, ,BDAG GIS THOB PA DE YIS SROG CHAGS
PHUNG PO RNAMS, ,

@128A *, ,MI DMAN RAB DGA'I DGA' BAS RTAG TU SNYING GTAMS NAS,
,PHYAG RGYA CHEN PO'I DNGOS GRUB DAM PA RNYED GYUR CIG ,RDO RJE
PHAG MO'I BSTOD PA RIM PA GNYIS PA ZHES BYA BA, RDO RJE BTZUN MO
'DI NYID KYIS MNGON SUM DU BYIN GYIS BRLABS PA'I GRUB PA'I DBANG
PHYUG ,RGYA GAR

SHAR PHYOGS KYI PAndI TA CHEN PO SHR'I BA NA RATNA'I ZHAL SNGA
NAS KYIS MDZAD PA RDZOGS SO,, ,,PAndI TA CHEN PO DE NYID DANG,
CHOS 'KHOR LO TZ'A BA 'JAM DPAL YE SHES KYIS 'BRAS YUL NOR BU'I
GLING DU BSGYUR BA LAS, PHYIS MI 'PHROGS PA'I MKHYEN PA DANG DAD
PA RNAM PAR DKAR

BA'I LUGS GNYIS KYI DBANG PHYUG DAM PA AA MO GHA SIDDHI SA BKAS
GNANG BA LAS, PAndI TA CHEN PO DE NYID KYI BKA' DRIN GYIS 'TSO
BA'I DGE SLONG CHOS SMRA BA RGYA MTSO'I SDE ZHES BYA BAS MI BCOS
SU MI RUNG BA RNAMS BCOS SHING DON LA RTON PA NYID DU GTAN LA
PHAB PA 'DI NI, LHO PHYOGS KYI RI

BO'I RGYUD RIN PO CHE'I GLING SKAL BZANG DGA' BA'I TSAL ZHES BYA
BA'I MDUN SA DAM PAR GRUB PAR BGYIS PA SHU BHA MA STU SARBA DZA
GA TAm,, 