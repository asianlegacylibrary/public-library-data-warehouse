@42A #, ,RGYA GAR SKAD DU, ,KRishnA YA M'A
RI S'A DHA NAm, BOD SKAD DU, ,GSHIN RJE GSHED NAG PO'I SGRUB PA'I
THABS, BCOM LDAN 'DAS GSHIN RJE

GSHED PO LA PHYAG 'TSAL LO, ,DPAL LDAN GSHIN RJE GSHED NAG LA,
,PHYAG 'TSAL NAS NI DPAL 'DZIN GYI, ,GDAMS PA LA BRTEN SGRUB
THABS NI, ,MDOR BSDUS BYIS PAS RTOGS PHYIR BRI, ,DE LA SNGAGS PA
NGES PAR 'GRO BA THAMS CAD BSGRAL BAR 'DOD PA'I BLO DANG LDAN PAS
DUR

KHROD LA SOGS PA'I BSAM GTAN GYI GNAS SAM, GNAS LA LAR TZANDAN LA
SOGS PAS BYUGS LA, 'DOD CHAGS LA SOGS PA'I NYON MONGS PA DANG
LDAN PA'I SEMS CAN RNAMS, BSOD NAMS KYI TSOGS DANG MI LDAN PAS
'KHOR BA LAS BSGRAL BAR MI NUS PAS NA, DANG POR BSOD

NAMS KYI TSOGS BSAG PAR BYA BA'I PHYIR BDE BA'I STAN LA 'DUG STE,
RANG GI SNYING GAR SNA TSOGS PADMA DANG NYI MA'I STENG DU, YA
SNGON PO 'OD ZER DANG BCAS PA BLTAS LA, DE'I 'OD ZER GYIS SEMS
CAN THAMS CAD GSHIN RJE GSHED DU BYAS NAS YANG 'OD ZER DES BLA MA
DANG SANGS RGYAS LA

SOGS PA MDUN DU SPYAN DRANGS TE, DE DAG LA MNGON PAR PHYAG BYAS
LA SA BON GYI 'OD ZER SNGON PO LAS BYUNG BA'I MCHOD PA'I SPRIN
SNA TSOGS SGEG MO LA SOGS PA DANG, ME TOG LA SOGS PA'I ZHEN PA
DANG BRAL BAS YANG DAG PAR MCHOD DO, ,DE NAS SDIG PA BSHAGS SHING
BSOD

NAMS LA RJES SU YI RANG BA DANG, YONGS SU BSNGO BA DANG, GSUM LA
SKYABS SU 'GRO BA LA SOGS PA BYA'O, ,DE MA THAG PA'I ZHING LA
TSAD MED PA BZHI BSGOM MO, ,DE NAS RTEN MU: YIS GSHEGS SO, ,DE
NAS YE SHES KYI TSOGS LA NAN TAN BYA STE, SNA TSOGS STONG PA NYID

DU BSGOM ZHING, AOm SH'U N+YA T'A DZNY'A NA BADZRA SVA BH'A WA
A'ATMA KO&HAm, ZHES BRJOD LA, DE NAS STONG PA'I BDAG NYID LAS,
AAm LAS NYI MA'I STENG DU, H'Um LAS RDO RJE SNGON PO KHA GYES PA
BSGOM PAR BYA'O, DE LAS BYUNG BA'I RDO RJE'I TSOGS KYIS RDO RJE'I
SA GZHI DANG, RA BA DANG GUR BSGOM PAR BYA'O, ,

@42B DE'I DBUS SU SKAD CIG GIS CHOS 'BYUNG GRU GSUM PA DKAR PO'I
NANG DU, SNA TSOGS PADMA DANG, SNA TSOGS RDO RJE'I LTE BA LA PAm
YONGS SU GYUR PA LAS, SNA TSOGS PADMA'I STENG DU RAm LAS NYI MA'I
DKYIL 'KHOR GYI STENG DU YAm YIG LAS RDO RJE SNGON PO 'OD ZER
BCAS PA BSAMS TE, DE'I

'OD KYIS THOG MA MED PA NAS GRUB PA'I GSHIN RJE GSHED GSAL BAR
BYAS NAS, SLAR BKUG STE, DE DAG YONGS SU GYUR PA LAS GSHIN RJE
GSHED DU BSGOM PAR BYA'O, ,DE YANG SKU MDOG NAG PO G-YAS DKAR
ZHING, G-YON DMAR BA, RDO RJE RAL GRI DANG, 'KHOR LO DANG

PADMA DANG, GRI GUG DANG THOD PA BSNAMS PA'I PHYAG DRUG PA, MA
HE'I STENG NA G-YON BRKYANG BAS BZHUGS PA, SPRUL GYI RGYAN GYIS
BRGYAN PA, MI MGO RLON PA'I PHRENG BA 'PHYANG BA, STAG GI PAGS
PA'I SHAM THABS CAN, RUS PA'I RGYAN GYIS BRGYAN PA, DBU SKRA DANG
SMA RA SER PO

GYEN DU LANGS PA, ZHAL MCHE BA RNAM PAR GTZIGS PA BSAMS LA, DE
NAS SPYI BO DANG MGRIN PA DANG SNYING GA RNAMS SU AOm A'A: H'Um
ZHES BYA BA'I YI GE RNAMS BSAM PAR BYA'O, ,DE NAS MIG LA SOGS PA
SKYE MCHED BYIN GYIS BRLAB PAR BYA STE, MIG TU KshIm NGO, ,RNA BA
DAG TU DZRIm NGO, ,SNA LA,

KHAm NGO, ,DPRAL BAR NI KAm NGO, ,LTE BAR NI SAm NGO, ,DE NAS
SNYING GA'I 'OD ZER GYIS BSKUL BAS DE BZHIN GSHEGS PA'I SPRUL PA
RDO RJE TZA RTZI K'A LA SOGS PAS BDUD RTZI RNAM PA LNGAS GANG
BA'I BUM PA BZUNG NAS DBANG BSKUR BAR BYA'O, ,DE NAS SNYING GA'I
'OD ZER LCAGS KYU LTA BUS YE SHES KYI RDO RJE

MDUN DU BLTAS TE, DE LA MCHOD PA LNGAS YANG DAG PAR MCHOD LA,
DZA: H'Um BAm HO: ZHES BRJOD PAS DGUG PA DANG GZHUG PA DANG,
BCING BA DANG DBANG DU BYA BA'O, ,DE NAS CHO GA BZHIN DU MCHOD
PAR BYA'O, ,DE NAS BSGOMS PAS SKYO NA BZLAS PA BYA STE, AOm HR'I:
shtR'im: WI KRI T'A NA NA H'Um H'Um PHAt PHAt SV'A H'A,

LDANG BA'I DUS SU YANG MCHOD PA BYAS LA, AOm A'A: H'Um MU: ZHES
BYA BAS YE SHES KYI RDO RJE GSHEGS SU GSOL LO, ,THUN SO SO LA JI
LTAR RNYED PA'I GTOR MA BDUD RTZI LNGA'I NGO BOR SBYANGS LA,
SNGAGS 'DIS PHYOGS SKYONG RNAMS LA DBUL BAR BYA'O, ,AOm AINDR'A
YA H'Um: YA M'A YA shtRi: WA RA n'A YA WI,

@43A *, ,KU BE RU YA KRi, AI SHVA N'A TA, AAGNA YE A'A, NEE RiR
TA YE NA, B'A YA BE NA, A'ARKA YE H'Um, TZANDRA YE H'Um, BRAHMA
ni PHAt, BA SU DHA RA YE PHAt, BE MA TZI TRA YE SV'A, SARBA BH'U
TE BH+YO H'A, HA H'A HI H'I, H'Um H'Um PHEm PHEm SV'A H'A, DE NAS
ZAS ZA BA'I CHE NA, BUD RTZI RNAM PA LNGAS SBYANGS LA, DE NYID

GSUM GYIS BYIN GYIS BRLABS TE, LCE RDO RJE'I SBYOR BAS BZA' BAR
BYA'O, ,GSHIN RJE GSHED KYI SGRUB THABS 'DI, ,BYAS PAS DGE BA
GANG THOB PA, ,'JIG RTEN GSUM NI MA LUS PA, ,NAG PO'I LAS 'DIS
'DA' BAR SHOG ,GSHIN RJE'I DGRA NAG PO SGRUB PA'I THABS SLOB DPON
GHO

shA BADZRAS MDZAD PA RDZOGS SO,, ,,BAL PO'I MKHAN PO SU MA TI
TZANDRA'I ZHAL SNGA NAS DANG, BOD KYI LO TZ'A BA BANDE TSOGS CHAG
CHUNG BAS BSGYUR CING ZHUS TE GTAN LA PHAB PA'O,,