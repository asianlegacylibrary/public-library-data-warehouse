@282A #, ,RGYA GAR SKAD DU, A'A RYA T'A R'A DE BA'I STO TRA PUshPA
M'A LI N'A MA, BOD SKAD DU, 'PHAGS MA LHA MO SGROL MA LA BSTOD PA
ME TOG PHRENG BA ZHES BYA BA, MGON PO THUGS RJE CHEN PO DANG LDAN
PA 'PHAGS PA SPYAN

@282B RAS GZIGS DBANG PHYUG LA PHYAG 'TSAL LO, ,THUGS RJE'I SPYAN
GYIS 'GRO LA GZIGS PA'I, ,ZHABS KYI PADMA LA NI BTUD DE, ,TSOGS
GNYIS RDZOGS PAR BYA BA'I PHYIR DU, ,LHAG PA'I LHA LA BSTOD PAR
BYA'O, ,PHYAG 'TSAL SGROL MA LHA YE LHA KHYOD, ,DNGOS GRUB MA LUS
KUN

GYI 'BYUNG GNAS, ,YID BZHIN NOR BU RIN PO CHE LTAR, ,'DOD PA'I
'BRAS BU STER BAR MDZAD MA, ,PHYAG 'TSAL NGO MTSAR KHYAD DU
'PHAGS PA'I, ,YON TAN THAMS CAD RDZOGS PA'I SKU LA, ,YE SHES LNGA
YI RANG MDANGS RGYAS PAS, ,THUGS RJE'I 'OD ZOR PHYOGS BCUR 'PHRO
MA, ,PHYAG 'TSAL

CHU BZHI'I PHA ROL LEGS GNAS, ,LAS DANG NYON MONGS SRID LAS RNAM
GROL, ,SANGS RGYAS YON TAN PHYIR MI LDOG PA'I, ,SA LAM MA LUS
MTHA' RU PHYIN MA, ,PHYAG 'TSAL SRID PA'I DRA BA 'JOMS MDZAD,
,THUGS KYI STING PO YI GE BCU PAS, ,ZHI DANG RGYAS DANG DBANG
DANG

MNGON SPYAD, ,PHRIN LAS 'OD KYIS NAM MKHA' GANG MA, ,PHYAG 'TSAL
'GRO BA'I SKYABS MCHOG SGROL MA, ,BUD MED GZUGS KYIS 'GRO BA 'DUL
MDZAD, ,DPAL LDAN 'JIG RTEN DBANG PHYUG SRAS MO, ,'PHAGS PA'I
SPYAN CHAB LAS NI 'KHRUNGS MA, ,PHYAG 'TSAL 'GRAN ZLA MED

PA'I SKU MCHOG ,ZAG MED BDE RGYAS ZLA BA'I GDAN LA, ,BZHUGS PA'I
ZHABS KYI PADMO LA NI, ,LHA DANG LHA MIN COD PAN GTUGS MA, ,PHYAG
'TSAL CHE BA'I NANG NA CHE MCHOG ,'BYUNG BO RO LANGS MA RUNGS
TSOGS 'JOMS, ,GZHAN GYIS MI THUB DRAG RTZAL CHEN MO, ,STOBS CHEN

PHA ROL GNON PAR MDZAD MA, ,PHYAG TSAL SGROL MA 'KHOR BA SGROL
MDZAD, ,BCOM LDAN 'DAS MA KHYOD KYI ZHABS LA, ,SKYABS PA'I MI DE
MYA NGAN 'DAS THOB, ,MCHOG GI DON CHEN 'GRUB PAR MDZAD MA, ,PHYAG
'TSAL SENG LDENG NAGS KYI SGROL MA, ,RIGS DRUG BUR 'DZIN BRTZE
BA'I THUGS KYI, ,

SNYING RJE CHEN PO'I GRU GZINGS KYIS NI, ,SRID GSUM 'KHOR BA'I
MTSO LAS SGROL MA, ,PHYAG 'TSAL PHONGS PA KUN LAS SKYOB MDZAD,
,'TSO BAS MNAR TE MCHU MGUL SKAMS NAS, ,BKRAS PAS KHYOD LA GSOL
BA BTAB PAS, ,LONGS SPYOD MI ZAD CHAR RGYAN 'BEBS MA, ,PHYAG
'TSAL

@283A *, ,DPA' MO RDO RJE SGROL MA, ,'DZAM BU CHU BO'I GSER GYI
MDOG CAN, ,RDO RJE LA SOGS PHYAG MTSAN BRGYAD KYIS, ,PHRIN LAS
RNAMS KYI 'GRO DON MDZAD MA, ,PHYAG 'TSAL SKYE 'GRO RNAMS LA
DBANG SGYUR, ,'JIG RTEN GSUM NA MTHU RTZAL LDAN PA'I, ,DREGS PAS
MYOS PA RNAMS KYI

COD PAN, ,KHYOD KYI ZHABS KYI MTHIL GYIS BRDZIS MA, ,PHYAG 'TSAL
THUB DBANG STOBS BCU'I RTZAL LDAN, ,SKU LNGA'I RANG BZHIN KHYAB
BDAG CHEN MO, ,BSRUNG MED GSUM DANG MA 'DRES DRAN GSUM, ,YONGS SU
DAG PA BZHI PA MNGA' MA, ,PHYAG 'TSAL SRID PA'I 'CHING BA LAS
GROL, ,YE SHES

SKU LA RDZU 'PHRUL THOGS MED, ,THABS DANG SHES RAB MCHOG LA MNGA'
BRNYES, ,SDUG BSNGAL 'KHOR BA'I DRI MA DAG MA, ,PHYAG 'TSAL MTHU
STOBS BDAG MO'I SNYING PO, ,YI GE BCU PA SPYI BOR BTAGS NAS,
,DPONG TSOGS SDE BZHI'I NANG DU PHYIN PAS, ,PHA ROL DMAG GI G-YUL
NGO BZLOG MA, ,

PHYAG 'TSAL MKHYEN DANG BRTZE BA'I BDAG NYID, ,BSAM GTAN TING
'DZIN RNAM THAR MANG POS, ,BRGYAN PA'I GTER MDZAD DPAL GYI BE'UR,
,SHES BYA'I DKYIL MTHA' RTAG TU CHUD MA, ,PHYAG 'TSAL NYI MA 'BUM
GYI MDANGS CAN, ,SHES RAB CHEN PO'I 'OD ZER 'BAR BAS, ,KHAMS GSUM
SEMS

CAN RNAMS KYI RGYUD LA, ,MA REG SGO NGA'I MUN RUM SEL MA, ,PHYAG
'TSAL YE SHES LNGA YI BDAG NYID, ,DPAL LDAN DRI MA MED PA'I SKU
LA, ,MTSAN MCHOG SUM CU RTZA GNYIS KYIS BRGYAN, ,DPE BYAD BZANG
PO BRGYAD CUS SPRAS MA, ,PHYAG 'TSAL KHAMS GSUM DBANG DU SDUD MA,
,TSANGS PA KHYAB

'JUG MA H'A DE BA, ,LHA CHEN RNAMS KYI DBU YI COD PAN, ,KHYOD KYI
ZHABS LA RAB TU BTUD MA, ,PHYAG 'TSAL 'JIGS PA KUN LAS SKYOB
MDZAD, ,ME DANG CHU DANG RGYAL PO'I CHAD PA, ,STAG DANG SENG DE
SBRUL DANG SRIN PO, ,GLANG PO CHE YI BRED DNGANGS SEL MA, ,PHYAG
'TSAL BYIN RLABS RMAD DU GYUR

MA; ,'BYUNG BA 'KHRUGS DANG GDON GYIS BSKYED PA'I, ,SROG 'PHROG
NAD KYI BYE BRAG MA LUS, ,KHYOD LA GSOL BTAB GDUNG BA SEL MA,
,PHYAG 'TSAL BTZUN MO RIN CHEN CHA BYAD, ,SMIN MA'I BAR NAS MDZOD
SPU 'OD 'BAR, ,SPYAN DKYUS AUTPAL 'DAB 'DRA'I 'DZUM MDANGS,
,THUGS RJE CHAGS PAS

@283B 'GRO LA GZIGS MA, ,PHYAG 'TSAL STONG NYID SNYING RJE'I
LCAGS KYUS, ,'KHOR BA'I 'DAM NAS 'GRO BA 'DREN MDZAD, ,SHUL NOR
'PHRANG LA THUGS RJES BZUNG NA, ,THAR PA'I LAM LA KHRID PAR MDZAD
PA, ,PHYAG 'TSAL BDUD BZHI 'JOMS PAR MDZAD MA, ,SANGS RGYAS KUN
DNGOS RJE BTZUN MA KHYOD, ,

PHUNG PO LNGA SPANGS LNGA YI BDAG NYID, ,YE SHES LNGA RDZOGS NYON
MONGS SPANGS MA, ,PHYAG 'TSAL DGE LEGS GZI BRJID CHEN MO, ,ZHAL
BZANGS BCU DRUG ZLA BA RGYAS 'DRA'I, ,'OD KYIS SKYE 'GRO RNAMS
KYI RGYUD LA, ,SHES RAB DPAL DANG BLO GROS SPEL MA, ,PHYAG 'TSAL
BUD MED SGYU

'PHRUL KHYOD LA, ,M'A MA K'I DANG SPYAN MA GOS DKAR, ,LHA DANG
KLU DANG GNOD SBYIN RNAMS KYIS, ,CHE BA'I CHE MCHOG RNAMS KYIS
BSTOD MA, ,PHYAG 'TSAL H'Um GI SBYOR BA DANG LDAN, ,GNAS GSUM DU
NI DE NYID BKOD PAS, ,NUS PA'I RDZU 'PHRUL MTHA' LA RGYAS NAS,
,PHRIN LAS BZHI YI RTZAL DANG

LDAN MA, ,PHYAG 'TSAL DGE BA RGYAS PAR MDZAD MA, ,JI LTAR NYI
MA'I DKYIL 'KHOR SHAR BAS, ,MUN PA RANG SAR DAG PA BZHIN DU,
,KHYOD BSGOMS SGRIB PA SPONG BAR BYED MA, ,PHYAG 'TSAL PHRIN LAS
DU MA'I BDAG MO, ,KHYOD SKU SNA TSOGS NGO BO SHEL BZHIN, ,SKU
MDOG PHYAG MTSAN GCIG TU

MA NGES; ,GANG LA NYE BAR THA DAD 'CHAR MA, ,PHYAG 'TSAL DON DAM
RGYAL BA'I YUM LAS, ,MA G-YOS KUN RDZOB LHA MO'I GZUGS CAN, ,SKU
MDOG SNGO LJANG GAR GYI NYAMS DGUS, ,BDE GSAL MI RTOG PA YIS
'GYING MA, ,PHYAG 'TSAL 'KHOR BA'I G-YUL NGO BZLOG MA, ,NGA BDAG

DNGOS POR ZHEN PA'I SNYING LA, ,SPROS BRAL YE SHES RAL GRI BSNUN
NAS, ,GZUNG 'DZIN 'KHRUL PA'I DPA' BO GSOD MA, ,PHYAG 'TSAL TSOGS
GNYIS RDZOGS PA'I DBU SKRA, ,MTHON MTHING LCANG LO 'KHYIL PA'I
DBUS NA, ,RDZOGS PA'I SANGS RGYAS 'OD DPAG MED LAS, ,THUGS RJE'I

'OD ZER PHYOGS BCUR 'PHRO MDZAD, ,GANG GIS ME TOG PHRENG BA'I
BSTOD PA, ,KLOG GAM KHA DOG 'DON PAR BYED PA, ,DE YIS BSOD NAMS
DPAG MED 'THOB CING, ,SDIG SGRIB STOBS CHEN MA LUS DAG 'GYUR,
,GANG ZHIG SKYE BO THA MAL RNAMS KYIS, ,'DI 'DON PA DE DGE SPYONG
DU 'GYUR, ,

@284A *, ,GNAG G'A'I KLUNG GI BYE MA SNYED KYI, ,SANGS RGYAS
RNAMS KYIS BYIN GYIS RLOBS 'GYUR, ,SU YIS BLO LA BSTOD PA 'DI
'DZIN, ,'DUL KHRIMS SDOM PA DAM TSIG RNAMS KYI, ,NYES BYAS SBOM
PA RTZA LTUNG DRI MA, ,MA LUS DAG NAS DNGOS GRUB THOB 'GYUR, ,'DI
'DON BLO YI PADMA

KHA 'BYED, ,RGOL BA NGAN PA'I LUNG RIGS TSAR GCOD, ,RIG PA'I GNAS
LA SHES RAB CHEN PO, ,ZLA BA YAR NGO BZHIN DU 'PHEL 'GYUR, ,AE MA
BSTOD PA'I RGYAL PO 'DI NI, LAN CIG YID LA DRAN PA TZAM GYIS,
,ZHING MCHOG DAG PA BDE BA CAN DER, ,THE TSOM MED PAR NGES PAR
SKYE 'GYUR, ,'GRO

PA'I SKYABS MCHOG RJE BTZUN MA LA, ,BDAG GIS ME TOG PHRENG BAS
BSTOD PA'I, ,DGE BA GRU GZINGS LTA BU DES NI, ,SRID GSUM 'KHOR
BA'I MTSO LAS SGROL 'GYUR, ,ME TOG PHRENG BA'I BSTOD PA 'DI NI,
,RJE BTZUN MA LA LNGA BRGYA PA RNAMS KYI THAMS CAD MKHYEN PA'I
KHUR CHE BA'I YON

TAN DU MA DANG LDAN PA, ,SLOB DPON TZANDRA GO MI ZHES BYA BAS
BSTOD PA RDZOGS SO,, 