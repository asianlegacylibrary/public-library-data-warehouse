@18A #, ,RGYA GAR SKAD DU, A'ARYA MANYDZU SHR'I N'A MA SANGG'I TI BI
DHI MAndA LA N'A MA, BOD SKAD DU, 'PHAGS PA 'JAM DPAL GYI

MTSAN YANG DAG PAR BRJOD PA'I DKYIL 'KHOR GYI CHO GA ZHES BYA BA,
'JAM DPAL GZHON NUR GYUR PA LA PHYAG 'TSAL LO, ,DUG GSUM ZHEN
PA'I 'KHOR BA'I GCOD RNYING LA, 'TSO BYED SMAN PA'I RGYAL PO LAS
KYI MCHOG ,YE SHES SKU CAN 'JAM DPAL DE BTUD NAS, ,LAS KYI RIGS
KYI DKYIL 'KHOR CHOG

BSHAD, ,DE LA SPYIR PHRAG DOG GI GNYEN POR SANGS RGYAS DON YOD
GRUB PA'I DKYIL 'KHOR GYI CHO GA BYED PAR 'DOD PAS, JI LTAR 'GRO
BA'I DON BYED PA'I RDO RJE SLOB DPON GYIS SRID PA'I GRONG KHYER
LAS BRGAL BA'I DGON PA'I GNAS SU RDZAS DANG MKHO BA'I YO BYAD
TSOGS PAR BYAS LA, STAN BDE BA LA BYAMS PA'I GO

BA GOS LA 'DUG STE, MAndALA DANG MCHOD PA BSHAMS NAS SNYING RJE'I
YA LAD BGOS TE, BDUD BZHI'I 'JIGS PA BSAL NAS BDUD KYI DPUNG
RNAMS PHAM PAR BYAS NAS, RDZOGS PA'I SANGS RGYAS MGRON DU SPYAN
DRANGS LA, PHYAG BYA BA DANG, MCHOD PA DANG, LUS DBUL BA DANG,

@18B BSTOD PA BYAS LA RNAM PA THAMS CAD DANG LDAN PA'I RGYU BA
THAMS CAD SNANG BA MED PAR MOS PA LAS, NAM MKHA'I KHAMS SU YI GE
SPRO ZHING 'DUS PA LAS BYUNG BA'I KHANG PA BRTZEGS PA'I NANG DU,
RDZOGS PA'I SANGS RGYAS GDON MI ZA BAR GRUB PA'I YE SHES SEMS
DPA' DANG, RDZOGS PAR BYUNG BA'I DANG

PO'I SBYOR BA DANG, DE DANG CHA MTHUN PA'I DKYIL 'KHOR BSKYED
PA'I DKYIL 'KHOR RGYAL MCHOG DANG, MTSAN GYI BYIN RLABS LAS BYUNG
BA'I PHYOGS BCUR SPRUL PA SNA TSOGS 'GYED PA'I LAS RGYAL MCHOG
BSGOM PAR BYA'O, ,DE NAS DKYIL 'KHOR BYED PAR 'DOD PAS, BRTZIG PA
'AM BRIS TE,

LHA DGOD PA NI DBUS SU BCOM LDAN 'DAS DON YOD GRUB PA'O, ,DE LA
SEMS DPA' RIGS DANG MTHUN PA BZHIS BSKOR BA, SGEG MO LA SOGS PA
BRGYAD DANG, BSKAL PA BZANG PO LA SOGS PA'I BYANG CHUB SEMS DPA'
DANG, SGO BA RNAMS MDZES PAR BRIS LA, DE RNAMS LA YANG DAG PAR

MCHOD DE, LHA'I SNANG BA THOB PA'I RDO RJE SLOB DPON GYIS SLOB MA
SKAL PA DANG LDAN PA BCUG LA DBANG BSKUR TE, YON GYI MCHOG BLANGS
NAS TSUL DANG MTHUN PA'I GNANG BA BYIN TE, DKYIL 'KHOR LHA LA
YANG DAG PAR MCHOD NAS GSHEGS SU GSOL TE, DKYIL 'KHOR BSDU'O,
,PHRAG DOG DON

YOD GRUB PA YI, ,DKYIL 'KHOR CHO GA BRIS PA LAS, ,BSAGS PA'I DGE
DES 'GRO BA KUN, ,DON YOD GRUB PA NYID 'GRUB SHOG ,DON YOD GRUB
PA DBUGS DBYUNG BA'I DKYIL 'KHOR GYI CHO GA ,SLOB DPON 'JAM DPAL
BSHES GNYEN GYIS MDZAD PA RDZOGS SO,, ,,

RGYA GAR GYI MKHAN PO SU BADZRA DANG, BOD KYI LO TZ'A BA CHOS KYI
SHES RAB KYIS BSGYUR BA'O,, 