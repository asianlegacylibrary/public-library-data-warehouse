@120B #, ,RGYA GAR SKAD
DU, SHR'I BADZRA BHEE RA BA

TANtA PA NE KA RA N'A MA, BOD SKAD DU, DPAL RDO RJE 'JIGS BYED
KYI RGYUD KYI MDOR BSHAD PA ZHES BYA BA, BCOM LDAN 'DAS DPAL RDO
RJE 'JIGS BYED LA PHYAG 'TSAL LO, ,RDO RJE 'JIGS BYED MGON DPAL
DANG, ,BLA MA'I ZHABS PAD LA BTUD NAS, ,BSHAD PA'I RGYUD KYI
RGYAL PO DE'I, ,MDOR BSHAD

PA NI BDAG GIS BRTZAMS, DE NAS ZHES BYA BA LA SOGS PA LA 'DIR DE
NAS KYI SGRA NI MA THAG GO BAR BYED DO, ,'ON GAL TE DE LTA YIN
NA, 'DI SKAD BDAG GIS ZHES BYA BA'I DAG POR NAS JI LTAR RGYUD KYI
DANG PO BSTAN ZHE NA, DE NAS ZHES BYA BA'I SGRA BSTAN PAS GZHUNG
GI GRANGS STONG PHRAG BCO BRGYAD

PA'I 'JAM DPAL GYI RGYUD LAS 'JIGS BYED CHEN PO'I SGRUB THABS KYI
DE MA THAG TU 'DI GRANGS PA'I RGYUD YIN NO ZHES BSGRUB PAR BYA
BA'I PHYIR RGYUD KYI DANG POR LHAG PAR SBYAR BA YIN NO, ,YANG
LDAG RAB BSHAD BYA ZHES BYA BA LA YANG DAG PA'I DON NI 'DIR BZLAS
PA DANG 'KHRUL 'KHOR DANG SBYIN SREG DANG BSAM

GTAN DANG LAS RNAMS SO, ,RDO RJE 'JIGS BYED SGRUB THABS ZHES BYA
BA NI, ,RDO RJE STONG PA NYID RAB GSUNGS, ,'JIGS BYED LAS KYI RDO
RJE 'DOD, ,DE YI BDAG NYID 'DI SGRUB PA, ,RDO RJE 'JIGS BYE SBYOR
BAS SO, ,ZHES BYA BA STONG PA NYID DANG RDO RJE THA MI DAD PA RDO
RJE SEMS DPA'I NGO BO NI RDO RJE 'JIGS BYED

DO; ,DE'I SGRUB THABS NI LHA RDO RJE 'JIGS BYED KYI NGO BOR 'DIS
SGRUB PAR BYED PA YIN TE, DE LTAR BYAS NAS GZHUNG BKOD PA LAS
RGYUD 'DIR DE NYID RGYUD DU BYED DE, ,BYE BRAG TU RTOGS PAR BYED
PAS SO, ,DRAG SHUL CAN ZHES BYA BA NI SEMS MA RUNGS PA'I PHYIR
RO, ,'JIGS BYED CES BYA BA NI GZUGS MI

@121A *, ,SDUG PA'I PHYIR RO, ,SHING GCIG CES BYA BA NI SHING
DE'I GRI BA MA LA SHING GZHAN GYIS MI RIG PA'O, ,DBANG DU BYA BA
DANG DGUG PA DANG GSAD PA ZHES BYA BA LA SOGS PA NI MDOR BSTAN
PA'I TSIG GO, ,RGYAS PAR BSTAN PA NI DNGOS GRUB SNA TSOGS BSHAD
PAR BYA'O, ,RO BSREGS

PA'I THAL BA ZHES BYA BA'I TSON NI DKAR BA'O, ,NAG PO NI RO
BSREGS PA'I SOL BAS SO, ,SER PO NI BA BLAS SO, ,DMAR PO NI DUR
KHROD KYI SO PHAG GIS SO, ,LJANG GU NI NIM PA DANG, NI SUN DHA RA
LA SOGS PA'I LO MAS SO, ,RDUL TSON DE RNAMS KYIS DKYIL 'KHOR BRI
BAR BYA'O ZHES PAR 'BREL

LO; ,GRU BZHI PA ZHES BYA BA MI MNYAM PA MED PA'I PHYIR RO, ,SGO
BZHI PA ZHES BYA BA NI STONG PA NYID DANG, MTSAN MA MED PA DANG,
,SMON PA MED PA DANG, MNGON PAR 'DU BYED PA MED PA RNAMS TE RNAM
PAR THAR PA'I SGO BZHI RNAM PAR DAG PAS SGO BZHI'O, ,RTA BABS
BZHIS BRGYAN ZHES PA NI BSAM GTAN BZHI

RNAM PAR DAG PA'O, ,CHOS THAMS CAD STONG PA NYID DU GO BAR BYA
BA'I PHYIR DRIL BU'I SGRA SGROGS PA'O, ,GSUNG RAB YAN LAG DGU
RNAM PAR DAG PAS NA BA DAN DGU'O, ,'DOD PA'I YON TAN LNGA RNAM PAR
DAG PAS DRI ZHIM PO'I ME TOG GI PHRENG BA DANG LDAN PA'O, ,RDO
RJE RIN CHEN ZHES BYA BA NI RDO RJE NI STONG PA NYID

DO; ,RIN CHEN ZHES BYA BA NI BLA NA MED PA'I DGA' BAS RGYAS PAR
BYED PA YIN PAS ZHES BYA BA SNYING RJE CHEN PO STE, DE DAG THA MI
DAD PA'O, ,ZHES MTSON PAR BYA BA'I DON TO, ,ZLA BA PHYED PA NI
'DZAG PA BYANG CHUB KYI SEMS MTSON PAR BYED PA'O, ,THABS DANG
SHES RAB RNAM PAR DAG PAS RGYAN PHRENG DANG RGYAN PHRENG PHYED
PA'O,,

DE DBUS 'KHOR LO BRI BYA BA, ,RE'U MIG DGU PA ZHES BYA BA NI GO
SLA'O, ,SGO BZHI'I GRVA RNAMS SU YANG NI SGO BZHI RNAMS KYI NYE
BAR RO, ,RO LANGS CHEN PO ZHES BYA BA NI RO LANGS TE, LAG PA
GNYIS PA, GDONG GCIG PA MIG DMAR BA GSUM YOD PA SKRA SER SKYA
GYEN DU PHYOGS PA GCER BU KHA MCHE BA GTZIGS PA,

KHA DOG NAG PO LAG PA G-YAS NA GRI GUG GDENGS PA, G-YON NA KHRAG
GIS BKANG BA'I THOD PA 'DZIN PA RNAMS SO, ,GZHAG PAR BYA'O ZHES
BYA BA NI BRI BAR BYA'O, ,MAR KHU CHEN PO ZHES BYA BA LA SOGS PA
NI GO SLA'O, ,SNGAR SPYOD PA BYAS PA ZHES BYA BA NI BSNYEN PA
BYAS PA'O, ,HA HA ZHES BYA ZHING ZHES

@121B PA NI GAD MO RNAMS BGAD CING NGO, ,SHIN TU MNYAM PAR BZHAG
STE ZHES PA NI RDO RJE 'JIGS BYED KYI RNAL 'BYOR DANG LDAN PAR
RO, ,DE DBUS BSGRUB BYA ZHES BYA BA NI MNGON PAR 'DOD PA'I DNGOS
GRUB BO, ,DE'I STENG DU ZHES BYA BA NI DE LA ZHON PA'O, ,NAM ZHIG
SNGAGS PAS MA GRUB NA, ,ZHES BYA BA NI BCOM

LDAN 'DAS MNYES NA PHYAG RGYA CHEN PO 'ANG STER BAR BYED DO, ,NAM
ZHIG RNAL 'BYOR PA BSOD NAMS MA YIN PA'I DBANG GIS MA GRUB NA,
DE'I TSE LAS PHRAN TSEGS RNAMS NGES PAR 'GRUB PAR 'GYUR RO ZHES
DAD PA NYE BAR 'PHEL BAR BYA BA'I DON DU'O, ,'DI NI ZHES BYA BA
NI YONGS SU RDZOGS PA'O, ,'JAM

DPAL ZHES BYA BA NI 'JAM DPAL GYI SPRUL PA'O, ,DKYIL 'KHOR RGYAS
PAR BSTAN PA ZHES BYA BA NI DKYIL 'KHOR ZHES BYA BA NI RDUL TSON
GYI DKYIL 'KHOR RO, ,RTOG PA GANG DU RGYAS PAR BSTAN PA DE LA DE
SKAD CES GSUNGS SO, ,'O NA JI LTAR DANG PO RDUL TSON GYI DKYIL
'KHOR BSTAN ZHE NA, DBANG MA

BSKUR BAR RGYUD DU GSUNGS PA'I LAS MI BYA BA DANG, RGYUD KYANG
BLTA BAR MI BYA'O ZHES RTOGS PAR BYA BA'I PHYIR DANG PO NYID DU
RDUL TSON GYI DKYIL 'KHOR BSTAN PAR RIGS SO, ,RDZOGS SO ZHES BYA
BA NI YANG DAG PAR THOB PA STE RAB TU THOB PA'O, ,'DI NI RDO RJE
'JIGS BYED KYI RNAL 'BYOR GYI RGYUD LAS RTOG PA

DANG PO'I BSHAD PA'O,, ,,DGOS PA MED PAR SU YANG 'JUG PAR MI
'GYUR BA YIN PAS DGOS PA BSTAN PA'I DON DU, DE NAS ZHES BYA BA LA
SOGS PA DNGOS GRUB SNA TSOGS KYI RTOG PA GSUNGS PA, SHIN TU MA
RUNGS PA'I SNGAGS PA ZHES BYA BA NI, BSAD PA DANG BSKRAD PA DANG
DBYE BA'I LAS GSUM

PA KHROS PA'I SEMS KYIS BYED PA YIN NO ZHES BYA BA NI LHAG MA YIN
NO, ,ME GNYIS KYI DBUS SU ZHES BYA BA NI ME NI RA YIG GO, ,GANG
LA RTOG CE NA ME'I SA BON YIN PA'I PHYIR TE, RGYU LA 'BRAS BU
BTAGS PA'I PHYIR RO ZHES BYA BA KHO NAR THOB PO, ,H'Um BRGYAD CES
BYA BA NI PHYOGS SU'O, ,ZUR RNAMS SU YI GE PHAt CES BYA

BYA BA NI PHYOGS BRAL DU PHAt YIG BRGYAD BRI'O ZHES BYA BA DANG
'BREL TO, ,MA YIN TE RIMS KYIS THEBS PAR BYA BAR 'DOD NA ZHES BYA
BA NI GANG GI TSE RNAL 'BYOR BAS RIMS KYIS THEBS PAR BYA BAR 'DOD
PA DE'I TSE, CHO GA 'DI BYA STE MTSON GYIS BSNUN PA'AM STENG NAS
'GEGS PA'I MI'I THOD PA LA SEN RTZI'I KHU BA'AM,

@122A *, ,SA DKAR RDO RGYUS KYIS RIMS MNGON PAR BRIS TE DE LA TSA
BA'I RIMS NI DMAR PO SKRA DMAR ZHING GYEN DU PHYOGS PA'O, ,GRANG
BA'I RIMS NI DKAR PO SKRA 'PHYANG BA KHRO BA DANG BCAS PA ZHES
BYA BA NI GNYI GA YANG RKANG PA GSUM PA LAG PA GSUM PA YIN NO,
,PHYI NAS RO BSREGS PA'I SOL BA DANG

THAL BA BSGRUB BYA'I RKANG PA'I RDUL DANG LHAN CIG TU BYAS PAS
GZUGS BRNYAN 'KHRUL 'KHOR 'DIR SNGAR GYI CHO GA NYID KYIS LEGS
PAR BRIS LA DE'I SNYING GAR BCUG STE, DUG DANG LAN TSVA DANG SKYE
TSE LA SOGS PAS LEGS PAR BYUGS PA PADMA BHANDHA GZHAN DU GZUGS
BRNYAN DE BCUG PA GNYIS KA LA

'DUG PA BYAS NAS THOD PA LA BRIS PA DE'I STENG DU KHA SBUB TU
BZHAG DE NAS DE YIS GZUNG BAR SEMS SHING ME THAB KYI 'OG TU
BSREGS TE, RDO RJE 'JIGS BYED KYI RNAL 'BYOR GYIS MTSAN MO ZLA BA
LA BYAS NA NGES PA KHO NAR RIMS KYIS 'DZIN PAR 'DIR THE TSOM MED
DO, ,BYA ROG GI LHAG MA ZHES BYA BA NI BYA

ROG GIS YONGS SU ZOS PA'I LHAG MA YIS SO, ,BSAD PA LA 'KHRUL
'KHOR LA CHE GE MO M'A RA YA ZHES SMOS LA BRI'O, ,BSKRAD PA LA
CHE GE MO AUTZTSA TE ZHES BYA'O, ,DBYE BA LA CHE GE MO BI DVE shA
YA ZHES BYA'O, ,DE DAG LA SOGS PAS LAS DANG RJES SU MTHUN PAR
THAMS CAD LA RTOGS PAR BYA'O, ,

BSAD PA LA GSHIN RJE'I LTO BAR GNAS PA'I ME'I DKYIL 'KHOR DU
'KHOR LO BRI'O, ,DGAR BA LA NI RNGA MO'I RGYAB TU GNAS PA'I RLUNG
GI DKYIL 'KHOR LA'O, ,DRAN PA ZHES BYA BA NI MAN NGAG GIS YI GE
HA'O, ,ZLA BA PHYED PA DANG THIG LE DANG, DBYANGS YIG DRUG PAS
BRGYAN PA YIN PAR KHONG DU CHUD PAR

BYA'O, ,RENGS PA LA RI RAB ZUR BRGYAD PAS NYE BAR MDZES PA'I DBUS
SO, ,DBANG DU BYA BA LA BUD MED KYI CHOS KYI 'BYUNG GNAS KYI NANG
DU'O, ,DGUG PA LA RKANG PA BRGYAD PA'I SENG GE'I RGYAB TU'O, ,ZHI
BA LA ZLA BA'O, ,RGYAS PA LA ZLA BA SER PO'O, ,DBYE BA LA MA HE
DANG RTA'I SNYING GAR RO, ,LKUGS PAR

BYA BA LA RA'I SNYING GAR RO, ,DE DAG LA SOGS PA'I GNAS RNAMS SU
LAS DANG RJES SU MTHUN PAR BRI BAR BYA'O, ,ZHI BAR BYA BA'I PHYIR
'KHOR LO DBYI BA LA, DANG POR MTHA'I YI GE YA, ,DBYI BYIN DANG NI
GNYI GA DANG, PHYIS NAS DBUS KYI YI GE YA, ,YI GE LHAG MA CI BDE
BAR, ,'DI NI RNAL

@122B 'BYOR GYI RGYUD RDO RJE 'JIGS BYED LAS RTOG PA GNYIS PA'I
BSHAD PA'O,, ,,RTOG PA GNYIS PA GSUNGS PA'I DGONGS PA DE NYID
SNGAGS MED PAR 'GRUB PAR MI 'GYUR BAS SNGAGS LA THE TSOM MED PAR
BYA BA'I DON DU, DE NAS ZHES BYA BA LA SOGS PA SNGAGS BTU BA'I
RTOG PA GSUNGS PA, DE NAS ZHES BYA BA

LA SOGS PA NI GO SLA'O, ,YA YIG PHRA MA ZHES BYAR 'GYUR, ,KshE
YIG GTI MUG TU BRJOD DO, ,YI GE MA NI PHRA MAR GRAGS, ,ME NI 'DOD
CHAGS DGRA GSOD PA'O, ,PHRAG DOG NGO BO DA YIG 'GYUR, ,YATZTSA
THO BA DBYUG PA NYID, ,NI YIG LAG NI PADMA STE, ,R'A YIG RAL GRI
BSGRENG BA'O, ,DZA YIG LHA MO

TZ'ARTZI K'A, PHAG MO YANG NI SA YIG NYID, ,DO YIG DBYANGS CAN MA
RU GRAGS, ,RU YIG RANG BZHIN GO R'I NYID, ,nA YO NI RA'I RANG
BZHIN YANG, ,THOD PA'I DUS NI 'JIGS BYED RNAMS, ,YI GE BCU BDUN
GYIS DE DAG ,LHA BCU BDUN GYI RANG BZHIN DU RNAM PAR BSGOMS LA,
RANG GI SNYING GA'I SA BON

GYI 'OD ZER RNAMS KYIS GSHIN RJE DGRA LHA BCU BDUN GYI BDAG NYID
KYI YE SHES KYI DKYIL 'KHOR SPYAN DRANGS LA MDUN DU RNAM PAR
BZHUGS SU GSOL LA, MCHOD YON LA SOGS PA PHUL NAS SNGAR BRIS PA'I
'KHOR LO LA THO BA LA SOGS PA'I RAB TU SBYOR BAS BCUG LA, DE NAS
LAS DANG RJES SU MTHUN

PAR GSUNGS PA'I RIM PAS BDAG NYID RNAM PAR BSGOMS LA, SNGAGS
YONGS SU BZLAS TE LAS RAB TU BSGRUB PAR BYA'O, ,RNAL 'BYOR GYI
RGYUD RDO RJE 'JIGS BYED LAS RTOG PA GSUM PA'I BSHAD PA'O,, ,,DE
DAG BSTAN PA'I DGOS PA NI LHA'I DMIGS PA MED PAR 'GRUB PAR MI
'GYUR BAS

LHA'I DMIGS PA'I DON DU DE NAS ZHES BYA BA LA SOGS PA SGRUB THABS
KYI RTOG PA GSUNGS PA, DE NAS ZHES BYA BA NI SNGAS BTU BA'I DE MA
THAG TU'O, ,RDO RJE 'JIGS BYED SGRUB PA'I THABS ZHES BYA BA NI
RDO RJE 'JIGS BYED DU THABS GANG GIS SGRUB PAR BYED, BDAG NYID DU
'GYUR PAR BYED PA NI DE'I SGRUB THABS

SO, ,YANG DAG RAB BSHAD BYA ZHES BYA BA LA YANG DAG PA'I DON NI
'DIR BLA MA'I MAN NGAG GIS BSHAD PAR BYA'O, ,DE LA MAN NGAG NI
'DI YIN TE, CHOS THAMS CAD BDAG MED PA SNGON DU SONG BAS LHA'I
GZUGS SU BYAS TE ZHES BYA BA NI PHYI NAS RTOGS PAR BYA'O, ,DANG
POR RE ZHIG CES BYA BA NI DANG POR RO, ,

@123A *, ,DE LA DGONGS PA 'DI YIN TE DANG POR RE ZHIG SNGAGS PAS
SKYE BO 'GA' ZHIG LA BRTEN NAS STAN BDE BA LA 'DUG STE, BDUD RTZI
LNGA LA SOGS PA'I RI LU KHAR BCUG LA RNAL 'BYOR PA GCER BU GTZUG
PHUD BSHIG PA, KHA LHOR MNGON PAR PHYOGS PA STE, DE NAS RANG GI
SNYING GAR NYI MA

LA GNAS PA'I SA BON GYI 'OD RNAMS KYIS PHYOGS BCU'I 'JIG RTEN GYI
KHAMS MNGON PAR KHYAB STE, SANGS RGYAS DANG BYANG CHUB SEMS DPA'
DANG, KHRO BO LA SOGS PA'I LHA TSOGS SPYAN DRANGS TE, MDUN GYI
NAM MKHA'I PHYOGS SU BZHUGS SU GSOL LA, DE NAS SNYING GA'I SA BON
GYI 'OD ZER LAS BYUNG BA'I

RDO RJE TZ'A RTZI K'A LA SOGS PA'I LHA MO BZHIS MCHOD PA'I YO
BYAD SNA TSOGS LAG PA'I PADMA LTA BU GZUNG BA RNAMS KYIS LEGS PAR
MCHOD DO, ,SDIG PA BSHAGS PA LA SOGS PA DANG, GSHEGS SU GSOL BA
BYAS NAS, DE DAG THAMS CAD BSGOMS LA CHOS THAMS CAD BDAG MED PA
ZHES BYA BA'I TSIG

GIS TSANGS PA'I GNAS BZHI BSGOMS PA MTSON PA'O, ,DE LA SEMS CAN
THAMS CAD LA BU GCIG PA LTAR SDUG PA'I MTSAN NYID NI BYAMS PA'O,
,SDUG BSNGAL DANG SDUG BSNGAL GYI RGYU LAS YANG DAG PAR 'DON PA'I
SNYING RJE DANG, BDE BA BRTAN PA NYID KYIS DGA' BA DANG, GZUNG BA
DANG 'DZIN PA'I RNAM PAR

RTOG PA THAMS CAD LA BTANG SNYOMS SU BYED PA'I PHYIR BTANG SNYOMS
SO, ,DE NAS THAMS CAD RTEN CING 'BREL BAR 'BYUNG BA DANG, MU BZHI
DANG BRAL BAR RNAM PAR BLTAS LA, AOm SH'U N+YA T'A DZNY'A NA
BADZRA SVA BH'A WA A'ATMA KO&HAm, ZHES BYA BA'I SNGAGS BRJOD
LA SNGAGS KYI DON MNGON DU BYED CING BDAG NYID KHAMS GSUM

LA SNANG BA MED PAR BYAS NAS, DE NAS SMON LAM GYI STOBS LAS BAR
SNANG LA YI GE AA: DMAR PO LAS BYUNG BA'I NYI MA'I STENG DU H'Um
GI 'OD ZER LNGA 'PHRO BA CAN NO, DE YONGS SU GYUR PA LAS SNA
TSOGS RDO RJE, DE YONGS SU GYUR PA LAS RDO RJE RA BA DANG GUR
DANG, BLA RE DANG, SA GZHI BSGOMS PAR BYA'O, ,DE

DAG THAMS CAD BSGOMS LA YANG, YI GE YAm LAS RLUNG GI DKYIL 'KHOR
ZHES BYA BA NI RJES SU NGA RO DANG BCAS PAS SO, ,DH'I: LAS ZHES
BYA BA NI DH'I: SER PO LAS SO, ,'DZAM PA'I RDO RJE ZHES BYA BA NI
MGON PO ZHAL GCIG PHYAG GNYIS PA PHYAG NA RAL GRI DANG GLEGS BAM
CAN, RDO RJE'I SKYIL MO KRUNG GI

@123B SBYOR BAS RGYU'I RDO RJE 'DZIN PA'I BDAG NYID CAN NO,
,RGYUD DANG RGYUD DU GSUNGS PA'I RIM PAS 'BRAS BU RDO RJE 'CHANG
GI NGO BOR BDAG NYID DUR KHROD BRGYAD KYIS BRGYAN PAR BSKYED LA
SRID PA DANG ZHI BA GNYIS SU MED PA'I NGA RGYAL MED CING, AOm SVA
BH'A WA SHUDDHA: SARBA DHARM'A: S'A BHA WA SHUDDHO&HAm, ZHES BYA
BA'I SNGAGS

BRJOD PAR BYA'O, ,DE NAS MIG LA SOGS PA BYIN GYIS BRLAB PAR
BYA'O, ,DBANG BSKUR MI BSKYOD RGYAS GDAB PA, ,DBANG PO RTZA BA'I
SPYI BOR BSGOM, ,SGEG PA LA SOGS RO DANG LDAN, ,KHRO BO GZUGS NI
PHYI ROL LAS, ,RANG GI SNYING GA'I SA BON GYI 'OD ZER LAS SNA
TSOGS PAR BZHUGS PA'I SANGS

RGYAS SRAS DANG BCAS PA RNAMS SPYAN DRANGS TE MDUN DU BLTAS LA,
DE RNAMS KYIS RNAM PAR 'PHROS PA'O, ,TZ'A RTZI K'A LA SOGS PA ZLA
BA LTA BU'I BUM PA BDUD RTZI LNGA YIS YONGS SU GANG BA GZUNG BA
DE RNAMS KYIS BKRA SHIS KYI TSIGS SU BCAD PA SNGON DU SONG BAS
BDAG NYID LA DBANG BSKUR BYED PAR BSAMS

NAS, RANG GI SNYING GA'I SA BON GYI 'OD ZER GYIS YE SHES SEMS
DPA' SPYAN DRANGS LA MDUN DU BZHUGS SU GSOL TO, ,MCHOD YON DANG
ZHABS BSIL LA SOGS PA PHUL NAS, AOm MUNG+GAR DZA: ZHES BYA BA'I
SNGAGS KYIS BKUG LA, AOm DAndA H'Um ZHES BYA BA 'DIS BCUG CING,
AOm PADMA PAm, ZHES BYA

BA 'DIS BCING LA, AOm KHAdGA HO, ZHES BYA BA 'DIS DBANG DU BYA
BA'O, ,DE NAS RANG GI SNYING GA'I SA BON LAS BYUNG BA'I RDO RJE
TZ'A RTZI K'A LA SOGS PA RNAMS KYIS MCHOD PA'I YO BYAD SNA TSOGS
PA DAG GIS MKHAS PAS MCHOD PAR BYA'O, ,DE NAS 'BAR BA LA SOGS
PA'I CHO GAS BSGRUBS PA'I BDUD RTZI LAS

LCE RDO RJE'I SBU GUS DRANGS LA BZA' BAR BYA'O, ,BDAG NYID DE'I
PHYIR SBYOR BA NYID, ,BDEN MIN BRDZUN PA MIN PA NYID, ,LHA YI
RNAM PA BSGOM PAR BYA, ,DE NAS RNAM DAG DRAN PAR BYA, ,THOD PAS
THOD DU BYAS PA ZHES BA NI YE SHES LNGA'I RANG BZHIN YIN PA'I
PHYIR RO, ,'JIGS SU RUNG BA CHEN PO ZHES BYA BA NI BDUD

RNAMS SNGANGS PAR BYED PA'I PHYIR RO, ,THOD PA'I RGYAN GYIS BRGYAN
PA ZHES BYA BA NI CHOS KYI DBYINGS NAS BZHENGS PA YIN PA'I PHYIR
RO, ,ZHABS BCU DRUG NI STONG PA NYID BCU DRUG RNAM PAR DAG PAS
SO, ,GCER BU NI CHOS RNAMS KYI SGRIB PA NYID GROL BAR BYED PA'I
PHYIR RO, ,MTSAN MA 'GRENG BA NI BDE BA CHEN

@124A *, ,POR RANG BZHIN GYIS SO, ,CHOS THAMS CAD STONG PA NYID
SO SOR BZHAG PA'I PHYIR G-YON BRKYANG BA'I GOM PA'O, ,GTUM PA
KHRO BA YIN PA'I PHYIR GSUS PA CHE BA'O, ,SKRA GYEN DU BRDZES PA
NI MYA NGAN LAS 'DAS PA'I GO 'PHANG STON PA'I PHYIR RO, ,PHE TA'I
SGRA BRJOD PA NI SDANG BA LA SOGS PA

RNAMS SKRAG PAR BYED PA'I PHYIR RO, ,PHYAG SUM CU RTZA BZHI NI
BYANG CHUB KYI PHYOGS KYI CHOS SUM CU RTZA BZHI RNAM PAR DAG
PA'O, ,YANG DAG PA'I RTZOL BA DANG, YANG DAG PA'I DRAN PA DANG,
YANG DAG PA'I TING NGE 'DZIN DANG, BCOM LDAN 'DAS NYID KYI SKU
GSUNG THUGS KYI NGO BOR BSDUS PA'O, ,SHIN TU

MNYAM PAR BZHAG PAS LUS DANG NGAG DANG YID MA YENGS PAS SO, ,RTAG
TU ZHES BYA BA NI DUS GSUM DU'O, ,DE KHO NA NYID KYI SBYOR BA
ZHES BYA BA NI BSGOM BYA DANG SDOM PA PO DANG SGOM PA RNAMS DMIGS
SU MED PA'O, ,GRI GUG NI MA RIG PA GCOD PA'O, ,BHINDI PHA LA NI
GZUNG BA DANG 'DZIN PA'I RNAM PAR RTOG

PA 'BYED PA'O, ,GTUN SHING NI DRAN PA NYAMS PA 'JOMS PA'O, ,CHU
GRI NI SDIG PA GCOD PA'O, ,RDO RJE RTZE GCIG PA NI LUS NGAG GI
NYES PA 'JOMS PA'O, ,STA RE NI SEMS KYI MKHREGS PA GCOD PA'O,
,MDUNG NI LTA BA NGAN PA 'BIGS PA'O, ,MDA' NI KUN DU RTOG PA'I
ZUG RNGU 'BIGS PAR

BYED PA'O, ,LCAGS KYU NI 'GUGS PAR BYED PA'I PHYIR RO, ,MTSON KA
TA NI LAS KYI SGRIB PA 'JOMS PAR BYED PA'O, ,KHA tV'Am GA NI
BYANG CHUB SEMS KYI NGO BO'O, ,'KHOR LO NI CHOS KYI 'KHOR LO
BSKOR BA'I PHYIR RO, ,RDO RJE NI RO NYAM PAR 'GYUR BA YE SHES
LNGA'I BDAG NYID DO, ,RDO RJE THO BA NI SER

SNA 'BYED PAR BYED PA'O, ,RAL GRI NI RAL GRI LA SOGS PA'I DNGOS
GRUB STER BA'I PHYIR RO, ,MCHOG TU DGA' BAS SANGS RGYAS THAMS CAD
SKUL BAR BYED PA NI dA MA RU'O, ,KHRAG GIS BKANG BA'I THOD PA NI
DAM TSIG SKYONG BAR BYED PA'O, ,TSANGS PA'I MGO BO NI SNYING RJES
'GRO BA'I DON MDZAD PA'I

PHYIR RO; ,PHUB NI BDUD LAS RGYAL BA'I PHYIR RO, ,RKANG PA NI
SGOM PA PO LA SANGS RGYAS KYI GO 'PHANG STER BA'I PHYIR RO,
,ZHAGS PA NI YANG DAG PA'I YE SHES BCING BAR BYED PA'O, ,GZHU NI
'JIG RTEN GSUM LAS RGYAL BA'I PHYIR RO, ,RGYU MA NI STONG PA NYID
DU GO BAR BYED PA'I PHYIR RO, ,DRIL BU NI SHES

@124B RAB KYI PHA ROL TU PHYIN PA'I RANG BZHIN NO, ,LAG PA NI LAS
THAMS CAD BYED PA'I PHYIR RO, ,DUR KHROD KYI RAS NI CHOS THAMS
CAD BDAG MED PA LA MA RIG PA'I SGRIB G-YOGS 'JOMS PAR BYED PA'O,
,GSAL SHING GIS PHUG PA ZHES BYA BA NI DNGOS PO THAMS CAD STONG
PA NYID DU PHUG PA YIN NO ZHES RTOGS PAR BYA BA'I

PHYIR RO; ,ME THAB CES BYA BA NI CHOS THAMS CAD 'OD GSAL BA NYID
MTSON PAR BYED PA'O, ,TZA SHA KA NI SNYING RJE BDUD RTZIS BKANG
BA'O, ,SDIGS MDZUB NI BDUD RNAMS LA THO 'TSAM PAR BYED PA'I PHYIR
RO, ,'PHAN RTZE GSUM PA NI LUS DANG NGAG DANG YID RNAMS KYI NGO
BO GCIG TU RTOGS PAR BYED PA'O, ,RLUNG GI RAS NI CHOS THAMS

CAD SGYU MAR MTSON PAR BYED PA'O, ,GLANG PO CHE'I PAGS PA ZHES
BYA BA NI GTI MUG GLANG PO CHE'O, ,ZHABS G-YAS PA RNAMS SU MI LA
SOGS PA BRGYAD NI DNGOS GRUB CHEN PO BRGYAD RNAM PAR DAG PA'O,
,ZHABS G-YON PA RNAMS SU BYA RGOD LA SOGS PA BRGYAD NI DBANG
PHYUG CHEN PO BRGYAD RNAM PAR DAG PA'O, ,ZHAL

DGU NI YAN LAG DGU'I CHOS STON PAS SEMS CAN YONGS SU SMIN PAR
BYED PAS NA'O, ,KHAMS GSUM PA RNAMS LA BDAG NYID YIN PA'I PHYIR
MA HE'I ZHAL LO, ,BDEN PA GNYIS RNAM PAR DAG PAS RVA GNYIS SO,
,PHYAG RGYA LNGA ZHES BYA BA NI DE BZHIN GSHEGS PA'I LNGA'I RANG
BZHIN NO, ,SANGS RGYAS KYI CHOS KYIS

SEMS CAN RNAMS 'TSED PAR BYED PAS STENG GI ZHAL DMAR PO KHRAG
'DZAG PA'O, ,'JAM DPAL GYI SPRUL PA MTSON PA'I ZHAL DGU PA SER
PO'O, ,GZHON NU'I RGYAN GYIS BRGYAN PA NI GZHON NU'I NGO BO'I
PHYIR RO, ,ZUR PHUD LNGA'I THOD CAN NI RNAM PA LNGA RNAM PAR DAG
PAS SO, ,DUS GSUM DU GZIGS PAR BYED PA'I PHYIR

SPYAN GSUM MO, ,LHA'I RNAL 'BYOR LA SOGS PAS DE LTAR BDAG NYID
RNAM PAR BLTAS LA, JI SRID YID NI MI SKYO BAR, ,DE SRID RNAL
'BYOR PAS SNGAGS BZLA, ,SNGAGS KYI YI GE GANG DAG BZLAS PA DE DAG
RANG GI SNYING GAR NYI MA'I DKYIL 'KHOR GYI STENG DU G-YAS PHYOGS
SU BSKOR BAS ZLUM PO BYAS PA 'OD ZER DANG BCAS PA RNAMS

BLTA ZHING, ,DBUGS BYUNG BA SGO'I BU GA NAS BYUNG BA SPRO BA'I
SBYOR BAS 'GRO BA'I DON BYAS NAS, YANG BSDUS LA DBUGS RNGUB PA'I
SNA'I BUG NAS BCUG LA GNAS PA'O ZHES YANG DANG YANG DU JI SRID MI
SKYO BA'I MTHAR THUG PAR CHO GA 'DI NYID KYIS BZLAS PAR BYA'O,
,DE NAS SKYO NA CHO GA JI LTA BA BZHIN DU GTOR MA BYIN LA YE SHES

@125A *, ,SEMS DPA' GSHEGS SU GSOL LA LHA'I RNAL 'BYOR GYIS GNAS
PAR BYA'O, ,'DI NI RNAL 'BYOR GYI RGYUD LAS RDO RJE 'JIGS BYED
BSGOM PA'I RTOG PA STE BZHI BA BSHAD PA'O,, ,,LHA'I BSGOM PA DE
NYID GSAL POR BYA BA'I DON DU DE NAS ZHES BYA BA LA SOGS PA RAS
RIS KYI RTOG PA GSUNGS PA, DE

NAS ZHES BYA BA LA SOGS PA NI GO SLA'O, ,RNAM PAR RTOG PA MED PA
ZHES BYA BA NI DE KHO NA NYID SHES PA'O, ,RI MO MKHAN BZANG PO
ZHES BYA BA NI DAM TSIG BSTEN PA'O, ,GSANG BA ZHES BYA BA NI TING
NGE 'DZIN MA 'KHRUL BA'O, ,BYANG BA ZHES BYA BA NI RI MO'I LAS
LA'O, ,DPA' BO'I RIM PA ZHES BYA BA NI CHANG DANG SHA LA NYE BAR

ROL CING DGA' BA'I SEMS SO, ,DUD CHEN PO PHRENG BA ZHES BYA BA NI
DUNG CHEN PO'I PHRENG BA STE DE RNAM PAR SBYANG BAR BYAS NAS SO,
,DE LA 'DI NI RNAM PAR SBYANG BA'I MAN NGAG STE RI LU SO SOR H'Um
LAS DPAL RDO RJE 'JIG BYED KYI RNAM PAR BLTAS NAS SAM, YANG NA
KHRAG 'DZAG PA'I MI MGO'I PHRENG BA'I RANG BZHIN DU RNAM PAR

BSGOM LA GSANG SNGAGS BZLAS PAR BYA'O ZHES BYA BA DANG 'BREL TO,
,'DI NI RDO RJE 'JIGS BYED RNAL 'BYOR GYI RGYUD LAS RTOG PA LNGA
PA'I BSHAD PA'O,, ,,SBYIN SREG LA RAB CHAGS PA YI, ,SEMS CAN
RNAMS LA CHO GA MDZAD, ,LAS RNAMS THAMS CAD RAB BSGRUB PAR, ,DPAL
LDAN RDO RJE SEMS

DPAS BSTAN, ,SBYIN SREG GI LAS KYI CHO GA ZHES BYA BA NI GO
SLA'O, ,GANG GIS BSAD PAR 'DOD NA ZHES BYA BA NI GANG GI TSE BSAD
PAR 'DOD PAR TE, RNAL 'BYOR PAS DE'I TSE DUR KHROD DU SONG NAS
BRTAN POR, ,RDO RJE 'JIGS BYED KYI RNAL 'BYOR GYIS, RO BSREGS
PA'I ME LA 'CHAD PAR 'GYUR BA'I RIM PAS ME

LHA LA SOGS PA'I ZHAL DU RDZAS KYI SBYIN SREG BYA'O, ,YANG NA
KHYIM DU GNAS LA DBEN PAR BYAS LA BCU BZHI LA ZUR GSUM DMAR PO,
SOR NYI SHU'I TSAD, SOR LNGA GNYIS BRKOS LA RDO RJE'I PHRENG BAS
BRGYAN PA'I ME THAB DMAR PO BYAS NAS 'DIR DUR KHROD KYI ME'AM,
GDOL PA'I ME'I DBUS SU PAm LAS

BYUNG BA'I SNA TSOGS PADMA'I DBUS SU, ME GSUM PA'I DBUS RAm LAS
BYUNG BA'I ME LHA KHA DOG DKAR PO ZHAL GSUM PA PHYAG DRUG PA,
PHYAG G-YAS NA PHRENG BA DANG, GZHAN GYIS MI 'JIGS PA DANG, G-YON
PA DBYU GU GSUM PA BSNAMS PA, GZHAN GYIS RIL BA SPYI BLUGS BSNAMS
PA, GZHAN

@125B GYIS GRI GUG DANG THOD PA BSNAMS PA'O, ,G-YON PA BRKYANG
BA'I GOM PAS GNAS PA, , KHRO BO RGYAN GYIS BRGYAN PA, DE'I SNYING
GAR RANG GI SA BON GNAS, DE NAS YE SHES KYI ME LHA SPYAN DRANGS
LA, MCHOD YON DANG ZHABS BSIL LA SOGS PA PHUL NAS, DAM TSIG PA
BCUG LA MCHOD PA LA SOGS

PA BYAS TE, DE'I ZHAL DU YI GE RAm BKOD LA CUNG ZAD DBUL BAR BYA
STE, AOM AAGNA SE SV'A H'A, ZHES BYA BA NI SNGAGS 'DIS SO, ,DE'I
SNYING GAR RDO RJE 'JIGS BYED BSTAN PA'I GZUGS BSTAN PA'I RIM PA
BSAMS LA, MIG LA SOGS PA BYIN GYIS BRLAB PA SNGON DU 'GRO BAS YE
SHES SEMS DPA' SPYAN

DRANGS PA LA SOGS PA BYAS NAS, MCHOD PA LA SOGS PA BYAS LA DE'I
ZHAL DU YI GE RAm BKOD LA, BDAG NYID RDO RJE 'JIGS BYED KHA DOG
DANG LDAN PA'I RNAL 'BYOR DANG LDAN PAS SBYIN RDZAS SREG NAS
GSUNGS PA LTAR 'GYUR RO, ,BSANG DANG BSKRAD PA DANG, DBYE BA LA
SOGS PA DRAG SHUL SPYOD PA'I LAS

RNAMS NI BCU BZHI LA MA RUNGS PA'I SEMS KYIS ZHES BYA BA NI KHYAD
PAR RO, ,BSAD PA'I ME THAB JI LTA BAR DBYE BA'I YANG NGO, ,DE
NAS BSKRAD PAR 'DOD NA ZHES BYA BA NI GANG GI TSE BSKRAD PAR 'DOD
PA DE'I TSE, KHRU DO'I TSAD LA KHRU GANG TZAM BRKOS LA, RDO RJE'I
PHRENG BAS BRGYAN PA SNGON PO STE, DER GSUNGS PA YI

RIM PA YIS, ,THAMS CAD LAS LA SBYIN SREG BYA'O, ,DE NAS ZHI BAR
'DOD NA YANG ZHES BYA BA NI, YAR NGO TSES GCIG LA KHRU GANG BA'I
TSAD LA KHRU PHYED BRUS PA ZLUM PO DKAR PO 'KHOR LO'I PHRENG BAS
BRGYAN PA'I ME THAB BYAS NAS NAD SOGS ZHI BAR BYA BAR 'DOD PAS
ZHES BYA BA NI ZHI BA DGE BA'I SEMS

KYIS RDO RJE 'JIGS BYED KHA DOG DKAR PO'I RNAL 'BYOR GYIS SNGAR
BZHIN DU THAMS CAD ME THAB BYAS LA, GSUNGS PA'I RDZAS KYIS SBYIN
SREG BYAS NA ZHI BAR 'GYUR RO, ,DE NAS RGYAS PAR 'DOD NA ZHES BYA
BA NI DE'I TSE ZUR BZHI PA'I SER PO KHRU GNYIS PA'I TSAD LA KHRU
GANG TZAM BRUS PA RIN PO CHE'I PHRENG

BAS BSKOR BA'I SBYIN SREG GI THAB TU SNGAR BZHIN DU THAMS CAD
BYAS LA RDO RJE 'JIGS BYED SER PO'I RNAL 'BYOR GYIS KHA BYANG CU
BLTAS TE RGYAS PA'I SEMS KYIS ZLA BA NYA LA GSUNGS PA'I RDZAS
RNAMS KYIS SBYIN SREG BYAS NA RGYAS PAR 'GYUR RO, ,YANG NA 'GUGS
PAR 'DOD NA ZHES BYA BA NI GANG GI TSE

@126A *, ,'GUGS PAR 'DOD PA DE'I TSE, BRGYAD LA SNGAR BZHIN DU
THAB KHUNG BYAS LA SNGAR BZHIN DU THAMS CAD BYAS NAS DER RDO RJE
'JIGS BYED KHA DOG DMAR PO'I RNAL 'BYOR GYIS CHAGS PA'I SEMS KYIS
KHA NUB TU BLTAS LA GSUNGS PA'I RDZAS RNAMS KYIS SBYIN SREG BYAS
NA 'GUGS PAR 'GYUR RO, ,

'GUGS PA JI LTA BA DE BZHIN DBANG LA YANG NGO, ,'DI NI RNAL 'BYOR
GYI RGYUD RDO RJE 'JIGS BYED LAS RTOG PA DRUG PA'I BSHAD PA'O,,
,,RTAG TU SNGAGS PAS BSAM GTAN BSTAN, ,GSANG SNGAGS BZLAS PAS DUB
GYUR PA, ,DE LA PHAN PHYIR KUN MKHYEN GYIS, ,RTOG PA BDUN PA
GSUNGS PA YIN, ,DE LA

ZHES BYA BA LA SOGS PA GO SLA'O, ,BYE BRAG NI 'DI KHO NA STE, GAL
TE SNGAGS PAS GSOD PAR BYED NA, RANG NYID RDO RJE 'JIGS BYED RNAL
'BYOR BA DMIGS NAS, RANG GI SNYING GAR NYI MA LA GNAS PA'I SA BON
LAS NGES PAR 'BYUNG BA'I KHRO BO'I TSOGS DU MAS BSKOR BA'I SPRUL
PA'I GZUGS KYIS SONG NAS, BSGRUB BYA'I

SNYING GAR SONG STE, BSGRUB BYA'I SNYING GAR BZHUGS NAS, DE BYIN
GYIS RLOB PAR BYED PA'O, ,LHA LEGS PAR MCHOD DE GSOL BA GDAB PAR
BYA'O, ,'DI NI RNAM PA 'DI LTA BU'I LAS BGYID PA, DES PA KHO NAR
DMYAL BAR 'CHI BA LAGS KYIS, DE BAS 'DI YONGS SU BOR LA KHYED CAG
GSHEGS SHIG ,

DES NA DE DAG BSRUNG BA DANG BCAS PA RANG GI GNAS SU BKUG NAS
MCHOD YON LA SOGS PA PHUL LA, RANG GI ZHAL GYI LAM NAS BCUG LA
SNYING GA'I SA BON GYIS SBYAR BA DANG LEGS PAR MNYES PAR BYAS LA
GZHAG PAR BYA'O, ,BSRUNG BA'I LHA BZUNG NAS NAM MKHA' LA DONG
NGO, ,DE NAS BSGRUB BYA'I LUS

STONG PAR BLTAS LA LAS DE DAG BYA'O, ,DPAG TSAD BRGYAR GNAS PA'I
SKYES BU YANG BZUNG STE ZHES PA NI, NA TSOD DANG MDOG DANG MTSAN
MA DANG, GZUGS DANG MING RNAMS SHES PAR BYAS LA, BSAM GTAN BRTZAM
MO ZHES BYA BAR 'BREL TO, ,LAG NA LCAGS KYU DANG ZHAGS PA 'DZIN
PA ZHES BYA BA NI

LCAGS KYU ZHAGS PA 'DZIN PA'O, ,GSHIN RJE GZUGS CAN ZHES BYA BA
NI PADMA GSHIN RJE GSHED KYI GZUGS ZHAL GCIG PA PHYAG GNYIS PA'O,
,MA HE'I GDONG GI SBYOR BA ZHES PA NI MA HE'I ZHAL GYI RNAL 'BYOR
DANG LDAN PAS SO, ,PADMA 'DAB MA BRGYAD PA ZHES BYA BA NI DKAR
PO'O, ,DE'I ZE 'BRU HR'I: YI

@126B SA BON BDUD RTZI 'DZAG PA'O, ,DE'I 'DAB MA BRGYAD LA AI
DKAR PO BRGYAD DO, ,SPYI BOR AA LAS BYA BA NI YI GE AA YONGS SU
GYUR BA LAS ZLA BA'I DKYIL 'KHOR LA GNAS PA'I YI GE AA LAS BYA
BAR 'BREL TO, ,'DI NI RNAL 'BYOR GYI RGYUD LAS DPAL RDO RJE 'JIGS
BYED LAS RTOG PA BDUN PA'I BSHAD

PA'O;, ,,RDO RJE 'JIGS BYED RGYUD LA NI, ,MDOR BSHAD GSAL PO BYAS
PA LAS, ,BSOD NAMS THOB PA GANG YIN PAS, ,DE YIS 'GRO BA RGYAL
BAR SHOG ,DPAL RDO RJE 'JIGS BYED KYI RGYUD KYI MDOR BSHAD PA,
SLOB DPON SO NA SHR'IS MDZAD PA RDZOGS SO,, ,,MKHAS PA CHEN PO TA
TH'A GA

TA'I ZHAL NAS BRGYUD PA'O, 