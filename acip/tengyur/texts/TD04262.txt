@321B #, ,RGYA GAR SKAD DU, DHARMA DHA RME BI NI
SHTZA YA, BOD SKAD DU, CHOS DANG CHOS CAN GTAN LA DBAB PA, 'JAM

DPAL GZHON NUR GYUR BA LA PHYAG 'TSAL LO, ,SDOM LA NGO BO DANG NI
RNAM GRANGS DANG, ,DE YI RGYAS PAR DBYE BA DANG, ,BYE BRAG RNAM
GZHAG NGES PA'I TSIG ,RNAM PA LNGA YI SHES PAR BYA, ,DE LA CHOS
DANG CHOS CAN GYI RANG GI NGO BO NI DON RNAMS KYI KHYAD PAR DANG
KHYAD PAR GYI GZHI STE, DE YANG

SPYIR NI 'DOD RGYAL GYI SGRA DANG SHES PA DANG, DON STON PA DANG,
'JAM PA'I SGRA DANG, SHES PA'I YUL LO, ,DON STON PA DE YANG DON
TZAM STON PA'I SGRA DANG, DON GYI KHYAD PAR STON PA'I SGRA'I TSUL
GNYIS LAS SGRA GNYIS PA'I BRJOD BYA'O, ,DE LA DON TZAM STON PA NI
GZUGS LA BDAG YOD DAM

MED CES THE TSOM ZA BA LA MI RTAG PA'I PHYIR RO ZHES BDAG MED PAR
BSTAN PA NI GTAN TSIGS MI RTAG PA'I DON TZAM MAM, DNGOS PO TZAM
LA THE TSOM ZA BA LA MI RTAG PA NI GLO BUR BA'O, ,RING DU MI GNAS
PA'O ZHES BYA BA LA SOGS PA RNAM GRANG TZAM GYIS BSTAN PA STE,
THABS GZHAN MED PA'I

PHYIR RO, ,DER NGES PAR GZUNG BAR SBYAR YANG DNGOS PO'I RKYEN
ZHES TE DON MED PA NYID YIN NO, ,CHOS DANG CHOS CAN DE NI TSIG GI
MTHA' BZHI CHAR LA BRTEN PA STE, LUNG BSGO BA LA SOGS PA LA YANG
SKYES BU LA BSGO BA LA SOGS PA GTZOR SBYAR YANG CHOS DANG CHOS
CAN LAS MI 'DA'O, ,DE LA MING

GI RNAM GRANGS NI KHYAD PAR DANG KHYAD PAR GYI GZHI LA SOGS PA'O,
,DE LA DBYE BA NI KUN BRTAGS PA'I CHOS DANG YONGS SU GRUB PA'I
CHOS LAS YONGS SU GRUB PA'I CHOS DPYAD PAR BYA STE, DE YANG CHOS
NYID DANG, RNAM PAR GZHAG PA DANG, GNAS SKABS KYI DBYE BAS RNAM
PA GSUM DU SBYAR

@322A *, ,BAR BYA'O, ,DE LA CHOS NYID KYI CHOS DANG, CHOS CAN NI
DON GZHAN LA MI LTOS PAS ME'I TSA BA BZHIN DU CHOS NYID KYI GRUB
PA STE, DE YANG CHOS NYID DE NYID PA DANG, MTSAN NYID PA'I DBYE
BAS GNYIS SU GZUNG NGO, ,DE LA DE NYID PA NI BUM PA LA SOGS PA
DANG, MI RTAG PA DANG,

SNAM BU MA YIN PA LA SOGS PA DON GANG LA JI LTAR GRAGS PA DE NYID
YIN PAR BSGRUB PA RANG GI SGRAS BSTAN PA STE, DNGOS PO DANG MTSAN
NYID KYI SEL BA STON BA BUM PA NI BUM PA NYID DO, ,MI RTAG PA NI
MI RTAG PA NYID DO, ,SNAM BU MA YIN PA NYID NI SNAM BU MA YIN PA
NYID DO ZHES BYA BA LA SOGS PA LTA BU'O,,

DE LA BUM PA NI ZHES BYA BA'I CHOS CAN GYI SGRA NI BKAR BA DANG
RNAM PAR GCOD PA'I MTSAMS SBYOR BA'I SKYEN CAN GYIS NI KHYAD PAR
GZHAN MI SPONG BA YIN LA, BUM PA NYID DO ZHES BYA BA'I CHOS CAN
GYI SGRA NI BKAR BA DANG RNAM PAR GCOD PA YIN GYI RKYEN CAN YIN
PAS KHYAD PAR GZHAN SPANGS PA STE, DES

NA BUM BA BUM PA NYID YIN PAR BSTAN PAR DNGOS PO'I KHYAD PAR
GZHAN SNAM BU LA SOGS PA RIGS MTHUN PA LAS NI BKAR, ,MTSAN NYID
KYI KHYAD PAR GZHAN BUM PA MA YIN PA RNAM PAR GCAD DE SPANGS PA
YIN NO, ,DES NI DNGOS PO DANG MTSAN NYID GZHAN DANG MA 'DRES PA
BSAL BA BYAS PA

YIN NO, ,DE YANG LUNG BSTAN PA NYE BAR BSTAN PA'I MTHA' CAN NO,
,CHOS NYID MTSAN NYID PA NI SGRA GZHAN GYIS DON GYI KHYAD PAR JI
LTAR GRAGS PA DE LAS GZHAN PA BSTAN PA STE, BUM PA MI RTAG PA
DANG, BYAS PA DANG BDAG MED PA LA SOGS PAR BSTAN PA'I YUL LO,
,SNAM BUM YIN PA DANG, RTAG

PA MA YIN PA LA SOGS PA YANG SBYOR TE, DE YANG DGAG BYA LA LTOS
PAS RNAM PAR GZHAG PA'I CHOS YIN GYI GZHAN NYID KYI CHOS NI MA
YIN NO, ,DES NA MI RTAG PA LA SOGS PA YANG MTSAN NYID TZAM DU
GRUB KYI, ,BUM PA NI 'BRU YOD CES BYA BA LA SOGS PA LTAR BSGRUB
PAR BYA BA LA LTOS PA NI MA YIN NO, ,

CI'I PHYIR MTSAN NYID PA ZHES BYA ZHE NA, SPYI DANG RANG GI MTSAN
NYID DES DNGOS PO DE MTSON PAR BYED PA'I MTSAN NYID KYIS GZHAG
PA'I PHYIR RO, ,MTSAN NYID DE YANG LTOS PA'I BYE BRAG GIS KHYAD
PAR GCIG KYANG GNYI GA'I BDAG NYID YIN NO, ,CHOS NYID MTSAN NYID
BA LA SOGS PA 'OG NAS 'BYUNG BA'I SGRA RNAMS LA NGES

@322B BAR GZUNG BA'I RKYEN RNAM PAR GZHAG PA NI GSAL BA'I BYE
BRAG GIS TE, NYAN PA PO'I BUM PA LA SOGS PA'I DON LA MI RTAG PA
TZAM DU GRUB KYANG RTAG PA'I LHAG MA LUS PAR DOGS PA LA CHOS KYI
SGRA LA NGES PAR GZUNG BAR BYAS PAS RANG DANG MI LDAN PA DANG,
CHOS GZHAN DANG LDAN PA RNAM PAR GCAD PA BYAS

PA YIN NO, ,GANG GI TSE BUM PA LA LTO YANGS PA MGRIN PA ZHUM PA
TZAM DU GRUB KYANG SNOD GZHAN LA YANG MTSAN NYID DE SRID PAR DOGS
PA'I TSE CHOS LA NGES PAR GZUNG BAR SBYAR BAS CHOS DE CHOS CAN
GZHAN DANG LDAN PA DANG, RANG DANG MI LDAN PA'I LHAG MA LUS PA
RNAM PAR GCOD PA YIN TE, DE DAG NI DE LA

PHAN PA'I RKYEN CAN ZHES BYA'O, ,GANG GI TSE 'DOD PA DE DAG MED
PA'I TSE NI GNAS GNYI GAR NGES PAR BZUNG BA SBYAR YANG DNGOS PO'I
RKYEN TZAM STE DON MED PA NYID DO, ,CHOS NYID MTSAN NYID PA DE
YANG GNYUG MA DANG GLO BUR BA'I DBYE BAS GNYIS SU GZUNG STE, GSER
GYI KHA DOG SER BA NYID DANG, G-YA'

SNGON PO LTA BU'O, ,CI'I PHYIR GLO BUR BA YIN ZHE NA, ME LA SOGS
PA'I GZHAN BSTEN PAS RANG GI BYED PA LAS 'DAS SHING MTSAN NYID DE
LAS GROL BAR 'GYUR BA'I DOR BAR BYA BA NYID YIN PA'I PHYIR RO,
,CIG SHOS NI DE LAS BZLOG PA YIN NO, ,GLO BUR BA DE YANG KHA CIG
TU NI GRUB PA DANG BA DE BA THOG MA

DANG THA MA GNYIS KA NYAMS PA LAS SHES PAR BYA STE, CHU'I RNYOG
MA BZHIN NO, ,KHA CIG TU NI BDE BA NYAMS PA THA MA ZHIG LAS SHES
PAR BYA STE, GSER GYI G-YA' 'AM LCAGS KYI TSA TSA BZHIN NO, ,RNAM
PAR GZHAG PA'I YANG DMIGS PA RNAM PAR GZHAG PA DANG, DON RNAM PAR
GZHAG PA

GNYIS SU GZUNG NGO, ,DE LA DMIGS PA RNAM PAR GZHAG PA NI DMIGS PA
'JUG LDOG GO, ,DON RNAM PAR GZHAG PA NI DON 'JUG LDOG STE, DE DAG
GLO BUR GYI KHYAD PAR 'GA' ZHIG LA LTOS PAS GRUB PA YIN NO, ,DE
LA DANG PO NI DMIGS PA PO SHES PA LTOS PA YIN LA, GNYIS PA NI
'BREL

ZLA DANG 'GAL ZLA'I DON LA LTOS PA'O, ,DE NYID KYIS NA DON RNAM
PAR GZHAG PA ZHES DON BYE BRAG TU BYA'O, ,DMIGS PA RNAM PAR GZHAG
PA YANG DE DMIGS PA DANG, DE LA DMIGS PA'I DBYE BAS GNYIS SU
GSUNGS TE, DMIGS PA DE YANG BUM PA LA SOGS PA NYID DNGOS SU MYONG
BAS

@323A *, ,DMIGS PA DANG, MA MYONG YANG MA BSKAL BAS DMIGS PAR
GZHAG LA, MA MYONG YANG MA BSKAL BAS DMIGS PA DE NI MA BSKAL YANG
MA MYONG BA LA LTOS PAS MI DMIGS PAR YANG GZHAG GO, ,GZHAN YANG
BSKAL BA GSUM GYI BSKAL BA DE YANG BSKAL BAS MI DMIGS

PA'I CHOS SU GZHAG ,DE LA DMIGS PA DANG MI DMIGS PA YANG, ,SA
PHYOGS KYI BYE BRAG LA SOGS PAR BUM PA LA SOGS PA DMIGS PA 'JUG
PA DANG LDOG PA YANG SNGA MA BZHIN NO, ,DE DAG NI MNGON SUM DANG
RJES SU DPAG PA'I DBYE BAS CI RIGS SU GZUNG NGO, ,RJES SU DPAG
PA'I MA

BSKAL BA NI RANG BZHIN PHRA BA LAS BZLOG PA TZAM MO, ,DON RNAM
PAR GZHAG PA'I YANG RDZAS DANG YON TAN GYI DBYE BAS GNYIS SU
SBYAR TE, DE LA RDZAS ZHES BYA BA NI DON DANG SHES PA DANG 'BREL
BA'I DON RNAM PA GNYIS GZHAN LA MA LTOS PAS BSGRUB NUS PA RGYU
RKYEN TSOGS PA LAS BYUNG BA'I BUM PA LA

SOGS PA 'DUS BYAS KYI DNGOS NYID YIN LA, DE LA BRTEN PA'I CHOS
DANG CHOS CAN NI RDZAS KYI CHOS DANG CHOS CAN NO, ,YON TAN NI
'DUS BYAS DE DAG GI MTSAN NYID MI RTAG PA LA SOGS PA'I KHYAD PAR
GOS PAR BYAS PA RNAMS TE, DE GZHIR GZHAG PA'I CHOS DANG CHOS CAN
RNAMS NI GNYIS PA'O, ,

'O NA GZUGS DANG SGRA LA SOGS PA GANG GIS BSDUS SHE NA, 'DIR YON
TAN GYIS BSDUS PA STE, BUM PA LA SOGS PA LA BRTEN PA'I KHYAD PAR
YIN PA'I PHYIR RO, ,DE YANG RDZAS KYI CHOS SU SBYAR BA'I TSE NI
CHOS NYID KYI CHOS DANG CHOS CAN DU 'JOG STE, RANG GI NGO BOS
GRUB PA DE DAG CI RIGS

SU GZUNG NGO, ,'DIR YANG RTZOD PA SMRA BA GZHAN SGRA DANG DRI LA
SOGS PA RLUNG DANG TZANDAN LA SOGS PA LAS YUL RNAM PAR CHAD PA NA
GNAS PA'I PHYIR RDZAS NYID DU GZUNG NGO ZHES 'DOD DO, ,DE YANG
RIGS PA MA YIN TE, SGRA YANG DUNG LA SOGS PA LA YUL GZHAN PA MI
GNAS PAR MNGON SUM GYIS

GRUB PA YIN LA, DRI YANG RLUNG LA TZANDAN LA SOGS PAS BSGOS PA
NYID KYI YUL GZHAN NA DMIGS PA STE, DNGOS PO LA MA LTOS PAR RANG
GRUB PA NI MED DO, ,DE BAS BUM PA'I DKAR BA DANG, ZLUM PA LA SOGS
PA 'JAM PA DANG RTZUB PA'I BAR DU RDZAS DE'I YON TAN DU GZUNG BAR
BYA STE, RDZAS SU NI MA

@323B YIN NO; ,KHA CIG TU DBANG PO THA DAD KYI YUL YIN PA'I PHYIR
DNGOS PO THA DAD PA'I ZHES ZER NA, DE YANG RIGS PA MA YIN TE,
DBYIBS LA SOGS PAS MA NGES PA DANG TZANDAN DANG DUNG LA SOGS PAR
MA BZUNG BAR GUD DU BZUNG BAR MI NUS PA DANG, KHA CIG TU YON TAN
SO SOR NGES PA LA

DMIGS PA YANG DBANG PO RNAMS KYI NUS PA SO SOR NGES PA'I PHYIR
RO, ,KHA CIG NA RE DE DAG GI KHYAD PAR SHES PAS 'DOD PA'I TSE NA
RNAM PAR GZHAG PA'I CHOS CAN NO ZHES KYANG ZER RO, ,DE LA RDZAS
KYI CHOS DANG CHOS CAN GYI DON DU 'JUG PA DANG LDOG PA DE YANG
YOD PAR BSGRUB PA DANG MED

PAR DGAG PA DANG, YIN PAR SGRUB PA DANG MA YIN PAR DGAG PA'O,
,YOD PAR SGRUB PA NI KHYAD PAR GZHAN DANG LDAN PA BSGRUB PA STE,
DNGOS PO KHYAD PAR GZHAN DANG LDAN PA DANG, RANG GI CHOS KYI
KHYAD PAR GZHAN DANG LDAN PA'O, ,DE LA DNGOS PO GZHAN DANG LDAN
PA NI BUM PA NA 'BRU YOD,

NOR YOD, 'O MA YOD, MAR YOD DO ZHES BYA BA LA SOGS PA YIN LA, DE
DAG GI MED PAR DGAG PA YANG DE NYID DO, ,RANG GI KHYAD PAR LDAN
PA NI BUM PA LA YANG LUNG YOD, RI MO YOD, DRI MA YOD CES BYA BA
LA SOGS PA YIN TE, DE DAG MED PAR DGAG PA'I YANG DE SNYED DO, ,

BSGRUB PAR BYA BA DE DAG DANG DGAG PAR BYA BA DE DAG NI 'BREL
PA'I ZLA STE, DE DAG LA LTOS NAS GRUB PA DE DAG KYANG RKYANG BA
YANG YIN LA, SRID PA'I DGAG PA DANG, SGRUB PAR YANG YIN NO,
,GZHAN MI SRID PA'I SGRO 'DOGS PA DGAG PA BUM PA LA SHES PA LA
SOGS PA YOD PA SGRO 'DOGS

PA MI SRID PA'I SGRO 'DEGS PA DGAG PA 'DI YANG YONGS SU GRUB PA
YIN PAS 'DI SBYAR LA, GRUB PA NI KUN BRTAGS PA KHO NA YIN PAS MI
GZUNG NGO, ,YIN PAR SGRUB PA YANG SRID PA DANG MI SRID PA GNYIS
SO, ,DE LA SRID PA YANG 'GAL ZLA LA LTOS PAR SBYAR BA DANG, 'BREL
ZLA BA LTOS PAS RKYANG PA DBYE BAS GNYIS SO, ,DE LA 'GAL

ZLA LA LTOS PA NI BUM PA'I BZANG PO DANG NGAN PA DANG CHEN PO
DANG CHUNG DU LA SOGS PAS CHOS 'GAL ZLA'I DNGOS PO RE RE LA LTOS
NA RE RE GRUB LA, GNYIS LA LTOS NAS 'GAL BA'I CHOS GNYIS 'GRUB
PA'I PHUNG PO GSUM PA YANG 'GRUB STE DES NA SBYAR BA ZHES BYA'O,
,DE BZHIN DU BZANG PO MA YIN PA DANG NGAN PA MA YIN PA LA

@324A *, ,SOGS PA MA YIN PAR DGAG PA PHUNG PO GSUM PA'I BAR DU
'GRUB PAR SBYAR BAR BYA'O, ,YIN PAR BSGRUB PA DANG MA YIN PAR
DGAG PA'I 'BREL ZLA LA LTOS PA RKYANG PA NI BYA BA'I CHOS TE, DE
YANG RGYU DANG 'BRAS BU LA YOD PA DANG, BYAS PA PO DANG LAS LA
YOD PA'I DBYE BAS RNAM PA BZHIR

'GYUR TE, DE LA RGYU DANG BYED PA PO LA LTOS PA'I BYA BA NI 'BRAS
BU DANG LAS LA LTOS NAS DBYE'O, ,'BRAS BU DANG LAS LA YOD LA LTOS
PA'I BYA BA'I CHOS NI RGYU DANG BYED PA PO LTOS PAR GRUB CING
DBYE BA'O, ,DE RGYU LE YOD PA'I BYA BA'I CHOS NI BUM PA DANG DPAL
DANG 'BYOR PAS SKYED PAR BYED CES BYA BA LA

SOGS PA LTA BU'O, ,BYED PA PO LA YOD PA'I BYA BA'I CHOS NI BUM
PAS CHU 'CHU, 'O MA 'CHU, 'BRU 'DZIN, NOR 'DZIN ZHES BYA BA LA
SOGS PA LTA BU'O, ,'BRAS BU LA YOD PA'I BYA BA'I CHOS NI BUM PAS
SA LAS GYUR PA NYID DANG, ZANGS LAS GYUR PA NYID DANG, MES BTZOS
PA LA SOGS

PA LTA BU'O, ,LAS LA YOD PA'I BYA BA NI BUM PA 'DI SPYAD PAR BYA,
,BCANG BAR BYA, SBA BAR BYA, TSOGS PAR BYA, SBYUG [?] PAR BYA
ZHES BYA BA LA SOGS PA LTA BU'O, ,BYA BA'I CHOS DANG CHOS CAN DE
LA YANG GANG GI TSE RGYU DANG BYED PA PO'I GTZO BO'I CHOS CAN DU
SBYAR BA'I TSE NI 'BRAS BU DANG LAS LAS

CHOS BYE BRAG TU BYED PA'I CHOS CAN ZHES BYA LA, ,GANG TSE 'BRAS
BU DANG, LAS GTZO BO'I CHOS CAN DU SBYAR BA'I TSE NI CIG SHOS
GNYIS PO BYE BRAG TU BYED PA'I CHOS CAN DU SBYAR RO, ,DE DAG MA
YIN PAR DGAG PA YANG DGAG BYA LA LTOS PA DE NYID DU SBYAR RO,
,GZHAN MI SRID PA'I BUM PA LA SNAM BU RE LDE KA

BA LA SOGS PA'I NGO BOR SGRO 'DOGS PA NI KUN BRTAGS PA YIN LA, DE
DAG DGAG PA NI YONGS SU GRUB PA'I CHOS NYID DU GZUNG NGO, ,GSUM
PA GNAS SKABS KYIS NI GNAS SKABS NYID YIN PA'I PHYIR CHOS NYID
KYI GRUB PA YANG MA YIN LA, DON GZHAN LA LTOS PAS KYANG MA YIN
PA, BUM PA'I

NYAL BA DANG, LANGS PA DANG, KHA BUB DANG, GAN RKYAL LA SOGS PA'I
CHOS RE RE ZHIG TU GZUNG NGO, ,CHOS KYI GRANGS RAB TU DBYE BA JI
SNYED PA CHOS CAN GYI GRANGS KYANG DE SNYED DU 'GYUR TE, CHOS CAN
GCIG CES BYA BA NI KHYAD PAR GZHAN MI SPONG BA'I SGRA GCIG GIS
BRJOD PA YIN PA DANG, DNGOS

@324B PO CHA SHAS MED PA GCIG LA CHOS CAN DU ZHEN PA'I BSAM PAS
SBYAR BA'I NGOR BYAS PAS TZAM DU ZAD DO, ,BYE BRAG RNAM PAR GZHAG
PA NI CHOS DANG CHOS CAN GYI DANG, CHOS NANG GI DBYE BA GNYIS SU
DBYE'O, ,CHOS DANG CHOS CAN GYI BYE BRAG LA CHOS NYID DE NYID
PA'I CHOS DANG CHOS CAN GYI SHAN NI, SGRA

GCIG GIS BSTAN PAS KHYAD PAR GZHAN SPONG BA DANG, MI SPONG BA'I
SGRA'I SHAN 'BA' ZHIG TU ZAD DE, DE LAS DON GZHAN MI SRED PAS DON
GYI KHYAD PAR GZHAN SPONG BA DANG MI SPONG PA'I SHAN NI KUN
BRTAGS KHO NAR ZAD DO, ,LHAG MA CHOS NYID KYI TSAN NYID PA DANG
GNAS SKABS PA'I CHOS

NYID DANG, CHOS CAN GYI BYE BRAG NI SGRA THA DAD KYIS BYAS PA'I
KHYAD PAR GZHAN SPONG BA DANG MI SPONG PA'I SGRA'I SHAN DANG, DON
GZHAN SRID PA NYID KYIS NA DON GYI KHYAD PAR GZHAN SPONG BA DANG
MI SPONG BA'I SHAN DANG, KHYAB CHE CHUNG GIS BYAS PA'I LDOG PA'I
THA DAD KYI SHAN DANG GSUM STE, DE LAS

CHOS DANG CHOS CAN GYI KHYAD PAR GYI GZHI YIN PA'I PHYIR, KHYAD
PAR GZHAN SPONG BA DANG MI SPONG BA'I CHOS DANG, CHOS CAN BYE
BRAG TU BYED PA'I GTZO BO YIN NO, ,RNAM PAR GZHAG PA'I CHOS RNAMS
DANG CHOS CAN GYI BYE BRAG NI SNGAR SMOS PA GSUM PA GSUM GYI
STENG DU CHOS RNAMS NI DON GZHAN LA LTOS

PA YIN LA, CHOS CAN NI MA LTOS PA STE, DER YANG BYE BRAG TU BYED
PA'I GTZO BO NI SNGAR BSHAD PA YIN NO, ,DNGOS PO DNGOS KYI DBANG
DU BYAS NA CHOS NYID KYI CHOS DANG CHOS CAN NI GCIG KHO NAR YONGS
SU GRUB PA YIN PAS SHIN TU GCIG PA NYID YIN TE, THA DAD PA'I BLOS
BSLAD PA YIN NO, ,SKABS

'DIR BLOS THA DAD DU 'DZIN PA'I RTEN NI YANG DAG PAR CHOS CAN GYI
SGRA NI GCIG NYID YIN LA, CHOS KYI SGRA NI DU MA YIN TE, DES NA
GCIG DANG DU MA'I SGRA THA DAD KYIS BYAS PA YIN NO, ,RNAM PAR
GZHAG PA'I CHOS DANG CHOS CAN NI DON GZHAN LA MI LTOS PAR DNGOS
PO DNGOS KYIS YONGS SU GRUB PA MED

PAS DNGOS PO DNGOS KYI DBANG DU BYAS NA KUN BRTAGS PA KHO NA STE,
GZHAN LA LTOS PA'I PHYIR BLOS GZHAG PA KHO NAS ZAD DO, ,GNAS
SKABS KYI CHOS KYANG GNAS SKABS NYID KYIS YONGS SU GRUB PA YIN
PAS GNAS SKABS TZAM DU GZHAG GO, ,CHOS NANG GI BYE BRAG LA CHOS
NYID KYI CHOS RNAMS

@325A *, ,NI'O MA'I YON TAN DKAR BA DANG, MNGAR BA DANG, 'JAM PA
RNAMS DUNG DANG, KA TZA LIN DA DANG, SBRANG RTZI LA SOGS PA'I
SPYOD YUL THA DAD KYI DNGOS PO RNAMS LA 'JUG PA DANG, LDOG PA
MTHONG NAS 'O MA LA YANG YON TAN DE DAG THA DAD DU BLOS BZUNG BA
YIN TE, DE LTA BU'I NGO BO

GCIG PA ZHES BYA LA, DNGOS PO DNGOS KYI DBANG DU BYAS NA'O MA
GSAL BA'I RANG BZHIN THA NA YUL DANG DUS LA SOGS PA TZAM GYIS
KYANG GSAL BA GZHAN GYI RJES SU 'BRANG BA DE LA YON TAN DE DAG
SHIN TU GCIG PA YIN NO, ,RNAM PAR GZHAG PA'I CHOS RNAMS NI 'BREL
ZLA DANG, 'GAL ZLA LA

LTOS PA'I THA DAD KYIS THA DAD PAR BYAS LA GRANGS KYANG DE'I
GRANGS BYAS PA YIN NO, ,MI SRID PA'I SGRO BTAGS PA RNAMS KYANG
DGAG PA LTOS PA THA DAD KYIS BYAS PA YIN NO, ,GZHAN DAG NI CHOS
NYID KYI CHOS MI BTAGS PA LA SOGS PA DANG, DMIGS PA DANG MI DMIGS
PA DANG BUM PA NA 'BRU

YOD PAR LDAN PAR BSGRUB PA DANG, 'BRU MED PAR LDAN PAR DGAG PA LA
SOGS PA CHOS THAMS CAD MI RTAG PA YIN PA DANG, DMIGS PA MA YIN PA
DANG, LDAN PA MA YIN PA DANG BRAL BA MA YIN PA LA SOGS PA LA LTOS
PAS BYE BRAG RNAM PAR GZHAG GO ZHES ZER NA, DE YANG MI RUNG STE,

MTSAN NYI DE 'GAL BA BZLOG BYA DE DAG RNAM PAR GCAD PA RNAM PAR
GZHAG PA NI BLO'I SAL BAS MTSAN NYID DE DAG MTSON PAR RNAM PAR
GZHAG PA YIN GYI, MTSAN NYID 'GAL BA RNAM PAR GCAD PA DE DAG CHOS
'GAL BA DE DAG 'GRUB PAR BYED PA NI MA YIN PA'I PHYIR RO, ,DE DAG
KYANG GRUB PAR BYED

PA NI SNGAR BSHAD PA RNAMS KHO NAR BZUNG NGO, ,DNGOS PO DNGOS KYI
DBANG DU BYAS NA CHOS DE DAG LAS CHOS NYID KYI CHOS RNAMS NI SHIN
TU GCIG PA YIN LA, RNAM PAR GZHAG PA'I CHOS RNAM NI RI BONG GI
RVA LTA BUR MED PA NYID YIN PA NI CHOS DANG CHOS CAN GYI SKABS SU
BSHAD PA YIN NO, ,GNAS

SKABS PA NYID KYANG GNAS SKABS PA NYID DU BLTA BAR BYA'O, ,NGES
TSEG GZHAN LA BRTEN PAS NA CHOS DE DAG DANG LDAN PAS NA CHOS CAN
TE, BUM PA LA SOGS PA'I RDZAS MA GTOGS PAR MI RTAG PA LA SOGS
PA'I YON TAN GUD DU GZUNG BAR MI NUS PAS NA GZHAN LA BRTEN PA
ZHES BYA'O, ,CHOS DANG CHOS

@325B CAN GTAN LA DBAB PA SLOB DPON DZE T'A RIS MDZAD PA RDZOGS
SO,, ,, 