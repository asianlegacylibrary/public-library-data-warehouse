@180B #, ,RGYA GAR SKAD DU, GU
nA WA TYAm SHR'I MA H'AM'A Y'A t'I K'A BOD SKAD DU DBAL SGYU
'PHRUL CHEN MO'I 'GREL PA YON TAN LDAN PA, ,DKON MCHOG GSUM LA
PHYAG 'TSAL LO, ,DPAL RDO RJE SEMS DPA' LA PHYAG 'TSAL LO, ,BCOM

LDAN 'DAS 'JIG RTEN DBANG PHYUG LA PHYAG 'TSAL LO, ,GANG GIS YON
TAN RNAMS KYI DON PHYIR RIGS RNAMS DANG, ,LHA MO RNAMS DANG RIGS
KYI GTZO BO'I SKUR MDZAD CING, ,SKU YI MTSAN MA RJES 'GRO DE NYID
GCIG PU YI, ,RDO RJE 'JI PA ZHI BA'I DON DU NGES BSTEN BYA, ,GANG
ZHIG

TSIG TSOGS RAB TU MANG PO DPAL LDAN SGYU 'PHRUL CHEN MO'I RGYUD,
,MDO DON MA LUS YONG SLU SHES PA'I SKYE BO DING SANG 'GA' TZAM
SRID, ,DE BAS THOS LDAN GSAL ZHING DAG PA'I SKYE BO RNAMS KYIS DE
YI NI, ,TSIG DON SO SOR SHES PA RNYED PAR BYA PHYIR BDAG GIS
'GREL PA 'DI, ,SKYE BO'I

'DOD PA THAD DA RNAMS LA GZIGS NAS NI, ,BDE BAR GSHEGS BAS BYANG
CHUB LAM NI SNA TSOGS GSUNGS, ,'DOD LDAN MANG DU RANG NYID 'JUG
PA SRID PAS NA, ,RNAM 'GREL YON TAN LDAN 'DI BYA BAR 'OS PA YIN,
,DE NAS ZHES BYA BA LA SOGS PA LA, ,RGYUD 'DI NI RANG GI RGYUD MA

YIN NO, ,'O NA CI ZHE NA, RGYUD GZHAN DANG 'GREL PA STE, ,DE BAS
NA DE NAS ZHES BYA BA'I DON RGYUD 'DI RGYUD SNGA MA LA LTOS PA'I
RJES THOGS YIN PAR GSAL BAR BYED DO, ,DE NYID KYIS PHYIR 'DI'I
DANG POR 'DI SKAD BDAG GIS THOS PA LA SOGS GLENG GZHI'I TSIG
PHRAD SBYAR BAR MA MDZAD DE,

SNGA MA NYID LA SBYAR BA'I PHYIR, DPER NA DPAL RDOR RJE RTZE MO LA
SOGS PA'I RGYUD BZHIN NO, ,DE NAS ZHES BYA BA'I SGRAS GANG GI
PHYIR MDOR BSDUS PA LA DGA' BA RNAMS 'DI NYID KYIS MYUR DU BYANG
BSGRUB PA'I PHYIR TE, ,DE NAS RAB TU BSHAD PAR BYA, ,ZHES BYA BA
DANG SBYAR TE, ,RAB

TU RNAM PAR PHYE STE BSHAD PA NI RAB TU BSHAD PAR BYA BA'O,
,RGYUD CES BYA BA NI RAB TU RGYAS PA STE, ,RGYU'I RGYUD DANG,
'BRAS BU'I RGYUD DANG, THABS KYI RGYUD DE RNAM PA GSUM MO, ,DE LA
RANG BZHIN GYIS 'OD GSAL BA THOG MA DANG THA MA MED PA'I BYANG
CHUB KYI SEMS DE NI RGYUD DES BON NI

@181A *, ,DE GANG GI SA BON ZHE NA, BYANG CHUB KYI STE, YANG DAG
PAR RDZOGS PA'I BYANG CHUB KYI'O, ,DE NYID NI BLA NA MED PA'I
'BRAS BU YIN PA'I PHYIR 'BRAS BU'O, ,DE YANG RANG BZHIN GYIS 'OD
GSAL PA'I SEMS GLO BUR GYI SGRIB PA THAMS CAD ZAD PAS RNAM PAR
DAG PA'I MTSAN

NYID SANGS RGYAS RNAMS KYI CHOS SKU STE, LONGS SPYOD RDZOGS PA
DANG, SPRUL PA'I SKUS BSDUS PA'I YON TAN MTHA' YAS PA SANGS RGYAS
KYI CHOS RNAMS KYI RTEN DU 'GYUR BA ZHES BYA BA'I DON TO, ,DE
NYID NI SANGS RGYAS RNAMS KYI BYANG CHUB CHOS KYI SKU STE, RDO
RJE 'DZIN PA CHEN

PO'I GO 'PHANG NGO, ,RGYU DE LAS DE'I 'BRAS BU RDZOGS PAR BYED PA
NI THABS TE, DE YANG PHA ROL TU PHYIN PA'I THEG PA CHEN PO LA NI
BYANG CHUB SEMS DPA' RNAMS KYIS BSKAL PA GRANGS MED PA GSUM DU
SGRUB PA'I LAM 'KHOR[?] DANG BCAS PA'O, ,GSANG SNGAGS KYI THEG PA
LA NI

BYANG CHUB KYI LAM NI SHIN TU RGYA CHEN PO DE NYID MDOR BSDUS
PA'I RANG BZHIN SHIN TU MYUR BA DANG, SHIN TU BDE PAR BYANG CHUB
SGRUB PA'I THABS DKYIL 'KHOR GYI 'KHOR LO LA SOGS PA'I LAM 'KHOR
DANG BCAS PA'O, ,RGYU DANG, 'BRAS BU DANG, THABS DE NGAG GI DBANG
DU BYAS NAS GANG BSTAN PA DE

DAG NI RGYAS PA STE GO RIMS BZHIN DU RGYU'I RGYUD DANG, 'BRAS
BU'I RGYUD DANG, THABS KYI RGYUD DE, RGYUD RNAM PA GSUM PO 'DI
DAG RAB TU BSHAD PAR BYA'O, ,'O NA RGYUD DE'I MING CI ZHE NA,
MCHOG TU GSANG BA ZHES PA'I SGRA NI ZAD PAR MI 'GYUR BA DANG,
GRAGS PA LA 'JUG PA

STE; MCHOG TU GSANG BA ZHES BYA BA'I MING CAN DU GRAGS PA ZHES
BYA BA'I DON TO, ,GANG RNAMS KYIS MCHOG TU GSANG BA YIN ZHE NA,
RDO RJE MKHA' 'GRO MA RNAMS KYIS, ,ZHES BYA BA GSUNGS TE, 'DI NI
RDO RJE MKHA' 'GRO MA MA LUS PA RNAMS KYI MCHOG TU GSANG BA'I
RGYUD CES BYA BA'I

BAR DU MCHOD PA'I DON DANG SBYAR BAR BYA'O, ,MKHA' 'GRO MA ZHES
BYA BA LA, ,DE NI NAM MKHA' LA 'GRO BA STE, AE AAR BYAS NAS DHA
GSUM PA'I DON DU SBYAR BAS dHAS NAM MKHA' LA 'GRO BA ZHES BYA
BA'I DON TO, ,AA KA AA GA NI GYA GYUR 'GRO PA'O, ,'DIR THAMS CAD
DU 'GRO BA NI GYA GYUR

@181B 'GRO BA'O, ,d'A SA GYA GYUR 'GRO BA'I NGANG TSUL GANG RNAMS
LA YOD PA DE DAG NI NAM MKHA' LA 'GRO BA RNAMS TE, RDZU 'PHRUL
GYIS BYE BA PHRAG BRGYA STONG GI SKUS CIG CAR THAMS CAD DU 'GRO
BA MI RNAMS ZHES BYA BA'I DON TO, ,DE SKAD DU YANG, ,DE NI NAM
MKHAR 'GRO MA ZHES, ,KHAMS LAS

'DIR NI RNAM PAR BRTAG ,NAM MKHA' KUN DU RGYU GRUB PAS, MKHA'
'GRO MA ZHES BRDAR BTAGS SO, ,ZHES GSUNGS SO, ,RDO RJE'I SGRA
SMOS PA NI PHYI ROL GYI MKHA' 'GRO MA RNAM PAR GCAD PA'I DON TO,
,RDO RJE YANG YIN LA MKHA' 'GRO MA YANG YIN PAS RDO RJE MKHA'
'GRO MA

RNAMS TE, SPROS PA MED PA'I YE SHES LAS BYUNG BA ZHES BYA BA'I
DON TO, ,DE RNAMS JI LTA BU ZHIG YIN ZHE NA, ,GSANG BA'I DBANG
PHYUG MA ZHES GSUNGS TE, 'DIR RIGS LDAN NI GSANG BA YIN LA, DE
RNAMS DE LA 'BYIN PA DA NGA YANG DAG PAR SDUD PAR BYED PAS NA
DBANG PHYUG

MA'O, ,DE LA DE BZHIN GSHEGS PA'I RIGS KYI DBANG MO NI SANGS
RGYAS MKHA' 'GRO MA'O, ,RDO RJE'I RIGS KYI NI RDO RJE MKHA' 'GRO
MA'O, ,NOR BU'I RIGS KYI NI RIN CHEN MKHA' 'GRO MA'O, ,PADMA'I
RIGS KYI NI PADMA MKHA' 'GRO MA'O, ,LAS KYI RIGS KYI DBANG MO'I
NI SNA TSOGS

MKHA' 'GRO MA'O, ,DE RNAMS KYI YANG DBANG MO NI SGYU 'PHRUL CHEN
MO STE, GANG GI PHYIR 'DI NI GSANG BA LAS KYANG SHIN TU GSANG BA
YIN PA DE'I PHYIR, MCHOG TU GSANG BA'O, ,DE RJOD PAR BYED PA'I
TSIG LA YANG DE SKAD CES BYA STE, ROL SNYED MA PHROGS PA'I SNYAN
NGAG BZHIN NO, ,

MING 'DI NYID KYI DON BSTAN PAR BZHED NAS, GANG ZHIG CES BYA BA
LA SOGS PA GSUNGS TE, TSANGS PA ZHES BYA BA LA, BHARMA NI TA STE
RGAN PO YIN LA, MA NA NI RKYEN YIN TE, YI GE RNAM PAR BSGYUR BA'I
NGES PA'I TSIG TU BYAS PAS TSANGS PAR 'GYUR TE, 'DIR 'JIG RTEN
THAMS

CAD KYI BLA MAR GYUR PAS THAMS CAD LAS RGAN PAS NA TSANGS PA STE,
LONGS SPYOD RDZOGS PA DANG, SPRUL PA'I SKUS BSDUS PA'I DE BZHIN
GSHEGS PA RNAMS SO, ,DE RNAMS KYI SGO NGA NI SKYE GNAS TE, CHOS
KYI SKU ZHES BYA BA'I DON TO, ,YANG NA KHYAD PAR DU GYUR PA'I
THAR PA NI TSANGS PA

@182A *, ,YIN LA, ,SKU NYID KYI SKYE GNAS YIN PA'I PHYIR SGO NGA
YANG YIN PAS TSANGS SGONG STE CHOS KYI SKU'O, ,'DIR SANGS RGYAS
KYI ZHING YONGS SU DAG PA RNAMS KYI SEMS CAN GYI 'JIG RTEN RNAMS
NI RGYU PA'O, ,DE RNAMS KYI SNOD KYI 'JIG RTEN GANG YIN PA DE NI
'DIR

MI RGYU MA'O, ,DE RNAMS DANG LHAN CIG 'JUG PAS NA, RGYU MI RGYU
BCAS TSANGS SGO NGA STE, DE DAG LA GANG GIS KHYAB PA ZHES BYA BAR
'BREL TE, MA LUS ZHES BYA BA NI DE BZHIN GSHEGS PA THAMS CAD KYIS
DE DAG KUN LA ZHES BYA BA'I DON TO, ,DE LTAR JI LTAR TSANGS PA'I
SGO NGA LA DES

KHYAB CE NA, GANG GI PHYIR SANGS RGYAS THAMS CAD KYI TSANGS PA'I
SGO NGA STE, DE'I RANG BZHIN YIN PA'I PHYIR RO, ,CI'I PHYIR RGYU
PA DANG MI RGYU BA'I 'JIG RTEN LA DES KHYAB PA CE NA, DE LAS
BYUNG BA'I PHYIR RO, ,DE NYID BSTAN PA'I PHYIR, LHA MO THAMS CAD
CES BYA BA LA SOGS PA

GSUNGS TE, LHA MO THAMS CAD NI RIGS LNGA'I MKHA' 'GRO MA RNAMS
SO, ,TSANGS PA LA SOGS PA NI DE BZHIN GSHEGS PA LNGA RNAMS TE,
RIGS DE DAG MTHA' YAS PA DE RNAMS SKYED PAR BYED PA NI RGYUR GYUR
PA'I PHYIR RO, ,BDAG NYID CHE ZHES BYA BA NI MTHU CHE PA'O, ,DE
SU ZHIG

CE NA SGYU 'PHRUL CHEN MO ZHES BYA BA GSUNGS TE, SGYU 'PHRUL CHEN
PO'I SGRAS NI BCOM LDAN 'DAS RDO RJE 'DZIN PA MCHOG TU GSANG BA'I
SKU BCOM LDAN 'DAS DPAL HE RU KA BSTAN TO, ,DBANG PHYUG CHE ZHES
BYA BA LA, GANG GI PHYIR TSANGS PA LA SOGS PA 'BYIN PAR BYED PAS
DE DAG NI DBANG PHYUG

YIN LA, DE DAG KYANG 'DIS 'BYIN PAR BYED PAS NA 'DI NI DBANG
PHYUG CHE'O, ,GANG GI PHYIR DBANG PHYUG CHEN MO YIN PA DE'I
PHYIR, DE RNAMS KYIS NI GSANG CHEN 'DI, ,ZHES GSUNGS TE, DE RNAMS
ZHES BYA BA NI RDO RJE MKHA' 'GRO MA RNAMS SO, ,GSANG CHEN NI
MCHOG TU GSANG BA'O, ,

'DI ZHES BYA BA NI SGYU 'PHRUL CHEN MO'O, ,'DE LTAR RGYA CHEN PO
LA LTOS NAS PHRA BA'I RANG BZHIN NI GSANG BAR BRJOD DO, ,DE NYID
KYI PHYIR RIGS RNAMS LAS RIGS KYI BDAG PO LNGA NI GSANG BA YIN TE
RIGS RNAMS DE'I BDAG NYID YIN PA'I PHYIR RO, ,YANG MKHA' 'GRO MA
LNGA NI GSANG BA

@182B DE LAS KYANG GSANG BAR GYUR PA'O, ,'DI LTAR RANG RANG GI
RIGS LA KHYAB PA'I RIGS KYI DBANG PO RNAMS NI GSAL PA'I MTSAN
NYID DE, DNGOS PO'I CHA GTZO BOR BYAS PAS NA DE DAG NI RIGS PA'O,
,MKHA' 'GRO MA RNAMS NI GSAL BA DE NYID KYIS STONG PA'I MTSAN
NYID DE, ,DNGOS PO MED

PA'I CHA GTZO BOR BYAS NAS DE DAG NI DE BAS PHRA PA'O, ,DE BAS NA
GSANG BA LAS KYANG SHIN TU GSANG BAR GYUR PA RNAMS KYI YANG GSANG
BA NI SGYU MA CHEN MO STE 'DI LTAR RIGS SO SO'I CHOS NYID KYI
MTSAN NYID NI RGYA CHE BA YIN LA, ,'DI NI LNGA CHAR GYI CHOS NYID
MNYAM PA NYID THUN MONG BA STE,

DES NA 'DI NI GSANG BA DE RNAMS KYI YANG GSANG CHEN NO, ,DE RJOD
PAR BYED PA'I RGYUD LA YANG GSANG CHEN ZHES BRJOD DO, ,GSANG CHEN
ZHES BRJOD MOD, ,YANG CI'I PHYIR SGYU 'PHRUL CHEN MO YIN ZHE NA,
DE'I PHYIR SGYU 'PHRUL CHEN MO ZHES BYA BA LA SOGS PA GSUNGS TE,
GANG GI PHYIR DE NI DRAG

MO CHEN PO STE, MCHOG TU RNAM PAR 'TSE BA'I PHYIR RO, ,GANG LAS
SHE NA, GANG GI PHYIR, 'BYUNG BA YANG DAG SDUD MDZAD MA'O, ,MA
RIG PA LAS BYUNG BAS NA 'BYUNG BA STE, SANGS RGYAS KYI BYANG CHUB
LA SGRIB PA THAMS CAD DO, ,DE YANG DAG PAR SDUD PA NI DE 'JIG PAR
MDZAD PA

DE; DE BCOM PAS NA THAR PA'I MCHOG TU GYUR PA'O, ,'DI SNYAM DU
RNAM PAR 'TSE BA NI MA YIN LA, AI AAR BYAS PAS MAR GYUR TE, dshA
RKYEN DU SBYAR BAS YANG 'DREN PAR BYED DE, DES NA M'A Y'A ZHES
BYA BAR DGONGS SO, ,RNAM PA GZHAN GSUNGS PA, GANG GIS ZHES BYA BA
DANG, 'JIG RTEN

GSUM ZHES BYA BA NI SANGS RGYAS KYIS ZHES YONGS SU DAG PA'O,
,RGYU MI RGYUR BCAS ZHES BYA BA NI SNGA MA BZHIN NO, ,KHYAB PA
ZHES BYA BA NI DE LAS BYUNG BA STE, GANG GI PHYIR RGYU MI RGYUR
BCAS PA RNAMS CHOS KYI SKU'I RGYU MTHUN PA YIN PA'I PHYIR RO,
,'DI SNYAM DU NGES PAR SPRUL PA NI SGYU MA STE,

MA RI M'A LA nA'I RKYEN SBYAR BAS YA DRANGS PAS M'A Y'AR 'GYUR
PAR DGONGS SO, ,RNAM PA GZHAN GSUNGS PA DE NAS DE YIS ZHES BYA BA
LA SOGS PA LA, DE NAS ZHES BYA BA NI GZHAN TE RNAM PA GZHAN ZHES
BYA BA'I DON TO, ,DE YIS ZHES BYA BA NI HE RU KA'I GZUGS CAN GYI
SGYU

@183A *, ,'PHRUL CHEN MOS SO, ,BSDUS ZHES BYA BA DANG, 'JIG RTEN
GSUM PO ZHES BYA BA NI DPANG PHYUG CHEN PO LA SOGS PA RNAMS GZIGS
PAS BSGYEL TE THAL BAR MDZAD PA'O, ,YANG ZHES BYA BA PHYI NAS SO,
,SPRO'I ZHES BYA BA NI DE DAG NYID KYIS ZHES SDANG MED PAR MDZAD

NAS RGYAL MTSAN CHEN PO'I DRIL BU'I SGRA RNAMS KYIS SLAR GSO PAR
MDZAD PA'O, ,DES CIR 'GYUR ZHE NA, GSANG BA PA RNAMS ZHES BYA BA
LA SOGS PA GSUNGS TE, PHYI ROL RDO RJE RIGS KYI LHA RNAMS NI CUNG
ZAD GSANG BAR GYUR PAS NA GSANG BA'O, ,DE RNAMS KYIS MA NI MAR
GYUR PA STE,

DE BAS NA 'DI NI SGYU MA'I BDAG NYID CES RNAM GRAGS ZHES GSUNGS
TE, SGYU MA'I SGRUB PA NI SNGAR BSHAD PA BZHIN DU DGONGS SO,
,RNAM PAR GRAGS PA NI RAB TU GRAGS PAR GYUR PA'O, ,DE LTA BUR
GYUR PA'I BDAG NYID CAN YIN MOD DES SGRUB PA PO RNAMS LA CI ZHIG
BYED CE NA, DE'I

PHYIR 'JIG RTEN GSUM SGRUB CES BYA BA LA SOGS PA GSUNGS TE, BLA
NA MED PA'I YE SHES KYI RANG BZHIN YIN PAS NA RIG PA STE, SGYU
MA'I BDAG NYID DU GRAGS PA'I RIM PAS SGRUB PA PO RNAMS LA 'JIG
RTEN GSUM PO SGRUB PA'O, ,'DOD PA THAMS CAD NI BSAM PA THAMS CAD
DE,

RIG 'DZIN LA SOGS PA'O, ,STER PA NI DE DAG KHYAD PAR DU STER BAR
BYED PA STE, TSIGS SU BCAS PA PHYED PO 'DI NI BSTAN PA'O, ,'DI
NYID KYIS NYE BAR BSTAN PA NI, GANG ZHIG CES BYA BA NAS SGYU MA'I
RIG PA 'DI ZHES BYA BA'I BAR YIN TE, GANG ZHIG CES BYA BA NI RIG
PA'O, ,RNAM PAR

SHES PA TZAM GYIS ZHES BYA BA NI NYAMS SU BLANGS PA TZAM STE,
SGRUB PO RNAMS LA 'GRUB PAR 'GYUR, ZHES BYA BA DANG 'BREL TE,
SGRUB PA'I DBANG PHYUG CES BYA BA NI SGRUB PA PO RNAMS KYI DBANG
PHYUG STE RIG PA NYID DO, ,CI ZHIG 'GRUB PAR 'GYUR ZHE NA, LHA
DANG ZHES BYA BA LA SOGS PA

GSUNGS TE, LHA NI BRGYA BYIN LA SOGS PA'O, ,NOR BDAG NI YI DAGS
RDZU 'PHRUL CAN NO, ,DRI ZA NI YUL 'KHOR SKYONG LA SOGS PA'O,
,BCAS PA NI DE DAG DANG LHAN CIG TU 'JUG PA'O, ,SGRUB PO ZHES BYA
BA NI SGRUB PA PO'O, ,'GRUB PAR 'GYUR ZHES BYA BA NI DBANG DU
GYUR

@183B PA'O; ,DBANG DU 'DU ZHES BYA BA NI DBANG DU GYUR PA NYID
DO, ,'BYUNG PO NI SEMS CAN RNAMS SO, ,CHU LAS SKYES PA NI CHU
SRIN LA SOGS PA'O, ,THANG LAS SKYES PA NI STAG LA SOGS PA'O, ,DE
LTAR RE ZHIG PHYI ROL GYI 'JIG RTEN GSUM PO SGRUB PA NGES PAR
BSTEN NAS 'JIG

RTEN LAS 'DAS PA'I 'JIG RTEN GSUM PO SGRUB PA NGES PAR BSTAN PA'I
PHYIR CHOS RNAMS ZHES BYA BA LA SOGS PA GSUNGS TE, 'DIR TSIG
RKANG DANG PO GNYIS KYIS NI RGYU'I RGYUD MDOR BSDUS NAS BSTAN TO,
,RANG BYUNG YE SHES LNGA PAR 'GYUR, ,ZHES BYA BA NI 'BRAS BU'I
RGYUD DO,,

TSIG RKANG PA GSUM PA DANG, LNGA PA DANG, DRUG PAS NI THABS KYI
RGYUD BSTAN TO, ,RANG BZHIN NI GNYUG MA'I RANG BZHIN NO, ,'OD
GSAL BA NI SNANG ZHING GSAL BA STE, SHIN TU DRI MA MED PA ZHES
BYA BA'I DON TO, ,DE CI ZHIG CE NA, CHOS RNAMS TE, RANG BZHIN
MTSAN NYID 'DZIN PAS

NA CHOS TE, DNGOS PO'I CHOS THAMS CAD DO, ,DE YANG 'DI LTAR DNGOS
PO THAMS CAD SEMS TZAM STE, DPER NA RMI LAM NA KHANG KHYIM DANG,
SKYED MOS TSAL DANG, RDZING BU DANG, RTA DANG, GLANG PO DANG MI
LA SOGS PA'I GZUGS SU SEMS NYID SNANG BA LTAR SEMS NYID DNGOS PO

DE DANG DE'I RNAM PAR SNANG STE, SEMS LAS BYUNG BA NI SEMS LAS
GUNG NA MED PA'I PHYIR RO, ,DE SKAD DU YANGS BCU PA LAS, KHAMS
GSUM PA 'DI DAG NI SEMS TZAM MO ZHES GSUNGS LA, 'PHAGS PA LANG
KAR GSHEGS PA LAS KYANG, JI LTAR BYIS PAS RNAM BRTAGS PA'I, ,

PHYI ROL DON NI YOD MIN PAS, ,BAG CHAGS KYIS NI DKRUGS PA'I SEMS,
,DON DU SNANG BA RAB TU SKYE, ,ZHES GSUNGS TE, BAG CHAGS KYIS
DKRUGS PA NI BAG CHAGS KYIS BRTZON ZHING BSLAD PA'O, ,CHOS THAMS
CAD SEMS TZAM YIN MOD, YANG DE RANG BZHIN GYIS SNANG ZHING 'OD
GSAL

PA'I PHYIR YIN ZHE NA, GDOD NAS ZHES BYA BA LA SOGS PA GSUNGS TE,
GDOD NAS NI THOG MA MED PA NYID NAS SO, ,THOG MA MED PA NYID NAS
SGRIB PA THAMS CAD KYI DRI MA MED PAS NA DAG PA'O, ,SGRIB PA
RNAMS KYI BAG CHAGS MED PAS NA RNYOG PA MED PA'O, ,CING ZHES BYA
BA NI GANG GI

@184A *, ,PHYIR ZHES BYA BA'I DON TO, ,GANG GO PHYIR GDON MA NAS
DAG PA'I PHYIR RANG BZHIN GYIS SNANG LA RNYOG PA MED PA'I PHYIR
RANG BZHIN GYIS 'OD GSAL PA'O, ,'O NA DRI MA RNAMS KYANG YOD LA
DE'I BAG CHAGS RNAMS KYANG YOD BZHIN DU CI'I PHYIR DAG PA DANG
RNYOG PA MED CE NA, DE

DAG GI RANG BZHIN DE MA YIN PA'I PHYIR TE, NAM MKHA' LA RDUL
DANG, DU BA DANG, KHUG RNA LA SOGS PA BZHIN DU DRI MA RNAMS DE LA
GLO BUR BA YIN PA'I PHYIR RO, ,DE BAS NA CHOS RNAMS NI RANG BZHIN
GYIS 'OD GSAL BA'O, ,CI STE DE LTAR MA GYUR NA 'GA' YANG BYANG
CHUB THOB PAR MI 'GYUR TE,

SEMS KYI RANG BZHIN DRI MAR GYUR NA SEMS YOD PA DE ZAD PAR 'GYUR
BA MI RIGS PA'I PHYIR RO, ,DE'I PHYIR RANG BZHIN KYIS [*GYIS] 'OD GSAL
BA'I SEMS NYID BYANG CHUB KYI RGYU YIN LA, BYANG CHUB KYI 'BRAS
BU YIN NO, ,BYANG CHUB DE YANG BAG CHAGS DANG BCAS PA'I SGRIB PA
THAMS CAD

ZAD PAS SEMS KYI RGYUD SHIN TU RNAM PAR DAG PA YIN LA, DE NYID NI
CHOS KYI SKU STE, LONGS SPYOD RDZOGS PA DANG SPRUL PA'I SKUS
BSDUS PA'I CHOS RNAMS KYI GZHI DANG GNAS SU GYUR PAS NA SKU'O,
,DE LA CHOS KYI SKU NYID KYIS NI SANGS RGYAS BCOM LDAN 'DAS RNAMS
RANG BYUNG BA

YIN TE, SGRIB PA THAMS CAD ZAD PAS RANG NYID 'BA' ZHIG TU 'GYUR
PA STE, RANG GI RANG BZHIN KHO NA SNANG NGO ZHES BYA PA'I DON TO,
,SKU GSUM GYIS NI YE SHES LNGA POR 'GYUR TE, DE LA DE DAG GI YE
SHES LNGA NI ME LONG LTA BU'I YE SHES DANG, MNYAM PA NYID KYI
YE SHES DANG,

SO SOR RTOG PA'I YE SHES DANG, BYA BA GRUB PA'I YE SHES DANG,
CHOS KYI DBYINGS SHIN TU RNAM PAR DAG PA'I YE SHES SO, ,DE LA ME
LONG LTA BU'I YE SHES NI ME LONG DRI MA MED PA LTAR DAG CING
MTHA' MED LA RTAG PA STE, YE SHES BAR MA GSUM GYI GNAS SU GYUR PA
DANG, YE

SHES GZHAN THAMS CAD KYI GZUGS BRNYAN 'CHAR BA'I GNAS YIN LA,
GZUGS BRNYAN GANG ZHIG SHAR BAS DE BZHIN GSHEGS PA RNAMS KYIS
RNAM PA THAMS CAD DU CHOS THAMS CAD GZIGS PAR GYUR PA'O, ,MNYAM
PA NYID KYI YE SHES NI RTAG TU BYAMS PA CHEN PO DANG SNYING

@184B RJE CHEN PO DANG MTSUNGS PAR LDAN PAS SEMS CAN THAMS CAD
BDAG NYID KHYAD PAR MED PAR MKHYEN PA'O, ,SO SOR RTOG PA'I YE
SHES NI SHES BYA THAMS CAD LA THOGS PA MED PA DANG, TING NGE
'DZIN DANG, GZUNGS THAMS CAD KYI GNAS SU GYUR PAS 'KHOR GYI DKYIL
'KHOR DU BDAG

NYID KYI PHUN SUM TSOGS PA THAMS CAD STON PAR MDZAD CING, CHOS
KYI CHAR CHEN PO 'BEBS PAR MDZAD PA'O, ,YE SHES GANG GIS DE BZHIN
GSHEGS PA RNAMS 'JIG RTEN GYI KHAMS MTHA' YAS PA THAMS CAD DU SKU
DANG GSUNG DANG THUGS KYI SPRUL PA RNAMS KYIS MTHA' YAS PA'I

SEMS CAN RNAMS KYI DON MDZAD PA DE NI DE RNAMS KYI BYA BA GRUB
PA'I YE SHES SO, ,YE SHES GANG GIS DE BZHIN GSHEGS PA RNAMS CHOS
THAMS CAD KYI DE BZHIN NYID SHIN DU RNAM PAR NGAG PA LA GZIGS PA
STE, MTSAN MA'I DRI MA THAMS CAD SHIN TU MI SNANG PAS DE TZAM DU
GZIGS PA STE, DE NI DE RNAMS KYI

CHOS KYI DBYINGS SHIN TU RNAM PAR DAG PA'I YE SHES SO, ,DE LA YE
SHES DANG PO GSUM NI LONGS SPYOD RDZOGS PA'I SKU'O, ,BZHI PA NI
SPRUL PA'I SKU'O, ,LNGA PA NI CHOS KYI SKU'O PHYOGS GCIG STE,
RANG BYUNG YANG YIN LA YE SHES LNGA PA YANG YIN PAS DE LA DE SKAD
CES BYA STE, DE BZHIN GSHEGS PA RNAMS ZHES BYA BA'I DON TO, ,DE
LAS

ZHES BYA BA NI RANG BZHIN GYIS 'OD GSAL BA'I RGYU DE LAS SO,
,THABS BRJOD PA ZHES BYA BA NI 'BRAS BUR GYUR PA DE RNAMS LA
THABS GTZO BOR GYUR PAR BSTAN PA STE, 'DI LTAR RGYU YOD DU ZIN
KYANG THABS MA RTOGS PAR 'BRAS BUR 'GYUR PA MA YIN TE, RGYU NI
THOG MA MED PA'I DUS CAN YIN PAS THAMS

CAD THOG MA NYID NAS BYANG CHUB PAR THAL PAR 'GYUR BA'I PHYIR RO,
,DE BAS NA THABS GTZO BOR GYUR PAR BSTAN TO, ,DE CI ZHIG CE NA,
RNAL 'BYOR MA RNAMS ZHES BYA BA LA SOGS PA GSUNGS TE, RNAL 'BYOR
MA RNAMS NI MKHA' 'GRO MA LNGA'O, ,SBYOR BA'I MA ZHES BYA BA NI
SGYU 'PHRUL CHEN MO'O,,

KHAMS GSUM PO NI MA LUS KUN, ,ZHES BYA BA NI KHAMS GSUM PA THAMS
CAD DE, DE DAG LAS YANG DAG PAR BYUNG BA NI RIGS KYI DBANG PO
RNAMS DANG RIGS RNAMS SO, ,CI'I PHYIR DE DAG KHAMS GSUM PA YIN
ZHE NA, DE DAG DE BZHIN GSHEGS PA RNAMS KYI GSANG BA GSUM GYI RDO
RJE'I KHAMS

@185A *, ,SU 'DUS PA'I PHYIR RO, ,DE'I PHYIR DE DAG THABS YIN ZHE
NA, BYANG CHUB KYI SNOD DU GYUR PA'I MTSAN NYID RGYU PHUN SUM
TSOGS PA YOD PA LA 'DI RNAMS NYID BSGOM PA DANG BZLAS PA 'KHOR
DANG BCAS PAS MYUR DU BYANG CHUB THOB PAR BYED LA DE THOB NAS
KYANG DE DAG NYID LONGS

SPYOD PA DANG, SPRUL PA'I SKUS BSDUS PA RNAMS KYIS GZHAN RNAMS
SNOD JI LTA BA BZHIN DU BYANG CHUB RNAM PA GSUM THOB PAR BYED
PA'I PHYIR RO, ,MA LUS LUS PA MED PA ZHES BYA BA LA, MA LUS PA NI
RNAL 'BYOR MA LA SOGS PA PHUNG PO GSUM PO DE DAG LAS PHUNG PO
GCIG KYANG DOR BA MED PA'O,,

LUS LA MED PA NI PHUNG PO GCIG GIS YANG LHA GCIG KYANG DOR BA MED
PA STE, MA LUS PA YANG DE YIN LA LUS PA MED PA YANG DE YIN PAS DE
DAG LA DE SKAD CES BYA'O, ,GRUB CING ZHES BYA BA NI GANG ZHIG
RNAM PAR SHES PA TZAM GYIS SGRUB PA PO RNAMS LA LAM DANG 'BRAS BU
RANG BZHIN GYIS

RDZOGS PAR GYUR PA'O, ,CI'I BYIR 'GRUB CE NA, SGYU MAS KUN LA
RNAM PAR ROL PA'I PHYIR TE, LAM DANG 'BRAS BU LA SOGS PA'I GNAS
SKABS 'DI DAG THAMS CAD SGYU 'PHRUL CHEN MO KHO NA LA RAG LAS
PA'I PHYIR RO, ,'JIG RTEN GSUM BSGRUB PA CES GANG SNGAR BSTAN PA
DE'I NYE BAR BSTAN PA

MDZAD NAS, 'DOD PA THAMS CAD RAB STAR BA, ,ZHES BYA BA GANG SNGAR
BSTAN PA DE NYE BAR BSTAN PA'I PHYIR, SANGS RGYAS THAMS CAD CES
BYA BA LA SOGS PA GSUNGS TE, SANGS RGYAS THAMS CAD NI SANGS RGYAS
RNAMS SO, ,'PHROG PA ZHES BYA BA NI BDAG GAM BDAG GI DON GYI
PHYIR DGUG PA'O, ,LHA MCHOG NI

LHA'I GTZO BO RNAMS TE, BRGYA BYIN LA SOGS PA'O, ,SPYOD CES BYA
BA NI BKUG NAS NYE PAR SPYOD PA'I, ,RNAL 'BYOR NI TING NGE 'DZIN
NO, ,DE'I DBANG PHYUG NI SNYOMS PAR 'JUG PA DANG LDAN PA DAG LA
DBANG THOB PA'O, ,MIG 'PHRUL NI YOD PA DANG MED PA'I DMAG LA SOGS
PA JI LTAR

RIGS PAR SPRUL TE STON PA DANG, MI SNANG BAR YANG BYED PA'O,
,RMONGS PA NI BRGYAL PA'I GNAS SKABS SU GYUR PA'O, ,RENGS PA NI
MI G-YO BAR BYAS PA'O, ,BSKRAD PA NI GNAS NAS G-YO BA'O, ,BSAD PA
NI DKON MCHOG GSUM LA SOGS PA LA SHIN TU GNOD PAR BYED PA RNAMS

@185B GZHOM PA'O, ,SOGS PA'I SGRAS NI YAN LAG NYAMS PA DANG, RIMS
DANG, SRIN POS BZUNG BA LA SOGS PA BSDU'O, ,DBANG NI DBANG DU
GYUR PA STE, 'DI DBANG DU BYED PA'I LAS LA DBANG ZHES BYA'O, DGUG
PA NI RNAM PA GNYIS TE, RKANG PAS DGUG PA DANG, GONG BUR

DGAG PA'O, ,DANG PO NI SA LAS 'ONG BA'O, ,GNYIS PA NI NAM MKHA'
LAS 'ONG PA'O, ,LAS RNAMS NI DBANG DANG DGUG PA'I LAS GSUM MO,
,GZHAN GYI GRONG NA GZHAN GYI LUS LA 'JUG PA'O, SOGS PA'I SGRAS
NI GONG DU 'PHO BA LA SOGS PA GZUNG NGO, ,BYA BA NI GZHAN GYI
GRONG

LA SOGS PA LA DE DAG NYAMS SU BLANG PA'O, ,MI SNANG PA NI MI
MTHONG PAR BYA BA'O, ,ZHE 'GROS PA NI PHAN TSUN CHAGS PA DANG
LDAN PA DAG KYANG SDANG BAR BYA BA'O, ,RMUGS PA NI LKUGS PA'O,
,SA 'OG 'GRO BA NI LHA MA YIN GYI SGOR 'JUG PA'O, ,RIGS 'DZIN
'KHOR LOS SGYUR BA ZHES BYA BA LA,

RIG 'DZIN RNAMS TSAR BCAD PA DANG RJES SU GZUNG BA'I NUS BA CAN
DE NI 'KHOR LOS SGYUR BA STE DE'I DNGOS NI DE NYID DO, ,'CHI BA
MED PA DANG, RGAS PA MED PA DANG, NA BA MED PA GSUM PA NI GO SLA
STE, NA PA MED PA NYID DANG ZHES DANG GI DON SHES PAR BYA STE,
RMONGS PA LA SOGS PA DE DAG

THAMS CAD RNAL 'BYOR MA SGYU MA'I RIGS 'DI YIS BYA'O ZHES BYA BA
NI LHAG MA'O, ,SGYU MA ZHES BYA BA NI SGYU 'PHRUL CHEN MO STE DE
NYID NI RIG PA'I, ,SANGS RGYAS KYI CHOS THAMS CAD RO GCIG TU
SBYOR BAS RNAL 'BYOR TE, RNAL 'BYOR YANG YIN LA SGYU MA'I RIG PA
YANG YIN PAS NA DE SKAD CES BYA'O, ,DE

LTAR SANGS RGYAS THAMS CAD LAS 'PHROG PA LA SOGS PA'I LAS KYI
SBYOR BA KHA CIG NI RGYUD 'DI NYID LAS BRJOD PA YIN LA, KHA CIG
NI RGYUD GZHAN GYI RJES SU 'BRANGS TE BLTA BAR BYA'O, ,GANG ZHIG
RNAM PAR SHES PA TZAM GYIS ZHES BYA BA NI NYAMS SU BLANGS PA TZAM
MO ZHES BYA BA LA NYAMS SU BLANG BA

DE BSTAN PA'I PHYIR, SNGAGS KYI ZHES BYA BA LA SOGS PA GSUNGS TE,
SNGAGS NI SNGAGS KYI TSOGS SO, ,YI GE'I GZUGS NI YI GE LAS SKYES
PA'I GZUGS TE, SNGAGS DANG YI GE'I GZUGS DE DAG GI ZHES BYA BA'I
DON TO, ,RNAL 'BYOR PA NI SGRUB PO RNAMS SO, ,RNAM PAR ROL PA NI
LAS LA SOGS

@186A *, ,PA GRUB PA'I RNAM PA RTZE PA'O, ,SNGAGS JI LTAR NYAMS
SU BLANG ZHE NA, BKLAG PA DANG NI BSAM PA DANG, ,ZHES GSUNGS TE,
BKLAG PA NI NGAG GI BZLAS PA'O, ,BSAM PA NI YID KYI BZLAS PA'O,
,YI GE'I GZUGS NYID JI LTAR NYAMS SU BLANG ZHE NA, BSGOM PA ZHES
BYA BA LA

SOGS PA GSUNGS TE, BSGOMS PA NI YID KYIS RNAM PA RGYUN CHAGS SU
'JUG PAS LTA BA'O, ,TING 'DZIN ZHES BYA BA NI DMIGS PA DE NYID LA
SEMS GNAS PA'O, ,BKLAGS PA ZHES BYA BA LA SOGS PAS NI JI LTAR
NYAMS SU BLANGS PA'I 'BRAS BU STON PA YIN TE, BKLAGS PA ZHES BYA
BA NI BZLAS

BRJOD DO, ,RIG PA NI SGYU 'PHRUL CHEN MO'O, ,BYED PA ZHES BYA BA
NI DGUG PA LA SOGS PA'I LAS THAMS CAD BYED PA'O, ,RIG PA'I SGRA
GNYIS PAS NI BSGOMS PA LAS BYUNG BA'I SHES RAB STON TO, ,SANG
SKU'I BSGOM PA RDZOGS PA STE, RANG GI LHA'I GZUGS KYIS RNAM PAR
BDAG NYID GSA'

PAR BLTA'O, ,DNGOS GRUB BYED PA NI DES SGRUB PA PO PHYAG RGYA
CHEN POR SGRUB PA'O, ,GANG ZHES BYA BA NI LAS RNAMS KYANG SGRUB
PAR BYED PA STE, PHYAG RGYA CHEN PO'I DNGOS GRUB NI RANG GI LHA'I
GZUGS SU RDZOGS PAR BYAS LA RANG NGAM GZHAN GYIS MTHONG BAR 'GYUR
BA'O, ,BDE BLAG TU NYAMS

SU BLANG BA BSTAN PA'I PHYIR, BRTUL ZHUGS MED CES BYA BA LA SOGS
PA GSUNGS TE, 'DIR MED CES BYA BA'I SGRAS NI BYED PA ZHES BYA BA
SNGA MA DANG SBYAR TE BYA BA MA YIN NO ZHES BYA BA'I DON TO,
,BRTUL ZHUGS NI KHRUS GSUM DANG, GOS GSUM BRJE BA LA SOGS PA'O,
,DKA' THUB NI SNGO TSOD

DANG, SRED ZA BA LA SOGS PA'O, ,DKA' SPYOD NI BA BSTEN PAR DKA'
BA STE 'DI NI BSTAN PA'O, ,'DI'I NYE BAR BSTAN PA NI, SMYUNG BA
DANG, SNGOM PA MED PA'O, ,DE LA SMYUNG BA NI DUS MA YIN PAR MI ZA
BA'O, ,SNGOM PA NI 'DOD CHAGS SDOM PAR GYUR CING KHYIM LA YIN NA
YANG TSANGS PAR SPYOD

PA'O, ,RNAM PAR SHES PA LNGA DANG LHAN CIG SKYES PA'I TSOR BA SIM
PA NI BDE BA'O, ,YID KYI RNAM PAR SHES PA DANG LHAN CIG SKYES
PA'I SIM PA NI DGA' BA STE, DES SGRUB PA PO RNAMS LA SGRUB PAR
'GYUR BA'O, ,BSGOMS PA LAS BYUNG BA NI MKHA' 'GRO MA CHEN MO
DANG, DE'I GZUGS BSGOM

@186B PA'I PHYI ROL GYI BUD MED NI SHES RAB BO, ,THABS NI DE LA
NYE BAR BGROD PA STE, BDAG NYID DPAL HE RU KA'I GZUGS SU BSGOMS
PAS NYE BAR SPYOD PA'O, ,SOGS PA'I SGRAS MCHOD PA RNAM PA LNGA
DANG, 'DOD PA'I YON TAN LNGA RNAMS KYANG GZUNG NGO, ,DE RNAMS
KYIS RTAG TU STE

THUN MTSAMS RNAMS SU'O, ,SHES RAB DANG THABS KYIS RE ZHIG JI LTAR
NA DGA' BA DANG BDE BAR 'GYUR ZHE NA, LTE BA'I DBUS GNAS ZHES BYA
BA LA SOGS PA GSUNGS TE, LTE BA NI PADMA'I LTE BA'O, ,DE'I DBUS
SU GNAS PA DE SU ZHIG CE NA, DPA' BO ZHAS BYA BA LA SOGS PA
GSUNGS TE,

RGYUN MI 'CHAD PAR BRTZON PA DANG LDAN PAS NA DPA' BO STE RDO RJE
SEMS DPA'O, ,DE 'DIR SNOD GANG NA GNAS SHE NA, KARnI KA ZHES BYA
BA LA SOGS PA GSUNGS TE, LTE BA'I PADMA'I KARnI KA LA'O, ,GSANG
BA'I SPYOD YUL NA GSANG ZHING SBA BAR BYA BA'I PHYIR SPYOD YUL
TE, NYI MA DANG ZLA BA

KHA SBYAR BA'I SPYOD SNOD CES BYA BA'I DON TO, ,'DI TZAM GYIS NI
DE GNAS PA'I SNOD BSTAN NAS RANG BZHIN BSTAN PA'I PHYIR, SEMS
DANG ZHES BYA BA LA SOGS PA GSUNGS TE, SEMS NI RNAM PAR SHES
PA'O, ,TSIG GCIG LA YANG NGES PAR GZUNG BAR SNANG STE DPER NA CHU
TZAM

'THUNG BAL ZAS SU CHU 'THUNG ZHES BYA BA DANG, RLUNG TZAM ZA BAL
BA ZAS SU RLUNG ZA ZHES BYA BA LTA BU'O, ,DE BZHIN DU 'DIR YANG
RNAM PAR SHES PA LAS MA GTOGS PA'I GZUNG BA MED PAS SEMS KYI
SGRAS SNA TSOGS 'DI DAG SEMS TZAM MO ZHES NGES PAR GZUNG NGO,
,SEMS DE YANG SEMS

MED PA'O, ,CI'I PHYIR SEMS SHE NA, GZUNG BA MED PA'I PHYIR RO,
,CI'I PHYIR SEMS MED PA ZHE NA, GZUNG BA MED PAS 'DZIN PA YANG
MED PA'I PHYIR RO, ,GANG GI PHYIR 'JIG RTEN NA DON 'DZIN PA NI
RNAM PAR SHES PAR GRAGS LA, RNAM PAR SHES PA NYID NI SEMS YIN PAS
SEMS KYANG

DE YIN LA SEMS MED PA YANG DE YIN PAS NA SEMS MED PA'O, ,GAL TE
'DZIN PA'I MTSAN NYID KYIS SEMS DANG BRAL BAS, DE SEMS MED PA YIN
NA SEMS GANG GI MTSAN NYID DANG LDAN PAS DE LA SEMS ZHES CI'I
PHYIR BYA ZHE NA, SEMS KYI GZUGS ZHES BYA BA GSUNGS TE,

@187A *, ,GSAL BA'I PHYIR SEMS KYI GZUGS TE, SEMS DANG, SNANG BA
DANG, MYONG BA DANG, YONGS SU GSAL BA DANG, KLOG TU GYUR PA MA
YIN PA ZHES BYA BA'I BAR DU STE, RANG BZHIN 'DI LA YOD PAS NA
SEMS KYI GZUGS TE, SEMS KYI GZUGS KYI MTSAN NYID DE DANG LDAN

PAS SEMS ZHES BYA'O, ,'O NA RNAM PAR SHES PA THAMS CAD DE LTA BU
NYID YIN BZHIN DU DPA' BO LA YANG KHYAD PAR GYI RANG BZHIN CI
ZHIG YOD CE NA, YE SHES ZHES BYA BA LA SOGS PA GSUNGS TE, RANG NI
GNYUG MA'O, ,BZHIN NI DE'I NGO BO STE DE'I RANG BZHIN NO, ,'DIS
SHES PAR BYED PAS

RNA YE SHES YIN LA SHES PAR BYA BAS NA SHES BYA'O, ,YE SHES DANG
SHES BYA NI ZLAS DBYE BA STE, YE SHES BYA BA'I RANG BZHIN 'DI LA
YOD PAS NA YE SHES ZHES BYA BA'I RANG BZHIN GZHAG GO, ,DE LA SO
SO'I SKYE BO RNAMS KYI NI RANG BZHIN MA YIN PA YANG SHES BYAR
'GYUR TE, GZUNG BA DANG 'DZIN

PA DAG DE DAG GIS BRTAGS PA'I PHYIR TE, GZUNG BA DANG 'DZIN PA'I
RNAM PA DNGOS POR MED BZHIN DU DE RNAMS LA SNANG BA'I PHYIR RO,
,GANG YANG MED PA DANG, DNGOS PO MA YIN PA DE NI RNAM PAR SHES
PA'I GNYUG MA'I RANG BZHIN MA YIN NO, ,'O NA CI ZHIG CE NA,
'KHRUL PAS SGRO BTAGS

PA STE, 'KHRUL BAS MTSAN MAR GZUNG PA'I PHYIR 'KHRUL PA'I MTSAN
MA'O ZHES BRJOD DO, ,GANG DAG GI RANG BZHIN MA YIN PA'I SHES BYAR
GYUR PA DE RNAMS KYI YE SHES KYANG RANG BZHIN MA YIN PAR 'GYUR TE
'DI DAG 'KHRUL PA'O, ,'DI LTAR 'KHRUL PA'I DBANG GIS MED PA DANG
DNGOS

PO MA YIN PA YANG SNANG STE, DE'I PHYIR 'KHRUL PA DE YANG DE DAG
GI SHES PA MA YIN TE, SNANG BA'I RGYUR GYUR PA'I PHYIR RO,
,'KHRUL PA DE NI BLO YIS BSLAD PA YIN GYI BLO'I GNYUG MA'I RANG
BZHIN NI MA YIN TE, DRI MA RNAMS GLO BUR BA YIN PA'I PHYIR RO,
,DE'I PHYIR RANG BZHIN MA YIN PA YANG DE

RNAMS KYI SHES PA YIN NO, ,DON DAM PA'I BYANG CHUB KYI SEMS NI
SPROS PA MED PA'I YE SHES KYI BDAG NYID DE, SPROS PA NI 'KHRUL
PA'O, ,DE BAS NA DE LA SPROS PA THAMS CAD MED PAS RANG BZHIN NYID
DE'I YE SHES YIN GYI 'KHRUL PA NI MA YIN TE, SPROS PA'I MTSAN MA
THAMS CAD DE LA MI SNANG

@187B ZHING NUB PA'I PHYIR RO, ,RANG BZHIN NYID DE'I SHES BYA YIN
GYI MED PA DANG DNGOS PO MA YIN PA YANG YIN MA YIN NO, ,TSIGS SU
BCAD PA PHYED PO NGES NI DPA' BO'I DON DAM PA'I BYANG CHUB SEMS
KYI SPROS PA MED PA'I YE SHES KYI NGO BO'I RANG BZHIN DNGOS SU
BSTAN NAS BDE BA CHEN

PO'I NGO BO NI SHUGS KYIS STON PA STE, SPROS PA MED PA'I YE SHES
DANG BDE BA CHEN PO NI LHAN CIG SKYES PA YIN PA'I PHYIR RO, ,DE
SKAD DU RNAM PAR MI RTOG PA LA 'JUG PA'I GZUNGS LAS, DAM CHOS 'DI
LA RGYAL SRAS RNAMS, ,MI RTOG BSAM PAS BRTAN GNAS NA, ,RIM GYIS
RGAL

DKA' RTOG PA LAS, ,'DAS NAS RNAM PAR MI RTOG RNYED, ,RAB ZHI MI
G-YO RNAM PA STE, ,DBANG BSGYUR MI MNYAM MNYAM PA YIN, ,RNAM PAR
MI RTOG BDE BA NI, ,BYANG CHUB SEMS DPA' DE LAS THOB, ,CES GSUNGS
TE, DAM CHOS 'DI LA ZHES BYA BA NI THEG PA CHEN PO'O, ,RGYAL

SRAS ZHES BYA BA NI BYANG CHUB SEMS DPA' RNAMS SO, ,BRTAN GNAS
ZHES BYA BA NI MI G-YO BAR GNAS PA'O, ,RNAM RTOG 'DI NI RGAL DKA'
BA STE, RNAM PAR RTOG PA RNAM PA BZHI'O, ,RIM BZHIN 'DAS PA NI DE
LAS 'DAS PA'O, ,MI RTOG RNYED PA NI RNAM PAR MI RTOG CING SPROS
PA MED PA'I

YE SHES THOB PAR 'GYUR BA STE, ,DE'I PHYIR RNAM PAR MI RTOG PA'I
YE SHES DE NYID KYI BDE BA THOB PAR 'GYUR RO, ,'DIR NYON MONGS PA
MED PAS NA RAB TU ZHI BA'O, ,NYAMS PA MED PAS NI MI G-YO BA'O,
,'JIG RTEN DANG 'JIG RTEN LAS 'DAS PA'I BDE PA THAMS CAD LAS
'PHAGS PAS NA

DAM PA'O, ,JI LTAR 'DOD PA DANG JI SNYED 'DOD PA MNGON DU BYED
PA'I PHYIR DBANG BSGYUR BA'O, ,DE LAS GZHAN PA'I BDE BA DANG RIGS
MTSUNGS PAS NA MNYAM PA'O, ,KHYAD PAR BZHI PO DE DAG GIS KHYAD
PAR DU 'PHAGS PAS NA MI MNYAM PA YANG YIN NO, ,DE LTA BUR GYUR
PA'I DPA' BO DE NI

BDAG GIS BSHAD PAR BYA'O ZHES BYA'O, ,THEG PA GANG LA GRAGS SHE
NA, SANGS RGYAS BSTAN PA ZHES BYA BA GSUNGS TE, THEG PA GANG GIS
SANGS RGYAS SU 'GYUR PA'I BSTAN PA NI SANGS RGYAS BSTAN PA STE,
THEG PA CHEN PO ZHES BYA BA'I DON TO, ,'O NA SNGAR TSIGS SU BCAD
PA PHYED KYIS DE BSTAN

@188A *, ,ZIN BZHIN DU YANG BSHAD PAS CI ZHIG BRJOD CE NA, DE'I
PHYIR ZAB MO ZHES BYA BA GSUNGS TE, THEG PA CHEN PO LAS GSANGS
SNGAGS KYI THAG PA NI ZAB STE GANG GI PHYIR PHA ROL TU PHYIN PA'I
TSUL LAS GSANG SNGAGS KYI TSUL BYANG CHUB KYI SEMS KYI PHYAG
RGYA'I RNAM PA 'KHOR

DANG BCAS PAS MYUR BA KHO NAR BYANG CHUB SGRUB PA'I PHYIR BSGOM
PAR BYA STE, MTSAN NYID MI MTHUN PA'I PHYIR RO, ,DE YANG DA DUNG
MA GSUNGS TE, DE BAS NA BSHAD PAR BYA ZHES GSUNGS SO, ,DE NYID
A'A LI K'A LI ZHES BYA BA LA SOGS PA GSUNGS PA STE, DE LA ZHES
BYA BA NI NYI MA DANG ZLA BA KHA SBYAR BA

LA'O, ,NGES PAR SBYAR ZHES BYA BA NI NGES PAR BCING BA'I PHYIR
SBYAR BA'O, ,CI ZHIG CE NA, RI MO STE DPA' BO DE NYID LAS ZLA
BA'I DBUS KYI BU BA SHIN TU PHRA BA LAS BYUNG BA DBYER MED LA
GCAD DU MED PA PADMA'I RTZA BA'I SNAL MA LTA BU'I 'OD PHRA MO'I
SKUD PA LTA BU'O, ,JI LTAR SBYAR ZHE NA, A'A LI K'A LI MNYAM

BYAS ZHES BYA BA GSUNGS TE, A'A LI K'A LI DAG MNYAM PA GANG LA
YOD PA DE LA DE SKAD CES BYA'O, ,DE LA DE SKAD JI LTA BU ZHE NA,
MU TIG GI PHRENG BA BRGYUS PA LTA BUR SBYAR NAS SO, ,JI LTAR
MNYAM PAR BYA ZHE NA, GANG GI PHYIR K'A LI PHYED MAR BGOS TE DUM
BU GNYIS SU BGOS BA K'A LI'I SGRAS

BSHAD LA DE YANG NGA DANG YA SPANGS TE BCU DRUG PA GNYIS SU
BYA'O, ,DE BAS NA DE DAG MNYAM POR GYUR PA'I 'OD KYI RI MOS KHA
SBYAR BA'I RIM PA GSUM DU BSKOR BAS DKRI BAR BYA STE, YI GE RNAMS
KLOG PA'I RIM PA BZHIN DU ZLA BA'I STENG DU BRGYUD DE DGOD DO,
,DE LA PHRENG BA DBUS MA LA NI A'A LI

RNAMS SO, ,THA MA GNYIS SU NI K'A LI PHYED PHYED DO, ,DE SKAD DU,
BZANG PO'I YI GE'I PHRENG BA RNAMS, ,ZHES 'OG NAS BSTAN PAR 'GYUR
LA, DPAL BDE MCHOG BLA MA LAS KYANG, YI GE KA NAS HA YI BAR, ,NGA
NYA SPANGS NAS DGOD PAR BYA, ,DHA NAS KshA YI BAR THUG PAR,
,PHRENG BA GNYIS NI

MNYAM POR BRI, ,AA LA SOGS PAR DBUS GNAS PAR, ,BZLA BA'I DKYIL
'KHOR LA DGOD BYA, ,ZHES GSUNGS SO, ,RI MO'I STENG DU ZHES BYA BA
LA SOGS PA LA, 'OD KYI RI MO GZHAN SHES RAB KYI 'DOD CHAGS KYI ME
'BAR BA GANG GI TSE DPA' BO LA GYEN DU LDANG BA DE'I TSE DE'I 'OG

@188B TU 'BAB PAR BYED PAR 'GYUR RO, ,'DI 'DZAG PA NI 'BAB PA'I
SGRAS BSTAN TE, RGYUN 'DZAG PA ZHES BYA BA'I DON TO, ,CI STE 'BAB
PAR BYED PA DES CI ZHIG 'DZAG PAR 'GYUR ZHE NA, BDUD RTZI ZHES
BYA BA GSUNGS TE, THAR PA YIN PA'I PHYIR DANG, ZAD PA MED PA'I
PHYIR BDUD RTZI STE, BDE BA

CHEN PO'O, ,JI LTA BU ZHE NA, THIGS PA'I GZUGS ZHES BYA BA GSUNGS
TE, BDE BA CHEN PO'I KHA DOG DKAR PO'I THIG LE'I GZUGS KYIS DPA'
BO ZHES BYA BA'I DON TO, ,JI LTAR 'DZAG PAR 'GYUR ZHE NA, KHU
BA'I TSUL GYIS ZHAS BYA BA GSUNGS TE, RNAM PAR DAG PA'I YE SHES
KYI RO BSIL

ZHING BDE BA ZHU BA'I RANG BZHIN CAN YIN PAS NA, KHU BA DANG CHOS
MTHUN PA'I PHYIR KHU BA'I SGRAS BSTAN TE, TSUL DES 'BAB CING
'DZAG PA STE, DE NYID 'DZAG PAR 'GYUR RO ZHES BYA BA'I DON TO,
,A'A LI K'A LI ZHES BYA BA LA SOGS PA DE DAG GI NI DER DPA' BO DE
LEGS PAR GNAS PA BSTAN LA,

RI MO STENG DU ZHES BYA BA LA SOGS PAS NI DE'I LAS BSTAN CING KHU
BA'I TSUL GYIS ZHES BYA BA LA SOGS PAS NI RANG BZHIN GYIS KHYAD
PAR BSTAN TO, ,THIGS PA'I GZUGS ZHES BYA BAS NI DE'I PHYAG RGYA'I
RNAM PA BSTAN TO, ,YANG DE JI LTAR NA PHYAG RGYA'I RNAM PAR 'GYUR
ZHE NA, 'DIR BRJOD

PAR BYA STE, GANG ZLA BA LTAR DKAR BA'I THIG LE PHRA MO DE NI
SEMS TE, NANG NA GSAL BA'I PHYIR RO, ,GANG YANG DE TZAM LA SEMS
GNAS PA DE NI SEMS TZAM STE, DE LAS MA GTOGS PA'I DON GZHAN MI
DMIGS PA'I PHYIR RO, ,GANG YANG DE'I GZUNGS PA MED PAS 'DZIN PA
MED

PA DE NI DE'I SEMS MED PA STE, DE'I PHYIR 'DI NI STONG PA'I GZUGS
CAN NO, ,GANG YANG DE'I GSAL ZHING BDE NI SEMS KYI GZUGS SO,
,GANG YANG DE TZAM LA SEMS GNAS PAS SPROS PA THAMS CAD KYI MTSAN
MA NUB PA DE NI DE'I YE SHES ZHES BYA BA'I RANG BZHIN BDAG GO,
,RDO RJE SEMS

PA'I YE SHES KYI PHYAG RGYA SHIN TU PHRA BA'I RNAM PA DE, DPAL
GSANG BA 'DUS PA LAS KYANG, NAM MKHA'I DBYINGS KYI DBUS GNAS PAR,
,ZLA BA'I DKYIL 'KHOR BSGOM PAR BYA, ,SANGS RGYAS GZUGS SU RNAM
BSGOMS NAS, ,PHRA MO'I RNAL 'BYOR BSGOM PAR BYA, ,SNA YI RTZE MOR

@189A *, ,YUNGS KAR BSAM, ,'GRO DANG MI 'GRO YUNGS KAR LA, ,GSANG
BA'I YE SHES KYIS BRTAGS PA'I, ,YE SHES GNAS NI NYAMS DGA' BSGOM,
,ZHES GSUNGS LA, DPAL RDO RJE BDUD RTZI 'BYUNG BA'I RGYUD LAS
KYANG, PHRA MO'I RNAL 'BYOR 'DI BZHI DANG

LDAN PAR GSUNGS TE, RIG PAR MI G-YO GNAS NAS NI, ,BDUD RTZI'I
BSAM GTAN BSAM PAR BYA, ,BDUD RTZI THIGS PA'I GZUGS KYIS NI, ,DE
NYID MCHOG GI BSAM GTAN BYA, ,NAM MKHA'I DBUS SU ZLA 'DRA BA'I,
,STONG PA'I DE NYID ZHES BYAR BRJOD, ,ZAD MED NYAMS

MED PHRA BA STE, RDO RJE SEMS DPA' MI SHIGS PA'O, ,GE SAR GSANG
BA'I SPYOD YUL LA, ,LTE BA'I DBUS GNAS BZHUGS PA'I LHA, ,BHA GA
LING GA DBUS GNAS NAS, ,KHU BA'I GZUGS KYIS 'DZAG PAR 'GYUR,
,ZHES SO, ,DE BAS NA NI LTAR BKLAGS PA'I RIM PA BZHIN DU

'DI'I RNAL 'BYOR DANG LAS DAG BYA'O, ,GANG YANG KHA CIG GI RGYUD
'DIR GNAS BZHIR 'KHOR LO BZHI BSGOMS PAS GTUM MO SBAR BAS RANG GI
'KHOR LO BZHI PO BSRO BA DANG, DE LAS BYUNG STE SPROS NAS SANGS
RGYAS THAMS CAD KYI 'KHOR LO BZHI RNAMS BSROS TE ZHU BA LAS BYUNG
BA SLAR 'ONG

STE BDE BA CHEN PO'I 'KHOR LO LA ZHUGS NAS YI GE HAm LAS BDUD
RTZI 'DZAG PAR GZHAN DAG TU BSTAN PA DE THAMS CAD BTUS NAS 'DIR
SBYOR BAR BYED PA DE NI RIGS PA MA YIN TE, DE DAG STON PA'I TSIG
MED PA'I PHYIR RO, ,RGYUD THAMS CAD NI MNGON PAR RTOGS PA SNA
TSOGS YIN PA DANG, RGYUD 'DIR

NI MNGON PAR RTOGS PA SHIN TU MDOR BSDUS PA YIN PA'I YANG PHYIR
RO, ,GANG GANG ZHES BYA BA LA SOGS PAS NI BYA BA GZHAN GSUNGS TE,
DBANG PO NI MIG LA SOGS PA'O, ,LAM NI YUL NYID DO, ,SKYE BAR
'GYUR ZHES BYA BA NI THOB PA STE, DNGOS PO GANG DAG MTHONG BA
DANG THOS PA DANG, BSNAMS

PA DANG, MYANG BA DANG, REG PA DANG, CI YANG RUNG BA DANG DE DAG
THAMS CAD SANGS RGYAS KYI RNAG BZHIN TE, DE DAG MA LUS PA SO SOR
SANGS RGYAS KYI RANG BZHIN DU NGES PAR BYA'O, ,JI LTAR SANGS
RGYAS KYI RANG BZHIN ZHE NA, NGO BO NYID KYIS TE, RANG BZHIN DANG
BCOS MA MA YIN PA ZHES BYA BA'I

@189B BAR DU STE, 'DI LTAR THOG MA DANG THA MA MED PA'I CHOS KYI
DBYINGS NI CHOS THAMS CAD KYI RANG BZHIN TE, CHOS KYI DBYINGS DE
NYID NI SANGS RGYAS THAMS CAD KYI RANG BZHIN GYI MCHOG STE, RANG
BZHIN DES 'GRO BA RNAMS SANGS RGYAS THAMS CAD KYI NGO BO YIN NO,
,RANG BZHIN 'BA' ZHIG GIS KYANG

MA YIN TE, MCHOG TU GZHAG PA'I RNAL 'BYOR GYIS KYANG YIN TE, MA
SMOS MOD KYI KYANG GI SGRA BLTA BAR BYA'O, ,MCHOG CES BYA BA NI
'JIG RTEN LAS 'DAS PA'I YE SHES SPROS PA MED PA DPA' BO ZHES BYA
BAR GRAGS PA'O, ,DES GZHAG PA NI BSKYED CING SPRUL PA STE, DPA'
BO'I RGYUD

MTHUN PAR 'GYUR PAR BYA'O ZHES BYA BA'I DON TO, ,DE'I RNAL 'BYOR
NI LHAG PAR MOS PA STE, MIG LA SOGS PA LA GZUGS LA SOGS PA 'DI
DAG DPA' BO NYID KYI RGYU MTHUN PA YIN NO ZHES LHAG PAR MOS PAR
BYA'O ZHES BYA BA'I DON TO, ,DAM TSIG CHEN PO ZHES BYA BA LA SOGS
PAS NI YANG

BYA BA GZHAN GSUNGS TE, DAM TSIG NI DKYIL 'KHOR GYI LHA RNAMS SO,
,DE DANG BCAS PA'I DKYIL 'KHOR GYI BDAG PO NI DAM TSIG CHEN PO'O,
,DE'I DNGOS GRUB NI BSKYED PA'O, ,NI ZHES BYA BA'I SGRA NI TSIG
KHA BSKANG BA'O, ,DNGOS GRUB DE NI RIL BU CHEN POS SGRUB PA STE,
RIL BU NI YE SHES

KYI THIG LE STE, THIG LE BZHI BSKOR BA'O, ,DBUS KYI THEG LE NI
ROL BU CHEN PO STE, THIG LE BZHI BSKOR BSKYED PA'O, ,DKYIL 'KHOR
GYI DNGOS GRUB NGES CI ZHIG BYA HE NA, SGYU 'PHRUL CHEN MO ZHES
BYA BA LA SOGS PA GSUNGS TE, DKYIL 'KHOR GYI BDAG PO DPAL HE RU
KA NI SGYU 'PHRUL

CHEN MO YIN LA, DE'I RIG PA SANGS RGYAS MKHA' 'GRO MA YANG SGYU
'PHRUL CHEN MO STE, DE DAG RANG BZHIN GCIG PA'I PHYIR RO, ,DE'I
RAB TU SBYOR BA NI KUN DU 'KHYUD PA DANG TZU MBA NA LA SOGS PA
STE, DE'I SBYOR BA DANG SDOM PA NYAMS SU BLANG BAR BYA STE, DE LA
LTE BA'I PADMA'I KAR NI KAR NYID MA DANG ZLA BA SBYAR

BA'I DBUS SU THIG LE PHRA MO DKAR PO GNAS PA NI SBYOR BA'O, ,SDOM
PA NI BDE MCHOG STE SO SOR DBUGS DANG RNAM PAR BCAD PA'I MTHAR
BDE BA CHEN PO'I LAS BYA BA STE, RI MO'I STENG DU 'BAR BA'I
MTHAR, ,ZHES BYA BA LA SOGS PA'I TSIGS SU BCAD PAS GANG LNGAR
GSUNGS PA'O, ,CI 'DI 'BA'

@190A *, ,ZHIG BYA'AM ZHE NA, MCHOD PA LNGA DANG ZHES BYA BA LA
SOGS PA GSUNGS TE, BCU PO 'DI DAG LHAN CIG CES BYA BA'I DON TO,
,YE SHES KYI THIG LE STE, MKHA' 'GRO MA'I PADMA'I NANG DU BABS
PA'I THIG LE DE LAS ME TOG LA SOGS PA'I RNAM PA BCU'I SPRIN GYIS
SO SOR KHYAB

PAR RIM GYIS SPRO BAR BYA STE, ME TOG DANG, BDUG PA DANG, DRI BYA
BA'I DON TO, ,DE YANG BAR SPYAD PAR BYA BAS NA MCHOD PA LNGA'O,
,MA THOB PA RNAMS 'DOD CING DON DU GNYER BAR BYA BA YIN PAS NA 'DOD
PA'O, ,THOB PA RNAMS YANG DANG YANG DU GOMS PAR BYA ZHING

SPYAD PAR BYA BAS NA YON TAN TE, 'DOD PA YANG DE LA YON TAN LNGA
YANG DE YIN PAS NA 'DOD PA'I YON TAN TE, GYA NOM PA'I GZUGS DANG,
SGRA DANG, DRI DANG RO DANG, REG BYA RNAMS SO, ,DE LA SNGOM PAS
NI GSANG BA'I MCHOD PA DANG, DE KHO NA NYID KYI MCHOD PA BSTAN LA

LHAG MAS NI PHYI'I MCHOD PA BSTAN TO, ,DES LHA RNAMS MNYES PAR
BYAS PA'I DBUS SU GSUNGS PA, SGRUB PA'I DBANG PO ZHES BYA BA LA
SOGS PA LA, SHES BYA BA ZHES BYA BA NI NGES PAR BYA BA'O, ,RTAG
PA ZHES BYA BA NI PHYAG RGYA CHEN PO'I DNGOS GRUB STE NYAMS PA
MED PA DANG, SHIN TU

ZAD PA MED PA'I PHYIR TE, DE THOB PAR 'GYUR RO ZHES BYA BA NI
LHAG MA'O, ,DE LTAR MDOR BSDUS PA'I PHAN YON DANG BCAS PA'I BSGOM
PA BSTAN NAS, DA NI BSGOM PA DANG THUN MONG PA'I PHAN YON DANG
BCAS PA'I BZLAS PA BSTAN PA'I PHYIR, GANG ZHIG CES BYA BA LA SOGS
PA

GSUNGS TE, SHES PA ZHES BYA BA NI RIG PA'O, ,DNGOS GRUB KYIS ZHES
BYA BA NI NYAMS SU BLANGS PAS SO, ,LHA ZHES BYA BA NI LHA RNAMS
SO, ,DE RNAMS KYI GNAS NI YUL LO, ,LHA MO ZHES BYA BA NI, SANGS
RGYAS MKHA' 'GRO MA LA BOD PA'O, ,CI 'DI BDEN PA KHO NA YIN ZHE
NA,

BDEN PAR ZHES BYA BA LA SOGS PA GSUNGS TE, BDEN PA KHO NAS SMRA'I
NAM YANG BRDZUN PA MA YIN NO ZHES NGES PAR GZUNG BA'I DON TO, ,'O
NA YE SHES DE'I LHA DE LHA NI GANG ZHIG YIN, NUS PA NI CI 'DRA,
RANG BZHIN NI GANG ZIG YIN NO, ,KHYOD LA ZHES BYA BA LA SOGS PA
GSUNGS TE,

@190B KHYOD LA NGAS BSHAD PAR BYA ZHES BYA BA'O, ,'OG NAS BYUNG
BA DAG 'BREL TO, ,DE LA LHA NI GANG ZHIG YIN ZHES BYA BA'I LAN NI
SGYU 'PHRUL CHEN MO KHYOD DANG NGA ZHES BYA BA YIN TE RIG PA ZHES
BYA BA'I DON TO, ,THU NI CI 'DRA ZHES BYA BA'I LAN NI, 'JIG RTEN
GSUM 'GRUB CES BYA BA GSUNGS

SO; ,RANG BZHIN NI GANG ZHIG YIN ZHES BYA BA'I LAN NI, ,SGYU
'PHRUL CHEN MO RNAMS KYI NI BZANG PO ZHES BYA BA YIN TE, BZANG PO
ZHES BYA BA NI 'DIR ROL CING RTZE BAS NA BZANG PO STE, NYI MA
DANG ZLA BA KHA SBYAR BA'I BHA GA ZHES BYA BA'I DON TO, ,DE YANG
RNAL 'BYOR MA RNAMS KYI MNYAM PA NYID

DE; DE NYID NI RNAL 'BYOR PA RNAMS KYI ROL PA'I GNAS SO, ,YI GE'I
PHRENG BA RNAMS ZHES BYA BA NI DBYANGS DANG GSAL BYED KYI PHRENG
BA RNAM PA GSUM STE, DES DKRI'O ZHES BYA BA NI LHAG MA'O, ,DE'I
DBUS SU GYUR PA NI DPA' BO STE DPAL HE RU KA YIN LA, KHA SBYOR DE
NI SANGS RGYAS MKHA'

'GRO MA YIN NO, ,GANG ZHIG CES BYA BA NI DPA' BOS BYIN GYIS
BRLABS PA STE, DBYANGS DANG GSAL BYED KYI PHRENG BA GSUM GYIS
BRGYAN PA'I NYI MA DANG ZLA BA KHA SBYAR PA NA GNAS PA'O, ,BSAM
PA TZAM GYIS ZHES BYA BA NI BZLAS PA TZAM GYIS TE, BZLAS PA JI
LTAR BYA BA NI NGES PAR BSTAN PA

GNYIS PA LAS 'CHAD PAR 'GYUR RO, ,RGYU DANG MI RGYU ZHES BYA BA
NI PHYI ROL GYI 'JIG RTEN GSUM MO, ,'GRUB CES BYA BA NI DBANG DU
'GYUR BA'O, ,JI LTAR 'DOD BZHIN ZHES BYA BA NI JI LTAR 'DOD PA
BZHIN DU'O, ,BRTEN BYAS NAS ZHES BYA BA NI RNAL 'BYOR MA'O, ,SU
YIS SHE NA, RDO RJE

RNAL 'BYOR MA RNAMS KYIS SO, ,RNAL 'BYOR BDAG NYID CES BYA BA NI
SNGAGS KYI LHA RNAMS SO, ,STON PAR BYED CES BYA BA NI DES MTHONG
BAR BYED PA'O, ,DNGOS GRUB CHEN MO STER BAR 'GYUR, ,ZHES BYA BA
NI RAL GRI DANG, MIG SMAN LA SOGS PA'I DNGOS GRUB CHEN PO RNAM PA

BRGYAD STER BA'O, ,DE BZHIN GSHEGS PA ZHES BYA BA LA DE BZHIN
NYID RTOGS PAS NA DE BZHIN GSHEGS PA STE, SANGS RGYAS DANG BYANG
CHUB SEMS DPA' RNAMS SO, ,DE RNAMS KYI DPAL NI PHUN SUM CHOGS
PA'O, ,SEMS CAN DON BYED PA ZHES BYA BA NI RNAL 'BYOR PA DE NYID

@191A *, ,KYIS SO, ,CHANG ZHES BYA BA NI DGUG PA ZHES BYA BAR
SBYAR RO, ,TSE ZHES BYA BA NI TSO BA'O, ,BRTZON 'GRUS NI SPRO
BA'O, ,GZI BRJID NI MTHU'O, ,LHA'I MIG NI MIG GI RNAM PAR SHES
PA'O, ,RDZU 'PHRUL NI RDZU 'PHRUL GYIS MNGON PAR SHES PA'O, ,ZLA
BA 'THUNG BA NI

BDUD RTZI 'THUNG BA'O, ,NYIN RE ZHES BYA BA NI NYIN GCIG BZHIN DU
'THUNG BA STE, THOB PAR 'GYUR RO ZHES BYA BA NI TSIGS SU BCAD PA
RANGS PA'I LHAG MA'O, ,TSE RING ZHES BSTAN PA DE NYID KYI NYE BAR
BSTAN PA NI, ,DE'I TSE NI ZHES BYA BA LA SOGS PA YIN TE, DE'I
ZHES BYA BA NI RNAL

'BYOR BA'I'O, ,'PHEL ZHES BYA BA NI RING DU NUR PA'O, ,'GYUR
ZHES BYA BA NI THOB PA'O, ,BSKAL PA CHEN PO'I BAR DU GNAS PA GANG
LA YOD PA DE LA DE SKAD CES BYA'O, ,CHO 'PHRUL ZHES BYA BA LA
SOGS PA LA, 'DIS SEMS CAN RNAMS KYI YID SO SOR 'PHROG PAR BYED
PAS NA CHO

'PHRUL LO, ,DE YANG RNAM PA GSUM STE, RDZU 'PHRUL GYI CHO 'PHRUL
DANG, KUN BRJOD PA'I CHO 'PHRUL DANG, RJES SU BSTAN PA'I CHO
'PHRUL TE, GO RIMS BZHIN DU RDZU 'PHRUL GYI MNGON PAR SHES PA
DANG, GZHAN GYI SEMS SHES PA'I MNGON PAR SHES PA DANG, ZAG PA ZAD
PA'I

MNGON PAR SHES PA STE DE DAG YIN NO, ,DE DAG BYED CES BYA BA NI
RNAL 'BYOR PA'O, ,BLTA BAS MI NGOMS PA'I LUS ZHES BYA BA NI
MTHONG BAS TSIM PA MED PA'I LUS TE, STON PAR BYED CES BYA BA DANG
'BREL TO, ,RANG GI GZUGS NI BDAG NYID KYI LUS SO, ,YONGS SU BRJES

ZHES BYA BA NI GZHAN GYI GZUGS YONGS SU 'DZIN PA'O, ,YID LA BSAMS
MA THAG TU ZHES BYA BA NI YID LA BRJOD MA THAG TU STE, BDAG GZUGS
'DIR BYA'O SNYAM PA'I RJES LA'O, ,PHAN YON GYI SGO NAS NYE BAR
BSDU BA BSTAN PA'I PHYIR, BKLAGS PAS ZHES BYA BA LA SOGS PA

GSUNGS TE, BKLAGS PAS 'GRUB PA ZHES BYA BA NI DA LTAR KLOG BZHIN
PA STE, BZLAS PA TZAM GYIS 'GRUB PA ZHES BYA BA'I DON TO, ,DON
YOD PA ZHES BYA BA NI MTHU DANG LDAN PA STE, GRUB PAR GYUR NA
NGES PAR JI SKAD DU GSUNGS PA'I 'BRAS BU STER BAR BYED PAS NA DON
YOD PA'O, ,RIG

@191B PA ZHES BYA KYE RIG PA ZHES BOD PA'O, ,KHYOD CES BYA BA NI
KHYOD DANG MNYAM PA'I RIG PA GZHAN LA MED PA'O, ,'JIG RTEN GSUM
PO ZHES BYA BA NI DE BZHIN GSHEGS PA DANG, RDO RJE DANG PADMA'I
RIGS RNAMS SU'O, ,LUNG ZHES BYA BA NI SGRUB THABS SO, ,MDZES MA
ZHES BYA BA NI BOD PA'O, ,RNAL 'BYOR

MA'I DBANG PHYUG NI THABS KYI CHAS SO, ,RIG MA CHEN MO'I ZHES BYA
BA NI SHES RAB KYI CHA YIS SO, ,DE NGAG CI ZHIG CE NA, SGYU
'PHRUL CHEN MO'O, ,DNGOS GRUB NI DE NYAMS SU BLANGS PA'O, ,MTSAN
MA NI RTAGS TE MTHU RNAM PA DU MA'O, ,DE'I DON NGES PAR BSTAN PA
NI BSHAD PA'O, ,DPAL SGYU

'PHRUL CHEN MO'I 'GREL PA YON TAN LDAN PA ZHES BYA BA LAS NGES
PAR BSTAN PA DANG PO'O,, ,,DE NAS DE LAS RNAL 'BYOR MA'I DBANG
PHYUG CHEN MO RNAMS KYI YI GE BZANG PO ZHES BYA BA YI GE BCU
GNYIS NI RKANG PA GCIG PA'I TSIGS SU BCAD PA'O, ,DE NAS DE LAS
ZHES BYA BA LA SOGS PA LA,

DE NAS ZHES BYA BA NI BZLAS PA YONGS SU RDZOGS PAR BYAS PA'I
SKABS KYI DON TO, ,DE LAS ZHES BYA BA NI LHA'I SKU BSGOMS PA'I
RJES THOGS LA'O, ,RNAL 'BYOR DBANG PHYUG CHEN MO RNAMS KYI ZHES
BYA BA NI BZANG PO ZHES BYA BA DANG SBYAR TE, BZANG PO ZHES BYA
BA NI DPA' BO DANG BCAS PA'I DPA' BO'I

SMOD DE, LTE BA'I PADMA'I KARnI KA LA BSAM MO ZHES PA NI LHAG
MA'O, ,'DIR CI ZHIG BZLAS PAR BYA ZHE NA, GSANG BA'I ZHES BYA BA
LA SOGS PA GSUNGS PA LA, SBA BAR BYA BAS NA GSANG BA STE MNGON DU
MI 'BYUNG BA'O, ,YANG NA 'DIS LHA'I DE KHO NA NYID BSDUS PAS NA
GSANG BA STE, GSANG BA YANG DE

YIN LA YI GE YANG DE YIN PAS DE LA DE SKAD CES BYA'O, ,SBYOR BA
ZHES BYA BA NI LHA'I TING NGE 'DZIN TO, ,DNGOS GRUB NI DE RDZOGS
PA'O, ,'BRAS BU NI RDZOGS PA DE'I RGYU MTHUN PA STE, PHYAG RGYA
CHEN PO'I DNGOS GRUB PO, ,RAB TU STER BA NI DE NYID KYI KHYAD PAR
DU STER BA STE, SBYOR BA'I DNGOS GRUB KYI

'BRAS BU RAB TU STER BA'O, ,BSAM PA TZAM GYIS ZHES BYA BA NI
SBYOR BA 'DI'I DNGOS GRUB MA GTOGS PAR BZLAS PA TZAM GYIS KYANG
DON DU GNYER BA'I MCHOG STE RIG 'DZIN LA SOGS PA'I MCHOG STE STER
BA'O, ,KHA SBYOR GYI DBUS SU GSANG BA'I YI GE BLTAS LA DE'I MGO
BOR DPA' BO GZHAG

@192A *, ,STE BZLAS PA BYA'O ZHES DGONGS SO, ,JI LTAR BZLAS PAR
BYA ZHE NA, DANG PO'I YI GE ZHES BYA BA LA SOGS PA GSUNGS TE,
DANG PO'I YI GE NI RAB SNGAGS TE, SNGAGS PHAL CHER GYI DANG POR
MTHONG BA'I PHYIR RO, ,DE'I SBYOR BA NI DAL BAR BRJOD PA'O,
,DBUGS BTANG BA NI SROG

STENG DU 'GRO BA'O, ,BYA ZHES BYA BA NI RNAL 'BYOR PA'I ZHES BYA
BA DANG 'BREL TO, ,BRGYAD PA'I MTHA' ZHES BYA BA NI YI GE HA'O,
,AU DANG ZHES BYA BA LA SOGS PA LA, JI LTAR HA'I 'OG TU A'U SBYAR
LA HA'I MGOR NI THIG LE DANG BCAS PAR BYA BA STE BSDUS PAS H'Um
ZHES BYA BAR 'GYUR RO, ,JI LTA BU'I

DBUGS GTONG BAR RNGUB PA YIN ZHE NA, DNGOS DANG DNGOS MED DU
SPANGS PA ,ZHES BYA BA GSUNGS TE, GO RIMS BZHIN DU ZHES BYA BA NI
LHAG MA'O, ,DE LA AOm GYI DON NI YE SHES TZAM STE, DPAL GSANG BA
'DUS PA LAS, AOm NI YE SHES SNYING PO STE, ,ZHES GSUNGS PA'I
PHYIR RO, ,H'Um

GI DON NI SKU DANG GSUNG DANG THUGS SNANG BA MED PA NYID KYIS
MNYAM PA NYID DE, H'Um NI SKU GSUNG THUGS RDO RJE, ,GSUM PO MI
PHYED MNYAM THOB PA, ,ZHES GSUNGS PA'I PHYIR RO, ,DE BAS NA AOm
GYIS SNA TSOGS 'DI DAG SEMS TZAM NYID DU BSTAN PA LA BLTAS PAS
NI DNGOS PO RNAM PAR SPANGS PA'O,,

SNA TSOGS 'DI DAG SEMS TZAM PO DA NYID DNGOS PO MED PA STE, SEMS
LAS MA GTOGS PA'I DNGOS PO MED PA'I PHYIR SNA TSOGS PA'I SEMS
TZAM PO DE NYID KYANG SNANG BA MED PAS MNYAM PA NYID DU 'JUG PAR
H'Um GYIS STON PAR BYED DE, ,DE LA BLTAS PAS NI DNGOS PO MED PA
RNAM PAR SPANGS PA'O, ,'O NA

'DIR SEMS TZAM DANG MNYAM PA NYID LA 'JUG PA JI LTAR LTA ZHE NA,
'DIR MAN NGAG NI RAB SNGAGS BRJOD NAS DPA' BO LAS DBUGS GTONG BA
NI LHAN CIG TU YE SHES KYI 'OD ZER STENG DU RGYU BAR BLTAS LA, DE
SPROS PAS SNA TSOGS SANGS RGYAS KYI RANG BZHIN DU BYAS TE, SA BON
GYI YI GE BRJOD NAS SNA

TSOGS SANGS RGYAS SU BYAS PA DE DAG RANG GI LHA'I RNAM PAR BSGOM
PA NI SEMS TZAM DU BLTA BA'O, ,DE NAS H'Um BRJOD PAS DBUGS 'JUG
PAS NA SNA TSOGS DPA' BO LA BSDU BA NI MNYAM PA NYID DU 'JUG PA
LA BLTA'O, ,DE DAG GNYIG YANG DAL BUS YANG DANG YANG DU JI

@192B SRID DAL PAR MA GYUR GYI BAR DU BYA STE, 'DIR NA RGYUD 'DIR
BZLAS PA'O, ,'DI TSEGS MED PAR NYAMS SU BLANGS PA GSUNGS PA, DE
LA ZHES BYA BA LA SOGS PA LA, DE LA ZHES BYA BA NI BZLAS PA LA'O,
,BRTUL ZHUGS ZHES BYA BA NI MI SMRA BA DANG,

KHRUS DANG, SLONG MO LA SOGS PA'I DES PA MED PA'O, ,PHRENG BA
SNGAGS DANG BZUNG BZHES BYA BA NI SROG GI RLUNG GI'O, ,LDOG PAR
'GYUR ZHES BYA BA NI RGYUD GZHAN DAG LAS 'BYUNG BA 'DIR MI DRANGS
ZHING BZLOG PAR BYA BA'I DON TO, ,GZHAN DANG GZHAN DAG CES BYA BA
LAS KYANG

GI DON LA BLTA BAR BYA STE, DE LAS GZHAN PA'I LAS THAMS CAD KYANG
BZLOG PAR BYA'O ZHES BYA BA'I DON TO, ,'O NA BZLAS PA NI BRJOD PA
YIN LA 'DIR BZLAS PA 'BA' ZHIG BRJOD PAR BYA BA YIN NAM, 'ON TE
SKU DANG YE SHES KYANG BSGOM PAR BYA ZHE NA, DE'I PHYIR SNGAGS
DANG ZHES BYA BA

LA SOGS PA GSUNGS TE, DE KHO NA NYID LA DMIGS PA'I TING NGE 'DZIN
NI RNAL 'BYOR RO, ,RNAL 'BYOR DE YANG RNAM PA GSUM STE, BYE BRAG
GSUM MO, ,GANG LAS SHE NA, GANG GI PHYIR SNGAGS DANG, DBYIBS
DANG, CHOS KYI BDAG NYID KYIS SO, ,DE LA DE KHO NA NYID GSAL BAR
BYED PA'I

NGAG NI SNGAGS SO, ,LHA'I SKU NI DBYIBS SO, ,SNGAGS KYI DON GYI YE
SHES NI CHOS SO, ,YE SHES RNAM PA GSUM GYIS NI ZHES BYA BA NI
BSTAN MA THAG PA'I RNAL 'BYOR RNAM PA GSUM GYIS YIN GYI BRJOD PA
TZAM GYIS NI MA YIN NO, ,SRID PA'I NYES PAS GOMS MI 'GYUR, ,ZHES
BYA BA LA,

SRID PA'I NYES PA STE SDIG PA LA SOGS PA RNAMS LAS GROL BAR 'GYUR
RO ZHES BYA BA'I DON TO, ,DE LTAR ZHES BYA BA NI RNAL 'BYOR GSUM
MO, ,RGYUN DU ZHES BYA BA NI NYIN RE ZHING NGO, ,RTAG TU ZHES BYA
BA NI THUN MTSAMS SO SO LA'O, ,RDO RJE SEMS DPA' ZHES BYA BA NI
DPAL HE RU KA'O, ,MTSUNGS PA NI DE DANG MNYAM

BA'O, ,'ANG GI SGRAS NI RDO RJE MKHA' 'GRO MA RNAMS DANG YANG
MNYAM PA'O, ,DE ZHES BYA BA NI RNAL 'BYOR MA'O, ,'GRUB 'GYUR ZHES
BYA BA NI RDZOGS PAR 'GYUR BA STE, DE LA 'DIR HE RU KA RAM MKHA'
'GRO MA RNAMS KYI SKUR DE'I NGA RGYAL GYIS BSGOMS LA, RAB SNGAGS
DANG H'Um GI DBUS SU RTZA BA'I SNGAGS BCUG

@193A *, ,STE RIM GYIS DAL BUS BRJOD DE SNGAGS KYI DON NYI MA
DANG ZLA BA KHA SBYAR BA'I NANG DU CHUD PA'I RIG PA'I YI GE'I
THIG LE LA DPA' BO'I THIG LE GZHAG STE, DE LAS BYUNG BA'I 'OD
KYIS DNGOS PO THAMS CAD SANGS RGYAS KYI RANG BZHIN DU BYAS NAS DE
RNAMS KYIS RANG GI LHA'I

SKU'I RNAM PAR BYAS TE, DPA' BO'I THIG LE LAS YANG DAG PAR BSDU
BAS SNGAGS KYI DON RIG PAR BYA'O, ,DE LTAR SNGAGS DANG, DBYIBS
DANG, CHOS KYI RNAL 'BYOR GYIS ZLA PA DRUG TU BZLAS PA BYAS NA
'DRA BA'I DNGOS GRUB THOB PAR 'GYUR RO, ,THOB KYANG RUNG MA THOB
KYANG RUNG

STE RIG PA'I YI GE DANG YANG DAG PAR RAB TU LDAN PAS LAS RNAMS JI
LTA BA BZHIN DU YANG DAG PAR BSGRUB PAR BYA STE, DE BAS NA RIG
PA'I YI GE DANG DE'I RAB TU SBYOR BA YANG DAG PAR BSTAN PAR BYA
BA'I PHYIR, DBANG PO'I MDOG CES BYA BA LA SOGS PA GSUNGS TE,
DBANG PO'I

SGRAS NI LHAM BU CHU GSHER BSTAN TO, ,DANG PO'I YI GE'I NI RAB
SNGAGS SO, ,DE BSGOMS PA NI GANG GIS DBUG PAR BYA BA'I DON DU RAB
TU SBYOR RO, ,RIG PA ZHES BYA BA NI RIG PA DANG LDAN PA'I RNAL
'BYOR PA'O, ,DES ZHES BYA BA NI RNAL 'BYOR PAS SO, ,'DI ZHES BYA
BA NI BSGRUB

BYA'O, ,MOD LA ZHES BYA BA'I NYE BAR BSTAN PA NI MYUR DU ZHES
BYA'O, ,DE DAG GIS 'DI SKAD DU SANGS RGYAS MKHA' 'GRO MA LA SOGS
PA'I RNAL 'BYOR GUR GUM GYI MDOG LTA BU BYAS LA, DPA' BO'I SNOD
DU GUR GUM GYI MDOG LTA BU'I RAB SNGAGS BSAMS TE, DE'I THIG LER
DPA' BO BKOD

LA RAB SNGAGS KYIS DPA' BO YANG DMAR POR BSGYUR NAS DPA' BO LA
SOGS PA RI MO GNYIS PHYUNG NAS 'OD GCIG GI RTZE MOR ZHAGS PA DANG
GNYIS PA'I RTZE MOR NI LCAGS KYU BSAMS TE ZHAGS PAS BSGRUB BYA'I
MGUL PA BCINGS LA LCAGS KYUS SNYING GAR PHUG STE, MYUR DU 'GUGS
PAR

BSAMS LA SKAD CIG GIS KHUGS PAR 'GYUR RO ZHES BSTAN PAR BYA'O,
,YI GE GNYIS PA ZHES BYA BA NI DBYANGS KYI YI GE GNYIS PA STE
A'A'O, ,DE DANG LDAN PA NI DE'I MGO BOR GZHAG PA'I DPA' BO'O,
,DES BSAM PA NI RANG GI LHA'I RNAL 'BYOR PAS BSGRUB BYA'I RDUL
PHRA RAB RNAMS

@193B MDOG DMAR POR BSGYUR BA'O, ,RNAM PAR BSGOM PA ZHES BYA BA
NI BSGRUB BYA RNAM PA DU MA STE GANG 'DOD PA'O, ,DE DAG THAMS CAD
CES BYA BA NI BSGRUB BYA'O, ,SA GSUM ZHES BYA BA LA SOGS PA LA,
'DIR YANG DANG YANG ZHES BYA BA'I DON BLTA BAR BYA STE, 'JIG RTEN
GSUM PO MA LUS PA YANG DAM

DU 'GYUR NA, SROG CHAGS BRGYA DANG STONG LTA SMOS KYANG CI DGOS
ZHES BYA BA'I DON TO, ,'DI DAG GIS KYANG 'DI SKAD DU LHA DRUG GI
NANG NAS GANG YANG RUNG BA'I RNAL 'BYOR DZA BA'I KU SU MA LTAR
DMAR BA BYAS LA, YI GE A'A DZA BA'I KU SU MA LTAR DMAR BA KHA
SBYOR DU BKOD DE, DE'I MGO BOR DPA' BO

BKOD LA DE NYID KYIS MDOG BSGYUR TE, DE NYID KYI 'OD ZER GYIS
BSGRUB BYA'I RDUL PHRA RAB RNAMS BTZOS LA RKANG PA'I DRUNG DU
'GYUR BAR BSGOMS TE DBANG DU GYUR PAR BSAMS NA DES NA THAMS CAD
DBANG DU 'GYUR RO ZHES BSTAN PA YIN NO, ,TSANGS PA ZHES BYA BA LA
SOGS PA LA, 'DOD DBANG

PHYUG CES BYA BA NI BDUD DO, ,MI ZAD PAS NA YI GE STE THUGS RDO
RJE'O, ,DE'I GSANG BA'I YI GE'I YANG YI GE'O, ,GZHUNG KHA CIG LAS
NI YE SHES YI GE ZHES 'BYUNG STE, YE SHES NI DPA' BO STE DE'I YI
GE'O, ,GNYIS KA LTAR NA YANG YI GE H'Um LA BYA'O, ,DE YANG DGUG
PA LA NI DZA BA'I KU SUM

LTAR DMAR BA'O, ,DES BSKUL BA NI SPANG CING GTONG BA'O, ,JI LTAR
BSKUL BAR BYA ZHES NA, DGUG PA'I CHO GA DANG PO'I SBYOR BAS SO,
,GZHAN DAG NI H'Um GIS DBUGS NANG DU GZHUG PAS DGUG GO ZHES ZER
RO, ,KHA CIG NA RE RGYUD 'DI LA DPA' BO LAS BYUNG BA'I 'OD GLANG
PO CHE'I SNA LTA BUS

DGUG PA'I SBYOR BA BYA'O ZHES ZER RO, ,GONG BUR DGUG PA'I MCHOG
GSUNGS PA, YI GE AA DANG ZHES BYA BA LA SOGS PA GSUNGS TE, AA
DANG YI GE NI ZLAS DBYE BA'O, ,DE DAG DANG YANG DAG PAR LDAN PA
NI AA'AM YI GE H'Um DANG YANG DAG PAR LDAN PA'I SGRUB PA PO ZHES
BYA BA'I DON TO,

RNAM PA GSUM PA DANG SBYOR BA NI SBYOR BA RNAM PA GSUM MO, ,SKU
GSUNG THUGS LA LEGS GNAS PA, ,ZHES BYA BA NI BSGRUB PAR BYA BA'I
LUS DANG, MGRIN PA DANG, SNYING GA DAG TU GNAS PA'O, ,DES KYANG
'DI SKAD DU LHA DRUG GI NANG NAS DZA BA'I KU SU MA LTA BU GNAG
YANG RUNG BA'I RNAL 'BYOR

@194A *, ,BYAS LA, KHA SBYOR GYI NANG DU A'A'AM YI GE H'Um GI MGO
DANG THIG LER DPA' BO BKOD LA YAm LAS BSKYED PA'I RLUNG GI DKYIL
'KHOR LA BSGRUB BYA BSKYON TE, DPA' BO'I 'OD ZER GYI RI MO DMAR
PO GNYIS KYIS RTZE MO'I ZHAGS PA DANG LCAGS KYU DAG GI GO RIMS
BZHIN

DU MGRIN PA BCINGS PA DANG, SNYING GA PHUG STE BAR SNANG LAS MYUR
DU 'GUGS PAR BSAMS NA SKAD CIG GIS KHUGS PAR 'GYUR RO ZHES BSTAN
PA YIN NO, ,YI GE KHE ZHES BYA BA LA SOGS PA LA, DE DAG GIS KYANG
'DI SKAD DU YI GE KHE LAS SKU MDOG DKAR PO ZHAL BZHI LA PHYAG NA

THOD PA BSNAMS PA CHAGS PA'I BDAG NYID DE SEMS CHAGS PA DANG LDAN
PAR BSGOMS LA, KHE'I MGO BOR BKOD PA'I DPA' PO LAS 'OD ZER SBU
GU'I GZUGS CAN BSGRUB BYA'I GSANG PAR ZHUGS TE KHU BAS BKANG NAS
THOD PAR DRANGS PAR BSAMS NA SKAD CIG GIS KHU BA KHUGS PAR 'GYUR RO
ZHAS STON TO, ,YI GE TZI

ZHES BYA BA LA SOGS PA LA, YI GE TZI THUNG NGU LAS MDOG SER PO
'OD ZER SER PO DANG LDAN PA RTA'I ZHAL CAN BSAMS LA, YI GE TZA'I
MGO BOR GNAS PA'I DPA' BO'I 'OD GLANG PO CHE'I SNA LTA BUS CHANG
SNOD CHANG GIS BKANG NAS DRANGS TE SNOD GANG BAR BSAMS NA SKAD
CIG GIS GANG BAR 'GYUR RO ZHES

STON TO, ,YI GE RA ZHES BYA BA LA SOGS PAS KYANG YI GE RA LAS
MDOG DMAR PO PHYAG BZHI LA CE SPYANG GI ZHAL BZHI DANG LDAN PA
GZI BRJID CHE ZHING KHRO BA'I BDAG NYID CAN DU BSGOMS LA, SNGA MA
BZHIN DU 'OD ZER SRIN PO PADMA'I GZUGS LTA BUR SPROS PAS BSGRUB
BYA'I LUS LAS KHRAG 'DREN

BZHIN PAR BSGOMS NA SNGA MA BZHIN DU 'GYUR RO, ,DE LTAR RIG PA'I
YI GE DRUG GI SKABS SU RANG GI LHA'I RNAL 'BYOR GYI YAN LAG DRUG
LA DGOD PA YANG BSTAN PA'I PHYIR, YI GE DRUG DANG ZHAS BYA BA LA
SOGS PA GSUNGS TE, YI GE DRUG DANG BSTAN MA THAG PA'I RIG PA'I YI
GE

DRUG GO, ,DE DANG YANG DAG LDAN ZHES BYA BA NI NGES SBYAR BYA
ZHES BYA BA DANG SBYAR TE, RANG GI LHA'I LUS LA ZHES BYA BA NI
LHAG MA'O, ,GANG DU LDAN PA YIN ZHE NA, GNAS DRUG TU ZHES BYA BA
GSUNGS TE, YAN LAG DRUG TU ZHES BYA BA'I DON TO, ,DE LTA BUS NI
RDO RJE RNAL 'BYOR MA RNAMS

@194B 'GRUB PAR 'GYUR GYI GZHAN DU NI MA YIN NO, ,DE LA RDO RJE
NI DPAL HE RU KA'O, ,RNAL 'BYOR MA NI MKHA' 'GRO MA LNGA RNAMS
SO, ,YANG NA RNAL 'BYOR NI DPAL HE RU KA'O, ,MKHA' 'GRO MA'I BDE
MCHOG NI RNAL 'BYOR MA DE RNAMS DANG LHAN CIG TU SPYOD PA LAS
BYUNG BA'I BDE

BA'I MCHOG DANG LDAN PAS SO, ,GNAS DRUG PO BSTAN PA DE NYE BAR
BSTAN PA'I PHYIR MIG GNYIS ZHES BYA BA LA SOGS PA GSUNGS TE, YID
CES BYA BA NI SNYING GA'O, ,DANG GI SGRAS NI LCE DANG LUS KYANG
GZUNG NGO, ,RNAL 'BYOR RNAM PA GZHAN GSUNGS PA, SENG GE ZHES BYA
BA LA SOGS PA

LA; SENG GE NI DPA' BO'O, ,DE'I RNAM PAR ROL PA GANG LA YOD PA DE
LA DE SKAD CES BYA'O, ,PHYAG RGYA NI NYI MA DANG ZLA BA KHA SBYAR
BAR BYA'O, ,BCING BAR BYA BA NI YI GE'I PHRENG PA GSUM GYIS SNGAR
BSTAN PA BZHIN DU BCINGS PAR BSAM PA'O, ,RNAL 'BYOR PAS ZHES BYA
BA NI LHA

MO BZHIS YONGS SU BSKOR BA'I DPAL HE RU KA'I RNAL 'BYOR LA GNAS
PA'O, ,SROG DANG RTZOL BA NI DBUGS DBYUNG BA DANG 'JUG PA'O,
,BSDAMS NAS SU ZHES BYA BA NI RIM GYIS SHIN TU PHRA BAR BYAS PAS
SHIN TU GNAS PAR 'GYUR RO, ,BSGOMS NA ZHES BYA BA NI ZLA BA'I BU
GA

NAS DPA' BO DE NYID LA BLTA BZHIN PAS BSGOM PA'O, ,SKAD CIG DE LA
'BAR ZHES BYA BA NI DPA' BO LA SEMS BRTAN PA LAS YE SHES KYI ME
LCE LDANG ZHING 'BAR BA STE SNANG BAR BYED DO ZHES BYA BA'I DON
TO, ,JI SKAD DU SLEBS PAR 'BAR ZHES BYA, 'OG MIN ZHES BYA BA LA
SOGS PA GSUNGS TE

SA 'OG DANG, SA STENG DANG, BAR SNANG DANG, BSAM GTAN DANG PO
DANG, GNYIS PA DANG, GSUM PA DANG, BZHI PA RNAMS YANG DAG PAR
BSDUS PAS NI 'JIG RTEN BDUN NO, ,BSAM GTAN GSUM PO NI SO SOR RE
RE YIN LA, BSAM GTAN BZHI PA LA GNAS GZHAN BRGYAD

PA NI 'OG MIN TE, DE NYID KYI PHYIR GSUNGS PA'I 'OG MIN GNAS KYI
MTHAR THUG PA ZHES SO, ,DE LA RGYU BA NI SEMS CAN NO, ,GZHAL MED
KHANG LA SOGS PA'I GNAS NI MI RGYU BA'O, ,DA NI DPA' BO DE SEMS
CAN THAMS CAD KYI SNANG BZHIN DU MTHONG BAR BSTAN PAR BZHED NAS,
THAMS

@195A *, ,CAD KYI NI ZHES BYA BA LA SOGS PA GSUNGS TE, THAMS CAD
KYI NI SEMS ZHES BA STE SEMS CAN THAMS CAD DO, ,DE BSGOMS NAS
ZHES BYA BA NI 'DRIS PAR BYA BA STE, RANG GI SEMS NYID DE DANG DE
DAG TU SNANG BA'I PHYIR RO, ,DE NI RTOGS PA MA YIN NO ZHES BYA BA
NI DE KHO NA NYID

MTHONG BA MA YIN TE, BYIS PA RNAMS LA DE'I YANG DAG PA MA YIN
PA'I NGO BO SNANG BA'I PHYIR RO, ,'GRO BA'I ROL BA ZHES BYA BA NI
SNA TSOGS SU ROL PA STE, DE DANG DE'I RNAM PA GNYIS SU BRTAG PA'I
PHYIR RO, ,RNAM PAR 'JIG CES BYA BA NI GAL TE KUN GYIS RTOG NA NI
'GRO BA'I ROL PA

DANG BO NYID NAS ZHIG PAR 'GYUR NA DA LTAR GYI BAR DU DE LTAR NI
MA YIN NO, ,GANG GI PHYIR DE LTA BU YIN PA'I PHYIR YE SHES 'DI
GSANG ZHING ZHES BYA BA GSUNGS TE, YE SHES NI GNYIS SU MED PA'I
DE KHO NA NYID DPA' BO ZHES BYA BA'O, ,GSANG BA ZHES BYA BA NI
BYIS PA RNAMS LA SBAS

PA'O, ,GANG GIS SHE NA, YANG DAG PA YIN PA'I NGO BO MA MTHONG
BA'I 'KHRUL PA RNAMS KYIS SO, ,YE SHES DE CI 'DRA ZHE NA, MI GSAL
YI GE MED PA ZHES GSUNGS TE, NGAG GI YUL LAS 'DAS PA'I PHYIR NA
MI GSAL BA'O, ,YID KYIS BRJOD PA'I YUL MA YIN PA'I PHYIR YI GE
MED

PA'O, ,'O NA DE'I DON DAM PA DE SUS SHES NA, SANGS RGYAS ZHES BYA
BA LA SOGS PA GSUNGS TE, HI ZHES BYA BA NI RIM PA BZHIN DU SBYAR
BAS NGES PAR GZUNG BA'I DON TE, DE BZHIN GSHAGS PA NYID KYIS ZHES
BYA BA'I DON TO, ,'O NA DE BZHIN GSHEGS PA RNAMS KYIS KYANG RANG
BZHIN DE PHYIS

GZIGS NA NI GZHAN GYIS KYANG DE MTHONG BAR 'GYUR LA, CI STE RDO
RJE RNAL 'BYOR GYI KHA NA LAS PA YIN NA YANG RNAL 'BYOR DES GZHAN
DAG GIS KYANG DE MTHONG BAR 'GYUR RO ZHE NA, DE'I PHYIR RNAL
'BYOR ZHES BYA BA LA SOGS PA GSUNGS TE, GCIG KHO NAR G-YO BA MED
PA'I PHYIR GNYID DANG CHOS

MTHUN PAS NA GNYID DO, ,'DI NI RNAL 'BYOR YANG YIN LA GNYID KYANG
YIN PAS RNAL 'BYOR GNYID DO, ,YANG DAG PAR LDAN PA NI MNGA'O, ,DE
NYID NYE BAR BSTAN PA NI, GONG BUR ZHES BYA BA LA SOGS PA YIN TE,
GZUGS ZHES BYA BA NI CHOS THAMS CAD KYI RANG BZHIN NO, ,GCIG CES
BYA BA

@195B NI SNANG BA MED CING GSAL BA TZAM DU RO GCIG PA'O, ,GONG BU
ZHES BYA BA NI DE DAG NYID SHIN TU BSDUS PA STE, YUNGS KAR LTAR
PHRA BA'I THIG LE TZAM GYI GONG BUR PHRA MOR BYAS PA'O, ,DE DAG
GIS NI DPA' BO'I PHYAG RGYA GZUGS SU BSGRUB PA BSTAN TO, ,DER
SONG BA'I YID CES BYA BA NI GONG BU

DE LA SEMS GNAS PA'O, ,DE DAG GIS RNAL 'BYOR GYI GNYID KYI DON
BSTAN TO, ,RNAM PA DE LTA BU'I RNAL 'BYOR RDZOGS PAR BYED PA'I
DAM TSIG BSTAN PA'I PHYIR, SGO DGU LAS ZHES BYA BA LA SOGS PA
GSUNGS TE, RNAM BSGOMS LA ZHES BYA BA NI LHAG PAR MOS PAR ZHES
BYA BA'I DON TO,

GANG ZHIG LA LHAG PAR MOS PAR BYA ZHE NA, SGO DGU LAS BYUNG BA'I
RDZAS LA'O, ,CI ZHIG TU MOS SHE NA, BDAG NYID CES BYA BA GSUNGS
TE, RTAG PA DANG MI BSKYOD PA DANG, RIN CHEN DBANG DANG, 'JIG
RTEN DBANG DANG, GDON MI ZA BA'I RANG BZHIN GYI SANGS RGYAS RNAMS
KYI BDAG NYID

DU'O, ,RANG BZHIN MED PA ZHES BYA BA NI GZUNG BA DANG 'DZIN PAR
MI SNANG BAS SO, ,BLO LDAN PA ZHES BYA BA NI GSAL BA TZAM LA GNAS
PA'I BLO CAN NO, ,RNAM PAR MI RTOG PA ZHES BYA BA NI DOGS PA MED
PAS SO, ,BZA' ZHES BYA BA NI RNAM PAR RTOG PA BZA' BA'I PHYIR
SPYAD PA'O, ,MTHE BONG ZHES

BYA BA LA SOGS PA LA, SGO RU YID BZHIN NOR BU ZHES BYA BA NI MTHE
BOD DANG SRIN LAG GI RTZE MO YID BZHIN GYI NOR BU GYUR PA ZHES
BYA BA'I DON TO, ,DE BAS NA DE NYID KYIS DES BZA'O ZHES BYA BAR
DGONGS SO, ,NAM ZHE NA, BDUD RTZI ZHES BYA BA LA SOGS PA GSUNGS
TE, GANG GI TSE 'OG NAS

BYUNG BA'I CHOGS DE DAG THAMS CAD BDUD RTZIR BYAS PA DE'I TSE
ZHES BYA BA'I DON TO, ,DES CIR 'GYUR ZHE NA, RTAG PA'I DNGOS GRUB
CES BYA BA LA SOGS PA GSUNGS SO, ,RNAL 'BYOR MA'I RIG PA CHEN MO
ZHES BYA BA NI BSHAD ZIN TO, ,DE'I SBYOR BA NI NYI MA DANG ZLA BA
KHA SBYAR BA'I THIG LE'I RNAL

'BYOR RO, ,DE SENG GE RNAM PAR ROL PA LA SOGS PA'I BYE BRAG GANG
DAG GIS NGES PAR BYED PA DE NI GTAN LA PHAB STE BSTAN PA NI BRJOD
PA'O, ,DPAL SGYU 'PHRUL CHEN MO'I 'GREL PA YON TAN LDAN PA LAS
NGES PAR BSTAN PA GNYIS PA'O,, ,,DE NAS ZHES BYA BA LA SOGS

@196A *, ,PA LA, RDZAS GZHAN ZHES BYA BA NI BSTAN MA THAG PA'I
RDZAS DGU LAS GZHAN PA'O, ,TSOGS ZHES BYA BA NI TSOGS LAS THA MI
DAD PA'I PHYIR SO SO RE RE ZHING YANG TSOGS KYI SGRAS BSTAN TO,
,THAMS CAD MKHYEN PA NYID 'BRAS BU YIN PAS NA THAMS CAD MKHYEN
PA'I

'BRAS BU'O, ,GANG ZHIG CES BYA BA NI RDZAS KYI TSOGS RNAMS SO,
,'BYUNG PO'I MA NI RDO RJE MKHA' 'GRO MA RNAMS SO, ,CHEN POR YANG
DAG LDAN PA NI YON TAN CHE BAS BRGYAN PA STE, SHA CHEN PO'O, ,DE
BZHIN ZHES BYA BA NI YANG DAG PAR BSDU BA'O, ,LHAN CIG MA YIN
ZHES BYA BA NI SO SOR RO,,

BSGOS ZHES BYA BA NI BYUG PA STE, SHA LNGA PO SO SO ZHING BDUD
RTZI LNGA LNGAS BSGO BA'O, ,DUS JI SNYED CIG TU ZHU ZHE NA, NYI
MA BDUN DU ZHES BYA BA GSUNGS TE, MAR NGO'I NYI SHU GSUM NAS NYI
SHU DGU'I BAR DU'O, ,SBYAR BYAS NAS ZHES BYA BA NI DE LTAR BYAS
PA'I 'OG TU SBYAR NAS SO, ,CE

SBYANG GI DBUS SU GZHAG LA ZHES BYA BA NI 'BYUNG PO'I MTSAN MO CE
SPYANG GI YAN LAG MCHOG TU GZHAG PA'O, ,DE LA ZHES BYA BA NI DE
LTAR BSGOS PA DANG GZHAG PA'I RDZAS LAS SO, ,YUNGS KAR GYI 'BRAS
BU'I TSANG TZAM ZHES BYA BA NI YUNGS KAR GYI TSAD TZAM MO, ,CI
LAS BYAS SHE NA, LNGA PO DAG

CES BYA BA GSUNGS TE, SHA LNGA PO DAG LAS SO, ,RGYUD 'DIR GSUNGS
KYI ZHES BYA BA LA, TSAD NI NYE BAR MTSON PA STE CHO GA YANG
GZUNG BAR BYA'O, ,DE BAS NA TSAD LA SOGS PA 'DIR RDZOGS PA GSUNGS
SO, ,KUN TU SBAS ZHES BYA BA NI RGYUD GZHAN DU THAMS CAD RDZOGS
PAR GSUNGS PA'O, ,

CI'I PHYIR ZHE NA, 'BRAS BU CHEN PO ZHES BYA BA LA SOGS PA GSUNGS
TE, RTOGS NAS ZHES BYA BA NI 'BRAS BU CHEN POR SHES PAR BYA STE,
PHUNG PO LNGA PO YE SHES LNGAS BSGOS SHING CE SPYANG GI YAN LAG
MCHOG KHA SBYOR GYI SNOD DU GNAS PA'I DBA' PO DANG MNYAM PAR
RTOGS PAS SO, ,DE NAS ZHES

BYA BA LA SOGS PA LA, DE NAS ZHES BYA BA NI DE'I 'OG TU'O, ,RGYUD
'DIR SGRUB PA'I THABS 'BYUNG BA ZHES BYA BA NI, SGRUB PA'I THABS
KYI LAM GANG GIS BCOM LDAN 'DAS DKYIL 'KHOR DANG BCAS PA SGRUB
CING MNYES PAR BYED PAR GYUR PA'I SKABS ZHES BYA BA'I DON TO,
,PADMA BSAM

@196B BYA BA ZHES BYA BA NI BYANG CHUB KYI SEMS SNANG BA MED PAR
BSGOMS PAS 'GRO BA RNAMS NAM MKHA' LTAR MNYAM PA NYID DU BYAS TE,
RDO RJE'I RANG BZHIN GYI SA GZHI BSAMS NAS PHYOGS MTSAMS RNAMS SU
'JIGS PAR BYED PA'I DUR KHROD BRGYAD BLTAS LA, DE'I DBUS SU KHANG
BU BRTZEGS PA'I

NANG DU CHUD PA'I PADMA 'DAB MA BRGYAD PA'AM BZHI BA BSAM PA'O,
,KHA DOG DMAR PO KUN 'OD CES BYA BA NI MDOG DMAR ZHING 'OD DMAR
PO DANG BCAS PA'O, ,YID KYIS ZHES BYA BA NI DPA' BOR GRAGS PA
STE, SHIN TU RNAM PAR DAG PA'I YID KYI THIG LE PADMA'I KARnI KAR
GNAS PA LAS PHYOGS

BZHI'I 'DAB MA RNAMS SU YANG SPROS PAS MTSAN PA'O, ,LHA MO BZHI
DANG YANG DAG LDAN, ,ZHES BYA BA NI SHAR PHYOGS LA SOGS PA'I 'DAB
MA RNAMS KYI THIG LE RNAMS LAS GO RIMS BZHIN DU RDO RJE DANG, NOR
BU DANG, PADMA DANG, LAS KYI RIGS KYI DBANG PO MTHA' YAS PA'I

RIGS DANG BCAS PAR SO SOR MTHA' YAS PA'I PHYOGS SU SPROS TE DE
DAG BSDUS PA LAS BYUNG BA'I RDO RJE DANG, RIN PO CHE DANG, PADMA
DANG, SNA TSOGS MKHA' 'GRO MA RNAMS 'DAB MA DE RNAMS KYI GDAN LA
BKOD PA'O, ,SANGS RGYAS GZUGS KYIS NYER BRGYAN PA, ,ZHES BYA BA
LA SOGS

PA LA, SANGS RGYAS NI RDO RJE 'DZIN PA'O, ,GZUGS NI DPAL HE RU
KA'I SKU STE, DE DKYIL 'KHOR GYI BDAG POR GYUR PAS NYE BAR BRGYAN
PA'O, ,DE YANG LHA MO DE RNAMS KYIS RTZA BA'I YID KYIS THIG LE LA
'OG NAS 'BYUNG BA'I GLUS BSKUL BAR GYUR PAS SA BON GNYIS KYI RNAM
PAR GYUR PA LA

DE LAS RIGS LNGA'I DBANG PO DE'I RIGS RNAMS PHYOGS MTSAMS RNAMS
SU KHYAB PAR SPROS TE, DE RNAMS YANG DAG PAR BSDUS PA'I SA BON
GNYIS PO YONGS SU GYUR PA LAS SANGS RGYAS MKHA' 'GRO MAS YONGS SU
'KHYUD PA'I DPAL HE RU KAS NYE BAR BRGYAN PA'O, ,SANGS RGYAS KYI

GZUGS CI 'DRA BA ZHIG GIS SHE NA, SHAR DU ZHES BYA BA LA SOGS PA
GSUNGS TE, ZHAL BZHI ZHES BYA BA NI PHYOGS BZHIR BSTAN PA'I ZHAL
BZHI'O, ,PHYAG BZHI DANG SPYAN GSUM NI GO SLA'O, ,ZHAL GANG GI
MDOG GANG YIN PA BSTAN PA'I PHYIR, SHAR DU ZHES BYA BA LA SOGS PA
GSUNGS

@197A *, ,TE; SHAR PHYOGS KYI ZHAL NI AUTPALA SNGON PO'I MDOG
GO, ,LHO PHYOGS KYI ZHAL NI SER PO'O, ,NUB PHYOGS KYI ZHAL NI
DKAR ZHING DMAR BA'O, ,BYANG PHYOGS KYI ZHAL NI LJANG GU STE,
RTZA BA'I ZHAL GYI MDOG GANG YIN PA DE NYID SKU MDOG KYANG YIN NO
ZHES BYA BA NI RAB TU GRAGS PA NYID DO, ,

'BAR BA'I PHRENG BAS 'KHRIGS PA ZHES BYA BA LA, 'JIG PA'I DUS KYI
ME LCE'I PHRENG BA LTA BU'I 'OD KYIS KUN DU 'KHRIGS PA GANG LA
YOD PA DE LA DE SKAD CES BYA'O, ,PHYAG G-YON NA ZHES BYA BA LA
SOGS PA NI LHA MO RNAMS KYI MTSAN MA GSUNGS PA STE, 'DI'I PHYAG
G-YON NA KHA t'Am GA DANG DRIL BU

YOD PAS NA PHYAG G-YON NA KHA tV'Am GA DANG DRIL BU'O, ,DE BZHIN
DU RDO RJE DANG THOD PA RNAMS ZHES BYA BA LA, RDO RJE DANG THOD
PA DAG 'DI'I PHYAG G-YAS NA MNGA' BAS NA DE SKAD CES BYA'O, ,SHAR
PHYOGS ZHES BYA BA NI SHAR PHYOGS KYI 'DAB MA'I'O, ,LHA MO ZHES
BYA BA NI BYANG PHYOGS LA SOGS

PA'I BAR DU YANG SBYAR BAR BYA'O, ,'DIR DANG POR DPAL RDO RJE
MKHA' 'GRO MA NAS BZUNG STE, BYANG PHYOGS KYI BAR DU GO RIMS
BZHIN DU RIN CHEN MKHA' 'GRO MA DANG, PADMA MKHA' 'GRO MA DANG,
SNA TSOGS MKHA' 'GRO MA RNAMS YIN NO, ,LHO PHYOGS ZHES BYA BA LA
SOGS PA LA, MDUNG

RTZE GSUM DANG, RIN PO CHE DANG, BA DAN DANG, CE BYANG RNAMS
'DI'I PHYAG NA MNGA' BAS DE SKAD CES BYA'O, ,NUB PHYOGS ZHES BYA
BA LA SOGS PAS KYANG GZHU DANG, MDA' DANG, SNA TSOGS PADMA DANG,
THOD PA CAN BSTAN TO, ,BYANG PHYOGS ZHES BYA BA LA SOGS PA'I DON
KYANG

RAL GRI DANG, ZHAGS PA DANG, RNGE'U CHUNG DANG, THOD BA RNAMS
'DI'I PHYAG NA MNGA' BAS NA DE SKAD CES BYA'O, ,DE DAG KYANG,
'BAR BA'I PHRENG BAS 'KHRIGS PA DANG, ,ZHAL BZHI PHYAG BZHI SPYAN
GSUM MDZES, ,ZHES BYA BAR SBYAR TE, GTZO BO DANG RJES SU MTHUN
PA'I 'KHOR

YIN PA'I PHYIR RO, ,DE NYID KYI PHYIR DE DAG GI MDOG BCOM LDAN
'DAS KYI ZHAL GYI RJES SU 'BREL PAR BYA STE, SHAR PHYOGS KYI NI
SNGON MO'O, ,LHO PHYOGS KYI NI SER MO'O, ,NUB PHYOGS KYI NI DKAR
ZHING DMAR PO'O, ,BYANG PHYOGS KYI NI SDO BSANGS MA YIN LA ZHAL
GYI MDOG KYANG DE

@197B BZHIN NO, ,'ON KYANG RTZA BA'I ZHAL NI SKU MDOG DANG MTHUN
PA YIN LA, BCOM LDAN 'DAS KYI ZHAL GYI GNAS SU NI ZHAL SNGON PO
DGOD PAR BYA'O, ,BCOM LDAN 'DAS KYIS GNAS DANG MTSAN MA GSUNGS
PA, SKU ZHES BYA BA LA SOGS PA GSUNGS PA, SKU GSUNG THUGS KYI RDO
RJE NI DPAL HE RU

KA STE DE BSAM PA'O, ,DE'I ZHES BYA BA NI PADMA DMAR PO'O, ,DBUS
SU ZHES BYA BA NI KARnI KA LA'O, ,THOD PA ZHES BYA BA LA SOGS PA
LA, DE'I PHYAG TU ZHES BYA BA NI LHAG MA'O, ,DPAL HE RU KA JI LTA
BA BZHIN DU SANGS RGYAS MKHA' 'GRO MA YANG DE BZHIN TE, ,'ON
KYANG SKU MDOG DMAR ZHING DE

DANG ZHAL SBYOR BA PHYAG GNYIS KYIS MGRIN PA NAS 'KHYUD PA'O,
,DAM TSIG MA GTOGS PAR DNGOS GRUB 'GRUB PAR MI 'GYUR BAS DAM TSIG
SLAR BSHAD PA'I PHYIR, DANG PO'I SNGAGS DANG ZHES BYA BA LA SOGS
PA GSUNGS TE, DANG PO SNGAGS NI RAB SNGAGS SO, ,DE DANG YANG DAG
LDAN NI RDZAS 'BAR

BAR 'GYUR ZHES BYA BA DANG 'BREL TO, ,BSGOMS NAS ZHES BYA BA NI
MAN NGAG STE, JI LTA BA BZHIN DU BSGOMS PAR GYUR NA'O, ,RDZAS
ZHES BYA BA NI DAM TSIG GI RDZAS SO, ,BSGRUB NA ZHES BYA BA NI
BSKYED PA'O, ,JI LTA BUR BSKYED CE NA, DNGOS GRUB 'BRAS BU STER
ZHES BYA BA GSUNGS SO, ,DE SKAD DU

YANG DPAL GSANG BA 'DUS PA LAS KYANG, SNGAGS RNAMS KUN GYI YI GE
AOm, ,BSGOMS NA SKAD CIG DE LA 'BAR, ,ZHES GSUNGS SO, ,'BAR BA'I
PHAN YON GSUNGS PA, RNAL 'BYOR ZHES BYA BA LA SOGS PA LA, RNAL
'BYOR NI RNAL 'BYOR PA STE, 'DIS 'BYOR PA DANG RNAL 'BYOR MA GRUB

PAR GYUR PA DAG YOD DO ZHES SKYE BO RNAMS KYI YID CHES PA 'JUG
PAR 'GYUR TE, 'BAR BAS MTHU DANG LDAN PA'I DPE STON PAR BYED DO
ZHES BYA BA'I DON TO, ,MI SNANG BA LA SOGS DA'I DNGOS GRUB KYI
MTHU GSUNGS PA THAMS CAD KYIS NI ZHES BYA BA LA SOGS PA LA, STONG
PHRAG GCIG TU SNANG BAR

'GYUR, ,ZHES BYA BA NI GLING BZHI PA STONG GI 'JIG RTEN GYI KHAMS
NI STONG PHRAG GCIG GO, ,DE GCIG TU SNANG BA NI BDAG POR GYUR BA
DANG, GZHAN GYI DON BYED PAR GYUR PA'O, ,GRUB PA KUN LAS ZHES BYA
BA NI RIG PA 'DZIN PA LA SOGS PA LA STE BU MO ZHES BYA BA DANG
'BREL TO, ,RDO RJE'I GNAS

@198A *, ,ZHES BYA BA NI SANGS RGYAS DE DAG NYID KYI STE SANGS
RGYAS RNAMS KYI ZHING NGO, ,YANG DAG GNAS ZHES BYA BA NI DE DAG
NYID KYI 'KHOR RO, ,BCAS PA NI RDO RJE'I GNAS DE DANG, YANG DAG
GNAS DE DAG DANG LHAN CIG TU'O, ,RDO RJE'I MIG NI RDO RJE'I SPYAN
GYIS TE, LHA'I MIG GI MNGON PAR

SHES PAS ZHES BYA BA'I DON TO, ,LAG TU ZHES BYA BA LA SOGS PA NI
RANG GI LAG MTHIL DU BZHAG PA'I SKYU RU RA GCIG JI LTA BA BZHIN
DU ZHES BYA BA'I DON TO, ,ZHING ZHES BYA BA NI SANGS RGYAS KYI
ZHING STE, DER GNAS PA'I SEMS CAN RNAMS ZHES BYA BA'I DON TO,
,SKU ZHES BYA BA LA SOGS PA LA, SKU'I

THUGS NI DBANG PO'I RNAM PAR SHES PA RNAMS SO, ,GSUNG THUGS NI
YID KYI RNAM PAR SHES PA STE, BRJOD PA DANG BCAS PA'I PHYIR RO,
,MTSAN NYID NI DE RNAMS KYI RANG BZHIN NO, ,MKHYEN ZHES BYA BA NI
YID KYIS RTOGS PA'O, ,JI LTAR RTOGS SHES NA, KUN GYI BDAG NYID
KYIS TE DNGOS PO KUN GYI

BDAG NYID KYIS SO, ,DE CI ZHIG CE NA, SEMS ZHES BYA BA LA SOGS PA
GSUNGS TE, SEMS KYIS GAR ZHES BYA BA NI RDO RJE'I SEMS TE, GZHAN
GYI SEMS SHAS PA'I MNGON PAR SHES PA ZHES BYA BA'I DON TO, ,JI
LTAR RTOGS SHE NA, KUN GYI BDAG NYID KYIS TE RNAL 'BYOR GYI RGYUD
LA BDAG

NYID RANG GI LHA'I RNAM PAR BSGOM PA'O, ,'DI LA DE LAS BYUNG BA
YOD PAS NA DE SKAD CES BYA'O, ,DAM TSIG GI RDZAS SGRUB PA CUNG
CAD CIG GSUNGS NAS DE'I CHO GA GZHAN BSTAN PA'I PHYIR YI GE ZHES
BYA BA LA SOGS PA GSUNGS TE, DE RU ZHES BYA BA NI DAM TSIG SBYAR
BA LA'O, ,SNGAGS ZHES

BYA BA NI YI GE GSUM YI SNGAGS SO, ,GO BZLOG PA ZHES BYA BA NI
GONG DU YI GE RNAMS KYIS SBYOR BA RIM PA LAS BZLOG PA STE, H'Um
A'A:AOm ZHES BYA BA'O, ,RNAM BSGOM ZHES BYA BA NI JI SKAD DU,
DPAL GSANG BA 'DUS PA LAS, RDO RJE H'Um LAS BYUNG BA RU, ,BAR
SNANG GNAS SU CHUD PAR BSAM,,

PADMO A'A: LAS BYUNG BA NI, ,DE YI 'OG TU BSGOM BYAS LA, ,BDUD
RTZI AOm GYIS MTSAN PA NI, ,DE YI NANG DU GZHAG PAR BYA, ,ZHES
GSUNGS SO, ,RDO RJE CHU ZHES BYA BA NI CHANG NGO, ,BYIN GYIS
BRLAB PA'I DON DU BRJOD PA'I SNGAGS BSTAN PAR BYA BA'I PHYIR,
BRGYAD KYI MTHA' ZHES BYA BA LA

@198B SOGS PA GSUNGS TE, YI GE BRGYAD KYI MTHA' NI HA'O, ,LDAN PA
ZHES BYA BA NI AU DANG ZHES BYA BA DANG 'BREL TO, ,MTHA' NI KUN
GYI RJES LA'O, ,KUN DU BRJOD CES BYA BA NI DAL BAR BZLAS PA'O,
,GSANG BA ZHES BYA BA NI DAM TSIG GI RDZAS SO, ,NYE BAR BRTAGS
ZHES BYA BA NI MNGON DU

YONGS SU BRTAGS PA'O, ,'DI LTAR ZHES BYA BA NI 'OG NAS STON PA'I
CHO GAS SO, ,RNAL 'BYOR MA KUN SBYOR BA YIS, ,ZHES BYA BA NI RNAL
'BYOR MA LDA'I NANG NAS GANG YANG RUNG BA'I SBYOR BAS SO, ,SNGAGS
JI LTA BU ZHE NA, DBANG PO'I ZHES BYA BA LA SOGS PA GSUNGS TE,
DANG BO'I YI GE NI

AOm STE, DE DANG YANG DAG PAR LDAN PA NI DBANG PO NYID DU SBYAR
BA'O, ,RDO RJE CAN GYIS GRUB 'DOD NA, ,ZHES BYA BA NI RDO RJE
'DZIN PA'I DNGOS GRUB 'DOD NA'O, ,LAN BDUN ZHES BYA BA NI GO
SLA'O, ,RNAL 'BYOR PA NI RNAL 'BYOR CAN NO, ,CI STE BYIN GYIS
RLOB PA'I SNGAGS 'DI YI GE DU ZHIG

CE NA, YI GE GSUM MTHA' ZHES BYA BA LA SOGS PA GSUNGS SO, ,'O NA
YI GE GNYIS NI SNGAR GSUNGS NA YI GE GSUM PA'I GNAS NI GANG, NGO
BO NI GANG ZHIG ,MTHA' RU TZA DANG ZHES BYA BA LA SOGS PA BSTAN
PA'I YI GE DAG DANG NYE BAR TE, DBUS SU ZHES BYA BA'I DON TO,
,TZA NI BSDU

BA'O, ,TZA DANG 'BREL BA'I AA NI GSUM PA'O, ,BSTAN PA'I SBYOR BA
DANG SDOM PA'I CHO GA BSTAN PAR BYA BA'I PHYIR, ,BRGYAD PA'I
MTHA' ZHES BYA BA LA SOGS PA GSUNGS TE, SDE TSAN BRGYAD KYI MTHAR
GNAS PA NI HA ZHES BYA BA'I DON TO, ,JI LTA BUR ZHE NA, A'U DANG
THIG LER YANG DAG LDAN

NO; ,MCHOG TU GYUR PA'I GNAS ZHES BYA BA NI RDO RJE 'DZIN PA'I SA
BON DU GYUR PAS SO, ,YI GE ZHES BYA BA LA, ,MI 'GYUR BA NI RDO
RJE STE DES DE BSKYED PAR BYA BA'O, ,JI LTAR ZHE NA, DANG PO'I
SNGAGS DANG YANG DAG PAR LDAN TE, DE'I NOR BU RAB SNGAGS KYIS
BSKYED PAR BYA'O ZHES BYA BA'I DON TO, ,

HR'I:ZHES BYA BA YANG DAG LDAN, ,ZHES BYA BA LA, YI GE HR'I:YIS
PAD 'DAB BRGYAD PAR BSKYED LA YANG DAG PAR SBYOR ZHES BYA BA 'OG
NAS 'BYUNG BA DANG 'BREL LO, ,GANG DANG ZHE NA, AA YI MTHA' ZHES
BYA BA LA, AA'I MTHA' NI GSHEGS SU GSOL PA STE, DE DANG LDAN PA'I
YI GE AA SA DE'I

@199A *, ,NOR BU BSKYED PAR BYA'O ZHES BYA BA'I DON TO, ,SA BON
LNGAS NI RAB TU DGANG, ,ZHES BYA BA NI AOm H'Um SV'A A'A H'A:ZHES
BYA BA'I SA BON RNAMS KYI SHES RAB KYI LUS KYI MGO DANG NU MA'I
DBUS LTE BA DANG GSANG BA DANG BRAL GNYIS SU SBYAR BAR BYA ZHES
BA DANG 'BREL TO, ,YI GE YIS

BYA BA LA 'DIS MI 'DZAG PAS NA YI GE STE PHAt DO, ,RNAM BSGOMS TE
ZHES BYA BA NI DE DANG SBYAR BA STE, RDO RJE'I SGOR ZHES BYA BA
NI LHAG MA'O, ,RAB TU RGYAS PAR BYA ZHES BYA BA NI RDO RJE DANG
SBYAR BAS SO, ,DE LTAR SBYOR BA KUN SHES BYA, ,ZHES BYA BA NI
SBYOR BA THOB NAS TE, BSGOM PAR BYA'O

ZHES BYA BA NI LHAG MA'O, ,DE NAS ZHES BYA BA LA SOGS PA LA, RDO
RJE RNAL 'BYOR MA RNAMS KYI DGONGS PA NI GANG DE RNAMS KYIS YONGS
SU GZUNG BA'I GRUB PA'I MTHA'O, ,RDO RJE NI BDE BA CHEN PO'O, ,DE
SAD PAR BYED PA'I GLU NI RDO RJE'I GLU'O, ,SRID PA ZHES BYA BA NI
SKU DANG GSUNG DANG

THUGS TE, BYUNG BAS NA SRID PA'O, ,SHIN TU ZHES BYA BA NI AAN TA
NI 'JIG PA'O, ,DE LAS 'DAS PAS NA AAN TA STE 'JIG PA MED PA'O,
,SHIN TU YANG DE YIN LA DNGOS KYANG DE YIN PAS NA SHIN TU DNGOS
GRUB PA NI DE'I THABS SO, ,HA LE ZHES BYA BA LA SOGS PA LA, 'DIR

TSIGS SU BCAD PA RKANG PA BZHI PA GNYIS TE, 'DI LTAR TSIGS SU
BCAD PA PHYED PA GNYIS PA GANG YIN PA DE NYID PHYED PA BZHI BA
YANG YIN TE, 'DUS PAR BYA BA'I PHYIR HA LE SI HA ZHES BYA BA NI,
KYE GROGS PO ZHES BYA BA'O, ,BI AA SI KA MA LA ZHES BYA BA NI
PADMA BYE BAR GYUR TO ZHES

PA'O, ,BA PO HI AU PA DZE ZHES BYA BA LA, RDO RJE NI BYANG CHUB
KYI SEMS CHEN PO STE PADMA'I KARnI KA LA GNAS PA'I YE SHES KYI
THIG LE'I GZUGS SAM, DPAL HE RU KA'I GZUGS SU BSKYED CING RDZOGS
PAR GYUR PA'O, ,RAB TU SAD PA NI GDUNG BAR GYUR PA'O, ,CI'I PHYIR
GDUNG

'GYUR ZHE NA, AA LA LA LA LA HO ZHES BYA BA GSUNGS TE, DANG PO'I
YA DANG MTHA' MA'I HO LA BZHI PO DAG NI SHIN TU RMAD DU GYUR PA'I
BA'I BDE BA CHEN PO 'DI'I DON DU 'JUG PA'I PHYIR RO, ,DE SKAD DU
YANG, DPAL SANGS RGYAS THAMS CAD DANG MNYAM PAR SBYOR BA LAS, AE
MA'O

@199B BDE MCHOG RMAD BYUNG BA, AA LA LA LA LA HO ZHES BRJOD CES
GSUNGS SO, ,DE BAS NA CI ZHIG BYA ZHE NA, MA H'A SU HE NA ZHES
BYA BA LA SOGS PA LA BDE BA CHEN PO NI RDO RJE 'DZIN PA'O, ,AI NA
NI BDAG PO'O, ,BDE BA CHEN PO YANG YIN LA AI NA YANG YIN PAS NA
BDE BA CHEN PO YIN

TE; MGON PO BDE BA CHEN PO ZHES BYA BA'I DON TO, ,AA RA HI AU
ZHES BYA BA NI MNYES PAR BYAS PA STE, BDAG CAG GIS ZHES BYA BAR
SHES PAR BYA'O, ,GI STE ZHES BYA BA NI GAR GYIS SO, ,RA BI ZHES
BYA BA LA SOGS PA LA, PA PHU LI AU KA MA LU ZHES BYA BA NI PADMO
RNAM PAR GSANG

BA'O, ,GANG GIS SHE NA, MA H'A SU HE NA ZHES BYA BA GSUNGS TE,
BDE BA CHEN PO STE RDO RJE DE NYID KYIS SO, ,CI 'DRA ZHE NA, NYI
MA LTA BU'I 'OD 'DI LA YOD PAS RA BI KA RA NE NA ZHES BYA STE, JI
LTAR NYI MA'I 'OD KYIS PADMA'I KHA 'BYED PA DE BZHIN DU BDE BA
CHEN PO'I RGYU MTHUN PA'I 'OD ZER RNAMS

KYIS ZHES BYA BAR DGONGS SO, ,AA LA LA LA LA HO ZHES BYA BA LA
SOGS PA NI YANG BSKYAR LA BLANG STE DON NI DE NYID DO, ,GLU 'DI
GNAS SKABS GNYIS PA BSTAN PAR BZHED NAS, DE NAS ZHES BYA BA LA
SOGS PA GSUNGS TE, DE NAS ZHES BYA BA NI LHA MO BZHIN BSKYED PA'I
'OG TU'O, ,

'DIR NI GLU TZAM GYIS ZHES BYA BA NI GLU 'BA' ZHIG GIS BSKUL BAS
SO, ,CI'I DON DU ZHE NA, RDO RJE 'DZIN PA CHEN PO STE, ,MGON PO
BDE BA CHEN PO'I PHYIR RO, ,RDO RJE MKHA' 'GRO MA RNAMS ZHES BYA
BA NI RDO RJE MKHA' 'GRO MA RNAMS KYI'O, ,GAR ZHES BYA BA NI DE
DAG GIS GAR KYANG BYAS PA'O, ,RDO

RJE SEMS DPA' ZHES BYA BA NI GLU DANG GAR GYIS SAD PAR BYAS PA'I
THIG LE YONGS SU GYUR PA LAS SKYES PA'I DPAL HE RU KA GZHAG PA
STE, KARni KA'I NYI MA'I DKYIL 'KHOR LA PHYED KRUNG GIS BZHUGS SU
GSOL BA'O, ,'DI NI BLANG BA'I GNAS SKABS SO, ,MCHOD PA'I DUS KYI
GNAS

SKABS GNYIS PA BSTAN PA'I PHYIR, 'DI YIS ZHES BYA BA LA SOGS PA
GSUNGS TE, 'DI YIS ZHES BYA BA NI RDO RJE'I GLU DANG GAR GYIS SO,
,SBYOR BA'I DNGOS GRUB 'GYUR BA NYID, ,CES BYA BA NI MCHOD PA'I
PHAN YON NO, ,RTAG TU GUS PA DANG LDAN PAS BSGOM PA'I MCHOG CES
BYA BA NI

@200A *, ,RGYUN MI 'CHAD PAS DUS RING PO RAB TU SBYAR ZHING BSGOM
PA'O, ,DUS BZHIR RAB TU SBYOR BA YIS, ,ZHES BYA BA NI RNAL 'BYOR
DANG MCHOD PA'I DUS SO, ,GSANG BA'I MCHOD PA BSTAN PA'I PHYIR,
RGYAN RNAMS THAMS CAD CES BYA BA LA SOGS PA GSUNGS TE, BU MO
GZHUG

PAR BYA'O ZHES BYA BA NI LHAG MA'O, ,RDO RJE'I SKU DANG, RDO
RJE'I GSUNG DANG, RDO RJE'I THUGS DAG NI SKU GSUM MCHOG GO, ,DE
LTA BAS NA SKU GSUM MCHOG STER BA STE, RDO RJE SEMS DPA'O, ,JI
LTAR ZHES BYA BA NI JI LTA BA BZHIN DU DNGOS GRUB THOB PAR 'GYUR
BA'O, ,RAB TU SNANG BAR BYED CES BYA BA

NI RANG BZHIN 'OD KYIS SO, ,'DIR 'DA' BAR BYA BA MA YIN PA'I DAM
TSIG GNYIS BSTAN PA'I PHYIR, ,DBANG PO GNYIS NI ZHES BYA BA LA
SOGS PA GSUNGS TE, RDZAS ZHES BYA BA LA, BZA'O ZHES BYA BA NI
LHAG MA'O, ,SANGS RGYAS KYI BYANG CHUB NYID GO 'PHANG YIN TE RAB
TU GNAS PA'O, ,

LHAG MA NI 'DI NYID KYI BSHAD PA STE, NYE BAR 'TSE BA THAMS CAD
DANG BRAL BAS NA ZHI BA STE, DES PAR LEGS PA ZHES BYA BA'I DON
TO, ,NYAN THOS DANG RANG SANGS RGYAS DAG LA YANG 'DI LTA BU'I ZHI
BA YOD PAS DE NYID CES BYA BA NI DE LAS KHYAD PAR DU BYED DE,
SPROS PA THAMS CAD DANG BRAL BA'I YE

SHES ZHES BYA BA'I DON TO, ,BYANG CHUB SEMS DPA' RNAMS LA YANG DE
LTA BU'I YE SHES YOD MOD KYI, DA NI SANGS RGYAS KYI YE SHES KYI
BLA MA DANG BCAS PA YIN PAS DE LAS BYE BRAG TU BYA BA'I PHYIR BLA
NA MED PA ZHES BYA BA GSUNGS TE, 'DI LAS BLA MAR GYUR PA MED PAS
NA BLA NA MED PA'O, ,'DIR TSIGS

BCAD DU 'GYUR BA ZHES BYA BA NI JI SKAD DU GSUNGS PA'I RGYUD KYI
DON BSDU BA'I TSIGS SU BCAD PA'O, ,GZUGS RNAMS ZHES BYA BA NI LHA
RNAMS KYI SKU MDOG DANG DBYIBS RNAMS SO, ,PHYAG RGYA ZHES BYA BA
NI PHYAG RGYAS BTAB PA'O, ,YAN LAG DRUG TU DGOD PA DANG, RDO RJE
PADMO SPYOR BA LA

SOGS PA'O, ,DE BZHIN MTSAN MA ZHES BYA BA NI THOD PA DANG KHA
tV'Am GA LA SOGS PA'O, ,RDZAS RNAMS NI DAM TSIG GI RDZAS RNAMS
SO, ,BSAM GTAN ZHES BYA BA LA, BSAM PAR BYA BAS NA BSAM GTAN TE,
BZLAS PA ZHES BYA BA'I DON TO, ,BSGOM PA ZHES BYA BA NI DKYIL
'KHOR

@200B GYI 'KHOR LO LA SOGS PA'I TING NGE 'DZIN TO, ,CHO GA'I
THABS SNA TSOGS NI LAS RGYAS PA LA SOGS PA STE, DMAN PA'I DNGOS
GRUB LA SOGS PA'O, ,BSTAN PA NI DE DAG THAMS CAD BSHAD PA'O, ,'DI
DAG THAMS CAD CI'I PHYIR BYAS SHE NA, LHA MO'I ZHES BYA BA LA
SOGS PA

GSUNGS TE, LHA MO NI SGYU 'PHRUL CHEN MO'O, ,DE'I YID LA 'DOD PA
NI THUGS SU BYON PA GANG YIN PA STE, DE'I PHYIR BSTAN PA'O,
,RGYUD YONGS SU 'DZIN PA'I PHAN YON BSTAN PA'I PHYIR, GANG GI
KHYIM DU ZHES BYA BA LA SOGS PA'I TSIGS SU BCAD PA GSUNGS TE,
GANG GI KHYIM NI GANG ZHIG

GI KHYIM DU'O, ,RGYUD NI SGYU 'PHRUL CHEN MO ZHES GRAGS PA'O,
,RTAG TU GNAS SHING ZHES BYA BA NI RTAG PAR GNAS PA'O, ,'CHANG BA
ZHES BYA BA NI 'DZIN PA'O, ,KLOG PA NI GUS PAR 'DON PA'O, ,RNAM
PA BSGOM PA NI TING NGE 'DZIN DU BYED PA'O, ,BGEGS NI BGEGS RNAMS
SO, ,

RDO RJE RNAL 'BYOR MA YANG DE YIN LA CHEN MO YANG DE DAG YIN NO,
,DGONGS PA NI DE DAG GIS YONGS SU BZUNG BA'I GRUB PA'I MTHA' STE,
RNAM 'BYOR MA'I RGYUD MTHA' DAG CES BYA BA'I DON TO, ,GSANG BA NI
DE'I SNYING PA'O, ,DE CI ZHIG CE NA, GSANG BA CHEN PO ZHES BYA BA
STE, RGYUD KYI DANG

PO NI MCHOG TU GSANG BA ZHES GSUNGS PA LA, MTHAR NI GSANG BA CHEN
PO'O ZHES BYA BA'I RNAM GRANGS GZHAN GYIS GSUNGS PA YIN TE, SGYU
'PHRUL CHEN MO ZHES BYA BAR GRAGS PA'I RGYUD DO, ,NYE BAR SPYOD
PA DANG BCAS PA ZHES BYA BA LA, BSGRUB BYA SGRUB PA'I THABS KYI
CHO GA NI NYE BAR

SPYOD PA DANG BCAS PA'O, ,DE DANG LHAN CIG TU 'JUG PA NI NYE BAR
SPYOD PA DANG BCAS PA STE, ,DES STONG PA MA YIN PA ZHES BYA BA'I
DON TO, ,RDZOGS PA NI DE MTHAR THUG PA'O, ,DE LTAR BDAG GIS SGYU
'PHRUL CHEN MO'I RGYUD KYI 'GREL PA YON TAN LDAN BYAS PAS, YONGS
SU RDZOGS PA'I

RI BONG CAN LTAR MDZES PA'I BSOD NAMS THOB PA GANG YIN PAS,
,RGYAL BA RNAMS KYI BDAG NYID GCIG PO RDO RJE 'DZIN PA NYID DU
BDAG GYUR NAS, ,DE YIS SKYE BO RNAMS KYI SDUG BSNGAL MI BZAD MA
LUS ZAD PA RNYED PAR SHOG ,RIN CHEN 'BYUNG GNAS DE NI RDZOGS PA'I
SANGS RGYAS

@201A *, ,SRAS BCAS RNAMS KYIS NGES PAR BYIN BRLABS PAS, ,DE YI
SKU GSUNG THUGS KYI 'JUG PA RNAMS NI NGES PAR 'GRO BA RNAMS LA
PHAN PHYIR YIN, ,SGYU 'PHRUL CHEN MO ZHES BYA'I RGYUD MCHOG TSIG
DON RTOGS DKAR SBYAR BAS DKA' BA GANG YIN PA'I, ,'GREL PA

YON TAN LDAN PA 'DI NI MU TIG PHRENG LTAR SKYE BO'I SNYING NI
'GUGS BYED YIN, ,DPAL SGYU 'PHRUL CHEN MO'I 'GREL PA YON TAN LDAN
PA LAS NGES PAR BSTAN PA GSUM PA'O,, ,,DPAL SGYU 'PHRUL CHEN MO'I
'GREL PA YON TAN LDAN PA ZHES BYA BA SLOB DPON PAndI TA CHEN PO

DPAL RIN CHEN 'BYUNG GNAS ZHI BA'I ZHAL SNGA NAS MDZAD PA RDZOGS
SO,, ,,PAndI TA CHEN PO ZHI BA BZANG PO DANG, ZHU CHEN GYI LO
TZ'A BA 'GOS LHAS BTZAS KYIS BSGYUR CING ZHUS TE GTAN LA PHAB
PA'O,,