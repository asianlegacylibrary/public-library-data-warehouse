@183B #, ,RGYA GAR SKAD DU, S'U
TR'A LAm KA

RA PAnd'A RthA, BOD SKAD DU, MDO SDE RGYAN GYI DON BSDUS PA,
'PHAGS PA BYAMS PA LA PHYAG 'TSAL LO, ,MA BSHAD PA'I SKYON DANG,
BSHAD PA'I SKYON DANG, PHYIN CI LOG TU BSHAD PA'I SKYON GSUM DANG
BRAL BAR BSHAD PAR BYA'O, ,DE NI STON PA DANG, STON PA'I TSIG
DANG,

BSTAN PAR BYA BA'I CHOS DANG, BSTAN PAR BYA BA'I THABS BLA NA MED
PA'O, ,DANG PO LA STON PA'I DBYE BA DANG, SER SNA DGAG PA DANG,
CHOS BSTAN PA DON YOD PA DANG GSUM MO, ,RGYAL SRAS TSIG NI MI
ZHEN DANG, ,ZHES BYA BA LA SOGS PA TSIG BRGYAD KYIS STON PA'I
TSIG GO, ,

RGYAL BA BYAMS PAS BSHAD PA'I MDO SDE'I RGYAN LA BSTAN PAR BYA
BA'I CHOS NI GCIG STE, NYES PA BRGYAD KYI GNYEN POR THEG PA MCHOG
GO, ,DE BSTAN PAR BYA BA'I THABS BLA NA MED PA LA GNYIS TE, ZAB
PA DANG, RGYA CHE BA'O, ,DE YANG RNAM PA GSUM DANG LDAN PA'I
DBANG DU BYAS NAS BSHAD DE,

@184A *, ,SGRA NI NGES PAR RTOGS PA'I DBANG DU BYAS NAS BSHAD PA
DANG, SGRUB PA NYAMS SU LEN PA'I DBANG DU BYAS NAS BSHAD PA DANG,
BYANG CHUB SEMS DPA'I RIGS DANG LDAN PA'I MKHAS PA'I DBANG DU
BYAS TE BSHAD PA'O, ,DE YANG SDE SNOD GSUM DU BSDUS NAS RNAM PA
BZHI

BZHI'I SGO NAS BSHAD PA YIN NO, ,DE LTAR GZHUNG GI DON BSDU NA
LNGA YIN TE, BSGRUB PAR BYA BA DANG, BYE BRAG TU SHES PAR BYA BA
DANG, BSAM PAR BYA BA DANG, BSAM GYIS MI KHYAB PA DANG, YONGS SU
GRUB PA MTHAR THUG PA'I DON NO, ,MING RGYU MTSAN LA SOGS PA LNGA
NI MI BZHAG STE, GZHUNG

NAS BRJOD BYAR MA BZHAG PA DANG, 'BYOR BA'I DON TSUL BLA NA MED
PA MA YIN PA'I PHYIR RO, ,'O NA GANG YIN ZHE NA, 'BYOR BA'I DON
TSUL BLA MED GYUR BA LNGA YI BDAG NYID STON PAR BYED, ,CES BYA BA
DE GONG MA DANG SBYAR BA DANG, 'OG MA DANG SBYAR BA GNYIS BYAMS
PA'I DGONGS PA YIN LA, GONG MA

DANG SBYAR BA NI BLA MA BRGYUD PA LAS SHES TE, DE DBYIG GNYEN
GYIS MA BSHAD DO, ,DBYIG GNYEN GYIS 'OG MA DANG SBYAR BA'I BSHAD
PA 'DI YIN TE, GANG LA BSLAB PAR BYA BA'I YUL THEG PA CHEN PO
BKAR BSGRUB PA DANG, SEMS BSKYED KYI YUL SKYABS SU 'GRO BA MCHOG
TU BSGRUB PA DANG

NYA BAR LEN PA'I RGYU THEG PA CHEN PO'I RIGS BSGRUB PA BSTAN TE
BSGRUB PAR BYA BA GSUM BSDUS PA YIN NO, ,BYE BRAG TU SHES PAR BYA
BA NI GNYIS TE, SEMS BSKYED DANG, RANG DANG GZHAN GYI DON PHUN
SUM TSOGS PA BYE BRAG TU SHES PAR BYA'O, ,BSAM PAR BYA BA NI
GNYIS TE, ZAB PA'I DE KHO NA

DANG, RGYA CHE BA THABS LA MKHAS PA'I DE KHO NA'O, BSAM GYIS MI
KHYAB PA LA GNYIS TE, MNGON PAR SHES PA LA SOGS PA'I MTHU BSAM
GYIS MI KHYAB PA DANG, DGA' BA DANG DAD PA LA SOGS PA BDAG DANG
GZHAN YONGS SU SMIN PA BSAM GYIS MI KHYAB PA'O, ,YONGS SU GRUB

PA'I DON NI GCIG STE, MNGON PAR BYANG CHUB PAR MTHAR THUG PA NYID
DO, ,'DI JI LTAR SHES PAR BYED PA GANG YIN ZHE NA, SGRUB PA'I
SKABS ZHES SMOS PA'I PHYIR DANG, MTHAR YANG, NYES PA KUN GYI DRI
MED PA, ,RNAM PA THAMS CAD MKHYEN NYID 'THOB, ,RIN CHEN SNOD NI
PHYE BA LTAR, ,

@184B SANGS RGYAS NYID NI YANG DAG BSTAN, ,ZHES 'BYUNG BA'I PHYIR
RO, ,DE NYID KYI PHYIR NA, SDOM NI DANG PO SGRUB SKYABS RIGS, ,DE
BZHIN DU NI SEMS BSKYED DANG, ,RANG GZHAN DON DANG DE NYID DON,
,MTHU DANG YONGS SMIN BYANG CHUB PO, ,ZHES TSIGS SU BCAD NAS,
GANG LA BSLAB PAR BYA BA'I YUL

YONGS SU RDZOGS PA'I DON BSTAN PA'O, ,DE LA JI LTAR BSLAB PAR BYA
ZHE NA, MOS PA MANG BA NYID DANG NI, ,CHOS TSOL BA DANG STON PA
DANG, ,DE BZHIN SGRUB PA DANG YANG DAG PA'I, ,GDAMS NGAG RJES SU
BSTAN PA YIN, ,ZHES BYA BA GSUNGS TE, MGON POS CHU BO'I 'GROS LTA
BU'I BSHAD PA NI

'DI YIN TE, THOG MAR THEG PA CHEN PO MCHOG TU GRUB PA LAS BRTZAMS
NAS MOS PA 'BYUNG NGO, ,MOS PA LAS, CHOS TSOL BA 'BYUNG NGO, ,DE
STON PAR BYED PA DGE BA'I BSHES GNYEN LA RAG LAS PAS CHOS STON
PA'O, ,DE NAS SGRUB PA NAN TAN DU BYA BA YIN, BSGRUB PA'I SKABS
ZHES

RANG MING NAS SMOS PA'I PHYIR BSGRUB PAR BYA BA'I DON YIN NO,
,BYE BRAG TU SHES PAR BYA BA NI YANG DAG PAR GDAMS NGAG DANG RJES
SU BSTEN PA YIN NO, ,BSAM PAR BYA BA NI DE KHO NA NYID ZAB PA
DANG RGYA CHE BA THABS LA MKHAS PA'I SKABS SO, ,THABS YANG RNAM
PA GSUM STE, BSDU BA'I DNGOS PO

BZHI DANG LDAN PA'I PHA ROL TU PHYIN PA DRUG DANG, TSAD MED PA
BZHIS BSDUS PA DKON MCHOG MCHOD PA LA SOGS PA BSTAN PA DANG, LAM
GYIS BSDUS PA BYANG CHUB KYI PHYOGS DANG MTHUN PA'I CHOS BSTAN
PA'O, ,BSAM GYIS MI KHYAB PA NI YON TAN GYI SKABS SO, ,YONGS SU
GRUB PA RTOGS PA'I DON SO

SOR RANG GIS RIG PAR BYA BA NI MTHAR THUG PA'I SKABS YIN TE, DE
LTAR NA BSTAN BCOS KYI LUS YONGS SU RDZOGS PA MDOR GZHAG PA DANG,
DPE LNGAS MTSON NAS BKOD PA 'OG MA DANG SBYAR BA YIN NO, ,GONG MA
DANG SBYAR BA RTOGS PA BRGYUD DE 'ONGS PA NI 'DI YIN TE, THEG PA
CHEN PO LA 'BYOR PA'I

DON TSUL BLA NA MED PA LNGA STE GANG ZHE NA, RIGS MCHOG DANG LDAN
PA'I GANG ZAG DON SHES PAR NUS PA LA PHYIN CI MA LOG PAR DON STON
PA DANG, STON PA'I TSIG DRI MA MED PA BSTAN PA DANG, 'GRO BA LNGA
PO SDUG BSNGAL LAS BSGRAL BA'I CHED YIN PA DANG, DE'I RGYUD
SNYING RJE CHEN PO DANG LDAN PA'I BDAG

@185A *, ,NYID DANG, BSTAN PAR BYA BA'I CHOS THEG PA MCHOG TU
GYUR PA'O, ,DE LNGA NI TSIGS BCAD DANG PO'I DON TE, DPE LNGAS
MTSON PA'I DON LNGA STE, MDOR BSTAN PA'O, ,DE LNGA'I RGYAS PAR
BSHAD PA NI 'DI YIN TE, DON SHES KYI RGYAS BSHAD NI DMIGS PAR BYA
BA'I YUL THEG

PA CHEN PO'I RGYU 'BRAS BU DANG BCAS PA'I BYANG CHUB KYI SKABS
KYI BAR RO, ,DON STON GYI RGYAS BSHAD NI THEG PA CHEN PO LA MOS
PA CHOS TSOL BA JI LTA BA BZHIN DU STON PA'I SKABS SO, ,RAB TU
BYED PA NGAG DANG TSIG RNAMS DRI MED KYI RGYAS BSHAD NI, RGYAL
SRAS TSIG NI MI ZHAN PA NAS, YAN LAG DRUG CU BSAM

MI KHYAB KYI BAR RO, ,SDUG BSNGAL BSGRAL PHYIR GYI RGYAS BSHAD
NI, SGRUB PA'I SKABS NAS TSAD MED PA RNAM PAR DBYE BA'I BAR RO,
,'GRO LA SNYING RJE'I PHYIR TE DE'I BDAG NYID KYI RGYAS BSHAD NI
RNAM PAR DBYE BA LAS BRTZAMS PA MAN CHAD DO, ,THEG MCHOG BSTAN
PA'I RNAM PA'I CHOS KYI RGYAS BSHAD NI NGO TSA

RNAM PAR DBYE BA NAS BZUNG STE, MTHAR THUG PA'I SANGS RGYAS KYI
MTSAN NYID RDZOGS KYI BAR GYIS SO, ,DE LTAR LUS RNAM PAR GZHAG PA
DANG, YAN LAG RGYAS PAR BSHAD PA'I TSUL GNYIS SU BSHAD PAS MDO
SDE'I DON BSHAD PA YIN LA, TSIGS BCAD GNYIS PAS RGYAN BSHAD DE,
THEG PA

CHEN PO'I CHOS NI DGA' BA BSKYED PA'I PHYIR MDO SDE'I RGYAN CES
BYA BA YIN NO, ,GAL TE LUS CAN DGA' BA BSKYED PAS RGYAN YIN NA,
'DI LA DRI BA LNGA 'BYUNG STE, DRI BA DANG PO NI THEG PA CHEN PO
'DI BKAR GRUB NA BCOM LDAN 'DAS LAS KHYAD PAR DU 'PHAGS PA'I SGRA
DANG DON CI ZHIG BYAMS PAS

BOGS DBYUNG DU YOD NAS DGA' BA SKYED PAR BYED CE NA, LAN DU,
GZUGS RGYAN RANG BZHIN YON TAN LDAN PA ME LONG NANG SONG NA LA
SOGS PA'O, ,DRI BA GNYIS PA NI THEG PA CHEN PO LAS 'GA' ZHIG GI
TSE RNAM PAR 'TSE BA BSHAD PA DANG, GANG YANG MED PA NYID DU STON
PA'I PHYIR DGA' BA BSKYED

PA MA YIN NO ZHE NA, LAN DU, JI LTAR BSNAMS NA RAB DKU LA MAN
CHAD SMOS SO, ,DRI BA GSUM PA NI THEG PA CHEN PO LAS BSKAL PA
DPAG TU MED PAR DKA' BA SPYAD PA SNA TSOGS 'BYUNG BAS DE'I PHYIR
DGA' BA BSKYED PA MA YIN NO ZHE NA, LAN DU, CHOS DKA' RGYA CHEN
ZHES BYA BA SMOS SO, ,

@185B DRI BA BZHI PA NI RTOG PA DANG LDAN PA NI RANG LA PHAN PA
TSOL BA YIN NA, 'DI LAS NI GZHAN LA PHAN PA'I PHYIR RANG LA SDUG
BSNGAL BSKYED PAS DGA' BA MA YIN NO ZHE NA, LAN DU, RIN CHEN RIGS
LDAN RIN THANG MED LA SOGS PA'O, ,DRI BA LNGA PA NI THUN MONG DU
GRAGS PA'I SDUD PA PO MED PA'I PHYIR DANG

BDAG CAG LA GRAGS PA KHO NA THEG PA CHEN PO YIN TE, THEG PA CHEN
PO BKA' MA YIN NO ZHE NA, LAN DU, SNGAR LUNG MA BSTAN LHAN CIG
BYUNG MAN CHAD SMOS SO, ,MDOR GZHAG PA LAS 'PHROS SO, ,BSTAN BCOS
KYI RNAM GZHAG GZHAN YANG TSIGS BCAD DANG PO GNYIS KYIS BSTAN
BCOS KYI

MTSAN BSHAD PA DANG, DE LAS 'PHROS PAS LE'U DANG POS LUS MDOR
GZHAG BSTAN, SKYABS 'GRO BSNAN PAS RGYAS BSHAD BSTAN, NYE BAR LEN
PA'I RGYU RIGS DANG, RKYEN SEMS BSKYED NAS 'BRAS BU MTHAR THUG GI
BAR GYIS SHIN TU RGYAS PAR BSHAD PA BSTAN TO, ,RGYAL BA BYAMS PAS
MDZAD

PA'I BSTAN BCOS MDO SDE'I RGYAN GYI THOG MAR MTSAN BSHAD PA'I SGO
NAS LUS RNAM PAR GZHAG PA LA GSUM STE, BYED PA DANG, BYA BA DANG,
DGOS PA'O, ,BYED PA LA RNAM PAR DBYE BA BDUN TE, DBYE BA PO DANG,
BYED PA'I LAS DANG, BYED PA DANG, BYED PA PO'I CHED DANG, RGYU'I
DON DANG, 'BREL

PA'I DON DANG, GNAS KYI DON NO, ,BYA BA NI LNGA STE, BSGRUB PAR
BYA BA DANG, BYE BRAG TU SHES PAR BYA BA DANG, BSAM PAR BYA BA
DANG, BSAM GYIS MI KHYAB PA DANG, YONGS SU GRUB PA RTOGS PA'I DON
SO SO RANG RIG PAR BYA BA BYANG CHUB KYI PHYOGS DANG MTHUN PA
NYID, ,DE THEG PA CHEN PO MDO SDE'I

RGYAN 'DIS RIM PA BZHIN RNAM PAR BKROL BAS MKHAS PA DGA' BA
BSKYED PA'I PHYIR RGYAN DU GZHAG GO, ,CHOS DE RANG BZHIN GYIS
RGYAN DANG LDAN NA BSTAN BCOS 'DIS RGYAN DU BYAS PA CI YOD CE NA,
GZUGS RGYAN RANG BZHIN LA SOGS PA SMOS SO, ,DGOS PA NI PHAN YON
RNAM PA GSUM STE, SGRIB PA

SPONG BA DANG, DBANG 'BYOR PA'I RGYU DANG, 'PHAGS PA'I NOR LA
LONGS SPYOD PA'I RGYU'O, ,KHA CIG 'DI SKAD DU, 'DI BKA' MA YIN NA
PHAN YON LTA SMOS KYANG CI DGOS SNYAM PA LA, THEG PA CHEN PO
SANGS RGYAS KYI BKA' NYID DU BSGRUB PAR BYA BA YIN TE, GTAN TSIGS
DANG, BSGRUB BYA BLA NA MED

@186A *, ,PA'I THABS SU GRUB PA DANG, DE LA SKRAG PA'I NYES DMIGS
RGYU DANG BCAS PA DANG, SKRAG PAR MI BYA BA'I GTAN TSIGS DANG,
DGAG PA MI 'GRUB PA'I RGYU MTSAN DANG, GNAS MA YIN PA LA SKRAG MI
DGOS PA DANG, MA MOS PA NYID KYIS GRUB PA DANG, RANG GIS

MA THOS PA SPANG BAR MI RIGS PA DANG, SPONG BA'I RGYU TSUL BZHIN
MA YIN PA YID LA BYED PA DGAG PA DANG, KHONG DU MA CHUD PAS SPANG
BAR MI RIGS PA STE BCU PA'O, ,DE LA SNGAR LUNG MA BSTAN PA LA
SOGS PA GTAN TSIGS BDUN NO, ,SNGAR LUNG MA BSTAN PAS SGRUB PA MA
NGES PA SPANG BA DANG,

YOD MED KYIS MA GRUB PA SPANG BA DANG, SPYOD YUL MA YIN PA SGRUB
PAR BYED PA STE GSUM MO, ,THEG PA CHEN POR GRUB PA'I DKON MCHOG
LA SKYABS SU 'GRO BAR MOS PA BSGRUB PAR BYA BA LA DGU STE, SKYABS
SU 'GRO BA MCHOG GI KHYAD PAR DANG, DE LA SPRO BAR BYA BA DANG,
DE'I NGO BO DANG, RGYU DANG,

'BRAS BU DANG, LAS DANG, LDAN PA DANG, DBYE BA DANG, PHAN YON NO,
,DE LA SKYABS SU 'GRO BA'I KHYAD PAR NI, KUN TU 'GRO BA LA SOGS
PA BZHI'O, ,DE'I NYE BAR LEN PA'I RGYU BSGRUB PAR BYA BA'I PHYIR
RIGS YOD PA DANG, MED PA DANG, RIGS KYI DBYE BA DANG, 'BRAS BU
KHYAD PAR DU

'PHAGS PA STE BZHI'O, ,YOD PA YANG, ,YOD DANG MCHOG DANG MTSAN
NYID DANG, ,RTAGS DANG RIGS RAB DBYE BA DANG, ,NYES DMIGS DANG NI
PHAN YON DANG, ,DPE RNAMS GNYIS TE RNAM PA BZHI STE RNAM PA
DGU'O, ,DE'I RKYEN NANG GI TSUL BZHIN YID LA BYED PA'I BDAG NYID
SEMS BSKYED

PA RNAM PA BCU GSUM STE, MTSAN NYID DANG, RAB TU DBYE BA DANG,
RNAM PAR GZHAG PA DANG, YANG DAG PAR BLANGS PA DHA LAS BYUNG BA
DANG, DON DAM PA DANG, DPE'I CHE BA DANG, SEMS MA BSKYED PA SMAD
PA DANG, BSKYED PA BSNGAGS PA DANG, MI BYED PA'I SDOM PA 'THOB PA
DANG, SEMS MI

LDOG PA DANG, SDUG BSNGAL GYIS MI 'JIGS PA DANG, SEMS CAN YAL BAR
MI 'DOR BA DANG, LE LO MI RIGS PA'O, ,BSDU NA GNYIS TE, MTSAN
NYID DANG, DBYE BA'O, ,DE LA DRUG STE, MNGON PAR RTOGS PA'I DBYE
BA DANG, RNAM PAR GZHAG PA'I DBYE BA DANG, BRDAR BTAGS DON DAM
GYI

@186B DBYE BA DANG, DPE'I SGO NAS DBYE BA DANG, SKYON DANG YON
TAN GYI SGO NAS DBYE BA DANG, LAS KYI SGO NAS DBYE BA'O, ,SGRUB
PA NI DGU STE, MTSAN NYID DANG MNYAM PA NYID DANG, GZHAN GYI DON
KHYAD PAR DU BYA BA DANG, GZHAN GYI DON SGRUB PA'I DBYE BA DANG,
DE'I PHUN SUM TSOGS PA DANG, SGRUB PA'I KHYAD PAR DANG, SPYOD YUL

BSNGO BA DANG, GZHAN GYIS NYES PA BZOD PA DANG, SGRUB PA'I CHE BA
NYID DO, ,BSAM PAR BYA BA DE KHO NA NYID ZAB MO RNAM PA DRUG GIS
BSTAN TE, DON DAM PA'I MTSAN NYID DANG, BDAG TU LTA BA PHYIN CI
LOG DGAG PA DANG, PHYIN CI LOG DMAD [?] PA DANG, BDAG MED KYANG
ZHI BAR RUNG BA DANG, GNYEN PO YE

SHES LA 'JUG PA DANG, YE SHES KYI CHE BA NYID DO, ,BSAM GYIS MI
KHYAB PA'I MTHU NI RNAM PA BDUN GYIS BSTAN TE, MTSAN NYID RNAM
PAR DBYE BA DANG, RGYU DANG, 'BRAS BU DANG, LAS DANG LDAN PA
DANG, 'JUG PA DANG, CHE BA'I YON TAN NO, ,LAS LA DRUG STE,
MTHONG, STON, 'OD ZER,

RNAM PAR ROL PA, SPRUL PA DANG, ZHING DAG GO, ,YONGS SU SMIN PA
NI RNAM PA GNYIS TE, BDUN DANG GZHAN NO, ,DE LA BDAG YONGS SU
SMIN PA RGYA CHE BA'I BDAG NYID DANG BCAS PA STE, DGA' DANG DAD
DANG RAB ZHI SNYING BRTZE DANG, BZOD DANG YID GZUNGS MTHU CAN
NYID DANG NI, ,MI 'PHROGS PA

DANG YAN LAG LDAN PA RAB, ,DE NI RGYAL SRAS YONGS SU SMIN PA'I
MTSAN NO, ,SEMS CAN YONGS SU SMIN PA NI LNGA STE, RANG BZHIN
DANG, RAB TU DBYE BA DANG, PHAN BDE'I BSAM PA DANG, SBYOR BA PHUN
SUM TSOGS PA DRUG GIS BSGRUB PA DANG, MJUG BSDU BA'O, ,YONGS SU
GRUB PA'I

DON BLA NA MED PA'I BYANG CHUB LA GNYIS TE, MDOR BSTAN PA DANG,
RGYAS PAR BSHAD PA'O, ,DANG PO LA BZHI STE, YANG DAG PAR 'GRUB PA
DANG, NGO BO NYID DANG, DPE DANG, SANGS RGYAS NYID GNYIS SU MED
PA'I MTSAN NYID MTHU DANG BCAS PA'O, ,RGYAS PAR BSHAD PA LA BCU
GNYIS TE, DE SKYABS

GNAS BLA NA MED PA DANG, GNAS YONGS SU GYUR PA DANG, MDZAD PA
LHUN GYIS GRUB PA DANG, RGYUN MI 'CHAD PA DANG, ZAG PA MED PA'I
DBYINGS ZAB PA DANG, 'BYOR BA RNAM PAR DBYE BA DANG, SEMS CAN
YONGS SU SMIN PAR MDZAD PA'I RGYU DANG, CHOS KYI DBYINGS RNAM PAR
DAG PA DANG, SKU GSUM

@187A *, ,DANG YE SHES RNAM PAR DBYE BA DANG, SANGS RGYAS THAMS
CAD GCIG PA DANG, THA DAD PA LAS GROL BA DANG, SANGS RGYAS NYID
LA 'JUG PA'I THABS DANG, PHAN TSUN MDZAD PA GCIG PA DANG, SANGS
RGYAS NYID LA SPRO BAR BYA'O, ,SKYABS GNAS BLA NA MED PA LA GSUM

STE; NYON MONGS PA LAS SKYOB PA DANG 'TSE BA LAS SKYOB PA DANG,
'CHI BA LA SOGS PA LAS SKYOB PA DANG, SKYABS CHEN PO BLA NA MED
PA'I RGYU MTSAN DANG, YONGS SU RDZOGS PA DANG, YUL DUS RNAM PAR
RDZOGS PA'I PHYIR RO, ,GNAS YONGS SU GYUR PA LA BZHI STE, GNYEN
PO PHUN SUM

TSOGS PA DANG LDAN PA DANG, GZHAN LAS KHYAD PAR DU 'PHAGS PA
DANG, YON TAN GYI DBYE BA DANG, DPE RNAM PA GSUM MO, ,ZAG MED KYI
DBYINGS ZAB PA LA RNAM PA GSUM STE, MTSAN NYID DANG GNAS DANG,
PHRIN LAS ZAB PA'O, ,DANG PO LA BZHI STE, RNAM PAR DAG PA'I MTSAN
NYID

ZAB PA DANG, BDAG MCHOG GI MTSAN NYID ZAB PA DANG, LUNG MI STON
PA'I MTSAN NYID ZAB PA DANG, RNAM PAR GROL BA'I MTSAN NYID ZAB
PA'O, ,PHRIN LAS ZAB PA LA BCU GCIG STE, YON TAN GNAS NYID DANG,
SEMS CAN SMIN MDZAD DANG, MTHAR THUG GSHEGS DANG, CHOS STON PHRIN

LAS DANG, MDZAD PA GCIG DANG, YE SHES DUS GCIG 'JUG DANG, RNAM
PAR MI RTOG DANG, YE SHES SNA TSOGS DANG, YE SHES MI 'JUG DANG,
YE SHES KHYAD PAR 'PHAGS DANG, BDE GSHEGS SNYING PO CAN NO,
,'BYOR PA RNAM PAR DBYE BA LA GSUM STE, MTHU PHUL DU BYUNG BA
DANG,

RNAM PA'I RAB TU DBYE BA DANG, GZHAN DU GYUR PA'I 'BYOR BA'I RAB
TU DBYE BA'O, ,SEMS CAN YONGS SU SMIN PAR MDZAD PA'I RGYU LA BDUN
TE, JI LTAR SMIN PAR MDZAD PA DANG, YA MTSAN CHE BA NYID DANG,
SMIN PA'I THABS MANG BA DANG, LHUN GYIS GRUB CING 'DU BYED PA
DANG BRAL BA DANG, DE'I DPE DANG,

GCIG NAS GCIG TU SMIN PA DANG, NGOMS PA DANG 'PHEL BA MED PAR
BSTAN PA'O, ,CHOS KYI DBYINGS RNAM PAR DAG PA LA DRUG STE, NGO BO
NYID DANG, RGYU DANG, 'BRAS BU DANG, LAS DANG LDAN PA DANG, 'JUG
PA'O, ,MOS PA'I LE'U BDUN GYIS BSTAN TE, RNAM PAR DBYE BA DANG,
BAR DU GCOD PA

@187B DANG, PHAN YON DANG, THEG PA CHEN PO LA MOS PA LEN DU GZHUG
PA DANG, ZHUM PA DGAG PA DANG, BSOD NAMS KYI KHYAD PAR DANG, MOS
PA'I 'BRAS BU'O, ,CHOS TSOL BA LA BCU DGU STE, DMIGS PA YONGS SU
TSOL BA DANG, DE RNYED PA DANG, YID LA BYED PA DANG, CHOS KYI DE
KHO NA NYID DANG, DE KHO NA

NYID SGYU MA LTA BUR YONGS SU TSOL BA DANG, SHES BYA YONGS SU
TSOL BA DANG, KUN NAS NYON MONGS PA DANG RNAM BYANG YONGS SU TSOL
BA DANG, RNAM PAR RIG PA TZAM DANG, MTSAN NYID DANG RNAM PAR GOL
BA DANG, NGO BO NYID MED PA DANG, MI SKYE BA'I CHOS LA BZOD PA
DANG, THEG PA GCIG PA NYID DANG, RIG

PA'I GNAS DANG, KHAMS BRTAS PA DANG, CHOS TSOL BA'I RAB TU DBYE
BA DANG, RGYU NYID DU DANG, SPANG BYA RNAM PAR RTOG PA TSOL BA
DANG, MJUG BSDU BA PHAN YON DANG BCAS PA'O, ,DE KHO NA SGYU MA
LTA BUR TSOL BA LA BCU GCIG STE, SGYU MA'I MTSAN NYID DANG, DUS
GCIG TU RTOGS

PAR SPYOD PA DANG, DPE DANG SBYAR BA DANG, DON DANG SBYAR BA
DANG, DGOS PA DANG SBYAR BA DANG, RGYU MTSAN DANG SBYAR BA DANG,
DPE'I DBYE BA DANG, MI MTHUN PA DANG GNYEN PO'I DBYE BA DANG,
SPANG BA'I TSUL DANG, THAR PA'I DPE DANG, SGYU MA LA SOGS PA DPE
BRGYAD KYI DON BSTAN PA'O, ,CHOS

STON PA LA BCU GCIG STE, SER SNA DGAG PA DANG, CHOS DON MED PA MA
YIN PA DANG, STON PA'I RNAM PAR DBYE BA DANG, STON PA PHUN SUM
TSOGS PA DANG, TSIG PHUN SUM TSOGS PA DANG, YI GE PHUN SUM TSOGS
PA DANG, STON PA'I CHE BA'I BDAG NYID DANG, DON PHUN SUM TSOGS PA
DANG,

LDEM POR DGONGS PA DANG, DGONGS PA RNAM PAR DBYE BA DANG, SHIN TU
RGYAS PA BSDUS PA PHAN YON DANG BCAS PA BSTAN PA DANG, CHOS BSTAN
PA'I PHAN YON NO, ,BSGRUB PA'I LE'U LA BRGYAD DE, RNAM PAR DBYE
BA DANG, SGRUB PA LA BAG YOD PAR BYA BA DANG, NYON MONGS PA KHO
NAS NYON MONGS PA LAS

NGES PAR 'BYUNG BA DANG, THEG PA DMAN PA YID LA BYED PA SPANG BA
DANG, RANG BZHIN GYIS DAG PA LA SKRAG PA SPANG BA DANG, CHAGS PA
LAS SKYES PA'I LTUNG BA DGAG PA DANG, JI LTAR GANG DU SGRUB PA
DANG, SGRUB PA'I 'KHOR GSUM YONGS SU DAG PA'O, ,BYE BRAG TU SHES
PAR BYA BA'I GDAMS NGAG

@188A *, ,DANG RJES SU BSTAN PA LA BCU GSUM STE, MOS PA RNAM PAR
'PHEL BA DANG, DE BZHIN DU NI TSOGS BSAGS PA LA SOGS PA DANG,
CHOS KYI RGYUN GYI TING NGE 'DZIN THOB PA LAS GDAMS NGAG RNYED PA
DANG, DE LA DMIGS PA'I SEMS DRUG BSTAN PA DANG,

YID LA BYED PA BCU GCIG BSTAN PA DANG, ZHI GNAS KYI SEMS DGU
BSTAN PA DANG, DE LAS RIM GYIS BSAM GTAN LAS SU RUNG BA CAN YON
TAN DANG BCAS PA THOB PA DANG, NGES PAR 'BYED PA'I CHA DANG MTHUN
PA DANG, MTHONG BA'I LAM DANG, DE'I MTSAN

NYID RNAM PAR GZHAG PA DANG, CHE BA'I BDAG NYID DANG, BSGOM PA'I
LAM DANG, GDAMS NGAG GI CHE BA'I BDAG NYID BSTAN PA'O, ,THABS
DANG LDAN PA'I LAS RNAM PAR DBYE BA LA GSUM STE, KUN NAS SLONG
BA'I THABS DANG, LTA BA'I THABS DANG, 'KHOR

GSUM YONGS SU DAG PA'I THABS SO, ,PHA ROL TU PHYIN PA DRUG LA,
GRANGS DANG DPE'I MTSAN NYID GO RIMS DANG, ,NGES PA'I TSIG DANG
GOMS BYA YON TAN DANG, ,DE DAG RAB DBYE BSDU DANG MI MTHUN
PHYOGS, ,YON TAN PHAN TSUN RNAM NGES YIN SHES BYA'O, ,BSDU BA'I
DNGOS PO BZHI LA

DRUG STE, NGO BO DANG BYED PA DANG, LAS DANG, GRANGS NGES PA
DANG, RAB TU DBYE BA DANG, PHAN YON NO, ,MCHOD LA SOGS PA BZHI
NI, SANGS RGYAS LA MCHOD PA DANG, DGE BSHES BSTEN PA DANG, TSAD
MED PA BSGOM PA DANG, DE DAG MJUG BSDU BA'O, ,MCHOD PA LA RGYU
MTSAN DANG NI

YONGS BSNGO DANG, ,RTEN DANG DNGOS DANG RGYU DANG NI, ,YE SHES
DANG NI ZHING DAG DANG, ,GNAS KYI SGO NAS RAB TU BSTAN, ,DGE
BSHES BSTEN PA BZHI DANG NI, ,RGYU MTSAN DANG NI YONGS BSNGO
DANG, ,RGYU DANG YE SHES ZHING DAG DANG, ,GNAS KYI SGO NAS RAB TU
BSTAN, ,TSAD MED PA LA GSUM STE,

KHYAD PAR DANG, RAB TU DBYE BA DANG, SNYING RJE'I RNAM PAR DBYE
BA'O, ,SNYING RJE'I RNAM PAR DBYE BA LA NYI SHU RTZA GNYIS TE,
DMIGS PA'I RAB TU DBYE BA DANG, 'BRAS BU LNGA DANG, SRID PA DANG
ZHI BAR MI GNAS PA DANG, 'KHOR BA YONGS SU SHES PA DANG, SNYING
RJE'I RGYU RNAM PAR DBYE BA DANG, LJON SHING

@188B GI DPE DANG, PHAN YON DANG, SNYING RJE CHAGS PA DANG BRAL
BA DANG, SNYING RJE BYAMS PAS KHYAD PAR DU 'PHAGS PA DANG SKRAG
PA DANG DGA' BA'I RGYU MTSAN DANG, SNYING RJE'I SDUG BSNGAL GYIS
BDE BA ZIL GYIS GNON PA DANG, SNYING RJES BYIN PA'I PAN YON DANG,
SDUG BSNGAL KHAS LEN PA DANG, RNAM

PA GSUM PO DANG, DE'I 'BRAS BU 'PHEL BA DANG, SBYIN PA LA SPRO BA
BSKYED PA DANG, GZHAN BDE BAS BDE BA NYAMS SU MYONG BA DANG,
SBYIN PA LA RJES SU STON PA DANG, BRTZE BAS SBYIN PA KHYAD PAR DU
'PHAGS PA DANG, NYE BAR SPYAD PA'I KHYAD PAR GYIS DGA' BA DANG,
PHA ROL TU PHYIN PA NYE

BAR BSGRUB PA DANG, SNYING RJE'I RKYEN RNAM PA BZHI DANG, SNYING
RJE CHEN PO MCHOG GI RNAM PA'O, ,BYANG CHUB KYI PHYOGS DANG MTHUN
PA LA NYI SHU RTZA BZHI STE, NGO TSA'I RNAM PAR DBYE BA DANG,
BRTAN PA DANG, MI SKYO BA DANG, BSTAN BCOS SHES PA DANG, 'JIG
RTEN SHES PA DANG, RTON PA DANG, SO

SO YANG DAG PAR RIG PA DANG, TSOGS GNYIS DANG, DRAN PA NYE BAR
GZHAG PA DANG, YANG DAG PAR SPONG BA DANG, RDZU 'PHRUL GYI RKANG
PA DANG, DBANG PO DANG, STOBS DANG, BYANG CHUB KYI YAN LAG DANG,
'PHAGS PA'I LAM DANG, ZHI GNAS DANG, LHAG MTHONG DANG, THABS LA

MKHAS PA DANG, GZUNGS DANG, SMON LAM DANG, TING NGE 'DZIN DANG,
CHOS KYI SDOM DANG, DE'I SKAD CIG MA DANG, BDAG MED PA DANG, NGO
TSA LA SOGS PA'I LAS MDOR BSDUS PA BSTAN PA'O, ,BSAM GYIS MI
KHYAB PA'I YON TAN NYI SHU RTZA BZHI STE, NGO MTSAR CHE BA DANG
MI CHE BA

RNAM PAR DBYE BA DANG, SEMS MNYAM PA NYID DANG, PHAN 'DOGS PA
DANG, LAN DU PHAN 'DOGS PA DANG, SMON PA DANG, SBYOR BA CHUD MI
ZA BA DANG, YANG DAG PA'I SBYOR BA DANG, YONGS SU NYAMS PA DANG,
KHYAD PAR CAN GYI CHOS RNAM PAR DBYE BA DANG, BCOS MA DANG BCOS
MA MIN

PA'I YON TAN DANG, 'DUL BA RNAM PAR DBYE BA DANG, LUNG BSTAN PA
DANG, NGES PAR 'GYUR BA DANG, GDON MI ZA BAR BYA DGOS PA DANG,
RTAG PAR BYA BA DANG, GTZO BO'I DNGOS PO DANG, GDAGS PA RNAM PAR
GZHAG PA DANG, YONGS SU TSOL BA DANG, YANG DAG PA JI LTA BA BZHIN
DU

@189A *, ,SHES PA DANG, DPAG TU MED PA DANG, BSHAD PA'I 'BRAS BU
DANG, THEG PA CHEN PO DANG, DE'I 'BRAS BU DANG, BYANG CHUB SEMS
DPA' RNAM PAR DBYE BA DANG, DE'I MTSAN GYI RNAM PAR DBYE BA'O,
,YONGS SU GRUB PA MTHAR THUG PA'I SKABS LA BCO BRGYAD DE,

RTAGS DANG, PHYOGS DANG, LHAG PA'I BSAM PA DANG, YONGS SU 'DZIN
PA DANG, SKYE BA DANG GNAS PA DANG, SA RNAM PAR DBYE BA MDOR
BSTAN PA DANG, SA'I MTSAN NYID DANG, DE'I GANG ZAG DANG, DE LA
BSLAB PA RNAM PAR GZHAG PA DANG, PHUNG PO RNAM PAR GZHAG PA DANG,
GRUB PA DANG,

SA LA ZHUGS PA'I RTAGS DANG, PHA ROL TU PHYIN PA THOB PA'I RTAGS
DANG, DE'I PHAN YON DANG, SA'I NGES PA'I TSIG DANG, THOB PA DANG,
SPYOD PA DANG, SANGS RGYAS KYI YON TAN RNAM PAR DBYE BA'O, ,DE
YANG BSDU NA GNYIS TE, RGYU'I KHYAD PAR DANG, NGO BO'I SGO NAS
SO, ,RGYU LA DRUG STE,

RTAGS DANG, PHYOGS DANG, BSAM PA DANG, YONGS SU 'DZIN PA DANG,
SKYE BA DANG, SA'I SGO NAS SO, ,NGO BO'I SGO NAS SANGS RGYAS KYI
YON TAN BCO BRGYAD DE, TSAD MED PA DANG, RNAM THAR LA SOGS PA
DANG, NYON MONGS PA MED PA DANG, SMON NAS MKHYEN PA DANG, SO SO
YANG DAG PAR

RIG PA DANG, MNGON PAR SHES PA DANG, MTSAN DANG, DPE BYAD DANG,
YONGS SU DAG PA DANG, STOBS DANG, MI 'JIGS PA DANG, BSRUNG MED
DRAN PA NYER GNAS DANG, BAG CHAGS BCOM PA DANG, BSNYEL BA MI
MNGA' BA DANG, THUGS RJE CHEN PO DANG, MA 'DRES PA'I YON TAN
DANG,

THAMS CAD MKHYEN PA'I YON TAN DANG, PHA ROL TU PHYIN PA RDZOGS PA
DANG, SANGS RGYAS KYI MTSAN NYID RNAM PAR DBYE BA'O,, ,,RGYAL
SRAS MI PHAM MGON LAS MNGON SUM DU, ,RNA BA'I SNYIM PAS BDUD
RTZI'I RGYUN 'THUNGS PAS, ,SKAL LDAN GANG G'A DHA RA'I SLOB MA
NI, ,BRAM ZE RIN

CHEN RDO RJES LEGS BZUNG NAS, ,THEG CHEN MDO SDE MA LUS PA YI
DON, ,MKHAS PA DAG PAR BYED PA'I RGYAN BSHAD PA, ,MKHAS PA DZNY'A
SHR'I YIS RNA RGYAN LTAR, ,LEGS BZUNG DES NI BSHAD PA MNGON SUM
DU, ,DGE SLONG CHOS KYI BRTZON 'GRUS KYIS MNYAN NAS, ,MA NOR DON
TSIG

@189B PHRENG BA LTAR SBRENG 'DI, ,BYAMS PA NYID LAS MKHAS PA
BZHIS BRGYUD NAS, ,PHYI MA DAG LA SNANG BAR BYA PHYIR BRIS, ,THEG
PA CHEN PO MDO SDE'I RGYAN GYI DON BSDUS PA, ,SLOB DPON MKHAS PA
CHEN PO DZNY'A NA SHR'IS MDZAD PA RDZOGS SO, ,BOD KYI LO TZ'A BA
DGE SLONG CHOS KYI BRTZON 'GRUS

KYIS BSGYUR BA'O,