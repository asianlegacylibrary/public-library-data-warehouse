@239A #, ,RGYA GAR SKAD DU, SHR'I RA HA SYA N'A LI N+YA N'A MA T'I K'A,
BOD SKAD DU, DPAL GSANG CHEN PADMA ZHES BYA BA'I RGYA CHER 'GREL
PA, DPAL RDO RJE SEMS DPAL LA PHYAG 'TSAL LO, ,DRI MED BLO YI 'OD
ZER GYIS, ,SLOB MA MCHOG GI PAD KHA 'BYED, ,KHAMS GSUM MA LUS
MTHA' YAS LA, ,

YE SHES SGRON MA RAB TU GSAL, ,THAMS CAD PHYOGS SU DE NYID NYID,
,MCHOG LA DBANG PO RGYAL GYUR CIG ,GANG GIS KYI MGUR LAS RIN CHEN
RGYUD KYI PHRENG, ,MAN NGAG DANG LDAN GZHAN GYI GZHUNG LA SOGS PA
BYIN, ,DE YIS LHA YUL BRGYA BYIN DANG 'DRA DBANG PHYUG BDAG ,RE
ZHIG GZHAN

@239B GYI MDUN DU BDAG LA 'JIGS PA MED, ,'ON KYANG GCIG PU'I RIN
CHEN RDO RJE ZHABS KYI MCHOG ,BLA MA BDAG 'JIGS NYI MA SHAR BA'I
ZLA BA BZHIN, ,GZHAN KUN MKHA' GNAS YIN YANG DE DAG SKAR MA STE,
,DGE BA'AM MI DGE GANG ZHIG DES NI SMRAS MOD KYANG, ,DE LTA MOD
KYI CI ZHIG RMAD BYUNG BDAG GIS BYAS, ,

GANG MKHAS RNAMS KYIS RMI LAM DU YANG RNYED PAR DKA', ,GSANG CHEN
SHIN TU GZHON NU YI NI PADMA'I MTSAN, ,MDZES PA DGA' BCU DRUG GIS
LHAG PAR BLO LDAN MA, ,DPAL DANG LDAN PA SKYED TSAL LE'U GANG
ZHIG LAS, ,SNYING PO'I AUTPALA GANG BA BDAG GIS DANG PO 'DREN,
,GZHAN YANG DE RANG LA NI DBANG BSKUR DON PHYIR TE, ,LONGS

SPYOD DE DAG BDAG GIS LONGS SPYOD RIGS PA BSHAD, DE LA DANG PO
BRJOD PA DANG, BRJOD PAR BYA BA DANG, 'BREL PA DANG, DGOS PA DAG,
DE'I DGOS PA DE LTAR NI NGES PAR SMRA BAR BYA'O, ,CI'I PHYIR ZHE
NA, 'DIS BSTAN BCOS LA SNYING PO SHES SO, ,'DI NI BSTAN BCOS LA
GCIG BU BDAG GIS BYAS PA MIN

LO; ,'ON KYANG GCIG NAS GCIG GI BLA MA'I DANG PO'I RIM PAS 'ONGS
PA'O, ,DE LA GANG ZHIG SNA TSOGS MCHOG GIS SKYES LA SOGS PA NAS
BRTZAMS NAS, ,DPAL LDAN SNGOM PA'I SKYED MOS TSAL, ,ZHES BYA BA'I
MTHAR THUG PA YAN CHAD NI BRJOD PA, DE LAS GANG ZHIG 'DREN PA
AUTPALA GANG BA NI BRJOD PAR BYA BA,

YANG NA AUTPALA LA GANG BA NI BRJOD PA, DPAL LDAN SNGOM PA'I
SKYES MOS TSAL BRJOD PAR BYA, DE DAG MNYAM PAR SBYOR BA LAS GNYIS
SU MED PA'I RANG BZHIN SBYOR BA'I MTSAN NYID CES BYA BA NI 'BREL
PA, AUTPALA DANG GNYIS KYI DBANG BSKUR DUS SU GANG ZHIG BLA NA
MED PA'I MCHOD PA'I TSOGS DE NI DGOS PA, MCHOD

PA'I TSOGS KYI SPRIN 'PHRO BA'I DUS SU 'KHRUL PA MED PA'I SEMS
KYIS GNYIS SU MED PA SPROS PA DANG BRAL BA'I BDE BA CHEN PO'I
RGYAL PO MCHOG DANG CHAD PA'I DBUS SU CHOS THAMS CAD STONG PA
NYID KYI RANG BZHIN BDAG STONG PA NYID KYI RANG BZHIN BSAMS TE
NYAMS SU MYONG BA'I RO LAS GANG ZHIG 'BRAS BU RNYED PA

DE NI DGOS PA'I DGOS PA ZHES BYA BA'I DON TO, ,GANG ZHIG SNA
TSOGS MCHOG GIS SKYES ME TOG DANG BCAS 'BYUNG BA'I RANG BZHIN DRI
MA MED, ,RIN CHEN LA SOGS CHU LAS SKYES PA GE SAR DANG BCAS DRI
YI SBRANG RTZI 'DZAG PA YIS, ,YANG DAG LDAN PA DON DAM PA YI BDE
BA SKYED BYED DPAL LDAN SNGOM PA'I SKYED

@240A *, ,MOS TSAL, ,AE YI RNAM PA'I BYAD GZUGS KHA SBYAR NANG
YOD GSANG PA'I GZHI DE LA NI BDAG PHYAG 'TSAL, GANG ZHIG SNA
TSOGS MCHOG GIS SKYES ZHES BYA BA LA SOGS PA LA, PHYI'I DON GYIS
AA SHVADTHA DANG 'BA' TA DANG TZAM PA KA DANG N'A GA GE SAR LA
SOGS PA 'JIG RTEN LA MCHOG TU GRAGS SO, ,NANG

GI DON GYIS SA ZHES BYA BA NI GNAS KYI GTZO BO DBUS KYI GNAS DER
'BYUNG BA SKYE BA'I SHING RNAMS SO, ,DE YANG CI 'DRA BA, ME TOG
DANG BCAS PA ME'O SE BA'I 'BRAS BU SBYIN PA ZHES BYA BA'I DON TO,
,GZHAN YANG JI LTA BU 'BYUNG BA'I RANG BZHIN DRI MA MED PA,
'BYUNG BA'I SGRA NI SA DANG CHU DANG ME DANG RLUNG NGO, ,SRA BA
DANG

GSHER BA DANG TSAB DANG YANG BA ZHES BYA BA NI DE RNAMS KYI MTSAN
NYID DO, ,DRI MA MED CES BYA BA NI GCIG DANG DU MA'I RANG BZHIN
DANG BRAL BA'O, ,NYI RDUL GYI TSOGS KYI PHYIR GCIG PA'O, ,GCIG BU
MED PA'I PHYIR DU MA YANG MED DO, ,GCIG DANG DUM DANG BRAL BA'I
PHYIR CI YANG GZUNG BA MED DO, ,GZUNG BA MED PAS 'DZIN

BA YANG MED DO, ,GZUNG BA DANG 'DZIN PA MED PA'I PHYIR THAMS CAD
STONG PA NYID KYI RANG BZHIN NO, ,GAL TE GZHAN DAG STONG PA NYID
KYI RANG BZHIN YIN NA JI LTAR SBYIN PA LA SOGS PA BSOD NAMS KYI
TSOGS SO, ,DES THAR PA YANG CHAD PAR 'GYUR RO ZHES SMAN DE LA
BSHAD PAR BYA'O, ,KHYED KYI THAR PA JI LTAR DNGOS PO'I MTSAN

NYID DAM DNGOS PO MED PA'I MTSAN NYID, GANG DNGOS PO'I MTSAN NYID
NI BCOS MA'O, ,GANG ZHIG DNGOS PO MED PA'I MTSAN NYID DE NI THAR
PA ZHES JI LTAR 'BREL, THAR PA NI RANG BZHIN YE SHES KYI MTSAN
NYID LO, ,GAL TE DNGOS PO DANG DNGOS PO MED PA DANG BRAL BA YIN
TE, DE SBYIN PA LA SOGS PA BSOD NAMS

LAS SKYE MA YIN NO, ,SKYE BA MED PA LA CHAD PAR JI LTAR 'BREL,
SKYE BA LA CHAD PA YOD DE JI LTAR BUM PA BZHIN NO, ,DE LTAR YIN
NA BSOD NAMS KYI TSOGS LA DGOS PA MED CES GANG ZHIG RTOG PA DE LA
SEL BA'I DON SMRA'O, ,DE'I PHYIR SBYIN PA LA SOGS BA'I BSOD NAMS
KYI TSOGS DGOS PA MED, GAL

TE MED NA YANG BTANG SNYOMS SU 'DUG GAM CI, BSOD NAMS KYI TSOGS
KYI RANG BZHIN YE SHES KYI MTSAN NYID THAR PA RNYED KYI SKYE BA
MA YIN NO, ,JI LTAR GANG GIS GANG LA RI BONG CAN GYI CHA GCIG SOR
MO LA SOGS PAS STON GYI DES BSKYED DAM CI, DE LTA'I RIGS PAS THAR
PA YANG DE BZHIN NO, ,DE BZHIN

@240B DU BLA MA'I ZHAL SNGA NAS DPAL RDZOGS PA'I BSGOM PA'I RIM
PA LAS, DE LTAR THAR PA BCOS MA MIN, ,RANG BZHIN YE SHES MTSAN
NYID DO, ,GANG PHYIR BSOD NAMS KYIS NI RNYED, ,BSOD NAMS LAS NI
SKYE BA MIN, ,ZHES GSUNGS SO, ,DA NI GANG ZHIG SNA TSOGS MCHOG
GIS SKYES ZHES BYA BA LA SOGS PA

LA; PHYOGS GZHAN BSHAD PA YOD PA DE GSAL BAR STON TO, SNA TSOGS
ZHES BYA BA NI SBRUL PA DAR CHOS DANG LONGS SPYOD DANG BDE BA
CHEN PO LA SOGS PA'O, ,MCHOG CES BYA BA NI BDE BA LA LAM GYI
PHYIR, SA ZHES BYA BA NI BDE BA CHEN PO'I 'KHOR LO'I SNYING PO'I
RTEN GYI PHYIR, YANG NA SBRUL PA'I LTE BRTEN

GYI PHYIR, SKYES ZHES BYA BA NI DER 'BYUNG BA RTZA'I BDAG NYID
KYI SHING RNAMS SO, ,ME TOG DANG BCAS ZHES BYA BA NI BDUD RTZI
KHENGS PA ZHES BYA BA'I DON TO, ,'BYUNG BA'I RANG BZHIN DRI MA
MED CES BYA BA LA, 'BYUNG BA NI DON DAM PAR DE LA RANG BZHIN GANG
YIN PA DE DAG KUN BRTAGS LA SOGS PA DANG BRAL

BA; DRI MA MED CES BYA BA NI GZUNG BA DANG 'DZIN PA RNAM PAR
SPANGS PA'O, YANG NA NAM MKHA'I RANG GI NGO BO ZHES BYA BA'I DON
TO, ,RIN CHEN LA SOGS ZHES BYA BA NI PADMA R'A GA BZHIN DU KHA
DOG GANG LA YOD PA DE NI PADMA R'A GA ZHES 'DAB MA DRUG CU RTZA
BZHI PA'I CHU SKYES SO, ,SOGS PA'I SGRAS LTE BA DANG GSER DANG
LDAN

PA 'DIR LTE BA NI 'DAB MA BRGYAD PA, GE SAR GYI SGRA NI RTZA PHRA
MO'I RNAM PA'I 'DAB MA GSUM PA, YANG NA 'DAB MA GSUM PA'I RNAM PA
LA GANG LTE BA NI RIN CHEN, SOGS PA'I SGRA NI DE'I NANG NA YOD PA
GLO BUR BA HA'I RNAM PA'O, ,CHU LAS SKYES PA ZHES BYA BA LA, CHU
NI BYANG CHUB KYI SEMS, DE LAS SKYES

BA 'BYUNG BA ME TOG RNAMS SO, ,DE YANG CI 'DRA BAR 'GYUR BA TSUL
DANG THIG LE'I RNAM PA CAN GZHAN YANG CI 'DRA BA CI 'DRA BA GE
SAR DANG BCAS PA, GE SAR GYI SGRA NI MTHU CHEN PO'I SBRANG RTZI
ZHES BYA BA'I DON TO, ,DRI'I SBRANG RTZI 'DZAG CES BYA BA LA,
DRI'I SBRANG RTZI NI BYANG CHUB KYI SEMS, 'DZAG PA NI 'BAB PA,
BYANG CHUB

KYI SEMS BDUD RTZI CHU LAS SKYEN YANG BYANG CHUB KYI SEMS 'DZAG
GO, ,CI'I PHYIR ZHE NA, RGYU DANG 'BRAS BU MNYAM PA'I PHYIR ZHES
DGONGS PA'O, ,DE BZHIN DU YANG DPAL GSANG BA 'DUS PA LAS, 'BRAS
BUS RGYU NI RGYAS BTAB CING, ,RGYU YIS 'BRAS BU RGYAS BTAB BO,
,ZHES GSUNGS SO, ,

@241A *, ,YANG NA DRI NI DGA' BA SBRANG RTZI NI MCHOG GI DGA' BA,
'DZAG PA NI CHAD PA'I DGA' BA'O, ,DA NI SKYED TSAL GYI RANG GI
NGO BO BSHAD DE, YANG DAG LDAN PA NI ZHES BYA BA LA SOGS PA LA,
YANG DAG LDAN PA NI MNYAM PAR SBYOR BA'O, ,DE YANG GANG GIS GANG
LA DRUG CU RTZA BZHI SANG BRGYAD PA DANG GSUM

PA LA SOGS PA'I LHAN CIG DPAL SDOM PA'I SKYED MOS TSAL LA'O,
,DPAL GYI SGRA NI MCHOD PA'I TSIG ,YANG NA DPAL NI GNYIS SU MED
PA'I YE SHES, SNGOM PA NI BDE BA CHEN PO'I RANG BZHIN SKYED MOS
TSAL NA BDE BA CHEN PO LA NGAL SO BA'I GNAS YANG NA ROL PA'I
GNAS, DE'I PHYIR DON DAM PA'I

BDE BSKYED PAR BYED PA'O, ,DON DAM PA NI MTSAN MA MED PA GNYIS SU
MED PA SKU DANG BRAL BA ZAB PA SKYE BA MED PA 'GAGS PA MED PA
BRJOD DU MED PA NAM MKHA' DANG 'DRA ZHES PA'O, ,BDE BA NI DE'I
NYAMS SU MYONG BA'I RO, ,SKYED BYED CES BYA BA NI MTSAN MA MED PA
LA SOGS PA LAS NYAMS SU MYONG BA'I RO

'BYUNG BAR BYED PA'I DON TO, ,AE YI RNAM PA'I BYED PA GZUGS,
,ZHES BYA BA LA SOGS PA LA, AE'I RNAM PA'I SGRA NI CHOS KYI
'BYUNG GNAS, CHOS RNAMS 'BYUNG BAS NA CHOS KYI 'BYUNG GNAS, DE
NYID SHES RAB KYI BHA GA'O, ,DE YANG KHA SBYAR GYI BYAD GZUGS TE,
DE LA JI LTAR KHA SBYAR GUR GYI RGYUD LAS MTSAN

NYID GSUNGS PA DE BZHIN DU 'DIR BDAG GIS GSAL BAR BSHAD DE, SNUM
PA SRA BA 'JAM PA AATPA TTHA'I 'DAB MA'I RNAM PA MTHO BA YANGS PA
DKAR BA DRI MA MED PA RLON PA PHRA MO'I SPU'I MYU GU CAN GYI
SNYING PO CHU BA DRI ZHIM PA, STENG GI SPU'I PHRENG BA LTE BA LAS
'DAS NAS DBU BRGYAN PA SHIN TU YID 'PHROG PA

NYA GANG BA 'DRA BA ZHES PA'I DON TO, ,DE LA YAN LAG THAMS CAD
REG PAS SLOB DPON GYI DBANG NGO, ,GSANG BA'I DON GYIS 'DI LA RANG
GI NGO BO BSHAD DE, ,BA SBYAR ZHES BYA BA LA SOGS PA LA, GANG
ZHIG SHES RAB THABS GNYIS KYI RDO RJE DANG PADMA 'DUS PA DE NI
KHA SBYAR RO, ,YANG NA DE DAG GI 'BYUNG BA'I

BDUD RTZI 'DUS PAS KHA SBYAR RO, ,DE BZHIN DU DPAL RIG PA CHEN
PO'I RGYUD KYI LE'U DANG PO LAS, MCHOG GI DGA' BA RGYAS PA LAS,
,DBANG PO GNYIS KYI RIN CHEN RTZER, ,BYANG CHUB SEMS KYI BDUD
RTZI 'BYUNG, ,DGA' MO 'DUS PA'I PHYIR KHA SBYAR, ,ZHES GSUNGS SO,
,YANG NA GANG ZHIG BYANG CHUB KYI

@241B SEMS BDE PA'I GZHI DE NI KHA SBYAR RO, ,DE BZHIN DU DPAL
GSANG BA 'DUS PA LAS, ,GANG LHA'I AE YI BYAD GZUGS NI, ,DBUS SU
BAm GYIS RNAM PAR BRGYAN, ,BDE BA THAMS CAD KYI NI GZHI, ,SANGS
RGYAS RIN PO CHE YI SNOD, ,CES GSUNGS SO, ,NANG YOD CES BYA BA LA
NANG GI SGRA NI KHA SBYAR GYI RNAM PA LA

SNYING PO'O, ,DE YANG SHIN TU 'JAM PA PHRA BA MI ZAD PA NAM MKHA'
DANG 'DRA PA'O, ,YOD PA NI DE'I NANG NA GNAS PA ZHES BYA BA'I DON
TO, ,GSANG BA'I GZHI ZHES BYA BA LA SOGS PA LA, GSANG PA NI GZHAN
MIN MCHOG GI DGA' BA, GZHI NI BYANG CHUB KYI SEMS SO, ,DE LA DGOS
PA NI 'DI YIN TE, GANG ZHIG GSANG

BA'I MCHOG GI DGA' BA DANG GZHI BYANG CHUB KYI SEMS GNYIS SU MED
PA'I BDE BA CHEN PO'I RGYAL PO RANG BZHIN DE LA BDAG PHYAG 'TSAL
ZHES BYA BA'I DON TO, ,DA NI GSANG BA'I DBANG GI DON BSHAD DE,
,'DI LTAR RAB 'OD SKYED TSAL LAS, ,MCHOD PA'I DON DU AUTPALA
GANG, ,REG BYAR GNAS PA BUNG GZUGS

LA; ,YID 'PHROG BDAG GIS BZOR BGYID DO, ,'DI LTAR ZHES BYA BA NI
SNGAR BSHAD PA'I DON TO, ,RAB 'OD CES BYA BA NI BDE BA CHEN POR
GRAGS PA'I SNGOM PA, SKYED TSAL NI DGA' BA THAMS CAD SHAR BA'I
GNAS, YANG NA KHOD DU CHUD PA'I GNAS SO, ,MCHOD PA'I DON DU
AUTPALA GANG, ,ZHES BYA BA

NI RANG LA BYIN GYIS BRLAB PA'I GANG ZHIG SRUB DANG BSRUB THABS
DE NI MCHOD PA'O, ,DE'I DUS SU GANG MCHOG GI DGA' BA THOB PA DE
NI DON DES GANG ZHIG KHENGS PA DE NI AUTPALA GANG BA, AUTPALA'I
SGRA NI GSANG BA'I RDO RJE ZHES BYA BA'I DON TO, ,REG BYAR GNAS
PA BUNG GZUGS LA, ,ZHES BYA BA LA, REG

BYA NI PADMA, DE GANG LA YOD PA DE NI PADMA CAN, BCOM LDAN MO DAM
TSIG GI YAN LAG MO DE LA 'KHYUD PAS BZHUGS PA BYUNG BA'I GZUGS
DPAL SNGOM PA RJE BTZUN DE LA BLA NA MED PA'I MCHOD PA'I DON DU
AUTPALA GANG BA BZOR BGYID CES 'BREL LO, ,JI LTAR BZOR BGYID PA
DE'I DON BSHAD DE, PHAG

MO'I GZUGS SU LAS KYI PHYAG RGYA BYIN GYIS BRLABS NAS PHAN TSUN
BYANG CHUB KI SEMS KYI ME TOG YAN LAG LA GDAGS TE, PHYI NAS YANG
SHIN TU BSTAN PA'I YID KYIS 'KHRUL PA MED PA'I LTA BAS GSANG BA'I
GZHI SKYED TSAL LAS DRI MED BYANG CHUB KYI SEMS DGA' BA LA SOGS
PA DANG BCAS PA'I

@242A *, ,ME TOG DRANGS TE, KUN DU GANG BAR BYAS NAS RJES SU RANG
GI GA PUR GYIS BYUG BZOR BYAS ZHES BYA BA'I DON TO, ,YID 'PHROG
CES BYA BA LA, YID NI BYANG CHUB KYI SEMS, 'PHROG PA NI GZUNG BA,
DE'I DUS SU DGA' BA DANG BCAS PA'I DANG PO'I CHU BO THABS KYI BYA
GDONG MA'I GNAS SU

BZHAG STE, SLOB DPON GYI DBANG THOB PA LA RNAM PAR SNANG MDZAD
KYI GZUGS SU BYIN GYIS BRLABS TE KHA'I PADMA LA 'BAB PAR BYA'O,
,DES KYANG AE MA'O ZHES MYANG BAR BYA'O, ,DE'I DUS SU BDE BA CHEN
PO DANG CHOS GNYIS KYI DBUS SU SBOM PO MTHA' LHAG GIS DPA' RLABS
GNYIS MNAN PAR BYA BTZIR BAR

BYA ZHES BYA BA'I DON TO, ,DA NI PHYA GDONG MA LA THABS KYI GNAS
BSHAD DE, GANG ZHIG CHU GSUM GYI RNAM PA RIN PO CHE'I RGYAL MTSAN
DE NI CHOS KYI RGYAL PO 'BYUNG GNAS SHES RAB KYI MTSAN, DE LA
GANG GDU BU'I GNAS DE NI SANGS RGYAS RIN PO CHE'I SNOD, DE'I
STENG GI RIN CHEN YAL GA'I NANG GI RTZA

BAR MDUD PA'I DRA BA'I BAR DU THABS KYI AUTPALA'I RDO RJE, DE DAG
GI DBUS SU RTEN GYI GZUGS KYIS RGYAS PA'I SROG GI RTZA BYA GDONG
MA SHIN TU 'JAM PA DRI MA MED PA BSIL BA DPE MED MYONG BA'I RANG
BZHIN SGUR MO'I RNAM PA GZUGS KYIS SA'I MYU GU BZHIN 'BYUNG BA'O,
,SHES RAB LA YANG DE BZHIN

NO; ,'ON KYANG NANG GI TSANGS PA'I SNYING PO'I NANG NA CUNG ZAD
GSAL BA'I GZUGS SO, ,DE'I PHYIR 'OG NAS BSHAD PA YE SHES KYI
DBANG LA DANG PO RE ZHIG SHES RAB DGOS SO, ,DUS THAMS CAD DU MA
YIN ZHES BYA BA'I DON TO, ,DA NI AUTPALA GANG BA'I MTSAN NYID
BSHAD DE, DAD PA'I ZHAL 'KHRI SHING

RTZA BA; ,DBYUG PA RGYU NI BZHI YIN NO, ,REG BYA'I RTZA BRGYAD
'DAB MA STE, 'PHO BA NANG GI GE SAR RO, ,ZHES BYA BA LA, DAD PA
NI TSANGS PA STE HAm GI RNAM PA 'BYUNG BA'I DON GYI PHYIR, SA NI
BYANG CHUB KYI SEMS KYI MTSAN NYID CAN BDE BA DE'I PHYIR DANG PA
NI TSANGS PA'O, ,YANG NA DAD PA'I STENG NA GNAS PA TSANGS PA,

ZHES 'JIG RTEN NA GRAGS SO, ,ZHAL ZHES BYA BA NI DE LA MGO BO
BZHI YOD PA'O, ,'KHRI SHING NI RTZA'O, ,DE LA DGONGS PA 'DI YIN
TE, TSANGS PA'I ZHAL BZHI 'KHRI SHING GI RNAM PA'I RTZA'O, ,DE'I
BDAG NYID KYI AUTPALA'I RTZA BA ZHES BYA BA'I DON TO, ,YANG NA
TSANGS PA ZHES BYA BA NI PHUNG PO'I RNAM PAR

@242B SHES PA, DES 'KHRI SHING GI RNAM PA'I RTZA BZHI SHIN TU
KHENGS ZHES BYA BA'I DON TO, ,DE BZHIN DU YANG SNGOM PA'I RGYA
MTSO'I RGYUD LAS, TSANGS PA PHUNG PO'I RNAM PAR SHES, ,KHRAG NI
KHYAB 'JUG RAB TU GRAGS, ,RI YI CHU NI LHA CHEN PO, ,RTZA YI
SNYING PO'I NANG NA YOD, CES GSUNGS SO, ,DBYUG

PA ZHES BYA BA NI SDONG BU'O, ,DE YANG SROG MAR GRAGS PA, YANG NA
DRUG CU RTZA BZHI 'DUS PA'I BDAG NYID KYI'O, ,RGYU ZHES BYA BA NI
SKAD CIG MA BZHI, RNAM PA SNA TSOGS DANG, RNAM PAR SMIN PA DANG,
RNAM PAR 'JOMS PA DANG, RNAM PA'I MTSAN NYID CES RIM PA'O, ,YANG
NA SKAD CIG RGYUR GRAGS PA

CAN RTZA BA'O, ,RTZA BA LAS 'BRAS BU'O, ,'BRAS BU NI 'DIR DGA'
BA'I MTSAN NYID CAN SDONG BU DANG BCAS PA'I AUTPALA ZHES BYA BA'I
DON TO, ,REG BYA'I RTZA BRGYAD 'DAB MA ZHES BYA BA NI SPRUL PA'I
'KHOR LOR RTZA KHA CIG REG BYA'I GZUGS, KHA CIG REG BYA DANG BRAL
BA'I GZUGS REG BYA DANG

BRAL BA NI ZUR GSUM DU GNAS PA SROG MA DANG LDAN PA REG BYA'I
GZUGS 'DAB MA BRGYAD LA GNAS PA'O, ,DE LA RIM PA NI 'DI'O, ,SNUM
PA YANGS PA RLABS CHEN MA, ,RO LDAN RTZUB PA STOBS MA DANG, ,YAN
LAG MED ZHU RNAM GSAL NI, ,LU RGYUD RNAM PA ZLUM PO'I TSUL, ,DGA'
BA'I LONGS

SPYOD DUS SU NI, ,SPRUL BZHIN DU NI GDENGS KA BYED, DE PHYIR REG
BYA ZHES SU GRAGS, ,DE LTAR MIN NA NGES MI RNYED, ,SNGOM PA RGYA
MTSO'I MTSAN NYID 'DI, ,RDO RJE MGON POS BDE STER NI, ,ZHES
GSUNGS SO, ,GANG ZHIG REG BYA'I GZUGS DE NI AA SHO KA'I 'DAB MA'I
RNAM PA BZHIN THAMS

CAD KHYAB NAS BDUD RTZI 'DZAG CES BDAG GI DGONGS PA'O, ,'PHO BA
NANG GI GE SAR ZHES BYA BA LA, 'PHO BA NI GNAS NAS GNAS SU 'GRO
BA, ,YANG NA PHRAD PA NI 'PHO BA'O, ,DE LA MDOR BSDUS PA'I RIM PA
BSHAD DE, TSES GCIG GI CHU TSOD GCIG GI BAR DU BYANG CHUB KYI
SEMS 'OD KYI

DGA' BA'I THIG LE'I GNAS SU SROG PHRAD PA LAS 'OD KYI SROG CES
BYA BA DANG PO'O, ,TSES GNYIS PA LA CHU TSOD GNYIS KYI BAR DU
STOBS KYI GNAS SU NYE BAR PHRAD PA LAS NYE BA'I STOBS ZHES BYA BA
NI GNYIS PA'O, ,TSES GSUM PA LA CHU TSOD GSUM GYI BAR DU SPRIN
GYI GNAS SU PHRAD PA

@243A *, ,LAS MNYAM PA'I SPRIN ZHES BYA BA NI GSUM PA'O, ,TSES
BZHI LA CHU TSOD BZHI'I BAR DU TSUL GYI GNAS GYEN DU 'GRO BA
PHRAD PA LAS GYEN DU 'GRO BA'I TSUL ZHES BYA BA NI BZHI PA'O,
,TSES LNGA LA CHU TSOD LNGA'I BAR DU DBUGS DBYUNG BA'I GNAS SU
THUR DU 'GRO BA PHRAD PA LAS DBUGS 'BYUNG

THUR DU 'GRO ZHES BYA BA NI LNGA PA'O, ,TSES DRUG PA LA CHU CHOD
DRUG GI BAR DU AUTPALA'I GNAS SU 'JIGS PA PHRAD PA LAS AUTPALA
'JIGS PA ZHES BYA BA NI DRUG PA'O, ,TSES BDUN LA CHU TSOD BDUN
GYI BAR DU 'OG KA'I GNAS SU KHYAB BYED PHRAD PA LAS 'OG KA LA'I
KHYAB BYED CES BYA BA NI BDUN PA, TSES BRGYAD

PA LA CHU TSOD BRGYAD KYI BAR DU YID KYI GNAS SU GZHI PHRAD PA
LAS YID GZHI ZHES BYA BA NI BRGYAD PA, TSES DGU PA LA CHU TSOD
DGU'I BAR DU SNYING PO'I GNAS SU LHOD PA PHRAD PA LAS SNYING PO'I
LHOD PA ZHES BYA BA NI DGU PA, TSES BCU PA LA CHU TSOD BCU'I BAR
DU ZLA BA'I GNAS SU MTHA' PHRAD PA LAS ZLA BA'I MTHA' ZHES BYA BA
NI

BCU PA, TSES BCU GCIG PA LA CHU TSOD BCU GCIG GI BAR DU NYI MA'I
GNAS SU KHRUNG KHRUNG PHRAD PA LAS NYI MA KHRUNG KHRUNG ZHES BYA
BA NI BCU GCIG PA, TSES BCU GNYIS LA CHU TSOD BCU GNYIS KYI BAR
DU DRAG PO'I GNAS SU KUm DHA PHRAD PA LAS DRAG PO KUm DHA ZHES
BYA BA NI BCU GNYIS PA, TSES BCU GSUM

PA LA CHU TSOD BCU GSUM GYI BAR DU MCHOG GI GNAS SU MI REM PA
PHRAD PA LAS MCHOG MI RIM PA ZHES BYA BA NI BCU GSUM PA, TSES BCU
BZHI LA CHU TSOD BCU BZHI'I BAR DU SGRA'I GNAS SU BYED PA PHRAD
PA LAS SGRA'I BYED PA ZHES BYA BA NI BCU BZHI PA'O, ,TSES BCO
LNGA LA CHU TSOD BCO LNGA'I BAR DU RO'I

GNAS SU 'ON PA PHRAD PA LAS RO 'ON PA ZHES BYA BA NI BCO LNGA PA,
TSES BCU DRUG LA CHU TSOD BCU DRUG GI BAR DU THOG GI GNAS SU GSAL
BA PHRAD PA LAS THOG GSAL ZHES BYA BA NI BCU DRUG PA'O, ,DE RNAMS
LA GNAS SPYI BO DANG DPRAL BA DANG SMIN DBUS DANG, SNA DANG RKAN
DANG GLING BU'I RTZE MO DANG DBUS

DANG THA MA DANG SNYING GA DANG, LTE BA DANG MDOMS DANG RDO RJE'I
RTZA BA DANG SKE DANG GDU BU DANG TSANGS PA'I GZHI DANG RIN CHEN
SGO'O, ,'DI NI 'PHO BA BCU DRUG GI NGO BO RLUNG LAS 'DREN PA GE
SAR GYI NANG GI DON BLA MA'I GDAMS NGAG LAS SHES PAR 'DIR BSHAD
DO, ,RNAM PA GSUM GYI GZUGS SU

@243B GRAGS, ,LTE BA NAM MKHA' BZHIN DU'O, ,SNANG BA GSUM GYI ME
TOG GIS, ,LTE BA YAN CHAD SHIN TU KHENGS, ,ZHES BYA BA LA, RNAM
PA GSUM GYI SGRA NI THIG LE GSUM CHAR YAm GI RANG BZHIN HA'I RNAM
PA GZUGS ZHES BYA BA NI SA CHU ME RLUNG GZUGS DRI RO REG BYA ZHES
BYA BA'O, ,LTE BA NI REG BYA'I

DRIL BU, NAM MKHA' BZHIN ZHES BYA BA NI RTEN MED PA, YANG NA NANG
STONG PA'O, ,DE LA DGONGS PA NI 'DI'O, ,THIG LE GSUM CHAR YAm GI
YI GE RANG BZHIN RNAM PA GSUM PA GZUGS BRGYAD DANG LDAN PA GANG
ZHIG YE SHES KYI ME'I LTE BA DE NI NANG GI REG BYA SBYIN PA ZHES
BYA BA'I DON TO, ,SNANG BA GSUM GYI ME

TOG CES BYA BA NI SNANG BA DANG SNANG BA MCHED PA DANG SNANG BA
THOB PA STE DE NYID ME TOG RNAMS TE, DE JI LTA BU ZHE NA, ZLA BA
NYI MA ME DANG 'DRA BA DE'I RANG BZHIN DU GYUR PA'AM, ZLA BA NI
KHU BA, NYI MA NI KHRAG ME NI MTHU, YANG NA RO ZHES BYA BA'I DON
TO, ,LTE BA YAN CHAD SHIN TU KHENGS, ,ZHES BYA BA NI DE RNAMS

KYIS YONGS SU GANG ZHES BYA BA'I DON TO, ,YANG NA ZLA BA LA SOGS
PA RTAG TU 'DZAG CES DGONGS PA'O, ,GZHAN MIN GZUGS NI 'ONG RAB
NYID, ,REG BYA YIS NI SHIN TU BSIL, ,DRI NI YID 'PHROG YANG BA
NI, ,MCHOG GI DGA' BA SBYIN PA'O, ,ZHES BYA BA LA, GZUGS ZHES BYA
BA NI 'OD RAB,

DE NI REG BYA'I LTE BA DANG LDAN PA'I AUTPALA, 'OD RAB NI RIN PO
CHE'I GDU BU'I NANG NA MA ZHU BA'I THIG LE GSUM GYI BDAG NYID
BYANG CHUB KYI SEMS NYI MA SHAR PA, YANG NA BDE BA'I BDUD RTZI'I
GZUGS MTHAR 'GRO BA LA NYI MA'I 'OD KYIS BKUG STE SNGAR GYI BZHAG
CES BYA BA'I DON TO, ,GZHAN MIN ZHES PA NI

NGES PA'I DON, REG BYA YIS NI SHIN TU BSIL, ,ZHES BYA BA NI JI
BZHIN PA'I DON TO, ,YANG NA REG BYA NI BA SPU LANGS PA SHIN TU'I
SGRA NI YUN RING PA'I DUS, RTZA'I SGRA NI 'DUS PA'I DON GYI PHYIR
RO, ,BSIL BA NI DE'I DUS SU BDE BA CHEN PO HA'I RNAM PA 'DON PA,
YANG NA 'DOD CHAGS KYI ME'I TSA BZHI BDE YANG

RANG GIS NYAMS SU MYONG BA'I RANG BZHIN GYI PHYIR DGONGS PA'O,
,DRI NI YID 'PHROG CES BYA BA NI DRI NI ZHU BA'I RANG BZHIN BYANG
CHUB KYI SEMS YID CES BYA BA NI RLUNG, 'PHROG PA NI 'DZIN PA, DE
LA DGONGS PA NI 'DI YIN TE, BLA MA'I MAN NGAG LA YE SHES KYI
RLUNG GIS BKUG STE DRI 'DZIN TZAM GYIS RIN

@244A *, ,CHEN KHAR SLEBS NA YANG BYANG CHUB KYI SEMS GYEN DU
'GRO ZHES BYA BA'I DON TO, ,YANG NA GYEN DU KHYAB PA'I PHYIR RO,
,GYEN DU'I SGRA NI SNYING GA'I GNAS NAS RO'I GNAS MAN CHAD DO,
,MCHOG GI DGA' BA SBYIN PAR BYA, ,ZHES BYA BA LA MCHOG GI DGA' BA
NI GZUNG BA SKAD CIG DANG ROL SOGS

PA BRAL BA'I RANG BZHIN NGO BO'O, ,YANG NA REG PAR BYA BA DANG
REG PAR BYED PA DANG BRAL BA'I PHYIR MCHOG GI DGA' BA'O, ,DE NYID
SBYIN PA ZHES BYA BA'I DON TO, ,SLOB DPON LONGS SPYOD RDO RJE SA
MDZAD PA GSANG CHEN PADMA ZHES BYA BA'I NGES PA DANG PO'O,, ,,DE
NAS GSANG BA BSHAD BYA BA, ,SHES RAB YE SHES

RIM PA MCHOG ,THOB PA RANG GI NGO BOR GRAGS, ,RGYAS PAR MA YIN
MDOR BSDUS PA, ,ZHES BYA BA LA, DE NAS ZHES BYA BA NI PHYI NAS TE
DBANG BSKUR BA'I 'OG TU STONG PHRAG PHYED DANG BZHIS MTSAN GYI
BLA MA'I YANG BLA MA SNGOM PA'I GO RIMS KYI SHES RAB RANG LA BYIN
GYI RLABS KYIS MCHOD PAR BYAS TE SHES RAB

YE SHES KYI DBANG SBYIN PAR BYA ZHES BYA BA NI DE NAS KYI DON TO,
YANG NA LEGS DGYES CHEN PO'I DAM TSIG ROL PA'I SKABS SU BCOM LDAN
'DAS MAS BCOM LDAN 'DAS LA SHES RAB YE SHES KYI DBANG GI DON ZHUS
TE, DE NA RE NAM MKHA' DANG MNYAM PA BRGYAD STONG PA'I RGYUD LAS
DRANGS PA SNGOM PA PHYI MA

ZHES BSHAD DO, ,DE SKAD ZER BA YANG RIGS PA MA YIN NO, ,DES NA
PHYI MA PHYI MA'I YANG PHYI MA ZHES BYA BA'I TSIGS BCAD LA YID MA
CHES SO, ,BCOM LDAN 'DAS KYIS GSUNGS PA LA YID MI CHES PA DE
DMYAL BAR 'GRO BAR 'GYUR RO, ,GAL TE DON KHYAD PAR GYI PHYIR
DGONGS PA YIN NA DE YANG RIGS

BA MA YIN NO, ,DON NI RIM PAS MTSAR BA MA YIN LO, ,SA BON LAS MYU
GU LA SOGS PA BZHIN LO, ,JI LTAR YE SHES THIG LE'I RGYUD LAS RTZA
BA BRTAG PA PHYI MA'I YANG PHYI MA BSHAD PA SNYING PO 'BRAS BU
ZHES RIM PAS GSUNGS SO, ,NAM MKHA' DANG MNYAM PA YANG DE BZHIN
NO, ,YANG NA DE NAS

KYI SGRA NI NU MA ME THOB SRA BA TZANDAN RLON PA'I DRIS KHYAB PA
GSANG BA'I CHU SKYES KYI SNYING PO RDO RJE'I ME TOG GI MCHOD PAS
KUN DU MCHOD PAR BYAS TE, RJES SU MNYAM PAR 'BYUNG BA'I THIG LE
GNYIS 'DUS MA'O, ,DE'I PHYIR GSANG BA'O, ,YANG NA NYAN THOS LA
SOGS PAS RNYED PAR DKA' BA'I PHYIR GSANG BA'O, ,

@244B YANG NA THIG LE GNYIS KYI 'DUS PA LAS GANG ZHIG NYAMS SU
MYONG BA'I RO DE NI GSANG BA'O, ,YANG NA SHES RAB THABS LA SOGS
PA LAS MTSAN MA'I YE SHES LAS BYUNG BA RTEN BRTEN PA BYIN GYIS
RLABS CHAR YANG THIG LE'I TSUL DGA' BA SKAD CIG RO SBYOR BA THABS
BSAM GTAN LA SOGS PA DANG BRAL

BA GANG YIN PA DE NI GSANG BA'O, ,BSHAD CES BYA BA DE NI DE LTAR
GYUR PA LA MCHOG ZAB PA'I DON GYIS DON GSAL BAR BYED PA'O, ,YANG
NA DON NI GZHAN MI BYED PA, YANG NA BSHAD CES BYA BA NI BYAS PAS
SO, ,DON DAM PA LA BSHAD PA YOD PA DE LTA BU MA YIN NO, ,'ON
KYANG KUN RDZOB KYI RANG

BZHIN YOD DO, ,YANG NA MTSAN GYI BLA MA LAS SNGOM PA'I GSANG BA'I
BLA MA LAS BSHAD CES BYA BA'I DON TO, ,MTSAN NI PADMA'O, ,BLA MA
NI LTE BA, SNGOM PA NI RDO RJE'O, ,GSANG BA NI BYANG CHUB KYI
SEMS, BLA MA NI GYEN DU, BSHAD CES BYA BA NI BLUGS PA, YANG NA
THIM PA, DE LA MAN NGAG NI

'DI YIN TE, MTSAN GYI BLA MA'I PADMA'I LTE BA'I DBUS NAS GNYIS
KYI GSANG BA'I BYANG CHUB KYI SEMS SNGOM PA'I RDO RJE LA SNYING
GA NAS RIM PAS RO'I GNAS YAN CHAD RANG RIG PAR BYAS TE RJES SU
'DREN GYEN DU 'PHO BAR BYAS ZHES BYA BA'I DON TO, ,DE BZHIN DU
NANG GI SBYIN SREG GI LE'U LAS, GNYIS

KYIS MCHOG NI DGUG PAR BYA, ,DE LTA'I RJES LA NGES PA NI, ,ZHES
GSUNGS SO, ,DE BZHIN DU KLU SGRUB SNYING PO'I ZHAL SNGA NAS, DE
BZHIN GSHEGS PA'I SNANG BA LA, MCHOG GI RJES LA SNANG BA NI,
SNANG BA MCHED SOGS DANG BRAL BA, ,GANG NAS 'ONGS PA DE RANG
'GRO, ,'GRO BA'I PHYIR NA 'OD RAB

BO; ,ZHES GSUNGS SO, ,DPAL BLA MA CHEN PO'I ZHAL SNGA NAS NANG GI
PADMA LAS, RANG BZHIN GYIS NI 'OD RAB SKU, ,RDZAS KYI MCHOG NI
RTOG PA MED, ,'ON KYANG CHAGS PA'I DRI MAS KHYAB, ,GYEN DU BRTAN
PAS DRI MA MED, ,CES GSUNGS SO, ,'GO BA DANG GYEN DU BRTAN PA
RIGS PA BI GZHUNG YIN

NO; ,DE LTA MA YIN NA JI LTAR TSANGS PA'I SPYOD PA DANG LDAN PAS
RDO RJE 'DZIN PA'I SA ZHES GSUNG NGO, ,DE'I PHYIR KLU SGRUB
SNYING PO'I ZHAL SNGA LA SOGS PA GANG ZHIG 'DZIN PA DE NI RIGS PA
YIN NO, ,DE LTA MA YIN NA THA MAL BA DANG THA MAL PA MA YIN PA LA
KHYAD PAR MED PAR 'GYUR RO, ,GYEN DU DON MI

@245A *, ,SHES PAS BLA MAS GSUNGS PA LA YID CHES PAR BYA'O, ,DE
BZHIN DU SLOB DPON NAG POS, LUNG LAS YID NI CHES PA STE, DE BZHIN
BLA MA LA YID CHES, RANG GI YID NI CHES PA DANG, DE BZHIN BLA MA
LA YID CHES, THAMS CAD YID CHES KYI NANG NA, ,BLA MA GTAN TSIGS
YIN

PAR 'GYUR, ,ZHES GSUNGS SO, ,GYEN DU NI MTHA' DANG BRAL BA MTHA'
LA SOGS PA'I NANG DU SHAR PA'O, ,DE BZHIN DU SNGOM PA'I RGYA MTSO
LAS, ,MCHOG GI RDZAS NI GSANG BA CHE, ,RANG BZHIN DGA' BA 'PHO BA
MED, ,MTHA' SOGS DANG BRAL GYEN DU'I GNAS, ,AA SHVA DA THA BZHIN
MI ZAD PA, ,ZHES

GSUNGS SO, ,THOG NAS THOG MA THOG MA THA, ,MTHA' DANG THOG MAS
GYEN PO BRAL, ,'DI LTA'I RDO RJE RKANG PA DGYES, ,GANG SHES PA DE
MKHAS PA YIN, ,RGYUD NI DU MA SHES NA YANG, ,DE LTA MIN NA PHYUGS
DANG MTSUNGS, ,DE NI DPAL DBANG THIG LE LAS, ,DRANGS NAS RAB TU
GSAL BA'O, ,DA NI

DE NAS GSANG BA BSHAD BYA BA, ,ZHES BYA BA'I TSIGS BCAD 'DI LA
GANG ZHIG PHYOGS GZHAN BSHAD PA YOD PA DE GSAL BAR BSTAN TE, AA
TH'A TA RA HA SYAm WAKshU ZHES BYA BA NI RGYUD THAMS CAD KYI
SNYING PO, YANG NA DON THAMS CAD 'DUS PA DE'I PHYIR 'DI YAN LAG
THAMS CAD KYI DON BSHAD PAR BYA'O, ,

AA ZHES BYA BA NI RNAM PAR SHES PA DANG PO'I SKYE BA MED PA'I
PHYIR NAM MKHA'I RANG BZHIN, NAM MKHA'I RANG BZHIN GYI PHYIR NGO
BO THAMS CAD KYI MCHOG NGO BO THAMS CAD KYI MCHOG GI PHYIR DON
CHEN PO, ,DON CHEN PO'I PHYIR YI GE MCHOG YI GE'I MCHOG GI PHYIR
SROG CHEN PO, SROG CHEN

PO'I PHYIR 'BYUNG BA MED PA, 'BYUNG BA MED NA YANG THAMS CAD SKYE
BA'I RGYU, RGYU'I PHYIR GNYIS SU DBYE BA'I DON BYED DO, ,KUN GZHI
RNAM PAR SHES PA LA GNAS BYED PA'I PHYIR RNAM PA THAMS CAD KYI
RANG BZHIN DNGOS PO'I RGYUR GRAGS PA DRAN PA SBYIN NO, ,RGYU
YONGS SU SMIN PA'I 'BRAS BU RNAM PA SNA

TSOGS GRAGS PA LONGS SPYOD STON PAR BYED DO, ,DE'I DUS SU BDE BA
CHEN PO'I TSANGS PA'I GZHI NI YOD PA'I BYANG CHUB KYI SEMS PA SU
LANGS PA'I MTSAN MAS SMIN MA'I 'KHOR LOR DBANG BYED DO, ,DE NI
AA'I RNAM PA'I DON NYID DO, ,DA NI TH'A'I RNAM PA'I DON BSHAD DE,
TH'A ZHES BYA BA'I MTHAR RO, ,

@245B YANGS PA'I RANG BZHIN GYI PHYIR, YANG NA KHYAB PAR BYED
PA'I PHYIR, YANG NA YANG DAG PAR BDE BSKYED PAR BYED PA'I PHYIR
RO, ,DE YANG GNYIS SU DBYE BA'I DON BDE DE, RNAM PA THAMS CAD KYI
RANG BZHIN GYI NGO BO YONGS SU SHES PAS RNAM PAR SMIN PA'I NGO BO
NYID KYI DGA' BA SKYED PAR BYED DO, ,SNANG BA

'BYUNG BA'I RGYU YANG SBYIN, DE'I SKABS SU SMIN MA'I 'KHOR LO LA
YOD PA'I BYANG CHUB KYI SEMS RDUL GYI MTSAN MA LAS LONGS SPYOD
'KHOR LOR LONGS SPYOD MYONG BAR BYED DO, ,DE NI TH'A'I RNAM PA'I
DON TO, ,DA NI TA'I RNAM PA'I DON BSHAD TE, TA ZHES BYA BAB NI
SNANG BA'O, ,CHU BO THAMS CAD DANG BRAL

BA'I PHYIR, YANG NA BSIL BA'I 'OD ZER RAB 'OD KYI NGO BO NYID KYI
PHYIR, YANG NA GTI MUG GI MUN NAG BCOM PA'I PHYIR RO, ,DE YANG
GNYIS SU DBYE BA'I DON BYED DE, DNGOS PO THAMS CAD KYI RANG BZHIN
CHAD PA LA RNAM PAR 'JOMS PA LA CHOS BRTAN PAR BYED DO, ,SBYOR BA
LA GSAL BA'I RGYU YANG

SBYIN NO, ,DE'I DUS SU LONGS SPYOD 'KHOR LO NA YOD PA'I BYANG
CHUB KYI SEMS KYI DGA' BA'I MCHI MA'I MTSAN MAS CHOS KYI 'KHOR
LOR BRLAG PAR 'GYUR TO, DE NI TA'I RNAM PA'I DON TE, ,DA NI RA'I
RNAM PA'I DON BSHAD DE, RA ZHES BYA BA NI SBYOR BA'O, ,NYI MA'I
MTSAN NYID KYI THAB SKYI RDO

RJE'I RNAM PA'I PHYIR, YANG NA DGA' BAR BYED PA'I PHYIR, RE ZHIG
NYI MA'I MTSAN NYID THABS SU GRAGS PA RA'I RNAM PA MED PA YIN NA
DE JI LTAR RI BONG 'DZIN LAS 'BYUNG BA, YANG NA GRUB PA, RI BONG
'DZIN LA 'BYUNG BA MED PAS SHES RAB KYI MNGAL GYI PADMA'I LTE
BA'I GNAS SU SBYOR BA MED PAR

'GYUR RO, ,SBYOR BA MED PA 'CHAD PAR 'GYUR RO, ,CHAD PAS BDE BA
CHEN PO'I THOB PA MED DO, ,MTHO BA PAS RANG BZHIN YE SHES KYI
MTSAN NYID THAR PA SHIN TU RING BAR 'GYUR RO, ,DE BAS NA SBYOR BA
NI 'DI GTZO BA'I DON NO, ,DE YANG GNYIS SU DBYE BA'I DON BYED DE,
SHES RAB MA'I PADMA'I NANG

NA YOD PA'I BYANG CHUB KYI SEMS NYI MA'I 'OD SHIN TU TSA BA THABS
KYI GZUGS KYIS 'DZIN PA'I DON BYED DO, ,DA NI THABS LAS BYUNG
BA'I GZUGS KYIS RI BONG 'DZIN DKAR PO'I 'OD SLA BA'I RNAM PA'I
MTSAN NYID KYI NGO BO GTONG PHOD BYED DO, ,RNAM PAR DPYOD PA LA
RGYU YANG SBYIN NO, ,DE'I SKABS SU

@246A *, ,DGOD PA'I MTSAN MAS CHOS KYI 'KHOR LO NA YOD PA'I BYANG
CHUB KYI SEMS LTE BA'I DBUS SU DBANG BYED DO, ,DE NI RA'I RNAM
PA'I DON TO, ,DA NI HA'I RNAM PA'I DON BSHAD DO, HA ZHES BYA BA
NI YE SHES SO, ,BDE BA THAMS CAD KYI RTEN GYI PHYIR, YANG NA GLO
BUR GYI PHYIR, YANG NA RTAG TU 'BYUNG

PA'I PHYIR RO, ,DE YANG GNYIS SU DBYE BA'I DON BYED DE, ,NYI MA'I
MTSAN NYID CAN DGA' BA'I NGO BO BYANG CHUB SEMS STENG NA RO'I
NANG NA 'DZIN PAR BYED, RI BONG CAN GYI MTSAN NYID SROG MA'I 'OG
TU NANG DU 'DZIN PAR BYED DE, DBUS SU NYID KYI RTEN MED PA'I
GNYIS SU MED PA'I MTSAN NYID KYIS ROL PAR BYED DO, ,DE'I

DUS SU KHA DOG 'GYUR BA'I RTAGS LAS LTE BA NA YOD PA'I BYANG CHUB
KYI SEMS RDO RJE AUTPALA'I RTZA BAR LONGS SPYOD MYONG BAR BYED
DO, ,DE NI HA'I RNAM PA'I DON NO, ,DA NI SYA'I RNAM PA'I DON
BSHAD DE, ,SYA'I RNAM PA NI DNGOS PO'O, ,RNAM PA THAMS CAD STON
PA'I PHYIR, YANG NA 'BAB PA'I PHYIR RO, ,

DE YANG GNYIS SU DBYE BA'I DON BYED DE, NYI MA'I MTSAN NYID CAN
STENG NA MI SNANG BAR BYED, RI BONG CAN DKAR PO'I 'OD ZER CHANG
PA'I BDAG NYID CUNG ZAD KYANG CHUB ZAD BTUNG BA BTUNG SNYOMS KYI
YE SHES LA RGYU YANG SBYIN NO, ,DE'I SKABS SU DRAN PA MED PA'I
RTAGS LAS RDO RJE'I PADMA'I RTZA BA NA YOD PA'I BYANG CHUB KYI
SEMS RIN

PO CHE'I SNYE MA'I SKER BRLAG PAR 'GYUR RO, ,DE NI SYA'I RNAM
PA'I DON TO, ,DA NI WA'I RNAM PA'I DON BSHAD DE, WA'I RNAM PA NI
RTEN NO, ,RNAM PA DANG BRAL BA YIN YANG BDE BA THAMS CAD KYI
GZHI'O, ,GZHI'I PHYIR BDE BA THAMS CAD KYI SKYE BA'I RGYU'O, ,DE
YANG GNYIS SU DBYE BA'I DON BYED DE,

MA 'ONGS PA'I CHAD PA'I DGA' BA LA BTANG SNYOMS BYED DE, ,RNAM
PAR 'BYED PA LA YANG SGYU SBYIN NO, ,DE'I SKABS SU MI G-YO BA'I
LTA BA'I MTSAN MAS RIN PO CHE'I SNYE MA'I SKE NA YOD PA'I BYANG
CHUB KYI SEMS NANG GI DPRAL BAR LONGS SPYOD MYONG BAR BYED DE,
,DE NI WA'I RNAM PA'I DON NO, ,DA NI KshE'I RNAM PA'I DON

BSHAD DE, KshE'I RNAM PA ZHES BYA BA NI RNAM PAR 'BYED PA'O,
,YONGS SU 'GRO BA LA SOGS PA DANG BRAL BA'I PHYIR RO, ,YANG NA
BAG CHAGS DANG BCAS PA'I BDE NA PA'I 'DZIN PA BCOM PA'I PHYIR,
YANG NA GZHAN GYI GNAS NA YOD PA SHIN TU ZAB PA'I BDE BA DGUG
PA'I PHYIR RO, ,DE YANG GNYIS SU DBYE BA'I

@246B DON BYED DE, MA RIG PA'I SPRIN GYIS KHYAB PA 'OD NYI MA
STONG LA LAM DAG PAR BYED DO, ,YANG DAG 'OD RAB KYI RGYU YANG
SBYIN NO, ,DE'I DUS SU SKAD 'GAG PA'I RTAGS LAS SKYE MED 'GAG MED
NAM MKHA' BZHIN, RMAD DU BYUNG BA SKU MED GTING RING ZAB PA DRI
MA MED DPE MED BRJOD MED MTSAN MA MED PA NYAMS SU MYONG

BA'I NGO BO THOG MA DBUS THA MA MED PA BDE BA CHEN PO'I RNAM PAR
GRAGS PA'I DPAL LA RANG BZHIN DGA' BA'I RGYAL PO THAMS CAD LA
DBANG BYED PA'O, ,RE ZHIG SKAD 'GAG PA LA SOGS PA'I MTSAN MA
'BYUNG BA MED NA JI LTAR RANG BZHIN DGA' BA YE SHES PA CHEN PO
RNYED, DE BAS 'DIR MTSAN MA LA SOGS PA DANG PO GTZO

BO'I DGOS PA'O, ,GANG GI PHYIR ZHE NA, MTSAN MA LAS NI YID CHES
PA SKYE BAR 'GYUR RO, ,YANG DAG PAR YE SHES SKYE BA'I RGYU BDAG
LA YOD, MTSAN MA LA SOGS PA NI YANG DAG PA'I YE SHES MA YIN NO,
,MTSAN MA TZAM YIN NO, ,JI LTAR NYE BA NA ME YOD KYANG DU BA MED
NA MI SHES SO, ,DE LTAR RANG

BZHIN DGA' BA LUS KYI NANG NA YOD NA YANG MTSAN MA LA SOGS PA MED
NA MI SHES MI RNYED CES BYA BA'I DON TO, ,DA NI, DE NAS GSANG BA
BSHAD BYA BA, ,ZHES BYA BA'I TSIGS BCAD KYI DON BYED THAMS CAD
KYI MTHAR THUG PA GSANG SNGAGS KYI DNGOS GRUB BRNYES PA KHA CHE'I
SLOB DPON DPAL RIN CHEN RDO RJE'I ZHABS KYI BKA'

DRIN GYIS 'DIR BDAG GIS MDOR BSDUS TE BSHAD DE, TSIG MANGS PAS
'JIGS PA'I PHYIR THAMS CAD BDAG GIS MA BSHAD DO, ,GANG GI PHYIR
ZHE NA, RTZOD PA'I DUS KYI PHYIR SEMS CAN TSE THUNG BA DANG, SHES
RAB CHUNG BA'I DON GYI PHYIR ZHES BYA'O, ,DA NI SHES RAB YE SHES
KYI RIM PA LAS YANG DAG

PA'I DON BSHAD DE, SHES RAB YE SHES RIM PA MCHOG ,CES BYA BA LA,
SHES RAB LA YE SHES NI SHES RAB YE SHES, YANG NA SHES RAB LAS
GANG ZHIG YE SHES DE NI SHES RAB YE SHES SO, ,SHES RAB NI 'DIR
GNYIS SU DBYE STE, RNAM PA DANG BCAS PA DANG, RNAM PA MED PA,
RNAM PA DANG BCAS

PA NI SNGAR BSTAN PA'I MTSAN NYID DANG LDAN PA'O, ,RNAM PA MED PA
NI PHYAG RGYA CHEN PO'I RANG BZHIN NO, ,YE SHES NI 'DIR THABS TE,
DE YANG GNYIS SU DBYE'O, ,YE SHES SU GRAGS PA DANG, YE SHES LAS
BYUNG BAR GRAGS PA'O, ,GANG ZHIG SHES RAB MA LAS MTSAN MA DANG
BCAS PA'I BDE BA SHES

@247A *, ,PA DE NI YE SHES SU GRAGS PA, RANG 'OD LAS BYUNG BA
MTSAN MA DANG BRAL PA'I BDE BA NYAMS SU MYONG BA SHES PA DE NI YE
SHES LAS BYUNG BAR GRAGS PA'O, ,RIM PA ZHES BYA BA NI GNAS, DE
YANG GANG LA THA MA LA SOGS PA'I GANG ZAG LA THA MA'I SGRA NI
TZANDAN GYI GANG ZAG TZAM GZUNG BA'I PHYIR JI

LTA BA'I TZANDAN LA SKAD CIG TZAM DRI YOD PA'O, ,DE LA SNYING
GA'I BSAM GTAN GYI GNAS LA SOGS PA'I SGRA NI 'BRING RAB KYI RAB
PO, ,'BRING NI PADMA DKAR PO'I GANG ZAG YANG DANG YANG DON BSHAD
PAS CUNG ZAD 'DZIN PA JI LTAR PADMA CHU'I NANG NA YOD NA YANG CHU
MA 'DZIN, SHIN TU 'JOMS PAS CUNG ZAD 'DZIN

NO; ,DE LA LTE BA'I SNYING POR RO, ,RAB NI AUTPALA'I GANG ZAG DE
LA BSTAN PA TZAM GYIS DON BLO LA 'DZIN PA DE NAM YANG BRJED PA
POR BAR MI BYED PA JI LTAR AUTPALA SKAMS NA YANG DRI DANG YANG MI
'BRAL, DE LA RGYAL MTSAN GYI RTZA BAR RAB KYI RAB NI RIN PO CHE'I
GANG ZAG THAMS CAD NYID KYIS SHES GZHAN MA LA YANG

GSAL BA SNANG BAR BYED DE, JI LTAR RIN PO CHE BCOS MA MA YIN PA'I
PHYIR NYID KYIS SNANG BAR BYED PAR 'GYUR, DE LA RIN CHEN GTER
DE'I PHYIR MCHOG GO, ,CI'I PHYIR ZHE NA, GZHAN RNAMS KYIS RNYED
PAR DKA' BA'I PHYIR RO, ,CI'I PHYIR RNYED PAR DKA' ZHE NA, RTEN
GZHI MED PA'I PHYIR RO, ,YANG NA SPROS

BA DANG BRAL BA'I PHYIR, DE BAS NA RIN PO CHE'I GANG ZAG LA ZHES
BSTAN PA RIN PO CHE'I GANG ZAG NYID MI BSKYOD PA STE, BSKYOD PA
MED PAS MI BSKYOD PA, BSKYOD PA NI RANG GI GNAS NAS 'PHO BA, GANG
LA BSKYOD PA MED PA DE NI MI BSKYOD PA'O, ,'JIG RTEN GYI KHAMS
GZHAN

NA DE BZHIN GSHEGS PA MI BSKYOD PA ZHES BYA BA NI MED DO, ,'DIS
NI SHES RAB YE SHES LA BSKYED RIM RDZOGS RIM ZHES BSHAD DO,
,BSKYOD PA NI RLABS DANG BCAS PA, RDZOGS PA NI DE RANG GI BDAG
NYID, 'ON KYANG 'PHO PA DANG BRAL BA'O, ,YANG NA BSKYED PA NI
MTSAN GYI BLA MA LA SOGS PA'O, ,

RDZOGS PA NI MKHA' 'GRO MA DRA BA'I SDOM PA'O, ,YANG NA BSKYED PA
NI SKAD CIG RO DGA' BA LA SOGS PA, RDZOGS PA NI RANG BZHIN DGA'
BA'O, ,THOB BA ZHES BYA BA LA, THOB PA NI 'PHO BA MED PA'I BDE BA
NYAMS SU MYONG BA, RANG GI NGO BOR GRAGS ZHES BYA BA NI NYAMS SU
MYONG BA SBYIN PAS SPROS PA

@247B THAMS CAD DANG BRAL BA'I YE SHES RNYED PA'O, ,RGYAS PAR MA
YIN MDOR BSDUS PA, ,ZHES BYA BA LA, MDOR BSDUS PA NI BSDUS PA STE
GSUM DANG BRAL BA ZHES DGONGS PA'O, ,RGYAS PAR MA YIN ZHES BYA BA
NI GSUM PA NYID DU NGES PA'O, ,YANG NA MDOR BSDUS MIN 'O NA KYANG
RGYAS PAR RO ZHES SBYAR RO, ,DE

LA DON NI 'DI YIN TE, BSGRUB PA'I DUS SU DGA' BA SKAD CIG RO
MTSAN MA LA SOGS PA RGYAS PA LAS MDOR BSDUS PA MIN ZHES DGONGS
PA'O, ,GRUB NAS NYAMS SU MYONG BA'I ROS RGYAS PA ZHES BYA BA'I
DON TO, ,YANG NA MDOR BSDUS MIN ZHES MTSAN GYI BLA MA, RGYAS PAR
MIN ZHES BYA BA NI 'KHOR LO SDOM

PA; YANG NA MDOR BSDUS MIN PHAG MO, ,RGYAS PAR MA YIN BCOM LDAN
'DAS, ,ZHES BRDA'I TSIG GO, ,DPAL LDAN HE RU KA YI SBYOR, ,'DOD
PA THAMS CAD DON GRUB BYED, ,SGO NGA LAS SKYES SKU DANG BRAL,
,PHYI MA LAS KYANG PHYI MA STE, ,ZHES BYA BA LA, DPAL LDAN HE RU
KA ZHES BYA BA NI RGYU LA

SOGS PA DANG BRAL BA, SBYOR ZHES BYA BA NI KUN RDZOB KYI YE SHES
LA MNYAM PAR 'KHYUD PA, YANG NA BDE BA CHEN PO LA DUS GCIG TU
SHAR BA, YANG NA RGYAS PA DANG MDOR BSDUS PA DE DAG DANG BRAL
BA'I NYAMS SU MYONG BA'I ROS KHYAB PA, 'DOD PA THAMS CAD DON
'GRUB CES BYA BA LA 'DOD PA THAMS

CAD NI 'DOD PA THAMS CAD DGA' BA BCO LNGA'O, ,DE RNAMS KYI DON NI
BCU DRUG PA, DE LA GRUB BYED CES BYA BA NI BCOM LDAN 'DAS, DE BAS
NA DE'I 'DOD PA THAMS CAD DON GRUB BYED CES BYA'O, ,SGO NGA LAS
SKYES SKU DANG BRAL, ,ZHES BYA BA LA, SGO NGA'I SGRA NI THIG LE
DE LAS SKYES PA NI 'BYUNG BA, YANG NA

RDZOGS PA ZHES BYA BA'I DON TO, ,SKU DANG BRAL ZHES BYA BA LA,
SKU NI PHUNG PO LA SOGS PA'I MTSAN MA'I RTEN GYI RNAM PA CAN DE
DANG BRAL BA, YANG NA RNAM PA DANG BRAL NA YANG YE SHES SBYIN PA,
YANG NA SGO NGA NI NAM MKHA'I RANG BZHIN BDE BA CHEN PO RDZOGS
PA'I PHYIR RANG 'BYUNG, DE LAS SKYE BA DER SHAR

BA ZHES BYA BA'I DON TO, ,PHYI MA LAS KYANG PHYI MA STE, ,ZHES
BYA BA LA, PHYI MA'I SGRA NI RTAG TU SHAR BA'I PHYIR RAB MCHOG
GO, ,RANG 'BYUNG GI PHYIR DE LAS KYANG PHYI MA ZHES BYA BA NI
MCHOG GI NAM MKHA'I RANG BZHIN, YANG NA PHYI MA LAS ZHES BYA BA
NI MCHOG GI DGA' BA'I NYI MA'I YE SHES LAS BYUNG BA'I

@248A *, ,GRAGS PA 'OD RAB RANG BZHIN DGA' BA PHYI MA ZHES SHES
RAB DPAL GYI DGONGS PA'O, ,KYANG GI SGRA NI NGES PA'I DON TO,
,YANG NA PHYI MA LAS KYANG ZHES BYA BA NI MTSAN GYI BLA MA LAS
DPAL LDAN PA PHYI MA GSANG BA CHEN PO'I YE SHES SBYIN PA'I PHYIR
RO, ,DES NI HE RU KA LA RNAM PA

THAMS CAD KYI YE SHES BSHAD CES SBYAR RO, ,DA NI SHES RAB YE SHES
KYI DBANG SBYIN PA'I DON GYI JI BZHIN RANG GI NGO BO BSHAD DE,
BDE BA THAMS CAD KYI NI RTEN, ,MKHA' 'GRO MA YI DRA BA'I SDOM,
,GSANG BA MCHOG GI DGYES PA NI, ,DUS GSUM YE SHES BRAL BA YI,
,ZHES BYA BA LA, SNGAR

BSHAD PA'I DBANG BSKUR BA THOB MTSAN DANG LDAN PA'I SHES RAB
KHONG DU CHUD PAR BYAS TE, SKYABS SBYIN PHYI'I 'DOD CHAGS KYI BAG
CHAGS KYI NYON MONGS PA GCAD PA'I PHYIR NANG GI REG BYA NYAMS SU
MYONG BA'I DON DU RAB KYI BLA MA LA LAG PA'I PADMAR BYIN NAS BLA
MAS 'DI SKAD SMRA BAR BYA'O, ,KYI SEMS

DPA' CHEN PO BDE BA THAMS CAD KYI RTEN RTZA BA'I DRA BA'I SDOM
PA'I DGYES PA LA DUS GSUM DANG BRAL BA'I GNAS SU BDAG GI TSIG GIS
NANG GI LHA BAS YE SHES CHEN PO BSNYEN PAR GYIS, BSNYEN PA TZAM
GYI DPE MED MCHOG GI DGA' BA'I RTEN KHYOD KYIS RNYED DO, ,YANG DE
RANG GI DON GSAL BAR BSHAD

DE, RTEN ZHES BYA BA NI MCHOG GI DGA' BA'I SA, DE GANG LA BDE BA
THAMS CAD LA, BDE BA THAMS CAD KYI SGRAS NI BDE BA CHEN PO ZHES
DGONGS PA'O, ,DE YANG YE SHES LAS BYUNG BA'I SKABS SU YE SHES KYI
MKHA' 'GRO MA'O, ,MKHA' 'GRO MA ZHES BYA BA NI MKHA' LA 'GRO BAS
MKHA' 'GRO MA,

YANG NA DNGOS PO THAMS CAD BCIR BA'I PHYIR MKHA' 'GRO MA, YANG NA
REG PAR DGA' BA'I PHYIR MKHA' 'GRO MA'I SGRA NI RTZA'O, ,DE RNAMS
KYI DRA BA NI TSOGS, YANG NA 'DUS PA DE NYID SDOM PA'O, ,YANG NA
SAm ZHES BYA BA NI BDE BA, B'A RA ZHES BYA BA NI GTZO BO, ,DE
NYID SDOM PAS BSDUS PAS

SDOM PA ZHES BYA BA'I DON TO, ,YANG NA SDOM PA NI SBAS PA, YANG
NA GZUNG BA, YANG NA SPYOD PA ZHES DGONGS PA'O, ,DA NI DE LA GNAS
PHUN SUM TSOGS PA BSHAD DE, GSANG BA ZHES BYA BA LA, GSANG BA NI
DRUG CU RTZA BZHI'I 'DAB MAR KHONG DU CHUD PA, MCHOG CES BYA BA
NI 'DAB MA BRGYAD PA

@248B 'DZIN PA, DGYES PA ZHES BYA BA NI 'DAB MA GSUM PAR SPYOD
PA'O, ,YANG NA GSANG BA'I DGA' BA NI SPROS PA, MCHOG CES BYA BA
NI MCHOG GI DGA' BAS GZUNG BA, DGYES PA ZHES BYA BA NI CHAD PA'I
DGA' BAS SBAS PA'O, ,YANG NA GSANG BA MCHOG GI DGYES PA ZHES BYA
BA NI DE KHO NA NYID GSUM GYI

BDAG NYID RANG BZHIN DGA' BA NGES DE RU DE RANG SPYOD PAR BYA
ZHES BYA BA'I DON TO, ,SPYOD PA TZAM GYIS NI NYID RDZOGS PAR
'GYUR ZHES DGONGS PA'O, ,DE YANG JI LTA BUR 'GYUR ZHE NA, BSHAD
PA, DUS GSUM YE SHES DANG BRAL BA, ,DUS GSUM ZHES BYA BA NI DGA'
BA GSUM, YE SHES NI DE LA

RTZOM PA, BRAL BA NI DES SPANGS PA, YANG NA DUS GSUM NI 'GOG PA
DANG 'DOD PA DANG DPYID, YE SHES NI DE RNAMS DAG PA'I SBYOR BA,
BRAL BA NI DES 'DAS PA'O, ,YANG NA DUS GSUM NI SLAR LONGS SPYOD
DBANG GI BDAG NYID KYI BYANG CHUB KYI SEMS, YE SHES NI DE'I RTEN,
BRAL BA NI

DON JI LTA BA'O, ,YANG NA NGES SBANGS PA, GANG GI PHYIR ZHE NA,
RANG BZHIN DGA' BA NI KUN RDZOB KYI GZUGS BZUNG BA TZAM GYIS YANG
DAG PAR MI RNYED DO, ,GANG GI TSE NYAMS SU MYONG BA MED PA DE'I
TSE MTSAN MA DANG BCAS PA'I YE SHES NYAMS SU MYONG BA LAS RNAM PA
DANG BRAL BA'O, ,JI

LTAR SHIN TU LANG TSOL BAB PA'I GZHON NU MA SKYES PA'I SBYOR BA
MED PAS LEGS DGYES LA BDE BA MI SHES SO, ,DE LTAR RNAL 'BYOR BA
YANG NYAMS SU MYONG BA MI SHES PAS RANG BZHIN DGA' BA BDE BA CHEN
PO'I RGYAL PO MI RNYED DO, ,DE BAS 'DZIN PA'I BDUD RTZI LA YANG
NYAMS SU MYONG BA

DGOS SO, ,DE LTA MA YIN NA THOS PA DANG BSAM PA DANG BSGOM PA LA
SOGS PA'I YE SHES DON MED PAR 'GYUR RO, ,DA NI NYAMS SU MYONG BA
LA RIG PA'I CHA TZAM BSHAD DE, RANG DGA' NYAMS SU MYONG BA'I
DGOS, ,THAMS CAD BDAG NYID RTAG TU BZHUGS, ,MKHA' 'GRO MA YID MA
TSIG

SEMS, ,RDOR SEMS MCHOG GI BDE BA'O, ,ZHES BYA BA LA, RAB DGA'
ZHES BYA BA NI PHYI'I RTEN DANG BDE BA LA SOGS PA LAS MA SKYES
PA'O, ,RANG GI RDZOGS PA JI LTAR NAM MKHA'O, ,NYAMS SU MYONG BA
ZHES BYA BA NI RO THAMS CAD THIM PA JI LTAR BYE MA'I NANG DU
CHU'O, ,DNGOS PO ZHES BYA BA

@249A *, ,NI GNAS DANG, YANG NA 'BYUNG BA, JI LTAR 'BYUNG BA DE'I
DON BSHAD DE, RANG 'OD RIG MA DANG LHAN CIG BYANG CHUB KYI SEMS
'BYUNG BAR BYAS NAS RNAM PA DANG BCAS PA'I NANG DU GZHAG STE
TSANGS PA'I RUS PA'I DBYUG PA'I RTZE MO STONG NYI MA BYE BA'I 'OD
DANG MNYAM PA'I TSUL RNAM PAR

BSAMS TE, DE'I RTZE MO'I GTZAG BUS DBUS KYI GNAS 'BIGS PAR BYA'O,
,PHUG PA TZAM GYIS DPE MED RO'I NYAMS SU MYONG BA SKYE'O, ,SKYES
PA TZAM GYIS YANG DAG BA'I SHES RAB YE SHES THOB PA DES RNYED DO,
,DE'I PHYIR THAMS CAD BDAG NYID RTAG TU BZHUGS ZHES NYID MCHOG GI

DBANG PHYUG GIS GSUNGS SO, ,DE YANG GANG, MKHA' 'GRO MA YI DAM MA
TSIG SEMS, ,MKHA' 'GRO MA ZHES BYA BA NI RDO RJE PHAG MO'O, ,DE
LA DAM TSIG NI BDE BA CHEN PO'O, ,BDE BA CHEN PO LA BRTEN SEMS
DPA' DPAL HE RU KA MGON PO'O, ,YANG NA SEMS DPA'I SGRA NI SNYING
PO'O, ,SNYING

PO'I NI DNGOS PO THAMS CAD KYI RANG GI NGO BO'O, ,RDOR SEMS MCHOG
GI BDE BA'O ZHES BYA BA LA, RDO RJE NI MI SHIGS PA, YANG NA RANG
BZHIN RLUNG GI NGO BO, YANG NA SEMS DPA'I SGRA NI RNAM MKHA'I
RANG BZHIN, MCHOG NI GZUNG BA DANG 'DZIN PA SPANGS NA YANG NYAMS
SU MYONG BA SHIN TU

BSAL BA'I NGO BO, ,BDE BA NI NANG GI REG BYA BA LTA BA TZAM GYIS
DPE MED RO SKYE BAR BYED PA'O, ,YANG NA SBYIN PA ZHES BYA BA'I
DON TE, DA NI DE LA RANG DANG GZHAN GYI PHUN SUM TSOGS PA BSHAD
DE, DE NI RANG BYUNG BCOM LDAN 'DAS, ,DPA' BO MKHA' 'GRO MA SDOM
PA, ,TSUL GYI NGO BO LAS BYUNG

GRANGS, ,DE BZHIN DU NI GSHEGS PA'O, ,ZHES BYA BA LA, DE NI ZHES
BYA BA NANG GI REG BYA SBYIN BDAG ,RANG BYUNG NI GZHAN MAS BYAS
PA'I PHYIR DGONGS PA'O, ,GZHAN MA'I SGRA NI DGA' BA LA SOGS PA,
DE'I NANG NA BZHUGS NA YANG DE LAS MA SKYES PA, DE'I PHYIR RANG
'BYUNG NGO, ,

DE NYID SKAL BA DANG LDAN PA'I PHYIR BCOM LDAN 'DAS, YANG NA NYON
MONGS PA'I BDUD GTI MUG NYID BCOM PA'I PHYIR BCOM LDAN 'DAS, YANG
NA SRID PA DANG MYA NGAN LAS 'DAS PAR 'DZIN PA BCOM PA'I PHYIR,
BCOM LDAN 'DAS, YANG NA GNAS PA DANG SKYE BA DANG, 'JIG PAR

@249B BYED PA'I NGA RGYAL BCOM PA'I PHYIR BCOM LDAN 'DAS, YANG
CAN CHOS KYI DBYINGS NAM MKHA' BZHIN DU KUN DGA' BA'I GNAS SU
BZHUGS PA'I PHYIR BCOM LDAN 'DAS SO, ,BZHUGS SHING KHYAB 'JUG
DANG LHA CHEN PO DANG TSANGS PA DANG DBANG PO DANG NYE BA'I DBANG
PO LA SOGS PAS 'BAD PAS

BTZAL YANG MA RNYED PA'I PHYIR DPA' BO'O, ,YANG NA SEMS CAN THAMS
CAD LA PHAN PA'I RGYU'I PHYIR SRID PA'I RGYA MTSO'I NANG NA
BZHUGS NA YANG CHAGS PA LA SOGS PA'I CHUS MI GOS PA DE BAS NA
DPA' BO'O, ,SRID PA'I SGRA NI PHUNG PO LNGA'O, ,YANG NA MKHA'
'GRO MA'I SDOM PA'O, ,JI LTAR

MKHA' 'GRO MA'I SDOM PA SRID PA YIN ZHES PA DE LA DON SMRA'O,
,MKHA' 'GRO MA'I SGRA NI DANG PO'I BDUD RTZI LAS SKYE BA, SDOM PA
NI BYANG CHUB KYI SEMS KYI RANG BZHIN GYI RNAM PAR SHES PA, RNAM
PAR SHES PA LAS RLUNG, RLUNG LAS ME, ME LAS CHU, CHU LAS SA, SA
LAS PHUNG

PO; PHUNG PO LAS SKYE MCHED, SKYE MCHED LAS YE SHES RANG BZHIN,
DE LA RIM PA 'DI YIN TE, CHAGS PA, 'JIGS PA, MI DGA' BA, ZHI BA
DANG, NGA RGYAL, SNYING RJE, SO SOR RTOG PA, BDAG ,YID, SRID PA,
RNAM PAR RTOG PA, RIG ,RIG BYED, NGO TSA, MI DGE BA, MTSAN

NYID DANG BRAL BA, LEN PA, 'DUS PA, BKRES PA, SKOM PA, MI BKRES
PA, NAD DE NI SNANG BA MCHED PA'I GNAS LA RGYU SBYIN SEMS KYI
RANG BZHIN NYI SHU RTZA GNYIS, DA NI SNANG BA THOB PA'I RGYU
SBYIN LAS BYUNG BA'I NYI SHU RTZA BZHI BSHAD DE, CHAGS PA DANG
BRAL BA, KHRO BA, MA RUNGS PA, SA HA

SA MA, NGA RGYAL, GTI MUG ,BRTAN PA, STOBS, PHYI, BSAL BA, DBEN
PA, MA YIN PA, 'PHROG PA, BYED PA, RTZAL, BRTZON 'GRUS, NGO TSA
MED PA, SKUL PA, YA MTSAN DU GYUR PA, DRAG PO, ,DBUL BA, RGOD PA,
GYA GYU, SGEG PA'O, ,DRAN PA MED PA, 'KHRUL PA G-YO BA, LE LO,

MI DGA' BA, MI SMRA BA, THE TSOM, GNAS MED PA, DE NI 'OD RAB KYI
GNAS LA RGYU SBYIN MA RIG PA'I RANG BZHIN BRGYAD DO, ,DE LTA BU
SEMS DANG SEMS LAS BYUNG BA DANG, MA RIG PA'I SNANG BA GSUM GYI
BDAG NYID LNGA BCU RTZA BZHI'I GRANGS BCOM LDAN 'DAS KYIS SDOM
PA'I RGYA MTSO LAS RGYAS

@250A *, ,PAR BSHAD DE, 'DIR MDOR BSDUS PAS MING TZAM BRDAR BYAS
SO, ,SEMS DANG SEMS LAS BYUNG BA DANG MA RIG PA DANG SNANG BA
GSUM THA MA 'PHRING RAB BYE BRAG TU BRGYA RTZA BRGYAD GRANGS
MTSAN MO DANG NYIN MO NGAL MI SO BAS SRID PA DANG MYA NGAN LAS
'DAS PA'I RGYUR GYUR PA'I DON DU YANG

DANG YANG BSKOR ZHES 'BREL LO, ,DE LTA BU SNANG BA GSUM GYI BDAG
NYID THA MA DANG 'BRING LA SOGS PA MTSAN MO DANG NYIN MO, MTSAN
MO NI DUS GSUM DU GRAGS PA MA RIG PA DANG STOBS CHEN ZHES BYA BA
SHIN TU 'PHEL, DES 'DZIN PA DANG POR BSTAN PA'I RANG BZHIN RIM
PAS SEMS PAS

SEMS CAN GYI KHAMS TSOR ZHES BYA BA'I DON TO, ,RNAM PAR SHES PA'I
RLUNG, RLUNG DANG LDAN PA MA RIG PA'I RTEN TE, MTSAN MO DANG NYIN
MO'I BAR DU DRUG BRGYA LHAG PA'I STONG PHRAG NYI SHU RTZA GCIG
SROG GI GRANGS SPYOD CING SO SO'I DNGOS POS BZHI PO LA SNGAR JI
LTAR 'OD PA DE BZHIN DU THIM, JI LTAR

THIM PA DE'I DON BSHAD DE, ,DANG PO SA NI CHU LA 'GRO, ,CHU NI ME
LA 'GRO BA'O, ,ME NI RLUNG LA RJES SU STE, ,RLUNG NI RNAM PAR
SHES PA 'JUG ,DE LAS YANG LAS KYI RLUNG GIS BSKUL BAS BAR MDO'I
GZUGS KYIS SEMS CAN GYI DON DU 'KHOR BA LEN, DE NI MDOR BSDUS PAS
SRID

PAR SKYE BA BSTAN TO, ,DA NI DPAL HE RU KA LA KUN RDZOB DANG DON
DAM PA GNYIS SU MED PA'I RANG GI NGO BOR SNANG BA SHAR BA BSHAD
DE, 'BYUNG BA TSUL GYI NGO BO LAS, ,ZHES BYA BA NI MCHOG GI GSANG
BA'I MAN NGAG GI DON DE LA GRUB PA THOB PA'I BLA MA'I MAN NGAG
MED PAR YI GE'I SGRA'I NGA RGYAL GYIS KHA

CIG 'DI SKAD SMRA'O, ,'BYUNG BA ZHES BYA BA NI DBANG PO GNYIS KYI
SBYOR BAS DE LAS NAM MKHA'I SNYOMS PAS 'KHOR LO GSUM DU 'GYUR
BA'O, ,KHA CIG NA RE H'Um PHAt KYI RNAM PA LAS KHA CIG NA RE
RLUNG DANG ME'I SBYOR BA LAS, KHA CIG NA RE TSANGS PA'I BZHI RKAN
RGYAS PA LAS, KHA CIG NA RE

SMIN MA'I 'KHOR LO'I STENG 'OG YANGS PAS DBUS KYI PHRA MO'I BU
GA'I THIG LES 'BIGS PA, KHA CIG NA RE YE SHES RDZOGS PAS, KHA CIG
NA RE YE SHES MA RDZOGS PAS 'BYUNG BA LA SOGS PA'I DON BSHAD DO,
,DES JI LTAR BSGOMS PA RNAMS DNGOS GRUB THOB, 'ON KYANG SGOM PA

@250B RNAMS DNGOS GRUB MI 'GRUB STE SLAR LA BSTAN BCOS BYED PA
YANG DMYAL BAR 'GRO'O, ,BSHAD PAR BYED PA LA NI SKYON MED DO, ,DE
BAS MI SHES PA'I PHYIR MI SMRA BDE BDUD RTZI'O, ,BDAG KYANG YE
SHES PAS DER NGA RGYAL MI BYED DO, ,'O NA KYANG 'DIR GTAN TSIGS
YOD DO, ,RGYAL PO CHEN PO'I

RGYAL PO MCHOG GI DBANG PHYUG PHYAG RGYA CHEN PO'I DNGOS GRUB
THOB PA RDO RJE CHEN PO'I GNAS AU RGYAN DU SKYES PA NYID DPAL HE
RU KA'I RJE BTZUN DPAL AINDRA BH'U TI MGON PO DE'I MNGON SUM DU
GRUB PA THOB PA DANG LTAR BZHUGS PA AA BA DH'U T'I ZHABS KYIS
PADMA DE LAS RIG BYED THAMS CAD KYI MTHAR THUG PA GSANG

SNGAGS GRUB PA BRNYES PA KHA CHE'I SLOB DPON DPAL RIN CHEN RDO
RJE'I ZHAL SNGA NAS GANG ZHIG RNYED PA DE NI RMAD DU BYUNG BA DPE
MED PA'I LAM DE'I ZHAL SNGA NAS BDAG LA BKA' DRIN GNANG, BDAG GIS
KYANG GZHAN MA YIN PAR BZUNG, PHYI NAS DE NYID BDAG RANG DGA'
BA'I DON GYI PHYIR, YANG NA RANG GI

SKAL BA DANG LDAN PA'I SLOB MA LA KHONG DU CHUD PAR BYA BA'I
PHYIR DRIS PA ZHES 'BREL TE, GANG ZHIG BYUNG BA LA SOGS PA'I DON
DE NI RDZOGS PA'I RIM PA'O, ,DE YANG GNYIS SU DBYER YOD DE, GNAS
KYI BDAG NYID DANG, DE BZHIN DU 'BRAS BU'I BDAG NYID, RDZOGS PA'I
RIM PA LA GNYIS KYI BYED

BRAG MED KYANG DE LTA MOD KYI RNYED PA'I DON DU NYAMS SU MYONG
BA'I GNAS SKYON MED PAR 'GYUR RO, ,DE BAS BLA MA'I MAN NGAG LAS
'DIR CUNG ZAD DGONGS PA SMRA'O, ,'BYUNG BA ZHES BYA BA NI RIN PO
CHE'I GTZUG GTOR CHAR YANG DANG THIG LE SBYAR BAS SNYING GAR TSUL
GYI NGO BO, TSUL GYI NGO BO LAS RIN CHEN

GTER THAMS CAD MTSAN GYIS RGYAS PA TSUL TZAM GYI RANG BZHIN YE
SHES KYI SKU'O, ,DE NI GNAS KYI BDAG NYID DO, ,DA NI 'BRAS BU'I
BDAG NYID BSHAD DO, 'BYUNG BA NI 'CHAD PA, TSUL NI DGA' BA,
'BYUNG BA TSUL 'CHAD PA'I DGA' BA, NGO BO LAS ZHES BYA BA NI SDOM
PAS, SDOM PA'I

SGRA NI BSDUS PAR GRAGS PA SRID PA MCHOG GI DGA' BA'O, ,DE LAS
RANG 'BYUNG BCOM LDAN 'DAS DPA' BO MKHA' 'GRO MA'I SDOM PA RANG
BZHIN DGA' BA BDE BA CHEN PO'I RGYAL PO'O, ,DE LA MAN NGAG NI 'DI
YIN TE, CHAD PA'I DGA' BA MYA NGAN LAS 'DAS PA TSUL BSDUS PA LAS

@251A *, ,MCHOG GI DGA' BA SRID PA'I NGO BO NYID MCHOG GI DGA'
BA'I NGO BOR GRAGS PA LAS SRID PA DANG MYA NGAN LAS 'DAS PA DANG
BRAL BA'I RANG BZHIN DGA' BA GZHAN MIN RDZOGS RNYED PA ZHES BYA
BA'I DON TO, ,DE LTA MA YIN NA GCIG BU BSDUS PA MA YIN PA CHAD
PA'I DGA' LAS RANG BZHIN

DGA' BA RNYED PA MI SRID DO, ,JI LTAR NAM MKHA' LA 'GEGS PA'O,
,DE NI 'BYUNG BA LA SOGS PA MCHOG GI GSANG BA CHEN PO'I MAN NGAG
MI SNANG BA BSRUNG BA'I PHYIR BDAG GI SHES RAB TU GSAL LO, ,DA NI
MCHOG GI DBANG PHYUG LA SNANG BA SHAR BA LA GSHEGS PA DANG RANG
GI NGO BO LA 'JUG PA

BSHAD DE, DE BZHIN DU NI GSHEGS PA'O, ,ZHES BYA BA LA, JI BZHIN
CHAD PA'I DGA' BA'I SBYOR BA'I TSUL GYI NGO BO'I YE SHES LAS
'ONGS TE 'DAS PA DANG MA 'ONGS PA GZIGS NAS CHAD PA LA RNAM PAR
'BYED PAR BYAS TE, DE BZHIN GSHEGS ZHES RANG GI NGO BO'I NANG DU
'JUG ,CES BYA BA'I DON TO, ,

YANG NA CHAD PA RNAM PAR 'BYED PA'I SBYOR BA LAS GSHEGS ZHES
DGONGS PA'O, ,DA NI MCHOG GI DBANG PHYUG LA RNAM PA THAMS CAD KYI
CHEN PO STONG PA NYID KYI YE SHES BSHAD DE, MED PA MA YIN YOD
PA'ANG MIN, ,DAM TSIG SPYOD PAS THOB PA YIN, ,NYAMS SU MYONG BA'I
RANG NGO PHYIR, 'JIG RTEN

GSUM DU RNYED PAR DKA', ,ZHES BYA BA LA, MED PA MA YIN ZHES BYA
BA NI DES KUN RDZOB KYI RNAM PA'I SNANG BA'I BRDAR BYAS SO, ,YOD
PA'ANG MIN ZHES BYA BA NI DES DON DAM PA'I LTA BA BSTAN TO, ,CI'I
PHYIR ZHE NA, CHOS THAMS CAD LA GANG, STONG PA NYID DE NI RANG
BZHIN, GANG RANG BZHIN DE NI

STONG PA NYID DE DAG LAS NI RNAM PA THAMS CAD KYI CHEN PO STONG
PA NYID KYI YE SHES RTEN MED PA'I PHYIR DON DAM PAR, RTEN DANG
BCAS PA'I PHYIR KUN RDZOB KYI SNANG BA'O, ,DE'I PHYIR, DAM TSIG
SPYOD PAS THOB PA MIN, ,ZHES BYA BA'I TSIG GSUNGS SO, ,YANG NA
DAM TSIG CES BYA BA NI RTZA, DE RNAMS

LA SPYOD PA NI SBYOR BA, YANG NA KUN SPYOD YANG NA REG BYAS
'BYUNG BA, YANG NA KHONG DU CHUD PA LAS BDUD RTZI RO 'DZAG PA'O,
,THOB PA NI DE'I ROS SHES PA JI BZHIN DGA' BA'I YE SHES CHEN PO
DPAL SDOM PA'I RGYAL PO'O, ,RANG GI NYAMS MYONG RANG BZHIN PHYIR,
,ZHES BYA BA LA SOGS PA

@251B LA; RANG GI SGRA NI BAG CHAGS LA SOGS PA DANG BRAL BA'I YID
KYI RNAM PAR SHES PA, NYAMS SU MYONG BA ZHES BYA BA LA, NYAMS SU
MYONG BA NI YE SHES KYI NGO BOS YID KYI RNAM PAR SHES PA LA TSOR
BA, RANG BZHIN ZHES BYA BA NI YOD PA DANG MED PA LAS RNAM PAR
'DAS PA, YANG NA RANG ZHES BYA BA

NI LAS KYI PHYAG RGYA DANG BRAL BA'I RANG BZHIN NYAMS SU MYONG
BA, YANG NA RANG GI SGRA NI RANG BZHIN DGA' BA, NYAMS SU MYONG BA
NI DE LAS SPROS PA DANG BRAL BA'I YE SHES KYI LTA BA, LTA BA TZAM
GYIS NI RANG BZHIN YONGS SU SHES PA, YONGS SU SHES PAS THAMS CAD
PHYI MA YIN, PHYI MA YIN

PAS 'JIG RTEN GSUM DU RNYED PAR DKA' BAS, 'JIG RTEN GSUM NI 'DOD
PA'I KHAMS DANG GZUGS KYI KHAMS DANG, GZUGS MED PA'I KHAMS, YANG
NA 'JIG RTEN GSUM NI DGA' BA GSUM MO, ,RNYED PAR DKA' BA NI MTSAN
MA DANG BCAS PA'I DGA' BA LA SOGS PA MI THOB PA'O, ,

GANG GI PHYIR ZHE NA, RANG GI NYAMS SU MYONG BA'I RANG BZHIN GYI
PHYIR ZHES DGONGS PA'O, ,MTSAN MA DANG BCAS PA'I YE SHES LAS GANG
RNYED PA DE KUN RDZOB KYI GZUGS SO, ,MTSAN MA MED PAS GANG RNYED
PA DE NI DON DAM PA'O, ,DE BZHIN DU SH'ANA TA RAKshI TA'I ZHAL
SNGA NAS, SRID PA DANG MYA NGAN

LAS 'DAS PAR BSTAN PA LAS, RTEN DANG BCAS PA'I RANG BZHIN DGA',
,DGA' BA GSUM GYI RGYU CAN NO, ,RTEN DANG BRAL BA'ANG DE BZHIN
DU, ,DGA' BA GSUM GYIS YANGS PA'O, ,ZHES GSUNGS SO, ,GANG ZHIG
RTEN DANG BCAS PA DANG RTEN DANG BRAL BA DE DAG GI SPANGS PA DE
NI

RANG GIS NYAMS SU MYONG BA'I RANG BZHIN ZHES BDAG GI DGONGS PA'O,
,DA NI YE SHES CHEN PO'I BDAG NYID LA RTEN MED PA LA BZHUGS PA
BSHAD DE, DNGOS RTEN RNAM PAR 'BYED PA LA, ,THOG MA DBUS DANG THA
MAR GNAS, ,SRUB DANG BSRUB THABS SBYOR BA NI, ,JI BZHIN GNAS

LA SOGS PAR BSTAN, ,ZHES BYA BA LA, DNGOS PO ZHES BYA BA NI YE
SHES LA 'KHRUL PA MA YIN PA'I LTA BA, RTEN ZHES BYA BA NI YE SHES
LAS 'DAS PA'I YE SHES LAS BYUNG BA BRTAN PA, DE DAG MA KHYAB PA'I
PHYIR RNAM PAR 'BYED PA, RIM PAS MI RNYED PA'I PHYIR DE YANG RTEN
MED PA'O, ,

@252A *, ,DE YANG DON DAM PA'I PHYOGS SO, ,KUN RDZOB KYI PHYOGS
LA DNGOS PO NI BDE BA, RTEN NI GSANG BA'I PADMA'I SNYING PO YE
SHES NI SNYING PO'I GNAS SU BDE BA CHEN PO NYAMS SU MYONG BA,
RNAM PAR 'BYED PA NI GNYIS SU DBYE STE, RTEN GYI RNAM PAR 'BYED
PA DANG, DE BZHIN DU BRTAN

PA'I RNAM PAR 'BYED PA'O, ,GANG ZHIG YE SHES LA LTUNG BA DE NI
RTEN GYI RNAM PAR 'BYED PA, YE SHES LA SOGS PA RNAM PAR 'BYED PA
BYAS NAS SHAR DANG NUB DANG BRAL BA'I TSUL GYI NAM MKHA' LA GANG
ZHIG SNANG BA MED PA DE NI RTEN PA'I RNAM PAR 'BYED PA ZHES BYA
BA'I DON TO, ,THOG MA DBUS DANG THA

MAR GNAS, ,ZHES BYA BA LA, THOG MA'I SGRA NI SHAR BA, DBUS NI
GSAL BA'I SNANG BA'I NGAL SO, ,THA MA NI MI SNANG BA'I NGAL SO,
,YANG NA THOG MA DBUS THA MA ZHES BYA BA NI DE KHO NA NYID KYI
BDAG NYID KYI SNANG BA GSUM, DE LA RTAG TU DNGOS PO DANG RTEN
DANG YE SHES DANG RNAM PAR 'BYED PA'I RANG

BZHIN ZHUGS ZHES DGONGS PA'O, ,YANG NA THOG MA NI MA SHAR BA, THA
MA NI MA NUB PA, DBUS NI RTEN MED PA'I RANG BZHIN BZHUGS PA'O,
,DA NI MCHOG GI DBANG PHYUG LA MTHAR PHYIN PA'I RTEN GYI GNAS
BSHAD DE, SRUB DANG BSRUB THABS SBYOR ZHES BYA BA LA, SRUB NI
THABS KYI RANG BZHIN SRID

PA; BSRUB THABS NI SHES RAB KYI BDAG NYID MYA NGAN LAS 'DAS PA,
SBYOR BA NI DE DAG GI RANG GI NGO BO SHES NAS SPROS PA MED PA'I
SEMS KYI NGAL SO BA'I RTEN SPYOD PA ZHES BYA BA'I DON TO, ,YANG
NA SRUB NI YE SHES, BSRUB THABS NI YE SHES LAS 'BYUNG BA, SBYOR
BA NI DE DAG RO MNYAM PA,

RO MNYAM PA LAS NANG GI REG BYA'I LTA BA PHYI'I DNGOS PO LAS
RNYED PA MED PA ZHES BYA BA'I DON TO, ,JI BZHIN GNAS LA SOGS PA
BSTAN, ,ZHES BYA BA LA, JI BZHIN NI SPROS PA DANG BRAL BA'I SEMS
KYIS SRID PA DANG MYA NGAN LAS 'DAS PA LA RTEN, DE BZHIN GNAS
DANG NYE BA'I GNAS LA

SOGS PA YE SHES LA BRTEN BYA ZHES DGONGS PA'O, ,YANG NA GNAS NI
RTEN DANG BCAS PA'I BDE BA CHEN PO'O, ,SOGS PA'I SGRA NI RTEN MED
PA JI LTAR RTEN DANG BCAS PA BSTAN PA DE LTAR DE RANG RTEN MED
PAR BYA ZHES BYA BA'I DON TO, ,YANG NA GNAS NI SPRUL PA'I 'KHOR
LO DE LA JI LTAR DANG PO GRUB

@252B PA'I RGYUD LAS BSTAN PA DE LTAR BYA ZHES DGONGS PA'O, ,JI
LTAR BYA BA DE'I DON BSHAD DE, STONG PA NYID BCU DRUG DANG, DGA'
BA'I GNAS MTSAN MA LA SOGS PA RNAMS KYA DON GYIS SRUB DANG BSRUB
THABS KYI SBYOR BA SHES RAB YE SHES NYAMS SU MYONG BA'I 'BRAS
BU'I RO THOB PA DE KHO NA NYID SHES

PAS BYA ZHES DGONGS SO, ,DE LA RE ZHIG BLA MA'I MAN NGAG LAS RIM
PA TZAM BSHAD DE, GANG ZHIG BDE BA'I SGO BA'I LTE BAS BRGYAN PA
'DAB MA BRGYAD KYI GSANG BA CHEN PO'I CHU SKYES RTZA BA'I GE SAR
GYIS KHYAB PA'I GZHI DE NI GNAS SO, ,YANG NA GNAS NI RTEN GANG LA
RTZA'I 'KHOR LO'I SGRA NI SPRUL LA

DANG CHOS DANG LONGS SPYOD DANG BDE BA CHEN PO'I GZHI'O, ,YANG NA
GNAS RTEN NI LUS SO, ,DES LAS KYI PHYAG RGYA DANG MNYAM PAR
'KHYUD PAS LTA BA SPYOD CING GNYID SKYE'O, ,DE'I DUS SU GANG GI
MIG LA SOGS PA STONG PA NYID DU MTHONG ZHES NANG STONG PA NYID
'DI LTAR TSOR NA DE'I TSE 'DOD PA'I DGA'

PA'I MTSAN NYID MOS PAS SPYOD PA THOB PAR 'GYUR, GNAS LA SOGS PA
'DIR SA RNAMS KYI DON GYIS DGA' BA LA SOGS PA SHES PAR BYA'O,
,GANG ZHIG DZ'A LAN DHA RA LA SOGS PA DE NI 'JIG RTEN GYI LAM
GANG ZHIG NANG GI DE NI KHYAD PAR CAN GANG PHYI DANG NANG DE DAG
DANG BRAL BA DE NI 'JIG RTEN

LAS 'DAS PA'I LAM LA BRTEN PA DE NI GNAS KYI BSTAN PA'O, ,DA NI
NYE BA'I GNAS KYI DON BSHAD DE, GSANG BA CHEN PO CHU SKYES KYI
DBUS SU GANG BYANG CHUB KYI SEMS KYI RTEN NI NYE BA'I GNAS SO,
,DE LA BDUN PA LAS 'KHOR BA, DE'I DUS SU PHYI'I GZUGS LA SOGS PA
STONG PA ZHES PA PHYI

STONG PA NYID GANG GI TSE DE LTAR SHES PA DE'I TSE DE LA 'DAR
BA'I DGA' BA'I MTSAN NYID RAB TU DGA' BA GANG ZHIG BYANG CHUB KYI
SEMS LAS BYUNG BA BDE BA LA BSKYED PA'I GNAS DE NI ZHING, DE LA
'DUS PA LAS MYONG BA, DE'I DUS SU PHYI NANG BDE BA RNAMS LA PHYI
NANG BDE BAS STONG PA ZHES PHYI NANG STONG PA

NYID GANG GI TSE SHES PA DE'I TSE 'GRO BA'I DGA' BA'I MTSAN NYID
DRI MA MED PA GANG ZHIG BDE BA NGAL SO BA'I GNAS DE NI NYE BA'I
ZHING NGO, ,DE LA NU MA REG PA LAS SKOM PA, DE'I DUS SU STENG 'OG
CHOS THAMS CAD LA GANG ZHIG STONG PA DE YID STONG PA ZHES STONG
PA NYID STONG PA NYID GANG GI TSE DE LTAR TSOR

@253A *, ,BA DE'I TSE DGA' BA'I MTSAN NYID 'OD BYED PA, GANG ZHIG
BDE BA LA GZHAN MIN 'BYUNG BA DE NI 'DUN PA, DE LA MA MCHU'I BDUD
RTZI 'THUNG BA SBYIN PA LAS 'DAR, DE'I DUS SU STENG 'OG LA SOGS
PA BDE BA RTEN GYI GNAS SHAR LA SOGS PA STONG PA ZHES CHEN PO
STONG PA NYID

GANG GI TSE SHES PA DE'I TSE RGYAS PA'I DGA' BA'I MTSAN NYID 'OD
'PHRO BA GZHAN MIN 'BYUNG BA'I BDE LA GANG ZHIG YONGS SU LONGS
SPYOD LAS 'DOD PA DE NI NYE BA'I 'DUN PA, DE LA SEMS SO BTAB PA
LAS SGEG PA, DE'I DUS SU GANG DON DAM PA'I BDE BA MYA NGAN LAS
'DAS PA'I MTSAN NYID DE NI

MYA NGAN LAS 'DAS PA'I MTSAN NYID KYI STONG PA ZHES DON DAM PA
STONG PA NYID GANG GI TSE DE LTAR SHES PA DE'I TSE MDUNG GI DGA'
BA'I MTSAN NYID SBYANG DKA' BA'O, ,GANG ZHIG GSANG BA'I DPRAL
BA'I STENG BDE BA'I BDUD RTZI'I THIGS PA GSUM GCIG TU BYED PA DE
NI 'DUS PA'O, ,DE LA SBYOR BA LAS

BYED PA, DE'I DUS SU GANG ZHIG KUN GYI KHAMS KYI BDAG NYID DGA'
BA GSUM STE DE RANG GIS STONG PA NYID CES 'DUS BYAS STONG PA NYID
GANG GI TSE DE LTAR SHES PA DE'I TSE 'BYUNG BA'I DGA' BA'I MTSAN
NYID MNGON SUM DU GYUR PA BDE BA'I BDUD RTZI'I THIGS PA GSUM GCIG
TU BYED PA TZAM GYIS GANG BCOS MA

MED PA'I 'DZUMS PA DANG 'BYED PA LA SOGS PA DE NI NYE BA'I 'DUS
PA'O, ,DE LA BSKYOD PA LAS BYA RMYANGS DE'I DUS SU GANG ZHIG
'BYUNG BA DANG GNAS PA DANG 'GOG PA DANG BRAL BA 'DUS MA BYAS BDE
BA DE RE RE RANG GIS STONG PA DE NI 'DUS MA BYAS STONG PA NYID
GANG GI TSE DE LTAR SHES PA DE'I TSE MCHOG

GI DGA' BA'I MTSAN NYID RING DU SONG BA'O, ,BDE BA LA RLABS PA
DANG 'BYUNG BA'I DUS SU GANG ZHIG TSOR BA DE NI DUR KHROD, DE LA
DAM PAR 'KHYUD PA LAS RNGAM PA, DE'I DUS SU CHAGS PA DANG BRAL BA
DE DAG RTAG PA DANG CHAD PA BCOM PA DE DAG GNYIS KYIS STONG PA
ZHES MTHA' LAS 'DAS PA STONG

PA NYID GANG GI TSE DE LTAR SHES PA DE'I TSE 'BAR BA'I DGA' BA'I
MTSAN NYID MI G-YO BA'O, ,BDE BA LA RLABS PA THOB PA ZHES GANG
ZHIG DRAN PA'I RNAM PAR SHES PA DE NI NYE BA'I DUR KHROD, DE LA
SKE'I SGRA LAS BA SPU LANGS PA DE'I DUS SU BDE BA LA SPYOD PAS
THOG MA DANG THA MA DBUS KYI DNGOS PO MED

@253B PA DE LA YANG 'GRO BA MED 'OD PA MED PA THOG MA DANG THA MA
DBUS KYIS STONG PA'I PHYIR THOG MA DANG THA MA MED PA STONG PA
NYID GANG GI TSE DE LTAR SHES PA DE'I TSE THIG LE'I DGA' BA'I
MTSAN NYID LEGS PA'I BLO GLOS, YANG DAG PA'I BDE BA GANG ZHIG
RNYED PA DE NI RING PO'O, ,DE LA MIG GI 'OMS [*'O MAS?] DGA' BA'I

MCHI MA DE'I DUS SU BDE BA LA RLABS MED PA YANG MA YIN DE'I LOG
PA DOR BA MED PA STE DE NYID KYIS STONG PA ZHES DOR BA MED PA
STONG PA NYID GANG GI TSE DE LTAR SHES PA DE'I TSE MYOS PA'I DGA'
BA'I MTSAN NYID CHOS KYI SPRIN NO, ,YANG DAG PA'I BDE BAS RNYED
PA LA GANG ZHIG RANG GI NGO BO'I DPYOD PA DE NI NYE BA'I

RING PO'O, ,DE LA BRANG BRDABS PA LAS TSA BA, DE'I DUS SU CHOS
THAMS CAD LA GANG RANG BZHIN DE GANG GIS KYANG MA BYAS, MNGON PAR
'DUS MA BYAS PA RANG BZHIN STONG PA ZHES RANG BZHIN GYIS STONG PA
NYID GANG GI TSE DE LTAR SHES PA DE'I TSE CHAD PA'I DGA' BA'I
MTSAN NYID KUN DU 'OD, BDE BA

LA SKYES PA CHAD PA GANG DU SKYED PA DE NI LAM MO, ,DE LA GRONG
KHYER LAS DNGOS SU CHOS THAMS CAD BDE BA'I RNAM PA 'DUS MA BYAS
TE, DE RANG GIS STONG PA ZHES CHOS THAMS CAD STONG PA NYID GANG
GI TSE DE LTAR SHES PA DE'I TSE AU DHA'I DGA' BA'I MTSAN NYID KUN
DU SNANG BA MA CHED PA'I

'OD DO, ,BDE BA LA GANG ZHIG SKYE BA DANG CHAD PA'I GNAS YONGS SU
SHES PA DE NI NYE BA'I LAM, DE LA BSKUM PA LAS BRTEN, DE'I 'DUS
SU SKAD CIG RO BDE BA'I CHOS LA RANG RANG MTSAN NYID KYI NGO BO
LA SOGS KYIS STONG PA ZHES RANG GI MTSAN NYID STONG PA NYID GANG
GI TSE DE LTAR SHES PA DE'I

TSUL GYI DGA' BA'I MTSAN NYID KUN DU SNANG BA THOB PA'I 'OD DO,
,BDE BA'I RGYAL PO LA GANG ZHIG 'GOG PA DE NI SBYOR BA'O, ,DE LA
MNYAM PAR SBYOR BA LAS YE SHES, DE'I DUS SU 'DAS PA DANG MA 'ONGS
PA DANG DA LTAR BYUNG BA DGA' BA'I CHOS DE NI 'DAS PA DANG MA
'ONGS PA DANG DA LTAR BYUNG

BAS MI RNYED PAS ZHES MING MIGS PA STONG PA NYID GANG GI TSE DA
LTAR SHES PA DE'I TSE YE SHES KYI GNYIS KYI DGA' BA'I MTSAN NYID
YANG DAG PA'I 'OD RAB BO, ,BDE BA'I RGYAL PO LA 'GOG PA'I SKABS
SU GANG ZHIG YE SHES KYIS NYAMS SU MYONG BA NYE BA'I SBYOR BA, DE
LA HA'I RNAM PA'I 'DON PAS

@254A *, ,RNAM PAR 'BYED PAS, ,DE'I DUS SU 'DUS PA'I DGA' BA'I
BDE BA'I CHOS LA RANG BZHIN MED PA RTEN CING 'BREL BAR 'BYUNG
BA'I PHYIR 'DUS PA 'DUS PA'I MTSAN NYID KYIS STONG PA ZHES DNGOS
PO MED PA STONG PA NYID GANG GI TSE DE LTAR SHES PA DE'I RANG
BZHIN DGA' BA'I MTSAN NYID BRJOD DU

MED PA'I BDE BA CHEN PO'I SA'O, ,DE NI SRUB DANG BSRUB THABS
MNYAM PAR SBYOR BAS BSKYED RIM RDZOGS RIM GNYIS KYI GNAS LA SOGS
PA'I DON ZHES BSHAD DO, ,YANG NA GCIG PU BSKYED PA'I RIM PAS SRUB
PA NI PADMA BSRUB THABS RDO RJES, YANG NA BSRUB THABS RTZA SRUB
NI BYANG CHUB KYI

SEMS, DE DAG MNYAM PAR SBYOR BA'I GANG MCHOG GI DGA' BA LA DE NI
GNAS LA SOGS PA'I DON SHES NAS, SRUB DANG BSRUB THABS SPYAD PAR
BYA, ,ZHES BYA BA'I DON TO, ,DA NI SNGAGS KYI BSGOM PA MNYAM PAR
SBYOR BA LAS BDE BA'I RGYAL PO LA SHAR BA'I SNANG BA BSHAD DE, DE
BZHIN SNGAGS DANG LDAN PAR

BYA; SNGAGS SPANGS PAS NI MI 'GRUB PO, ,SBYOR NYID CHO GA'I YE
SHES NI, ,RGYUD LAS GSUNGS PA MNYAN PAR GYIS, ,ZHES BYA BA, DE
BZHIN ZHES BYA BA LA SOGS PA LA DE BZHIN GYI SGRA NI 'KHRUL PA
MED PA'I SEMS KYIS BYA'O, ,YANG NA JI LTAR GNAS LA SOGS PA'I DON
GYIS SRUB

DANG BSRUB THABS KYI SBYOR BA LAS SPROS PA DANG BRAL BA'I YE SHES
LA KHONG DU CHUD PA SNGAGS DANG LDAN PA'I YANG DE BZHIN NO, ,CI'I
PHYIR ZHE NA, SNGAGS NI DGA' BA LA SOGS PA LA, SROG TU GYUR PA
RGYUR GYUR PA DE DANG LDAN PA BDE BA CHEN PO LA 'BRAS BU 'BYUNG
NGO, ,'BYUNG BA'I SGRA NI THOB PA'O, ,

SNGAGS ZHES BYA BA NI LEGS DGYES CHEN PO'I BDE BA'I DUS SU GLO
BUR DU SGRA 'DON PA, LDAN PA NI RANG 'ONG SHES RAB DANG BCAS PA,
SNGAGS SPANGS PA ZHES BYA BA NI DE LA RNAM PA DANG BCAS PA DANG,
DNGOS PA LA SOGS PAS BTANG SNYOMS LAS SNGAGS KYI 'BRAS BU 'GRUB
BO, ,YANG NA

SNGAGS NI RANG BZHIN DGA' BA, SPANGS PA NI CHAD PA'I DGA' BA, MI
BGRUB [*BSGRUB?] PA NI DON JI LTA BA BZHIN NO, ,DE LA MAN NGAG NI
'DI YIN TE, CHAD PA'I DGA' BA SPANGS PAS GZHAN MIN RANG BZHIN
DGA' BA MI RNYED DE, JI LTAR ME TOG MED PAR DRI MI RNYED, ,CES
BYA BA NI BDAG GI DGONGS

@254B BA'O; ,YANG NA SNGAGS NI YID, DE YANG BDE BA'I BDAG NYID,
BDE BA'I SGRA NI RTAG TU MA NING GI RTAGS, YANG NA YE SHES KYI
DGONGS PA MA NING RTAGS KYIS NGES PAR BSTAN PA'O, ,YANG NA SNGAGS
NI BDE BA CHEN PO LA KHONG DU CHUD PA, SPANGS PA NI 'DZUMS PA, MI
'GRUB PA NI MI RNYED PA, DE LA

DGONGS PA NI 'DI YIN TE, BDE BA CHEN PO YANG DAG PAR KHONG DU
CHUD PAS 'DZUMS PA'I DNGOS PO CHUNG BA MI 'GRO ZHES BYA BA'I DON
TO, ,DA NI YE SHES DANG YE SHES LAS BYUNG BA GNYIS SU MED PA'I
SBYOR BA BSHAD DE, SBYOR BA NYID CHO GA'I YE SHES ZHES BYA BA LA
SBYOR BA NI MNYAM PAR SBYOR BA SHES RAB

THABS YANG DAG PAR 'KHYUD PA NYID CES BYA BA NI RGYU, CHO GA ZHES
BYA BA NI DON, YE SHES NI RGYU DANG DON GNYIS LAS SHAR BA YE SHES
BYUNG BAR GRAGS PA 'BRAS BU'O, ,YANG NA SBYOR BA NI SRID PA NYID
NI MYA NGAN LAS 'DAS PA, CHO GA NI DE DAG GNYIS SU MED PA, YE
SHES NI GNYIS SU MED PA LA

RTEN MED PA'I TSUL LO, ,RGYUD LAS GSUNGS PA MNYAN PAR GYIS, ,ZHES
BYA BA NI DE LTAR BU'I, SBYOR BA'I CHO GA'I YE SHES GANG ZHIG
RGYUD LAS GSUNGS PA DE NYON CIG CES 'BREL PA'O, ,RGYUD CES BYA BA
NI RIM PA, YANG NA LAM, YANG NA GSUM DANG BRAL BA'I GSUM GYI BDAG
NYID, YANG NA

BRTAN PA DANG NGES PAR BRTAN PAR GRAGS PA, YANG NA YE SHES DANG
YE SHES LAS BYUNG BAR GRAGS PA, YANG NA THABS DANG THABS LAS
BYUNG BA'I MTSAN NYID, YANG NA RGYUD KYI SGRA NI GZHAN GSANG BA
'DUS PA LA SOGS PA RNAL 'BYOR BLA MA'I RGYUD RNAMS GSAL TE DPAL
NAM MKHA' DANG

MNYAM PA'I RGYUD GCIG PU LA SBYOR BA'I YE SHES 'JIG RTEN LAS 'DAS
PA'I THABS KYI DON GYIS GSUNGS PA, PHYI NAS YANG SDOM PA LA BLA
NA MED PA'I THABS KYI DON GYIS NYON CIG CES DGONGS PA'O, ,NYID
BCOM LDAN 'DAS KYIS DE SKAD GSUNGS SO, ,YANG NA RGYUD NI YE SHES
KYI

SKABS SU 'DAR BA DANG RDUL BA LA SOGS PA YONGS SU SMIN PA GSUNGS
PA ZHES BYA BA NI DE'I DUS SU RNAM PA DANG BCAS PA'I BDE BA YONGS
SU BOR BA, YANG NA MA SMIN PA'I BSAM GTAN LA LAS KYI PHYAG RGYA
MED PA'I BYANG CHUB KYI SEMS SPRO BA DER RANG LEN PA DE LA 'GOG
PA'AM GZUNG

@255A *, ,BA'AM DE NYON CIG CES BYA BA'I DON TO, ,DA NI SPROS PA
DANG BRAL BA'I YE SHES KYI RANG BZHIN DU GRAGS PA MCHOD PA'I DES
BSTAN BSHAD DE, 'BRING DANG MCHOG DANG DBUGS DBYUNG NI, ,DRI YI
CHU DANG LDAN PA YIS, ,RIG MA RTAG TU MCHOD BYAS TE, ,RNAL 'BYOR
PAS DUS KHYAD

PAR GYIS, ,ZHES BYA BA LA, 'BRING NI SROG ,MCHOG CES BYA BA NI
NYE BA, DBUGS 'BYUNG ZHES BYA BA NI MNYAM PA, DRI CHU NI MA ZHU
BA'I NYI MA'O, ,'OD KYI BDUD RTZI BCAS PA NI YANG DAG PAR TSOR
BA, DES 'BRING GI DUS SU RIG MA TSANGS PA'I GZHI DBRAL BAR RNAM
PAR SNANG MDZAD KYIS

MCHOD PAR BYAS, MCHOG GI DUS SU TSANGS PA'I GZHI'I SKER SNANG BA
MTHA' YAS KYIS MCHOD PAR BYA, DBUGS DBYUNG BA'I SKABS SU TSANGS
PA'I GZHI'I SNYING GAR MI BSKYOD PAS MCHOD PAR BYA, ,DA NI MCHOD
PA'I CHOGS YONGS SU RDZOGS NAS RDZAS SU BSAM GTAN SBYOR BA'I

MCHOD PA CHEN PO'I TSOGS BSHAD DE, 'BRING ZHES BYA BA NI 'DZIN
MA, MCHOG CES BYA BA NI RTOG BYED MA, DBUGS DBYUNG ZHES BYA BA NI
RTOG MYONG MA, DRI ZHES BYA BA NI PADMA, CHU NI BYANG CHUB KYI
SEMS SO, ,DE LA MAN NGAG NI 'DI YIN TE, PADMA'I GNAS RO MA 'DZIN
PA'I DBUS SU GANG ZHIG

AA BA DH'U T'I BZHUGS PA DE NI BDE BA'I BDUD RTZI DANG LDAN PA'I
AUPTALA GYIS RDO RJE'I DUS SU RNAL 'BYOR PAS DPA' BO'I SEMS KYIS
DUS KHYAD PAR SHES NAS RIGS RDO RJE PHAG MO'I GZUGS MCHOD PAR BYA
ZHES DGONGS SO, ,YANG NA RIG MA ZHES BYA BA NI RTZA BA'I RTZEN
RTZI'I DBANG PHYUG MA, MCHOD

PAR BYA ZHES BYA BA NI SHES RAB YE SHES KYI DBANG BSKUR DUS SU
BLA MA'I MAN NGAG LAS BDE BA CHEN PO RANG GIS RIG PAR BYAS TE,
BYA GDONG MA'I NAM MKHAR RKAN GYI NANG DU RO MI 'JUG PAR BYAS NAS
RTZA BZHI THOB PA'I RO MYONG BA SKAD CIG GIS MNGON PAR SU NYAMS
SU MYONG NAS DE'I RJES SU KUN RDZOB

DANG DON DAM PA GNYIS SU MED PA'I RANG GI NGO BOS TSIM PAR BYA
ZHES DGONGS SO, ,YANG NA KO ZHES BYA BA NI BSKOR BA GSUM GYI RNAM
PA DUR KHROD KYI PADMA GNAS PA, LE ZHES BYA BA NI MTSAN MA'I RNAM
PA LTE BA, KA ZHES BYA BA NI 'DOD PA, BYANG CHUB NI SEMS KYI
RO'O, ,MCHOD PA NI KUN DU LONGS SPYOD

@255B DE LA MAN NGAG 'DI YIN TE, BSKOR BA GSUM GYI RNAM PA DUR
KHROD KYI GNAS SU YOD PA'I PADMA MTSAN MA'I RNAM PA'I LTE BA'I
NANG NA YOD PA'I BYANG CHUB SEMS SU GRAGS PA'I ROS MCHOD PAR BYA
BA'I DON TO, ,RTAG TU ZHES BYA BA NI DON JI LTA BA BZHIN NO,
,YANG NA NANG GI RTAGS, RNAL 'BYOR PAS ZHES

BYA BA NI NYAMS SU MYONG BA THIM PA, YANG NA PHYI'I YUL LA SOGS
PA'I 'KHRUL PA MED PA'I YID, DUS ZHES BYA BA NI SPROS PA'I SKABS,
KHYAD PAR GYIS ZHES BYA BA NI SPROS PA DANG BRAL BA LAS BDE BA
THAMS CAD LA SPYOD PA, DE LA DON NI 'DI YIN TE, NANG GI RTAGS LAS
RNAL 'BYOR BAS PHYI'I

YUL LA SOGS PAS MA 'KHRUL PA NYAMS SU MYONG BA LA THIM PA, SPROS
PA'I SKABS SU GANG GI TSE SPROS PA DANG BRAL BA'I SEMS KYIS SPROS
PA'I MCHOD BYED PA DE'I TSO BLA NA MED PA'I MCHOD PA'I 'BRAS BU
MCHOG GI DGA' BA KHYAB, YANG NA GRUB, CI'I PHYIR ZHE NA, NYAMS SU
MYONG BA LA THIL

BA'I PHYIR ROL DU SPROS PA GNOD PAR MI 'GYUR, JI LTAR YANG DAG
PAR BYA KHYUD DUM DUG ZA NA YANG DE LA CUNG ZAD KYANG GNOD PAR MI
'GYUR, DE LTAR BYANG CHUB KYI SEMS SPRO PA DUG ZA BA DANG MNYAM
YANG DE LTA MOD KYI NYAMS SU MYONG BA'I BYIN GYI RLABS KYIS MI
GNOD SKYON MI BYED DES BYA BA'I DON TO, ,

DA NI BLA NA MED PA'I MCHOD PA SGRUB PA BSHAD DE, PHO NYAS LHAN
CIG SKYES PA GRUB, ,THA MA MCHOG DANG BAR MA STE, ,NANG DU 'GRO
BA'I YID KYIS NI, ,'DOD PA'I DNGOS GRUB GRUB PAR BYED, ,CES BYA
BA LA, PHO NYA'I DON LA DU MA'I LUGS YOD DE, DE LA MDOR BSDUS DON
GYI GNYIS SU DBYE BA GSAL

BAR BSHAD DE, PHO NYA'I SGRA NI NAM MKHA' LA SPYOD PA DANG, SA LA
SPYOD PA DANG SA 'OG NA SPYOD PA'O, ,YA'I SGRA NI DE RNAMS KYI
GZUGS BDE BA SBYIN PA DPA' BO'O, ,LHAN CIG SKYES ZHES BYA BA NI
RDO RJE PHAG MO DE DANG LHAN CIG BCOM LDAN 'DAS SRUB DANG BSRUB
THABS CAN PO'I GNAS SU BZHUGS SHING THABS

DANG BCAS BA'I NAM MKHA' LA SPYOD PA LA SOGS PA GRUB RDZOGS ZHES
BYA BA'I DON TO, ,JI LTAR RDZOGS PA DE'I DON BSTAN TE, THA MA
MCHOG DANG BAR MA ZHES BYA BA LA, THA MA NI GTI MUG GI MTSAN NYID
RLAG PA CAN, PAR MA NI 'DOD CHAGS KYI MTSAN NYID LONGS SPYOD CAN,
MCHOG NI ZHE SDANG GI

@256A *, ,MTSAN NYID DBANG CAN DBANG LA SOGS PA'I DON GYIS RDZOGS
PA ZHES BYA BA'I DON TO, ,JI LTAR RANG GIS RDZOGS PA ZHES GZHAN
GYI YANG DE BZHIN DON BYED DO, ,JI LTAR BYED PA DE'I DON BSHAD
DE, NANG DU 'GRO BA'I YID KYIS NI, ,'DOD PA'I DNGOS GRUB GRUB PAR
BYED, ,CES BYA BA LA, NANG GI

SGRA NI BYA GDONG MA'I RNAM PA SANGS RGYAS RIN PO CHE'I SNOD,
'GRO BA NI NANG DU THIM MA, CI ZHIG KUN RDZOB DANG DON DAM PA
GNYIS SU MED PA'I BYANG CHUB KYI SEMS, YID KYIS ZHES BYA BA LA,
YID KYIS LAS KYI PHYAG RGYA RDO RJE PHAG MO'I GZUGS SU BYIN GYIS
BRLABS TE BLA NA MED PA'I MCHOD PA BYA ZHES BYA BA'I

DON TO, ,'DOD PA ZHES BYA BA NI, YE SHES CHEN PO THOB BA'I 'DUN
PA, DNGOS GRUB NI THOB PA LA RGYU, YANG NA YID CHES BA, GRUB PAR
BYED CES BYA BA NI YANG DAG PAR GZUNG BA'O, ,DA NI PHO NYA LA
SOGS PA'I DON GNAS KYI BYE BRAG GIS GSAL BAR BSHAD DE, PHO NYA'I
SGRA NI ME, YA'I SGRA NI RLUNG,

LHAN CIG SKYES ZHES BYA BA NI BYANG CHUB KYI SEMS LAS, 'GRUB PA
NI RDZOGS ZHES BYA BA'I DON TO, ,JI BZHIN RDZOGS PA DE'I DON
BSHAD DE, THA MA MCHOG DANG BAR MA STE, ,ZHES BYA BA LA, THA MA
NI ME 'BAR MA, MCHOG NI ZLA 'BAB MA, BAR MA NI NYI 'BAB MA, YANG
THA MA NI MNGAL GYI DBUS SU

'OG GI CHA LA KHU BA 'BAB PA, MCHOG NI STENG GI CHA LA RANG BYUNG
'BAR MA, BAR MA NI DBUS KYI CHA LA KHU BA DANG RANG BYUNG GNYIS
LAS BYUNG BA SBRANG RTZI CHEN PO 'BAB PA, YANG NA THA MA NI MNGAL
GYI G-YON GYI PHYOGS NAS ZLA BA 'BAB PA, MCHOG NI G-YAS PHYOGS
NAS NYI MA 'BAB PA, BAR MA NI ZLA

BA DANG NYI MA GNYIS ZA BAR BYED PA R'A HU LA'I MTSAN NYID NI
ME'I RANG BZHIN NO, ,YANG NA THA MA NI MA 'ONGS PA, MCHOG NI 'DAS
PA, BAR MA NI DE DAG SKYE BAR BYED PA RDZOGS PAR BYED PA ZHES BYA
BA'I DON TO, ,JI LTAR RDZOGS PA DE'I DON DPAL RIG PA CHEN PO'I
RGYUD KYI RIM PAS BSHAD DE, MNYAM

PA'I DGA' BA LAS MCHOG SHAR, ,ME TOG DANG LDAN BZHI PA'I TSE,
,DANG PO BSKA BA RNAM PAR SMIN, ,ZLUM PO'I RNAM PA'I RANG BZHIN
CAN, ,'BAB PA YI NI DUS TSOD DU, ,RLUNG GIS ZHIG PAR BYED YIN TE,
,DE NI DU MAR BYED PAR GYUR, ,REG BYA'I RTZA NI SKYE BA'O, ,DA NI
DE RNAMS LA DGONGS

@256B PA BSHAD DE, YE SHES GNYIS KYI SNANG BA CHEN PO'I DAM TSIG
SPYOD PA LAS REG BYA BYED, REG BYA LAS NANG NA YOD PA'I BYANG
CHUB KYI SEMS GYES PA'I YID KYIS 'DOD PA'I DNGOS GRUB 'GRUB PAR
BYED DO, ,JI LTAR 'GRUB PA DE'I DON BSHAD DE, NANG GI SGRA NI BDE
BA CHEN PO'I 'KHOR LO, DE YANG

GNYIS SU DBYE BAR GNAS TE, RGYU'I BDAG NYID DANG, DE BZHIN DU
'BRAS BU'I BDAG NYID, RGYU'I BDAG NYID SPYI BO'I GNAS, 'BRAS BU'I
BDAG NYID GSANG BA'I LTE BA'I SNYING PO, ,'GRO ZHES BYA BA NI
DE'I DBUS SU YAN LAG DU MA DANG LDAN PA'I BDE BA CHEN PO KHONG DU
CHUD PAR BYED PA GZHON

NU'I PADMA'I SDONG BU'I SKUD PA 'DRA BA YE SHES KYI PHYAG RGYA
GNAS GNYIS KYI RTZA BAR BSTEN NAS BZHUGS SO, YID KYIS ZHES BYA BA
LA, YID NI BYANG CHUB KYI SEMS, DE LA SRUB DANG BSRUB THABS CHEN
PO'I MNYAM SBYOR DUS SU RDO RJE'I RTZE MOS REG PA TZAM GYIS REG
BYA'I PADMA BYANG CHUB SEMS KYIS KHYAB

PAR BYED DO, ,'DOD PA'I DNGOS GRUB GRUB PAR BYED, ,CES BYA BA LA,
'DOD PA NI RANG BZHIN DGA' BA, DNGOS GRUB NI THOB PA, GRUB PAR
BYED CES BYA BA NI GZHAN MIN RANG BZHIN NYAMS SU MYONG BA LA NANG
DU THIM PAR BYED, DE YANG YANG DAG PAR SHES RAB YE SHES KYI DBANG
THOB PA RNAL 'BYOR

GYI DBANG PO LA, MA THOB PA LA DE BZHIN DU MA YIN NO, ,MI BYED NA
NYE BAR BRTAGS PA TZAM THAMS CAD LA BYED, 'ON KYANG RANG GI SKYON
GYIS MI SHES SO, ,DE YANG YONGS SU MA SMIN PA'I YID KYIS 'DUS
BYAS KYI DE BZHIN DU YANG 'DIR DPE SMRA'O, ,DON DAM PA'I 'PHEL
GTAM THOS PA LA GANG ZHIG

DE'I RIGS DGA' BA GRUB PAR 'GYUR RO, ,JI LTAR NYI MA'I 'OD ZER
PHRAD PA LAS SHIN TU SMIN PA'I PADMA KHA BYE BA NYI MA LA 'DIR DE
RTZAM RNAM PAR RTOG PA MED DO, ,DE BZHIN DU BDE BA CHEN PO KHONG
DU CHUD PAR BYED PA SHES RAB KYI PHA ROL TU PHYIN PA LA GANG DU
YANG RNAM PAR RTOG PA MED DO, ,'ON KYANG RANG

GI SKYON DANG YON TAN LAS 'BRAS BU SKYE'O, ,DE LA SHES RAB KYI
PHA ROL TU PHYIN PA LA SOGS PA NI RGYU'O, ,DA NI BLA NA MED PA'I
MCHOD PA'I DNGOS GRUB GRUB PA LA 'BRAS BU BSHAD DE, RANG RDZAS
THIG LE SANGS RGYAS DANG, ,BYANG CHUB SEMS DPA' MCHOD PAR BYA,
,MTHONG BA REG PA GNYIS DANG NI, ,

@257A *, ,THOS PA DANG NI DRAN PA YIS, ,ZHES BYA BA LA, RANG
RDZAS ZHES BYA BA NI RDO RJE RIN CHEN GDU BU, RDZAS NI ZHU BA'I
GZUGS BYANG CHUB KYI SEMS, THIG LE NI ZLUM PO'I RNAM PA, YANG NA
GRANGS KYI TSAD, SANGS RGYAS ZHES BYA BA NI PHUR PO, KHYAB CHUB
SEMS DPA'I SKYE MCHED DANG,

KHAMS, MCHOD PAR BYA ZHES BYA BA NI RJED PAR BYA BA, DE LA DGONGS
PA NI 'DI YIN TE, YE SHES GNYIS KYI SNANG BA CHEN PO'I DAM TSIG
SPYOD PAS 'BYUNG BA BDE BA'I BDUD RTZI RDO RJE RIN CHEN SKYE'I
GDU BU'I NANG DU MYONG BAR BYAS TE BCO LNGA DGA' BA'I THIG LE'I
GRANGS SU PHUNG PO SKYE MCHED KHAMS KYI RANG BZHIN

GYEN DU BLTA BAS KHYAB PAR BYA ZHES BYA BA'I DON TO, ,YANG NA
RANG ZHES BYA BA NI BDE BA'I GNAS, RDZAS NI 'GRO BA, YANG NA
SPROS PA, DE LA DON NI 'DI YIN TE, GANG ZHIG BDE BA'I SPROS PA'I
GNAS DE NI TSANGS PA'I YE SHES KYI DPRAL BA, THIG LE NI GZHAN GYI
GNAS GZHAN GYI SGRA NI TSANGS PA'I YE

SHES DPRAL BA'I SGO NGA'I LTE BA ZHES BYA BA'I DON TO, ,SANGS
RGYAS ZHES BYA BA NI RGYAS PA'I 'DAB MA GSUM GYI RTZA BAR MCHOG
GI DGA' BA'I GNAS RNAMS, BYANG CHUB SEMS DPA' NI SGUR MO'I RNAM
PA'I RTZA BAR MNGON PAR DGA' BA GZHAN GYI GNAS RNAMS, DE LTA BU'I
GNAS MCHOG BZHUGS

PA LA, MCHOD PAS BSOD NAMS DANG YE SHES KYI TSOGS 'PHEL BAR 'GYUR
ZHES DGONGS PA'O, ,BSOD NAMS KYI SGRA NI MTSAN MA DANG BCAS PA'I
MNGON PAR DGA' BA, YE SHES KYI SGRA NI MTSAN MA DANG BRAL BA'I
MTSAN NYID CHAD PA'I DGA' BA DE DAG GNYIS SU MED PA'I RANG BZHIN
NGO BOS GANG ZHIG

RANG BZHIN DE NI SPROS PA THAMS CAD DANG BRAL BA'I GLO BUR GTING
RING ZAB PA RGYA MTSO'I RANG BZHIN DGA' BA'O, ,DE LA MTHONG BAS
REG PAS THOS PA DRAN PAS NYAMS SU MYONG BA'I SA'I 'BRAS BU THOB
PAR 'GYUR ZHES BYA BA'I DON TO, ,YANG NA MTHONG BAS DGA' BA, REG
PAS MCHOG GI DGA' BA, THOS

BAS CHAD PA'I DGA' BA, DRAN PAS RANG BZHIN DGA' BA THOB PA'I RNAL
'BYOR GYI DBANG PHYUG ,KHYAB 'JUG LHA CHEN, TSANGS PA, BRGYA
BYIN, NYE BA'I DBANG PO, DRAG PO, SKYE BA'I MCHOG ,NYI MA, ZLA
BA, SANGS RGYAS, BYANG CHUB SEMS DPA' DE KUN GYIS MCHOD BKUR
'GYUR, PHYAG BKUR 'GYUR RO, ,DA NI BLA

@257B NA MED PA'I MCHOD PA'I 'BRAS BU LA JI BZHIN DON GYI YON TAN
BSHAD DE, SDIG PA KUN LAS GROL 'GYUR BA, DE BZHIN DU NI THE TSOM
MED, ,RNAL 'BYOR PA NYID BSOD NAMS MCHOG ,DAG BYED SDIG PA 'JIG
PAR BYED, ,CES BYA BA LA, GROL BA ZHES BYA BA NI RNAM PAR 'BYED
PA, THAMS CAD KYI SGRA NI DNGOS PO, ,

SDIG PA CES BYA BA NI ZAD PA, DE BZHIN DU ZHES BYA BA NI MI ZAD
PA, THE TSOM MED CES BYA BA NI DON JI LTA BA BZHIN NO, ,DE LA
DGONGS PA NI 'DI YIN TE, ZAD PA'I BDAG NYID KYI DNGOS PO RNAMS
RNAM PAR 'BYED PAR BYAS NAS MI ZAD PA'I BDE BA CHEN PO'I GNAS
GSAL BAR BYED, YANG NA 'DUG SA SBYIN PAR

BYA'O, ,GNAS RNYED PA TZAM GYIS YE SHES LNGA 'BYUNG BAR 'GYUR RO,
,RNAL 'BYOR PA NYID DANG, MCHOG DANG, BSOD NAMS DANG, DAG BYED
DANG, SDIG PA 'JIG PA DANG, RNAL 'BYOR PA NYID CES BYA BA NI ME
LONG LTA BU'I YE SHES, MCHOG CES BYA BA NI MNYAM PA NYID KYI YE
SHES, BSOD NAMS NI SO SOR

RTOG PA'I YE SHES, DAG BYED NI BYA BA GRUB PA'I YE SHES, SDIG PA
'JIG PAR BYED CES BYA BA NI CHOS KYI DBYINGS RNAM PAR DAG PA'I YE
SHES, YANG NA BDE BA CHEN PO'I GNAS SHES PA TZAM GYIS SHES RAB YE
SHES, BZA' BA NI GSANG BA, SOGS PA'I SGRA NI SLOB DPON DE LA DON
NI 'DI YIN TE, NYAN THOS

KYI THEG PAS GNAS PA LA SLOB DPON DANG GSANG BA SHES RAB YE SHES
LA SOGS PA 'BAD PAS MI SBYIN NO, ,DE BZHIN DU YANG SDOM PA'I RGYA
MTSO LAS, ,GANG ZHIG DGE SLONG TSUL GNAS DANG, ,GANG ZHIG THEG
CHEN RGOL BA DANG, ,DE RNAMS MKHAS PAS DBANG LA SOGS, ,NAM YANG
SBYIN PAR MI BYA'O, ,

ZHES GSUNGS SO, ,DKYIL 'KHOR NANG DU DBANG BSKUR MIN, ,ZHES PA
LA, NYAN THOS KYI THEG PAS GNAS PA CHOS GOS 'DZIN PA RNAMS DKYIL
'KHOR GYI NANG DU DBANG BSKUR THOG MA'I DON SHES NAS YANG DAG PAS
SLOB DPON GYI MI SBYIN ZHES LUNG NGO, ,DA NI DAM TSIG NYAMS PA
LAS PHYOGS

GZHAN BSHAD PA YOD DE, DE GSAL BAR BYA'O, ,NYAMS PA ZHES BYA BA
NI 'BIGS PA, DAM TSIG CES BYA BA NI LHA MO'I BDAG NYID KYI RTZA,
NA ZHES BYA BA NI TSUL, DBANG BSKUR ZHES BYA BA NI DKYIL 'KHOR DU
'JUG PA, DE LA DON NI 'DI YIN TE, LHA MO'I BDAG NYID RTZA TSUL
GYIS 'BIGS NAS

@258A *, ,DKYIL 'KHOR DU 'JUG PA, BKUG NAS DKYIL 'KHOR GYI NANG
DU GZHUG PAR BYA'O, ,YANG DAG PAR 'JUG PAR BYED PAS RNAL 'BYOR PA
BSKAL BA BYE BA BRGYA YIS KYANG GRUB PA GANG YANG MI RNYED PA DE
TSE 'DIS BLA MA'I BKA' DRIN GYIS RNYED DE, DE YANG BRTZON 'GRUS
CHE BA YIN, BRTZON 'GRUS

CHUNG NA YANG NYAMS PA LA SOGS PA'I DON SPYOD PAS BRA MO'I DNGOS
GRUB BRGYAD 'DIR THE TSOM MED PAR RNYED DO, ,DA NI BDUD RTZI
LNGA'I CHO GA BSHAD DE, SBRANG RTZI KHRAG DANG GA PUR BCAS, ,DMAR
DANG TZANDAN GYIS LEGS SBYAR, ,TSOGS KYI DBUS SU BZHAG PA NI,
,THAMS CAD RDO RJE'I MTSAN MA 'DZIN, ,ZHES

BYA BA LA, SBRANG RTZI ZHES BYA BA NI GCI BA, KHRAG CES BYA BA NI
DON JI LTA BA BZHIN NO, ,GA BUR BCAS PA NI BYANG CHUB KYI SEMS
DANG LDAN PA, DE LA DON NI 'DI YIN TE, DANG PO ME TOG DANG LDAN
PA'I GZHON NU MA THABS DANG LHAN CIG GANG ZHIG DGA' BA MNYAM PAR
'BYUNG BA DE NI GA BUR DANG BCAS PAR BSHAD DO, ,YANG

DMAR ZHES SMOS PA NI SHA CHEN PO, ,TZANDAN NI DRI CHEN PO, ,LEGS
SBYAR ZHES BYA BA NI DES RO MNYAM PAR BYAS ZHES BYA BA'I DON TO,
,YANG NA SBRANG RTZI ZHES BYA BA NI BYANG CHUB SEMS KYI RANG
BZHIN ZLA BA'O, ,KHRAG CES BYA BA NI DE RANG RNAM PAR SMIN PA LAS
MCHOG GI DGA'I NGO BO NYI MA, GA PUR BCAS ZHES BYA BA NI NUR

NUR BA'I DNGOS POR GYUR PA, YANG NA RO MNYAM PA'I GZUGS KYIS SHAR
BA, DMAR DANG TZANDAN GYIS LEGS SBYAR, ,ZHES BYA BA LA, DMAR GYI
SGRA NI PHAG MO, 'DOD CHAGS CHEN POS SHIN TU CHAGS PA'I PHYIR,
TZANDAN NI DPAL HE RU KA DAG PA'I DKAR BA DRI MA MED PA'I PHYIR,
LEGS SBYAR NI DPAL HE RU KA DANG

PHAG MO'I NGA RGYAL GYIS BDE BA CHEN PO'I REG BYA NYAMS SU MYONG
BA'I DON GYI PHYIR BYANG CHUB KYI SEMS BLA MA'I MAN NGAG LAS
GZUNG BAR BYA'O, ,BYANG CHUB KYI SEMS SPANGS PAS BDE BA CHEN PO'I
REG BYA NYAMS SU MYONG BA SKYE BAR MI 'GYUR ZHES BYA BA'I DON TO,
,TSOGS KYI NANG DU BZHAG PA NI, ,ZHES BYA BA LA,

TSOGS NI AUTPALA'I 'KHOR LO, DBUS ZHES BYA BA NI DE'I SNYING PO,
BZHAG PA ZHES BYA BA NI DON JI LTA BA BZHIN NO, ,YANG NA SNYING
PO GNAS NAS MI G-YO BAR BYA ZHES BYA BA'I DON TO, ,THAMS CAD RDO
RJE'I MTSAN MA 'DZIN, ,ZHES BYA BA LA, THAMS CAD KYI SGRA NI RTZA
BA RDO RJE'I MTSAN MA ZHES BYA BA NI SDUD PA'I MTHA'I,

@258B 'DZIN ZHES BYA BA GZUNG BA, DE LA DON NI 'DI YIN TE, RDO
RJE'I RTZA BA NAS SDUD PA'I MTHA' MAN CHAD BYANG CHUB KYI SEMS
KYI RANG BZHIN DGA' BA RTEN PA'I DON DU GZUNG BAR BYA'O, ,YANG NA
THAMS CAD KYI SGRA NI GSANG BA, RDO RJE'I SGRA NI DAM TSIG MA,
GSANG BA'I DAM TSIG MA DE DAG MTSAN MA NI RTAGS, SKUR

BA'AM ROL PAR 'GYUR ZHES BYA BA'I DON TO, ,DE LA DGONGS PA NI 'DI
YIN TE, REG BYA DANG RGYAL MTSAN GNYIS LAS BYUNG BA MNGON PAR
GRAGS PA ZLA BA YE SHES KYI LTA BAS BYIN GYIS BRLABS TE SPROS PA
DANG BRAL BA'I RANG BZHIN GYI RO GCIG PUR BYAS NAS GNYIS SU MED
PAS MYONG BAR BYAS TE, MYONG

BA TZAM GYIS NI RANG GI NGO BO RNYED PAR 'GYUR ZHES DGONGS SO,
,DA NI MYONG BA'I CHO GA BSHAD DE, SBOM PO MTHA' LTAG KHA GNYIS
KYIS, ,MNYAM SBYOR SHES PAS RTAG TU MYANG, ,ZLA BA'I BTUNG BA
BZHIN MYONG BAS, ,DNGOS GRUB RTAG PA THOB PAR 'GYUR, ,ZHES BYA BA
LA SOGS PA NI DON JI LTA BA BZHIN

NO; ,YANG NA SBOM PO NI RDO RJE'I NOR BU, THA LTAG NI CHU SKYES
GYI GTZAG BU, YANG NA THA LTAG NI RTOG MED MA, SBOM PO NI RTZAB,
DE DAG GIS KHA LA MYONG GZUNG BLANG ZHES BYA BA'I DON TO, ,MNYAM
SBYOR SHES PAS ZHES BYA BA LA, MNYAM SBYOR GYI SGRA NI SKU GSUNG
THUGS MI G-YO BAR GNAS PA, YANG NA

MNYAM SBYOR NI YE SHES DNGOS PO DANG DNGOS PO MA YIN PAR 'DZIN PA
SBANGS PA SEMS BYUNG BA, YANG NA SEMS DANG SEMS LAS BYUNG BA DE
DAG GNYIS SU MED PAS RANG BZHIN MED PA'I RANG BZHIN YONGS SU SHES
PA, RTAG TU ZHES BYA BA NI DON JI LTA BA BZHIN NO, ,YANG NA 'GRO
BA GNAS PA

GNYID LOG PA SAD BA ZAS ZOS PA MA ZOS PA LEGS DGYES LA SOGS LONGS
SPYOD LA RGYUN MA CHAD PA RANG GI NGO BO YONGS SU SHES PA RANG
GIS NYAMS SU MYONG BA'I DGA' BA MDZES PA'I RNAM PAS RNAL 'BYOR PA
NYID THOB, MCHOG THOB, BSOD NAMS THOB, DAG BYED THOB, SDIG PA
'JIG PA

THOB, DE'I PHYIR DE BZHIN DU NI THE TSOM MED CES NYID MCHOG GI
DBANG PHYUG GIS GSUNGS SO, ,DA NI BDE BA CHEN PO'I NGO BO NYID LA
SGRUB PA BSHAD DE, BZLAS PA TZAM GYIS 'GRUB PA NI, ,BSAM GTAN
GYIS DANG BZLAS PAS SO, ,DAM TSIG RTAG TU BSKYANG BA NI, ,SGRUB
PA G-YO BA MED PAS SO, ,

@259A *, ,ZHES BYA BA LA, 'GRUB PA ZHES BYA BA NI MNYAM PAR GZHAG
PA'I SGRUB PA'I DBANG PO LAS BZLAS PA TZAM LA SOGS PAS BDE BA
CHEN PO'I RGYAL PO LA REG BYA RNYED, YANG NA YE SHES LNGA MNGON
DU GYUR PAR BYED PAS NYAMS SU MYONG BA SHES PA LA BDE BA'I RANG
BZHIN LA SNANG BA MTHONG,

BZLAS PA TZAM GYIS ZHES BYA BA NI, KUN DU MYONG BA BSAM GTAN
GYIS, ,ZHES BYA BA NI RNAM PAR DPYOD PAS, BZLAS PAS ZHES BYA BA
NI YE SHES KYIS, DE LA DGONGS PA NI 'DI YIN TE, ,SPROS PA DANG
BCAS PA'I BDE BA CHEN PO LA KUN DU MYONG BA'I RNAM PAR DPYOD PA'I
YE SHES KYIS THOB BO, ,SPROS

PA DANG BRAL BA BSAM GTAN GYIS MA YIN LA, BZLAS PAS KYANG MA YIN
NO, ,'O NA KYANG BZLAS PA TZAM GYIS ZHES BYA BA'I DON TO, ,CAM
GYI SGRA NI LTA BA TZAM JI LTAR LHA BA TZAM DE'I DON BSHAD DE, JI
LTAR DRIS PA LA SOGS PA MA YIN PAS NAM MKHA' LA SPRIN MED 'OD
STONG LTA BA TZAM GYIS MTHONG

BA DE LTAR BZLAS PA DANG BSAM GTAN LA SOGS PA MA YIN PAS SPROS PA
THAMS CAD LAS RNAM PAR GROL BA BLA MA'I BKA' DRIN LAS NYAMS SU
MYONG BA LTA BAS TSANGS PA'I BZHI'I NAM MKHA'I DBUS SU 'OD STONG
RANG BZHIN DGA' BA MTHONG BA RNYED PA ZHES BYA BA'I DON TO, ,DA
NI DE LA THOB PA DON GYI THABS

BSHAD DE, RANG BZHIN DGA' BA 'OD STONG LA RNYED PA'I DON DU DAM
TSIG SPYOD PA'I SKYONG BA BYA BA THABS NYID MCHOG GI DBANG PHYUG
GIS GSUNGS SO, ,DAM TSIG RTAG TU SKYONG BA NI, ,ZHES BYA BA LA,
DAM TSIG NI 'DIR GNYIS SU DBYE BA BSRUNG BA DANG BZA' BA, DUR
KHROD CHEN PO'I DBUS SU BAB PA SKYE BA

GSUM PA TSES MAR NGO'I BRGYAD PA LA SOGS PAS GRUB PAR BYAS PA
SKAL LDAN MA YIN PA LA MI SBYIN ZHES BSRUNG BA'O, ,SKAL LDAN LA
SBYIN PAR BYA ZHES BZA' BA DE NI NGES PA'I DON TO, ,DA NI DRANG
BA'I DON LA DON GSAL BAR BYA'O, ,DUR KHROD NI GSANG BA'I SNA LA
RTZA BA'I NANG, GANG GI PHYIR ZHE NA, BYANG

CHUB KYI SEMS SHIN TU ROL TSIM PAR BYED PA'I PHYIR ZHES PA'I DON
TO, ,DE LA DBUS NI SNYING PO DE RU 'BAB, CI ZHIG ,SKYE BA GSUM
PA, LAN GSUM SKYE BA'I BYANG CHUB SEMS 'BAB PA NI RIN PO CHE'I
GTZUG TOR NANG NA MA NYAMS PA, DE YANG TSES MAR NGO'I BRGYAD PA
LA GRUB PAR BYAS PA MAR NGO'I SGRA NI MTSAN

@259B MO; ,DE RANG RTOG MED MA, BRGYAD PA ZHES BYA BA NI 'DAB MA
BRGYAD PA'I PADMA, SOGS PA'I SKRA NI 'DAB MA GSUM PA DE RU GRUB
PAR BYAS PA DE'I NANG GI LTE BA'I DBUS SU RANG GSAL NA ZHAS BYA
BA'I DON TO, ,DE NI BSRUNG BA'I DON NO, ,DA NI BZA' BA'I DON
BSHAD DE, BZA' BA NI SPROS PA DANG BRAL BAR BYED

PA, YANG NA DNGOS PO DANG DNGOS PO MED PAR 'DZIN PA SPANGS PA'I
YE SHES KYI LTA BAS MTSAN NYID DANG BRAL BA'I RANG GI NGO BOS
NYAMS SU MYONG, DE BZHIN DU YANG DPAL SDOM PA'I RGYA MTSO LAS,
DNGOS DANG DNGOS MIN 'DZIN SPANGS PAS, ,MTSAN NYID DANG BRAL RANG
PO ROS, ,SKA LA LDAN MO GANG NYAMS

SU MYONG, ,DE NI GZHAN MIN BZA' BA'O, ,ZHES GSUNGS SO, ,DE LTAR
GYUR PA'I BSRUNG BA DANG BZA' BSKAL LDAN MA YIN PA LA MI SBYIN
ZHES BYA BA'O, ,DE LA DGONGS PA NI 'DI YIN TE, SKAL LDAN MA YIN
PA CHAD PA DE LA MI SBYIN PA NI MCHOG GI DGA' BA'I GNAS SU BSRUNG
BA ZHES BYA BA'I DON TO, DE LTAR

BU'I DON GYI DGONGS PA SHES NAS DAM TSIG LA SOGS PA BSRUNG BAR
BYA ZHES BDAG GI DGONGS PA'O, ,GRUB PA G-YO BA MED PAS SO, ,ZHES
BYA BA'I DON JI LTA BA BZHIN NO, ,YANG GRUB PA NI CHAD PA'I DGA'
BA GANG ZHIG DANG PO MI BDE BSKYED PAR BYED DE RANG PHYI NAS ZHU
PAR 'GYUR BAS BDE BA SKYE BAR BYED DO, ,JI LTAR

'BRAS BU GSUM LA SOGS PA BTUNG BA DANG BZA' BAS DANG PO MI BDE
BAR 'GYUR BA'I YONGS SU SMIN PAS DE RANG BDUD RTZI'I DON BYED DO,
,DE LTA BU'I RIGS PAS CHAD PA'I DGA' BA YANG DE BZHIN NO, ,G-YO
BA MED PAS ZHES BYA BA NI SHIN TU BRTAN PA'I DNGOS POR GYUR PA,
YANG NA SHOR BA SHI BA'I SKABS SU

'DU SHAS KYI YE SHES, YANG NA BSRUNG BA LA SOGS PA'I DAM TSIG LA
NYAMS SU MYONG BA'I LTA BA'O, ,DA NI DAM TSIG LA SPYOD PA LA SOGS
PA'I 'BRAS BU BSHAD DE, DAM TSIG NYAMS PA LAS NI 'DIR, ,DKYIL
'KHOR NANG DU DBANG BSKUR MIN, ,RNAL 'BYOR BAS RTEN DNGOS GRUB
NI, ,BSKAL BA BYE BA

BRGYA YIS KYANG, ,ZHES BYA PA LA, DAM TSIG NYAMS PA LAS NI SNGAGS
LA SOGS PA 'GRUB PA YANG MIN, DKYIL 'KHOR GYI GRUB PA YANG MIN,
DAM TSIG DBANG BSKUR GRUB PA YANG MIN, BSKAL PA BYE BA BRGYA YIS
KYANG, ,GRUB PA'I DBANG POS RNYED PA ZHES DGONGS SO, ,YANG NA
NYAMS PA NI NYAN THOS KYI

@260A *, ,THEG PAS GNAS PA LA GSANG BA'I DON BSHAD PA LA YANG
GNAS GCIG PA, DAM TSIG NI BSRUNG BA DANG, BZA' BA LA SOGS PA'I
DON GSAL BAR BYED PA, BSRUNG BA NI BDAG YIN PAR BYA'O, ,ZLA BA'I
BTUNG BA BZHIN MYONG PAS, ,ZHES BYA BA LA, ZLA BA NI DUS GCIG TU
SHAR BA'I BDUD

RTZI, BTUNG BA NI SNA TSOGS SKAD CIG DANG RO'I RDZAS GRUB PAR
BYAS PA DE NI ZLA BA'I BTUNG BA, BZHIN ZHES BYA BA NI DPE'O, ,JI
LTAR BRAM ZE MCHOD SBYIN GYI DUS SU DNGOS PO MA YIN PA'I GZUGS
BDUD RTZI BZHIN DAG PHYIR LEN TE, 'ON KYANG BDE BA CHEN PO'I
'BRAS BU SBYIN PA MNYAM SBYOR ZHES BAS MI LEN CING,

MNYAM SBYOR SHES PA DE NI MNYAM SBYOR SHES PA'O, ,DES REG BYA
KHONG DU CHUD PAR BYED PA LA REG BYA'I KHA'I NANG GI RKAN GYI
GNAS SU DPA' BO DANG RNAL 'BYOR MA LAS DGOD PA BYAS NAS GYEN DU
BLTA BAS GZUNG BAR BYA'O, ,MYONG BAS ZHES BYA BA NI SPROS PA DANG
BCAS PA'I GZUGS RLUNG LA SOGS PA 'GOG PAS

BZUNG STE RJES SU GCIG PA DANG DU MA'I RANG BZHIN GYIS RNAM PAR
DPYAD NAS SPROS PA DANG BRAL BA'I YE SHES SHES NAS NANG GI REG
BYA NYAMS SU MYONG BA'O, ,DNGOS GRUB RTAG PA THOB PAR 'GYUR,,ZHES
BYA BA LA, DNGOS GRUB NI RNAM PA THAMS CAD KYI RANG BZHIN SHES
RAB, THOB PA NI SKYE BAR BYED PA,

RTAG PA ZHES BYA BA NI CHAD PA DANG BRAL BA'O, ,DE LA DON NI 'DI
YIN TE, DUS GCIG SHAR BA'I BYANG CHUB KYI SEMS NYAMS SU MYONG BA
TZAM GYIS RNAM PA THAMS CAD KYI RANG BZHIN CAN SHES RAB CHAD PA
DANG BRAL BA'I DGOS PA BYED, YANG NA DPE MED PA'I 'BRAS BU SBYIN
NO, ,DA NI BDUD RTZI LNGA'I 'BRAS BU BSHAD

DE; ,DE NI BDUD RTZI LNGA YIN 'GYUR, ,DNGOS GRUB THAMS CAD RAB
BYED PA, ,MCHOD BZHI DE BZHIN RNAL 'BYOR PA, ,MNYAM PAR 'KHYUD PA
DE NYID 'DZIN, ,ZHES BYA BA LA, DE NI BDUD RTZI LNGA DE NI GNYIS
SU MED PA'I MCHOD PA'I SKABS SU DPYAD PAR BYA'O, ,YANG NA LNGA'I
SGRA NI DE BZHIN GSHEGS PA LNGA'O, ,BDUD RTZI ZHES

BYA BA NI DE RNAMS KYI NGO BO'O, ,DE LA DON NI 'DI YIN TE, DE
BZHIN GSHEGS PA LNGA'I BYIN GYIS RLABS KYI RANG GI NGO BOS GANG
ZHIG GNYIS SU MED PA'I MCHOD PA'I DAM TSIG SPYOD PA DE NI DNGOS
GRUB THAMS CAD RAB TU BYED DO, ,DNGOS GRUB THAMS CAD RAB TU BYED,
,CES BYA BA NI NYE BAR BRTAGS PA TZAM STE, 'O NA KYANG

@260B PHYAG RGYA CHEN PO'I DNGOS GRUB KYANG RAB TU BYED CES BYA
BA'I DON TO, ,MCHOD BZHI ZHES BYA BA NI SNGAGS DAM TSIG YE SHES
DE KHO NA NYID CES SO, ,YANG NA LAS CHOS DAM TSIG PHYAG RGYA CHEN
PO BZHI'O, ,DBANG PO GNYIS SU MED PA'I SBYOR BA'I DUS SU MNGON
PAR DGA' BAS KHONG DU CHUNG PA, YANG NA SKAD CIG BZHI'I BAR DU

TSANGS PA'I RKAN GYIS PHRAD PA LAS YE SHES ME'I SBYOR THABS KYIS
BDUD RTZI MYONG PA DE NI MCHOD BZHI'O, ,DE BZHIN ZHES BYA BA NI
JI LTAR SHES RAB YE SHES KYI DBANG BSKUR BA'I DUS SU RNAL 'BYOR
PA, MNYAM PAR 'KHYUD PA DE NYID 'DZIN, ,DAM TSIG GI YANG DE BZHIN
NO, ,DE KHO NA NYID NI BZHI PA, DE SKABS SU

YANG PHUNG PO'I RNAM PAR SHES PA'I RIN PO CHE GZUNG BAR BYA'O,
,DE CI'I PHYIR ZHE NA, KUN RDZOB YI GZUGS RTEN MED PA'I DON DAM
PA RNYED PAR MI 'GYUR RO, ,RNYED PA'I SGRA NI GSAL BA STE, DE
SKYE BA MA YIN NO, ,KUN RDZOB KYI GZUGS KYI RTEN REG KHAMS MI
DGOS PA'I BRGYAD PA'I DANG PO GNYIS PA KHONG DU CHUD PA LAS

'OD ZER 'BYUNG BAR BYED PAS ZHES BYA BAR DGONGS SO, ,DA NI DE LA
RNYED PA'I DON DU SNYING PO'I MCHOG GI THABS BSHAD DE, GANG GI
THABS KYIS RNYED TZAM GYIS SANGS RGYAS, YANG NA RDO RJE 'DZIN PAR
'GYUR RO, ,LHA DANG MI YI BDE BA NI, RDO RJE MTHE'U CHUNG GI
NANG, ,'DUS BYAS GNYIG SHES PA YIS, ,BCU DRUG

CHAR YANG MI PHOD DO, ,ZHES BYA BA LA, LHA'I DANG MI'I DANG LHA
MI'I DANG, LHA'I SGRA NI SHES RAB, MI'I SGRA NI THABS, DE DAG LHA
MI SHES RAB THABS GNYIS LAS GANG ZHIG 'BYUNG BA DE NI BDE BA'O,
,YANG NA BDE BA ZHES BYA BA NI BZHIR DBYE BA'I BYANG CHUB KYI
SEMS SO, ,RDO RJE MTHE'U CHUNG GI NI NANG, ,ZHES BYA BA LA, RDO
RJE

MTHE'U CHUNG STE GSANG BA'I RIN PO CHE'I SNYE MA'O, ,NANG ZHES
BYA BA NI DE'I TSANGS PA'I RKAN, 'DUS BYAS ZHES BYA BA NI GANG
ZHIG BZHIR DBYE BA'I BDE BA CHEN PO'I REG BYA'I RGYAL PO GSANG
BA'I LTE BA'I GZHI'I NANG NA 'BAB PA DE LA 'DUS PAR BYED GCIG TU
BYED PA NI 'DUS BYAS ZHES BYA BA'I DON TO, ,YANG NA LHA'I ZHES
BYA BA NI

MCHOG GI DGA' BA, MI'I ZHES BYA BA NI CHAD PA'I DGA' BA, ,DE DAG
GI DBUS SU YOD PA GANG ZHIG YE SHES DE NI BDE BA, DE BLA MA'I MAN
NGAG LAS DANG RANG GI BSOD NAMS KYI STOBS KYIS 'DUS BYAS RO GCIG
TU BYAS NAS SPROS PA DANG BRAL BA'I YE SHES KYI SNANG BA'I LTA
BAS MCHOG DANG CHAD PA SHES

@261A *, ,PAS RDO RJE MTHE'U CHUNG RIN PO CHE'I SNYE MA'I NANG DU
GZUNG PAR BYA, NYAMS SU MYONG BAR BYA BA ZHES BYA BA'I DON TO,
,NYAMS SU MYONG BA TZAM GYIS A'A LI K'A LI SHES RAB THABS MNYAM
PAR 'KHYUD PA SRUB DANG BSRUB THABS PHYAG RGYA SNGAGS RIM PA
GSANG PA'I GZHI SANGS RGYAS RIN PO CHE'I SNOD SKAD CIG

RO DGA' BA BDUD RTZI RTZA RLABS LONGS SPYOD DBANG RTEN DANG BRTEN
PA YE SHES SNANG BA SHAR BA NUB PA 'PHO BA THIG LE'I TSUL LA SOGS
PA MTSAN MA DANG BCAS PA MI DMIGS PAS BRJOD DU MED PA NAM MKHA'
BZHIN BDE BA CHEN PO'I YE SHES RANG RDZOGS PA MTHONG THOB CES BYA
BA'I DON TO, ,BCU DRUG CHAR YANG MI PHYOD DO, ,ZHES

BYA BA LA, DE LTA BUR GYUR PA LAS GZHAN GYI YE SHES LA SOGS PA
CHA BCU DRUG GI CHA GCIG KYANG 'DZIN PA MI PHOD MI THOB CES BYA
BA'I DON TO, ,YANG NA CHAR YANG ZHES BYA BA NI DUS, YANG NA
SBYOR, DE YANG GANG GIS GANG LA DE SMRA'O, ,MCHOG GI MTSAN NYID
SRID PA'I LHAN CIG CHAD PA'I MTSAN NYID MYA NGAN LAS 'DAS PA

LA'O, ,MI PHOD CES BYA BA NI MI SRID PA, BCU DRUG CES BYA BA NI
DON JI LTA BA BZHIN NO, ,YANG NA SKYE BA DANG 'JIG PA DANG BRAL
BA'I PHYIR RO, ,DE LA MAN NGAG NI 'DI YIN TE, SRID PA DANG MYA
NGAN LAS 'DAS PA'I MTSAN NYID MCHOG DANG CHAD PA'I SBYOR BA LAS
SKYE BA DANG 'JIG PA DANG BRAL BA'I YE SHES CHEN PO LA CHA BCU
DRUG GI CHA

GCIG KYANG THOB PA MI PHOD MI SRID CES BYA BA'I DON TO, ,JI LTAR
NAM MKHA' GANG BA'I ZLA BA LA'O, ,DA NI DKYIL 'KHOR GYI DON BSHAD
DE, RI YI GTING RING PHUG TU NI, ,RGYA MTSO CHEN PO'I CHU DOGS
SU, ,DANG PO'I GRUB PA DUR KHROD LA, ,DE RU DKYIL 'KHOR BRI BAR
BYA, ,ZHES BYA BA LA, RI ZHES BYA BA NI MTSOG MA, GTING RING NI
SNYING

PO; ,PHUG CES BYA BA NI DE'I DBUS, DE YANG STONG PHRAG BDUN CU
RTZA GNYIS KYI RTZA'I DRA BA DANG LDAN PA, RI YANG SNA TSOGS
SHING GIS MDZES PA, SNA TSOGS DRI MA MED PA'I SHVA'I CHU BAB PA,
MCHOG MA RI'I PHUG KYANG SNA TSOGS DRI MA MED PA'I CHU 'BAB PA'I
BYANG CHUB KYI SEMS KYI BDUD RTZI'I CHU 'BAB PA'O, ,RGYA MTSO
CHEN PO'I

CHU DOGS SU, ,ZHES BYA BA LA, CHEN PO GANG YIN PA DE RGYA MTSO,
RGYA MTSO CHEN PO DE'I DOGS NI RGYA MTSO CHEN PO'I DE'I DOGS,
GSANG BA'I LTE PA'I GNAS DE'I RGYA MTSO CHEN PO'I DOGS GSANG BA'I
GNAS SU THIG LA SOGS LA GDAB PAR BYA'O, ,THIG LA SOGS PA GDAB
BA'I SGRA NI BDE BA'I ZHES DANG, LDAN PA'I ZHES RTZA'I

@261B KUN SPYOD, DE YANG SROG DANG RTZOL BA MNYAM PAR GZHAG PAS
SO, ,DANG PO GRUB PA DUR KHROD LA, ,ZHES BYA BA LA, DANG PO'I
SGRA NI THOG MA MED PA, GANG LA THOG MA MED PA DE NI THOG MA MED
PA, GRUB PA ZHES BYA BA NI MA BCOS PA RANG BYUNG BA, YANG NA DANG
PO GRUB PA ZHES BYA BA NI GZHAN MIN SGROS BA DANG BRAL BA'I YE
SHES DE'I PHYIR RANG

BYUNG, JI ZHIG ,'DOD CHAGS DANG ZHE SDANG DANG GTI MUG GI RNAM
PAR RTOG PA SREG PAR BYED PA'I DUR KHROD DO, ,DE RU DKYIL 'KHOR
BRI BAR BYA, ,ZHES BYA BA LA, DE RU ZHES BYA BA NI 'DAS MA THAG
PA SMRAS PA'I GNAS SU, DKYIL 'KHOR ZHES BYA BA NI KUN RDZOB KYI
BYANG CHUB KYI SEMS, 'DRI BAR BYA ZHES BYA BA GSANG BA'I RDO RJE
PHRENG BA'I

DANG DU BZOR BYA BKRAM PAR BYA ZHES BYA BA'I DON TO, ,DA NI DANG
PO GRUB PA'I DUR KHROD CES BYA BA LA SOGS PA'I TSIGS BCAD LA GANG
ZHIG GSANG BA'I BSHAD PA YOD PA DE GSAL PAR BSTAN TE, DANG PO'I
SGRA NI RO MA, 'DZIN MA, 'PHROG MA, GRUB CES BYA BA RTOG MA MED
MA, DUR KHROD CES BYA BA NI DE RNAMS KYI SROG,

DE YANGS DANG CHU DANG ME DANG RLUNG DANG BRAL BA, DE RU ZHES BYA
BA NI NAM MKHA', DKYIL 'KHOR ZHES BYA BA NI RANG BZHIN YE SHES,
BRI BA ZHES BYA BA NI MCHOG GI DBANG PHYUG ,DE LA DON NI 'DI YIN
TE, 'DZIN MA LA SOGS PA RTOG MED RANG BZHIN GYI RLUNG SROG DUR
KHROD CHEN PO'I NAM MKHAR YE SHES KYI NGO BO'I

DKYIL 'KHOR GYI DBUS SU MCHOG GI DBANG PHYUG BSGOM PAR BYA'O,
,YANG NA DANG PO GRUB PA'I DUR KHROD CES BYA BA NI RANG BZHIN
DGA' BA, DE RU ZHES BYA BA NI GANG RANG BZHIN GYI RLUNG GI GNAS,
DKYIL 'KHOR ZHES BYA BA NI GZHAN MIN, BRI BAR BYA ZHES BYA BA NI
REG PAR BYA'O, ,DE LA DGONGS PA NI 'DI YIN TE, RANG

BZHIN GYI RLUNG GI GNAS SU DE RANG DANG LDAN PA RANG BZHIN DGA'
BA'I DUR KHROD CHEN PO'I NANG GI REG BYAS NYAMS SU MYONG BAR
BYA'O, ,NYAMS SU MYONG BA TZAM GYIS SPROS PA DANG BRAL BA'I RANG
BZHIN DGA' BA GRUB THOB CES BYA BA'I DON TO, ,DE LTAR GYUR PA'I
RANG BZHIN GYI BDAG NYID DANG PO GRUB PA'I DUR KHROD CHEN PO'I

DKYIL 'KHOR GYI DBUS SU SKYES BU'I MTSAN SUM CU RTZA GNYIS DANG
LDAN PA, DPE BYAD BRGYAD CUS SKU BRGYAN PA, RMAD DU BYUNG BA RNAM
PA THAMS CAD KYI GCIG PU BDE BA CHEN PO'I RANG BZHIN GYI NGO BO
DAM TSIG CHEN PO'I YAN LAG MAS 'KHYUD PA DPAL 'KHOR LO SDOM PA'I
'KHOR LOS SGYUR BA'I RGYAL BA'I RJE BTZUN

@262A *, ,RNAM PAR BZHUGS SO, ,'GYEL KYANG NYI MAS SKAM MI 'GYUR,
,CHUS KYANG RUL BA MA YIN NO, ,DE LTAR YA MTSAN GZUGS GRAGS PA,
,AUTPALA GANG BA BDAG GIS BYAS, ,ZHES BYA BA LA, 'GYEL ZHES BYA
BA NI RANG GI GNAS NYAMS PA, RANG GI GNAS KYI SGRA NI TSANGS PA'I
MTSO, ,KYANG GI SGRA NI NGES PA'I

DON TO, ,NYI MA ZHES BYA BA NI MCHOG ,SKAM MI 'GYUR ZHES BYA BA
NI DON JI BZHIN NO, ,YANG NA RANG GI NGO BO LAS NYAMS PAR MI
BYED, RANG GI DBANG MI BYED CES BYA BA'I DON TO, ,DE LA MAN NGAG
NI 'DI YIN TE, ,GSANG BA'I RDO RJE GRAGS PA, AUTPALA GANG BA,
RANG GI GNAS TSANGS PA'I MTSO LAS 'GYEL KYANG KHU BA'I SPRO BA
THUB KYANG

MCHOG GI NYI MA'I CHA BAS SKAM PAR MI BYED, RANG GI NGO BO LAS
GZHAN DU MI 'GYUR ZHES BYA BA'I DON TO, ,CHUS KYANG RUL BA MA YIN
NO, ,ZHES BYA BA NI RANG GI MTSAN NYID LAS GZHAN DU MI 'GYUR, LOG
PAR MI BGYID CES BYA BA'I DON TO, ,CHUS ZHES BYA BA NI ZHU BA'I
MTSAN NYID CHAD PAS, DE LA DGONGS PA NI 'DI YIN TE, CHU'I NANG NA

'GYEL KYANG CHU'I RANG BZHIN DU GYUR KYANG, DE LTA MOD KYI ZHU
BA'I MTSAN NYID CHAD PAS RUL PAR MI BYED, RANG GI MTSAN NYID LAS
GZHAN DU MI 'GYUR ZHES BYA BA'I DON TO, ,GANG GI PHYIR ZHE NA,
RANG BZHIN DGA' BA'I NYAMS SU MYONG PA'I RO YIS SHIN TU KHENGS
PAS, PHYI ZHES BYA BA'I DGONGS PA'O, ,DE'I PHYIR, DE LTAR YA

MTSAN GZUGS GRAGS PA, ,AUTPALA GANG BA BDAG GIS BYAS, ,ZHES BYA
BA'I TSIGS BCAD BSTAN PA'O, ,BDAG GIS ZHES BYA BA NI SLOB DPON
SHES RAB DPAL GYIS ZHES BYA BA'I DON TO, ,'DI DAG BRGYAD GNYIS LO
LDAN MA, ,'BREL PA LA SOGS AUTPALA SPYAN, ,GZHAN GYI SNYING GA
'BIGS KHO NA, ,'DUS PA NU MA

MDA' DANG 'DRA, ,LTE BA RKED PA ZLA BZHIN DGYES, ,DBUS SOGS DAM
TSIG RMAD DU BYUNG, ,SKU SMAD LA SOGS PA YI MCHOG ,MAN NGAG PADMA
LDAN PA'O, ,THOS PAS SDIG PA 'JIG PAR BYED, ,LTA BAS DGA' BA
'PHEL BAR MDZAD, ,REG BYAS YE SHES SKYE BAR BYED, ,SPYOD PAS THAR
BA SBYIN PA'O, ,BSOD NAMS CAN DU SKAL LDAN GANG, ,SU

ZHIG MKHAS CHEN RAB MCHOG GANG, ,DE LA DE 'DRA BDAG SKYES GZHAN,
,BDAG NYID TSIG GIS SBYIN PAR BYA, ,RGYA GAR KHA CHE'I MKHAN PO
LONGS SPYOD RDO RJES MDZAD PA GSANG CHEN PADMA ZHES BYA BA LAS
NGES BSTAN GNYIS PA RDZOGS SO,, ,,PAndI TA DE NYID KYIS BSGYUR
CING GTAN LA PHAB PA'O,, ,,