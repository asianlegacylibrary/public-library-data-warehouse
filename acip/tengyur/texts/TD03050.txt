@96B `, ,KHRO BO'I RGYAL PO RDO RJE GNAM LCAGS 'BAR BA'I SGRUB
THABS KLU 'DUL BA'I NGAN THABS BZHUGS SO,, #,, ,,KHRO BO CHEN PO
RDO RJE GNAM LCAGS 'BAR BA NAG PO LA PHYAG 'TSAL LO, ,DANG POR
GNAS DBEN PAR MTSAMS BCAD DE, DE NAS MAndAL BYA STE, KHRO BO NYID
MAndAL GYI

STENG DU SPYAN DRANG ZHING MCHOD CING BSTOD DE BSNYEN PA BYA, LAS
KYI DUS SU BDAG NI LHAR BYA STE, DANG PO STONG PA NYID DU BSGOM,
DE NAS YAN LAG BDUN GYIS BSOD NAMS KYI TSOGS BSAG GO, ,DE NAS
'BYUNG BA RIM BRTZEGS KYIS GZHAL YAS KHANG YANG GZHUNG BZHIN DU
BSKYED, DE NAS PAm LAS PADMA

'DAB MA BRGYAD PA BSAM, DE'I THOG TU MAm LAS NYI MA'I DKYIL 'KHOR
BSAM, DKYIL 'KHOR GYI DBUS SU H'U% 'OD DANG LDAN PA CIG BSAM, 'OD
KYI DBUS NAS SNGON PO 'BRUG SKAD DU GRAGS 'OD DANG LDAN PA CIG
BSAM, DE'I 'OD PHYOGS BCUR 'PHROS PA LAS, PHYOGS BCU'I DE

BZHIN GSHEGS PA THAMS CAD KYI THUGS DAM RGYUD BSKUL, 'GRO BA SEMS
CAN GYI DON MDZAD, SLAR TSUR 'DUS PA LAS, AOm A'A:H'U% SU PI TRI
ZHES PA LAS, BDAG NYID KHRO BO CHEN PO RDO RJE 'BAR BA, SKU MDOG
DBYAR GYI CHAR SPRIN LTAR SDO NAG TU GNAS PA, KHRO GNYER RGYA
MTSO'I RLABS BZHIN

GTZIGS PA, MCHE BA GTZIGS PA, SPYAN GSER BTZO MA LTAR DMAR SER,
SMIN MA DMAR PO GYEN DU BSKYOD PA, MCHU SDER RDO RJE GNAM LCAGS
LAS BYAS PA, 'DAB GSHOG NAM MKHA'I MTHA' DANG MNYAM PA, ZHAL
GSUM, SPYAN DGU, DBU SKRA KHAM NAG GYEN DU BRDZES PA, SBRUL GYIS

RKED CHINGS BYAS PA, THOD PA'I DBU RGYAN CAN, G-YANG GZHI RLON BA
STOD LA GSOL BA, STAG GI G-YANG GZHIS SHAM THABS BYAS PA, KLU'I
RGYAL PO GZI CAN THOD DU BYAS PA, KLU'I RGYAL PO TAKshA KA RKED
CHINGS BYAS PA, KLU'I RGYAL PO SOG MA MED GDAN KHRIR BYAS PA
ZHABS KYIS GZIR BA,

YAN LAG SBRUL GYIS BRGYAN PA, PHYAG DANG PO GNYIS RDO RJE DANG
DRIL BU BSNAMS PA, BAR MA GNYIS G-YAS RAL GRI G-YON SENG LDENG GI
PHUR BU BSNAMS PA, G-YAS THA MA NA GNAM LCAGS KYI THO BA, G-YON
LCAGS KYU DANG ZHAGS PA BSNAMS PA, RDO RJE GNAM LCAGS KYI PHRENG
BA SE RAL KHAR

@97A *, ,BYAS PA, THOD PA SKOM RLON GYI PHRENG BAS DO SHAL BYAS
PA, ME'I SE RAB PHAB NAS KLU'I GNAS BSREGS PA, SKU LAS YE SHES
KYI ME 'BAR BA, SPRIN NAG 'KHYIL PA'I NANG NA BZHUGS PA CIG TU
BDAG BSGOM MO, ,DE YE SHES LNGAS DBANG BSKUR, SKU GSUNG THUGS SU
BYIN

GYIS BRLAB PO, ,DE NAS RDO RJE SNA NAN BYA BA NI BDAG BSKYED
PA'O, ,DE NAS GZHAN BSKYED PA NI MDUN DU PAm LAS PADMA 'DAB MA
BRGYAD PA, DE'I STENG DU MAm LAS NYI MA'I DKYIL 'KHOR DE'I STENG
DU H'U% SNGON PO LAS DAM TSIG SEMS DPA' BSKYED DE, ,DE NAS YE
SHES SEMS DPA' SPYAN DRANG, AOm SU PI TRI BADZRA DUNTI

MA H'A KRO DHA, MAndAL MA H'A TE A'A BE SHA YA AA A'A, PHYAG RGYA
BZHI BYA'O, ,DE NAS PHYI NANG GI MCHOD PA SNGAGS KYIS DBUL LO,
,DE NAS GTOR MA BYIN GYIS BRLABS LA KHRO BO LA DBUL LO, ,AOm SU
BI TRI BADZRA DUNTE MA H'A KRO DHA BA LIm BHUNYDZA, KHA KHA, KH'A
HI KH'A HI SA MA YE SV'A H'A, DE NAS BSTOD BAS

BSTOD DO, ,H'U% ME DPUNG SPRIN NAG 'KHYIL PA'I KLONG DKYIL NAS,
,KLU RGYAL SOG MED 'KHYIL PA'I GDAN STENGS NAS, ,KHRO RGYAL RDO
RJE GNAM LCAGS 'BAR BA NI, ,ZHAL GSUM PHYAG DRUG RDO RJE'I GSHOG
PA CAN, ,RDO RJE'I GSHOG PA NAM MKHA'I MTHA' DANG MNYAM, ,RDO RJE
SDER CHE NA

GDENGS PA NI, GDUG PA'I KLU RGYAL SNYING 'DAR COD PA NAS LA
'BRUL, ,H'Um DANG PHAt KYI GAD RGYANGS DRAG PO YIS, ,KLU GDON
GDUG PA'I SNYING 'DAR MGO BO 'GAS, ,KHA SBUB BSGYEL TE KHRAG
SKYUGS GAS NAS 'CHI, ,RDO RJE GNAM LCAGS 'BAR BA'I MCHU BA DAR
NAS, ,KLU GDON GDUG PA'I

SNYING KHRAG KHONG NAS 'JIB, ,RAL BA KHAM NAG GYEN DU G-YENGS NAS
KYANG, ,ME YI SER BAS KLU YI PHO BRANG 'JOMS, ,GSHOG PA GSER GYI
SBU GRI BRDABS NAS KYANG, ,RGYA MTSO GSHAGS NAS KLU RNAMS DUM BUR
GTUBS, ,SGRO 'DAB RDO RJE LCAGS KYU 'BAR BA YIS, ,GDUG PA'I KLU

RNAMS MA LUS SNYING NAS 'DREN, ,G-YAS KYI PHYAG RGYAS BYUGS PA
YIS, ,LHA CHEN BRGYAD KYI MGO BCAD NAS, ,BANDHA THOGS PAS DBU LA
BRGYAN, ,G-YON GYI PHYAG RGYAS BYUGS PA YIS, ,KLU CHEN BRGYAD KYI
SNYING PHYUNG NAS, ,RUS SBAL KHOG PA BKANG NAS GSOL, ,G-YAS KYI
SHES RAB

@97B RAL GRI YIS, ,KLU RNAMS MA LUS GTUB PAR MDZAD, ,G-YON PA
SENG LDENG PHUR BU YIS, ,KLU RNAMS MA LUS RTZAD NAS GCOD, ,G-YAS
NA GNAM LCAGS THO BA YIS, ,SA BDAG PHO MO RDUL DU RLOG ,G-YON PA
LCAGS KYU ZHAGS PA YIS, ,BKA' 'DAS DGRA BGEGS 'CHING ZHING

SNGOM; ,RDO RJE 'BAR BA'I BA SBU NAS, ,MKHA' LDING MTSON CHA'I
CHAR BAB NAS, ,GDUG PA'I KLU RNAMS BRLAG PAR MDZAD, ,SKU STOD
ZHING CHEN G-YANG GZHI GSOL NAS KYANG, ,SRID PA'I MA TSOGS 'DAR
ZHING SDUD, ,SKU SMAD STAG GI SHAM THABS GSOL NAS KYANG, ,GDUG
PA'I KLU LA STAG

LTAR MCHONG BAR BYED, ,PHYAG NA RDO RJE THUGS KYI SBRUL PA'I SKU,
,KHRO CHEN 'BAR BA CHE LA PHYAG 'TSAL BSTOD, ,BDE GSHEGS GTUM PO
KHYOD LA PHYAG 'TSAL BSTOD, ,BCOM LDAN KLU GDUG 'DUL LA PHYAG
'TSAL BSTOD, ,AOm SU BI TRI BADZRA DUNTA MA H'A KRO DHA MI LI MI
LI H'U% PHAt, CES BSNYEN

BA BYA'O, ,BSNYEN PA'I LE'U AI THI,, ,,SGRUB PA'I DUS SU PHYAG
RGYA DANG PO GNYIS KLU'I GNYA' BA DANG MKHRIG MA NAS BZUNG STE,
MCHU SNYING GAR BTZUGS TE KHRAG 'JIB PAR BSAM MO, ,KLU GZIR ZHING
BSKRAD DE TSAR BCAD PA NI, RABS CHAD KYI THOD PA'AM LCAGS SNOD
DU, BAG ZAN LAS

KLA'I GZUGS SNA TSOGS BYAS, YUNGS KAR DANG MTSON BDAR BA'I PHYE
MA DANG, BDUG PA'I RDZAS SNA TSOGS DANG, SNGAGS PHYAG RGYA'I TING
NGE 'DZIN DANG BCAS PAS TSIG CING SKAD NGAN THON TE BROS SO,
,PHYAG RGYA NI MTHE BONG GNYIS SBREL TE NAM MKHA' LDING GI GSHOG
PA BZHIN DU BYAS TE, AOm TRAm SDUm

KHROm H'U% PHAt, DE YIS RGYA MTSO GSHEGS NAS KLU GTON TE LCAGS
KYU BSGRIL MA'I PHYAG RGYA BYAS TE H'U% N'A GA H'U% DZA, GNYA' BA
NAS BZUNG NAS 'ONGS PAR BSAM, AOm BADZRA PA TI GA RU dA H'U% H'U%
DZA:DZA:RA TZI SRI DZA H'U% PHAt, PHYAG RGYA NI MTHE BONG GNYIS
RTZE SPRAD DE BSGRENGS, MDZUB MO GNYIS GCIG LA GCIG

'KHYUD; SRIN LAG GNYIS NANG DU BSKUM, MTHE CHUNG GNYIS THAD KAR
BRKYANG STE, DPRAL BA'I THAD KAR PHYAG RGYA BYAS TE, MTSOG MA'I
THAD KAR LAN GSUM BSKOR TE DGROL BAS DE NYID DU NAM MKHA' LA
SPRIN NAG PO DANG SNGON PO 'KHRIGS SHING MTSON CHA'I TSUB MA
PHYOGS KUN NAS LANGS TE,

@98A *, ,GNAS THAMS CAD TSIG STE, MI BZOD NAS CHO NGES 'DEBS
SHING, AA LA LA KHRO BO'I RGYAL PO CI BSGO BA NYAN NO ZER NAS
SKYABS SU SONG BAR BSAM MO, ,TADYA TH'A, AOm BI PHU LE PRA BA RE
N'A GE MA H'A N'A GA HRi DA YA AA BA RTE DZVA LA DZVA LA, SARBA
N'A GA HRi DA YA NE, K'I MI K'I MI, N'A GA GU LA BI

DHVANSA NI, HA NA HA NA, SARBA N'A GA HRi DA YA NI, DHA RA DHA
RA, SARBA DUshtA N'A GA BHA BA NA NI, PA TZA YA PA TZA YA, SARBA
DUsht'A NA N'A G'A N'A NA, AA KRA MA AA KRA MA, SU MINTRA YA, SA
GA RA BI MA LE, BI TRA ME MA H'A N'A GA TE DZA BA RE SV'A H'A, DE
NAS KLU SKRAG PAR BYA'O, ,THUN GYI LE'U AI THI,, ,,GNYEN KLU RIGS
DANG GDON

PHAL PA LA, GLANG RU RTA RKANG DANG NYA MGO BYA RTUG DANG, SGRA
SHAD DANG GU GUL NAG PO DANG SBYAR LA BDUG PAR BYA'O, ,AOm BADZRA
TIshthA BADZRA H'Um PHAt, SENG LDENG DANG LCAGS KYI PHUR BUL SUM
'BUM BZLAS TE SNYING GAR GDAB PAR BYA'O, ,BUDDHA YA, AOm K'I LI
MI LI, TZANDRA TZANDRI BATTA YA SV'A H'A, PHUR BA'I SNGAGS SO,,

YUNGS KAR DANG TIL DANG SKE TSE DANG TSON PHYE DANG BYE MA LA SUM
'BUM BZLAS TE, BRAB CING GZIR BA DANG TSAR GCAD PAR BYA'O, ,MAN
'A BSGAGS TE PHYIS MI LDANG BAR BYA'O, ,TADYA TH'A, AOm DZA TA
DZA NA N'A GA BI DZA TIshthA TIshthA SA TZA RA SI TI SV'A H'A, DE
LTA BU NI GSAD LAS THAMS CAD LA BYA'O, ,'BYUNG PO BSKRAD

CING GSAD PAR 'DOD NA, LCAGS KYU'I PHYAG RGYAS DGUG PAR BYA, BDAG
GI DZA'I 'OD ZER GYIS KLU'I KHONG DU BSTIM PAR BYA'O, ,KHOD DU
THIM PA'I DZA'I 'OD ZER SMUG NAG TU GYUR PAS, KLU LA ME 'BAR TE
KLU DANG BSDONGS PA'I 'BYUNG PO RNAMS KYANG 'THAB CING SKAD
'BYUNG STE 'BROS PAR 'GYUR RO, ,MA H'A

RU DRA RU DRA THA H'U% PHAt SV'A H'A, PHYAG RGYA NI SOR MO NANG
DU BSKUM STE GUNG MO GNYIS RTZE SPRAD DE BKUG STE RGYAG PAR
BYA'O, ,GANG ZHIG KLUS GZIR BA LA STAG GI MCHE BA DANG, MTSON
BDAR BA'I PHYE MA DANG, GLANG RONG NAG PO'I CHU NANG DU BSKOL LO,
,GAR NA BAR BSKU BAR BYA'O, ,RDO RJE 'BAR PA'I SNGAGS KYIS BYIN

GYIS BRLAB PAR BYA'O, ,YANG NA KHYI'I GCIN LA BYA'O, ,'BYUNG PO'I
LE'U STE AI THI,, ,,KLU LA MCHOD PA BYA ZHING DUG DBYUNG BA NI,
DKYIL 'KHOR 'DOM GANG GRU BZHI LA, KLU'I GZUGS KYIS DGOD PAR
BYA'O, ,DE BZHIN KLU SMAN MTSON PA BSAG ,DE NAS KLU RNAMS SPYAN
DRANGS LA, ,DKAR GSUM

@98B MNGAR GSUM MCHOD PA 'BUL, AOm BADZRA P'A nI BYA BA SARBA
BITTA N'A GA R'A DZA SUm BHA NI H'U%, RGYAL SRAS THUGS RJE'I
MCHOG MNGA' BA'I, ,'GRO BA'I SDUG BSNGAL BSAL BA DANG, ,MTHO RIS
THAR BA BSGRUB PA'I PHYIR, ,GSANG SNGAGS DAM LAS MA 'DA' ZHIG
,KHYOD KYI SEMS LAS 'DAS GYUR TE, ,

BYANG CHUB BDE BA BSKYED PA DANG, ,NYON MONGS SDUG BSNGAL ZHI
BA'I PHYIR, ,KHYOD LA RAB TU SKRAG PAR BYA, ,THAMS CAD BDE BA'I
SA BON TE, ,BDE BA THAMS CAD 'GRUB PA YIN, ,DAM TSIG 'DI LAS 'DAS
GYUR NA, ,'CHI BDAG GI NI GSAL SHING LTAR, ,RDO RJE'I MTSON CHA
RNON PO YIS, ,KHYOD KYI YAN

LAG GCOD PAR 'GYUR, ,AOm SVA TA BADZRA H'U% KA RA DRA BA DRA BA
BI DR'A BA PI YA NA SHAN NA HA NA H'U% PHAt, SNGAGS DES KLU'I
SEMS KYI DKYIL 'KHOR LA 'KHOR BAR SGONG GIS SONG BAR BSAM MO,
,SNGAGS DES KLU'I SEMS LA YOD PA'I SGRIB PA BYANG NAS, CHOS THOS
PA'I SEMS BYANG CHUB TU BRTAN PAR GYUR

NAS; SNGON PHYAG NA RDO RJE'I BKA' RJES SU DRAN NAS, SLOB DPON
YIN SNYAM NAS TSUR MI GNOD PAR STONG GROGS BYED PAR 'GYUR RO, ,CI
BSGO BA NYAN PAR 'GYUR RO, ,MCHOD PA'I LE'U AI THI,, ,,DE BZHIN
DU CHAR DBAB PAR 'DOD NA, KLU SGRUB PA DANG MCHOD PA GZHUNG BZHIN
BYAS, PADMA KHA

GSUM MAndALA LA, KLU YI GZUGS KYIS DGOD PAR BYA, ,DBUS SU KHRO BO
DE NYID BSGOM, ,'KHOR GYI KLU RNAMS MCHOD CING BSTOD, ,DAM TSIG
DRAN TE 'BEBS PAR 'GYUR, ,DE YIS PHEBS PAR MA GYUR NA, ,THOD PA
SHIN TU DKAR PA LA, ,SOG MED BSKYED LA GZIR BAR BYA, ,LCAGS SAM

RABS CHAD THOD PA RU, ,KLU GZUGS BRUBS TE BDUG CING GZIR, ,DE YIS
RAB TU 'BAB PAR 'GYUR, ,CHAR GYI LE'U AI THI,, ,,SER BA LA THAL
CHEN DANG DUG DANG YUNGS KAR DANG SBYIN SREG BYAS PA'I THAL BAS
BYA'O, ,SER BA'I LE'U AI THI,, ,,DGRA LA CHU SKOL GYIS BYA'O,
,DGRA'I

LE'U AI THI,, ,,BDAG BSRUNG BA NI, TING NGE 'DZIN GYIS BYA'O,
,GZHAN BSRUNG BA NI SKUD PA DANG SNGAGS DANG RDZAS KYIS BYA'O,
,BSRUNG BA'I LE'U AI THI,, ,,N'A GA TZITTA RAKTA PI PA DOS MA YE
SV'A H'A, KLU'I SNYING KHRAG DBUL LO, ,AOm N'A GA HA NA HA NA
H'U% PHAt, N'A GA DA HA DA HA H'U% PHAt, N'A GA PA TZA PA

@99A *, TZA H'U% PHAt, N'A GA K'I LI K'I LA YA H'U% PHAt, N'A GA
SHAG+TI DZA LA M'A RA YA H'U% PHAt, KLU BRDUNG BA'I SNGAGS SO,
KHRO BO'I RGYAL PO RDO RJE GNAM LCAGS 'BAR BA ZHES BYA BA'I SGRUB
THABS, KLU 'DUL BA'I NGAN THABS BAL PO'I MAN NGAG RGYA GAR GYI
BLA MA MEE TRI PAS MDZAD PA RDZOGS SO,, ,,

