@198B #, ,RGYA GAR SKAD DU, BO DHI SA TVA SYA M'A RGA KRA MA SAM
GRA HA, BOD SKAD DU, BYANG CHUB SEMS DPA'I LAM GYI RIM PA MDOR
BSDUS PA, SANGS RGYAS DANG BYANG CHUB SEMS DPA' THAMS CAD LA
PHYAG 'TSAL LO, ,SKU GSUM BDAG NYID KUN KHYAB RTAG ,SHES RAB
THUGS RJE DBYER MED PAS, ,

SEMS CAN DON KUN SGRUB MDZAD PA, ,RDZOGS SANGS RGYAS LA GUS PHYAG
'TSAL, ,GDUL BYA'I SKYE BO RJES GZUNG PHYIR, ,BYAMS DPAL LO
RTZ'A SA [?] RAB SKUL BAS, ,RGYAL SRAS LAM RIM 'DOR BSDUS NI, ,BDAG
GIS JI LTAR BZOD LTAR BRJOD, ,THOG MAR BSHES GNYEN BSTEN BYA STE,
,DE YI LEGS

SPYAD YON TAN BLANG, ,DE YANG SEMS CAN DON BRTZON NUS, ,SHES SOGS
YON TAN PHA ROL PHYIN, ,PHUN TSOGS DAL BA MYUR DU 'JIG ,LAS DANG
DE 'BRAS SDUG BSNGAL YIN, ,DE SPONG SHES RAB SNYING BRTZE BSGOM,
,KUN MKHYEN BSTAN PA'I SNYING PO'O, ,MI KHOM BRGYAD SPANGS 'BYOR
BCAS

PA'I; ,DAL BA PHUN TSOGS RNYED DKA' STE, ,RGYA MTSO CHER G-YENGS
SHING BUG TU, ,RUS SBAL MGRIN CHUD RANG MTSUNGS GSUNGS, ,DE YANG
MI RTAG MDUN GNAS TE, ,SKAD CIG MI SDONG RNAM PAR 'JIG ,'DU BYED
SDUG BSNGAL RANG BZHIN 'DIR, ,CHOS DANG GANG ZAG BDAG MED NYID,
,DE

BZHIN NYON MONGS NYE NYON MONGS, ,LUS NGAG YID KYIS BSKYED PA YI,
,DGE DANG MI DGE KUN 'BYUNG BA, ,LAS DANG NYON MONGS MING GIS GA
DGAS, ,SDIG PAS NGAN 'GROR LTUNG 'GYUR TE, ,SDUG BSNGAL SDUG
BSNGAL 'THOB PAR 'GYUR, ,DGE BAS LHA DANG MIR 'PHEN MOD, ,DE YANG
YONGS

'GYUR SDUG BSNGAL NYID, ,DE BAS SEMS CAN DON SGRUB PHYIR, ,BYANG
CHUB SEMS BSKYED DE YI RGYUN, ,STONG NYID SNYING RJE'I SNYING PO
CAN, ,BSGOM BYA LAM GYI MCHOG YIN NO, ,LUS DANG TSOR BA SEMS DANG
CHOS, ,PHYI NANG GNYIS DAG TSUL LUS KYI, ,MTSAN NYID RJES BRTAGS
MNYAM 'JOG PA, ,

DRAN PA NYE BAR GZHAG BZHI BSGOM, ,DGE CHOS BSKYED CING RNAM
'PHEL DANG, ,SDIG SEMS MI BSKYED NYER 'JOMS PA, ,BDE GSHEGS KYIS
GSUNGS SKYON SEL PHYIR, ,YANG DAG SPONG BA BZHI RAB BSGRAGS,
,'DUN DANG BRTZON 'GRUS SEMS DANG NI, ,DPYOD PA'I BYA BRAG GIS
PHYE BA, ,MI

@199A *, ,MTHUN GNYEN PO'I PHYOGS DBANG GIS, ,RDZU 'PHRUL RKANG
PA BZHIR 'DOD DO, ,DAD DANG BRTZON 'GRUS DRAN PA DANG, ,TING
'DZIN SHES RAB CES GRAGS PA, ,THAR PA'I RGYU YI SBYOR BA YIS,
,RGYAL SRAS DBANG PO LNGAR GSUNGS SO, ,DAD SOGS RNAM 'PHEL LNGA
THOB PA, ,MI

MTHUN PHYOGS 'JOMS ZAG BCAS DANG, ,ZAG PA MED MTHA' BCAS 'DI DAG,
,SANGS RGYAS RNAMS KYI STOBS ZHES BSTAN, ,DRAN DANG SHES RAB
'BYED BRTZON 'GRUS, ,DGA' DANG SHIN TU SBYANGS PA DANG, ,TING NGE
'DZIN DANG BTANG SNYOMS RNAMS, ,BYANG CHUB YAN LAG BDUN DU 'DOD,,

YAN LAG LTA DANG RTOG PA DANG, ,NGAG DANG LAS MTHA' 'TSO BA DANG,
,BRTZON 'GRUS DRAN DANG TING 'DZIN NI, ,'PHAGS LAM YAN LAG BRGYAD
DU BZHED, ,SANGS RGYAS KUN GYI BGROD PA'I LAM, ,BYANG CHUB PHYOGS
CHOS SUM CU BDUN, ,BLO LDAN RNAMS KYIS MNYAM RJES SU, ,ZAB YANGS

RJES 'BREL RTAG TU BSGOM, ,DE LA GSUM NI TSOGS KYI LAM, ,GNYIS
RIM NGES 'BYED YAN LAG DANG, ,BYANG CHUB YAN LAG MTHONG LAM STE,
,YAN LAG BRGYAD NI BSGOM LAM DU'O, ,SDUG BSNGAL ME GSUM GYIS
SKRAG PAS, ,SKYE BO 'KHOR BA LAS DBYUNG PHYIR, ,SNYING BRTZE
BRTZON 'GRUS DANG

LDAN GYIS, ,SANGS RGYAS NYID BSGRUB BLO GROS BSKYED, ,PHUNG PO
BDAG MIN DE LA BDAG, ,LDAN MIN BDAG KYANG DE MIN TE, ,DE LDAN MA
YIN BYA BYED KYI, ,MTHUN DNGOS MIN BDAG STONG PA NYID, ,KHYAB
DANG RTAG DANG BYED PO DANG, ,RANG DBANG LONGS SPYOD CHOS NYID
CAN, ,BDAG NI PHUNG PO DANG 'GAL BAS, ,

DE'I PHYIR DE GCIG JI LTAR 'GRUB, ,BYA DANG BYED PA'I DNGOS PO
NI, ,RTAG TU LHAN CIG SRID MA YIN, ,DE YANG DE LDAN MA YIN PAS,
,DE YI GZHAN PHYOGS GSUM YANG NGO, ,PHUNG PO YANG DER RIGS MIN
TE, ,DE YIS DE LTAR 'DOD BYAS PAS, ,RTAG TU THAR PA THOB GYUR TE,
,GZUGS SOGS DNGOS

BRAL MTHAR PHYIN TO, ,SGYU 'DRA'I PHYI ROL GZUNG DON MED, ,DE MED
DER 'DZIN YOD MA YIN, ,RNAM RIG TZAM DE SHES DE YANG, ,GDOD NAS
MA SKYES CHOS BDAG MED, ,BRTZE BA TZAM GYIS SRID PAR 'PHAN,
,SHES RAB DMAN PAS MYA NGAN 'DA', ,DE'I PHYIR PHAN TSUN MNYAM
LDAN PA, ,RGYAL BAS BLA

@199B MED LAM DU GSUNGS, ,THI GU LAS SBRUL 'DIR BSAL MED, ,THI GU'ANG
GSAR GZHAN CAG YANG MED, ,MAR MES THI GU YANG DAG MTHONG,
,DE MTHONG 'JIGS PA RNAM PAR SPANGS, ,'DI LA BSAL BYA CI YANG
MED, ,GZHAG PAR BYA BA'ANG CUNG ZAD MED, ,YANG DAG NYID LA YANG
DAG LTA, ,YANG DAG

MTHONG NA RNAM GROL BSHAD, ,'DI DAG DMAN PAR BSGOMS NA NI,
,'PHAGS LAM BYANG CHUB DMAN NYID 'THOB, ,BSAM SOR YANG NI DMAN
NYID KYIS, ,BDAG TU LTA BA SPONG BAR BYED, ,RGYA CHEN 'GRO BA'I
DON BSGRUBS PAS, ,BYANG CHUB SEMS DPA' NYID KHO NAS, ,BSAM PA LA
SOGS KHYAD PAR GYIS,

SKU GSUM BYANG CHUB 'THOB PAR 'GYUR, ,BDAG GIS 'DI BSDUS BSOD
NAMS NI, ,BSKRUN GYUR GANG DES SKYE BO KUN, ,RDZOGS PA'I BYANG
CHUB MCHOG THOB NAS, ,'GRO LA PHAN BDE SBYIN PAR SHOG, ,DGE SLONG
SH'A KYA'I DPAL BZANG MIN, ,BDAG DANG GDUL BYA LHAN CIG TU,
,BYAMS MGON

'PHAGS PA'I ZHABS PAD DRUNG, ,SKYES NAS DE DGONGS GSAL BYED
SHOG, ,BYANG CHUB DPA'I LAM GYI RIM PA DE KHO NA NYID BSDUS PA,
DPAL CHOS KYI RJE SA'I STENG NA 'GRAN ZLA DANG BRAL BA'I PAndI TA
CHEN PO, MA BYON PA'I SANGS RGYAS GSUM PAR YONGS SU GRAGS PA'I
KHA CHE SH'A KYA

SHR'I BZANG POS MDZAD PA RDZOGS SO,, ,,PAndI TA CHEN PO DE NYID
DANG LO TZ'A BA BYAMS PA'I DPAL GYIS RGYANG RO SA LU'I GTZUG
LAG KHANG DU BSGYUR BA LO,, 