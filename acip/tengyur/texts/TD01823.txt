@266B #, ,RGYA GAR SKAD DU, MA H'A BADZRA DH'A RO MA TH'A KRA MO
PA DE SHA AA MRi TA GU HYA, BOD SKAD DU, RDO RJE 'CHANG CHEN PO'I
LAM GYI RIM PA'I MAN NGAG BDUD RTZI GSANG BA, DPAL RDO RJE SEMS
DPA' LA PHYAG 'TSAL LO, ,MNGON PAR BYANG CHUB BDE BA CHE, ,

RDO RJE LTA BU'I TING NGE 'DZIN DANG, ,YE SHES LNGA YI DNGOS GYUR
PA, ,RDO RJE 'CHANG LA PHYAG 'TSAL TE, ,PADMA LTA BU DAM PA'I
CHOS, ,SKYON MED STON PA RDO RJE 'CHANG, ,GNYIS PA RNAM PAR SNANG
MDZAD RIGS, ,DKON MCHOG THOG MAR 'BYUNG LA 'DUD, ,DE BZHIN GSHEGS
PA THAMS CAD

KYI; ,MAN NGAG BLA MA BRGYUD PA YI, ,RIM PA 'BAB PA RMI LAM NA,
,RIN CHEN GTER DANG PHRAD PA BZHIN, ,'GYUR GYIS DOGS PA'I 'JIGS
PA DANG, ,GSANG BA SHES RAB YE SHES DBANG, ,BSKUR BA'I SLOB MA
SNYING RJE YIS, ,GZUNG BA'I PHYIR NA BRI BAR BYA, ,DE LA 'BYUNG
BA DANG

'BYUNG BA LAS 'GYUR BA'I LUS SU GYUR NAS, RDO RJE 'CHANG CHEN
PO'I YE SHES KYI LUS THOB PAR 'GYUR BA LA LAM RNAM PA GSUM STE,
SEMS DANG PO BSKYED PA'I LAM GYI RIM PA DANG, THEG PA LA GSAR DU
ZHUGS PA'I LAM GYI RIM PA DANG, RNAL 'BYOR PA'I LAM GYI RIM PA'O,,

SEMS DANG PO BSKYED PA'I LAM GYI RIM PA LA DRUG STE, DGE BA'I
BSHES GNYEN DAM PA MNYES PAR BYA BA DANG, DBANG NOD PA DANG DAM
PA'I CHOS NYAN PA DANG, GROGS MTHUN PA DANG, MCHOD PA'I MNGON
SPYOD DANG, MTHUN PA'I GNAS SO, ,THEG PA LA GSAR DU ZHUGS

PA'I LAM GYI RIM PA LA RNAM PA BZHI STE, SNYING RJE CHEN PO'I
TING NGE 'DZIN DANG, BKA'I 'KHOR LO'I TING NGE 'DZIN DANG, SRUNG
BA'I 'KHOR LO TING NGE 'DZIN DANG, STONG PA NYID KYI TING NGE
'DZIN TO, ,RNAL 'BYOR GYI LAM GYI RIM PA LA RNAM PA GNYIS TE,
THUN MONG GI LAM DANG, MCHOG

GI LAM MO, ,THUN MONG GI LAM NI RDO RJE RNAM PA BZHI'O, ,MCHOG GI
LAM NI YAN LAG DRUG GO, ,DE SKAD DU RNAL 'BYOR CHEN PO'I RGYUD
DPAL GSANG BA 'DUS PA'I RGYUD PHYI MA LAS, THUN MONG MCHOG GI
DBYE BA YIS, ,SGRUB THABS RNAM PA GNYIS SU 'GYUR, ,THUN MONG RDO
RJE RNAM

@267A *, ,BZHI STE, ,MCHOG NI YAN LAG DRUG YIN NO, ,ZHES GSUNGS
PA YIN NO, ,RDO RJE RNAM PA BZHI GANG ZHE NA, RGYU DE NYID LAS,
DANG PO STONG NYID BYANG CHUB CHE, ,GNYIS PA SA BON 'BYUNG BA'O,
,GSUM PA GZUGS RNAMS RDZOGS PA STE, ,BZHI PA YE GE DGOD

PA'O; ,RDO RJE RNAM BZHI DE DAG NI, ,THUN MONG SGRUB PA'I THABS
YIN NO, ,ZHES GSUNGS PA STE, DE DAG GIS NI BSNYEN PA DANG, NYE
BAR SGRUB PA DANG, SGRUB PA DANG SGRUB PA CHEN PO BZHI GO RIMS
BZHIN DU GSUNGS PA YIN NO, ,DE JI LTAR GSUNGS SHE NA, 'DI LTAR
SA'I CHA BSKYED NAS DON

DAM PA'I DKYIL 'KHOR BSGOM PA'I BAR NI BYANG CHUB LA DMIGS SHING
SGRUB PA LA BSNYEN PA'I PHYIR BSNYEN PA ZHES BYA LA, NYE BAR
SGRUB PA LA SOGS PA GSUM GYI SNGON DU DON DAM PA'I DKYIL 'KHOR
BSGOM PA YIN PAS NA DANG PO STONG PA'I BYANG CHUB STE ZHES KYANG
GSUNGS SO, ,LDANG BAR BYA BA NAS

RDO RJE 'CHANG CHEN PO'I DAM TSIG SEMS DPA' BSKYED PA'I BAR NI
SGRUB CING BSKYED PA'I PHYIR NYE BAR SGRUB PA ZHES BYA BA LA,
BSNYEN PA'I 'OG TU YIG 'BRU GSUM GYI RGYU LAS LHA'I SKU BYUNG BA
YIN PAS NA GNYIS PA SA BON BYUNG BA'O ZHES KYANG GSUNGS SO, ,RDO
RJE 'CHANG CHEN PO'I SKU DE LA RNAM PAR

SNANG MDZAD SPYI BOR DGOD PA NAS TING NGE 'DZIN SEMS DPA' BSGOM
PA'I BAR NI BDAG GI DON SGRUB PA YIN PA'I PHYIR SGRUB PA ZHES BYA
LA, NYE BAR SGRUB PA'I 'OG TU RDO RJE 'CHANG GI SKU BSGOM PAR BYA
BA'I LHA'I SKU RDZOGS PA YIN PAS NA GSUM PA GZUGS RNAM PAR RDZOGS
PA STE ZHES KYANG GSUNGS SO,,

DANG PO SBYOR BA NAS LAS RGYAL MCHOG GI MTHAR THUG GI BAR NI
GZHAN GYI DON CHEN PO SGRUB PA'I PHYIR SGRUB PA CHEN PO ZHES BYA
LA, BSGRUBS PA'I 'OG TU SNGAGS KYI DKYIL 'KHOR DU DBYUNG BA YIN
PAS NA BZHI PA YI GE DGOD PA'O ZHES KYANG GSUNGS PA YIN NO, ,YAN
LAG DRUG GANG YIN ZHE NA YANG

RGYUD DE NYID LAS, ,SO SOR SDUD DANG BSAM GTAN DANG, ,SROG RTZOL
DE BZHIN 'DZIN PA DANG, ,RJES SU DRAN DANG TING 'DZIN RNAMS,
,SBYOR BA'I YAN LAG DRUG CES BYA, ,ZHES KYANG GSUNGS PA YIN NO,
,DE DAG KYANG RGYUD DE NYID LAS BSHAD PA NI, ,DBANG PO RNAM PA
BCU RNAMS KYI, ,RANG GI 'JUG

@267B GNAS THAMS CAD DU, ,'DOD PA SO SOR SDUD PAS NA, ,SO SOR
BSDUS PA ZHES BYA'O, ,'DOD PA LNGA NI MDOR BSDUS NA, ,SANGS RGYAS
LNGA RU SBYOR BA YIS, ,BRTAGS PA BSAM GTAN ZHES BSHAD DE, ,BSAM
GTAN DE LAS RNAM LNGAR 'GYUR, ,RTOG DANG DPYOD DANG DGA' BA DANG,
,DE BZHIN

BDE BA NYID DANG YANG, ,SEMS NI RTZE GCIG GYUR PA STE, ,LNGA BO
DER NI BSAM GTAN BSDUS, ,GSANG BA GSUM 'BYUNG RTOG PA STE, ,DE
NYID RAB RTOGS DPYOD PA'O, ,GSAL BA DGA' BA GSUM PA STE, ,BDE BAS
BSDUS PA BZHI PA'O, ,SHES DANG SHES BYA BYUNG ZAD PA'I, ,RANG
SEMS

LNGA PAR SHES PAR BYA, ,SANGS RGYAS KUN DNGOS ZHI BA NI, ,'GRO BA
KUN LA RANG BZHIN GNAS, ,YE SHES LNGA YI RANG BZHIN DBUGS,
,'BYUNG BA LNGA YI NGO BO NYID, ,GONG BU'I GZUGS KYIS BYUNG NAS
NI, ,SNA YI RTZE MOR RAB TU BRTAG ,RIN CHEN KHA DOG SNA LNGA PA,
,SROG DANG RTZOL

BA ZHES BYAR BSHAD, ,RANG SNGAGS SNYING GAR BSAMS NAS NI, ,SROG
NI THIG LER GYUR PAR GZHAG ,RANG DBANG RIN CHEN BKAG PA YI,
,GZUNG BA 'DZIN PA YIN PAR BSHAD, ,SEMS NI 'GOG PA'I RDO RJER
GYUR, ,MTSAN MA NYER 'DZIN 'BYUNG BAR 'GYUR, ,MTSAN MA'I KHAMS

NI RNAM PA LNGAR, ,BYANG CHUB RDO RJES GSUNGS PA YIN, ,SMIG RGYU
'DRA BA DANG PO STE, ,DU BA LTA BU GNYIS PA YIN, ,MKHA' SNANG
'DRA BA GSUM PA STE, ,MAR ME LTAR 'BAR BZHI PA'O, ,SPRIN MED NAM
MKHA' LTA BU NI, ,RTAG TU SNANG BA LNGA PA'O, ,BRTAN 'GYUR RDO
RJE'I LAM NAS NI, ,NAM

MKHA'I KHAMS SU SPRO BAR BYA, ,RJES DRAN GANG ZHIG RNAM BSGOM PA,
,DE DANG 'DRA BAR BSGOM PAR BYA, ,RJES SU 'DRA BA ZHES BRJOD DO,
,SO SOR SNANG BA DE LAS SKYES, ,THABS DANG SHES RAB SNYOMS 'JUG
PAS, ,DNGOS PO THAMS CAD MDOR BSDUS NAS, ,GONG BU'I TSUL GYIS

BSDUS NAS NI, ,DBUS NI GZUGS SU RNAM PAR BSGOM, ,YUD KYIS YE SHES
RDZOGS BYED PA, ,TING NGE 'DZIN ZHES BRTAGS PA YIN, ,ZHES GSUNGS
PA STE, DE DAG GIS NI LUS RNAM PAR DBEN PA DANG, NGAG RNAM PAR
DBEN PA DANG, SEMS RNAM PAR DBEN PA DANG, KUN RDZOB KYI BDEN PA
DANG,

@268A *, ,DON DAM PA'I BDEN PA DANG, ZUNG 'JUG DANG, LHUN GYIS
GRUB PA'I LAM RNAMS GSUNGS PA YIN NO, ,DANG POR LUS RNAM PAR DBEN
PA'I GZHIR GYUR PA STE, GZUNG 'DZIN GYI NGA RGYAL GYIS GNAS PA'I
LUS THAMS PA LAS DBEN PA BSTAN PAR BYA BA'I PHYIR DBANG PO RNAMS
BCU ZHES BYA BA

LA SOGS PA GSUNGS TE, DBANG PO LNGA DANG YUL LNGA NI DBANG PO
RNAM PA BCU STE, YUL CAN GYI MING YUL LA BTAGS PA'I PHYIR RO, ,DE
RNAMS KYI RANG GI 'JUG PA NI RANG GI GZUNG 'DZIN GYI RANG BZHIN
GYIS BDAG GI GZUGS LA SOGS PAR 'JUG CING GNAS PA NI 'JUG GNAS SO,

THAMS CAD DU NI SHA'I KHAM TSAD DANG, RTZA DANG RGYUS PA LA SOGS
PA TSOGS PA'O, ,'DOD PA NI BDAG GI GZUGS LA SOGS PA YUL TE, DBANG
PO RNAMS KYI 'DOD CING CHAGS PAR BYA BA'I YUL YIN PA'I PHYIR RO,
,DE BAS NA DE RNAMS DBANG PO RNAMS KYIS SO SOR RANG RANG GIS SDUD
CING LEN

PAS NA SO SOR SDUD PA ZHES BSHAD DO, ,LUS RNAM PAR DBEN PA'I GZHI
BSHAD PA STE YAN LAG DANG PO'O,, ,,THA MAL PA LAS RNAM PAR DBEN
PA BSTAN PAR BYA BA'I PHYIR, 'DOD PA LNGA NI ZHES BYA BA LA SOGS
PA GSUNGS TE, 'DOD PA LNGA NI GZUGS KYI PHUNG PO LA SOGS PA PHUNG
PO LNGA'O, ,PHUNG

PO DE RE RE LA YANG NANG GI DBYE BA THA DAD PA DU MA YOD PA THAMS
CAD KYANG LNGAR BSDUS PAS NA, MDOR BSDUS NA'O, ,DE DAG RNAM PAR
SNANG MDZAD LA SOGS PA SANGS RGYAS LNGA'I RANG BZHIN DU SBYOR BAS
NA SANGS RGYAS LNGA RU SBYOR BA YIN TE, DE LTAR LHAR BRTAGS PA DE
NI BSAM GTAN ZHES BSHAD

DO; ,BSAM GTAN DE LAS DBYE BA RNAM PA LNGA RU 'GYUR TE, RTOG DANG
ZHES PA LA SOGS PA NI DE LAS DBYE BA STE GO SLA'O, ,GSANG BA GSUM
NI KHAMS DANG SKYE MCHED DANG YUL TE, GSANG BA GSUM PO DE RNAMS
KYANG DE BZHIN GSHEGS PA LNGA'I BDAG NYID YIN NO ZHES GANG RTOG
PA DE NI RTOG

PA YIN NO; ,DE NYID LAS RAB TU PHYE STE RTOG PA 'DI NI DPYOD
PA'O, ,DE LTAR DPYAD PAS SHIN TU GSAL BAR MTHONG BA NI DGA' BA
GSUM PA STE, DE LTA BU'I RNAL 'BYOR LA ZHUGS PAS LUS SHIN TU
SBYANGS PA LA SOGS PA'I BDE BA GANG THOB PA DE NI BDE BAS BSDUS
PA BZHI PA'O, ,DE YANG

@268B DPAL GSANG BA 'DUS PA LAS, MDOR NA PHUNG PO LNGA RNAMS NI,
,SANGS RGYAS LNGAR NI RAB TU GRAGS, ,RDO RJE SKYE MCHED NYID DAG
KYANG, ,BYANG CHUB SEMS DPA'I DKYIL 'KHOR MCHOG ,SA YI KHAMS NI
SANGS RGYAS SPYAN, ,CHU YI KHAMS NI M'A MA K'I, ,ME YI KHAMS NI
GOS DKAR MO, ,SGROL MA

RLUNG DU RAB TU GRAGS, ,GZUGS DANG SGRA SOGS SNGAGS PA YIS, ,LHA
NYID DU NI RTAG TU BSGOM, ,ZHES GSUNGS PA YIN NO, ,RNAL 'BYOR PA
LA DBEN PA BSTAN PA'I PHYIR SHES DANG BYA BA LA SOGS PA GSUNGS
TE, SHES DANG NI MIG LA SOGS PA'I RNAM PAR SHES PA STE 'DZIN
PA'O, ,SHES

BYA NI PHUNG PO LA SOGS PA'I LHA STE GZUNG PA'O, ,BYUR BA NI DE
DAG RTOGS PA'O, ,ZAD PA NI GZUNG BA DANG 'DZIN PAS STONG PA NYID
DU SHES PA STE, DE LTA BU'I YE SHES KYI MTSAN NYID SEMS RTZE GCIG
PA LAS RANG SEMS LNGA PAR SHES PAR BYA ZHES BYA'O, ,RANG SEMS NI
SANGS RGYAS KUN GYI DNGOS PO

ZHI BA YIN TE, SKU DANG GSUNG DANG THUGS MI PHYED BAR GYUR PA'I
PHYIR RO, ,DE LTA BU'I DBEN PA GNYIS NI 'GRO BA KUN LA RANG BZHIN
GYIS GRUB NAS GNAS SO, ,DE YANG DPAL GSANG BA 'DUS PA LAS KHYED
KYIS SEMS LUS LTA BU DANG NGAG SEMS LTA BU DANG, SEMS TSIG TU
BRJOD PAR LTA BUR

SKYED CIG CES GSUNGS PA YIN NO, ,LUS RNAM PAR DBEN PA'I BSHAD PA
STE YAN LAG GNYIS PA'O,, ,,NGAG RNAM PAR DBEN PA LA RNAM PA GNYIS
TE, THA MAL PA LAS DBEN PA DANG RNAL 'BYOR PA LAS DBEN PA'O, ,THA
MAL PA LAS DBEN PA BSTAN PA'I PHYIR YE SHES LNGA ZHES BYA BA LA
SOGS PA

GSUNGS TE, SPYIR SEMS CAN GYI LUS LA RTZA BA'I RLUNG LNGA DANG
YAN LAG GI RLUNG LNGA STE BCU GNAS SO, ,DE YANG RDO RJE ZHES BYA
BA RNAL 'BYOR CHEN PO'I RGYUD LAS, ,SROG DANG THUR DU SEL BA
DANG, ME DANG MNYAM DU GNAS PA DANG, GYEN DU RGYU DANG, KHYAB
BYED DANG, RGYU BA DANG, RNAM PAR RGYU BA DANG, YANG DAG PAR RGYU

BA DANG, RAB TU RGYU BA DANG, NGES PAR RGYU BA DANG ZHES GSUNGS
PA YIN NO, ,RLUNG BCU PO DE DAG NI DBUGS DBYUNG BA DANG, RNGUB
PAR 'GYUR BA DANG, ME LONG LTA BU LA SOGS PA YE SHES LNGA'I RANG
BZHIN DU 'GYUR BA YIN PAS NA YE SHES LNGA'I RANG BZHIN DBUGS ZHES
BYA'O, ,RLUNG LA SOGS

@269A *, ,PA 'BYUNG BA LNGA'I BDAG NYID DU GYUR PA YIN PAS NA
'BYUNG BA LNGA'I NGO BO NYID DU'O, ,RLUNG DE RNAMS 'JUG PA DANG
GNAS PA DANG LDANG BA GSUM DU 'GYUR BAS NA GONG BU'O, ,DE YANG
AOm A'A:H'Um GSUM GYI GZUGS SU GYUR NAS ME'I DKYIL 'KHOR LA SOGS
NAS

GZUGS KYIS BYUNG NAS SO, ,BYUNG NAS, SNA YI RTZE MOR RAB TU BRTAG
,CES PA STE, KUN RDZOB KYI SNA SGO G-YAS PA LA SOGS PA'I RIM GYIS
BYUNG BAR RTAG CES PA'I DON TO, ,DE DAG JI LTAR BRTAG CE NA, RIN
CHEN ZHES BYA BA LA SOGS PA GSUNGS TE, 'JUG GNAS LDANG PA DANG
DBYER MED PA'I

YI GE GSUM NI DE BZHIN GSHEGS PA LNGA'I BDAG NYID YIN PA'I PHYIR
NA RIN CHEN NO, ,SKU MDOG GI BYE BRAG GIS DKAR PO LA SOGS PA'I
'OD ZER LNGA DANG LDAN PAS KHA DOG SNGA LNGA PA'O, ,'TSO BAR BYED
PA'I PHYIR DE NYID LA SROG CES BYA LA, LHUN GYIS GRUB PA'I TSUL
GYIS NYIN DANG MTSAN DU SPRO ZHING

SDUD PAS NA RTZOL PA ZHES BYA BAR YANG BSHAD PA STE, DE LTA BU'I
RDO RJE BZLAS PA BYED PAR BRTAG CING BSGOM MO ZHES BYA BA'I DON
TO, ,DE YANG GYEN DU RGYU BA'I RLUNG LKOG MAN GOS DKAR MO'I RANG
BZHIN GYIS ME'I DKYIL 'KHOR LA GNAS SHING KUN RDZOB KYI SNA SGO
G-YAS NAS RGYU BA NI DE BZHIN GSHEGS

PA 'OD DPAG TU MED PA'I BDAG NYID 'OD ZER DMAR PO'I NGO BO NYID
DE, LAS KYI RLUNG RNAMS DBANG PO'I SGOR SPRO BA DANG, BZA' BA LA
SOGS PA LCE'I RNAM PAR SHES PAS NYAMS SU MYONG BAR BYED DO, ,ME
DANG MNYAM DU GNAS PA LTE BA NA SGROL MA'I RANG BZHIN GYI RLUNG GI
DKYIL 'KHYOR LA

GNAS SHING SNA G-YON NAS RGYU BA NI DON YOD GRUB PA'I BDAG NYID
'OD ZER NAG PO'I NGO BO NYID DE, LAS NI BZA' BA LA SOGS PA DUS
MNYAM DU 'JU BAR BYED DO, ,THUR DU SEL BA GSANG BA NA SPYAN MA'I
RANG BZHIN GYI SA 'DI DKYIL 'KHYOR LA GNAS SHING SNA SGO GNYIS KA
LAS RGYU BA RIN

'BYUNG LDAN GYI BDAG NYID 'OD ZER SER PO'I NGO BO STE, RLUNG DANG
BSHANG GCI LA SOGS PA THUR DU SEL BA'I LAS BYED DO, ,SROG SNYING
GA NA M'A MA K'I'I RANG BZHIN GYI CHU'I DKYIL 'KHOR LA GNAS SHING
DAL ZHING RGYU BA PUL [*PHUL?] BA NI MI BSKYOD PA'I BDAG NYID 'OD ZER DKAR
PO'I NGO BO NYID

@269B DAG PA STE; RLUNG RNAMS DBANG PO'I SGOR SPRO BA DANG NANG
DU SDUD PA'I LAS BYED DO, ,KHYAB BYED TSIGS THAMS CAD LA GNAS PA
NI DE BZHIN GSHEGS PA RNAM PA SNANG MDZAD KYI BDAG NYID KUN LA
KHYAB PA'I 'OD ZER CAN NAM MKHA'I NGO BO NYID DE, GANG DANG GANG
BYUNG BA DE DANG DE'I DKYIL

'KHOR GYI TSUL DU 'BYUNG LA 'CHI BA'I TSE GTZO BO'I TSUL GYIS
'BYUNG BA STE, LUS KYI 'GRENG GUG DANG BSKYOD PA LA SOGS PA'I BYA
BA BYED DO, ,RLUNG DE DAG GI THUN MONG GI LAS NI RNAM PAR SHES
PA'I BZHON PA BYED DO, ,RGYU BA LA SOGS PA'I YAN LAG GI RLUNG
LNGA NI MIG LA SOGS PA'I

DBANG PO LNGA GO RIMS BZHIN DU GNAS NAS PHYI ROL GYI GZUGS LA
SOGS PA'I YUL GYI BYA BA BYED DO, ,DE LTA BU'I RLUNG THAMS CAD
KYI DE KHO NA NYID NI 'JUG GNAS LDANG BA GSUM YIN LA, 'JUG GNAS
LDANG BA GSUM NI AOm A'A: H'Um GSUM GYI BZHON PAR GYUR NAS MI
PHYED PA'I TSUL GYI SNYING GI

DKYIL 'KHOR GYI PADMA'I LTE BA LA GNAS PA'I MI SHIGS PA'I THIG LE
LAS LDANG BA H'Um DANG 'JUG PA AOm DANG GNAS PA A'A:'I RANG BZHIN
CHU'I DKYIL 'KHOR LA SOGS PA'I MTSAN NYID CAN KHA DOG DKAR MO LA
SOGS PA LA BRTEN TE, KUN RDZOB KYI SNA SGO G-YAS PA LA SOGS PA'I
RIM

GYIS PHYUNG NAS ZHI BA LA SOGS PA'I LAS LHUN GYIS GRUB PAS RDO
RJE BZLAS PA BYAS TE, SNGON GYI LAS KYI SGRIB PA THAMS CAD BYANG
BAR BYED DO, ,GZHAN YANG YI GE GSUM PO DE NYID KYIS BSKYED PA'I
RIM PA'I SKABS SU SNGAGS KYI LUS SKYED PAR BYED DO, ,THA MAL PA'I
DUS SU 'JUG PA DANG

GNAS PA DANG LDANG BA'I RIM GYIS LUS 'DZIN PAR BYED DO, ,DBANG PO
GNYIS SBYOR BA'I DUS SU KHA THUR DU BLTAS NAS GSANG BA'I SNA'I BU
GNAS SA BON GYI GZUGS KYIS BYUNG NAS SEMS CAN THAMS CAD SKYED PAR
BYED DO, ,LAS DANG PO PA'I DUS SU YI GE'I GZUGS SU BRTAGS NAS

NGAG GI BZLAS PA BYAS TE, PHYI'I KHA DOG LA SOGS PA LA BRTEN NAS
ZHI BA LA SOGS PA'I LAS BYED DO, ,RNAL 'BYOR PA KHA ZAS ZA BA'I
DUS SU SBYANG BA DANG RTOGS PA DANG 'BAR BAR BYAS TE BDUD RTZIR
BYED DO, ,DE DAG KYANG RNAL 'BYOR CHEN PO'I RGYUD RDO RJE PHRENG
BA LAS, SANGS RGYAS

@270A *, ,LNGA YI RANG BZHIN GNAS, ,SNA RTZE'I BU GA LAS BYUNG
BA'I, ,RLUNG LNGA STENG DU YANG DAG RGYU, ,LUS LA RTAG TU SBYOR
BAR 'GYUR, ,KUN RDZOB SNA LAS NGES 'BYUNG BA, ,G-YON DANG G-YAS
DANG GNYIG DANG, ,NGAL BAR RGYU DANG RNAM PA BZHI, ,NANG GI DUS
NI YIN PAR

BSHAD; ,G-YAS PA NAS NI 'BYUNG BA'I KHAMS, ,ME YI DKYIL 'KHYOR
NYID YIN TE, ,KHA DOG DMAR PO'I MCHOG 'DI NI, ,PADMA'I MGON PO
RGYU BA'O, ,G-YON PA NAS NI 'BYUNG BA'I KHAMS, ,RLUNG GI DKYIL
'KHOR 'BYUNG BA DAG ,LJANG SER DAG TU SNANG BA STE, ,LAS KYI

MGON PO RGYU BA'O, ,GNYIS KA LAS NI 'BYUNG BA'I KHAMS, ,GSER GYI
MDOG TU SNANG BA STE, ,DBANG CHEN GYI DKYIL 'KHOR NYID, ,RIN CHEN
MGON PO RGYU'O, ,DAL ZHING RGYU BA MED PA'I KHAMS, ,DAG PA SHEL
LTAR SNANG BA NI, ,CHU YI DKYIL 'KHOR NYID YIN TE, ,RDO RJE MGON
PO

RGYU BA'O; ,LUS KUN LA NI GNAS PA'I RLUNG, ,KHAMS 'DI KUN GYI
'KHOR 'BYUNG BA, ,RNAM SNANG MDZAD CHEN SKU YIN TE, ,'CHI BA'I
TSE NA GTZO BOR 'BYUNG, ,LKOG MA SNYING GA LTE BA DANG, ,GSANG
BA'I PADMAR 'GRO 'ONG STON, ,THUN PHYED KYI NI DUS DAG TU, ,GO
RIMS JI BZHIN GNAS PAR

BSTAN; ,DKYIL 'KHOR BZHI PO 'DI DAG NYID, ,MNYAM PAR GZHAG PAS
RANG NYID KYIS, ,ZLOS PA'I SNGAGS BZHI SBYOR BA NI, ,NYIN DANG
MTSAN DU RTAG PAR ZLOS, ,ZHES GSUNGS PA YIN NO, ,SNGAGS ZLOS PA'I
GRANGS NI NYIN ZHAG GCIG LA NYI KHRI CHIG STONG DRUG BRGYA ZLOS
SO, ,

DE LA THUN PHYED PA NYI SHU RTZA BZHI'O, ,THUN CHEN PO BCU GNYIS
SO, ,DBYUG SKOR DRUG GO, ,DE YANG RNAL 'BYOR CHEN PO'I RGYUD
DGONGS PA LUNG STON PA LAS, GOS DKAR LA SOGS BZLAS BSHAD PA,
,BRGYA PHRAG GNYIS DANG NYI SHU LNGA, ,BZHI PA LEGS PAR BSGRES PA
YIS, ,SBYOR BZHI

BSDUS PAS BRGYA PHRAG DGU, ,DGU BRGYA DAG TU GANG BSTAN PA, ,NYI
SHU RTZA BZHI'I RIM GYIS NI, ,DE NI SO SOR 'BYUNG BA LAS, ,NYI
KHRI CHIG STONG DRUG BRGYA'O, ,ZHES GSUNGS PA YIN NO, ,A'A LI
DANG K'A LI LAS BYUNG BA'I SPRUL LA SOGS PA'I SNGAGS THAMS CAD
KYI DE KHO NA NYID NI

@270B AOm A'A: H'Um GSUM YIN TE SNGAGS THAMS CAD BUD MED DANG
SKYES PA DANG MA NING GI TSUL GYIS YI GE GSUM PO DER 'DU BA'I
PHYIR RO, ,DE YANG DPAL GSANG BA 'DUS PA LAS, DE BZHIN GSHEGS PA
THAMS CAD KYI SKU DANG GSUNG DANG THUGS KYI GSANG SNGAGS THAMS
CAD KYI SNYING PO

SKUL BAR BYED PA ZHES BYA BA MCHOG TU GSANG BA 'DI NYID KYI SKU
DANG GSUNG DANG THUGS RDO RJE LAS TSIG MA NGES PAR BRJOD PAS
SNGAGS BSDUS PA 'DI LTA BU GSUNGS SO, ,AOm A'A:H'Um ZHES GSUNGS
PA YIN NO, ,RNAL 'BYOR LAS DBEN PA BSTAN PA'I PHYIR RANG SNGAGS
ZHES PA LA SOGS

PA GSUNGS TE, RANG SNGAGS NI AOm A'A:H'Um NGO, ,SNYING GAR BSAM
PA NI AOm A'A:H'Um GSUM 'JUG GNAS LDANG BA GSUM LA THIM, DE GSUM
YANG SNYING GA'I SROG CES BYA BA'I RLUNG LA THIM PAR BSGOM PA NI
RANG SNGAGS SNYING GAR BSAM PA'O, ,DE NAS NI SROG CES BYA BA'I
RLUNG YANG MI

SHIGS PA'I THIG LE LA THIM PAR BSGOM PAR BYA BA YIN PAS NA, SROG
NI THIG LER GYUR PAR GZHAG ,CES BYA'O, ,NGAG RNAM PAR DBEN PA
BSHAD PA STE YAN LAG GSUM PA'O,, ,,SEMS RNAM PAR DBEN PA LA RNAM
PA GSUM STE, SEMS RNAM PAR DBEN PA MA RTOGS

PA'I SKYON DANG, THA MAL PA LAS DBEN PA DANG, RNAL 'BYOR LAS DBEN
PA'O, ,SEMS RNAM PAR DBEN PA MA RTOGS PA'I SKYON BSTAN PA'I PHYIR
RANG DBANG ZHES GSUNGS SO, ,RANG NI GZUGS LA SOGS PA'I YUL GZUNG
BAR SNANG BA'O, ,DANG PO NI MIG LA SOGS PA'I RNAM PAR

SHES PA STE, ,RTEN GYI MING RTEN CAN LA BTAGS PA'I PHYIR RO, ,DE
NI 'DZIN PAR SNANG BA'O, ,GZUNG BA DANG 'DZIN PAR SNANG BA'I NGO
BO NYID NI STONG ZHING DBEN PA YIN PA LA, DE LTAR MA SHES PAS
GZUNG BA DANG 'DZIN PA RANG GI RNAM PAR RTOG PA LAS BYUNG BAS
SDUG BSNGAL GYI PHUNG PO CHEN POR

MNGON PAR GRUB NAS NGA'I LUS DANG NGA'I NGAG DANG NGA'I SEMS SO
ZHES BDAG TU RLOM PA DANG, NGAR SEMS PA LAS DGE BA DANG MI DGE BA
BYAS TE, DE'I 'BRAS BU RNAM PAR SMIN PA NYAMS SU MYONG NAS 'OD
GSAL DU 'JUG PA'I RIM GYIS PHUNG PO SPANGS TE, RLUNG GI KHAMS

@271A *, ,KYIS 'PHANGS NAS SRID PA BAR MA ZHES BYA BAR GYUR NAS
'GRO BA LNGA RNAMS SU GCIG NAS GCIG TU NYING MA TSAMS SBYOR BAS
LUS BLANGS SHING 'KHOR BA'I SDUG BSNGAL NYAMS SU MYONG BAR 'GYUR
RO, ,DE YANG, DGONGS PA BLA NA MED PA LAS, ,DE 'DRA'I RANG

BZHIN MA SHES PAS, ,MI SHES MUN PAS KHEBS PA RNAMS, ,DGE DANG MI
DGE'I LAS BYAS NAS, ,'GRO BA LNGAR NI 'KHOR BAR 'GYUR, ,MTSAMS
MED LA SOGS BYAS NAS NI, ,DMYAL BA LA SOGS 'TSED PAR 'GYUR,
,SBYIN SOGS DGE BA BYAS NAS NI, ,

MTHO RIS LA SOGS DAG TU 'GYUR, ,SKYE BA DPAG MED STONG PHRAG NI,
,DU MAR YANG DANG YANG THOB PA, ,'DI NI SNGON LAS RNAM SMIN ZHES,
,RMONGS PA RNAMS NI MYA NGAN BYED, ,CES GSUNGS PA YIN NO, ,THA MA
LA PA LAS DBEN PA BSTAN PA'I PHYIR RIN CHEN ZHES

GSUNGS TE, SEMS DBEN PAR SHES NA SANGS RGYAS KYI YE SHES RIN PO
CHE SKYE BA'I RGYU YIN PA'I PHYIR SEMS LA RIN CHEN ZHES BYA'O,
,DE YANG 'DA' KA YE SHES KYI MDO LAS, ,SEMS NI YE SHES 'BYUNG
BA'I RGYU, ,SANGS RGYAS GZHAN DU MA TSOL CIG ,CES

GSUNGS PA YIN NO, ,SEMS DE'I NGO BO JI LTA BUR ZHE NA, DE NI RANG
RIG PA TZAM MTSAN MA THAMS CAD DANG BRAL BA DMIGS SU MED PA'O,
,DE YANG DKON MCHOG BRTZEGS PA CHEN PO'I MDO LAS, ,'OD SRUNGS
SEMS NI YONGS SU BTZAL NA MI RNYED, MI RNYED PA DE MI

DMIGS SO, ,GANG MI DMIGS PA DE 'DAS PA MA YIN, MA 'ONGS PA MA YIN
DA LTAR BYUNG BA MA YIN NO ZHES BYA BA LA SOGS PA GSUNGS PA YIN
NO, ,DE LTA BU'I SEMS DE YANG DBYE NA RNAM PA GSUM DU GYUR TE,
SNANG BA DANG SNANG BA MCHED PA DANG SNANG BA THOB PA'AM,

SEMS DANG SEMS LAS BYUNG BA DANG MA RIG PA'AM, STONG PA DANG SHIN
TU STONG PA DANG SHIN TU STONG PA CHEN PO'AM, 'DOD CHAGS DANG
'DOD CHAGS BAR MA DANG 'DOD CHAGS DANG BRAL BA ZHES BYA'O, ,DE
GSUM RLUNG LA ZHON TE RLUNG DANG DBYER MED PAR GYUR NAS DBANG
PO'I LAM

@271B NAS SKAD CIG DANG THANG CIG DANG YUD TZAM DANG MIG BTZUMS
PA DANG THAL MO BRDABS PA TZAM DU BYUNG NAS, YUL THAMS CAD LA
DMIGS PAR 'GYUR RO, ,DE KHO NA NYID KYI TSE NA 'DOD CHAGS ZHES
BYA BA LA SOGS PA'I RANG BZHIN BRGYAD CU'I SEMS DE BZHIN DU
'BYUNG

'GYUR RO; ,DE YANG, DGONGS PA BLA NA MED PA LAS, ,RANG RIG TZAM
GYI YE SHES NI, ,NAM MKHA' 'DRA BAR MTSAN NYID MED, ,'ON KYANG DE
LA DBYE YOD DE, ,MTSAN MO NYIN MO MTSAMS BDAG NYID, ,SNANG BA
DANG NI SNANG BA MCHED, ,DE BZHIN SNANG BA NYER THOB PA, ,

SEMS NI RNAM PA GSUM BSHAD NAS, ,DE YI RANG BZHIN BSHAD PAR BYA,
,PHRA BA'I GZUGS CAN RLUNG DANG NI, ,YE SHES DAG NI 'DRES GYUR
PA, ,YUL RNAMS LA NI DMIGS PAR 'GYUR, ,GANG TSE SNANG BA LDAN
GYUR PA, ,RLUNG GI BZHON PAR GYUR PA YIN, ,

DE TSE RANG BZHIN DE THAMS CAD, ,MA LUS LUS PA MED PAR GYUR,
,RLUNG NI GANG DANG GANG GNAS PA, ,RANG BZHIN DE DANG RDO RJES
SPYOD, ,CES GSUNGS PA YIN NO, ,SNANG BA LA SOGS PA DE DAG GI
MTSAN NYID KYANG JI LTA BU ZHE NA, STON GYI ZLA BA'I DKYIL 'KHOR
'OD ZER NAM

MKHA' DRI MA MED PA LA KHYAB STE GSAL BA LTAR RANG BZHIN GYIS
GSAL BA'I RNAM PAR DNGOS PO MA LUS PA THAMS CAD LA DMIGS PAS NA
SNANG BA STE, DE LA NI SEMS DANG STONG PA ZHES KYANG BYA'O, ,STON
GYI NYI MA'I 'ONG ZER GYIS NAM MKHA' DRI MA MED PA LA KHYAB PA

LTAR SHIN TU GSAL ZHING DRI MA MED PA'I NGO BO NYID DU DNGOS PO
MA LUS PA LA DMIGS PAS NA SNANG BA MCHED PA STE, SEMS LAS BYUNG
BA DANG SHIN TU STONG PA ZHES KYANG BYA'O, ,MTSAMS KYI SMAG LA
BAB PA LTAR MTSAN MO'I DNGOS PO THAMS CAD MI SNANG BAR NUB

PA PHRA ZHING BDAG MED BA SROG DANG RTZOL BA RGYU BA MED PAS NA
SNANG BA THOB PA MA RIG PA STE, STONG PA CHEN PO ZHES KYANG
BYA'O, ,DE LTA MOD KYI DE GSUM CHAR YANG LUS DANG NGAG DANG SEMS
MED PA MTSAN MA'I DNGOS PO THAMS CAD DANG BRAL BA NYID DU RIG PAR
BYA'O, ,

@272A *, ,DE YANG RNAM PAR SNANG MDZAD MNGON PAR BYANG CHUB PA'I
RGYUD LAS, SEMS DE NI RANG BZHIN GYIS YONGS SU DAG PA YIN TE, DE
NI NANG NA YANG MED PHYI ROL NA YANG MED, GNYIS KYI BAR NA YANG
MI GNAS SO, ,GSANG BA'I BDAG PHO

SEMS DE NI DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS RNAMS KYIS MA GZIGS GZIGS PAR MI 'GYUR TE, SNGON
POR MA YIN, SER POR MA YIN, DMAR POR MA YIN, DKAR POR MA YIN, LE
BRGAN DU MA YIN, SHEL GYI

KHA DOG TU MA YIN, THUNG DUR MA YIN, RING BOR MA YIN, ZLUM POR MA
YIN, GRU BZHIR MA YIN, SNANG BAR MA YIN, MUN PAR MA YIN, BUD MED
DU MA YIN, SKYES PAR MA YIN, MA NING DU MA YIN, GSANG BA'I BDAG
PO SEMS DE NI 'DOD PA'I KHAMS KYI RANG

BZHIN DU MA YIN, GZUGS KYI KHAMS KYI RANG BZHIN DU MA YIN, GZUGS
MED PA'I KHAMS KYI RANG BZHIN DU MA YIN NO ZHES BYA BA LA SOGS PA
GSUNGS PA YIN NO, ,RNAL 'BYOR LAS DBEN PA BSTAN PA'I PHYIR, 'GOG
PA YIS, GZUNG PA 'DZIN PA YIN PAR

BSHAD; ,CES GSUNGS TE, DE YANG DANG POR RDO RJE DANG PADMA'I
SBYOR BA MED PAR RNAM PAR SHES PA GSUM MNGON DU BYA BAR MI NUS
TE, DE SKAD DU RNAL 'BYOR CHEN PO'I RGYUD YE SHES RDO RJE KUN LAS
BTUS PA LAS, SNGAGS DANG PHYAG RGYAS SNGON DU 'DUS BYAS PA'I RDO
RJE DANG

PADMA MNYAM PAR SBYOR BA MED PAR RNAM PAR SHES PA GSUM NYE BAR
BRTAG PAR MI NUS SO ZHES GSUNGS SO, ,DE BAS NA RDO RJE DANG PADMA
SBYOR BA LAS RTZA PHRAN STONG PHRAG BDUN CU RTZA GNYIS NAS BYANG
CHUB KYI SEMS RLUNG GIS BSKYOD NAS RTZA THAMS CAD 'DUS PA'I RDO
RJE'I RTZA BAR

PHYIN PA'I TSE SNANG BA'I YE SHES SKYE, RDO RJE'I SKYED PAR PHYIN
PA'I TSE SNANG BA MCHED PA'I YE SHES SKYE, BYANG CHUB KYI SEMS
RDO RJE'I RTZE MOR PHYIN BA'I TSE SNANG BA THOB PA'I YE SHES SKYE
BAS GANG DANG GANG SKYE BA DE DANG DE LA MNGON SUM DU BYA'O, ,DE
YANG 'DAS MA THAG PA'I RGYUD

@272B DE NYID LAS RDO RJE DANG PADMA SBYOR BA'I CHAGS PA LAS 'DOD
CHAGS DANG, 'DOD CHAGS BAR MA DANG, 'DOD CHAGS DANG BRAL BA'I YE
SHES SU SHES PAR BYA STE, DE'I PHYIR RNAM PAR SHES PA GSUM DU
GSUNGS SO ZHES BYA BA YIN NO, ,SEMS GANG SKYES PA DE THAMS CAD

'OD GSAL GYI BDE BAR BCUG PA NI 'GOG PA'I ZHES BYA'O, ,BDE BA DER
SEMS GZUNG BAR BYA BA YIN BAS NA GZUNG BA'O, ,BDE BA DES SEMS
'DZIN PA DE NYID GZUNG BA 'DZIN PA YIN PAR BSHAD CES BYA'O, ,DE
YANG, DGONGS PA BLA NA MED PA LAS, ,JI LTAR

SPRIN NI SNA TSOGS SHING, ,MDOG DANG DBYIBS NI THA DAD PA, ,NAM
MKHA'I DBYINGS SU BYUNG NAS NI, ,DE NYID DU NI THIM PAR 'GYUR,
,DE BZHIN RANG BZHIN THAMS CAD NI, ,SNANG BA GSUM GYI RGYU BABS
PA, ,MA LUS YUL LA ZHUGS NAS NI, ,'OD GSAL BAR NI

'JUG PAR 'GYUR, ,ZHES GSUNGS PA YIN NO, ,DE LTAR SEMS KYI BDE BA
SNGON DU BYA BA'I THABS SHES NA 'KHOR BA LAS MYUR DU GROL BAR
'GYUR TE, DE YANG RGYUD DE NYID LAS, RDO RJE PADMA SBYAR BA LAS,
,RANG BZHIN SNANG BA'I TSUL GYIS NI, ,GANG ZHIG SKYE BA NYON
MONGS

PA; ,DE NYID SHES NA YE SHES CAN, ,SRID PA'I GZEB LAS GROL BAR
'GYUR, ,ZHES BYA BA DANG, SDE SNOD GSUM GYI TSUL LAS, ,GCIG TU
'GRO ZHING RING DU RGYU, ,LUS MED DBANG BO'I PHUG NA GNAS, ,'DUL
BAR DKA' BA'I SEMS 'DUL BYED, ,BDUD KYIS

BCINGS PA LAS GROL 'GYUR, ,ZHES GSUNGS PA DANG, GTZUG TOR CAN GYI
MDO LAS KYANG, NYON MONGS PA'I MDUD PA GROL BAR 'DOD PAS KHONG
NAS KHROL BAR BYA'O ZHES GSUNGS PA YIN NO, ,SEMS RNAM PAR DBEN PA
BSHAD PA STE YAN LAG BZHI PA'O,, ,,

KUN RDZOB KYI BDEN BA BSTAN PA'I PHYIR, SO SOR SNANG BA DE LAS
SKYES, ,ZHES GSUNGS TE, DE LA KUN RDZOB KYI BDE BA NI BDAG BYIN
GYIS BRLAB PA'I MAN NGAG GIS LHA'I SKUR SPRUL PA'O, ,DE YAD RANG
GI SEMS YANG DAG PA JI LTA BA BZHIN SHES PA LAS

@273A *, ,BYUNG BA STE, 'DI LTAR NANG GI 'OD GSAL BA MA RIG PA
RLUNG LA ZHON TE BYUNG, MA RIG PA LAS BYUNG BA'I SEMS LAS BYUNG
BA DANG SEMS KYI SNANG BA RLUNG DANG DBYER MED BA YE SHES TZAM DU
SNANG BA 'OD ZER LNGA DANG BCAS PA LAS SGYU MA LTA BU'I LHA'I SKU
'BYUNG

BAR BSAM MO, ,DE NYID LA YID KYI LUS ZHES KYANG BYA'O, ,DE BAS NA
'PHAGS PA DE KHO NA NYID BSDUS PA'I RGYUD LAS RIGS KYI BU MNYAM
PAR ZHOG LA RANG GI SEMS LA SO SOR RTOGS SHIG CES GSUNGS PA DANG,
BSAM GTAN GYI SGO'I MDO LAS KYANG, ,PHYI

ROL GYI MTSAN MAS SGRUB PAR BYED PA NI BSKAL PA GRANGS MED PAS
KYANG THOB PAR MI NUS SO, ,NANG GI SEMS KYI TSOR BA'I NGO BO NYID
RIG NA YUD TZAM GYIS BLA NA MED PAR 'TSANG RGYA'O ZHES GSUNGS PA,
BYANG CHUB KYI SDE SNOD KYI MDO LAS KYANG, SEMS YUD TZAM GYIS
SHES

RAB DANG LDAN PAS BLA NA MED PA'I BYANG CHUB TU 'TSANG RGYA'O
ZHES GSUNGS PA YIN NO, ,DE LTAR BDAG BYIN GYIS BRLABS PA'I MAN
NGAG GIS BDAG NYID RDO RJE SEMS DPA'I SKUR SBRUL PA NI RTZIG PA'I
RAS KYI SKU'I GZUGS BRNYAN ME LONG GI NANG DU SNANG BA LTA BU
STE, SKU BLTA BAS CHOG MI SHES

PA'I MTSAN DANG DPE BYAD BZANG PO BRGYAD CUS SO SOR GSAL ZHING
SKU MDOG 'JA' TSON LTAR SNANG BAS NA SO SOR SNANG BA ZHES BYA'O,
,DE YANG YE SHES RDO RJE KUN LAS BTUS PA'I RGYUD LAS, SEMS DANG
SEMS LAS BYUNG BA'I RNAL 'BYOR CHEN PO NI BDE BA CHEN PO'I TING
NGE 'DZIN TO, ,DE NI

SGYU MA'I DPES NYE BAR MTSON TE, DE BAS NA SANGS RGYAS KYI ZHING
GANGG'A'I KLUNG GI BYE MA SNYED KYI DE BZHIN GSHEGS PA NI SGYU MA
LTA BU DANG, CHU ZLA LTA BU DANG, MIG YOR LTA BU DANG, RMI LAM
DANG, BRAG CA DANG, DRI ZA'I GRONG KHYER DANG, MIG 'PHRUL DANG,
DBANG PO'I GZHU DANG, GLOG DANG, CHU'I

CHU BUR DANG, ME LONG GI GZUGS BRNYAN LTA BU STE, SGYU MA'I DPE
BCU GNYIS KYIS BDE BA CHEN PO'I TING NGE 'DZIN NYE BAR MTSON PA
YIN NO ZHES GSUNGS PA DANG, RNAM PAR SNANG MDZAD MNGON PAR BYANG
CHUB PA'I RGYUD LAS KYANG, 'JA' TSON LTA BU'I LUS DAG NI, ,DE
NYID BSGOMS

@273B PAS THOB PAR 'GYUR, ,ZHES GSUNGS PA YIN NO, ,BDAG 'BA' ZHIG
DE LTAR SGOM PAR MA ZAD KYI CHOS THAMS CAD SGYU MA LTA BUR SHES
PAR BYA'O, ,SGYU MA LTA BU'I TING NGE 'DZIN DE YANG DE BZHIN
GSHEGS PA THAMS CAD KYI MAN NGAG GSANG BA YIN PA DANG, SHES RAB
CAN NGA RGYAL

BCAG PAR BYA BA'I PHYIR YAN LAG LNGAR MTHAR SPANGS TE GZHAG PA
YIN NO, ,DE LTAR SGYU MA LTA BU'I TING NGE 'DZIN LA GNAS PAS 'OD
GSAL BSGOMS NAS DE LAS 'OD GSAL GYI YE SHES SKYE BAR 'GYUR BAS NA
DE LAS SKYES ZHES GSUNGS PA YIN NO, ,KUN RDZOB KYI BDEN PA

BSHAD PA STE YAN LAG LNGA PA LAS PHYE'O,, ,,DON DAM PA'I BDEN PA
LA GNYIS TE, PHYI'I MNGON PAR BYANG CHUB PA DANG, NANG GI MNGON
PAR BYANG CHUB PA'O, ,PHYI'I MNGON PAR BYANG CHUB PA LA BZHI STE,
JI SRID THO RANGS KYI THUN MTSAMS NAS NYI MA SHAR BA'I BAR DE
SRID DU NI

LUS DANG NGAG DANG YID DANG BRAL BA THAMS CAD STONG PA'I MTSAN
NYID DO, ,GANG GI TSE NYI MA SHAR NAS NYI MA YOD PA DE'I TSE NI
SNANG BA MCHED PA SHIN TU STONG PA'O, ,JI SRID NYI MA NUB PA NAS
ZLA BA MA SHAR BA'I BAR DE SRID NI MA RIG PA STONG PA CHEN PO'O,
,JI SRID DU ZLA BA SHAR BA NAS THO RANGS KYI THUN

MTSAMS DE SRID DU NI SNANG BA THOB PA STONG PA'I MTSAN NYID DO,
,GANG NANG GI MNGON PAR BYANG CHUB PA LA RNAM PA GNYIS TE, THUN
MONG DANG THUN MONG MA YIN PA'O, ,THUN MONG NI SEMS CAN THAMS CAD
KYI SNYING GA'I DKYIL 'KHOR NA MI SHIGS PA'I THIG LE DE BZHIN
GSHEGS

PA'I SNYING PO RANG BZHIN GYIS 'ONG GSAL BA MI G-YO BA CHOS THAMS
CAD KYI RGYUR 'GYUR BA RANG BZHIN GYIS GRUB NAS GNAS SO, ,DE YANG
DE BZHIN GSHEGS PA'I SNYING PO'I MDO LAS, DE BZHIN GSHEGS BA'I
SKU YE SHES DANG LDAN PA SBYIN DANG LDAN PA SEMS CAN THAMS CAD
KYI

LUS KYI NANG NA JI LTA BA BZHIN MI G-YO BAR BZHUGS SO ZHES GSUNGS
PA DANG, LANG KAR GSHEGS PA'I MDO LAS KYANG, DE BZHIN GSHEGS PA'I
SNYING PO DE RANG BZHIN GYIS 'OD GSAL BA RNAM PAR DAG PA THOG MA
NAS RNAM PAR DAG PA'I MTSAN NYID MTSAN SUM CU RTZA GNYIS DANG,
DPE BYAD

@274A *, ,BZANG PO BRGYAD CU DANG LDAN PA, SEMS CAN THAMS CAD KYI
LUS KYI NANG NA MCHIS SO ZHES GSUNGS PA DANG, GSER 'OD DAM PA'I
MDO LAS, DE BZHIN GSHEGS PA'I SNYING PO MTSAN MA THAMS CAD RNAM
PAR DAG PA STE, DPER NA GSER GYI RANG BZHIN YE NAS DAG PA DANG,

CHU'I RANG BZHIN YE NAS DAG PA DANG, NAM MKHA'I RANG BZHIN YE NAS
DAG PA MED PA MA YIN PA DE BZHIN DU CHOS THAMS CAD KYI YE NAS DAG
PA'ANG MED PA MA YIN NO ZHES GSUNGS SO, ,THUN MONG MA YIN PA NI
SANGS RGYAS THAMS CAD KYI MAN NGAG THEG PA CHEN PO'I YUL MA YIN
PA

GSANG BA'I 'ANG GSANG BA CHEN PO YIN PA DE'I PHYIR YAN LAG LNGA
PA DANG, DRUG PA GNYIS SU DKRUGS TE GSUNGS PA YIN NO, ,DE YANG
RNAL 'BYOR CHEN PO'I RGYUD LHA MO BZHIS ZHUS PA LAS, SNYING PO
SHIN TU SNYING PO MCHOG ,GANG DE KUN BDAG LA GNAS PA'I, ,SANGS
RGYAS

KUN GYI GSANG CHEN NI, ,LHA MO KHYOD LA BSHAD PAR BYA, ,ZHES
GSUNGS PA YIN NO, ,GSANG BA DE YANG RIL POR 'DZIN PA DANG, RJES
SU GZHIG PA'I BSAM GTAN GNYIS KYIS MNGON DU BSTAN TE, DE LA RIL
POR 'DZIN PA'I BSAM GTAN BSTAN PA'I PHYIR THABS

DANG SHES RAB SNYOMS PAR 'JUG PA ZHES GSUNGS TE, DANG POR SHES
RAB MTSAN DANG LDAN PA BSLAB PA LA 'BYONGS PA DANG, DUS MNYAM DU
SGYU MA LTA BU'I LHA'I TING NGE 'DZIN LA SNYOMS PAR ZHUGS LA
'KHYUD PA DANG 'O BYED PA DANG, MA MCHU 'JIB PA DANG, THAL MO
BRDAB PA

PA DANG, SO DANG SEN MOS 'DEBS PA DANG, NU MA NYED PA DANG,
'PHYANG THAG DANG, BRGYAD BA DANG, GRONG GI BYA BA DANG, MU TIG
GI PHRENG BA DANG, DPUNG RGYAN DANG, GDU BU DANG, RKANG GDUB KYI
SGRA DANG LDAN PAR YUL DANG DBANG PO STE RDO RJE DANG PADMA MNYAM
PAR SBYOR BA LA THABS

DANG SHES RAB SNYOMS PAR 'JUG PA ZHES BYA'O, ,DE LTAR SNYOMS PAR
'JUG PA'I DGA' BAS MGO BO NAS RKANG PA'I BAR DU GNAS DGU LA SOGS
PA NA GNAS PA'I BYANG CHUB KYI SEMS RTZA PHRAN STONG PHRAG BDUN
CU RTZA GNYIS NAS DRANGS NAS DREGS PA DANG, RUS SBAL

@274B PA DANG, ZLA BA GANG BA STE, RTZA SBUBS GSUM SOR MO GSUM
GYIS BSKYOD CING RAB TU BSKUL BAS MGO BO NAS RKANG PA'I BAR GYI
PHUNG PO DANG KHAMS DANG SKYE MCHED KYI NGO BO NYID KYI DE BZHIN
GSHEGS PA THAMS CAD KYANG 'DOD CHAGS CHEN PO'I MES ZHU BAR GYUR
NAS DNGUL CHU DRI

MA MED PA LTA BUR MCHOG TU DGA' BA'I BDE BA CHEN PO BYANG CHUB
KYI SEMS 'OD GSAL BA SHIN TU GSAL ZHING DANG BA YE SHES LNGA'I
NGO BO YUNGS KAR GYI [*GYI] PHYED TZAM 'OD ZER SNA TSOGS 'BAR BA SNYING
GA'I DBUS NA YUNGS KAR CHE BA'I TSAD TZAM PADMA DKAR PO 'DAB MA
BRGYAD KYI LTA BA NA

THUN MONG GI DON DAM PA GNAS PA LA ME LONG LA KHYAB PA'I DBUGS
RIM GYIS DBUS SU 'DU BA LTAR BSDUS TE THIM NAS THUN MDO DANG THUN
MONG MA YIN PA CHU DANG 'O MA LTAR DBYER MED PA'I BDE BA CHEN PO
DANG LDAN PA'I BSAM GTAN DE LA RAB TU GNAS TE, YANG DAG PA'I
MTHA' LA

'JUG PAR BYA'O, ,DE YANG LHA MO BZHIS ZHUS PA LAS PHRA MO DANG
THIG LE GSUNGS PA, BYANG CHUB SEMS DAG 'OD GSAL BA, ,ZLA BA SHES
DANG MNYAM PA'I 'OD, ,DE NYID YE SHES LNGA YI DNGOS, ,YUNGS KAR
CHE BA'I 'BRU TSAD TZAM, ,DE YI DBUS SU BZHUGS PA'I

LHA; ,MI GSAL GSAL BA'I GZUGS CAN TE, ,PHYED TSAD TZAM GYI PHRA
MO MCHOG ,YID KYI DNGOS PO THIG LE'I GZUGS, ,RTAG TU SNYING GA'I
DBUS GNAS PA, ,'OD ZER CHEN PO 'BAR BA CAN, ,JI SNYED DU NI DGU
YI BAR, ,DPRAL BAL GNAS RKANG MTHIL BAR, ,THIG

LE KHO NAR BSDU BA STE, ,LTE BA'I DBUS SU RNAM PAR GNAS, ,ZHES
GSUNGS PA 'DIS GSAL BAR BSTAN PA DANG, RDO RJE DKYIL 'KHOR RGYAN
CES BYA BA'I RGYUD LAS KYANG, SNYING GA'I DBUS SU MI SHIGS PA,
,'BAR ZHING MAR ME DAG DANG MTSUNGS, ,MI 'GYUR MCHOG

TU PHRA PA STE, ,AA NI GTZO BO DAM PA'O, ,ZHES GSUNGS PA DANG,
DPAL GSANG BA 'DUS PA LAS KYANG, RIN CHEN KHA DOG SNA LNGA PA,
YUNGS KAR GYI NI 'BRU TSAD TZAM, ,SNA YI RTZE MOR NAN TAN DU, ,DE
NYID SBYOR BAS RTAG TU BSGOM, ,ZHES GSUNGS PA DANG, 'DUS PA'I

@275A *, ,RGYUD PHYI MA LAS KYANG, SANGS RGYAS KUN DNGOS ZHI BA
NI, ,'GRO BA KUN LA RANG BZHIN GNAS, ,YE SHES LNGA YI RANG BZHIN
DBUGS, ,'BYUNG BA LNGA YI NGO BO NYID, ,GONG BU'I GZUGS KYIS
PHYUNG NAS NI, ,SNA YI RTZE MOR RAB TU BRTAGS, ,RIN CHEN KHA DOG
SNA LNGA

PA; ,SROG DANG RTZOL BA ZHES SU BSHAD, ,RANG SNGAGS SNYING GAR
BSAMS NAS NI, ,SROG NI THIG LER GYUR PAR GZHAG ,CES GSUNGS PA'I
DON NI LUNG DE DAG LAS MTHAR THUG PA'I DON GYIS BSHAD PA NI DE
LTA BU YIN NO, ,LHAG PA'I BYANG CHUB KYI SEMS GSANG BA'I RDO
RJE'I GNAS

NAS PADMA'I SNA RTZER YIG 'BRUR GYUR PAR BSAMS TE, PHYUNG BA NI
SBAS PA'I DON GYIS BSHAD PA YIN NO, ,STENG GI SNA RTZER RDO RJE
LA SOGS PA'I MTSAN MA LA YIG 'BRU BSAMS BA NI SPYI'I DON GYIS
BSHAD PA YIN NO, ,KUN RDZOB KYI SNA SGO G-YAS PA LA SOGS PA NAS
RLUNG

DANG SNGAGS KYI DE KHO NA NYID 'BYUNG BAR BSTAN PA NI NGES PA'I
DON GYIS BSHAD PA YIN NO, ,RNAM PA GCIG TU NA YE SHES KYI SNA
RTZER BDE BA CHEN PO'I BSAM GTAN DE MI THUB PA 'DRA NA GSANG BA'I
PADMA'I SNA RTZER BSAM PAR BYA STE, THIG LE BYANG CHUB KYI SEMS
BDE BA CHEN PO DES RDO RJE'I RTZA

BAR PHYIN PA'I TSE SNANG BA'I YE SHES SKYE, RDO RJE'I RKED PAR
PHYIN PA'I TSE SNANG BA MCHED PA'I YE SHES SKYE, RDO RJE'I RTZE
MOR PHYIN PA'I TSE SNANG BA THOB PA'I YE SHES SKYE, SANGS RGYAS
RIN CHEN GAB TSER PHYIN PA'I TSE 'OD GSAL GYI YE SHES SKYE BDE LA
RAB TU GNAS TE YANG DAG PA'I MTHA'

LA 'JUG PAR BYA'O, ,RJES SU GZHIG PA'I BSAM GTAN BSTAN PAR BYA
BA'I PHYIR DNGOS PO THAMS CAD CES BYA BA LA SOGS PA GSUNGS TE,
BYANG CHUB KYI SEMS MI SHIGS PA'I THIG LE LAS SNANG BA THOB PA
DANG, SNANG BA MCHED PA DANG, SNANG BA'I RIM PAS 'OD ZER LNGA
'BYUNG BAS

RGYU BA DANG MI RGYU BA'I DNGOS PO THAMS CAD LA KHYAB PAS DANG
POR 'OD GSAL BAR BYAS TE, MI SHIGS PA LA BSDU BA YIN PAS NA DNGOS
PO THAMS CAD MDOR BSDU NA'O, ,GONG BU'I TSUL GYIS BSDUS NAS NI,
,ZHES PA NI BYANG CHUB KYI SEMS 'OD KYI GONG BU'I TSUL DE LTA BU

@275B DE NYID KYIS BSDUS NAS DE NYID LA THIM PA'O, ,DE'I RJES SU
BDAG GI SA'I KHAMS LA SOGS PA MI SHIGS PA LA THIM PAR BSGOMS PA
BSTAN PA'I PHYIR, MTSAN MA NYER 'DZIN 'BYUNG BAR 'GYUR, ,ZHES PA
LA SOGS PA GSUNGS PA STE, DE LA MTSAN MA RNAMS KYI

NYE BAR 'DZIN PA NI MTSAN MA SNANG BA'O, ,'BYUNG BAR 'GYUR BA NI
SKYE BAR 'GYUR BA'O, ,MTSAN MA'I KHAMS NI RNAM PA LNGAR, ,BYANG
CHUB RDO RJES GSUNGS PA YIN, ,ZHES PA NI DANG POR SA CHU LA THIM
PAR GYUR PA LAS SMIG RGYU DANG SNANG BA SKYE BAR 'GYUR BA NI DANG
PO'O, ,DE BZHIN

DU CHU ME LA THIM PAR GYUR PA LAS DU BA LTA BU STE GNYIS PA'O,
,ME RLUNG LA THIM PAR GYUR PA LAS NAM MKHA' LTAR SNANG BA STE
GSUM PA'O, ,KHAMS PHRA BA SNANG BA LA THIM, SNANG BA MCHED PA
SNANG BA THOB LA THIM PAR GYUR PA LAS MAR ME LTAR 'BAR BA STE
BZHI PA'O, ,SNANG BA

THOB PA 'OD GSAL DU CHU LA CHU THIM PA'AM MAR LA MAR THIM PAR
GYUR PA LA NI SEMS NI 'GOG PA'I RDO RJER GYUR ZHES BYA'O, ,DER
GYUR PA LAS SPRIN MED PA'I NAM MKHA' LTA BUR RTAG TU SNANG BA 'OD
GSAL NYI MA DANG ZLA BA DANG ME DANG NOR BU'I 'OD LTAR SHIN TU
GSAL BA DON DAM

PA'I MTSAN NYID YE SHES KYI MIG GIS MTHONG BAR 'GYUR TE, DE NI
MTSAN MA LNGA PA'O, ,DE YANG LAS KYI MTHA' RNAM PAR 'BYED PA LAS,
DANG POS NI CHU LA THIM, ,CHU YANG ME LA THIM PAR GYUR, ,ME NI
RLUNG LA THIM PAR GYUR, ,RLUNG YANG RNAM PAR SHES LA 'JUG ,RNAM
SHES

GZUNG BA DE NYID NI, ,'OD GSAL BAR YANG 'JUG PAR 'GYUR, ,ZHES
GSUNGS PA YIN NO, ,DE LTAR RNAM PAR SHES PA GSUM RNAM PAR DAG
STE, STONG PA BZHI GCIG TU GYUR PA LA NI 'OD GSAL CHEN PO DANG,
DON DAM CHEN PO DANG, CHOS KYI DBYINGS DANG, DE BZHIN NYID DANG,

BYANG CHUB KYI SEMS BDE BA CHEN PO DANG, SHES RAB KYI PHA ROL TU
PHYIN PA DANG, MYA NGAN LAS 'DAS PA DANG, SANGS RGYAS DANG, LAS
DANG SKYE BA LAS RNAM PAR GROL BA DANG, THAMS CAD STONG PA DANG,
MNGON PAR BYANG CHUB PA DANG, YANG DAG PA'I MTHA' ZHES BYA'O,
,DON

@276A *, ,DAM PA'I BDEN PA BSHAD PA STE YAN LAG LNGA PA'O,,
,,ZUNG 'JUG GI TING NGE 'DZIN BSTAN PAR BYA BA'I PHYIR, BRTAN
'GYUR ZHES BYA BA LA SOGS PA GSUNGS PA STE, BRTAN 'GYUR NI YANG
DAG PA'I MTHA' STE BRTAN PAR 'GYUR BA'O, ,RDO RJE'I LAM YANG DAG
PA'I

MTHA' DE NYID YIN PAS DE NAM MKHA'I KHAMS SU STE, 'JIG RTEN GYI
KHAMS THAMS CAD DU SPRO BAR BYA'O, ,CI 'DRA BA SPRO BAR BRTAN PAR
BYA BA'I PHYIR, RJES SU DRAN ZHES BYA BA LA SOGS PA GSUNGS TE,
GANG SNGON RJES SU DRAN PA'I SMIG RGYU LTA BU LA SOGS PA'I RNAM
PAR

YANG DAG PA'I MTHA' THOB PA DE DANG 'DRA BA'I SNANG BA THOB PA
STONG PA CHEN PO MUN PA LTA BU'I DO BO NYID LAS SNANG BA SPRO BAR
BYA'O, ,DE LAS SNANG BA MCHED PA SHIN TU STONG PA NYI MA'I 'OD
ZER LTAR TSA BA'I NGO BO NYID KYI SNANG BA SPRO BAR BYA'O, ,DE
LAS SNANG BA STONG BZLA BA'I 'OD ZER LTAR BSIL BA'I NGO BO NYID
KYI SNANG BA

SPRO BAR BYA'O, ,SPRO BA DE LA RJES SU DRAN PA ZHES KYANG BSHAD
DO, ,DE YANG DPAL MCHOG DANG PO LAS, ,NAM MKHA' LAS NI NAM MKHA'
'BYUNG, ,THAMS CAD STONG PA NAM MKHA' CHE, ,ZHES GSUNGS PA YIN
NO, ,DE LTAR STONG PA BZHI GCIG TU GYUR PA LA NI NAM MKHA'I SNA
TSOGS SNANG BA LTA

BUS 'JIG RTEN GYI KHAMS THAMS CAD SNANG BAR BYAS TE, MNGON DU
GYUR PA DE'I TSE NI ZUNG 'JUG GI TING NGE 'DZIN LA GNAS PA DANG,
DPA' BAR 'GRO BA'I TING NGE 'DZIN LA GNAS PA DANG, RDZOGS PA'I
TING NGE 'DZIN LA GNAS PA DANG, RNAM PAR MI RTOG PA'I TING NGE
'DZIN LA GNAS PA DANG,

CHOS KYI DBYINGS RNAM PAR DAG PA DANG, SBYANG BA BYAS PA DANG,
RDZOGS PAR SANGS RGYAS PA DANG, GNYIS SU MED PA'I YE SHES DANG,
DE KHO NA NYID DANG BLA NA MED PA YANG DAG PAR RDZOGS PA'I BYANG
CHUB DANG, MI GNAS PA'I MYA NGAN LAS 'DAS PA DANG, CHOS THAMS CAD
KYI DE BZHIN

NYID DANG ZHES BYA'O, ,SLOB BZHIN PA'I RNAL 'BYOR BA'I TING NGE
'DZIN DE LTA BU LA ZHUGS PAS KYANG 'DOD CHAGS DANG BCAS PA'I LAM
GYI SPYOD PA LA SOGS PA GANG YANG RUNG BA GNYIS SU MED PA'I DON
GYIS SPYAD PAR BYA'O, ,JI SRID DANG PO SEMS BSKYED PA NAS BZUNG
TE, ZUNG 'JUG GI TING NGE

@276B 'DZIN 'DI MNGON SUM DU MA GYUR PA'I BAR DE SRID DU NI BSLAB
PAR BYA BA'I BAR LAM YIN PAR SHES PAR BYA'O, ,DE YANG DPA' BAR
'GRO BA'I TING NGE 'DZIN GYI MDO LAS, GANG GIS DPA' BAR 'GRO BA'I
TING NGE 'DZIN THOB PA'I SKYES BU DAM PA DE DAG NI SANGS RGYAS
THAMS CAD KYI YUL

DU MCHIS PA LAGS SO, ,RANG DBANG GI YE SHES LA DBANG BGYID PA
LAGS SO, ,GANG GIS DPA' BAR 'GRO BA'I TING NGE 'DZIN 'DI MA THOB
PA'I PHYIR BYANG CHUB SEMS DPA' DE LA NI MNGON PAR SHES PA THOB
PA ZHES NGA MI SMRA'O, ,DPA' BAR 'GRO BA'I TING NGE 'DZIN 'DI MA
THOB PA'I PHYIR, BYANG CHUB

SEMS DPA' DE LA NI SBYANG BA BYAS PA ZHES NGA MI SMRA'O, ,DPA'
BAR 'GRO BA'I TING NGE 'DZIN 'DI MA THOB PA'I PHYIR, BYANG CHUB
SEMS DPA' DE LA NI SBYIN PA DANG TSUL KHRIMS DANG BZOD PA DANG
BRTZON 'GRUS DANG BSAM GTAN DANG SHES RAB DANG LDAN PA ZHES NGA
MI SMRA'O, ,DPA' BAR 'GRO BA'I TING

DE 'DZIN 'DI MA THOB PA'I PHYIR BYANG CHUB SEMS DPA' DE LA NI
MANG DU THOS PA ZHES BA MI SMRA'O, ,DPA' BAR 'GRO BA'I TING NGE
'DZIN 'DI MA THOB PA'I PHYIR BYANG CHUB SEMS DPA' DE LA NI SPOBS
PA DANG LDAN PA ZHES NGA MI SMRA'O, ,RIGS KYI BU DE BAS NA LAM
THAMS CAD KYI MCHOG NGES PAR

'BYUNG BAR 'DOD PA'I BYANG CHUB SEMS DPAS RLOM SEMS THAMS CAD MED
PA'I PHYIR DPA' BAR 'GRO BA'I TING NGE 'DZIN 'DI LA BSLAB PAR
BYA'O ZHES GSUNGS PA YIN NO, ,ZUNG 'JUG GI TING NGE 'DZIN BSHAD
PA STE, YAN LAG LNGA PA LAS PHYE BA'O,, ,,LHUN GYIS

GRUB PA'I LAM BSTAN PAR BYA BA'I PHYIR DBUS ZHES BYA BA LA SOGS
PA GSUNGS TE, DBUS NI CHOS KYI SKU LA BYA STE, MTHA' THAMS CAD
DANG BRAL BA'I PHYIR RO, ,CHOS KYI SKU NI DPA' BAR 'GRO BA'I TING
NGE 'DZIN THOB NAS RING POR MI THOGS PAR THOB PAR 'GYUR RO, ,DE

YANG GTZUG TOR GYI MDO LAS, ,BSKAL BAR BSAGS PA'I MTSAN MA PHYIN
CI LOG ,MA SPANGS PAR YANG DPA' BAR 'GRO BA YIS, ,BRGYAN PA'I
RGYAL PO 'DI NI YUN RINGS MTHAR, ,MI THOGS CHOS KYI SKU YANG
RDZOGS PAR 'GYUR, ,

@277A *, ,ZHES GSUNGS PA YIN NO, ,DE LA YUN RINGS MTHAR MI THOGS,
,ZHES BYA BA'I SGRAS NI SKAD CIG MA DANG PO LA DPA' BAR 'GRO BA'I
TING NGE 'DZIN THOB NAS SKAD CIG MA GNYIS PA LA BYANG CHUB DANG
THAMS CAD MKHYEN PA'I YE SHES SKYE STE, SKAD CIG MA GSUM PA LA

CHOS KYI SKU'I MING THOB PAR 'GYUR BA YIN PAR MNGON NO, ,BYANG
CHUB DANG THAMS CAD MKHYEN PA NI CHOS THAMS CAD KYI DE BZHIN NYID
LA DMIGS PA'I KHAMS PHRA BA DANG DBYER MED PA'I YE SHES LNGA LHUN
GYIS GRUB PA'I TSUL GYIS SKYE'O, ,DE YANGS SANGS RGYAS KYI SA'I
MDO LAS, BYANG CHUB NI MNYAM PA

NYID KYI YE SHES SO, ,THAMS CAD MKHYEN PA NI SO SOR RTOG PA'I YE
SHES LA SOGS PA YIN NO ZHES GSUNGS PA YIN NO, ,BYANG CHUB DANG
THAMS CAD MKHYEN PA ZHES BYA BA'I YE SHES LNGA PO 'DI YANG 'DIR
CHOS THAMS CAD KYI DE BZHIN NYID LA DMIGS PAR MTSUNGS PA'I PHYIR
NGO BO NYID GCIG PA YIN NO, ,

DE YANG RNAM PAR SNANG MDZAD MNGON PAR BYANG CHUB PA'I RGYUD LAS,
BYANG CHUB DANG RNAM PA THAMS CAD MKHYEN PA 'DI GNYIS NI GNYIS SU
MED CING GNYIS SU BYAR MED DO ZHES GSUNGS PA YIN NO, ,CHOS KYI
SKU'I NGO BO NYID NI NAM MKHA' 'AM GRIB MA LTAR GCAD DU MED CING
GZHIG TU MED PA, ,ZAG PA MED PA NYON

MONGS PA'I SGRIB PA LA SOGS PA THAMS CAD LAS RNAM PAR GROL BA
SANGS RGYAS KYI CHE BA'I YON TAN LA SOGS PA MA LUS PA 'DOD PA
TZAM LA RAG LUS PA CHOS THAMS CAD KYI DE BZHIN NYID DANG, DE
BZHIN NYID LA DMIGS PA'I YE SHES DBYER MED PA'I TSUL GYIS LDAN
PAR 'GYUR BA'O, ,DE YANG GSER

'OD DAM PA'I MDO LAS, NYON MONGS PA'I SGRIB PA LA SOGS PA YONGS
SU BSAL NAS DGE BA'I CHOS RNAMS YONGS SU RDZOGS PAR 'GYUR BA'I
PHYIR CHOS THAMS CAD KYI DE BZHIN NYID KYI YE SHES KHO NA DANG
LDAN PAR 'GYUR BA GANG YIN PA DE NI CHOS KYI SKU ZHES BYA'O ZHES
GSUNGS PA YIN NO, ,CHOS

KYI SKU LA NI RNAM PAR RTOG PA MI MNGA' MOD KYI SNGON GYI SMON
LAM LA MNGA' BRNYES PA'I PHYIR DANG, SNGON RDO RJE 'CHANG CHEN
PO'I SKU GZUGS SU RNAM PAR BSGOMS PA'I DBANG GIS SKAD CIG TZAM
GYIS CHU KLUNG DANG BA LAS NYA LDANG BA'AM, GNYID LOG PA LAS MYUR
DU SAD PA LTAR RDO RJE 'CHANG CHEN PO'I YE SHES KYI SKU

@277B CHU ZLA LTA BU DBANG PHYUG BRGYAD DANG LDAN PA'I MTSAN DANG
DPE BYAD GSAL BAR RDZOGS PAR STON PAR MDZAD PAS NA YUD KYIS YE
SHES RDZOGS PAR BYED BA ZHES GDAGS SO, ,NGO BO NYID LA 'GYUR BA
MED PA'I PHYIR NA TING NGE 'DZIN ZHES KYANG BRTAGS PA YIN NO,
,RDO RJE 'CHANG CHEN PO'I SKU LTA BAS CHOG MI SHES PA DE

LAS KYANG 'GRO BA JI LTAR 'DUL BA DE LTAR SNANG BA'I SKU STON PAR
MDZAD DO, ,DE YANG GSANG BA 'DUS PA LAS, AE MA'O RDO RJE AE RDO
RJE, ,AE MA'O RDO RJE BSTAN PA NI, ,GANG DU LUS NGAG SEMS MED PA,
,DER NI GZUGS SU RNAM PAR BSGOM, ,ZHES GSUNGS PA DANG, RGYA CHER
ROL PA'I MDO LAS

KYANG; RNAM PAR DAG PA'I 'OD GSAL CHE, ,RDO RJE LTA BU'I TING
'DZIN GYIS, ,RAB TU DGA' BA'I RDO RJE'I SKU, ,THOB NAS SKYA RENGS
'CHAR BA'I TSE, ,CHU ZLA DANG NI SMIG RGYU SOGS, ,SGYU MA'I YON
TAN RNAMS KYIS BRGYAN, ,BYANG CHUB SNYING POR BZHUGS NAS NI,
,BDUD KYI DPUNG RNAMS PHAM PAR MDZAD, ,

SH'AKYA'I MGON PO YANG DAG PA'I, ,YE SHES BLA MED LEGS THOB NAS,
,'GRO BA GSUM LA PHAN PA'I PHYIR, ,DE NYID 'DIR NI STON PAR
MDZAD, ,CES GSUNGS PA DANG, GSER 'OD DAM PA'I MDO LAS KYANG, RIGS
KYI BU 'DI LTA STE, NYI MA DANG ZLA BA LA YANG RTOG PA MED, ,CHU
DANG ME LONG LA YANG RNAM

PAR RTOG PA MED, ,'OD SNANG BA LA YANG RNAM PAR RTOG PA MED MOD
KYI 'ON KYANG GSUM 'DUS PA LAS GZUGS BRNYAN 'BYUNG BAR 'GYUR RO,
,DE BZHIN DU CHOS KYI DE BZHIN NYID DANG, DE BZHIN NYID KYI YE
SHES LA YANG RNAM PAR RTOG PA MI MNGA' MOD KYI 'ON KYANG SNGON
SMON LAM LA MNGA' BRNYES PA'I PHYIR

SEMS CAN SKAL BA DANG LDAN PA DAG LA LONGS SPYOD RDZOGS PA'I SKU
DANG, SPRUL PA'I SKU STON PAR MDZAD DO ZHES BYA BA DANG, 'DI LTA
STE DPER NA NAM MKHA' STONG PA LA BRTEN TE GLOG SNANG NGO, ,GLOG
LA BRTEN TE 'OD SNANG NGO, ,DE BZHIN DU CHOS KYI SKU LA BRTEN
PA'I PHYIR LONGS SPYOD RDZOGS PA'I SKU STON

PAR MDZAD DO, ,LONGS SPYOD RDZOGS PA'I SKU LA BRTEN PA'I PHYIR
SBRUL PA'I SKU STON PAR MDZAD DO ZHES GSUNGS PA YIN NO, ,LHUN
GYIS GRUB PA'I LAM BSHAD PA STE YAN LAG DRUG PA'O, ,LAM LOG THEG
DMAN RTOG GE KHENGS SEMS SGYU DANG LDAN, ,SNYING RJE BLO GSAL DAD
PA LHA DBANG BLA MA MNYES

@278A *, ,BRAL LA, ,MAN NGAG MI SBYIN TSIG TZAM YANG NI BRJOD PAR
MI BYA NA, ,DE BAS LHAG PA'I SNOD NGAN RNAMS LA MI SBYIN SMOS CI
DGOS, ,SNOD DANG MI LDAN PA LA MAN NGAG STER BA GANG YIN PA, ,DE
LA MKHA' 'GRO RNAMS KYANG RIG SNGAGS CHAD PAS GCOD PAR 'GYUR,
,KHRAG SKYUG MDZE DUG 'BRAS BU

GDON GYIS BTAB NAS TSE YI DUS, ,BYAS NAS SEMS CAN DMYAL BA'I
GNAS SU YUN RINGS GNAS, ,SNOD DANG LDAN PA DAG LA GNYIS PA GSUM
PA'I DBANG BSKUR TSE, ,RIN CHEN YUL MKHAR LA SOGS YON MCHOG PHUL
BA BLANGS NAS NI, ,BLA MA MDANGS DANG LDAN PAR BYAS TE SNYING RJE
BSKYED BYAS LA, ,MAN

NGAG SBYIN BYA BYIN PA NYID KYIS DE NYID GROL BAR 'GYUR, ,AU
DUMW'A RA'I ME TOG JI BZHIN LAM 'DI SHES PA DKON, ,RIM GNYIS MAN
NGAG GSAL BAR BYED PA'I PHYIR NA SGRON MA'I MCHOG ,DE NI RIN CHEN
LTA BU'I 'PHAGS PA'I CHOS THOB G-YUNG DRUNG SKU, ,SKU DANG THUGS
KYI MAN NGAG BDUD RTZI LTA BU BDAG BLO

RIN PO CHE, ,ZA MA TOG TU BCUG PA YAN LAG BRGYAD DANG LDAN PA'I
LUNG, ,SNGON DU BLTAS SHING BSGOMS NAS MAN NGAG BDUD RTZI STON PA
'DI, ,'GRO KUN NYON MONGS GCOD DANG BRAL NAS RDO RJE 'CHANG GI
LAM, ,DAM PA 'DIR NI ZHUGS NAS DE BZHIN GSHEGS PA'I SA THOB SHOG
,RDO RJE 'CHANG CHEN PO'I LAM

GYI RIM PA'I MAN NGAG BDUD RTZI GSANG BA ZHES BYA BA, SLOB DPON
CHEN PO SGRA DBYANGS BCU GCIG PAS MDZAD PA RDZOGS SO,, ,,RGYA GAR
GYI MKHAN PO DHARM'A SHR'I BHA DRA DANG, LO TZ'A BA DGE SLONG RIN
CHEN BZANG POS BSGYUR CING ZHUS TE GTAN LA PHAB PA'O,,