@155B #, ,RGYA GAR SKAD
DU, A'ARYA T'A R'A BHAtt'A RI K'A Y'A KALPA:, BOD SKAD DU, RJE
BTZUN

MA 'PHAGS MA SGROL MA'I CHO GA ,'PHAGS MA SGROL MA LA PHYAG 'TSAL
LO, ,AOm T'A RE TUTTA RE TU RE SV'A H'A, AOm KU RU KULLE SV'A
H'A, RTZA BA'I SNGAGS SO, ,LUS LA DGOD PAR BYA'O, ,SNYING PO'I
SNGAGS KYI BZLAS PAR BYA'O, ,AOm YIG NI SPYI BOR DGOD PAR BYA'O,
,KU YIG NI DPRAL BAR DGOD PAR

BYA'O; ,RU YIG NI MIG LA DGOD PAR BYA'O, ,KU YIG NI GO CHA RU
BYA'O, ,LA YIG NI MGO BOR BLTA BAR BYA'O, ,LE YIG NI SNYING GAR
DGOD PAR BYA'O, ,SV'A YIG NI LTE BA'I PHYOGS SU'O, ,H'A YIG NI
RKANG PA DAG LA DGOD PAR BYA'O, ,YI GE 'DI RNAMS SGRUB PA POS
BDAG NYID KYI LUS LA DGOD

PAR BYA'O, ,AOm YIG KHA DOG DKAR PO STE, ,KU YIG SNGON PO DE
BZHIN DU, ,RU YIG KHA DOG DMAR POR GSUNGS, ,KU YIG DKAR PO DE
BZHIN DU, ,LA YIG SER POR BLTA BAR BYA, ,DE BZHIN LE YIG SNGON PO
STE, ,SV'A YIG DMAR PO NYID DU GSUNGS, ,H'A YIG NAG POR DE BZHIN
BSHAD, ,DE

BZHIN DU YI GE 'DI RNAMS KYI KHA DOG GSUNGS SO, ,SGROL MA'I
SNGAGS KYANG 'DI NYID DO, ,'DIR BCOM LDAN 'DAS MA MCHOD PA 'DI
NYE BAR BZHES LA BDAG LA MCHOG STZAL DU GSOL, ,KUN NAS 'BAB PA'I
SNGAGS SO, ,AOm T'A RE TUTT'A RE TU RE H'Um PHAt SV'AH'A, MCHOD
YON GYI SNGAGS KYIS PADMA'I

@156A *, ,PHYAG RGYA BCINGS NAS ME TOG DRI ZHIM POS MCHOD YON
DBUL BAR BYA'O, ,AOm T'A RE TUTT'A RE TU RE LAS THAMS CAD LA LEGS
PAR SBYAR BAR BYA'O, ,T'Am YIG GI RNAM PA DE BZHIN DU AOm T'Am
T'Am T'Am T'Am T'Am ZHES PA 'DIS DGRA THAMS CAD RENGS PAR 'GYUR
RO, ,SOR MO RNAMS LA BKOD NAS

SNGAGS THAMS CAD KYI LAG PA BSTAN PAS DE RENGS PAR 'GYUR RO, ,AOm
TR'Am TR'Am TR'Am TR'Am TR'Am, YANG GANG GI YANG DAG PA'I RKYEN
DU 'GYUR RO, ,T'Am GI YI GE 'BUM BZLAS PAS GRONG BRGYA THOB PAR
'GYUR RO, ,AOm TRUm TRUm TRUm TRUm TRUm, 'DIS LAS THAMS CAD SRUNG
BAR BYED PAR 'GYUR RO, ,RGYAL RIGS KYI NANG DU

ZHUGS NAS SPYOD YUL DU BRGYAD BRGYA MNGON PAR BSNGAGS TE THIG LE
BYAS NAS GNAS BDUN DU SBYAR BAR BYA STE, SPYI BO DANG, DPRAL BA
DANG, MGRIN PA DANG, SNYING GA DANG, LTE BA DANG, PUS MO DANG,
RKANG PA DAG LA DE BZHIN DU DGOD PAR BYA'O, ,DE BZHIN DU 'DIS GI
WANG GI MIG SMAN BYA'O, ,

DE NAS RGYAL RIGS KYI NANG DU ZHUGS NAS RGYAL PO DANG BCAS PA
MNGON DU PHYOGS NAS BLTA BAR 'GYUR RO, ,STONG PHRAG BRGYAD BZLAS
NA SEMS CAN THAMS CAD DBANG DU BYED PAR 'GYUR RO, ,TR'Um TR'Um
TR'Um TR'Um TR'Um AOm 'DI SNGAGS 'BUM BZLAS NA, GRONG STONG PHRAG
GCIG THOB PAR 'GYUR RO, ,BCOM

LDAN 'DAS SGROL MA YANG MTHONG BAR 'GYUR RO, ,MAR ME'I SNGAGS NI
AOm RUm RUm RUm HA:HA:H'Um PHAt SV'AH'A, GTZUG PHUD 'CHING PA'I
SNGAGS NI AOm T'Am T'Am T'Am T'Am T'Am BANDHA T'A HO H'A:
SV'AH'A, STENG 'OG GI SNGAGS NI 'DIR SGROL MA'I BZLAS PA'I CHO
GA'I RIM PA, AOm TRUm TRUm TRUm TRUm TRUm, SNYING PO'I SNGAGS SO,
,NYE BA'I SNYING

PO NI T'Am T'Am TI TE, 'DIS DBANG DU BYA BA'I LAS LA RAB TU SBYAR
BAR BYA'O, ,DBANG DU BYA BA LA DKYIL 'KHOR KUN NAS DRIS TE DUR
KHROD KYI SOL BA LA GZUGS BRNYAN BYAS TE MGO BO LA T'Am T'Am'O,
,GSANG BA LA T'I'O, ,RKANG PA DAG LA TE BKONG NAS KA RA B'I RA'I
ME TOG GIS BHA GA LA BSNUN PAR BYA'O, ,

SNGAGS 'DAS DBANG DU 'GYUR RO, ,DGUG PA LA GI WANG GIS GRO GA LA
BUD MED DAM SKYES PA'I GZUGS BRNYAN BYAS TE, T'I NI SPYI BO DU'O,
,TI NI SNYING GAR RO, ,TE NI RKANG BA DAG LA'O, ,T'Am NI DPRAL BA
LA'O, ,YI GE 'DI RNAMS DGOD PAR BYA'O, ,DE NAS BRIS SKU'I CO GAS
BCOM LDAN 'DAS SGROL MA'I

@156B SKU BRI BAR BYA STE, PHYAG BZHI PA, DMAR PO DANG, LJANG GU
DANG, NAG PO DANG, DKAR PO DANG, KHA DOG SNA TSOGS PA'I GZUGS CAN
MA'O, ,PHYAG DANG PO NA ZHAGS PA, GNYIS PA NA DUNG, DE BZHIN DU
AUTPA LA DANG LCAGS KYU PHYAG NA BSNAMS PA'O, ,LCAGS KYUS DGUG
PAR BSAM PAR BYA'O, ,

DPAG TSAD STONG LAS KYANG DGUG PAR 'GYUR RO, ,'BUM BZLAS PAS GANG
'DOD PA DE STER ZHING DBANG DANG LDAN PAR 'GYUR RO, ,YANG NA
LCAGS KYU DGOD PAR BYA'O, ,DGRA'I MING BRIS TE LAG PAS MNAN NAS
JI SRID DRUNG DUM BZUNG BAR DU DE SRID BZLAS PAR BYA'O, ,KHA DOG
NAG POR BSAM PAR BYA'O, ,

AOm TRUm TRUm TRUm TRUm TRUm AOm, 'DI 'BUM BZLAS PAS NA DBANG
BSKUR BA BRTAN PAR 'GYUR RO, ,DE NAS AUTPA LA SNGON PO'I ME TOG
GIS BCOM LDAN 'DAS SGROL MA LA STONG PHRAG BCUR MCHOD NAS 'DI
BZLAS PAS STER RO, ,RE RE MCHOD NAS BZLAS PA BYA'O, ,SKYE BO
THAMS CAD DE'I RJES SU 'BRANG ZHING DGA'

BAR 'GYUR RO, ,DUS GSUM DU BRGYAD BRGYA BZLAS PAR BYA'O, ,DE
BZHIN DU RGYAL RIGS LA BRTEN PA DANG, BYA BA BYED PA DANG, LHA
KHANG DANG, 'BROG DGON PA THAMS CAD DU BCOM LDAN 'DAS SGROL MAS
BSRUNG BAR 'GYUR RO, ,RJE BTZUN MA 'PHAGS MA SGROL MA'I CHO GA
RDZOGS SO,, ,,

