@95A *, ,RGYA GAR SKAD DU, ,A'ARYA MANYDZU SHR'I N'A MA SAm G'I
TI t'I K'A S'A RA NO PI KA N'A MA, BOD SKAD DU, ,'PHAGS PA 'JAM
DPAL GYI MTSAN YANG DAG PAR BRJOD PA'I 'GREL PA SNYING PO MNGON
PAR RTOGS PA ZHES BYA BA, 'PHAGS PA 'JAM DPAL GZHON NUR GYUR PA
LA PHYAG 'TSAL LO, ,

GZUGS SOGS DBANG PO'I YUL LAS 'DAS PA YI, ,RNAM DAG 'DUS MA BYAS
PA'I CHOS KYI SKU, ,DBANG PO'I GZHU 'DRAS SA LAM RAB GROL ZHING,
,GZHON NU'I 'O MAS BU LTAR GSO MDZAD LHA, ,DAM PA'I SKYES MCHOG
NGES STON MDZAD PA YI, ,ZHABS KYI MTSO SKYES GNAS DER SPYIS BTUD

NAS; ,TSIG RGYAS PA YI LAS RAB BSDUS PA'I DON, ,DPAG MED 'BYUNG
GNAS THABS MANG STON PA'O, ,BLO NI RMONGS 'GYUR RIG PA'I GNAS MED
KYANG, ,RJE BTZUN DRIN GYIS RGYUD RNAMS KUN GYI BCUD, ,RTOGS
SHING GSUNG RAB LA SOGS GZHUNG GZHAN YANG, ,MTHONG BAS SNYING
PO'I MNGON

RTOGS BSHAD PAR BYA, ,RGYUD GZHAN RIM PA MA YIN PA'I, ,'JAM DPAL
SGYU 'PHRUL DRA BA LAS, ,THIG LE BZHIR 'GYUR DGUR BCAS PA, ,MDA'
GNYIS RAB TU PHYE BA LA, ,RIM GNYIS RAB TU SBYOR BA STE, ,RGYUD
KYI RGYUD NYID BSHAD KYIS NYON, ,DE LA RGYUD 'DI NI RIN PO CHE
LTA BU YIN TE, DBANG PO BZHI

DANG SHIN TU SBYOR BA'I PHYIR RO, ,LA LA DAG NI BYA BA DANG,
SPYOD PA DANG, RNAL 'BYOR DANG, ,RNAL 'BYOR CHEN PO'I RGYUD KYI
THABS DANG SHES RAB KYI RGYUD KHO NA'O ZHES ZER TE, ,DE DAG NI
SNYING PO LA SPYOD PA'I GANG ZAG MA YIN NO, ,DE CI'I PHYIR ZHE
NA, CHOS THAMS CAD KYI RANG BZHIN SPROS PA THAMS CAD KYIS

DBEN ZHING BRTAGS PA'I RTOG PA GANG GIS KYANG MA GOS PAR GCIG PAS
DU MA MI GNAS KYIS KYANG GDUL BYA'I BLO'I KHYAD PAR GYIS DU MAR
SNANG ZHING RANG RANG GI RTOG PA LA BDEN PAR 'DZIN PA'I PHYIR RO,
,DE'I PHYIR, SANGS RGYAS RNAMS KYIS 'GA' ZHIG TU, ,YI GE GCIG
KYANG MA GSUNGS PAR,,

CHOS KYI CHAR GYIS TSIM MDZAD PA, ,SEMS CAN GZHUG PA'I CHED DU
GNAS, ,ZHES GSUNGS PAS SO, ,DE BAS NA KHO BO NI 'OG NAS 'BYUNG
BA'I 'BRAS BU NI GTZO BOR STON TO, ,GZHAN GYI RIG PA MA YIN
PA'ANG, ,CHOS KYI DBYINGS LA DBYER MED PHYIR, ,GTZO BOS THEG DBYE
MA MCHIS KYANG,,

@95B GANG GIS THEG PA GSUM BSTAN PA, ,NGA NI THABS LA MKHAS PA'I
DNGOS, ,ZHES GSUNGS PAS NA, DMAN PA DANG 'BRING DANG RAB KYI
KHYAD PAR GYIS NYAN THOS DANG, RANG SANGS RGYAS DANG, THEG PA
CHEN PO BSTAN PA YIN NO, ,RGYUD DU STON PA NYID DU YANG RIGS TE,
SNGON DU BYUNG BAS YANG RGYUD GCIG NYID

LA DU MAR GZHAG PA NYID DE, DE LTAR YANG RGYUD GCIG NYID LA DU
MAR GO BA'O, ,DE YANG MKHA' 'GRO MA RDO RJE DRA BA'I GUR LAS,
SKYES BU BSDU BAR BYA BA'I PHYIR, ,RNAL 'BYOR PHA YI RGYUD BSHAD
DO, ,BTZUN MO BSDU BAR BYA BA'I PHYIR, ,RNAL 'BYOR MA YI RGYUD
BSHAD DO, ,DMAN PA LAS NI LAS KYI RGYUD, ,

LAS KYI RNAL 'BYOR DE LTAG LA, ,SEMS CAN MCHOG LA LHAG RNAL
'BYOR, ,BLA MED RNAL 'BYOR DE LTAG LA, ,ZHES GSUNGS PAS NA, RTEN
LA SOGS PA'I KHYAD PAR DU SHES PAR BYA'O, ,GLING GZHI BSTAN PA
NYID KYIS CHOG PA MA YIN TE, ,SNGAR BZHIN NO, ,DBANG PO RAB DANG
YANG RAB TU GYUR BA LA, AE

WAm MA YA SHRU TA SA MA YA AE KA ,ZHES GSUNGS PA NYID KYIS SNYING
PO LA 'GRO BA BRTZON PAR 'GYUR RO, ,THAMS CAD KYANG LDAN PA YIN
TE, ,CHOS KYI PHUNG PO BRGYAD KHRI DANG, ,BZHI STONG GI NI GRANGS
SNYED KYI, ,KUN GYI GZHI DANG PHA MA NI, ,YI GE GNYIS SU YANG DAG
BSTAN, ,YI GE AE NI MAR GYUR LA, ,

WAm NI PHA ZHES BYA BAR GRAGS, ,THIG LE DE GNYIS SBYOR BA STE,
,SBYOR DE SHIN TU RMAD DU 'BYUNG, ,ZHES GSUNGS PAS SO, ,THAMS CAD
DU MI 'GYUR BA MA YIN TE, THABS DANG SHES RAB 'DUS BYAS PA'I
SBYOR BA LAS NAM MKHA' DANG MNYAM PA'I SANGS RGYAS KYI CHOS GSUNG
SAR GYUR TO, ,DE BAS NA

SKYES PA DANG BUD MED GNYIS SBYOR BA NI MA NING STE, DE 'JUG PA'I
KHYAD PAR GCIG PU PA LHAN CIG SKYES PA'I RANG BZHIN PHYAG RGYA
CHEN PO BRJOD PA NI NGES PA STE, DE BAS NA, ,GCIG PU THAMS CAD
MKHYEN PA STE, ,KUN DU 'GRO BA SHIN TU PHRA, ,ZHES GSUNGS PA
DANG, GZHUNG GZHAN GYIS KYANG SHES

PAR BYA'O, ,DE LTAR DON GYI RANG BZHIN GTAN LA BAB NAS, ,TSIG GI
TSOGS BLO LA RAB TU SBYOR BA'I DGOS PAS DON BSDUS NAS BSTAN PAR
BYA STE, ,DE NAS DPAL LDAN RDO RJE 'CHANG, ,ZHES PA NAS, ,YANG
DANG YANG DU GSOR BYED PA, ,ZHES BYA BA'I PAR GYIS THUN MONG MA
YIN PA'I 'KHOR BSTAN

@96A *, ,TO; ,KHRO GNYER RIM PAR LDAN LA SOGS, ,ZHES PA NAS, LUS
BTUD RNAMS DANG LHAN CIG TU, ,ZHES PA'I BAR GYIS THUN MONG GI
'KHOR BSTAN TO, ,DE BZHIN GSHEGS PA BCOM LDAN 'DAS, ,ZHES PA NAS,
,SPYAN SNGAR 'DUG STE 'DI SKAD GSOL, ,ZHES PA'I BAR

GYIS MCHOD PAR BRJOD PA BSTAN TO, ,KHYAB BDAG BDAG LA SMAN PA
DANG, ,ZHES PA NAS, BYANG CHUB CI NAS BDAG THOB MDZAD, ,CES PA'I
BAR GYIS BDAG GI DON DU GSOL BA BSTAN TO, ,NYON MONGS PAS NI SEMS
DKRUGS SHING, ,ZHES PA NAS, BLA MED 'BRAS BU THOB BYA'I BAR GYIS
GZHAN

GYI DON DU GSOL BA BSTAN TO, ,RDZOGS PA'I SANGS RGYAS BCOM LDAN
'DAS, ,ZHES PA NAS, DBANG PO'I BSAM PA MKHYEN MCHOG GIS, ,ZHES
PA'I BAR GYIS SPANGS PA DANG YE SHES PHUN SUM TSOGS PA'I GNAS
BSTAN TO, ,BCOM LDAN 'DAS KYI YE SHES SKU, ,ZHES PA NAS, GLUR
BLANGS GANG

LAGS BSHAD DU GSOL, ,ZHES BYA BA'I BAR GYIS YANG DAG PA'I MTSAN
GYI DON GSOL BA BSTAN TO, ,MGON PO RDZOGS SANGS RGYAS KUN GYI,
,ZHES PA NAS, SEMS CAN RNAMS LA BSHAD PAR 'TSAL, ,ZHES PA'I BAR
GYIS MI GNAS PA'I MYA NGAN LAS 'DAS PA'I DON GYI GSOL BA'O,,

DE DAG NI GLENG GZHI'I DON GLENG BSLANG BA DANG 'BREL BAR BSTAN
PA STE 'KHOR PHUN SUM TSOGS PA'O, ,GSANG DBANG LAG NA RDO RJE
YIS, ,ZHES PA NAS, ,LUS BTUD NAS NI SPYAN SNGAR 'DUG ,CES PA
RGYUD NYAN PA LA GUS PA'I SBYOR BA BSTAN TO, ,DE NAS BCOM LDAN
SH'AKYA

THUB; ,CES PA NAS, ,SBYONG BAR BYED PA'I 'DZUM BSTAN NAS, ,ZHES
PA'I BAR GYIS LJAGS BYIN GYIS BRLABS PA BDUD MTHAR BYED PA'I
SBYOR BA BSTAN TO, ,TSANGS PA'I GSUNG NI SNYAN PA YIS, ,ZHES PA
NAS, LEGS SO DPAL LDAN RDO RJE 'CHANG, ,ZHES PA'I BAR GYIS TSANGS
PA'I

GSUNG GI 'KHOR LA CHED DU BRJOD PA BSTAN TO, ,LAG NA RDO RJE
KHYOD LEGS SO, ,ZHES PA NAS, ,KHYOD NI RTZE GCIG YID KYIS NYON,
,ZHES PA'I BAR GYIS NYAN PA PO THOS PA DANG SBYAR BAR BSTAN TO,
,RKANG PA YA GCIG GIS MTSAMS SBYAR BAR BSTAN TO, ,'DI DAG NI
SBYOR BA PHUN

@96B SUM TSOGS PA'O, ,DE NAS BCOM LDAN SH'AKYA THUB, ,CES PA NAS,
RIGS CHEN GTZUG TOR CHER GZIGS NAS, ,ZHES PA'I BAR GYIS RIGS LA
GZIGS PA BSTAN TO, ,TSIG GI BDAG POS TSIGS SU BCAD, ,CES PA NAS,
SDE TSAN BZHI PA DANG LNGA PA'I MTHAS BYANG CHUB KYI SEMS

RDO RJE'I TING NGE 'DZIN BSTAN CING BSHAD DO, ,'DI LTAR SANGS
RGYAS BCOM LDAN 'DAS, ,ZHES PA NAS, ,TSIG KUN RAB TU GSAL BAR
BYED, ,CES PA'I BAR GYIS CHOS THAMS CAD YI GE GCIG GI LUS LA GNAS
PAR BSTAN TO, ,MCHOD PA CHEN PO 'DOD CHAGS CHE, ,ZHES PA NAS,
CHAGS PA THAMS CAD SEL BAR BYED, ,

CES PA'I BAR GYIS NYON MONGS PA DANG RIGS RNAM PAR DAG PA'I MCHOD
PA BSTAN TO, ,'DOD PA CHEN PO BDE BA CHE, ,ZHES PA NAS, ,SGYU
'PHRUL CHEN PO MIG 'PHRUL CHE, ,ZHES PA'I BAR GYIS KHAMS DANG CHE
BA BCU DRUG GI RNAM DAG BSTAN TO, ,SBYIN BDAG CHEN PO GTZO BO
CHE, ,ZHES PA NAS, BSAM PA'I YE SHES

RGYA MTSO STE, ,ZHES PA'I BAR GYIS RNAM SHES TSOGS DANG LHA MO'I
RNAM DAG BSTAN TO, ,BYAMS CHEN RANG BZHIN DPAG TU MED, ,CES PA
NAS, THEG PA CHEN PO'I TSUL GYI MCHOG ,CES PA'I BAR GYIS SA DANG
BSKAL BZANG BCU DRUG GI RNAM DAG BSTAN TO, ,DE DAG NI RDO RJE
DBYINGS KYI DKYIL 'KHOR

CHEN PO'I RNAM DAG DE KHO NA NYID KYI SNYING PO BSTAN PA'O,
,SANGS RGYAS RNAM PAR SNANG MDZAD CHE, ,ZHES PA NAS, GSANG SNGAGS
TSUL CHEN BDAG NYID CAN, ZHES PA'I BAR GYIS CHOS KYI DBYINGS KYI
RANG BZHIN BSTAN TO, ,PHA ROL PHYIN BCU THOB PA STE, ,ZHES PA
NAS, RNAM BCU DBANG LDAN CHE BA

PO, ,ZHES PA'I BAR GYIS LAM GYI YON TAN RDZOGS PAR BSTOD PA BSTAN
TO, ,THOG MA MED PA SPOS MED BDAG ,CES PA NAS, YANG DAG MTHA' LA
RNAM PAR GNAS, ,ZHES PA'I BAR GYIS THUGS KYI BYIN RLABS LA BSTOD
PA BSTAN TO, ,BDAG MED SENG GE'I SGRA DANG LDAN, ,ZHES PA NAS,

'KHOR LOS SGYUR BA STOBS PO CHE, ,ZHES PA'I BAR GYIS GSUNG GI
BYIN RLABS LA BSTOD PA BSTAN TO, ,TSOGS KYI SLOB DPON TSOGS KYI
BDAG ,CES PA NAS, ,TSUL CHEN GZHAN GYI DRING MI 'JOG ,CES PA'I
BAR GYIS SKU'I BYIN RLABS LA BSTOD PA BSTAN TO, ,TSIG RJE TSIG
BDAG

@97A *, ,SMRA MKHAS PA, ,ZHES PA NAS, BDEN PA BZHI NI STON PA PO,
,ZHES PA'I BAR GYIS 'GRO BA'I 'DREN STON DU GYUR PA BSTAN TO,
,PHYIR MI LDOG PA PHYIR MI 'ONG, ,ZHES PA NAS, ,BDE GSHEGS 'JIG
RTEN RIG PA'I MCHOG ,CES PA'I BAR GYIS THEG PA GSUM GYI LUS YE
SHES

SU BSTAN TO, ,BDAG GIR MI 'DZIN NGAR MI 'DZIN, ,ZHES PA NAS,
,'JIG RTEN SNANG BAR BYED PA'I MCHOG ,CES PA'I BAR GYIS 'JAM DPAL
YE SHES SEMS DPA'I YE SHES BSTAN TO, ,CHOS KYI DBANG PHYUG CHOS
KYI RGYAL, ,ZHES PA NAS, ,BSAM GTAN BSAM BYA BLO LDAN BDAG ,CES
PA'I BAR

GYIS DE THAMS CAD RNAL 'BYOR GYI YE SHES KYI BDAG NYID DU BSTAN
TO, ,SO SO RANG RIG MI G-YO BA, ,ZHES PA NAS, SANGS RGYAS SRAS PO
DAM PA'I MCHOG ,CES PA'I BAR GYIS RANG RIG TU GZHI GCIG PAR BSTAN
TO, ,SHES PA SRID 'BYUNG SKYE GNAS MED, ,CES PA NAS, ,GZI BRJID
CHEN PO 'OD

GSAL BA, ,ZHES PA'I BAR GYIS DE NYID LA RNYOG PA BCUS MA GOS PAR
BSTAN TO, ,SNGAGS MCHOG MNGA' BDAG RIG SNGAGS RGYAL, ,ZHES PA
NAS, ,DRANG SRONG CHE DGUS MCHOD CING RJED, ,CES PA'I BAR GYIS
SKU'I 'KHOR LO BSTAN TO, ,RIGS GSUM 'CHANG BA GSANG SNGAGS
'CHANG, ,ZHES PA NAS,

THEG PA MCHOG GSUM STON PA PO, ,ZHES PA'I BAR GYIS YE SHES KYI
'KHOR LO BSTAN TO, ,DON YOD ZHAGS PA RNAM PAR RGYAL, ,ZHES PA
NAS, ,RDO RJE LCAGS KYU ZHAGS PA CHE, ,ZHES PA'I BAR GYIS RIGS
KYI 'KHOR LO BSTAN TO, ,RDO RJE 'JIGS BYED 'JIGS PAR BYED, ,CES
PA NAS,

SGRA DANG LDAN PA RNAMS KYI MCHOG ,CES PA'I BAR GYIS ME LONG LTA
BU'I YE SHES KYI 'KHOR LO BSTAN TO, ,YANG DAG BDAG MED LA SOGS
PA'I RKANG PA GNYIS KYIS DON GYI RGYUD LA BSTOD PA BSTON TO,
,STONG NYID SMRA BA'I KHYUNG MCHOG STE, ,ZHES PA NAS, ,CHOS KYI
GAnd'I SGRA BO CHE, ,ZHES PA'I

PAR GYIS TSIG GI RGYUD BSTAN TO, ,MI GNAS PA LA SOGS PA RKANG PA
GNYIS KYIS RAB TU BYED PA'I RGYUD BSTAN TO, ,GZUGS MED GZUGS
BZANG DAM PA STE, ,ZHES PA NAS, ,GZUGS RNAMS MA LUS 'CHANG BA PO,
,ZHES PA'I BAR GYIS BDE BA CHEN PO'I RGYUD BSTAN TO, ,MTSUNGS

@97B PA MED CING CHE BAR GRAGS, ,ZHES PA NAS, DAR BA CHEN PO CHOS
KYI TOG ,CES PA'I BAR GYIS BSAM GYIS MI KHYAB PA'I RGYUD BSTAN
TO, ,'JIG RTEN GSUM NA GZHON LUS GCIG ,CES PA NAS, SDU GU 'JIG
RTEN GSUM NA MDZES, ,ZHES PA'I BAR GYIS 'BRAS BU'I RGYUD BSTAN

TO; ,'JIG RTEN SHES LEGS SLOB DPON TE, ,ZHES PA NAS, ,SKYABS DANG
SKYOB PA BLA NA MED, ,CES PA'I BAR GYIS THABS KYI RGYUD BSTAN TO,
,NAM MKHA'I MTHA' LA LONGS SPYOD PA, ,ZHES PA NAS, ,'KHOR BA'I
RGYA MTSO PHA ROL PHYIN, ,ZHES PA'I BAR GYIS THABS YE SHES SEMS

DPA'I RGYUD BSTAN TO, ,YE SHES DBANG BSKUR COD PAN CAN, ,ZHES PA
NAS, GSUM SEL MTHA' YAS GROL GSUM THOB, ,CES PA'I BAR GYIS DRI MA
RNAM PAR DAG PA'I RGYUD BSTAN TO, ,SGRIB PA KUN LAS NGES PAR
GROL, ,ZHES PA NAS, ,LUS KUN LAS NI RNAM PAR GNAS, ,ZHES PA'I BAR

GYIS BYA BA DANG BRAL BA'I RGYUD BSTAN TO, ,NAM MKHA'I MTHA' LA
RAB GNAS PA, ,ZHES PA NAS, YON TAN LDAN ZHING YON TAN SHES, ,ZHES
PA'I BAR GYIS GZHAN GYI DON PHUN SUM TSOGS PA BSTAN TO, ,CHOS
SHES BKRA SHIS 'BYUNG, ,ZHES PA NAS, ,BKUR STI RIM GRO PHUN SUM

TSOGS, ,ZHES BYA BA'I BAR GYIS RANG DON BKRA SHIS RGYUD LAS SKYE
BAR BSTAN TO, ,MCHOG TU DGA' BA GRAGS BDAG DPAL, ,ZHES PA NAS,
'JIG RTEN SGRA STE RAB KYI MCHOG ,CES BYA BA'I BAR GYIS RANG
BZHIN BRTAGS PAS DBEN PA BSTAN TO, ,'JIGS PA MA LUS SEL BA PO,
,ZHES PA

NAS; ,GDONG LNGA GTZUG PHUD LNGA DANG LDAN, ,ZHES PA'I BAR GYIS
THA MAR DGE BA PHYAG RGYA CHEN POR BSTAN TO, ,ZUR PHUD LNGA PA ME
TOG THOD, ,CES PA NAS, ,DKA' THUB MTHAR PHYIN DKA' THUB CHE,
,ZHES PA'I BAR GYIS BAR DU DGE BA CHOS KYI PHYAG RGYA BSTAN TO,
,GTZANG GNAS DAM PA GOO TA MA,,

ZHES PA NAS, ,GROL BA THAR PA RNAM GROL LUS, ,ZHES PA'I BAR GYIS
THA MAR DGE BA LAS KYI PHYAG RGYA BSTAN TO, ,RNAM GROL ZHI BA ZHI
BA NYID, ,CES PA NAS, ,YE SHES LUS CAN DE BZHIN GSHEGS, ,ZHES BYA
BA'I BAR GYIS BDE BA CHEN PO'I LUS LHAN CIG SKYES PA BSTAN TO,
,TSIG GI DBANG PHYUG

@98A *, ,SMRA BA CHE, ,ZHES PA NAS, SMRA BA'I SENG GE TSUGS PA
MED, ,CES BYA BA'I BAR GYIS TSIG LA MI GNAS PA'I TSIG GI GNAS SU
BSTAN TO, ,KUN DU DGA' BA MCHOG TU DGA', ,ZHES PA NAS, LAG NA 'OD
'BAR SNANG BA PO, ,ZHES PA'I BAR GYIS SKU DANG YE SHES LA SOGS
PA'I SNANG BA BSTAN

TO, ,SMAN PA CHE MCHOG GTZO BO STE, ,ZHES PA NAS, NAD DO COG GI
DGRA CHE BA, ,ZHES PA'I BAR GYIS 'GRO BA LA SMAN PAR SNANG BA
BSTAN TO, ,SDU GU 'JIG RTEN GSUM GYI MCHOG, ,CES PA NAS, CHOS KYI
RGYAL MTSAN LEGS PAR 'DZUGS, ,ZHES PA'I BAR GYIS CHOS KYI RGYAL
MTSAN DU SNANG BA BSTAN TO, ,'GRO NA

GDUGS GCIG YANGS PA STE, ,ZHES PA NAS, SANGS RGYAS KUN GYI BSTAN
PA GCIG ,CES PA'I BAR GYIS RIM PA GNYIS SU SNANG BA BSTAN TO,
,RDO RJE RIN CHEN DBANG BSKUR DPAL, ,ZHES PA NAS, ,SANGS RGYAS
KUN GYI GSUNG YANG YIN, ,ZHES PA'I BAR GYIS RIGS SU SNANG BA
BSTAN TO, ,RDO RJE'I

NYI MA NAS RKANG PA GNYIS KYIS BKLAG PA'I THABS DANG MI GNAS PA
BSTAN TO, ,CHAGS BRAL LA SOGS CHAGS PA CHE, ,ZHES PA NAS, YI GE
MCHOG STE RNAM PAR DAG ,CES PA'I BAR GYIS LAM GYI YE SHES LHUN
GYIS GRUB PA BSTAN TO, ,THEG PA CHEN PO SDUG BSNGAL GTZOD, ,CES
PA NAS,

RGYUD KUN GYI NI BDAG PO MCHOG ,CES PA'I BAR GYIS YE SHES LHUN
GYIS GRUB PA BSTAN TO, ,RDO RJE GDAN NI MA LUS LDAN, ,ZHES PA
NAS, SPRUL PA'I 'KHOR LO SNA TSOGS 'CHANG, ,ZHES PA'I BAR GYIS
GSANG DON LHUN GYIS GRUB PA BSTAN TO, ,DNGOS PO KUN GYI RANG
BZHIN MCHOG ,CES PA

NAS; ,YE SHES ME LCE 'OD RAB GSAL, ,ZHES PA'I BAR GYIS YE SHES
LHUN GYIS GRUB PA BSTAN TO, ,'DOD PA'I DON GRUB DAM PA STE, ,ZHES
PA NAS, ,SEMS CAN THAMS CAD RAB GROL BYED, ,CES PA'I BAR GYIS
MNYAM PA NYID KYI YE SHES MDOR BSTAN TO, ,NYON MONGS G-YUL DU
GCIG

DPA' BA, ,ZHES PA NAS, ,TSANGS PA'I G-YUL SA RTZE NAS GNON, ,ZHES
PA'I BAR GYIS LAS KYI PHYAG RGYA BSTAN TO, ,DON GCIG GNYIS MED
CHOS KYI DON, ,ZHES PA NAS, NYI MA 'CHAR KA'I DKYIL LTAR MDZES,
,ZHES PA'I BAR GYIS DPE DON GYI 'BREL BA BSTAN TO, ,SEN MO'I

@98B 'OD NI SHES CHER DMAR, ,ZHES PA NAS, SANGS RGYAS SPRUL PA'I
RGYUD DANG LDAN, ,ZHES PA'I BAR GYIS MTSAN DPE BSTAN TO, ,'JIG
RTEN KHAMS BRGYA KUN BSKYOD PA, ,ZHES PA NAS, NGES PAR 'BYUNG BA
KUN STON PA, ,ZHES PA'I BAR GYIS THUN MONG GI LAM RDZOGS PAR
BSTAN TO, ,YAN LAG BCU GNYIS

SRID RTZA BTON, ,ZHES PA NAS, ,BYE BA DPAG MED 'GYED PA PO, ,ZHES
BA'I BAR GYIS SPANGS PA PHUN SUM TSOGS PA BSTAN TO, ,SKAD CIG
THAMS CAD MNGON PAR RTOGS, ,ZHES PA NAS, THEG PA GCIG GI 'BRAS
BUR GNAS, ,ZHES PA'I BAR GYIS SKAD CIG GI YE SHES BSTAN TO, ,NYON
MONGS

KHAMS RNAMS DAG PA'I BDAG ,CES PA NAS, SBYOR BA'I DGON PA LAS
BYUNG BA, ,ZHES BYA BA'I BAR GYIS GSANG SNGAGS MTHA'I DON DU
BSTAN TO, ,NYON MONGS PA LA SOGS BA RKANG BA GNYIS KYIS 'KHOR
BA'I SA BON DANG BRAL BAR BSTAN TO, ,SNYING RJE CHEN PO SHES RAB
THABS, ,ZHES PA NAS, ,

NOR PA THAMS CAD RNAM PAR SPANGS, ,ZHES PA'I BAR GYIS GZHAN DON
MDZAD PA BSTAN TO, ,DON GSUM THE TSOM MED PA'I BLO, ,ZHES PA NAS,
,SANGS RGYAS KUN GYI RANG BZHIN 'CHANG, ,ZHES PA'I BAR GYIS DE
NYID KYI 'THAD PA BSTAN TO, ,LUS MED LUS TE LUS KYI MCHOG ,CES PA
NAS, ,NOR

BU CHEN PO RIN CHEN TOG ,CES PA'I BAR GYIS YE SHES GYI LUS KYI
MDZAD PA BSTAN TO, ,SANGS RGYAS LA SOGS PA RKANG PA GNYIS KYIS
BYA BA NAN TAN GYI YE SHES MDOR BSTAN TO, ,GSANG SNGAGS LAS BYUNG
YI GE MED, ,CES PA NAS, THIG LE STONG PA YI GE BRGYA, ,ZHES PA'I
BAR GYIS YI GE THAMS CAD TSOGS

GCIG PA'I STONG PAR BSTAN TO, ,RNAM PA KUN LDAN RNAM PA MED, ,CES
PA NAS, ,BSAM GTAN BZHI YI RTZE MO CAN, ,ZHES PA'I BAR GYIS AE
WAm GYIS DBUGS DBYUNG BA BSTAN TO, ,BSAM GTAN YAN LAG KUN SHES
SHING, ,ZHES PA NAS, ,PHYOGS BCUR SPRUL PA SNA TSOGS 'GYED, ,CES
PA'I

BAR GYIS SKU GSUM DU BSTAN TO, ,DE BZHIN 'GRO BA'I DON BYED PA,
,ZHES PA NAS, ,SRID PA'I DGON PA LAS BRGAL BA, ,ZHES PA'I BAR
GYIS 'GRO BA GSUM GYI GTZO BOR SNANG BA BSTAN TO, ,STON PA GCIG
PU 'GRO BA'I BLA, ,ZHES PA NAS, ,BDUD KYI DPUNG RNAMS PHAM BYED
PA, ,ZHES PA'I BAR

@99A *, ,GYIS BDUD PHAM PAR BYED PA BSTAN TO, ,RDZOGS PA'I SANGS
RGYAS 'JIG RTEN 'DREN, ,ZHES PA NAS, ,PHYAG BYAR 'OS PA BRA MA'I
RAB, ,CES PA'I BAR GYIS BSNYEN BKUR GYI GNAS SU BSTAN TO, ,'JIG
RTEN GSUM PO GOM GCIG BGROD, ,TZAS PA NAS, ,SHES DANG SHES

BYA'I BDAG PO MCHOG ,CES PA'I BAR GYIS 'JIG RTEN DANG 'JIG RTEN
LAS 'DAS PA'I SPRUL PA MNGA' BAR BSTAN TO, ,GTZO BO CHOS KYI
SBYIN BDAG STE, ,ZHES PA NAS, ,'JAM DPAL DPAL DANG LDAN PA'I
MCHOG ,CES PA'I BAR GYIS 'JUG BSDU BA BSTAN TO, ,DE DAG GIS NI
BYANG CHUB KYI SEMS RDO

RJE ZHES BYA BA'I SNANG BA YE SHES LNGAR BSTOD PA'O, ,MCHOG SBYIN
RDO RJE MCHOG KHYOD 'DUD, ,CES PA NAS, ,YI GE RE RE ZHING CHOS
KYI DBYINGS LA GOS PA LA BSTOD PA BSTAN TO, ,RIGS KYI BDAG PO NAS
BZUNG STE, AANTASTHA DANG, AUSHMAshA'I GNYIS PA DANG, BZHI PA'I
BAR GYIS YE SHES SNGAGS KYI RANG

BZHIN DU BSTAN TO, ,RIGS KYI BDAG PO NAS BCU DRUG PA'I BAR GYIS
DE YANG 'JAM DPAL YE SHES SEMS DPA'I SNGAGS KYI RANG BZHIN DU
BSTAN TE, DE DAG NI DON GYI SNYING PO YON TAN BSDUS PA'I DON GYI
BSTOD PA'O, ,DE NAS DPAL LDAN RDO RJE 'CHANG, ,ZHES PA NAS,
RDZOGS SANGS RGYAS LA PHYAG 'TSAL

NAS; ,ZHES PA'I BAR GYIS 'KHOR GYI MCHOD PA BRJOD PAR BSTAN TO,
,DE NI MGON PO GSANG BA'I BDAG ,CES PA NAS, ,RDZOGS PA'I SANGS
RGYAS KUN GYIS BSHAD, ,CES PA'I BAR GYIS CHED DU BRJOD PA'I BSTOD
PA BSTAN TO, ,DE DAG NI YE SHES KYI RJES SU MTHUN PA'O, ,MTSAN
NAS RJOD PA'I

YON TAN GYI SGO NAS BSTOD PA NI SGO LNGA'I KHYAD PAR SHES PAR
BYA'O, ,DE LTAR BSDUS PA'I DON YONGS SU SHES SHING, DON LHAG PAR
RNYED PA'I GANG ZAG GIS RGYUD KYI RAB TU BYED PA'I DON 'DI NYID
KYANG BDE BLAG TU RNYED PAR 'GYUR RO, ,DA NI TSIG GI DON GSAL BAR
DBYE BAR BYA STE, ,DE NAS DPAL LDAN RDO RJE

'CHANG; ,ZHES BYA BA LA SOGS PA LA MCHOG DANG THUN MONG GI DNGOS
GRUB THAMS CAD 'BYUNG BA'I GNAS MTSON PA LA GANG NAS SHE NA,
MANTRA'I RANG BZHIN SHES SHING SKYOB PA'O, ,DES SPANGS PA DANG YE
SHES PHUN SUM TSOGS PAR 'GYUR BA'I PHYIR DPAL LDAN RDO RJE 'CHANG
NGO, ,GDUL DKA' BA NI THEG PA

@99B GSUM STE, SPRUL PA DANG, LONGS SPYOD RDZOGS PA'I 'KHOR LOS
SKYAR BA DANG, LONGS SPYOD RDZOGS PA'I 'DUL BA RNAMS SO, ,KYI
ZHES PA NI DRUG PA'I DON GYI GNYIS PA'O, ,'DOD CHAGS DANG ZHE
SDANG DANG GTI MUG RNAM PAR DAG PA NI THEG PA'I YANG RNAM PAR DAG
PA STE, BDE BA DANG, STONG PA DANG,

GNYIS SU MED PAS NA MCHOG GO, ,DPA' BO NI 'JIGS SHING THUB PA MED
PA STE SKU DANG, GSUNG DANG THUGS KYI KHYAD PAR GYIS SA 'OG DANG
SA STENG DANG, ,SA BLA LAS RGYAL BA'O, ,RDO RJE NI STONG PA NYID
BDE PA CHEN PO'I SNYING PO CAN TE, GANG LA YONG BA NI DBANG PHYUG
GO, ,DE LNGA'I GSANG BA LAS THOB PA NI RGYAL

PO'O, ,PADMA DKAR PO NI DKAR BA LA SOGS PA'I YON TAN LNGA DANG
LDAN PA STE, ,'DIR RNAM PAR RTOG PA BZHI PA LA SOGS PA DANG LDAN
PA'O, ,YE SHES LA CHED DU BRJOD PA NI RANG LAS TE, 'GRO BA 'DZIN
PA'I DON GYIS NA YANG ZHES SBYAR RO, ,KHRO GNYER DANG SKU DANG,
AO GA SPRU SER LA BRDZES PA DANG, MIG

DMAR DANG, LCE 'DRIL ZHING YA SOS MA MCHU MNAN PA DANG, THUNG
ZHING GEL BA DANG, GSUS PA CHE BA DANG, YAN LAG RAB TU BGRANG PA
DANG, NYING LAG RDO RJE RTZE MO LTA BU DANG, DUR KHROD DANG, GDUG
PA'I RGYAN GYIS BRGYAN PA DANG, ,MTSON CHA 'BAR ZHING 'PHRO BA
DANG, MGO BO'I DO SHAL DANG, ME 'BAR BA'I

GNAS NI RIM PAR LDAN PA LA SOGS PA STE, LAG NA RDO RJE DANG
MTSUNGS PAR MTHA' YAS PA LA YOD PA NI MA RIG PA LA SOGS PA RTEN
CING 'BREL BAR 'BYUNG BA BCU GNYIS ZAD PA'I DON TO, ,DE SNYED KYI
BA SPU'I KHUNG NAS 'PHRO BA YANG RDO RJE RTZE MO'I GZUGS SO,
,RANG GI LAG GIS GSOR BAR BYED

PA NI SNGA MA BZHIN TE, ,DE'I DON KYANG SNYING CHEN PO DANG SHES
RAB DANG ZHES PA'O, ,THABS NI SNGON RANG GI DON DU GYUR PA JI
LTAR DE NYID KYIS GZHAN DON DU 'GYUR BA'O, ,DE LTAR SPRUL PA DANG
YANG SPRUL GYI GZUGS THAMS CAD BCOM LDAN 'DAS RDO RJE 'CHAD GI
RANG BZHIN LUS NGAG YID GSUM GYIS

MCHOD PA'I PHYIR, DGA' MGU RANGS PA'I BSAM PA CAN NO, ,KHRO BO
BA'I ZHIG MI RIGS PA MA YIN TE, SANGS RGYAS KYI PHRIN LAS SEMS
CAN GYI MGON DU GYUR PAS SO, ,DE DANG LHAN CIG PA NI PHYAG NA RDO
RJE'O, ,THAMS CAD BSAM PA MTHUN PAR ZHES PA'O, ,DE BZHIN GSHEGS
PA NI DE

@100A *, ,BZHIN NYID SNANG BA MED PA'I YE SHES THUGS SU CHUD NAS
'GRO BA'I DON LA GSHEGS PAS SO, ,SHES RAB KYIS BCOM PA NYID KYI
PHYIR DANG, DBANG PHYUG LA SOGS PA'I YON TAN DANG LDAN PAS MI
GNAS PA BRNYES PAS NA BCOM LDAN 'DAS SO, ,DE BZHIN GSHEGS PA ZHES
BYA BA'I

SGRA NI BYANG CHUB SEMS DPA' LA YANG GSUNGS SHING BSHAD PA STE,
YANG DAG PAR RDZOGS PA'I SANGS RGYAS LA SOGS PA'I YON TAN NI BDE
BA CHEN PO THOB PA 'BA' ZHIG LA'O, ,KHYAB BDAG NI YONGS SU DAG
PA'I YE SHES THAMS CAD LA KHYAB PA'I BDAG NYID DO, ,YANG NA SEMS
CAN THAMS CAD KYI SNYING

POR GNAS PA DANG, CHOS THAMS CAD KYI RANG BZHIN DU GNAS PA PA
DANG, KUN NAS NYON MONGS PA DANG RNAM PAR BYANG BA'I BYED PA'I
BYED PA PO NYID KYIS 'GRO BA BZHI'I DBANG PO LA KHYAB PA'I BDAG
NYID DO, ,BDAG NI BDAG NYID KHO NA'O, ,SMAN PA NI TSIG DANG, DON
DANG SPONGS PA'I GZUNGS KYIS SO, ,BDAG DON

NI MTHAR THUG PA'I DON TO, ,PHYIR NI DGOS PA'O, ,THABS KHYAD PAR
CAN GYI SGYU MA DANG 'PHRUL GYI RNAM PA LTA BU STE, NANG GI RTEN
CING 'BREL PAR 'BYUNG BA'I SBYOR BAR BDE BA CHEN PO'I DRA BAS KUN
LA G-YOGS PAR BYA BA NYID KYIS RDZOGS PA'I BYANG CHUB TU 'GYUR
BAR RO, ,CI NAS ZHES PA NI, NAN TAN DU

BYA BA'I THA TSIG GO, ,THEG PA CHEN POR 'GYUR BA NYIN YIN TE,
DPER NA SA BON GYI MA GTOGS PAR MYU GU LA SOGS PA'I YON TAN 'BYIN
PAR GA LA NUS, DE BAS NA, ,MA RDZOGS RDZOGS BYED MDA' YIN NO,
,ZHES GSUNGS PAS, RGYU'I GNAS SKABS KYI THABS KYI SBYOR BA LA
YANG BKAG NA,

PHUN SUM TSOGS PA'I 'BRAS BU'I PHYIR LTA SMOS KYANG CI DGOS, DANG
POR NANG GI BDAG NYID LA BZHAG CING SBYAR BAR BYA BA'I PHYIR,
,SEMS CAN MOS PA SNA TSOGS PA, ,RGYAL BAS KYANG NI MA GSUNGS NA,
,BDAG 'DRA NGAN PA SMOS CI DGOS, ,DE BAS 'JIG RTEN BSAM PA BTANG,
,ZHES GSUNGS PA'I

DON KYANG DE'O, ,RGYU 'BRAS RJES SU MI MTHUN PA MA YIN TE, BYAMS
PA DANG SNYING RJE SNGON DU SONG BA'I BYANG CHUB KYI SEMS SMON PA
DANG 'JUG PA DANG, SHIN TU 'JUG PA LA SOGS PAS SEMS CAN GYI DON
GYI PHYIR NANG DU GZHAG PA'O, ,DE BAS NA RNAM PAR RTOG PA GANG
GANG GIS, GANG GANG BLO NI BSGOMS

@100B PA DANG; ,BSGOMS PA'I STOBS NI RDZOGS PA DANG, ,BDE GSAL MI
RTOG BLO 'BRAS CAN, ,ZHES PAS KYANG SHES PAR BYA'O, ,NYON MONGS
PA NI THAMS CAD RANG BZHIN DNGOS PO DANG, DNGOS PO MED PA DANG,
BTANG SNYOMS KYI RNYOG BAS SEMS DKRUGS PA'O, ,MI SHES PA NI
BRGYUD PA'I GZHUNG LUGS DANG

BRAL BAS DON MA PHRAD DE SMIG RGYU LA CHUR BZUNG BAS NGAL ZHING
GDUNGS PA BZHIN, 'DIR YANG BRTAGS PA'I RNYOG PA'I 'DAM DU BYING
BAR GYUR PA RNAMS SO, ,SMAN PA NI GZHAN SHES RAB GSUM LA SBYAR
RO, ,NANG GI BDAG NYID LA 'JUG PA'I DGOS PAS NA PHYIR RO, ,BLA NI
'BRAS BU STER BA'I DON GYIS SO, ,

STON PA NI LOG RTOG BZLOG PA'O, ,DAM TSIG NI SDOM PA STE, BDE BA
DANG STONG PA'I DRA BA PHYED PA DE NYID JI LTA BA MKHYEN CING
THUGS SU CHUD PA'O, ,DE NYID KYI PHYIR SANGS RGYAS KUN GYI SDOM
PA NI, AE WAm LAS NI RAB TU ZHUGS, ,ZHES GSUNGS SO, ,DBANG PO
GDUL BYA'I RGYUD MKHYEN PA'O, ,BSAM PA

NI GDUL BYA'I 'DOD PA MKHYEN PA'O, ,DE DAG NI GNAS SU GYUR PAS
MCHOG GO, ,GIS NI DRUG PA'I DON GYI GNYIS PA'O, ,YE SHES SKU NI
YE SHES PHUNG PO CAN TE BDE BA CHEN PO'I RANG BZHIN GYIS RTAG PA
NYID RTAG TU 'BYUNG BA'O, ,DE BAS NA, GANG GIS NGA LA GZUGS SU
MTHONG, ,GANG GIS NGAL

SGRAR SHES PA, ,LOG PAR RTOG PA SPANG BA STE, ,SKYE BO DE YIS NGA
MI MTHONG, ,SANGS RGYAS RNAMS NI CHOS KYI SKU, ,'DREN PA RNAMS
KYI CHOS NYID NI, ,DE NI RNAM PAR SHES MI NUS, ,ZHES GSUNGS PA'I
PHYIR RO, ,GTZUG TOR NI BLTAR MI MNGON PA STE, ,DE NYID ZIL GYIS
MI NON PA'I RTAGS YIN PAS NA GTZUG TOR CHEN

PO'O; ,TSIG GI RJOD PAR BYED PA STE, MI ZAD PA'I GSUNG MNGA' BAS
BDAG PO'O, ,YE SHES NI MTHA' DANG BRAL BA STE MI 'GYUR BAS NA
SKU'O, ,DE'I MTSAN NYID NI RANG 'BYUNG BA STE, 'JAM DPAL YE SHES
SEMS DPA'I MTSAN GYI DON BRJOD PA'O, ,'BREL PA GCIG PAS MCHOG GO,
,DON ZAB PA NI RTOGS PAR DKA' BA'O, ,

DON RGYA CHE BA NI BLO'I YUL MA YIN PAS SO, ,DON CHEN PO NI RANG
GZHAN GRUB PAS SO, ,MTSUNGS PA MED PA NI GCIG PUR GYUR PAS SO,
,ZHI BA NI GLO BUR GYI DRI MA DANG BRAL BAS SO, ,DGE BA GSUM NI
SKYE BA DANG, ,GNAS PA DANG, 'GAG PAS DBEN PA'O, ,YANG NA LUS
DANG NGAG DANG, YID GSUM LAS 'BYUNG BA GSUM MO, ,YANG

@101A *, ,NA DUS GSUM DU GSUNGS PA DANG, ,GSUNG BAR 'GYUR BA DANG
GSUNG BA'O, ,DE NYID NI YANG DAG PA'I SHES PAR SGRUB PAR BYED PAR
YANG SBYAR BAR BYA'O, ,RGYUD NI TSIG DANG DON TO, ,RGYU DANG LAM
DANG 'BRAS BU CHEN PO STE, DE RAB TU RGYAS PAR GSAL BAR BYED PAS
TSIG LA YANG NGO, ,THABS

KYI RGYUD SGYU 'PHRUL DRA BA MTSON PAS BTAGS BA STE, LHA SBYIN
ZHANG PO CAN ZHES BYA BA LTA BU'O, ,LAS NI SKAL BA'I RGYUD DE
GONG DU BSTAN ZIN TO, ,RDO RJE 'CHANG CHEN NI GRAGS CHEN LA,
,GSANG SNGAGS 'CHANG NI SNYING PO DON GYI SANGS RGYAS SO, ,JI
SNYED PA NI DPAG MED RNAMS KYIS SO, ,DGYES BZHIN DU GLUR

BLANGS PA BSHAD DU GSOL ZHES PA NI NGES PA'I DON TO, ,GSANG 'DZIN
NI RGYUD 'DI NYID SNGAR BSHAD PA'I DON YANG NGO, ,PHYIR NI GTZO
BOR GYUR PA GZHAN MED PA'O, ,NGES PA NI MI GNAS PA'I MYA NGAN LAS
'DAS PA STE, DER MA BYUNG GI BAR LA 'BYUNG GI BAR ZHES BYA'O,
,GZUNG BA NI BDAG DON DU'O, ,

GSANG BA SPANG BA NI GZHAN GYI DON GYI PHYIR RO, ,BSAM PA'I KHYAD
PAR NI DBANG PO'I BYE BRAG LA'O, ,BSHAD PAR 'TSAL BA NI DE KHO NA
NYID BCU DANG, RIM PA GNYIS DANG ZUNG DU 'JUG PA'O, ,GSANG DBANG
NI DUG BCOM PA'I DE NYID LA DBANG BA'I LAG NA RDO RJES SO, ,DE
SKAD DU ZHES PA NI LNGA'I GSOL

BA GDAB BO, ,SPYOD LAM NI GUS PA'I RTAGS SO, ,DE NAS DE MA THAG
TU'O, ,RIGS DANG STOBS MTSON PAS SH'AKYA THUB PA'O, ,RKANG GNYIS
NI LHA DANG MI'I STE, DE'I MCHOG TU GYUR PA'O, ,BZANG BA DANG,
KHA DOG DANG DBYIBS PHUN SUM TSOGS BA'O, ,RING ZHING YANGS PA NI
CHU DANG ZHENG NGO, ,

BRKYANG BA DANG, 'OD PHYUNG BA DANG, ,'DZUM PA BSTAN PA'I BDUD
BTUL BA DANG, 'KHOR BAG DANG LDAN PA LA DGOD PA DANG, THUGS RJE
CHEN POS SEMS CAN GYI YID DANG MTHUN PAR BSTAN PA'O, ,TSANGS PA'I
GSUNG DBYANGS NI YAN LAG DRUG CU DANG LDAN PA STE, ,'DIR SNYAN PA
DANG, CHE BA DANG

GSAL BA DANG, DON GO BAR NUS PAR 'DUS PA STON PA'O, ,BKANG BA NI
GRAGS PA'O, ,GSANG BA NI GSANG BA CHEN PO LA'O, ,SLAR GSUNGS PA
NI ZHUS PA'I LAN NO, ,SNYING RJE CHEN PO NI THUN MONG DANG THUN
MONG MA YIN PA'O, ,DAG PAR BYED PA NI NYON MONGS PA DAG PAR BYED
PA STE, BKRA SHIS

@101B PAR RO; ,SDIG SEL BA NI RDUL DANG BRAL BA'O, ,BRTZON PA NI
MA YENGS PAR RTZE GCIG PA'O, ,RANG DON NYID KYIS LEGS SO ZHES
PA'O, ,GNYIS PAS GZHAN DON GZUNG BA'O, ,LEGS PAR BSTAN PA NI
'BRAS BU DANG BCAS PA'I LAM DU'O, ,NYON ZHES PA NI, RDO RJE
'CHANG SANGS RGYAS THAMS CAD KYI

RANG BZHIN DU BLTA BA DANG RGYUD KYI RGYAL PO 'DI NYID YID BZHIN
GYI NOR BU RIN BO CHES BRTAN PA LTAR BLTA BA DANG, THUN MONG GI
'KHOR RIN PO CHE LTA BU'I GANG ZAG TU BLTA BA DANG, BSHAD BYA
SEMS KYI RANG BZHIN SHES RAB DANG SNYING RJE DBYER MI PHYED PAR
BLTA BA DANG, GSUNG DRI MA MED PA'I BDUD RTZIS DBANG PO

TSIM ZHING KHYAB PAR 'GYUR BA'I PHYIR, ,GSANG SNGAGS NI 'GRO BA
'DUL BA'I DUM BU LHA'I 'KHOR LO STE, SNYING PO DANG, PHYAG RGYA
DANG, RIG SNGAGS RNAMS LA THAMS CAD CES BYA'O, ,DE DAG NI RDO RJE
DBYINGS LA SOGS PA'I LHA'I 'KHOR LO GZUNG NGO, ,DE NYID KYI RIGS
SHES PAR YANG BYA'O, ,RIGS

CHEN NI RNAM PAR SNANG MDZAD CHEN PO'I RANG BZHIN LNGA PA DANG
DRUG PA'O, ,KHO BO NI RIGS 'PHO BAR 'DOD PA STE, DAM PA'I ZHAL
LAS 'ONGS PA NI RGYAS GDAB GSUM GYI NGO BO NYID YIN PA'I PHYIR TE
MDOR BSTAN PA'O, ,GSANG SNGAGS RIG SNGAGS 'CHANG BA'I RIGS, ,ZHES
PA NI GSANG SNGAGS LA

SOGS PA NI RIG SNGAGS KYI LAS BYED CING, DON BSGRUBS NA 'CHANG BA
STE LAS KYI RIGS SO, ,YANG NA THAMS CAD SHES RAB KYI RTAGS SU
SHES PAR BYAS LA, DES DE LA NAN TAN DU BYAS PAS DE 'GRUB CES
PA'O, ,SKU DANG GSUNG DANG THUGS NI RIGS GSUM STE, LA NI DE NYID
GZHIR

BYAS PA'O, ,DE BZHIN GSHEGS PA'I RIGS LA NI, ,ZHES BYA BA LA RNAM
PAR GZIGS BA NI SKU'O, ,'JIG RTEN NI LOG PA'I SHES PAS BRTAGS
PA'I 'KHOR BA STE, DE NYID RANG GI NGO BO RNAM PAR DAG PA NI 'JIG
RTEN LAS 'DAS PA'I RANG BZHIN LA, 'KHOR BA'I SKYON GYIS MA GOS
PAS NA

PADMA'I RIGS SO, ,DE BAS NA, DPAL DGYES PA'I RDO RJE LAS GTI MUG
LA SOGS KYIS MI 'CHING, ,RANG RANG NYID NI RDZOGS BYANG CHUB,
,CES GSUNGS PA'I PHYIR RO, ,'JIG RTEN GZUGS LA SOGS PA STE,
,SNANG BA'I DBANG PO'I YUL DU 'GYUR BA'O, ,DE'I BYED PA PO NI
MNYAM PA NYID

@102A *, ,KYI YE SHES TE, ,RIN PO CHE'I RIGS LA PHYOGS MED PAS NA
CHEN PO'O, ,PHYAG RGYA NI KHYAB CING MI 'DA' BA'I DON GYIS TE,
'BRAS BU 'BA' ZHIG PAS CHEN PO'O, ,RIGS MCHOG CES BA NI, RIGS
LNGA DBYER MI PHYED PAS RTZOD 'DAS KYI RIGS SO, ,RDO RJE'I RIGS
NI CHEN PO STE, RIGS

BZHI'I BDAG NYID YIN PA'I PHYIR 'KHOR RNAMS LA ZIL GYIS MI GNON
PA'I SKYE MCHED YOD PA DANG RANG NYID KYIS ZIL GYIS MI GNON PA'I
SKYE MCHED KYI 'KHOR RNAMS RIGS DRUG GI RGYUD DU MKHYEN PAS GTZUG
TOR CHER GZIGS NAS ZHES BYA'O, ,GTZO BO RDO RJE DBANG PHYUG LA
DGONGS PA DANG, 'BRAS

BU KHO NA LAM DU BYA BA'I PHYIR, RIGS DRUG GI RANG BZHIN BYANG
CHUB KYI SEMS BDE BA CHEN PO NYID BSHAD PAR BYA STE, TSIG CES PA
NI TSIG GI RGYUD DO, ,BDAG PO NI 'JAM DPAL YE SHES SEMS DPA' STE
RDO RJE 'CHAD DO, ,TSIGS SU BCAD PA NI RKYANG BA BSDUS PA'O,
,BKA' STZAL PA SHUGS

KYIS SHES PAR BYA STE, LONGS SPYOD RDZOGS PA CHEN PO DANG, 'KHOR
LOS SGYUR BA DANG, BSTAN PA'I BDAG POS SO, ,GSANG SNGAGS NI SKYE
BA MED PA'I SNYING PO CAN YI GE AA'O, ,RGYAL PO NI THAMS CAD KYI
BDAG BOR GYUR BAS SO, ,DRUG NI SDE TSAN SHES RAB KYI YI GE'O,
,LDAN PA NI SDE TSAN

BDUN PA'I THABS KYI YI GE'O, ,DE MTSON BYED DU GYUR CING, ,THUN
MONG DANG MCHOG GI NUS PA 'BYUNG ZHING SHES PAR BYA'O, ,GNYIS SU
MED PAR 'BYUNG BA DANG, ,ZHES BYA BA NI MA NING YI GE'I RANG
BZHIN MTSON BAR BYA'O, ,MI SKYE BA NI NGO BO STE CHOS SO, ,CHOS
NI RKYEN LAS SKYES PA STE CHOS

CAN NO, ,CAN NI THA MI DAD PA'I RANG BZHIN 'DI GSUNGS PA'O, ,DE
LTAR GNYIS SU MED PA'I YE SHES YONGS SU DAG CING DRI MA MED PA JI
LTAR GNAS SHE NA, RING THUNG GI BYE BRAG GIS RIGS DANG RIGS KYI
YE SHES SO, ,DE BZHIN GSHEGS PA'I RIGS NI ME LONG LTA BU'I YE
SHES TE, MTSAN DANG

DPE BYAD KYI 'KHOR LOR SNANG BA DANG, SNA TSOGS DKAR DMAR GYI
RNAM PAR SNANG BA NI GDUL BYA'I SNANG BA'I KHYAD PAR TE, DE NYID
RNAM PAR DAG PA DANG RNAM PAS RANG BZHIN GYIS 'OD GSAL BA AI A'I
ZHES BYA'O, ,RIN PO CHE'I RIGS NI MNYAM PA NYID KYI YE SHES TE,
THUN MONG MA

@102B YIN PA'I DBANG PO'I LONGS SPYOD DU GYUR PA DANG, THUN MONG
GI DBANG PO'I SPYOD YUL DU GYUR PA NI GDUL BYA'I DBANG PO'I KHYAD
PAR TE, RNAM PAR DAG PA DANG RNAM PAR DAG PAS MTHA' BZHI LA MI
GNAS PA NI AOO AOO ZHES BYA'O, ,PADMA'I RIGS NI SO SOR RTOG PA'I
YE SHES TE,

KHRO BA DANG MNYAM PA DANG ZHI BA'I KHYAD PAR GYI RIGS BSDUS
RGYAS BYE BRAG TU SNANG BA DANG, RNAM SHES SKYE BA'I SGO THA DAD
PAR SNANG BA NI GDUL BYA'I DBANG PO'I KHYAD PAR TE, RNAM PAR DAG
PA DANG RNAM PAR DAG PAS KUN NAS NYON MONGS PA DANG RNAM PAR
BYANG BA RGYUD GCIG TU GNAS PA AU A'U ZHES

BYA'O; ,LAS KYI RIGS NI BYA BA NAN TAN GYI YE SHES TE, THOGS PA
MED PA'I SKUS RIGS SO SO'I PHRIN LAS RTAG TU RGYUN MI 'CHAD PAR
MDZAD PA DANG, DAG PA'I KUN RDZOB KYI MTSAN NYID RANG DANG MTHUN
PA'I DON BYED, GDUL BYA'I SNANG BA'I KHYAD PAR TE, RNAM PAR DAG
PA DANG RNAM PAR DAG PAS

'BAD PA MED PAR RANG GI NGANG GIS 'BYUNG BA NI AAm AA'O, ,RDO
RJE'I RIGS CHOS KYI DBYINGS KYI YE SHES TE, THAMS CAD GCIG TU
GYUR PA NYID DANG, SGRO SKUR DANG BRAL BA NYID NI DE BZHIN GSHEGS
PA DANG GANG ZAG GI KHYAD PAR TE, RANG GI NGO BOS NI GCIG LA RTAG
TU 'BYUNG BA DANG RJES 'JOG TU GNAS

PAS RNAM PAR DAG PA DANG, RNAM PAR DAG PAS 'DI'I ZHES 'GA' LA
YANG MI GNAS PA'I AE AEE ZHES BYA'O, ,RDO RJE SEMS DPA'I RIGS NI
BDE BA CHEN PO'I YE SHES TE, GZUGS CAN MA YIN PA DANG, SKYE 'JIG
MED PA DANG, YUL LA MI GNAS PA DANG, 'GRO 'ONG MED PA DANG, PHYI
DANG

NANG GI CHOS THAMS CAD DE'I NGO BOR GCIG PA DANG, ZUG RNGU GANG
GIS KYANG MA GOS PA'I YE SHES SNANG BA MED PA LA SOGS PA 'BRAS
BU'I LUS BRGYAD DANG LDAN PA DANG, MTSAN MA THAMS CAD RANG GROL
BAS DBANG PO RANG BZHI ZHING MING GIS DBEN PA'I ZUNG 'JUG RGYUD
LAS SKYES PA NI, RIGS THAMS

CAD YE SHES THAMS CAD NYID YIN PAS RTZOD 'DAS ZHES BYA STE, DBYE
BA MED PA LA AA A'A ZHES BYA'O, ,DE RTOGS PAR BYA BA NI RNAM PAR
RTOG PA'I BLO'I KHYAD PAR NANG RTEN CING 'BREL TE 'BYUNG BAS 'JUG
PA STE, STHI TO HRi DE ZHES BYA BA NI RE ZHIG PA'I GNAS MTSON PA
STE, SNYING GA CHOS KYI 'KHOR

@103A *, ,LO LA SOGS PA'O, ,DZNY'A NA ZHES BYA BA NI DGA' BA DANG
MCHOG TU DGA' BA DANG, DGA' BRAL DANG, LHAN CIG SKYES PA'I DGA'
BA'I YE SHES GNAS DE DAG TU RNYED PAR 'GYUR BA'O, ,M'URTI ZHES
BYA BA NI SPYI GTZUG LA BYA STE, PHRA MO'I RNAL 'BYOR GYI SBYOR
BAS 'KHRUL 'KHOR GYI SBYOR

BAS LAM NGES PAR SBYANGS NAS THIG LE'I RNAL 'BYOR GYIS SHIGS PA
MED PA'I YI GE HAm LAS BYANG CHUB KYI SEMS 'DZAG PA 'DREN CING
ROL PAS DE BA RNYED PAR 'GYUR BA'O, ,RA GA RA STE CHAGS PA CHEN
PO'I SBYOR BAS 'OG NAS 'BYUNG BA'I BCOM LDAN 'DAS MA'I YE SHES DE
NYID HAm NGO, ,JI LTAR RNAL

'BYOR DU BYA BA NI RA STE RDO RJE DANG PADMA'O, ,DE YANG YE SHES
KYI BYED PA PO DANG PHRAD BA LAS BYANG CHUB KYI SEMS GNYIS NI AA
DANG BUDDHO'O, ,DE NYID NANG GI 'JUG PA'I RIM PAS RTOGS PAR GYUR
PA NI BUDDHA N'Am NO, ,DGA' BA GSUM LHAN CIG SKYES PA'I NGO BOR
'BYUNG BA DANG, LHAN CIG SKYES PA DUS

GSUM DU 'BYUNG BA NI TRYA DHVA BRTI N'I'O, ,MAN NGAG BLA MA'I
ZHAL LAS SHES PAR BYA'O, ,JI LTAR NYAMS SU BLANG BA YANG DBYER MI
PHYED PA'I YE SHES BLO'I YUL RING DU GYUR BA NI BADZRA TA'I
KshnA'O, ,DE LTAR YANG SDUG BSNGAL GCOD PAR NUS PA YANG MA YIN
TE, DAM PA'I ZHABS KYI PADMO LA BTUD PA'I

DRIN GYIS, SKAD CIG LA RNYED PAR GYUR PAS DU: KHA TZTSE DA'O, ,DE
BAS, KYE HO GROGS DAG LHAN CIG SKYES PA DE, ,GZHAN NAS MI RNYED
BLA MA'I ZHAL LAS DRIS, ,ZHES GSUNGS PAS SO, ,DES GNANG BAR GYUR
PA'I RIM PA NI PRADZNY'A DZNY'A NA'O, ,M'URTI NI RGYUN TE BZHI
PA'O, ,YA NI YA TE GNAS

PA'I DON TO, ,DE NYID GNYUG MA'I YE SHES RANG GI MTSAN NYID DU
BYAS PA NI DZNY'A NA STE, DE BZHIN GSHEGS PA THAMS CAD KYI SKU
GSUNG THUGS RDO RJE NYID YIN PAR K'A YA W'A KA GO, ,YANG NI B'A
G'I SHVA RI NI GSUNG GI DBANG PHYUG GI RGYUD PAS DE NYID SHES PAR
BYA STE, LUNG DANG RANG GI RIGS

PA DANG BLA MA'I GDAMS NGAG GIS ZHES GZHAN DU BSTAN TO, ,AA LA
SOGS PA'I DON NI SKYE BA MED PA'I BDE BA CHEN PO'I SNYING PO ZHES
DANG, MNGON PAR ZHEN PA DANG BRAL BA'I STOBS KYIS DAM TSIG GI
SPYOD PA DANG, ,RIGS PAS THAMS CAD KYANG DE BZHIN DU BSDU BA
DANG, DE KHO NA NYID

@103B RE RE DANG BRAL BA DANG ZHES BYA BA'I DON LA YANG MI GNAS
PA'O, ,'DI LTAR NI BSHAD ZIN PA DANG SBYAR RO, ,AA LAS 'BYUNG BA
NI SANGS RGYAS KYI RGYUD DON A'A'O, ,DON CHEN LA SOGS PA NI DON
CHE BAS PHAN YON CHE BA 'BYUNG BAS NA SKYE BA MED PA'I SNYING
RJE'I SNYING PO CAN NI YI GE DAM PA AA LAS 'BYUNG BA

YIN NO ZHES BYA'O, ,MCHOG NI MCHOD PA DANG RJED GZHI THAMS CAD
KYI SROG TU GYUR PA STE, KHONG NAS 'BYUNG BAS NA SROG GO, ,DE'I
PHYIR SKYE BA MED PA MTSON PAR NUS TE, DPER NA SROG GI RLUNG
'GAGS NA THAMS CAD 'GAG PAR 'GYUR BA BZHIN NO, ,BRJOD PA DANG
BRAL BAS PHUN SUM TSOGS

PA 'BYUNG BA STE, BRJOD PA NI MING YIN LA DE LAS BLO SKYE BA'I
PHYIR RO, ,THAMS CAD DU BRJOD PA MA BKAG PA NI MA YIN TE, SROG
YIN PAS RGYUR 'GYUR LA, YAN LAG GI GSAL BAR BYED PA'O, ,DE LTAR
YI GE GTZO BO LAS MNGON PAR 'PHEL BA NI DKYIL 'KHOR GYI 'KHOR LO
THAMS CAD KYI SA

BON DANG, SNYING PO DANG SNGAGS SU GYUR PA'O, ,GSAL YIG MA 'PHEL
BA MA YIN TE, SROG TU BRJOD PA'I PHYIR DANG, BCU GCIG PA'I THIG
LEGS THABS KYI RANG BZHIN GZUNG BA'O, ,THABS SU MI 'GYUR BA MA
YIN TE, MKHA' 'GRO MA DRA BA'I GUR LAS, BDE BA CHEN PO 'KHOR BA
KHYAB,

BDE BA SPANGS NI DE MA YIN, ,ZHES PAS, THIG LE SPANGS PA LA RNYED
PAR MA GSUNGS SO, ,BDE BA CHEN PO NI SHES RAB MA YIN TE, DE NYID
LAS, BUD MED BZANG MO'I REG BDE BA, ,GLU THOS PA YI ZHI BA BDE,
,DRI BSNAMS PA YI BDE BA CHE, ,SKYES NAS REG PA'I BDE BA CHE,
,BCUD LEN

RAB TU SBYOR BA YIS, ,BDE BA SU ZHIG 'GOG PAR BYED, ,CES GSUNGS
PAS NA, SHES RAB DANG THABS THA MI DAD PA NYID LAS DKYIL 'KHOR PA
THAMS CAD RDZOGS PAR 'GYUR BA'I PHYIR MCHOD PA CHEN PO ZHES BYA
BA LA SOGS PA GSUNGS TE, 'DOD CHAGS DANG, 'DU SHES DANG, ME'I

KHAMS RNAM PAR DAG PA NI MCHOD PA CHEN PO STE BDE BA'O, ,DES RGYU
DANG 'BRAS BU'I SKABS SU SEMS CAN THAMS CAD DGA' BAR BYED DO,
,ZHE SDANG DANG, RNAM PAR SHES PA DANG, CHU'I KHAMS RNAM PAR DAG
PA NI ZHE SDANG CHEN PO STE MCHOD PA'O, ,DES NYON MONGS PA DANG
NYE BA'I

@104A *, ,NYON MONGS PA GCOD PAR BYED DO, ,GTI MUG DANG GZUGS
DANG, SA'I KHAMS RNAM PAR DAG PA NI GNYIS MED DE, GTI MUG CHEN
PO'I MCHOD PA'O, ,DE MI SHES SHING SHES PA MED PAS NA GTI MUG BLO
STE MA RIG PA'I RTZA BA CAN GYI GTI MUG SEL TO, ,PHRAG DOG DANG,

'DU BYED DANG, RLUNG GI KHAMS RNAM PAR DAG PA NI 'GRO 'ONG MED
PA'I RANG GROL DU GYUR PA STE, PHRAG DOG CHEN PO'I MCHOD PA'O,
,DE YANG THA MAL PA'I PHRAG DOG GCOD PAR BYED PAS NA SGRA CHE BA
ZHES BYA'O, ,SER SNA DANG, TSOR BA RNAM PAR DAG PA'I KHAMS NI BLO
YIS MA SPAGS PA STE, CHAGS

PA CHEN PO'I MCHOD PA'O, ,DES MNGON PAR ZHEN PA THAMS CAD SEL BAR
BYED DO, ,DE LTAR 'KHOR BA'I RNAM PAR DAG PA RIGS DANG DE BZHIN
GSHEGS PAR BSTAN LA, DE YAR YE SHES KYIS DAG PAR BYAS LA RTZOD
'DAS SU SHES PAR BYA'O, ,BSTAN PA LA DGOS PA MED PA MA YIN TE,

PHAL BA'I RNAM PAR SPANGS PA'I PHYIR, ,BSGOM PAR YANG DAG RAB TU
GRAGS, ,PHAL BA'I RANG BZHIN SPANGS NAS NI, ,BSGOM PA DE NI SGOM
PA MIN, ,ZHES GSUNGS PAS SO, ,'DOD PA CHEN PO ZHES BYA BA LA SOGS
PA LAS SEMS BSKYED PA'I RANG BZHIN DU BSTAN PAR BYA STE, DGA' BA
DANG MCHOG

TU DGA' BA DANG, LHAN CIG SKYES PA'I DGA' BA DANG, DGA' GRAL GYI
MTSAN NYID NI, 'DOD CHAGS CHEN PO DANG, BDE BA CHEN PO DANG, MGU
BA CHEN PO STE, DE YANG, SNA TSOGS RNAM PA SNA TSOGS BRJOD,
,'KHYUD DANG 'O BYED LA SOGS PA, ,RNAM PAR SMIN PA DE LAS BZLOG
,BDE BA'I

YE SHES ZA BA NYID, ,RNAM PAR NYED PA SPYOD PA MDZOD, ,BDAG GIS
BDE BA SPYAD DO ZHES, ,MTSAN NYID BRAL LA GSUM LAS GZHAN, ,CHAGS
DANG CHAGS MED RNAM PAR SPANGS, ,ZHES GSUNGS PAS SHES PAR BYA'O,
,GZUGS CHEN ZHES BYA BA LA SOGS PAS NI DBANG BSKUR BA'I

RANG BZHIN DU BSHAD PAR BYA STE, DE YANG YE SHES LA DBANG BA
DANG, NYON MONGS PA LA DBANG BA DANG, RLUNG LA DBANG BA DANG,
BDUD LA DBANG BA STE, DE YANG GZUGS LUS CHE BA DANG, KHA DOG DANG
DBYIBS CHE BA DANG, MING DANG RGYA CHE BA DANG, DKYIL 'KHOR CHE
ZHING YANGS PA STE, BRDA DANG

@104B NYAMS SU MYONG BA RTOGS PA DANG, DON GCIG PA NYID KYIS
GZUGS DANG DON LUS NI SNANG BA THAMS CAD DE CHEN PO NI BRDAR GYUR
PA'I DON BSAM GYIS MI KHYAB PA NYID DU'O, ,KHA DOG DANG LUS NI
BYE BRAG 'DZIN PA'I SHES PA STE, NYON MONGS BRGYAD KHRI BZHI
STONG NGO, ,CHE BA NI MCHOD PA MCHOG

GI DUS SU'O, ,SNYING POR GYUR PA NI DE BZHIN NYID RIG PA STE, DE
BAS NA, RANG RIG PA YI BDAG NYID DE, ,DAG PA GZHAN GYIS GROL MI
'GYUR, ,ZHES GSUNGS PAS SO, ,MING DANG RGYA CHE BA'I JI SRID DU
MING DU BTAGS PA DE SRID DU BRTAGS PA'I RTOGS PA STE, DE DAG
THAMS CAD KYI BYED PA

PO NI RLUNG LNGA'I BDAG NYID BCU'I MING CAN RNAM SHES KYI BZHON
PA STE, DE YANG DAG PAR BYED PA NI BLA MA'I ZHABS KYI PADMO LAS
RNYED PA'O, ,THAMS CAD LHAN CIG SKYES PA'I 'JUG PA NYID KYI CHE
BA STE, DE NI YANG DAG PA MA YIN PA'I RTOG PA'I CHOS MTHA' DAG GI
'OBS KYIS BSKOR BA'I NANG

DU DRI MA DANG BCAS PA'I SRID PA'I CHUS BKANG BA STE, SRID PA'I
SHING SPANGS SHING GTOR BAS BSKYED PA LAS SHIN TU RING DU SKYES
NAS 'DOD PA'I 'BRAS BU MIG DGA' BA BSKYED PA DANG, RNA BA BDE BA
BYED PA DANG, DRI ZHIM PA DANG, RO ZHIM PA MKHRANG ZHING SBOM LA
SNA TSOGS RNAM PA MANG BO NYAMS

SU MYONG BAR BYED CING, RGYU GSAR DU BSKYED PA'I SRED PA LAS LDOG
PAR 'GYUR ZHES GSUNGS PAS SO, ,DKYIL 'KHOR CHEN PO NI SKU BZHI
DBYER MED 'KHOR LO STE, BDE BA CHEN POR GCIG PAS YANGS PA'O, ,DE
NYID LA DNGOS GRUB DANG BAR DU GCOD PA MI GNAS PA'I DON TO, ,DMAN

PA RNAMS KYIS NI LUS NGAG GI BRDAS SO, ,SHES RAB MTSON CHEN PO LA
SOGS PAS NI CHOS BSHAD PA'I RANG BZHIN DU BSTAN PAR BYA STE, DON
GCIG PA DANG, MA RMONGS PA DANG, THABS MANG BA DANG, DKA' BA MED
PA'O, ,DE NYID DGAG SGRUB DANG BRAL BA DANG NYAMS SU MYONG BA
DANG,

PHYAG RGYA BZHI PA DANG, 'BRAS BU LAM DU BYED PA'O, ,DE NI 'DI
LTAR SHES PAR BYA STE, SHES RAB KYI PHA ROL TU PHYIN PA RIG PAS
DMU MAR BYA STE, DE NI MTSON CHEN PO YIN PAS ,SGRO BTAGS KUN LAS
RNAM GROL BA, ,DE NI DBU MA PA YIS RIG, ,CES BSHAD PA YANG MING

@105A *, ,DU BTAGS PA DANG, BLO YIS BRTAGS PA THAMS CAD GROL BA
YE SHES KYI RGYUD NYID DU 'CHANG BA'O, ,NYON MONGS PA NI 'DOD
CHAGS LA SOGS PA STE, RLUNG GNAS SU ZHUGS BA'I MAN NGAG NI LCAGS
KYU CHEN PO'O, ,DE YANG SPYI'I RNAM PA LAS GROL BA STE, SPYI'I
RNAM

PA NI SLOB DPON KLU SGRUB KYI ZHAL SNGA NAS, ,'ON KYANG SGRA LAS
SKYES PA YI, ,RNAM RTOG GZUGS BRNYAN NYID YIN NO, ,ZHES GSUNGS
PAS SO, ,RANG GI MTSAN NYID NI, ,LHAN CIG SKYES PA'I NGO BO DANG,
,MCHOG MTHA' DGA' BRAL DANG PO CAN, ,MUN PA LA NI MAR ME BZHIN,
,DE BZHIN

BUS KYANG YID CHES GYIS, ,ZHES GSUNGS PA'I PHYIR MCHOG GO, ,GRAGS
CHEN NI PHA ROL TU PHYIN PA DRUG STE, SNYAN PAR GRAGS PA NI THABS
CHE BA LA SOGS PA'O, ,SNANG BA CHEN PO NI BDAG DANG GZHAN GYI DON
PHUN SUM TSOGS PA'I 'BRAS BU STE, DE NYID RGYU'I DUS NYID DU RANG
GI NGO BOR GYUR

PA GSAL BA CHE ZHES PA'O, ,THA DAD PA MA YIN TE, ,DE YI RANG
BZHIN DE YIN PHYIR, ,DE YI NUS PA DE LA GNAS, ,DE PHYIR DE YI
RANG BZHIN NO, ,LAM NYID NAS NI BSGOM PAR BYA, ,ZHES GSUNGS PAS
SO, ,MKHAS PA LA SOGS PA PHRIN LAS KYI RANG BZHIN DU BSHAD PAR
BYA STE, DE YANG

RIGS MTHA' YAS PA RIGS GCIG TU BYED PA YANG RIGS MTHUN PA GNYEN
POR BYED PA DANG, RIGS KYI MTSAN MA DNGOS GRUB BSGRUB PA DANG
CHOS THAMS CAD LHAN CIG SKYES PAR BYED PA'I LAS SO, ,DE NI RNAM
'PHRUL SNA TSOGS PA GCIG PA NYID DANG, THABS KHYAD PAR CAN NYID

DANG RJES SU MTHUN PAS BYIN GYIS BRLABS PA NYID DANG, 'KHRUL PA
ZHIG PA'I RANG BZHIN TE, DE NI DPER NA CHU ZLA DANG, DUG GIS DRUG
GSO BA DANG, 'KHOR LOS SGYUR BA'I RGYAL PO'I BU DANG, CHU RNAMS
RGYA MTSO CHEN POR LAN TSVAR RO GCIG PA BZHIN NO, ,DE LTA BAS NA,

MKHAS PA RNAMS NI BDE BA CHEN PO STE, ,BDEN PA GNYIS LAS YONGS SU
GRUB PAS SO, ,SGYU 'PHRUL CHEN PO NI DE NYID LAS RIGS SNANG BA'O,
,'CHANG BA NI MNGA' BA ZHES BYA BA'I DON TO, ,DE BAS NA,
,GANGGA'I KLUNG BCU'I BYE MA DANG MTSUNGS PA, ,RIGS GCIG LA NI DE

@105B BZHIN GSHEGS PA'I TSOGS, ,RIGS KYI TSOGS LAS RIGS NI DU MA
STE, ,RIGS DE LAS NI RIGS NI DU MA BRGYA, ,DE LAS YANG NI RIGS
'BUM CHEN PO STE, ,RIGS NI SA YA PHRAG MANG PO YIN PAS, ,MI YI
RIGS NI GRANGS MED DE, ,DAM PA DGA' BA'I RIGS LAS 'BYUNG BA'O, ,

ZHES GSUNGS PA'I PHYIR RO, ,SGYU 'PHRUL CHEN PO NI BSKYED PA
LONGS SPYOD RDZOGS PA'I 'KHOR LO'O, ,DE DAG GI DGOS PA NI KUN DU
BRTAGS PAR BYED PA'I DON TE, DE YANG, BSKYED PA'I RIM PA'I YI GE
PHYOGS, ,GANG DANG GANG GIS 'JIG RTEN BCINGS, ,DE DANG DE NI
BCINGS LAS GROL, ,DE

NYID MI SHES 'JIG RTEN 'CHING, ,DE NYID RNAM SPANGS GRUB MI THOB,
,CES GSUNGS PAS SO, ,MTSAN MAS MTSAN MA 'JIG PA MI 'THAD PA MA
YIN TE, DE YANG, ,ZHAL PHYAG KHA DOG DBYIBS LAS NI, ,'ON KYANG
THA MA LA BAG CHAGS 'JIGS, ,DUG GI DUM BU GANG NYID KYIS, ,SKYE
BO

THAMS CAD 'CHI BA STE, ,DUG GI DE NYID SHES DE YIS, DUG GIS DUG
GA NI 'JOMS PAR BYED, ,CES BYA BA LA SOGS PA GSUNGS SO, ,DE BAS
NA DON GRUB PA ZHES BYA'O, ,DGA' BA NI SNGAR BZHIN LA, DE BAS
DGA' BA NI RIGS KYI MTSAN MAS MTSAN PA'O, ,DE'I DGOS PA NI DGOS

PAS GZHAN LDOG PA DANG, DNGOS GRUB MYUR DU GRUB PA'I PHYAG
RGYA'O, ,DE YANG DBANG BSKUR NAS SPYI BOR RANG GI RIGS KYI BDAG
POR GYUR PAR BSAM MO ZHES GSUNGS PA NI 'KHOR RNAMS YE SHES LA
DMIGS PA YIN PA'I PHYIR LUS SPANGS SEMS SPANGS KYIS, BSGRUB BYA
ZUNG

'JUG BSGRUB PAR BYA BA'I RGYU NYID DU GSUNGS SO, ,MA NGES PA MA
YIN TE, YE SHES MNGON DU GYUR PA NYID KYIS, GTZO BOS NI BDE BA
CHEN PO MTSON PA'O, ,SGYU 'PHRUL CHEN PO NI CHOS THAMS CAD DE,
DE'I MTSAN NYID NI MIG 'PHRUL LTA BU'O, ,CAN ZHES BYA BA NI SEMS
LHAN CIG SKYES

PA'I NGO BOR GYUR PA NI SANGS RGYAS NYID DE, ,'JIG RTEN KHAMS NI
GANG NAS KYANG, ,GZHAN DU SANGS RGYAS MI RNYED DE, ,SEMS NYID
RDZOGS PA'I SANGS RGYAS NYID, ,SANGS RGYAS GZHAN DU BSTAN DU MED,
,CES GSUNGS PAS SO, ,SBYIN BDAG CHEN PO LA SOGS PA'I PHA

@106A *, ,ROL TU PHYIN PA'I RNAM PAR DAG PA BSHAD PAR BYA STE,
SBYIN BDAG CHEN PO NI SBYIN PA'I PHA ROL TU PHYIN PA STE, TSUL
KHRIMS CHEN PO LA SOGS PA YANG NGO, ,GTZO BO CHEN PO NI BDE PA
CHEN PO'I NYAMS MYONG GIS SGEG PA'O, ,'CHANG BA NI BRGYUD PA'I
GZHUNG LUGS KYI PHRENG

BA 'DZIN PA STE, DE NYID LAS MI 'DA' BA'I DON GYIS NA MCHOG GO,
,BSTAN PA NI RANG BYUNG GI YE SHES KYIS RGYUD LA GOMS PA'O,
,BRTUL BA NI SNA TSOGS PA THAMS CAD RDO RJE 'CHANG GI BAR DU GOMS
PA STE, DE YANG KHAMS GSUM SNA TSOGS PA 'DI THAMS CAD SEMS KYI
RANG

BZHIN DU GNAS PA STE, DE LTAR LA LAR NI SNYING RJE DANG SRIN PO'I
BDAG NYID DO, ,LA LAR NI MI SNANG BA DANG, MU COR DU SMRA BAR RO,
,LA LAR NI SRID PA DANG NOR BU BZHIN NO, ,LA LAR NI GNYID LOG PA
DANG SAD CING BSDAMS PAR RO ZHES BYA BA LA SOGS PA RGYA CHER
GSUNGS PAS SO, ,TING NGE

'DZIN GNAS NI BLOS MA BSLAD PA'I ME TOG GO, ,LUS 'CHANG BA NI
DBANG PO RANG SNANG BA'I 'JUG PA'O, ,STOBS DANG THABS NI LTOS PA
MED PAR RANG NYID GSAL BA STE, DE YANG, CHU BO KLUNG 'BAB RGYUN
DANG NI, ,MAR ME 'BAR BA'I RTZE MO BZHIN, ,SNGAGS KYI DE RIG RNAL
'BYOR PAS,

RGYUN MI 'CHAD PA'I BSAM GTAN BSGOM, ,ZHES PA GSUNGS PAS SO,
,RGYA MTSO NI BDAG GZHAN GYI DBYE BA SPANGS PA'I YE SHES KYI BYUG
PA CHEN PO'O, ,MA CHAGS PA DANG, MI 'DA' BA DANG, MI 'KHRUG PA
DANG, BAR CHAD MED PA DANG, RTZE GCIG PA DANG, RGYA CHE BA DANG,
MI THUB PA

PA DANG, TSOGS CHUNG BA DANG, DON 'BYUNG BA DANG, ZUNG DU 'JUG
PAR YANG SBYAR RO, ,GNYIS LDAN PA NI THAMS CAD LA KHYAB PAR SBYAR
BA'I THA TSIG GO, ,BYAMS CHEN LA SOGS PA NI ME LONG LTA BU'I YE
SHES SU BSHAD PAR BYA STE, PHYOGS MED PAR SNANG BA DANG, NYAMS SU
MYONG BA DANG, MTSAN

MA'I RLOM SEMS DANG BRAL BA DANG, 'BAD PA LA RAG MA LAS PAR SNANG
BA'O, ,DE YANG BYAMS PA NI BYAMS PA CHEN PO STE, DE'I RANG BZHIN
DPAG TU MED PA STE TSAD MA BSHAD PA'O, ,SNYING RJE CHEN PO NI
BSAM GYIS MI KHYAB PA'I NYAMS MYONG STE, BLO THAMS CAD LAS MCHOG
TU GYUR PA'O, ,

@106B SHES RAB CHEN PO NI MI DMIGS PA DANG MI GNAS PA STE, 'BRAS
BU DANG SHES RAB DANG LDAN PA'O, ,MKHAS PA CHEN PO NI 'KHRUL BA
ZHIG BA STE, RANG GI NGANG GIS 'BYUNG BAS NA THABS CHE BA ZHES
BYA'O, ,RDZU 'PHRUL CHEN PO MNYAM SNYOMS PA NI MNYAM PA NYID KYI
YE SHES SU BSHAD PAR BYA STE, SNANG BRTAGS

MNYAM PA NYID DANG, RGYU 'BRAS DANG, DPE DON DANG, 'KHOR 'DAS
MNYAM PA NYID DO, ,DE YANG RDZU 'PHRUL CHEN PO NI GZUGS LA SOGS
PA STE, RGYU RKYEN LA RAG LAS PA'I PHYIR SKYE BA MED PA'I STOBS
DANG LDAN PA'O, ,SHUGS CHEN ZHES BYA BA NI THE TSOM MED PA STE,
GNYUG MA'I SHES PAR GYUR BRTAGS

PA NYID LA 'BRAS BU YANG DE KHO NA NYID YIN PA'I PHYIR, BSKAL PA
DU MA LA RAG MA LAS PAS MGYOGS PA CHEN PO THA DAD PA MA YIN TE,
NYE BAR LEN PA'I RGYU NI 'BRAS BU DANG RJES SU MTHUN PAR DGOS PA
LAS 'DIR MI LDAN PA'I PHYIR RO, ,RGYU DANG 'BRAS BUR MA GRUB
PHYIR, ,BYANG CHUB MED CING

BSGOM PA MED, ,CES GSUNGS PAS SO, ,RDZU 'PHRUL CHEN PO 'DRA BAS
'DRA BA MTSON PAR NUS PA STE, DE YANG DNGOS MA YIN PA NYID DO,
,DE BAS NA ME LONG GI NANG DU BYED KYI GZUGS BRNYAN 'BYUNG BA DE
BYED DU MI 'GYUR PA DANG 'DRA'O ZHES GSUNGS SO, ,GZHAN DAG LA
KHYAD PAR NI DPE

DON DE DAG YOD PA MA YIN TE, LAS KYI PHYAG RGYA LA BRTEN NAS,
,CHOS KYI PHYAG RGYA RNAM PAR BSGOM, ,DE YI STENG DU PHYAG RGYA
CHE, ,GANG LAS DAM TSIG 'BYUNG BA'O, ,ZHES BSHAD PA YANG, DE LTA
NA NI RNAL 'BYOR PA'I, ,NYAMS SU MYONG BA SKYE MI 'GYUR, ,ZHES
GSUNGS PA'I PHYIR RO, ,DE NYID

TSAD MAR DBYE BA YANG BRGYAL DUL BA'I SEMS KYI MTSON CHA MNGON
SUM DU BYAS NA NI, TSE 'DI NYID LA SANGS RGYAS SAM RDO RJE SEMS
DPA' NYID KYANG 'THOB LA SEMS CAN GANG GIS MTSON BYA JI LTAR
BSTAN PA BZHIN MTSON NAM BSTAN PA TZAM GYIS BSAM GYIS MI KHYAB
PA'I GNAS MA

RNYED KYI BAR DU MTHO RIS DAG TU BDE BLAG TU 'GYUR RO ZHES GSUNGS
PAS NA CHER GRAGS ZHES BYA'O, ,STOBS CHEN PO NI 'KHOR BA DANG MYA
NGAN LAS 'DAS PA STE, RTOGS PA DANG MA RTOGS PA'I KHYAD PAR GYI
PHA ROL GNON PA STE, BDAG NYID GCIG PU SHES PAR BYA'O, ,SRID PA'I
RI LA

@107A *, ,SOGS PA NI SO SOR RTOG PA'I YE SHES SU BSHAD PAR BYA
STE, SANGS RGYAS DANG SEMS CAN RGYU GCIG PA DANG, RTOGS SHING
MYONG NAS RGYUD LA GOMS PAR BYA BA DANG, BAG CHAGS GCIG BCAD PAS
GCOD PA DANG, GNYIS SU ZHEN PAS GNYIS MED DU RTOGS PA'O, ,

DE YANG SRID PA NI MA RIG PA STE, RI BO CHEN PO NI KHAMS GSUM
PA'O, ,'JOMS PA NI SANGS RGYAS KYI YE SHES 'DIR RIG PA'O,
,MKHREGS SHING ZHES BYA BA NI, ,RDO RJE CHEN PO'I MTSAN NYID DE,
,SNYING PO BRTAN ZHING KHANG STONG MED, ,MI CHOD MI PHYED MTSAN
NYID CAN, ,MI SHIGS PA NI MI

NYAMS PAS, ,STONG PA RDO RJE ZHES BSHAD DO, ,ZHES GSUNGS PAS SO,
,'CHANG BA NI BDE BA DANG THA MI DAD PA STE, 'BRAS BU THAMS CAD
PA NYID KYI BAR DU'O, ,DRAG PO CHEN PO NI RNYED PAR GYUR PA'O,
,DRAG SHUL CHE ZHES PA NI BAG CHAGS THAMS CAD KYI YE SHES NGO BOR
MKHYEN NAS GNYEN PO

MED PA STE, DE BAS NA, BSOD NAMS SDIG PA DAG DANG 'BRAL MED PA,
,ZHES GSUNGS SO, ,'JIGS PA CHEN PO NI GZUNG BA DANG 'DZIN PA STE,
DE YANG 'JIGS PAR BYED PA NI DUS GSUM GYI CHA DANG BRAL BA'I YE
SHES SO, ,MGON PO RIGS MCHOG LA SOGS PA NI BYA BA NAN

TAN GYI YE SHES SU BSHAD PAR BYA STE, RIGS GCIG TU NAN TAN BYA BA
DANG, BLA MAS BSTAN PA'I DON DANG, DE NYID LAM DU BYA BA DANG
RANG DANG GZHAN GYI DON DU PHUN SUM TSOGS PA LA NAN TAN DU BYA
,DE YANG MGON PO NI SANGS RGYAS SO, ,RIGS MCHOG NI LNGA'O, ,CHEN
PO STE

ZHES BYA BA NI BDE BA CHEN PO'I RIGS SO, ,BLA MA GSANG SNGAGS NI
BLA MAS BSTAN PA GSANG SNGAGS KYI DE KHO NA NYID DE, CHOS THAMS
CAD LA RAB TU MI GNAS PA'I ZUNG 'JUG NI CHE BA'I MCHOG GO, ,DE
NYID LAM DU BYED PA NI TSUL LA GNAS PA'O, ,DE JI LTA BUR 'GYUR
ZHE NA, RANG DANG

GZHAN GYI PHUN SUM TSOGS PA STE, THEG PA CHEN PO'I TSUL GYI MCHOG
,CES BYA'O, ,DON MCHOG MA YIN PAR BSTAN PA YANG, GZHAN DON PHUN
TSOGS SANGS RGYAS KYI 'BRAS BU GTZO BOR BSHAD PA STE, SANGS RGYAS
LA SOGS GO 'PHANG GZHAN, ,DES NA DON DE 'BRAS BUR

@107B BRJOD, ,CES GSUNGS SO, ,MA NING GI YI GE NI, SDUD PAR BYED
PA NYID KYIS LCAGS KYU LA SOGS PA'I RNAM PAR DAG PA STE, YE SHES
MTHAR THUG PA MTSON PA'I PHYIR RO, ,SANGS RGYAS LA SOGS PA RGYUD
NYID DU BSHAD PAR BYA STE, ,SANGS RGYAS NI SPANGS PA DANG YE SHES
PHUN SUM

TSOGS PA'I BDAG NYID SPROS PA THAMS CAD DANG BRAL BA'I DBYINGS
SO, ,RNAM PAR SNANG BA NI LONGS SPYOD RDZOGS PA'I 'KHOR LOS SGYUR
BA'O, ,MDZAD PA NI SEMS CAN GYI DON DU SPRUL PA'I SKU'O, ,DBYER
MI PHYED PA NI CHE BA STE, RANG BZHIN NYID KYIS GNAS PA'I NGO BO
NYID KYI SKU'O, ,THUB

BA CHEN PO NI YON TAN BRJOD KYIS MI LANG BA DANG LDAN PA'O, ,GANG
GIS MTHU DANG LDAN ZHE NA, THUB CHEN LDAN ZHES BYA STE, DUS RTAG
TU MNYAM PAR GZHAG PA DANG LDAN PAS SO, ,'BRAS BU DE DANG NYE BAR
GYUR PA NI GSANG SNGAGS KYI TSUL CHEN PO STE, DE YANG, PHYI ROL
NANG DANG GNAS 'DI

KUN; ,YANG DAG TU NI RANG BZHIN MED, ,GCIG DANG DU MA'I RANG
BZHIN NO, ,BRAL BA'I PHYIR NI GZUGS BRNYAN BZHIN, ,ZHES GSUNGS PA
NI, MNGON PAR ZHEN PA DANG BRAL BA'I GZUGS BRNYAN TZAM MAM, 'DI
NI GZUGS BRNYAN NO ZHES BRTAGS PA TZAM YANG BRAL BA NI MTHA'
BZHIS

DBEN PA'I DBU MA CHEN PO'O, ,DE NYID LA YANG GSUNGS PA, SNA TSOGS
RTAG PA MA YIN ZHING, ,CHAD PAR YANG NI KHAS MI LEN, ,RTAG DANG
CHAD PA GNYI GA MED, ,GNYI GA YIN PA MA YIN PA, ,MTHA' BZHI LAS
NI RNAM GROL BA, ,DE NI DBU MA PA YI RIGS, ,ZHES GSUNGS SO, ,RIG

PA RDZAS YANG DAG TU 'DOD PA DANG BCAS PA MA YIN TE, DPER NA
SHING SNA TSOGS PA LAS ME BYUNG BA'I DUS NA ME LCE GCIG TU GNAS
SO, ,SHING ZAD PA'I DUS NA ME DE NYID GNAS PA BZHIN DU MING DU
BTAGS PA DANG BLO YIS BRTAGS PA SNA TSOGS PA LA SKYE BA MED PA'I
ME LCE GCIG TU GYUR NAS GANG

GZHAN GYI SGRO 'DOGS ZAD PA DE'I TSE, SKYE BA MED PA TZAM YANG MI
GNAS PA STE KHO BO NI 'DOD PAS STONG PA'I PHYIR, DE YANG SEMS
RANG GI SKAL BAR BYA BA'I PHYIR, SLOB DPON GSANG BA SHES RAB
DANG, ,DE NAS DE LTAR YANG BZHI PA, ,ZHES GSUNGS PA NYID KYIS,
PHYI'I TSUL

@108A *, ,LA 'JUG PA'I SBYOR BA NI MA YIN TE, ,DBANG BSKUR BZHI
YI GRANGS KYIS NI, ,DGA' BA LA SOGS RIM ZHES BYA, ,ZHES GSUNGS PA
NYID KYIS NANG GI BDAG NYID CAN DU BYA BA'I THA TSIG STE, GZHAN
DU RGYAS PAR BSTAN PAS 'DIR GYA CHER MA SPROS SO, ,'ON KYANG CUNG
ZAD TZAM

ZHIG BSTAN PAR BYA STE, DANG POR DGA' BA TZAM NYID DE, MCHOG TU
DGA' BA DE LAS LHAG ,DGA' BRAL DGA' BA GSUM PA STE, ,BZHI PA LHAN
CIG SKYES PA BRJOD, ,CES GSUNGS PAS GSUM PAS MTSON PA'I GZHI PA
BSTAN PA'O, ,MTSON PAR BYED PA DGA' BRAL NI MA YIN TE, DANG PO

DGA' BA 'GRO BA'I TSUL, ,DE BZHIN MCHOG DGA' 'GRO BA NYID, ,DGA'
BRAL DGA' BA 'GRO BA STE, ,GSUM PA LHAN CIG SKYES MED DO, ,ZHES
GSUNGS PAS SO, ,DE DAG TU JI LTAR RIM PA'I TSUL NI, ,DE LTAR SLOB
MA'I SPYOD YUL DU, ,RO GCIG PAR YANG BYA BA NYID, ,RANG RIG YE
SHES GYUR PA NI, ,RANG BZHIN RIG PA SPANGS

PA YIN, ,MKHA' MNYAM RDUL BRAL STONG PA STE, ,DNGOS DANG DNGOS
MED BDAG NYID MCHOG CES BYA BA LA SOGS PA GSUNGS TE, ZHI BA'I BDE
BA RNYED PA ZHES BYA BA'I DON TO, ,DE LTA BU'I YE SHES BRTAN PAR
BYED PA YANG THUN MONG DANG THUN MONG MA YIN PA'I KHYAD PAR GYIS,
KHYOD KYIS SROG

CHAGS GSAD PAR BYA, ,MA BYIN PAR YANG BLANG PAR BYA, ,MI TSANGS
PAR YANG SPYAD PAR BYA, ,BRDZUN GYI TSIG KYANG SMRA BAR BYA,
,ZHES GSUNGS PA NI, SHES PA'I GNAS SKABS KYIS SHES PAR BYA'O, ,DE
LAS GZHAN PA YANG, SHA CHEN DAM TSIG MCHOG GIS NI, ,RDO RJE GSUM
MCHOG

BSGRUB PAR BYA, ,BSHANG GCI'I DAM TSIG MCHOG GIS NI, ,RIG PA
'DZIN PA'I GTZO BOR 'GYUR, ,GLANG PO'I SHA YI DAM TSIG GIS,
,MNGON SHES LNGA YANG THOB PAR 'GYUR, ,RTA SHA DAG GI DAM TSIG
GIS, ,MI SNANG BA YI BDAG POR 'GYUR, ,KHYI SHA DAG GIS DAM TSIG
GIS, ,

DNGOS GRUB THAMS CAD 'GRUB PAR 'GYUR, ,BA LANG SHA YI DAM TSIG
GIS, ,RDO RJE DGUG PA MCHOG TU 'GYUR, ,ZHES BYA BA LA SOGS PA
SPYAD PAR BYA'O, ,GAL TE RNYED PAR DKA' BA DANG, ,LAS DANG PO PAR
GYUR PA NA, ,SHA RNAMS THAMS CAD MED NA YANG, ,THAMS CAD BSAM PA
RNAM

@108B PAR DAG ,CES BSAM PA'I STOBS KYIS SPYAD PAR BYA'O, ,GZHAN,
'GRUB PA'I THABS NI 'GYUR PHYIR DANG, ,NOR LA SOGS PA BSGRUB
PHYIR DANG, ,SEMS CAN DON DU DE NYID BCAS, ,BRTUL ZHUGS ZHAL GYIS
BZHES PA YIN, ,ZHES PAS DROD DANG 'BREL PAR SPYAD PAR BYA'O,
,GZHAN YANG, ,GANG

GIS SHES NA MING PO STE, ,SRID MO YANG NI THE TSOM MED, ,CES PAS
BRDA DANG MTSAN MAS SHES PAR BYAS LA, ,GNAS LA SOGS PA PHYI NANG
DU SBYAR BA DANG, SKYE BA BDUN PA'I BSGRUB PA BRTZAM PAR BYA'O,
,DE DAG THAMS CAD KYI BYED PA POR GYUR PA NI BLA MA RDO RJE 'DZIN
PAS MNYES PAR BYA'O, ,DE LTA

BU'I RGYUD SBYANG ZHING GROL BAR BYA BA NI, ,RIM PA GNYIS KYI
KHYAD PAR TE, ,DE YANG BSKYED PA'I RIM PA DANG, ,RDZOGS PA YI NI
RIM PA GNYIS, ,RIM PA GNYIS LA BRTEN NAS NI, ,RDO RJE 'CHANG GIS
CHOS STON TO, ,ZHES GSUNGS PA'I PHYIR, LAS DANG PO PA RNAMS KYIS
BSKYED PA'I RIM PA'O, ,

RNAL 'BYOR BAS BSGOM PAR BYA BA STE, ,DE YANG, BSKYED PA'I RIM
PA'I NGO BO NYID, ,DANG POR RE ZHIG SHES BYAS LA, ,ZHES GSUNGS PA
NYID KYIS RE ZHIG PA'I RNAL 'BYOR LA GNAS PAR BYA'O, ,DE DAG GIS
SBYOR BAR 'GYUR BA YANG, ,GZUGS SOGS YUL NI GZHAN DAG KYANG,
,RNAL

'BYOR PA LA GANG SNANG BA, ,DE KUN DAG PA'I RANG BZHIN TE, ,'GRO
BA SANGS RGYAS RANG BZHIN NYID, ,CES GSUNGS PA BSGOM PAR BYA BA
KHO NA'O, ,GZHAN YANG RDZOGS PA'I RIM PA NI DBANG PO MCHOG GI
RNAL 'BYOR GYIS BSGOM PAR BYA STE, DE YANG, RDZOGS PA'I RIM PA'I
RNAL 'BYOR GYIS,,

'BAD PA THAMS CAD SPANG BAR BYA, ,ZHES GSUNGS PAS, ,'BAD PA MED
PA'I RNAL 'BYOR BSAM GTAN DU BYA'O, ,GZHAN LA NI SEMS GZHAG PAR
BYA BA'I PHYIR, RIN CHEN CHEN PO'I KHA DOG LNGA, ,YUNGS KAR GYI
NI 'BRU TSOD TZAM, ,SNA YI RTZE MOR NAN TAN DU, RNAL 'BYOR PA YIS

RTAG TU BSGOM, ZHES GSUNGS SO, ,DE LA, ,BRTAN PA CUNG ZHIG THOB
PA YIS, ,RANG BZHIN GYIS 'OD GSAL BA, ,THAMS CAD MA SKYES ZAG PA
MED, ,BYANG CHUB MED CING MNGON RTOGS MED, CES GSUNGS PA NI SHES
RAB KYI PHA ROL TU PHYIN PA'I DAM TSIG RJES SU DRAN PA'I MCHOD
PA'O, ,

@109A *, ,GZHAN YANG, ,THAMS CAD RANG BZHIN 'OD GSAL BA, ,MTSAN
MED MI 'GYUR NAM MKHA' BZHIN, ,GNYIS MED GNYIS SU MED MIN BZHIN,
,ZHES GSUNGS PAS, ,GONG DU BSHAD PA'I BYANG CHUB KYI SEMS RDO
RJE'I RNAL 'BYOR DU BYA BA'O, ,DE YANG NANG GI SPYOD PA LA MNYAM
PAR

MA BZHAG NA, YE SHES CHEN PO LAS SEMS THOGS PA MED PAR MI 'GYUR
PA'I PHYIR, ,YID PHAM PAR 'GYUR BA'I GNAS GSUNGS PA NI, ,SA
PHYOGS GTZANG ZHING RNAM PAR DBEN PA'AM, ,RGYAL NYID SKYE ZHING
ZHI BA'I GNAS RNAMS KUN, ,BSHANG GCI KHU BA SOGS PAS BYUGS BA'AM,
,RGYAL BA

MCHOD PHYIR RTAG PAR RAB TU BYA, ,ZHES PAS NA, DANG PO PAS CHAD
DU BRJOD PA'I GNAS BAR DU GCOD PA DANG BRAL BA, ,'TSO BA RNYED
PAR SLA BA RTAG TU MCHOD PAR BYA BA NI, ,BUD MED SEMS NI RAB
BRTAN PA, ,LO GRANGS BCU GNYIS LO RNYED PA, ,RIGS KYI SBYOR BA
RAB BSGOMS TE, ,BDAG GI KHU

BAS MCHOD PAR BYA, ,ZHES GSUNGS PA'I DON NI, ,DBANG PO GNYIS NI
MNYAM GZHAG STE, ,MKHAS PAS RANG GI KHU BDAG ,RNAL 'BYOR BAS NI
RTAG TU DBYUNG, ,DKYIL 'KHOR DKYIL 'KHOR TSUL DU BYA, ,ZHES
GSUNGS PAS, ,DE LA DNGOS GRUB TU 'GYUR PA NI, DBANG PO GNYIS NI

MNYAM SBYOR BAS, ,SANGS RGYAS DNGOS GRUB THOB PAR 'GYUR, ,ZHES
GSUNGS PA DANG, ,SKYE BA MED PA'I YID NGAL SOS PA'I BDE BAS NI
THAMS CAD SPYAD PAR BYA BA KHO NA STE, 'DOD PA'I LONGS SPYOD
THAMS CAD LA, ,JI LTAR 'DOD PA BSTEN NA NI, ,'DI LTA BU YI SBYOR
BA YIS, ,BYANG CHUB

MYUR DU THOB PAR 'GYUR, ,ZHES BYA BA 'DIS NI RTEN GYI SKYE 'JIG
MED PA'I RNAL 'BYOR DU 'GYUR RO, ,GZHAN YANG RIM PA GNYIS KYI
GNAS SKABS 'GA' LA YANG BDAG DANG GZHAN GYI DON DU DNGOS GRUB
SGRUB PA DANG, ZHI BA LA SOGS PA'I LAS SNA TSOGS PA NI RDZAS 'BA'
ZHIG GIS 'BYUNG BA DANG

BSAM GTAN TZAM GYIS 'GRUB PA DANG, SNGAGS DANG LDAN PAS 'GRUB PA
DANG, DE YANG 'KHRUL 'KHOR DANG LDAN PAS 'GRUB PA STE, DE BAS NA,
BYANG CHUB MED PAR DGE MI 'JUG ,CES GSUNGS PAS, 'GRO BA'I DON DU
DON CHEN PO LA DMIGS PAR BYA PA STE, DE LAS 'BYUNG BA NI

@109B 'BRAS BU'O, ,DE LTAR GSANG SNGAGS KYI TSUL CHEN PO'I BDAG
NYID CAN NI DMAN PA'I GANG ZAG GIS MI 'GRUB STE, DE YANG, ,THOS
PA CHUNG ZHING NGA RGYAL LDAN, ,SBA BA MED PAR MANG DU SMRA,
,RJES SU GZUNG BAR MI NUS PA, TZANDAN ZHES BYA BA'I GANG ZAG GO,
,ZHES BYA BA LA SOGS PA NI MA YIN TE, ,

DE YANG GANG LA BSHAD PAR BYA BA NI, ,RDZOGS PA'I RIM PA'I SKAL
LDAN ZHING, ,RTAG TU SPYOD PAS RNAM BRGYAN PA, ,DE NI RIN CHEN
GANG ZAG STE, ,SLOB MA LA BSHAD SNOD YIN NO, ,ZHES GSUNGS SO, ,DE
LTA BU'I GANG ZAG NI KHYU MCHOG DANG MTSUNGS PA STE, MNGON PAR
RNYED PA'I DON DU 'GYUR RO, ,

PHA ROL TU PHYIN PA BCU LA SOGS PA NI PHA ROL TU PHYIN PA'I RANG
BZHIN THAMS CAD RDZOGS PAR BSHAD PAR BYA STE, ,BCU NI SBYIN PA LA
SOGS PA LA BYA LA, ,DE YANG, SBYIN DANG TSUL KHRIMS BZOD BRTZON
'GRUS, ,BSAM GTAN DANG NI SHES RAB THABS, ,STOBS DANG SMON LAM YE
SHES DANG, ,

'DI DAG PHA ROL PHYIN BCUR 'DOD, ,CES GSUNGS PAS KHO BO SANGS
RGYAS KYI GSUNG GI SDOM PA LAS MA RMONGS PAR BYA BA'I PHYIR RAB
TU DBYE BAR BYAS TE, ZANG ZING DANG, SKYABS DANG, CHOS KYI SBYIN
PA'O, ,SDOM PA DANG, DGE BA CHOS SDUD PA DANG, SEMS CAN DON BYED
PA NI TSUL KHRIMS SO, ,SDUG

BSNGAL DANG DU LEN PA DANG, GNOD PA BYED PA LA JI MI SNYAM PA
DANG, ZAB MO'I CHOS LA BZOD PA'I, ,GO CHA DANG, SBYOR BA DANG
MTHAR PHYIN PA NI BRTZON 'GRUS SO, ,YON TAN MONG PAR GRUB PA
DANG, MI G-YO BA DANG, SEMS CAN GYI DON BYED PA NI BSAM GTAN NO,
,THOS PA DANG

BSAM PA DANG, BSGOM PA NI SHES RAB BO, ,RANG GI SKYON MI SDUG PA
DANG, SEMS CAN GYI DON BYED PA DANG, MYUR DU BYANG CHUB PA NI
THABS SO, ,RANG GI TSOGS RGYUN DU SOGS PA DANG, DE SEMS CAN GYI
DON DANG 'BREL BA DANG, SANGS RGYAS KYI ZHING YONGS SU DAG PAR
SMON PA NI SMON

LAM MO, ,LAS DANG LAS KYI RNAM PAR SMIN PA MI 'JUG PA DANG, NYON
MONGS PA MI SDUD PA DANG, BDUD DANG RGOL BAS MI TSUGS PA NI STOBS
SO, ,RTOG PA DANG MI RTOG PA MNYAM PAR 'BIGS PA DANG, RO GCIG PA
DANG, THAMS CAD LAS MI 'DA' BA NI YE SHES SO, ,THOB PA NI

@110A *, ,DE THAMS CAD SHES RAB KYIS ZIN PAR THUGS SU CHUD PA'O,
,STE ZHES PAS GZHAN SDUD PA'O, ,BCU LA GNAS PA NI LEGS PAR
SBYANGS PA DANG, BCU GNAS PA ZHES BYA BAR YANG SBYAR TE, STONG
NYID BSGOMS PAS GROL 'GYUR GYI, ,SGOM PA LHAG MA DE DON YIN,
,ZHES

GSUNGS PA'I DON YIN NO, ,BCU PA DAG NI 'KHOR GSUM YONGS SU DAG
PA'I BSOD BA STE, LDAN PA YANG SBYAR BAR BYA'O, ,SHES BCU NI CHOS
SHES PA DANG, RJES SU RTOGS PA SHES PA DANG, PHA ROL GYI SEMS
SHES PA DANG, KUN RDZOB SHES PA DANG, SDUG BSNGAL SHES PA DANG,
KUN 'BYUNG SHES

PA DANG, 'GOG PA SHES PA DANG, LAM SHES PA DANG, ZAD PA SHES PA
DANG, MIS KYE BA SHES PA'O, ,RNAM PAR DAG PA'I BDAG NYID NI SHES
PAR BYAS SHING, DE NYID DANG BRAL BAS DBU MAR 'GYUR BA'O, ,RNAM
DAG 'CHANG BA PO NI SPANG BYA DANG SPONG BYED GNYIS GNYIS MED DU
GYUR BA'I BDE BA CHEN PO

BRNYES PA'O, ,RNA PA BCU PO NI 'JIG RTEN PA'I LTA BAR PHAL CHER
'GYUR BA STE, GCIG PUR 'DZIN PA DANG, RGYUR 'DZIN PA DANG, ZA BAR
'DZIN PA DANG, BYED PA PO 'DZIN PA DANG, RANG DBANG DU 'DZIN PA
DANG, RTAG PAR 'DZIN PA DANG, KUN NAS NYON MONGS PAR 'DZIN PA
DANG, RNAM PAR

BYANG BAR 'DZIN PA DANG, RNAL 'BYOR CAN DU 'DZIN PA DANG, MA GROL
BA GROL BAR 'DZIN PA'O, ,DON BCU ZHES PA NI 'DZIN PA BCU RNA PAR
DAG BAS DE KHO NA NYID BCUR 'GYUR LA, DE NYID MING DANG BRAL BAR
'GYUR BAS DON ZHES BYA BA STE, DE YANG RTZA BA'I DE KHO NA NYID
DANG, MTSAN NYID

KYI DE KHO NA NYID DANG, PHYIN CI MA LOG PA'I DE KHO NA NYID
DANG, 'BRAS BU'I DE KHO NA NYID DANG, RGYU'I DE KHO NA NYID DANG,
RNAM PAR DAG PA'I SPYOD YUL GYI DE KHO NA NYID DANG, BSDU PA'I DE
KHO NA NYID DANG, DBYE BA'I DE KHO NA NYID DANG, MKHAS PA'I DE
KHO NA NYID DANG, RAGS PA DANG PHRA BA'I DE KHO NA

NYID DO, ,THUB PA'I DBANG PO'I DON NI 'JAM DPAL YE SHES SEMS
DPA'O, ,STOBS BCU NI GNAS DANG GNAS MA YIN PA MKHYEN PA'I STOBS
DANG, MOS PA SNA TSOGS PA MKHYEN PA'I STOBS DANG, BSAM GTAN DANG
TING NGE 'DZIN MKHYEN PA'I STOBS DANG, RNAM PAR THAR PA

@110B PA DANG, SNYOMS PAR 'JUG PA MKHYEN PA'I STOBS DANG, KUN NAS
NYON MONGS PA DANG, RNAM PAR BYANG BA MKHYEN PA'I STOBS DANG, LAS
DANG LAS KYI RNAM PAR SMIN PA MKHYEN PA'I STOBS DANG; THAMS CAD
DU 'GRO BA'I LAM MKHYEN PA'I STOBS DANG, SNGON GYI GNAS RJES SU

DRAN PA MKHYEN PA'I STOBS DANG, 'CHI 'PHO DANG SKYE BA MKHYEN
PA'I STOBS DANG, ZAG PA ZAD PA MKHYEN PA'I STOBS KYIS 'GRO PA'I
DON MDZAD PAS NA KHYAB PA'I STOBS KYI BDAG CES BYA'O, ,DE DAG LA
'KHOR BA'I SKYON GYIS MA GOS PA MA YIN TE, RNAM BCU DBANG LDAN
ZHES BYA BA

NI DBANG RNAM PA BCU DANG LDAN PA STE, TSE LA DBANG BA DANG, LAS
LA DBANG BA DANG, YO BYAD LA DBANG BA DANG, MOS PA LA DBANG BA
DANG, SMON LAM LA DBANG BA DANG, RDZU 'PHRUL LA DBANG BA DANG,
SKYE BA LA DBANG BA DANG, CHOS LA DBANG BA DANG, SEMS LA DBANG BA
DANG, YE SHES LA DBANG

BA'O; ,CHE BA PO ZHES BYA BA NI DE LTAR THEG PA CHEN PO DANG,
THEG PA CHUNG NGU DANG, PHYI ROL PA DANG, SANGS RGYAS KYI CHE BA
THAMS CAD DANG LDAN PAR BSTOD PA'O, ,THOG MA MED PA ZHES BYA BA
LA SOGS PAS NI BYIN RLABS KYI RANG BZHIN DU BSHAD PAR BYA STE,
RGYUS STONG BAS NA THOG MA MED PA'O,,

RKYEN DANG BRAL BAS NA SPROS MED BDAG CES BYA'O, ,DE BZHIN NYID
BDAG NI MI 'GYUR BA'I YE SHES SNANG BA MED PA DE NYID DO, ,DE
YANG, SKU DANG GSUNG THUGS RAB TU DAG ,NAM MKHA' DANG NI MNYAM PA
NYID, ,RNA PAR MI 'GYUR SNANG BA MED, ,RDO RJE'I SKU LA PHYAG
'TSAL 'DUD, ,

CES PA GSUNGS PA NYID KYIS DAG PA'I BDAG NYID DO, ,BDEN PAR SMRA
ZHES PA NI RTEN CING 'BREL PAR 'BYUNG BA'I DON ZAB MO DBANG PO
MCHOG LAS GSUNGS PA STE, 'DI LA BSAL BAR BYA BA MED, ,GZHAG PAR
BYA BA CUNG ZAD MED, ,YANG DAG NYID LA YANG DAG PA LTA, ,YANG DAG
MTHONG

NA RNAM PAR GROL, ,ZHES GSUNGS PA LA SOGS PA'O, ,ZHING ZHES PA NI
GANG DANG GANG 'DUL BA LA DE DANG DE'I GZUGS KYIS RANG RANG GI
BSAM PA DANG RJES SU MTHUN PAR STON PA'O, ,TSIG MI 'GYUR ZHES PA
NI JI SKAD SMRAS PA DE BZHIN DU MDZAD PA STE, CHOS THAMS CAD SGYU
MA

@111A *, ,DANG; SMIG RGYU DANG, CHU ZLA DANG, BRAG CA DANG, MIG
YOR DANG, SPRUL PA LTA BUR MKHYEN CING GZHAN LA YANG STON PAR
MDZAD PAS, GNYIS MED GNYIS SU MED PAR STON, ,ZHES BYA'O, ,DE'I
RGYUS YANG DAG PA'I MTHA' LA RNAM PAR GNAS SHING, BYIN GYI RLABS
MNGA' YANG DE

NYID KYI MTHUR RIG PAR BYA'O, ,BDAG MED CES BYA BA NI DBUGS
DBYUNG BA GNYIS KYIS LTA BA GNYIS MI GNAS PA STE, DPER NA SENG
GE'I SGRAS RI DGAS LA SOGS PA THAMS CAD 'JIGS PAR BYED PA LTAR,
BDAG MED PA'I SGRAS MU STEGS KYI RTAG CHAD GNYIS 'JIG PAR BYED
DO, ,KUN DU 'GRO

BA NI KUN DU BZHUD PA'O, ,CI MDZAD CE NA, DON YOD PA'I STOBS KYIS
BZHUD PA'O, ,THAMS CAD DU MI 'BYON PA YANG MA YIN TE, DE BZHIN
GSHEGS PA BZHUD PA NI, DPER NA SNGON DU BGROD PA'I YUL YID 'JUG
PA LTAR MGYOGS PA'O, ,THOG MA DANG BCAS PA MA YIN TE, RGYAL BA NI

'KHOR BA LAS RNAM PAR RGYAL BA'O, ,BYANG CHUB SEMS DPA' DANG
MTSUNGS PA MA YIN TE, BDUD BZHI DANG NYON MONGS PA'I DGRA LAS
RGYAL BA'O, ,BYANG CHUB SEMS DPAR MDZAD PA MA YIN TE, RIGS KYI
'KHOR LOS SGYUR BAS CHOS STON PA'O, ,'GAL BAR DGONGS PA STOBS PO
CHE, ,ZHES

GSUNGS PA STE, SPRUL PA DANG RANG RGYUD KYI KHYAD PAR GYIS SO,
,DGOS PA RNAM PA GNYIS LTAR MA YIN TE, GCIG GI RANG BZHIN GYI NUS
PAS SPRUL BA YIN, 'DIR RTOGS PA DANG SNYING RJE DANG SMON LAM
MNGON DU GYUR PAS SNANG BA YIN NO, ,TSOGS ZHES BYA BA NI 'PHAGS
PA NYON THOS KYI DGE 'DUN

DE'I SLOB DPON DU GYUR PA NI SPRUL PA'I SKU'O, ,GNYIS PA NI RANG
SANGS RGYAS KYI DGE 'DUN TE, DE'I BDAG PO NI 'KHOR LOS SGYUR
BA'O, ,GSUM PA NI BYANG CHUB SEMS DPA'I DGE 'DUN TE, DE'I RJE NI
LONGS SPYOD RDZOGS PA'I SKU'O, ,BZHI PA NI DE BZHIN GSHEGS PA
STE, DE'I BDAG PO NI RDO RJE 'CHANG NGO, ,

DE DAG THAMS CAD KYI DBANG DANG LDAN PA NI 'JAM DPAL YE SHES SEMS
DPA'O, ,KHYAD PAR BSTAN PA'I DGOS PHA NI MTHU CHEN PO DANG LDAN
PA'I RDO RJE 'CHANG GIS SNOD DANG LDAN PA'I SLOB MA NI GCES PA
STE, DE 'DZIN PAR MDZAD PA STE, 'DIR NI GZHUNG LUGS LA YANG SBYAR
BAR BYA'O, ,RNAM RTOG

@111B MNGA' BA MA YIN TE, DPER NA DPAG BSAM SHING LA RNAM PAR
RTOG PA MED KYANG 'DOD YON MI 'DRA BAR 'BYUNG BA'I SO SO'I BSAM
PA'I KHYAD PAR GYIS SO, ,DE BZHIN DU 'JAM DPAL YE SHES SEMS DPA'
LA RNAM PAR RTOG PA MI MNGA' YANG, SEMS CAN GYI BSAM PA'I STOBS
KYIS SKU SNA TSOGS

SU SNANG BAR BGYUR [?] RO, ,SKYON MED PA MA YIN TE, BLO CHUNG BA
RNAMS ZAB MO LA 'JIGS PA DANG, DNGANGS PA DANG, SKRAG PA DANG,
SKYI G-YA' BA DANG, SKUR PA 'DEBS PA DANG, MI 'JUG CING GZHAN
'JUG TU MI STER BAR 'GYUR BAS BSTAN PAR MI BYA'O, ,DE YANG, CHUNG
NGU RNAMS MI BRID PA'I PHYIR, ,DE

NYID TSOL BA THOG MA YIN, ,THAMS CAD YOD CES BRJOD PAR BYA, ,DON
RNAMS MTSUNGS SHING CHAGS MED PA, ,PHYIS NI RNAM PAR BDEN DON
NYID, ,CES GSUNGS SO, ,RLOM SEMS DANG BCAS PA MA YIN TE, TSUL
DANG TSUL CHEN PO 'CHAD KYANG GZHAN GYIR DRING MI 'JOG GO, ,YANG
NA

MCHOG TU GYUR BA GZHAN MI GNAS PA'O, ,TSIG CES PA NI, AE WAm STE
DE'I RJE BO NI BCOM LDAN 'DAS SO, ,GNYIS PA NI DBYANGS DANG GSAL
BYED DE'I BDAG PO NI SKU GNYIS PA'O, ,SMRA BA NI MING GI TSOGS
TE, GZHUNG LUGS 'DZIN PAS NA MKHAS PA'O, ,TSIG NI GLEGS BAM GYI
TSIG STE LA ZHES

BAS DE NYID GZHIR BYAS LA, DBANG NI THABS SNA TSOGS PA STON PA'O,
,TSIG NI 'GRO BA MTHA' YAS PA'I SKAD LA, GSUNG DBYANGS YAN LAG
DRUG CU DANG LDAN PA SGROGS PAS MTHA' YAS SO, ,TSIG NI THEG PA
CHEN POR GSUNGS LA BDEN PAR SMRA BA NI BSHAD ZIN TO, ,STE ZHES
PAS

KHYAB PAR STON PA'O, ,DE YANG BRTAGS PAS SDUG BSNGAL GYI BDEN PA
DANG, RLUNG BCU KUN 'BYUNG GI BDEN PA DANG, SGYU MA 'GOG PA'I
BDEN PA DANG, STONG PA LAM GYI BDEN PA'O, ,YANG NA LOG PA'I KUN
RDZOB DANG, YANG DAG PA'I KUN RDZOB DANG, RNAM GRANGS PA'I DON
DAM PA'I BDEN PA

DANG; ,RNAM GRANGS MA YIN PA'I DON DAM PA'I BDEN PA STON PA'O,
,DE LAS GZHAN PA NI SDUG BSNGAL SHES PAR BYA, KUN 'BYUNG SPANG
BAR BYA, 'GOG PA MNGON DU BYA, LAM SGOM PAR BYA BA STON PA'O, ,DE
LAS BYUNG BA'I 'BRAS BU BSHAD PAR BYA STE, PHYIR MI LDOG PA PHYIR
MI 'ONG, ,

@112A *, ,ZHES PA NI 'BRAS BU THOB PA SMOS PAS RGYU LA ZHUGS PA
SHES PAR BYA STE, NYAN THOS KYI THEG PA'I 'BRAS BU'O, ,RANG RGYAL
BA SE RU'I TSUL ZHES BYA BA NI TSOGS NA GNAS PA YANG SHES PAR BYA
STE, RANG SANGS RGYAS KYI 'BRAS BU'O, ,DE YANG KHYAD PAR JI LTA
BU DANG LDAN ZHE NA,

NGES PAR 'BYUNG BA NI NGES PAR 'BYUNG BA'I TSUL KHRIMS SO, ,SNA
TSOGS NI SO SO'I SGO'I KHYAD PAR RO, ,SPONG BA BDUN DANG BCU'O,
,DE LAS 'BYUNG BA NI DGE SLONG LA SOGS PA'I YON TAN NI 'BYUNG BA
SA LA SOGS PA'O, ,CHEN PO NI NANG RTEN CING 'BREL PAR 'BYUNG BA'I
SBYOR BA'O, ,

RGYU NI BYED PA PO STE GCIG PO ZHES BYA BA NI LHAN CIG SKYES PA'I
YE SHES SO, ,DE'I KHYAD BAR NI BDE BA CHEN PO RNYED PAS MTHA'
GNYIS LA 'JIGS PA MED PA THOB PA'O, ,MNGON ZHEN GYI GDUNG BA DANG
BRAL BAS, STONG PA DANG, GSAL BA DANG, BDE BA NGANG GIS 'BYUNG
BAS DRI MAS MA GOS PA NI,

GSAL BAR 'GYUR BAS RNYOG PA MED CES PA STE, THUN MONG MA YIN PA'I
THEG PA CHEN PO'O, ,RIG PA DANG NI ZHES PA NI LHAG PA'I TSUL
KHRIMS KYI BSLAB PA'O, ,RKANG PAR LDAN ZHES PA NI LHAG PA'I SEMS
DANG LHAG PA'I SHES RAB KYI BSLAB PA'O, ,DE LAS BDE BAR GSHEGS PA
LA

SOGS PA'I YON TAN 'BYUNG BA NI THUN MONG GI THEG PA CHEN PO STE,
DE THAMS CAD KYI STON PAR GYUR PA'I 'DREN PA ZHES GSUNGS SO,
,BDAG GI LA SOGS PA NI GNYIS DANG BRAL BA'O, ,BDEN PA LA SOGS PA
NI GNYIS SU MED PA'O, ,'KHOR BA LA SOGS PA NI YONGS SU DAG PA'I
DRI

MA MED PA'I CHA'I PHUN SUM TSOGS PA'O, ,BYA BA DANG BRAL BA NI
'BAD PA DANG BRAL BA'O, ,DES NYON MONGS PA'I 'DAM MI GNAS PA NI
SKAM SAR GNAS ZHES BYA'O, ,YE SHES 'BA' ZHIG LAS BYUNG BA, ,ZHES
BYA BA NI RGYU DANG LAM DANG 'BRAS BU THAMS CAD LHAN CIG SKYES PA
STE, DES

GZUGS LA SOGS PA 'JOMS PAS THAMS CAD DAM PA'I CHOS SU 'GYUR TE,
GNYUG MA 'OD GSAL BA'I CHOS KYI RGYAL PO DANG LDAN NO, ,DE BAS NA
'JIG RTEN PA THAMS CAD LA SNANG BAR BYED PA NI MCHOG RGYA CHEN PO
NYID DO, ,KHO BO NI MI GNAS PA'I SA BON LAS MI GNAS PA'I

@112B 'BRAS BUR 'BYUNG ZHES BRTAGS PA LTAR 'DIR YANG RNAL 'BYOR
GYI YE SHES SU BYA BA'I PHYIR, CHOS NI SNA TSOGS LA CHOS KYI
DBANG PHYUG NI SEMS SO, ,CHOS RNAMS RIGS BRGYAD LA MCHOG GI RGYAL
PO NI LHAN CIG SKYES PA STE, DE LEGS PAR SANGS RGYAS KYI LAM STON
PA'I PHYIR,

THE TSOM LA MI GNAS SO, ,DON NI GZUGS LA SOGS PA STE, GRUB PA NI
RANG GI NGO BOR RO, ,BSAM PA NI MA BCOS PA STE GRUB PA NI BRTAGS
MI GNAS PA'O, ,RNAM PAR MI RTOG PA'I DBYINGS NI BSTAN PA THOS PA
DANG 'PHEL BA DANG 'GRIB PA MED PAS MI ZAD PA ZHES BYA'O, ,DE'I
PHYIR

ZAD MI SHES ZHES GSUNGS TE, RGYUN CHAD LA MI GNAS SO, ,BSOD NAMS
LDAN PA NI RDO RJE SLOB DPON MCHOG MA YIN TE, BSOD NAMS KYI SHUGS
KYIS BSKYED PA'I PHYAG RGYA STE, YE SHES NI GZUGS BRNYAN GYI LHAN
CIG SKYES PA BSGOMS PA LA SOGS PA'O, ,YE SHES KHYAD PAR CHE ZHES
BYA BA

YONGS SU RDZOGS PA'I RNAL 'BYOR PA STE, NGO BO NYID KYI RNAL
'BYOR PA NI YE SHES LDAN PA'O, ,DE NI DOGS PA MED PA'I BDE BA
DANG, STONG PA NYID CHEN PO GNYIS ZUNG 'JUG TU THA DAD PA YOD MED
SHES ZHES BYA'O, ,DE LA BLO DANG RANG GI BYE BRAG GIS THUN MONG
DANG THUN MONG MA YIN PA LA SBYAR BAR BYA STE,

SPANG BYA DANG SPONG BYED GNYIS GNYIS LA MI GNAS ZHES BYA BA
DANG, SPANG BYA GNYIS MED DANG SPONG BYED GNYIS MED NI GNYIS SU
MED PA STE, DE YANG MI GNAS PA NI TSOGS GNYIS LA SOGS PA'I YON
TAN DANG LDAN PA'O, ,RNAL 'BYOR CAN ZHES PA NI BDEN PA YANG BRAL
BA'I MI GNAS PA'O, ,

BSAM GTAN NI RTZE GCIG PA'O, ,BSAM BYA NI BLO STE, DE RANG GI NGO
BOR LDAN PAS MCHOG CES BYA STE, RANG BYUNG BAS DUS GSUM LA MI
GNAS SO, ,DE YANG RANG RIG PA'I NGO BOR GSTAN [?] PA'I PHYIR, SO
SO RANG RIG CES PA NI RKYEN GZHAN LA RAG MA LAS PA'O, ,MI G-YO BA
NI MI BSKYOD PA STE,

GNYIS MED GNYIS LA MI BSKYOD PA DANG, GNYIS KYIS GNYIS MED MI
BSKYOD PA STE, ,'KHRUL PA DANG MA 'KHRUL PA'I BYE BRAG GIS SO,
,DE NYID NI DPAL MCHOG DANG PO'I SKYES BU STE, BCOM LDAN 'DAS SO,
,DANG PO ZHES PA NI ZLA BA TSES GCIG PA LTA BU STE, 'JAM DPAL YE
SHES SEMS

@113A *, ,DPA' DANG PO'O, ,SKU GSUM LA SOGS BA NI DE NYID LA
THAMS CAD MNGA' BA'O, ,COD PAN ZHES PA NI DKYIL 'KHOR PA THAMS
CAD DO, ,SKYED PA PO ZHES PA NI THAMS CAD KYI BYED PA PO'O, ,SRAS
PO ZHES BYA BA NI RGYAL PO'I PHRU GU LTA BU STE, MNGON SUM DU MA
GYUR PA LA DGONGS

PA'O; ,DAM PA'I MCHOG CES PA NI SRAS LA KHYAD PAR DU GYUR PA'O,
,SKYE GNAS KYI RNYOG PA CAN MA YIN TE, SHES PA SRID PA GSUM DU
'BYUNG LA, SRID GSUM SKYE BA MED PA'I SEMS KYI RANG BZHIN DU RIG
PAS SKYE GNAS MED PA'O, ,DNGOS PO'I RNYOG PA CAN MA YIN TE, CHOS
NI GZUGS LA

SOGS PA'O, ,DE LAS 'BYUNG BA NI SRID PA GSUM MO, ,DE RTEN 'BREL
LAS SKYES PA'I SBYOR BA'I RANG BZHIN MED PA NI SEL ZHES BYA'O,
,DU MA'I RNYOG PA CAN MA YIN TE, GCIG BU ZHES BYA BA'I DON BSHAD
ZIN TO, ,LAM GYI RNYOG PA CAN MA YIN TE, SKYES MA THAG TU 'GRO
BA'I BDAG ,CES BYA BA'I

DON NI, DPER NA 'KHOR LOS SGYUR BA'I RGYAL PO'I BU BZHIN DU CHOS
THAMS CAD KYI BDAG POR GYUR PAS SO, ,BCOS MA'I RNYOG PA CAN MA
YIN TE, NAM MKHA' LAS BYUNG ZHES BYA BA NI RGYU LAS MA SKYES PA
STE, RKYEN LA RAG MA LAS PAR RANG 'BYUNG BA'O, ,BTANG SNYOMS KYI
RNYOG PA CAN MA YIN TE,

DPER NA MES BSREGS SHING GSAL BAR BYED PA LTAR, 'DIR YANG MI BO
CHE ZHES PA NI, MUN PA LA NI MAR ME BZHIN, ,ZHES BYA BA STE BSHAD
ZIN TO, ,DNGOS PO'I RNYOG PA CAN MA YIN TE, 'OD CHEN LA SOGS
PA'O, ,MA RIG PA'I RNYOG PA CAN MA YIN TE, YE SHES SKAR MA LAM ME
BA, ,ZHES BYA BA LA RTZOD

GZHI THE TSOM MED PAR BYED PA'O, ,PHYOGS KYI RNYOG PA CAN MA YIN
TE, 'GRO BA'I LA SOGS PAS SO, ,GZI BRJID CHEN PO ZHES BYA BA NI
YE SHES LNGAR DBYER MI PHYED PA STE, RANG BZHIN GYIS 'OD GSAL BAS
BRTAGS PA'I RNYOG PA THAMS CAD DANG BRAL BA'O, ,DA NI DE NYID MYA
NGAN LAS 'DAS PA'I

'KHOR LOR SNANG BAR BSHAD PAR BYA STE, SNGAGS MCHOG NI YE SHES LA
GSUNGS LA, MNGA' BDAG NI RIGS THAMS CAD KYI'O, RIG SNGAGS LA SOGS
PA NI BSHAD ZIN TO, ,DES CI MDZAD CE NA, 'GRO BA KUN DGA' BAR
BYED PA'I SNYING RJE'I DMIGS PA DANG LDAN BAS SO, ,DRANG SRONG NI
RGYUN

@113B DAG BA STE CHE DGU NI DE BZHIN GSHEGS PA LA SOGS PAS SO,
,DES MCHOD CING BRJOD PA'I GNAS NI 'JAM DPAL YE SHES SEMS DPA'O
ZHES DGONGS SO, ,DE LA RNAL 'BYOR MCHOG GI MCHOD BRJOD JI LTAR
BYA BA'I TSUL BSHAD PAR BYA STE, RIGS GSUM NI SKU GSUNG THUGS
'CHANG BA NI GSANG BA

GSUM THA MI DAD PAR RO, ,GSANG SNGAGS NI THABS DANG SHES RAB STE,
NANG GI BDAG NYID DU LDAN PA LA CAN ZHES BYA'O, ,DE LA YANG, LA
LA SHES RAB RANG BZHIN TE, ,RA SA THABS SU YANG DAG GNAS, ,AA WA
DDH'U T'I DBUS NAS SU, ,GZUNG DANG 'DZIN PA SPANGS PA'O, ,ZHES
GSUNGS PAS SO, ,

DAM TSIG CHEN PO NI LHAN CIG STE, GSANG SNGAGS 'DZIN PA YANG AE
WAm GYI RNAM GRANGS THAMS CAD THA MI DAD PA'O, ,GTZO BO NI 'JIG
RTEN GYI SKYABS SU GYUR PA'O, ,DKON MCHOG GSUM 'DZIN PA NI NANG
GI DKON MCHOG GSUM STE, DE YANG, ,STONG PA SNYING RJE THA DAD
MED, ,SEMS NI GANG DU RAB

BSGOM PA, ,DE NYID SANGS RGYAS CHOS DANG NI, ,DGE 'DUN GYI YANG
BSTAN PA'O, ,ZHES GSUNGS PA'I PHYIR RO, ,THEG PA NYAN THOS LA
SOGS PA STE, DKON MCHOG GSUM NI RNAM DAG TU STON PA'O, ,DON YOD
ZHAGS PA NI RNAM PAR SNANG MDZAD DO, ,RNAM PAR RGYAL BA NI RIN
CHEN 'BYUNG

LDAN NO, ,'DZIN PA CHEN PO NI MI BSKYOD PA'O, ,RDO RJE ZHAGS PA
NI SNANG BA MTHA' YAS SO, ,RDO RJE LCAGS KYU ZHAGS PA CHE NI DON
YOD GRUB PA'O, ,RDO RJE CHEN PO ZHAGS PAS NI SEMS CAN BSKYED PA
DANG DBANG BSKUR BA'I YE SHES KYIS 'KHOR BA LAS RGYAL BA DANG, DE
KHO NA NYID CHEN PO 'DZIN PA

DANG; ,SNYING RJE'I ZHAGS PAS 'KHOR BAR 'JUG KYANG SKYON GYIS MA
GOS PA DANG, DAM TSIG GI LCAGS KYUS 'GRO BA'I DON DU PHRIN LAS
MDZAD PA'I RIGS KYI 'KHOR LO BRJOD PA STE, DE DAG NI CHOS KYI
DBYINGS KYI YE SHES LA BSTOD PA'O, ,RDO RJE 'JIGS BYED LA SOGS
PA'I RGYUD

NAS BSHAD PA'I BAR GYIS YON TAN GYI RNAM GRANGS SU BSHAD PAR BYA
STE, DE LA RDO RJE 'JIGS BYED NI RTAGS SO, ,GNYIS PA NI ZHE SDANG
LA SOGS PA DAG PAR BYED PAS DON DE NYID KYI RGYUD LAS SO, ,KHRO
BO'I RGYAL PO NI MA RTOGS PA DANG RTOGS PA'I KHYAD PAR GYIS BDE
BA DANG SDUG BSNGAL

@114A *, ,GCOD PA STE, KHRO BO RNAM PAR RGYAL BA'I RGYUD LAS SO,
,GDONG DRUG LA SOGS PA NI PHYAG NA RDO RJE DBANG BSKUR BA'I RGYUD
LAS GSUNGS SO, ,DE YANG SKU DANG, GSUNG DANG, THUGS DANG, YE SHES
DANG, DAM TSIG DANG, YON TAN GYI MTSAN NYID KUN RDZOB KYI THIG LE
DANG,

DBYANGS YIG BCU GNYIS DANG, LHAN CIG SKYES PA'I YE SHES DANG,
BSAM GYIS MI KHYAB PA DANG, DMIGS PA MED PA'I SNYING RJE DANG, DE
DANG THA MI DAD PA'I DAM TSIG NI BDE BA DANG, DUS KYI RLUNG ZIN
PA DANG, ZUNG DU 'JUG PA DANG, THAMS CAD RO GCIG PA DANG, RE BA
MED PA'I SMON LAM DANG,

SO SOR RTOG PA'I YE SHES KYI MIG GIS BLTAS LA ZUNG RNGU MED PA
DANG, RGYUN MI 'CHAD PA DANG, SGRO MA BTAGS PA DANG, RANG NYID
'BYUNG BA DANG, RE BA MED PA DANG SGRO 'DOGS CHOD PA'I LAG TU
THOGS PAS PHYAG RGYA CHEN PO'I STOBS DANG LDAN PA'O, ,RIG PA
MCHOG GI RGYUD LAS SO, ,KENG RUS NI

SNYING PO MTSON PA STE, 'KHOR LO BDE MCHOG GI RGYUD LAS SO, ,MCHE
BA GTZIGS PA NI BDUD BZHI BCOM NAS YE SHES BZHI SNANG BAR GYUR PA
STE, ,RDO RJE GSANG LUS KYI RGYUD LAS SO, ,HA LA HA LA NI GNYIS
MED KYI BCUD KYIS 'BIGS PA STE, DON YOD ZHAGS PA'I RGYUD LAS SO,
,GDONG

BRGYA PA NI GDUL BYA'I RNAM RTOG DANG MTHUN PAR 'BYUNG BAS RGYAL
BA RNAMS NI CHOS KYI SKU YIN TE, RDO RJE THOD PA'I RGYUD LAS SO,
,GSHIN RJE GSHED PO NI 'JIG RTEN PA DANG, THEG PA DANG, THEG PA
CHEN PO LA GNAS BA STE, DE RTAGS DANG LAM DANG, RNAL 'BYOR GYI
'JOMS PA NI GSANG BA

'DUS PA LAS SO, ,BGEGS NI NYON MONGS PA DANG, SNANG BA DANG, RNAM
BAR RTOG PA DANG, BDUD DE DAG LHAN CIG SKYES PA DANG, SKYE BA MED
PA DANG, GNYUG MA DANG, DON GCIG PA NYID KYIS RGYAL BA NI RNAM
PAR SNAD MDZAD, SGYU 'PHRUL DRA BA'I RGYUD LAS SO, ,RDO RJE SHUGS
CHEN NI RGYU 'BRAS

DBYER MED PA STE, DAM TSIG CHEN PO'I RGYUD LAS SO, ,'JIGS PAR
BYED PA NI RIGS PA'I MTHUS GTI MUG NYID DE BZHIN NYID DU GYUR PA
STE, ZLA GSANG THIG LE'I RGYUD LAS SO, ,RDO RJE GRAGS PA NI YE
SHES NYID SNA TSOGS SU GRAGS PA STE, GNYIS MED RNAM PAR RGYAL
BA'I RGYUD LAS SO,,

@114B RDO RJE SNYING ZHES BYA BA NI YE SHES LNGA'I BSNYEN PAR
GYUR BA STE, ZLA GSANG NOR BU THIG LE RGYAN GYI RGYUD LAS SO,
,SGYU 'PHRUL ZHES PA NI THAMS CAD SGYU MA DANG 'PHRUL GYI RNAM PA
DANG 'DRA BAR BSTAN BA STE, KHRI DRUG STONG PA 'DI NYID LAS SO,
,RDO RJE GSUS PO CHE NI ZUNG 'JUG GIS YID RGYAS PA STE, GSANG

BA MCHOG GI RGYUD LAS SO, ,RDO RJE LAS SKYES NI SEMS BDE BA CHEN
PO LAS SNA TSOGS SKYES PA STE, 'BYUNG PHYOGS BZHAG PA'I RGYUD LAS
SO, ,RDO RJE BDAG CES PA NI SNA TSOGS BDE BA CHEN PO NYID DU
BSTAN PA STE, ,RDO RJES 'OG GI RGYUD LAS SO, ,RDO RJE SNYING PO
MKHA' 'DRA BA, ,ZHES PA NI

SKYES PA DANG, THAG PA GNYIS KYIS GCIG PA NI NAM MKHA' DANG 'DRA
BA STE, NAM MKHA' 'DZIN GYI RGYUD LAS SO, ,MI G-YO BA ZHES BYA BA
NI SNGAR BSHAD DO, ,HE RU KA SGYU 'PHRUL DRA BA'I RGYUD LAS SO,
,RAL BA GCIG GIS BSGYINGS ZHES PA NI, RANG GI NGO BOR 'KHOR 'DAS
THAMS CAD YE SHES

GCIG GIS BSGYINGS SHING, DBANG PO THAMS CAD NYAMS MYONG GCIG GIS
BSGYINGS PA STE, RDO RJE COD PAN GYI RGYUD LAS SO, ,GLANG CHEN KO
RLON GOS SU GYON, ,ZHES PA NI, RTOGS PA LA SEMS BRTAN PA DANG,
THABS DANG SHES RAB RGYUD LA GOMS PAR BYA BA STE, 'KHOR LO BDE
MCHOG

GI RGYUD LAS SO, ,DRAG CHEN HA HA ZHES SGROGS PA, ,ZHES PA NI
MTHA' GNYIS SEL BA DANG, THABS DANG SHES RAB KYI GSANG BA GZHAN
LA BSGRAG PAR BYA STE, KHAMS GSUM RNAM PAR RGYAL BA'I RGYUD LAS
SO, ,HI HI ZHES SGROGS ZHES PA NI, ,RANG RGYUD LA SBYOR BA STE,
KHRO BO THIG LE ZLA BA'I RGYUD LAS SO,,

'JIGS PAR BYED PA ZHES PA NI, RTAG CHAD DANG KYI MTHA' DANG BRAL
BA STE, KUN LAS BTUS PA'I RGYUD LAS SO, ,GAD MO CHEN PO NI RANG
'BYUNG GSANG BA MTHONG BA STE, SKU KHROS PA'I RGYUD LAS SO, ,GAD
RGYANGS CAN NI ZIL GYIS GNON PA'I GSUNG STE, RDO RJE THOD PA'I
RGYUD LAS SO, ,RDO RJE GAD MO

CHER SGROGS BAS ZHES PA NI, ,RDO RJE TZAndA L'IR 'BAR BA STE, RDO
RJE BSAM GTAN GYI RGYUD LAS SO, ,RDO RJE SEMS DPA' NI CHOS KYI
SKU STE, DE KHO NA NYID BSDUS BA'I RGYUD LAS SO, ,SEMS DPA' CHE
ZHES PA NI LONGS SPYOD RDZOGS PA'I SKU STE, DGYES PA RDO RJE LAS
SO, ,RDO RJE RGYAL PO BDE BA CHE, ,ZHES

@115A *, ,PA NI BDE BA CHEN PO'I SKU STE, PADMA DANG RDO RJE
SNYOMS PAR 'JUG PA'I RGYUD LAS SO, ,RDO RJE DRAG PO DGA' BA CHE,
,ZHES PA NI SPRUL PA'I SKU STE, RTOG PA BZHI PA'I RGYUD LAS SO,
,RDO RJE H'Um STE ZHES BYA BA NI RGYU MED PA DANG, TSIG DANG BRAL
BA DANG, MI GNAS PA RANG RGYUD LA SBYANGS PA STE,

HE RU KA MNGON PAR 'BYUNG BA'I RGYUD LAS SO, ,H'Um ZHES SGROGS
ZHES PA NI, DE NYID GZHAN LA STON PA STE, RDO RJE MCHOG GI RGYUD
LAS SO, ,MTSON DU RDO RJE MDA' THOGS PA, ,ZHES PA NI TSOGS DRUG
THUG PHRAD YE SHES RANG CHAS SU STON PA STE, SGYU 'PHRUL CHEN
MO'I RGYUD LAS SO, ,RDO RJE RAL GRIS MA

LUS GCOD, ,CES PA NI TING NGE 'DZIN GYIS GOMS PA'I MTHU BSTAN PA
STE, DPAL MCHOG DANG PO'I RGYUD LAS SO, ,RDO RJE KUN 'CHANG RDO
RJE 'CHANG, ,ZHES PA NI SANGS RGYAS KYI YE SHES YONGS SU RDZOGS
PA'I DUS TE, DGONGS PA 'DUS PA'I LUNG BSTAN GYI RGYU LAS SO, ,RDO
RJE GCIG PU ZHES PA NI

SNGAR BSHAD ZIN TO, ,'JAM DPAL LUNG BSTAN PA'I RGYUD LAS SO,
,G-YUL SEL NI PHUNG PO LA SOGS PA'I TSOGS BZLOG PA STE, DAM PA
DANG PO'I RGYUD LAS SO, ,RDO RJE 'BAR BA ZHES PA NI, BDE BA CHEN
PO NYID RIGS KYI SKU SNA TSOGS SU SNANG BA'I SNYING RJE'I SPYAN
TE, DAM TSIG BKOD PA'I RGYUD

LAS SO, ,MIG MI BZAD CES PA NI, SKU SNA TSOGS NYID BDE BA CHEN
PO'I SKUR GCIG PA YE SHES KYI SPYAN TE, BSAM GTAN RTZE MO'I RGYUD
LAS SO, ,SKRA YANG RDO RJE 'BAR BA STE, ,ZHES PA NI SNYING PO
SRID PA GSUM LA KHYAB PA STE, MNGON PAR MTHONG BA'I RGYUD LAS SO,
RDO RJE 'BEBS PA NI

SKU GSUNG THUGS RAB TU GNAS PAS PHYAG GI 'OS SU GYUR PA STE, BDUD
RTZI'I MCHOG GI RGYUD LAS SO, ,'BEBS PA CHE ZHES PA NI, DAM PA'I
DRIN GYIS BLA MA'I BLA MA DANG, RDO RJE 'CHANG GI BYIN RLABS
ZHUGS PA STE, THUGS KHROS PA RDO RJE'I RGYUD LAS SO, ,MIG BRGYA
PA STE ZHES PA NI,

'GRO BA THAMS CAD KYI RGYUD GZIGS PA STE, SPYAN RAS GZIGS SNYING
GUR GCIG PA'I RGYUD LAS SO, ,RDO RJE MIG CES BYA BA NI, SANGS
RGYAS SPYAN DANG LDAN PA STE, RDO RJE ZHI BA'I BDE BA'I RGYUD LAS
SO, ,LUS NI RDO RJE'I BA SPU CAN, ,ZHES PA NI, RDO RJE YE SHES
KYI RNAL 'BYOR RGYUD LAS SKYES PA'I BA

@115B SPU'I BU GA RE RE ZHIG NAS SANGS RGYAS THAMS CAD KYI THABS
DANG SHES RAB KYI KHA SBYOR BA'I SDOM PA BZHUGS SO, ,KUN DU KHA
SBYOR BA'I RGYUD LAS SO, ,SEN MO SKYES PA RDO RJE'I RTZE, ,ZHES
PA NI SA BCU'I YE SHES THUGS SU CHUD PA'AM, STOBS BCU DANG LDAN
PA STE, GSHIN RJE GSHED BZHI BRGYA LNGA BCU'I

RGYUD LAS SO, ,RDO RJE SNYING PO ZHES PA NI 'KHOR BA BDE CHEN GYI
SNYING PO CAN TE, MNGON PAR BYANG CHUB PA'I RGYUD LAS SO, ,PAGS
PA MKHREGS ZHES PA NI, GO CHA GSUM DANG LDAN PA STE, SGYU MA
BSGRAGS PA'I RGYUD LAS SO, ,RDO RJE PHRENG THOGS ZHES PA NI,
TSOGS GCIG PA DANG, RGYU GCIG PA DANG,

MTSAN NYID GCIG PA STE, LHA MO BZHI'I RGYUD LAS SO, ,DPAL DANG
LDAN ZHES PA NI MI SLOB PA'I SKU STE, RDO RJE PHRENG BA'I RGYUD
LAS SO, ,RDO RJE RGYAN GYIS BRGYAN PA STE, ,ZHES PA NI PHUNG PO
LA SOGS PA THAMS CAD YE SHES RANG CHAS SU LDAN PA STE, MKHA' 'GRO
MA RDO RJE GUR GYI RGYUD LAS SO, ,GANG

RGYANGS HA HA NGES PAR SGROGS, ,ZHES PA NI ZIL GYIS MI GNON PA'I
PHUNG PO LA SOGS PA STE, DPAL RDO RJE MKHA' 'GRO MA'I RGYUD LAS
SO, ,YI GE DRUG PA ZHES PA NI 'GRO BA DRUG DANG, RIGS DRUG GI
RNAM PAR DAG PA NI AOm W'A G'I SHVA RI MUm ZHES PA STE, DE YANG
CHOS THAMS CAD MA SKYES PA STE,

SNYING RJE CHEN PO'I RANG BZHIN GYIS AOm MO, ,BSAM GYIS MI KHYAB
PA'I RANG BZHIN GYIS AAm STE, YID KYI RNAM PAR SHES PA'O, ,WA
ZHES PA NI BCOM LDAN 'DAS SO, ,AA ZHES PA NI MTSAN DANG DPE BYAD
KYI BAR DU BRGYAN PA STE GZUGS SO, ,GA ZHES PA NI BDE BA'O, ,A'I
ZHES PA NI RNAM PAR

RTOG PAS DBEN PA STE TSOR BA'O, ,SHVA ZHES PA NI MTSAN MA'O, ,BA
ZHES PA NI GSUNG STE, AA ZHES PA NI MING DANG BRAL BA STE, 'DU
SHES SO, ,MA ZHES PA NI LAM MO, ,AU ZHES PA NI 'GRO BA'O, ,AA
ZHES PA NI GNAS TE 'DU BYED DO, ,AA ZHES PA NI MNYAM PA YE SHES
KYI PHUNG PO CAN NO, ,DE DAG NI

KHRO BO'I RGYAL PO GDONG DRUG GI RGYUD LAS SO, ,RDO RJE SGRA ZHES
PA NI GNYIS MED KYI GSUNG STE, DE GANG LAS BSTOD CE NA, 'JAM DPAL
YE SHES SEMS DPA' ZHES GSUNGS SO, ,SGRA CHE BA NI THAMS CAD LA
GRAGS PA'O, ,'JIG RTEN GSUM NA SGRA CHE BA, ,ZHES PA NI DE DAG
THAMS CAD

@116A *, ,'JAM DPAL YE SHES SEMS DPA'I RNAM GRANGS LA CHED DU
BRJOD PA'O, ,DE LA SOGS PA'I NAM MKHA'I MTHAS KLAS PA NI, SGRA
SGROGS PA THAMS CAD 'JAM DPAL YE SHES SEMS DPA' NYID LA CHED DU
BRJOD PA'O, ,GZHAN CHED DU BRJOD PA'I GNAS SU MI 'GYUR BA MA

YIN TE, 'DI NI MCHOG GO, ,DE CI'I PHYIR ZHE NA, YOD PA DANG YIN
PA'I KHYAD PAR TE, 'DOD PA'I KHAMS LA SOGS PA'I THEG PA GSUM ZHES
GRAGS PA NI YOD LA, DON JI LTA BA NI MA YIN TE, DE CI'I PHYIR ZHE
NA PHYOGS NA GNAS PAS SO, ,'JAM DPAL YE SHES SEMS DPA' NI YIN NO,
,YOD

PA NI MA YIN TE, DE CI'I PHYIR ZHE NA, RIGS KYI BU 'DI LTAR DPER
NA NAM MKHA' NI THAMS CAD KYI RJES SU SONG BA STE, CHOS THAMS CAD
KYANG NAM MKHA'I KHONG SU GTOGS PA'O, ,CHOS DE DAG THAMS CAD
KYANG 'DOD PA'I KHAMS NA MI GNAS, GZUGS KYI KHAMS NA MI GNAS,
GZUGS

MED PA'I KHAMS NA MI GNAS, 'BYUNG BA CHEN PO BZHI LA YANG MI GNAS
SO, ,RIGS KYI BU CHOS THAMS CAD KYANG DE LTAR RJES SU RIG PAR
BYA'O ZHES GSUNGS PAS SO, ,DE BAS NA 'JAM DPAL YE SHES SEMS DPA'
NYID GZUGS SNA TSOGS SU STON PA NI ME LONG LTA BU'I YE SHES SO, ,

YANG DAG BDAG MED CES PA LA SOGS PA LA RAGS PA'I RNAM PAR RTOG PA
LOG BZHIN PAS NA YANG DAG GO, ,YANG DAG BDAG MED NI GRUB PA'I
MTHA'I DON LA DMIGS PA MED PA STE, DE BZHIN NYID DO, ,DON GYIS
MING MTSON PA NI YANG DAG MTHA' STE, DE DAG DANG BRAL BAS NA,

YI GE MED CES BYA BA'I CHA RANG BZHIN MED PA DANG, 'DZIN PAS
KYANG STONG PA STE, DE LAS KYANG MCHOG TU GYUR PA NI GSANG SNGAGS
KYI THEG PA CHEN PO'O, ,STE ZHAS PA NI DE'I YON TAN BSDU BAR BYA
BA'I DON TO, ZAB CING ZHES PA NI BDE BA'O, ,RGYA CHE BA ZHES BYA
BA NI STONG PA'O, ,SGRA SGROGS

PA ZHES BYA BA NI GNYIS MED DU'O, ,DE LA SLOB MA LA BSTAN PAR BYA
BA YIN PAS CHOS KYI DUNG ZHES BYA'O, ,STE ZHES PAS MAN NGAG STON
PA STE, DE NYID KYI YUL SO SOR NGES PA LA YID CHES PAR BYAS NAS
SPROS PA MI GNAS PAR BYA BA NI, SGRA CHE LDAN ZHES GSUNGS TE, BLA
MA'I ZHAL LAS RIG PAR

@116B BYA'O; ,CHOS KYI GAnd'I SGRA BO CHE, ,ZHES PA NI, TSOGS 'DU
BA'I DON GYIS NA, THEG PA GSUM GYI TSOGS LA BSHAD PA'O, ,MI GNAS
MYA NGAN 'DAS PA PO, ,ZHES PA NI, SLOB MA LA BSHAD PA'I SNYING PO
STON PAR BYED PA STE, DE LAS BSTAN PA'I BDAG PO NYID KYANG 'BYUNG
BAR 'GYUR NA, AE NI SHES RAB

NYID 'GYUR LA, ,WAm NI RAB DGA'I BDAG PO STE, ,THIG LE MI SHIGS
DE NYID LAS, ,DE LA YI GE NYID KYANG SKYES, ,CHOS KYI PHYAG
RGYA'I YI GE GNYIS, ,DE NYID SHES PA GANG GIS SHES, ,DES NI SEMS
CAN THAMS CAD LA, ,CHOS KYI 'KHOR LO BSKOR BAR 'GYUR, ,ZHES
GSUNGS PA'I PHYIR,

PHYOGS BCU CHOS KYI RNGA BO CHE, ,ZHES PA NI TSOGS LA BSHAD PAS
BSTAN PA'I GZUGS BRTAN PAR BYED PA'O, ,DE YANG, RTAGS CAN GZUGS
LA GNAS GYUR NA, ,'JIG RTEN SPYOD LAS 'DAS 'GYUR TE, ,GANG ZHIG
CHO GA 'DIR GNAS PA, ,DE NI BSTAN PA 'JIG BYED GSUNGS, ,ZHES
GSUNGS

PAS; ,THUN MONG BSTAN PA GZUNG NGO, ,DE YANG RANG GI RANG BZHIN
DU BYA BA'I PHYIR, ,GZUGS MED CES BYA BA LA SOGS PA BSHAD PAR BYA
STE, GZUGS MED NI PHYAG RGYA CHEN PO'O, ,DE YANG, ,THOG MA THA MA
MED ZHI BA, ,DNGOS DANG DNGOS MED RNAM PAR SPANGS, ,STONG DANG
SNYING RJE DBYER MED PA, ,BYANG

CHUB SEMS ZHES BSHAD PA YIN, ,ZHES GSUNGS PAS SO, ,GZUGS BZANG
ZHES PA NI LAS KYI PHYAG RGYA STE, DE YANG, NA CHUNG GZHON NU MIG
YANGS LA, ,GZUGS BZANG GZHON PAS BRGYAN PA YIN, ,LO GRANGS NYI
SHU LNGA LON RNYED, ,BYOL SONG LAS KYANG RAB TU BRTAG ,CES GSUNGS
PAS SO, ,

DAM PA NI CHOS KYI PHYAG RGYA STE, ,DE YANG, AE MA KUN DU BZANG
PO YI, ,SKU DANG GSUNG THUGS RDO RJE CAN, ,SKYE BA MED PA'I TSUL
GYIS SU, ,SKYE BA DAM PA RAB TU GRAGS, ,ZHES GSUNGS PAS SO, ,SNA
TSOGS GZUGS CAN NI DAM TSIG PHYAG RGYA STE, DE YANG, ,YE SHES LA
GZHAN PHYOGS PA YANG, ,

SANGS RGYAS SKU NI JI LTAR 'GYUR, ,'DI LTAR SANGS RGYAS GZUGS
BRNYAN DU, ,DE LTAR RNAL 'BYOR SMRA BAR RIGS, ,ZHES GSUNGS PAS
SO, ,YID LAS SKYES ZHES PA NI PHYAG RGYA CHEN PO YID KYI RANG
BZHIN DU BSTAN PA STE, DE BAS NA, DE NYID GZUGS RNAMS THAMS CAD
DU SNANG BA'I DPAL ZHES

@117A *, ,BYA'O; ,GZUGS RNAMS MA LUS 'CHANG BA PO, ,ZHES PA NI
SNGAR GYI DON 'DI NYID DE 'BRAS BU ZUNG DU 'JUG PA 'DI NYID DANG,
DON DANG, DPE DANG, RTAGS ZUNG DU 'JUG PA'O, ,MTSUNGS PA MED PA
LA SOGS PA NI BSAM GYIS MI KHYAB PA STE, DE NYID RGYU YIN PAS
'GRAN ZLA MED CING

BDAG PO DANG BRAL BAS CHE BAR GRAGS PA'O, ,KHAMS GSUM GYI DBANG
PHYUG CHEN PO NI YUL MED PA'I SHES PA STE, BSAM DU MED PA'O, ,DE
YANG, BSAM PA BZHIN DU MI SEMS PA, ,DE NI BSAM GYIS MI KHYAB
BRJOD, ,CES GSUNGS PAS SO, ,'PHAGS PA'I LAM NI DRANG PO'O, ,SHIN
TU MTHO

BA NI RDO RJE 'DZIN PA'I SA'O, ,DE LA GNAS PA NI RANG 'BYUNG STE,
DE YANG, RANG 'BYUNG RTOGS PAS BSAM GTAN MIN, SANGS RGYAS SPRUL
PA RGYUN MI 'CHAD, ,CES GSUNGS PAS SO, ,DAR BA CHEN PO NI RGYAS
PA STE DE LAS RANG GI DON DU 'GYUR BA'O, ,CHOS KYI TOG NI RGYAL
MTSAN TE GZHAN DU'O, ,

'JIG RTEN LA SOGS PA NI 'BRAS BUR BSHAD PA STE, ,'JIG RTEN GSUM
NA GZHON LUS GCIG ,CES PA NI, BGRES PA MI MNGA' BA'I PHYIR CHOS
KYI SKU'O, ,GNAS BRTAN NI THEG PA GSUM GYI LUS SU GYUR PAS SO,
,RGAN PO NI THOG MA MED PAS SO, ,SKYE DGU'I BDAG NI 'KHOR 'DAS
KYI SKYED MAR

GYUR PAS SO, ,SUM CU RTZA GNYIS LA SOGS PA'I DON NI BSHAD ZIN TO,
,DE GSAL BA'I THABS BSTAN PA'I PHYIR, 'JIG RTEN ZHES BYA BA LA
SOGS PA SMOS TE, 'JIG RTEN SHES PA NI RNAM PAR SHES PA STE, LUNG
DANG RIGS PAS SO, ,'JIG RTEN LEGS PAR SHES PA NI DE NYID SEMS

KYI KHYAD PAR DU SHES PA STE, RDO RJE SLOB DPON LAS SO, ,STE ZHES
PA SLOB DPON GYI BYE BRAG GZHAN DU BSDU BA'O, ,'JIG RTEN SLOB
DPON 'JIGS PA MED, ,CES PA SNANG BA SLOB DPON DU GYUR PA STE,
MNGON ZHEN DANG BRAL BAS 'JIGS PA MED PA'O, ,MGON SKYABS 'JIG
RTEN YID

GCUGS PA, ,ZHES PA NI RANG SEMS BLA MAR GYUR PAS MGON PO MYA NGAN
LAS 'DAS PA DANG, 'JIG RTEN 'KHOR BA GNYIS DANG, YID PHYAG RGYA
CHEN PO THA MI DAD PAR GCUGS PA'O, ,SKYABS DANG ZHES PA NI,
SKYABS NI BLA MA STE, DANG ZHES PAS DE'I CHE BA DANG DRIN DRAN
PAR BYA'O, ,SKYOB PA

@117B ZHES PA NI SNANG BAS YID SKYOB PAS DBANG PO RANG SNANG DU
ROL PAR BYA'O, ,BLA NA MED CES PA NI SEMS NYID BLA MA BLA NA MED
PA STE, SKYO BAR MI BYA BA'I THA TSIG GO, ,DE YANG, ,JI LTAR SKYO
BAR MI 'GYUR BAR, ,THAMS CAD RIM GYIS RIM GYIS BYA, ,SKYO BAR
GYUR NAS SANGS RGYAS NYID, ,NAM YANG

'GRUB PAR MI 'GYUR RO, ,ZHES GSUNGS PAS SO, ,NAM MKHA'I MTHA' LA
LONGS SPYOD PA, ,ZHES PA NI THAMS CAD YE SHES SEMS DPAR SHES PAR
BYA'O, ,THAMS CAD MKHYEN PA'I YE SHES MTHA', ,ZHES PA NI DE LTA
BU NYID RANG LA GNAS PAR BSTAN PA'O, ,MA RIG SGO BA'I SBUBS 'BYED
PA, ,ZHES

PA NI BSTAN PA DANG DGE BA'I BSHES GNYEN LA DGOS PA MED PA MA YIN
TE, DBUL PO'I GTER BZHIN DU MTSON DGOS PA'I PHYIR RO, ,DES JI
LTAR 'GYUR ZHE NA, SRID PA'I DRA BA 'JOMS PA PO, ,ZHES BYA'O,
,DGOS PA BZLOG PA'I PHYIR DPER NA S'A LU'I SA BON LA SRIN BU GA
SNGA ZHUGS PAS LJANG PA

SKAMS PAR 'GYUR BA BZHIN, DRA BA MA RIG PA BCOM PAS SNGAR BSKYED
PA'I NYON MONGS PA MA LUS PAR YANG ZHI BAR BYED PA'O, ,DE LAS
KHYAD PAR MED PA MA YIN TE, DPER NA DUG LA SNGAGS KYIS BTAB PAS
DUG ZHI BA DANG SMAN DU GYUR PA GNYI GA 'BYUNG STE, DE BZHIN DU
THABS YE SHES SEMS DPA'I

DUS NA 'KHOR BZHI PA'AM, SANGS RGYAS KYI YON TAN THAMS CAD 'BYUNG
BAS, ,'KHOR BA'I RGYU MTSO PHA ROL PHYIN, ,ZHES BYA'O, ,YE SHES
LA SOGS PA NI DRI MA DANG BRAL BAR BSHAD PAR BYA STE, ,YE SHES
DBANG BSKUR COD PAN ZHES PA NI, YE SHES KYI BDUD RTZI BYIN GYIS
BRLABS PA'I BUS DBANG

BSKUR BA'I RIGS LNGA'I COD PAN DU GYUR TE, CAN ZHES PA NI RDO RJE
SEMS DPA'I DBANG BSTAN PA DE DANG PO'O, ,RDZOGS PA'I SANGS RGYAS
RGYAN DU THOGS, ,ZHES PA NI SKU GNYIS KYIS SLOB MA'I 'KHOR LO
BZHIR BYIN GYIS BRLABS SHING THIG LE RGYAN DANG LDAN PA STE, DE
BAS NA, NI RAm SU YIS YAN

LAG BRGYAN, ,ZHES PA DANG BLA MA COD PAN DU GZUNG BAR BYA BA'I
THA TSIG KYANG NGO, ,SDUG BSNGAL GYI SDUG BSNGAL ZHES PA NI, 'DU
BYED DANG, 'GYUR PA DANG, SDUG BSNGAL GYI SDUG BSNGAL GYIS 'DUS
PA'I 'GRO BA STE, DE LAS GROL ZHING BDE BA CHEN PO RNYED PAR
'GYUR BAS NA, GSUM

@118A *, ,SEL MTHA' YAS ZHES BYA'O, ,GROL GSUM THOB CES PA NI,
THE TSOM DU 'DZIN PA DANG, DU MAR 'DZIN PA DANG, PHYOGS CHAR
'DZIN PA LA SOGS PA NI BZHI PA'O, ,DE LTA BU'I RNAL 'BYOR PA BYA
BA DANG BRAL BA STON TE, SGRIB PA NI NYON MONGS PA LA SOGS PA'O,
,DUS MED RTOGS

PAS RGYUN MI 'CHAD PA'O, ,YON TAN NI SGRIB PA SPANGS PA DANG, YE
SHES THOB PA STE, COD PAN NI SANGS RGYAS SO, ,DE'I YANG THOD DU
GYUR PA NI BLA MA DANG RDO RJE 'DZIN PA'O, ,DE CI'I PHYIR ZHE NA,
DAM TSIG DAG NI THAMS CAD LAS, ,BLA MA MCHOD PA MCHOG YIN TE,
,SANGS RGYAS RIN CHEN ZA MA TOG,

DPAL LDAN 'DUS PA'AM GZHAN DU BSTAN, ,ZHES GSUNGS SO, ,DOGS PA
BZLOG PA'I PHYIR, KHAMS GSUM RIN PO CHER GYUR PA, ,SLOB DPON LAS
NI MCHOG GZHAN MED, ,GANG LAS BKA' DRIN THOB PA YIS, ,MKHAS PAS
DNGOS GRUB DU MA THOB, ,CES GSUNGS PAS SO, ,LUS

KUN LAS NI RNAM GROL BA, ,ZHES PA NI 'KHOR 'DAS KYI BYE BRAG GIS
DKAR PO'I CHOS DANG, DAM TSIG GI NOR DANG, YUL LA 'DOD PA DANG,
SDUG BSNGAL GYI 'JIGS PA LAS GROL BAR 'GYUR TE, DE CI'I PHYIR ZHE
NA, 'KHRUL PA ZHIG PAS GNYEN PO MI GNAS PA'I PHYIR RO, ,NAM

MKHA' LA SOGS PA NI GZHAN GYI GTZO BOR GYUR PA'O, ,BZANG NGAN
SHES PA NI SNOD KYI BYE BRAG MKHYEN PA'O, ,DUS SHES PA NI BSTAN
PA'I GO RIMS MKHYEN PA'O, ,DAM SHES PA NI 'KHOR BA'I SKYON GYIS
MA GOS PA'O, ,RTAG TU DON MDZAD PA NI DAM TSIG DANG LDAN PA'O,
,DBANG PO SHES PA

NI DUS SHES PA'O, ,RNAM GROL GSUM LA MKHAS PA PO, ,ZHES PA NI DUS
GSUM LAS RNAM PAR GROL BA'I THABS GSUM LA MKHAS PA'O, ,NYID KYI
THUGS SU CHUD CING GZHAN LA STON PAS, YON TAN LDAN ZHING YON TAN
SHES, ,GSUNGS PA'O, ,SVA STI RGYUD LAS SKYES PA'I

RANG BZHIN DU BSHAD PA'I PHYIR, SHES PA LNGA'I KHYAD PAR NI BLA
MA LA GUS PAR 'BYUNG BA DANG, RJES THOB MED PAR 'BYUNG BA DANG,
'KHOR BA LAS NI RING DU GYUR PAR 'BYUNG BA DANG, SEMS LA DBANG
BAR 'BYUNG BA DANG, ZUG RNGU MED PAR 'BYUNG BA STE, DE YANG GZHI
BLA MA DANG, DBANG

@118B DANG; ,SGOM PA DANG, RTOGS PA DANG, BRDA LAS CHOS KYI DE
NYID SHES PA DANG, NYAMS SU MYONG BA DANG, RGYUN MA CHAD PA DANG,
SGRO 'DOGS CHOD PA DANG, SNA TSOGS ROL MO LAS 'BYUNG BAR 'GYUR
RO, ,DE RANG DBANG DU GYUR PA STE, SPYOD PA'I KHYAD PAR NI 'DIS
'GRO BAR 'GYUR TE, SNYAN GRAGS DGE

DANG ZHES PA NI KUN BZANG DGE BA'I SPYOD PA STE, BLA MA LA BRTEN
PAR BYA'O, ,DBUGS 'BYIN CHEN PO ZHES PA NI, SEMS DBUGS 'BYIN PA'I
GSANG SPYOD DO, ,DGA' STON CHE ZHES PA NI DGA' BA STON PA'I RIG
PA'I SPYOD PA'O, ,DGA' CHEN ROL MO CHEN PO STE, ,ZHES PA NI DGA'
BA CHEN PO'I NYAMS

KYIS SNANG BA LA ROL MO LTA BUR SPYOD PA STE, TSOGS KYI SPYOD
PA'O, ,BKUR STI RIM GRO PHUN SUM TSOGS, ,ZHES PA NI, DE KHO NA
NYID DANG LDAN PA'I SEMS LA SNA TSOGS KYI SPYOD PAS BSNYEN BKUR
BAS PHUN SUM TSOGS PA RNYED PAR GYUR PA STE BSNYEN SPYOD DO, ,DE
YANG, RTAG TU DU BA'I SPYOD PA BZHIN, ,

MI G-YO BA YI SEMS KYIS NI, ,DNGOS GRUB STER BA'I BLA MA LA,
,'GRO BA'I MGON PO BSNYEN BKUR BYA, ,ZHES PA DANG, ,BUD MED RAB
TU MA DANGS BZANG MA, ,LO GRANGS BCU GNYIS LON PA NI, ,DRI DANG
ME TOG PHRENG BRGYAN PA'I, ,YON TAN SKE RAGS M'A MA K'I, ,SHES
RAB CAN GYIS BYIN BRLABS

LA; ,DE YI DBUS SU MNYES PAR BYA, ,ZHES GSUNGS PA LA SOGS PA'I
RGYAS PAR BSHAD PA STE, RIG MA'I BYE BRAG NI, DBUGS 'BYIN MCHOG
DANG BAR MA DANG, ,DRI YI CHU DANG BCAS PAS KYANG, ,RTAG TU DUS
KYI KHYAD PAR GYIS, ,RIGS LDAN RNAMS NI MCHOD PAR BYA, ,DOGS PA
BZLOG PA'I

PHYIR GSUNGS LA, RIGS KYI SMAN PA'I 'DU SHES DANG, ,'JIGS PA'I
'DU SHES MA BSKYED CIG ,DE CI'I PHYIR ZHE NA, RIGS KYI BU 'DI LTA
STE, SNGAGS KYI SPYOD PA NI SPYOD PA'I MCHOG GO, ,'DI LTA STE,
SNGAGS KYI SPYOD PA NI DE BZHIN GSHEGS PA'I SPYOD PA'O ZHES
GSUNGS PA'I PHYIR RO, ,

GZHAN YANG RANG GI DON DANG PHAL CHER GZHAN GYI DON DU, DAG CING
YON TAN GYI NI GNAS, ,SNA TSOGS YON TAN PHUN SUM TSOGS, ,ZHES PA
LA SOGS PA NUS PA DGUG PA DANG, GRUB PA'I RNAL 'BYOR LA YANG
RUNG, ,ZHES PA NI BRNGA MTSON PA DANG, MI YI BU MO MTHU CHEN
GYIS, ,ZHES PA NI YON

@119A *, ,TAN GYIS DGUG PA DANG, LHA RDZAS BTZUN MO DGUG PA'O,
,NUS PA GAL TE MED 'GYUR RAM, ,'DOD PAS GNOD PA NYID 'GYUR NA,
,DES NI MI YI BU MO BSTEN, ,ZHES PA LA SOGS PAS BYE BRAG SHES PAR
BYAS LA, BSTEN PAR BYA BA'I DGOS PA NI, NOR ZHES PA DANG 'BREL

TO; ,GZHAN YANG, LUS KYI SBYIN PA BYAS NAS NI, ,PHYIS NI SPYOD PA
YANG DAG BRTZAM, ,SKAL LDAN SKAL MIN SPYAD NAS NI, ,DE YI SBYIN
PA GTANG MI BYA, ,ZHES PAS, CUNG ZAD NUS PA BSKYED NAS NI, ROL
ZHING GRONG DU 'JUG PAR BYA, ,ZHES PA DANG 'BREL TO, ,GZHAN YANG
BZA' BTUNG THOB

PA DANG, BGROD DANG BGROD MIN SPANG PAR BYA, KHRUS DANG GTZANG
SBRA MI BYA STE, ,GRONG GI CHOS NI SPANG MI BYA, ,BLO LDAN SDAGS
[?] NI BZLA MI BYA, ,BSAM GTAN DMIGS PAR MI BYA STE, ,GNYID NI
SPANG BAR MI BYA'O, ,DBANG PO DGAG PAR MI BYA STE, ,SHA RNAMS
THAMS CAD BZA' BA'O, ,RIGS LNGA LA

NI MNYAM PAR SPYOD, ,CES PA LA SOGS PA NI, GNYIS MED YE SHES SEMS
KYIS NI, ,MI BZA' CUNG ZAD YOD MA YIN, ,ZHES PAS 'BREL TO, ,DE
LTAR SPYOD PA BYE BRAG NI GANG ZAG GI RIM PAS RIM DANG CIG CAR
DANG RANG BZHIN PA'O, ,MCHOG TU DGA' BA LA SOGS PA NI BZHI PA'I
DON DU BSHAD PAR BYA

STE; ,MCHOG TU DGA' BA NI DAM PAR DGA' BA STE, ,RNAM GCOD YONGS
GCOD DANG BRAL BA'O, ,DE STON PAR MDZAD PA NI, MCHOG SBYIN GTZO
BO ZHES BYA STE, SNYING PO NI DON GYI SANGS RGYAS SO, ,DES GANG
LA BSTAN PAR BYA BA YANG GRAGS BDAG DPAL NI BYANG CHUB SEMS
DPA'O, ,BCOM LDAN NI DE BZHIN

GSHEGS PA'O, ,DE'I YANG SKYABS KYI DAM PAR GYUR PA NI BLA MA RDO
RJE 'DZIN PA STE, DE CI'I PHYIR ZHE NA, DNGOS GRUB 'BYUNG BA'I
GNAS GZHAN MED PA'I PHYIR SKYABS SU 'OS ZHES BYA'O, ,DE JI LTAR
'GYUR BA NI, 'JIG RTEN SGRA STE ZHES PAS MA RTOGS PA LOG PAR RTOG
PA DANG, THE TSOM MTHAR BYED

BA'I DON TO, ,DE NAS GNYUG MA STON PA'I PHYIR RAB KYI MCHOG CES
BYA'O, ,DA NI THA MAR DGE BA STON TE, SEL BA PO NI PHYAG RGYA
CHEN POS SO, ,GTZUG PHUD LA SOGS PA'I BYE BRAG NI YE SHES LNGA
DANG LDAN PA'O, ,GDONG LNGA ZHES PA NI RIGS KYI DE BZHIN GSHEGS
PA'O, ,GTZUG PHUD LNGA

@119B DANG LDAN ZHES PA NI DE NYID GZHAN GYI DON DU BSTAN PA'O,
,NGES PAR DU DGE BA BSTAN TE, ZUR PHUD LNGA PA ZHES PA NI 'DOD
YON LNGA PA'O, ,ME TOG CES PA NI DBANG PO'O, ,THOD CES PA NI
RGYAN TE BDE BA CHEN POR RO, ,MGO ZLUM DANG BRTUL ZHUGS CHEN PO
GNYIS NI TSANGS PAR SPYOD PA BRTUL ZHUGS MCHOG

GI RTAGS TE, THEG PA THUN MONG BA KHYAD PAR GYI BYE BRAG GIS SO,
,'DIR NI MTSAN MA'I RTEN LA PHYAG 'TSAL BA LA SOGS PAS TING NGE
'DZIN RGYUN MI 'CHAD PAR 'GYUR BA'I PHYIR, DKA' THUB MTHAR PHYIN
PA STE TSANGS PAR SPYOD PA ZHES BYA'O, ,DE YANG, TSANGS PA MYA
NGAN 'DAS SANGS RGYAS, ,'JUG

PAS KHYAB 'JUG TU NI BRJOD, ,RTAG PAR DGE BA BZHI PA STE, ,THAMS
CAD BDAG NYID GNAS PA KUN, ,DAM PA'I BDE BDE NYID DO, ,ZHES
GSUNGS PA'I PHYIR RO, ,NYON MONGS PA MI SPONG BA LA SOGS PA NI
DKA' THUB CHEN PO STE, PHYAG RGYA CHEN PO NYID NAS SMYON PA'I
BRTUL ZHUGS MCHOG GO, ,DANG

POR DGE BA BSTAN PAR BYA STE, GTZANG GNAS ZHES PA NI SKU GSUNG
THUGS RDO RJE'O, ,GNAS PA DAM PA ZHES PA NI BTZUN MO'I BHA GA'O,
,GOO TA MA ZHES PA NI BCOM LDAN 'DAS SO, ,NYON MONGS PA MI MNGA'
BA BRAM ZE'O, ,TSANGS PA NI GZUNG BAS STONG BA STE, DGA' BA'O,
,GNYIS PA NI 'DZIN

PAS STONG PA STE MCHOG TU DGA' BA'O, ,SHES PA NI BDE BA CHEN PO
STE RNYED PA'O, ,MYA NGAN 'DAS ZHES PA NI DRI MA DANG BRAL BA'I
LHAN CIG SKYES PA'O, ,TSANGS PA NI BTANG SNYOMS DANG BRAL BA STE
SNYING PO LEN PAS NA THOB PA'O, ,GROL BA NI BZHI PA'O, ,THAR PA
NI BZHI PA'I MAN NGAG GO, ,RNAL GROL

LUS NI BZHI PA'I DBANG NGO, ,MTSAN NYID GSUM NI BSHAD ZIN TO,
,RANG GI NGO BO 'BA' ZHIG BSTAN PAR BYA STE, ZHI BA GNYIS NI NANG
DANG NANG DU YANG DAG PAR GZHAG PA'O, ,MYA NGAN LAS 'DAS PA GSUM
NI GRAGS CHEN DANG SNYING PO DON DANG RDO RJE 'CHANG NGO, ,BDE
SDUG SEL BA NI 'KHOR BA

GNYIS KYI SKYON DANG BRAL BA'O, ,CHAGS BRAL LUS LAS 'DAS PA PO,
,ZHES PA NI NYAN THOS ZHI BA'I SA LAS 'DAS PA'O, ,THUB PA MED PA
NI ME 'JIGS PA BZHI DANG LDAN PA'O, ,DPE MED PA NI SANGS RGYAS
KYI CHOS MA 'DRES PA BCO BRGYAD DANG LDAN PA'O, ,MI MNGON PA NI
MI 'JIGS PA'I

@120A *, ,SHES PAS SO, ,MI SNANG BA NI BLO'I YUL LA MI SNANG
BA'O, ,GSAL BYED MIN NI LUS KYIS GSAL BAR MI NUS PA'O, ,PHRA BA
NI RTOGS PAR DKA' BA'O, ,ZAG MED NI MNGON DU RGYU DANG BRAL BA'O,
,SA BON ZHES PA NI MA RIG PA'I BAG CHAGS DANG BRAL BA'O, ,SHIN TU
SAD PA NI MA

RIG PA'I GNYID SAD PA'O, ,SAD PA'I BDAG NI RANG BZHIN GYIS GROL
BA'O, ,KUN SHES NI CHOS THAMS CAD DO, ,KUN RIG NI DON THAMS CAD
DO, ,RNAM PAR SHES PA CHOS NYID 'DAS, ,ZHES PA NI RTOG DPYOD DANG
BRAL PA'O, ,LAS BYED PA NI GDUL BYA'I BLO LA SNANG BA'O, ,THOG MA
THA MA MED PA NI

SKYE 'JIG DANG BRAL BA'O, ,DANG PO'I SANGS RGYAS RGYU MED PA,
,ZHES PA NI, LOG RTOG CAN KHA CIG DANG PO'I 'DREN PAR GYUR PA
THABS GANG LA BRTEN NAS SANGS RGYAS ZHES ZER BA'I LOG RTOGS BZLOG
PAR BYA STE, DPER NA NAM MKHA' LA SPRIN DANG, 'JA' TSON DANG, NA
BUN DANG, KHUG RNA DANG,

'BYUNG BA CHEN PO BZHI 'BYUNG GI ,NAM MKHA' RGYU RKYEN GANG LAS
SKYE RTOGS SHIG ,GAL TE NAM MKHA' LAS BYUNG NGO ZHE NA, DA LTA'I
RI RAB GLING DANG BCAS PA 'DI DAG GIS GO PHYE STE GANG GIS RJES
SU SONG ZHING BSKYED, GAL TE BSKYED NA NAM MKHA' SNANG BAR BSTAN
PA YIN NO, ,GAL TE

MTSAN NYID MI MTHUN NA CHOS 'DI DAG THAMS CAD KYI MTSAN NYID GANG
DU YIN, GAL TE MTSAN NYID GCIG NA THA DAD PA MED PAR 'GYUR BA
NYID DO, ,DE BZHIN DU DANG POR RANG BZHIN GYI CHOS LAS NUS PA SNA
TSOGS SU 'CHAR BAR 'GYUR TE, DE NYID RGYU RKYEN LAS SKYES PAR
SNANG MOD KYI,

RANG BZHIN GYI CHOS RGYU DANG RKYEN GANG GIS BSKYED RTOGS SHIG
,GAL TE THA DAD NA BRTAGS PA DANG BRTAGS PA THAMS CAD KYI RANG
BZHIN GANG DAG YIN, MTSAN NYID GCIG NI 'GAL BA GANG LA YOD DE MED
DO, ,DE BAS NA RANG BZHIN NYID LAS LHUN GYIS GRUB PA DANG, MNGON
DU

GYUR PA NI BDE BA CHEN POR RO GCIG PA NYID DO, ,DE'I PHYIR, DANG
PO'I SANGS RGYAS RGYU MED PA, ,ZHES PAS RGYU LA MI GNAS PA NYID
DU BSTAN PA YIN NO, ,BLO DNGOS GCIG TU 'BREL PAR BYED PA NI, YE
SHES KYI MIG GCIG PA STE, DE LA DRI MA MED PA'O, ,DON MI 'BYUNG
BA MA YIN TE, ,YE

@120B SHES LUS CAN DE BZHIN GSHEGS, ,ZHES PA YIN NO, ,MI GNAS PA
NYID DU BSTAN PAR BYA STE, TSIG GI DBANG PHYUG NI BCOM LDAN 'DAS
SO, ,RTOGS PA DANG MA RTOGS PA'I BYE BRAG GIS DON GNYIS SU STON
PA NA SMRA BA CHE ZHES BYA'O, ,SMRA PA'I SKYES MCHOG GIS THOGS PA
MI MNGA' BA'O, ,

SMRA BA'I RKYEN NI DBANG PO DANG SBYAR BAS STON PA'O, ,SMRA BA'I
DAM PA ZHES PA NI THAMS CAD SEMS KYI RANG BZHIN GCIG PUR STON
PA'O, ,MCHOG GI GNAS NI MCHOG GI DNGOS PO GRUB PA'I GSUNG 'BYUNG
BA'I GNAS SO, ,SMRA BA'I SENG GE NI NYAM MING BAS SO, ,SMRA BA'I
RGYAL NI TSUGS

PA MED PA ZHES PA PHYOGS SU BLTA BA'I RIGS KYIS SO, ,DA NI SNANG
PA'I RANG BZHIN DU BSHAD PAR BYA STE, KUN DU BLTA BA NI YE SHES
BRNYES PAS KUN DU BLTA BA'O, ,MCHOG TU BLTA BA NI DON DANG CHOS
SO SO YANG DAG PAR RIG PA'I PHYIR RO, ,GZI BRJID NI YE SHES SO,
,SNANG BA NI PHUNG PO'O, ,

BLTA NA SDUG PA NI NYAMS MYONG DU'O, ,'OD BZANG DU NI SNYING PO
LEN PA'I DKYIL 'KHOR DU'O, 'BAR BA NI RANG GI SHES PA NYID DO,
,DPAL BE'U NI SEMS CAN THAMS CAD LA KHYAB PA'I YE SHES SO, ,LAG
NA 'OD 'BAR NI 'JIG RTEN GYI KHAMS LAG PA'I 'OD LA SOGS PA RNAMS
SO, ,SNANG BA PO

NI YANG DAG THAMS CAD YE SHES KYI SNANG BA'O, ,SMAN PA CHE MCHOG
NI MI SHES PAS NA NAD RAB TU 'JOMS PA'O, ,GTZO BO STE ZHES PA NI
PHYIN CI MA LOG PA'I SMAN GYIS GSO BAR MDZAD PA'O, ,ZUG RNGU NI
DUG GSUM STE SENG LDENG GI TSER MA LTA BU'O, ,'BYIN PA NI DBANG
PO LA SOGS PA

GSUM GYIS SO, ,BLA NA MED PA NI PHYIS MI 'BYUNG BAS SO, ,SMAN
RNAMS MA LUS PA NI CHOS KYI PHUNG PO BRGYAD KHRI BZHI STONG NGO,
,LJON PA'I SHING NI 'JAM DPAL YE SHES SEMS DPA'O, ,'DIR NI RJE
BTZUN PAS GZUNG BAR BYA'O, ,DES CI 'GYUR ZHE NA, NANG DO COG GI
DGRA CHE

BA; ,ZHES GSUNGS PA NI, NYON MONGS PA DE SNYED KYI'O, ,RDO RJE
NYI MA SNANG BA CHE, ,ZHES PA NI, SEMS YE SHES KYI DKYIL DU SNANG
BA STE THABS SO, ,RDO RJE ZLA BA DRI MED 'OD, ,CES PA NI DE NYID
RNAM PAR DAG PA'I NGO BO SNANG BA STE SHES RAB PO, ,DE GNYIS THA
MI DAD PA NI BSKYED RDZOGS

@121A *, ,GNYIS ZUNG DU 'JUG PA STE, KHO BO'I BLA MA RI KHROD
DGON PA'I GZHUNG LUGS SO, ,DE NYID BKLAG PA'I MAN NGAG TU BSTAN
PAR BYA STE, BDAG NYID MYA NGAN LAS 'DAS PA'I GRONG KHYER DU
ZHUGS PA'I TSE, RIGS KYI LHA DANG MTHUN PA'I CHED DU BRJOD PAR
BYA BA NI, DBANG BSKUR

BA DANG DNGOS GRUB GRUB PA'I BYE BRAG GIS RANG RANG GI NGA RGYAL
DU ZHUGS LA JI LTA BA BZHIN DU BYIN GYIS BRLABS PA BYAS NAS GNYIS
PA'AM SGRUB BYED DU GNAS PA'I RNAL 'BYOR PAS SO SO RIGS KYI CHED
DU BRJOD PA GDON PA DANG, RIGS BSDUS PA'I CHED DU BRJOD PA BSTAN
PA'O, ,YANG MCHOD

PA LA SOGS PAS MNYES PAR BYAS NAS PHYAG BRGYA BKROL BA'O, ,DE'I
MAN NGAG NI RANG GI SBYOR BA DANG LDAN PAS THABS DANG SHES RAB LA
GNAS TE, DBYANGS YIG DANG PO'I RANG BZHIN LAS, ,MCHOD SBYIN SBYOR
BAR BYED PA YIN, ,ZHES GSUNGS PA NI MAN NGAG STE, BSKYED PA'I
TSUL LO,,

SDU GU 'JIG RTEN GSUM GYI MCHOG ,CES PA NI, RTAGS DANG DON GYI
KHYAD PAR GYIS SRID PA GSUM DANG LUS NGAG YID GSUM GYI MCHOG GO,
,DPAL LDAN RGYU SKAR DKYIL 'KHOR CAN, ,ZHES PA NI MI 'CHAR BA MED
PA DANG, DE MA YIN PA'I SRID PA'O, ,GANG DU ZHE NA, PHYOGS BCU
ZHES

PA NI GNAS SO, ,NAM MKHA' NI DUS SO, ,MTHAR THUG PA ZHES PA NI
RGYA DE SRID DU CHOS KYI RGYAL MTSAN LEGS PAR 'DZUGS PA NI SKAL
BA DANG DBANG PO'I BYE BRAG GIS SNYING PO DANG SKUN PA LA SOGS
PAR RO, ,'GRO NA GDUGS GCIG YANGS PA STE, ,ZHES PA NI, BLA NA MED
PA THOB PAR 'DOD

PA ZHIG RANG LA YOD PA'I DE NYID YOD PAR SHES PA DANG, JI LTA BA
BZHIN RTOGS PA'O, ,DES SNANG BA MED PA DANG BRTAGS PAR RANG GROL
BAR GYUR PA NI SPANGS PA STE, DE'I SNYING PO BYAMS PA DANG SNYING
RJE'I DKYIL 'KHOR CAN NO, ,DE'I RNAL 'BYOR NI, ,DPAL LDAN PADMA
GAR GYI BDAG STE, NANG RTEN

CING 'BREL BAR 'BYUNG BA'I TING NGE 'DZIN DANG, SHES RAB KYI PHA
ROL TU PHYIN PA'I RANG BZHIN GYIS THAMS CAD GAR GYI RNAM PA LTA
BUR MTHONG BA'O, ,DE GNYIS KA LA YANG KHYAB BDAG CHEN PO RIN PO
CHES KHYAB PAS NA GDUGS SO, ,SANGS RGYAS KUN GYI GZI BRJID CHE,
,ZHES PA NI SNANG GRAGS

@121B THAMS CAD LA SKYE MED STON BAR NUS PA'I MTHU'I RANG BZHIN
YOD DE, DE CI'I PHYIR ZHE NA, MA SKYES PA'I SNYING PO CAN YIN
PA'I PHYIR RO, ,DPER NA RKUN MO ZHIG CHANG GIS RAB TU MYOS NA,
BDAG GIS CHE GE MO'I NOR BRKUS SO ZHES SNGON PAR 'GYUR TE, DE
CI'I PHYIR ZHE NA, RANG RGYUD CHANG GIS BZI BA YIN PA'I

PHYIR; ,DE BAS NA SANGS RGYAS LA SOGS PA'I DON MTHONG NAS JI LTAR
BYA BA'I TSUL NI DE NYID SANGS RGYAS KUN GYI RNAL 'BYOR CHEN PO
STE DE NYID BSGOM PAR BYA'O, ,SANGS RGYAS LA RANG RGYUD MI GNAS
PA'I PHYIR DGONGS PA GCIG STE, SANGS RGYAS KUN GYI BSTAN PA GCIG
,CES BYA'O, ,BSGRUB

PAR MI NUS PA MA YIN TE, THA DAD PA NI SEMS CAN GYI RGYU YIN LA,
DE LA MA RIG PA DANG, GLO BUR BA DANG, BLO YIS BRTAGS PA DANG,
PHYOGS NA GNAS PA DANG, 'DUS BYAS PA'O, ,DE LA SOGS PA'I SANGS
RGYAS TE, RANG BZHIN GYIS 'OD GSAL BA DANG, GDOD MA NAS LHUN GYIS
GRUB PA

DANG; BLO YIS MA BRTAGS PA DANG, DUS DANG MTHA' LA MI GNAS PA
DANG, 'DUS MA BYAS PA'I GCIG PA'O, ,'GAL BAR GYUR PA MA YIN TE,
LDOG CHOS THA DAD KYANG, BDAG NYID GCIG PA'I BUM PA BZHIN NO, ,DA
NI DU MAR RIGS PA STON TE, RDO RJE RIN PO CHE NI RIN CHEN 'BYUNG
LDAN NO, ,

DBANG BSKUR DPAL NI RIN CHEN SEMS MA'O, ,RIN CHEN KUN BDAG NI MI
BSKYOD PA'O, ,DBANG PHYUG STE ZHES PA NI RDO RJE SEMS MA'O, ,'JIG
RTEN DBANG PHYUG NI SNANG BA MTHA' YAS SO, ,KUN GYI BDAG CES PA
NI CHOS KYI SEMS MA'O, ,RDO RJE 'CHANG ZHES PA NI DON YOD GRUB
PA'O, ,KUN GYI

RJE ZHES PA NI LAS KYI SEMS MA'O, ,SANGS RGYAS KUN GYI ZHES PA NI
RNAM PAR SNANG MDZAD DO, ,THUGS CHE BA ZHES PA NI RDO RJE DBYINGS
KYI DBANG PHYUG MA'O, ,'DRES SHING GCIG PA NI, RIGS NI RNAM PA
DRUG TU BRJOD, MDOR BSDUS PA NI RNAM PA LNGA, SKU GSUNG THUGS KYI
DBYE BA YIN,,

PHYIS NI RNAM PA GSUM DU 'GYUR, ,ZHES GSUNGS PAS, SKU GSUNG THUGS
RDO RJE 'DUS PA STE, DE YANG 'JAM DPAL YE SHES SEMS DPA' KHO NAR
BSTOD PA'O, ,RDZOGS PA'I RIM PA'I TSUL GYIS NI, SPROS PA MED PA'I
RANG BZHIN DU, ,SNGAGS DANG LHAR NI YANG DAG GNAS, ,ZHES

@122A *, ,GSUNGS PAS NA, DON DANG DON GYI KHYAD PAR BRLAG PAR
BYA'O, ,CHAGS BRAL LA SOGS CHAGS PA CHE, ,ZHES PA NI, PHA ROL TU
PHYIN PA DANG SNGAGS KYI GZHUNG LUGS NI CHOS CAN DANG CHOS NYID
KYI LAM STE, DE'I DGONGS PA YANG 'JAM DPAL YE SHES SEMS DPA' SEMS
CAN RIG

PA DANG, BSAM PA DANG DBANG PO DANG, MOS PA MKHYEN PAS KHA DOG
SNA TSOGS 'BAR BA'I 'OD DU 'PHROS NAS CHOS STON TO, ,GNYIS KA
THEG PA CHEN POR 'THAD DE, ,RDO RJE SKYIL KRUNG RDZOGS SANGS
RGYAS, ,ZHES PAS GCIG NI BDEN PA RNAM PA GNYIS LA, 'DIR NI
PADMA'I NAM MKHAR ZE'U 'BRU GANG, ,RDO RJE

SKYIL MO KRUNG GIS GNAS DAG TU, ,SEMS KYI NOR BU NANG DU CHUD PA
LA, ,YE SHES GANG SKYES DE NI BRJOD MED GZUGS, ,ZHES GSUNGS PA'I
MAN NGAG GIS SANGS RGYAS PA'O, ,DMAN PA MA YIN TE, SANGS RGYAS
KYI THUGS RJE CHEN PO'I STOBS KYIS 'GRO BA DANG MTHUN PA'I TSOD
'DOD CHAGS LA SOGS PA

DE NYID THABS KHYAD PAR CAN GYIS BYANG CHUB KYI YAN LAG TU 'GYUR
BA'I SGO NAS SEMS CAN 'DZIN PAR MDZAD PA STE, DE YANG, THABS CHEN
RNAMS DANG LDAN PA LA, ,NYON MONGS BYANG CHUB YAN LAG 'GYUR,
,SNGAGS KYIS BSAD PA'I DUG BZHIN DU, ,'KHOR BA ZHI BA'I BDAG NYID
DO, ,ZHES GSUNGS

SO; ,DRANG BA'I DON MA YIN TE, DPAL LDAN SANGS RGYAS PADMA SKYES,
,ZHES GSUNGS SO, ,DE BAS NI KUN MKHYEN YE SHES MDZOD 'DZIN PAR
MDZAD PA'O, ,RGYAL PO NI BDE BAR GSHEGS PA STE, SGYU 'PHRUL SNA
TSOGS 'CHANG BA NI, RTEN CING 'BREL BAR 'BYUNG BA ZAB MO'I MAN
NGAG GO, ,

CHE BA SANGS RGYAS RIG SNGAGS RGYAL, ,ZHES PA NI, CHOS CHA SHAS
DANG BCAS PAR RIG PA DANG, DON MA SKYES PAR RIG PA DANG, SNGAGS
CHOS NYID LAM DU RIG PA DANG, BZOD PA CHOS NYID DU RIG PA DUS KYI
TSE CHE BA STE, SANGS RGYAS KYI RANG BZHIN NO, ,DE'I PHRIN LAS NI
RIG SNGAGS LA SOGS

PA'O; ,DE KHO NA MA YIN PA NI RDO RJE RNON PO ZHES PAS YID LA MI
BYED PA'O, ,RAL GRI CHE ZHES PAS DE DANG 'DRA BA'I YE SHES SO,
,YIG NI LNGA STE, SKYE MED BDE BA'I SNYING PO CAN NI MCHOG STE
ZHES PA DE NYID KYANG BCOS PAR STON PA'O, ,RNAM PAR DAG PA NI
SNYING RJE CHEN PO'I DAM TSIG GO, ,DE YANG,

@122B THABS DANG SHES RAB SNYOMS 'JUG PA, ,RNAL 'BYOR ZHES NI
BSHAD PA YIN, ,ZHES GSUNGS PAS, GANG LA ZUNG DU 'JUG PA GNAS PA
NI THEG PA CHEN PO STE, DES NYER LEN GYI PHUNG PO LNGA 'JOMS PA
SDUG BSNGAL GCOD CES BYA'O, ,MTSON CHA CHEN PO NI LAM GYI BDEN PA
STE, LDANG 'JUG MED PA'O, ,

DE YANG, GZUGS LA RNAM GSUM SHES BYA STE, ,MCHOD PA BYED PAS
MCHOD PAR BYA, ,ZHES BYA BA LA SOGS PAS SO, ,RDO RJE NI CHOS SO,
,RDO RJE ZAB MO NI THUGS SO, ,DZI NA DZI KA NI SKU STE, DE GSUM
DBYER MI PHYED PA NI RDO RJE'O, ,BLO GROS NI SHES RAB STE, DON
BZHIN RIG PA NI JI BZHIN PA'O, ,PHA

ROL TU PHYIN PA NI BSHAD ZIN TO, ,BRTZON CHEN ZHES PA NI BRTZON
'GRUS CHEN PO SGYU 'PHRUL DRA BAR RDZOGS PAR MDZAD DE, DE CI'I
PHYIR ZHE NA, BYA BA LA SOGS PA'I RGYUD KUN GYI RGYAL PO 'JAM
DPAL YE SHES SEMS DPA' NYID MA YIN LA, DE'I CHED DU BRJOD PA'I
MCHOG 'DIR STON PA'I PHYIR

RO; ,RDO RJE GDAN NI MA LUS LDAN, ,ZHES PA NI GSER DANG GSER
BZHIN NAM, RGYA MTSO CHU BO 'BAB PA BZHIN RIG PAR BYA'O, ,YE SHES
KYI SKU NI YE SHES SKU RNAMS SO, ,KUN DU BZANG PO DANG BLO GROS
BZANG PO NI 'JAM DPAL DANG, SA'I SNYING PO DANG 'GRO BA 'DZIN NI
SPYAN RAS GZIGS

DBANG PHYUG LA SOGS PA STE, DE'I RNAM PAR DAG PA NI THABS DU MA
SPRUL PA'O, ,MTSAN MA MI DMIGS PA DANG, THAMS CAD YOD PA DANG,
SNYING RJE'I SNYING PO CAN NYID KYIS GSANG BA CHEN PO'O, ,YANG
NAS DANG 'GRO BA'I RTEN GZHAL YAS KHANG DANG, BRTEN PA LHA'I
'KHOR LOS

MTSON PA'O, ,SANGS RGYAS KUN GYI ZHES PA NI, RIGS SO SO'I DKYIL
'KHOR GYI 'KHOR LO'O, ,SNYING PO CHE ZHES PA NI BYANG CHUB KYI
SEMS RDO RJE'O, ,DE LAS THAMS CAD DU SNANG BAS, SPRUL PA'I 'KHOR
LO SNA TSOGS 'CHANG, ,ZHES STON TE, 'JIG RTEN DANG 'JIG RTEN LAS

'DAS PA THAMS CAD LHA'I 'KHOR LOR SNANG BA'O, ,DNGOS PO KUN GYI
RANG BZHIN MCHOG ,CES PA NI STONG PA'O, ,DNGOS PO KUN GYI RANG
BZHIN 'DZIN, ,ZHES PA NI SNANG BA'O, ,SKYE MED CHOS TE ZHES PA
DANG, SNA TSOGS DON ZHES PA NI RANG RANG GI NGO BO STON PA'O,
,CHOS KUN NGO BO NYID

@123A *, ,'CHANG BA, ZHES PAS THUN MONG DANG THUN MONG MA YIN
PA'I DBYER MED BSTAN PA'O, ,SHES RAB LA SOGS PA NI DUS KYI MTHA'I
SKAD CIG MA'O, ,DE NYID 'DIR RNAL 'BYOR GYI LAM DU BYA BA'I PHYIR
MI G-YO ZHES PA NI TING NGE 'DZIN GYI SKYON DRUG DANG BRAL BA'O,
,RAB TU DANG BA'I

BDAG CES PA NI, LAM GYI LUS KYI RNYOG PA BRGYAD PA'O, ,MNGON SUM
PA ZHES PA NI MNGON SUM PA 'DIR RIG PA'O, ,JI LTAR NA YE SHES LA
SOGS PA'O, ,DE DAG GIS NI SO SOR RTOG PA'I YE SHES LA BSTOD
PA'O,, ,,'DOD PA LA SOGS PA'I 'DIR BSHAD BAR BYA STE, 'DOD

PA NI MTHUN PA STE RAB TU BSTAN PA'I 'DOD PA'O, ,DON NI BSGRUB
PAR BYA STE, RIN CHEN 'BYUNG LDAN NO, ,GRUB PA NI MA CHAGS PA'O,
,DAM PA NI SBYIN PA'I PHA ROL TU PHYIN PAS SER SNA DAG PAR BYAS
PA'O, ,NGAN SONG THAMS CAD RNAM SBYONG BA, ,ZHES PA NI, SBYIN
PA'I PHA ROL TU PHYIN PA'I MA

CHAGS PA'I DMYAL BA SBYONG BAR BYED DO, ,BYIN PAS YI DAGS SBYOR
BAR BYED DO, ,RE BA MED PAS BYOL SONG SBYONG BAR BYED DO, ,YANG
NA MNYAM PA NYID KYI YE SHES SO, ,DE BAS NA, MGON PO SEMS CAN KUN
GYI MCHOG ,CES BYA STE, GZHAN GYI DON LA DMIGS PAS SO, ,JI LTAR
NA

SEMS CAN THAMS CAD SGROL BA ZHES PA NI MDZAD PA STE, RIGS LA
SPYOD PA DANG, BAG LA NYAL BA LA SPYOD PA DANG, MOS PA LA SPYOD
PA DANG, LAS DANG PO PA RNAMS LA GSANG SNGAGS DANG, PHA ROL TU
PHYIN PA BCU DANG, BSLAB PA GNYIS DANG, BDEN PA BZHI BSTAN PA'O,
,NYON

MONGS PA ZHES BYA BA LA SOGS PA RGYAS PAR BSHAD PA STE, DE YANG,
'DI NI RANG BYUNG BCOM LDAN 'DAS, ,GCIG PU KHO NA LHAG PA'I DBYE,
,ZHES GSUNGS PA'I PHYIR RO, ,MI SHES PA NI GTI MUG GO, ,DGRA'I
DREGS PA NI BDEN PA GNYIS MED LA THE TSOM ZA BA'O, ,DE YANG RIG
PA'I

YE SHES KYIS 'JOMS PA'O, ,DPAL LDAN BLO DANG STEG PAR LDAN, ,ZHES
PA NI, DPAL NI GZHUNG LUGS KYI BYIN GYI RLABS SO, ,BLO NI SANGS
RGYAS KYI SNYING PO'I SA BON NO, ,STEG NI LHAG PA BYANG CHUB KYI
SEMS SO, ,DE RNAMS RO GCIG TU SKYES PA NI LDAN PA STE, DE YANG
BLA

@123B MA'I BRGYUD THABS BSTEN PA DANG, BSOD NAMS LAS NI YANG DAG
SHES, ZHES GSUNGS PA'I PHYIR RO, ,BRTAN PO MI SDUG GZUGS 'CHANG
BA, ,ZHES PA NI, RTOG PA LA SEMS BRTAN PAS 'KHOR BA BSDIGS PA'I
BRDA'O, ,LAG PA BRGYAD PO KUN BSKYAD CING, ,ZHES PA NI, PHYI NANG

GSANG BA'I BYE BRAG GIS, RTAGS DANG THABS KYI BYE BRAG DANG, YUL
SNA TSOGS PA THAMS CAD BDE BAR BSKYOD PA'O, ,GOM PA'I STOBS KYIS
GAR BYED PA YANG DE BZHIN TE, RTAGS LA 'BYUNG BA BZHI BDE BAS NON
PA DANG, DGA' BA BZHI DON GYIS LHAN CIG SKYES PAS GNON PA STE,
BCOM

LDAN 'DAS KYI ZHABS KYI MTHE BO GCIG GIS GDAN LA REG PAR BZHENGS
SO ZHES PA'I DON TO, ,DES DON KUN DU BSGRUB PA'I PHYIR RKANG MTHE
BA LA SOGS PA GSUNGS TE, SRID PA DE NYID DU BYED PAR YANG SBYANG
RO, ,DON GCIG CES PA LA SOGS PA NI 'BREL PA STE, DE YANG DON
GNYIS MED NI

GNYUG MA'O, ,CHOS KYI DON NI DPE'O, ,DES CIR 'GYUR ZHE NA, DAM
PA'I DON DE ZHES PA NI MA BCOS PA STE, 'KHOR BAS 'JIG PA MED PA
DE NI MTSON PA'O, ,NYAMS SU MYONG BA NI RNAM PAR RIG PA NYID LAS
SNA TSOGS PAR SNANG BA GZUGS LA SOGS PA'I DON DANG, GNYIS SU MED
PA

MYONG BAS NA CAN ZHES BYA'O, ,RNAM PAR SHES PA'I TSOGS NI THAMS
CAD LHAN CIG SKYES PA'I RJES SU 'JUG PAR 'GYUR TE, RNAM SHES SNA
TSOGS RGYUD DANG LDAN, ,ZHES PAS, THAMS CAD DON DAM PA BYANG CHUB
KYI SEMS SU LDAN ZHES BYA'O, ,DE BAS BLA MA MNYES PA LAS DE'I
BKA'

LUNG GIS DE LTA BU'I RLUNG DBANG PO RNAMS LA BKUG STE, RGYUN DU
'JUG PA DANG 'BYUNG BA'I BYA BA BYED PA'I RNAL MA'I YID NYID DU
'JOG PAR BYED DO ZHES GSUNGS PAS SO, ,PHYIS ZHEN PAR MI 'GYUR BA
NI, DNGOS DON MA LUS RNAMS LA DGA', ,ZHES BYA STE, NYAMS SU MYONG
BA'I PHYIR

NA DES NA SNGON YONGS SU BTANG BA'I DBANG PO DE YANG YID DANG
BRAL BAR BYED PA MED PAR 'GYUR TE, MAS BOR BA'I BE'U NYID RJES SU
'CHOL BA BZHIN DU 'DIR YANG DBANG PO RNAMS YID KYI RJES SU 'BRANG
BAR 'GYUR TE, GANG DU YID 'JUG PA DER RAB TU 'JUG STE, GANG GI
PHYIR DE MA

@124A *, ,RTOGS PAR 'DI DAG RAB TU SBYOR BAR MED PA MA YIN ZHES
GSUNGS PAS SO, ,ZUNG 'JUG TU MI 'GYUR BA MA YIN PA NI, STONG PA
NYID DGA' 'DOD CHAGS BLO, ,ZHES BYA'O, ,SRID PAR GYUR PA MA YIN
PA NI, ,SRID BA'I 'DOD CHAGS SPANGS PA STE, ,ZHES BYA'O, ,LOG

PAR RTOGS PA BSAL BA'I PHYIR SRID PA'I 'DOD CHAGS NI SRID PA'I
'DOD CHAGS TE, BRGYUD THABS BSTEN PA NYID KYIS 'DRA BAR GYUR PA
STE, ZANGS LAS RA GAN DU GYUR TE, GSER MA YIN PA BZHIN NO,
,SPANGS PA NI SPANGS PA STE GSER RNYED PA'I DUS NA SNGAR GYI 'DRA
BA LA DGOS PA MED

PA'O; ,BDE BA DANG BRAL BA MA YIN TE, SRID PA GSUM GYI RANG BZHIN
DGA' BA YIN LA, DE LA YANG CHEN PO PAS DGOS PA MED PA'I LHAN CIG
SKYES BA NYID DE, DPER NA NAM MKHA' LA SPRIN NAG PO DANG SER PO
LA SOGS PA BSAL BA'I RJES SPRIN DKAR YANG DAG PA'I DKAR BA BZHIN
DU

DKAR BA'I BDE BA STONG BA PHRA MO TZAM MI GNAS KYANG BDE BAR
'THAD DE, ,'OD BZANGS STON KA'I ZLA BA'I 'OD, ,CES PAS ZLA BA
DANG 'OD BZHIN DAG PA DANG BDE BA LA THA MI DAD PAR 'CHAR RO,
,PHYI'I SGRO 'DOGS CHOD PA'I DAG PA'I 'CHAR BA MA YIN TE, NANG
RTEN 'BREL GYI DUS NA NYI MA

'CHAR KA DANG SHAR BA'I DKYIL 'KHOR LTAR MDZES SO, ,DES THA DAD
GYUR PA MA YIN TE, MTSON PAR BYED PA GCIG GIS MTSON PA'I PHYIR
RO, ,PHYIS RANG RGYUD DU 'GYUR BA MA YIN TE, 'DI NI THABS DANG
SHES RAB LAS SKYES PA'I BDE BA CHEN PO NYID YIN PAS, ,RNAM PAR
RTOG PA'I TSOGS

MTHA' DAG YONGS SU SPANGS NAS BLA NA MED PA'I LONGS SPYOD DU NYE
BAR 'GRO ZHING, ,'GRO BA 'DI DAG NI BDE BA CHEN PO'I RNAM PAR
'GRO BAR 'GYUR TE, DPER NA NYI MA'I 'OD ZER GYI TSOGS KYIS PHOG
PA'I ZLA BA'I DKYIL 'KHOR GYI GZUGS BZHIN DU, 'GRO BA RNAMS
SNYING PO MED PAR SNANG

NGO ZHES GSUNGS PAS SO, ,SEN MO 'OD LA SOGS PA LA PHYI NANG SBYAR
BAR BYA STE, SNGAR BSHAD PA DANG 'CHAD PAR 'GYUR BA THAMS CAD
GRAGS PA'I MTSAN DPE LA SBYAR BA DANG, DE NYID RNAM PAR DAG PA
BDE BA LA SBYAR BA'O, ,DE LTAR NA BDE BA NYAMS SU MYONG BA'I GNAS
BSTAN

@124B PA'I PHYIR, ,NOR BU CHEN PO 'OD CHAGS DPAL, ,ZHES GSUNGS
TE, NOR BU NI RIN PO CHE'O, ,CHEN PO NI PADMA'I ZE'U 'BRU'O,
,CHAGS PA NI THIG LE STE BDE BA DANG LDAN PA'O, ,DPAL NI DES
GZHAN GYI DON DU 'GYUR BA'O, ,JI LTAR 'GYUR BA BSTAN PA'I PHYIR,
,SANGS RGYAS NI SHIGS PA MED PA'I

HAm NGO, ,SPRUL PA NI BYANG CHUB KYI SEMS SO, ,RGYUD NI DGA' BA
BZHI'O, ,MTSAN NYID MI MTHUN PAS MTSON PAR MI NUS PA MA YIN TE,
DAD LDAN ZHES PAS SNGA MA BZHIN NO, ,'JIG RTEN KHAMS BRGYA KUN
BSKYOD PA, ,ZHES PA NI, PHYI NANG GI BYE BRAG GIS SANGS RGYAS KYI
RDZU 'PHRUL DANG, YE SHES MTHONG BA'I

DUS NI SA G-YOS LA SOGS PA'I RTAGS 'BYUNG BAR BSHAD PA BZHIN NO,
,RDZU 'PHRUL RKANG PA'I STOBS CHEN LDAN, ,ZHES PA NI, SNGAR BZHIN
GYIS KUN RDZOB KYI RDZU 'PHRUL BSTAN PA LAS, DON GYI STOBS CHEN
PO LNGA DANG LDAN PA THOB PAR 'GYUR RO, ,DE NYID DRAN PA CHEN PO
'CHANG, ,ZHES PA NI, SNGAR

GYI BYE BRAG GIS DBANG PO DMAN POS MTSAN MA'I RNAL 'BYOR DU BYA
BA DANG, DE LAS GZHAN PAS BDE BA CHEN PO'I DRAN PA 'CHANG BA PO,
DRAN PA BZHI PO ZHES PA NI SNGAR GYI BYE BRAG GIS TSOR BA DRAN PA
NYE BAR GZHAG PA DANG, DUS KYI YE SHES DRAN PA DANG, CHOS DRAN PA
NYE BAR GZHAG PA DANG, DUS KYI YE

SHES SNANG BAR DRAN PA'O, ,SEMS DRAN PA NYE BAR GZHAG PA DANG,
DUS KYI YE SHES SDUGS [*SDUG?] SNGAL [*BSNGAL?] DU DRAN PA'O,
,LUS DRAN PA NYE BAR GZHAG PA DANG, DUS KYI YE SHES BDEN PAR DRAN
PA'O, ,TING NGE 'DZIN RGYAL ZHES PA NI SNGAR BZHIN GYI BYE BRAG
GIS SENG GE RNAM PAR RTZE BA DANG, NAM MKHA' MDZOD DANG,

DRI MA MED PA DANG, KUN DU SNANG BA'I TING NGE 'DZIN DANG, 'BRAS
BU DANG RJES SU MTHUN PA'I KHA SBYOR BA LA SOGS PA'I YAN LAG
BRGYAD DO, ,BYANG CHUB KYI YAN LAG GI SNGAR BZHIN GYI BYE BRAG
GIS BDUN DANG RNAM PAR SHES PA'I BDUN GYIS LUS RGYUN GYIS RTAG PA
NYID DO, ,ME TOG SPOS NI DNGOS DANG

MA BCOS SHING RANG SNANG BA'O, ,DE BZHIN GSHEGS PA'I YON TAN
MTSO, ,ZHES PA NI, SNGAR BZHIN GYI BYE BRAG GIS 'PHAGS PA'I BDEN
PA BZHI LA SOGS PA THAMS CAD DANG, YON TAN MTSO JI SNYED KYI GNAS
BYANG CHUB KYI SEMS SO, ,LAM GYI YAN LAG BRGYAD RIG PA, ,ZHES PA
NI, SNGAR GYI

@125A *, ,BYE BRAG GIS DE NYID DANG 'JIG RTEN LAS 'DAS PA'I LTA
BA GANG GIS BDAG DANG, SEMS CAN DANG, SROG DANG, GSO BA DANG,
SKYES BU DANG, GANG ZAG DANG, SHED BU DANG, SHES LAS SKYES PA
DANG, BYED PA PO DANG, TSOR BA PO DANG, MTHONG BA PO'I LTA BA KUN
NAS LDANG BAR MI BYED CING

RTAG PA DANG, CHAD BA DANG, SKYE BA DANG, 'GAG PA DANG, DGE BA
DANG, MI DGE BA KUN NAS BSLANG BA DANG, SRID PA DANG BRAL BA'I
LTA BA KUN NAS BSLANG BA DANG, SRID PA DANG BRAL BAR BSTAN PAS
LTA BA KUN NAS BSLANG BA DANG, 'KHOR BA DANG MYA NGAN LAS 'DAS
PA'I LTA BA KUN NAS LDANG BAR MI BYED PA NI

YANG DAG PA'I LTA BA'O, ,KUN DU RTOG PA GANG GIS 'DOD CHAGS DANG,
ZHE SDANG DANG, GTI MUG GI KUN NAS NYON MONGS PA SKYE BA DANG
MTHUN PAR GANG DU MI RTOG CING TSUL KHRIMS DANG, TING NGE 'DZIN
DANG SHES RAB DANG, RNAM PAR GROL BA DANG, RNAM PAR GROL BA'I YE
SHES MTHONG BA'I PHUNG PO SKYE BA DANG

MTHUN PAR KUN DU RTOG PA 'DI NI YANG DAG PAR RTOGS PA'O, ,NGAG
GANG GIS BDAG DANG GZHAN GDUNG BAR MI 'GYUR BA DANG, NYON MONGS
PAR MI 'GYUR BA DANG, BSNUN PAR MI 'GYUR BA DANG, BZHAD GAD DU MI
'GYUR ZHING, RIGS PA DANG BRAL BAS YANG DAG PA'I NGAG LA 'DZUD
PAR BYED PA 'DI

NI YANG DAG PA'I NGAG GO, ,LAS GANG LAS KYANG GANG LA RNAM PAR
SMIN PA YANG GNAG PA'I MNGON PAR 'DU MI BYED PA DANG, LAS GANG
LAS KYANG DKAR BA RNAM PAR SMIN PA YANG DKAR BA DE MNGON PAR 'DU
BYED PA DANG, LAS GANG LAS DKAR BA YANG RNAM PAR SMIN PA GNAG PA
DE MNGON

BAR 'DU MI BYED CING, LAS GANG LAS GNAG KYANG RNAM PAR SMIN PA
DKAR NA NAG PO ZAD DE, DKAR PO'I PHYOGS 'PHEL BAR BYED CING,
MNGON PAR 'DU BYED CING DAM PA'I LAS KYI RJES SU 'BRANG BA 'DI NI
YANG DAG PA'I LAS KYI MTHA'O, ,GANG LA YANG 'PHAGS PA'I RIGS PA
CAN

GYI SBYANGS PA'I YON TAN CUNG ZAD LA GNAS SHING, TSUL 'CHOS DANG
KHA GSAG LA SOGS PAS 'TSO BA SPANGS TE RANG GI SPYOD PA'I NGANG
TSUL RIG PA DANG LDAN PAS SKYE BO GZHAN LAS RNYED KYANG RUNG STE,
CUNG ZAD TZAM GYIS MA GUS SHING, KHA NA MA THOB MED PA DANG,
'PHAGS PAS RJES SU

@125B GNANG BA'I 'TSO BA 'DI NI YANG DAG PA'I 'TSO BA'O, ,RTZOL
BA GANG GIS BSAGS PA RJES SU GNANG BA'I 'DOD CHAGS DANG, ZHE
SDANG DANG, GTI MUG LA SOGS PA STON PAR MI BYED CING, YANG DAG
PA'I 'PHAGS PA'I LAM GYI BDEN PAR ZHUGS TE, MYA NGAN LAS 'DAS
PA'I 'DOD PA BSTEN

CING RJES SU 'GRO BA 'DI NI YANG DAG PA'I RTZOL BA'O, ,GANG DU
NYE BAR GNAS NA SKU MI G-YO ZHING 'KHYOGS PA MA YIN PAR 'GYUR BA
STE, 'KHOR BA'I SKYON RNAMS DANG MYA NGAN LAS 'DAS PA DANG, LAM
YI YON TAN RJES SU DRAN ZHING LAM GYI MTHAR THUG PA LA YANG DAG
PAR SBYOR BA 'DI NI YANG DAG PA'I

DRAN PA'O, ,DE NYID KYI TING NGE 'DZIN GANG LA GNAS NAS SEMS CAN
THAMS CAD RNAM PAR THAR PAR MDZAD CING, MYA NGAN LAS 'DAS PAR
BRTAN POR GNON PA 'DI NI YANG DAG PA'I TING NGE 'DZIN TE ZHES
DGONGS SO, ,DE NYID GCIG TU BYAS PA'I YE SHES NI, YANG DAG SANGS
RGYAS LAM RIG PA, ,ZHES

BYA STE, LHAN CIG SKYES PA'I CHOS KYI DBYINGS KYI LAM MO, ,SEMS
CAN KUN LA SHAS CHER CHAGS, ,ZHES PA NI SNGAR BZHIN GYI BYE BRAG
GIS SBYIN PA DANG, SNYAN PAR SMRA BA DANG, DON MTHUN PA DANG, DON
BYED PA'O, ,GNYIS PA NI THUN MONG MA YIN PA'I SNYING RJE DANG, DE
SKYE BAR BYED PA'I DBANG LA

SOGS PA GSUM STON PA'O, ,NAM MKHA' LTA BUR CHAGS PA MED, ,CES PA
NI, DMIGS PA MED PA'I SNYING RJE DANG, SEMS CAN GYI YUL MI SNANG
BA'O, ,SEMS CAN KUN GYI YID LA 'JUG ,CES PA NI, YE SHES KYI
SNYING PO CAN DU BSTAN CING, DE GSAL BAR MDZAD PA POR YANG 'GYUR

PA'O, ,SEMS CAN KUN GYI YID LTAR MGYOGS, ,ZHES PA NI, SNGAR BSHAD
PA DANG BYANG CHUB LA MYUR BA'O, ,DE'I RGYU MTSAN NI, SEMS CAN
KUN GYI DBANG DON SHES, ,ZHES BYA STE, DE NYID KYI PHYIR, DON
MDZAD PA DANG, MYUR BA DANG, SNANG BA DANG, SEMS LHAN CIG SKYES
PA SHES PAR MYONG BA'O, ,

LOG RTOGS BZLOG PA'I PHYIR, SEMS CAN KUN GYI YID 'PHROG PA, ,ZHES
GSUNGS PA NI, GDUL BYA'I DBANG PO LA MI BZAD PA'I GZUGS SU GYUR
PA DANG, YID RNAM PAR DAG NAS LHAN CIG SKYES PAR GYUR PA LA
'PHROG CES BYA STE, GSER 'GYUR GYI RTZI BZHIN NO, ,PHUNG PO LNGA
DON DE NYID SHES

@126A *, ,ZHES PA NI, JI LTAR STON PA BSTAN PA STE, RIGS LNGA
DANG ZAG PA MED PA'I PHUNG PO LNGAR SHES PA DANG, DE KHO NA NYID
DU DBYER MED PA'O, ,DE'I PHYIR, RNAM DAG PHUNG PO LNGA 'CHANG BA,
,ZHES PA NI GNYI GA LA'O, ,NGES 'BYUNG KUN NI THEG PA GSUM STE,
MTHA' LA GNAS PA NI SA GNYIS SO, ,GZHAN SPANGS PA

MA YIN TE, NGES PAR 'BYUNG BA KUN LA MKHAS, ,ZHES PAS SO, ,DES
'BYUNG KUN GYI LAM LA GNAS, ,ZHES PAS THEG PA GSUM GYI LAM LA RIM
GYIS SBYANGS PA DANG, GNAS ZHES PAS LDAN PA STE SKYE BA RIM PA
BZHIN NO, ,NGES PAR 'BYUNG BA KUN STON PA, ,ZHES PA DE NI BSHAD
ZIN TO, ,YAN LAG LA

SOGS PAS PHUN SUM TSOGS PA BSHAD PAR BYA STE, YAN LAG BCU GNYIS
NI MA RIG PA LA SOGS PA'O, ,SRID RTZA BTON PA NI DUS KYI GSUM PAS
BYIN RLABS THOB PA DANG, LAM GYI GSUM PA RTEN MED PA LAS THOS PAS
SA BON GYI BAG CHAGS DANG, MNGON DU RGYU RTZA BA NAS BTON PA'O,
,PHYIS DE LTAR MI 'GYUR

BA NI; ,DAG PA RNAM PA BCU GNYIS 'CHANG, ,ZHES PAS, SKYE MCHED
BCU GNYIS RANG GI NGO BO DAG PA STE, DE YANG MIG CES BYA BA NI
STONG PA STE, DBUS NA RNAM SHES JI LTAR MCHIS, ,ZHES PA LA SOGS
PA LA, DE LTAR NA GZUGS MA MCHIS PAS LTA BA MA MCHIS SO ZHES PAS
SO, ,SRID PA'I RGYUR 'GYUR BA MA YIN TE,

BDEN BZHI'I TSUL GYI RNAM PA CAN ZHES PAS, SDUG BSNGAL GYI RGYU
YE SHES SU SHES PA DANG, KUN 'BYUNG BDE BAR SAD PA DANG, 'GOG PA
RANG 'BYUNG BA DANG, LAM 'BRAS BU RANG CHAS SU LDAN PA'O, ,NYAN
THOS DANG MTSUNGS PA MA YIN TE, SHES PA BRGYAD PO RTOGS PA
'CHANG, ,ZHES PAS BRGYAD LA

ZAD PA SHES PA DANG, MI SKYE BA SHES PAS KHYAB PA'I PHYIR, DE
NYID DU BYAS PA'O, ,MAN NGAG GI DRIN YIN PAS BSTAN PA'I PHYIR,
BDEN DON RNAM PA BCU GNYIS LDAN, ,ZHES PA STE, BDEN PA BZHI'I
TSUL GSUM DGA' BA BZHIR RAB TU LDAN PAS SO, ,DE NYID RNAM PA BCU
DRUG RIG ,CES PA NI,

'DI DANG LDAN PA'I PHYAG RGYA LAS RIG PAR 'GYUR BA'AM, DGA' BA
NYID BYE BRAG GI DON GYIS BCU DRUG TU 'GYUR BA'AM, DGA' BA NYID
BCU DRUG 'GYUR DU BSHAD DE, DE YANG, YE SHES SEMS DPA' 'DZIN PA'I
BDAG ,BCU DRUG CHAR YANG MI PHOD DO, ,ZHES GSUNGS PA'I DON GYIS
SO, ,RNAM

@126B PA NYI SHUS BYANG CHUB PA, ,ZHES PA NI, SNGAR BZHIN GYI BYE
BRAG GIS, JI LTAR SA GSER ZLA BA ME, ,ZHES PA LA SOGS PA DANG, DE
NYID RNAM PAR DAG PA'I RIGS LNGA DANG, SANGS RGYAS LNGA DANG, SKU
LNGA DANG, YE SHES LNGA DANG DBYER MI PHYED PAR GYUR PAS, PHUNG
PO LNGA DANG, 'BYUNG PA LNGA DANG, 'DOD YON LNGA DANG, DUG

LNGA RANG BZHIN GYIS ZHI BAR GYUR PA LA BYA STE, DE YANG SA DANG
BCAS PA DANG, SA PHYOGS PAR SHES PAR BYA'O, ,DE'I PHYIR RNAM PAR
DAG PAS SANGS RGYAS KUN GYI YE SHES RIG PA STE, MCHOG CES GSUNGS
PA NI RANG GI DON TE, SANGS RGYAS DANG CHOS LA SOGS PA NI GZHAN
GYI DON TO, ,DA NI SKAD CIG LA SOGS PA

GZHAN GYI DON BSTAN PAR BYA STE, SKAD CIG NI MTSAN NYID DANG BRAL
BA'O, ,THAMS CAD NI THAMS CAD KYI RANG BZHIN NO, ,MNGON PAR RTOGS
PA NI THE TSOM MED PA'O, ,DE YANG YE SHES THA DAD PA MA YIN PA NI
SEMS KYI ZHES PA NI LHAN CIG SKYES PA STE, RANG GI RANG BZHIN DU
BSTAN PA NI KYI ZHES BYA, DE SKAD

CIG GI DUS DMIGS PA NA, DGA' BA SNA TSOGS NYID DU BRJOD, ,MCHOG
DGA' RNAM PAR SMIN PA NYID, ,DGA' BRAL RNAM PA MED PA STE, LHAN
CIG DGA' BA MTSAN NYID BRAL, ZHES GSUNGS PAS SO, ,DON KUN RIG CES
PA NI, GZHAN MI DMIGS PAR BSTAN PA'O, ,'GRO BA LA GDOD MA

NAS BSTAN PAR RIG PA MA YIN TE, THEG PA SNA TSOGS THABS TSUL
GYIS, ,'GRO BA 'DON PAR MDZAD PA YIN GYIS DON LA RTOGS PA BSKYED
PA'I PHYIR TE BSHAD ZIN TO, ,GONG MA LA 'JUG PAR MI 'GYUR BA MA
YIN TE, SMON LAM GYIS DGE BA'I BSHES GNYEN DANG PHRAD LA, DES GO
RIMS BSTAN

PA'I PHYIR THEG PA ZHES BYA BA LA SOGS PA GSUNGS SO, ,THEG PA
BZHI PO YOD PAR NI MA YIN TE, GCIG NYID KHYAD PAR DU BYAS PA'O,
,NYON MONGS PA LA SOGS PA BAG CHAGS KYI SA BON MI GNAS PAR STON
TE, NYON MONGS PA NI LNGA'O, ,KHAMS RNAMS ZHES PA NI BCO BRGYAD
DO, ,DAG PA'I

BDAG CES PA NI RANG BZHIN GYIS LUS SU GYUR PA'O, ,LAS KYI KHAMS
RNAMS ZHES PA NI GSUM STE ZAD PAR BYED PA'O, ,CHU'I RGYA MTSO NI
'DOD PA DANG, SRID PA DANG, LTA BA DANG, MA RIG PA'O, ,BRGAL BA
NI THAR PA'O, ,DE YANG SBYOR BA NI NANG RTEN CING 'BREL BAR
'BYUNG BA'I SBYOR BA'O, ,SEMS

@127A *, ,DBEN PA THOB PA'I DGON PA LAS 'BRAS BU 'BYUNG BAS NA,
THEG PA'I BYE BRAG BLA NA MED PA LA DGOS PA YOD DO, ,BAG CHAGS
DANG RJES SU MTHUN PAR SA BON BRAL BA NI MA RIG PA DANG, SRED PA
DANG, LEN PA LA NYON MONGS PA ZHES BYA'O, ,SRID PA DANG, 'DU BYED
LA NYE BA'I NYON MONGS

PA ZHES BYA'O, ,RNAM PAR SHES PA DANG, MING DANG GZUGS DANG, SKYE
MCHED DRUG DANG, REG PA DANG, TSOR BA DANG, SKYE BA DANG, RGA SHI
NI KUN NAS NYON MONGS PA ZHES BYA STE, GTAN SPANGS PA NI DUG
SNGAGS KYIS BTUL BAS DUG TU MI 'GYUR BA BZHIN NO, ,BDE BA CHEN
PO'I THABS KHO NAR GYUR PA MA

YIN TE, SNYING RJE CHEN PO SHES RAB THABS, ZHES PAS ZUNG DU 'JUG
PA'O, ,DES JI LTAR 'GYUR PA NI, DON CHEN 'GRO BA'I DON BYED PA,
,ZHES SO, ,DE YANG 'GOG PA'I SNYOMS PAR 'JUG PA'I DON DANG, 'DU
SHES MED PA'I SNYOMS PAR 'JUG PA'I DON DANG, GZUGS KYI KHAMS KYI
DON DANG,

GZUGS MED PA'I KHAMS KYI DON SPONG BAS NA, 'DU SHES KUN GYI DON
SPANGS SHING, ,ZHES PA NI BCOM LDAN 'DAS SO, ,RNAM SHES NI RNAM
SHES MTHA' YAS LA SOGS PA STE, GZUGS MED PA'I SKYE GNAS KYI DON
NI 'GOG PAR BYED PA'O, ,GANG GI DON BYED PA BSTAN PA'I PHYIR,
,SEMS

CAN KUN GYI YUL DANG LDAN, ,ZHES GSUNGS TE, YID DANG MTHUN PAR
RO, ,DES JI LTAR 'GYUR ZHE NA, SANGS RGYAS KUN GYI THUGS SEMS CAN
GYI RIGS PAR NUS SO, ,DPE NYE BAR GRUB PA MA YIN TE, SEMS CAN KUN
GYI YID LA GDONG MA NAS SANGS RGYAS KYI THUGS GNAS PAR SEMS

CAN DE DAG GI SEMS DAG DANG, SANGS RGYAS KUN GYI THUGS KYI RANG
BZHIN GCIG PAS MTHUN PAR 'JUG PA'O, ,GZHAN GYI DON GYIS 'GYUR BA
MA YIN TE, ,SEMS CAN GYI YID TSIM PAR MI NUS PA'I PHYIR RO, ,DE
BAS NA SEMS CAN KUN GYI YID TSIM PAR BYED PA STE, RNAM RTOG ZAD
PAR BYED PA'O, ,DE TZAM

DU MA ZAD KYI, SEMS CAN KUN GYI YID DGA' BA, ,ZHES PAS LHAN CIG
SKYES PA THOB PA'O, ,GTAN LA PHAB PA'I YID MED PAS GRUB PA'I
MTHAR PHYIN 'KHRUL BA MED PA'O, ,NOR PA THAMS CAD RNAM PAR
SPANGS, ,ZHES PAS, DON JI LTA BA LA BLO JI LTA BA BZHIN ZHUGS
PA'O, ,DON GSUM NI 'DAS PA

@127B DANG MA 'ONGS PA DANG, DA LTAR BYUNG BA GSUM DU'O, ,THE
TSOM MED PA'I BLO ZHES PA NI RGYUN GCIG PAR RO, ,KUN DON NI G-YO
BA DANG MI G-YO BA KUN GYI DON MDZAD PA'O, ,DE'I 'THAD PA NI, YON
TAN GSUM GYI BDAG CES BYA STE, RDUL MUN PA SNYING STOBS GSUM YANG
'GRO BA'I DON DU BSTAN PA'O, ,NYAN THOS LA PHUNG PO DANG DON

GSUM DU BDAG MED PAR STON PA'O, ,THEG PA CHEN PO LA, SKAD CIG
THAMS CAD BYE BRAG PHYED, ,CES PA STE, RGYU'I DUS SU DGE BA'I
CHOS TSOL BA DANG THOS PA DANG BSAM PA DANG BSGOM PA THAMS CAD
SHES RAB KYIS SO SOR RIG PAS SO, ,SKAD CIG GCIG GIS RDZOGS SANGS
RGYAS, ,ZHES PA NI 'BRAS BU'I DUS

NA ZAD PA'I YE SHES DANG, ,MI SKYE BA'I YE SHES THOB PAR STON TO,
,RGYU 'BRAS RJES SU MTHUN TE, LHAN CIG SKYES PA'I RKYEN NI DU MA
YIN LA, NYE BAR LEN PA'I RGYU NI GCIG KHO NAS, ,SANGS RGYAS KUN
GYI RANG BZHIN 'CHANG, ,ZHES PAS RGYU 'BRAS RJES SU MTHUN PAS
THAMS CAD GCIG PA NYID DO, ,LUS MI 'BYUNG BA MA YIN TE,

LUS MED CES PAS RNAM PAR SMIN PA'I LUS MED CES NI CHOS KYI SKU
CAN NO, ,LUS KYI MCHOG CES PAS YE SHES KYI PHUNG PO CAN DU SNANG
BA'O, ,DU MA DANG SNA TSOGS 'BYUNG BA NI LUS KYI MTHA' RTOGS PA'I
PHYIR RO, ,DE BAS NA GZUGS LA SOGS PA'O, ,JI LTAR 'GYUR BA NI NOR
BU RIN CHEN LTAR RO, ,DGA' BA MA

YIN TE, RIN CHEN RTOG CES PAS KHAMS GSUM GYI RGYAL MTSAN NI, ,DE
DAG GIS MNYAM PA NYID KYI YE SHES LA BSTOD PA'O, ,DA NI SANGS
RGYAS ZHES BYA BA LA SOGS PAS BSDUS TE BSTAN PA'I PHYIR RO,
,SANGS RGYAS KUN GYI RTOGS PA DANG MKHYEN PA DANG, MNGON DU MDZAD
PA NI SANGS RGYAS KYI BYANG CHUB GSUM DANG, BLA NA

MED PA'I BDE BA CHEN PO STE, BYA BA NAN TAN DE BZHIN DU 'DIR YANG
SANGS RGYAS DANG SEMS CAN RGYUD GCIG TU RTOGS PAR BYA BA DANG,
THAMS CAD SEMS KYI KHYAD PAR DU SHES PAR BYA BA DANG, 'BAD PA MED
PA RANG GI RANG GIS 'BYUNG BA LA MNGON DU BYUNG BA NI BLA NA MED
PA STE, BYA BA NAN TAN GYI YE SHES SO, ,DE NYID GSAL BAR

BYA BA'I PHYIR, GSANG SNGAGS 'CHANG ZHES BYA BA LA SOGS PA GSUNGS
TE, DE YANG YE SHES NYID DANG, DE'I RNAM 'PHRUL DANG, MA RIG PA'I
RLUNG DANG, RLUNG BCU DANG, NGAG DANG, YI GE DANG, MING DANG,
TSOGS RNAMS NI BSAM GYIS MI KHYAD PA'I GSANG SNGAGS 'BYUNG BAS
SKYE GNAS SO, ,YI GE MED CES PA NI DE NYID GDOD MA'I

@128A *, ,GNAS SU THIM PAS SPROS PA LAS 'DAS PA'O, ,DE NYID MTSAN
PAR BYED PA NI YI GE STE, AOm A'A: H'Um NGO, ,DE LA GSANG SNGAGS
CHEN PO ZHES GSUNGS TE, SKU GSUNG THUGS KYI RIGS YIN PA'I PHYIR
RO, ,DE LAS RIGS LNGA DANG, DRUG TU 'GYUR ZHING GSANG SNGAGS KYI
DON MCHOG DANG THUN MONG GI DNGOS

GRUB DON KUN SKYED PA POR BYED PA NI BYA BA NAN TAN NO, ,DE YANG
THABS DANG SHES RAB KYI RIGS GNYIS SU BSDU BA'I PHYIR, THIG LE
CHEN PO ZHES BYA STE, AE WAm, DE YANG BDE BA CHEN PO'I RIGS GCIG
TU BYA BA'I YI GE MED CES BYA'O, ,DE NYID YI GE SNA TSOGS SU
SNANG BAS STOBS PO CHE ZHES BYA'O, ,DBYANGS YIG BCU

GNYIS SO, ,YI GE LNGA STE, AOm H'Um TR'Am HR'I:AA'O, ,THIG LE
RANG GI SA BON TE, MUm SEMS KYI NGO BO'O, ,STONG PA NI RIG PAR
'DZIN PA MED PAR RO, ,YI GE BRGYA ZHES PA NI PHYOGS GCIG MTSON PA
TZAM DU ZAD KYI, RI RAB KYI RDUL PHRA RAB RNYED DU YANG 'GYUR LA,
YON TAN YANG DE SNYED DU 'GYUR BA STE, DON SNGAR BSHAD PA'I YI GE

DRUG GI RANG BZHIN DU BSDU BAR BYA'O, ,RNAM PA KUN LDAN NI 'JIG
RTEN DANG 'JIG RTEN LAS 'DAS PA'O, ,RNAM PA MED PA DE NYID GZUGS
BRNYAN GYI RNAM PAR RO, ,BCU DRUG GI DBYANGS YI GO, ,PHYED NI
GRONG KHYER DKRUGS PA'O, ,GNYIS PA NI GLENG BZHI'O, ,THIG LE NI
RDO RJE 'CHANG DANG MI BSKYOD PA'O, ,'CHANG BA NI DBYUGS DBYUNG
BA'O, ,

YAN LAG MED PA NI PHYI ROL GYI RDZAS DGAG PA'O, ,RTZIS NI BRTAGS
PA'O, ,DE LAS 'DAS PA NI BDE BA CHEN PO'O, ,BSAM GTAN BZHI NI
DGA' BA DANG, BDE BA DANG, SEMS RTZE GCIG PA DANG, DRAN PA STE
DGA' BA LA SOGS PA NYID DO, ,RTZE MO CAN NI RO GCIG PA NYID DO,
,'JIG RTEN PAR 'GYUR BA MA YIN TE, BSAM GTAN

YAN LAG KUN SHES SHING, ,ZHES PAS RTOG PA DANG, DPYOD PA DANG,
DGA' BA DANG, BDE BA NI DANG PO'O, ,RTOG PA DANG BCAS DPYOD PA
MED PA'I DGA' BA DANG, BDE BA NI GNYIS PA'O, ,DGA' BA MED PA'I
BTANG SNYOMS DANG, DRAN PA YANG DAG PAR BRJOD PA NI GSUM PA'O,
,SDUG BSNGAL DANG, BDE BA MED PA BTANG SNYOMS KYI DRAN PA

YONGS SU DAG PA NI BZHI PA'O, ,MKHYEN PAS DON YOD PA NI TING NGE
'DZIN GYI RIGS DU MA DANG, GANG ZAG GI RGYUD DU MA RIG PAS RTZE
GCIG BSGOM PA'I RIGS KYI DBYE BAS NYAN THOS LA SOGS PA'I GZUNG
BA'I MCHOG LA DBYUGS DBYUNG GNYIS LHAG PAR STON TE, ,TING NGE
'DZIN LUS CAN NI GANG ZAG GO, ,LUS KYI

@128B MCHOG NI CHOS SKU'O, ,DE NYID NI 'JAM DPAL YE SHES SEMS
DPA' STE, LONGS SPYOD RDZOGS PA LA SOGS PAR SNANG NGO, ,THUN MONG
'PHRUL PA NI, DE BZHIN 'GRO BA'I DON BYED PA, ,ZHES PA STE, LHA'I
DBANG PO NI KHYAB 'JUG GO, ,LHA'I LHA NI TSANGS PA'O, ,LHA'I BDAG
PO NI BRGYA BYIN NO, ,LHA MA YIN GYI BDAG PO NI R'A HU LA'O,,

'CHI MED DBANG PO NI NYE DBANG NGO, ,LHA'I BLA MA NI PHUR BU'O,
,'JOMS BYED NI THAGS BZANGS RIS SO, ,GNYIS PA NI SRIN PO'I BDAG
PO'O, ,DBANG PHYUG NI MA H'A DE BA STE, BCOM LDAN 'DAS LA SOGS
PA'I RANG RANG GI RGYAL POR BSTOD PA'O, ,DE BAS SEMS CAN THAMS
CAD SRED PA'I DGON PA LAS RGAL BAR MDZAD

PA NI STON PA GCIG PU STE, DE BAS NA 'GRO BA'I BLA MAR GYUR PA'O,
,DE LTAR GYUR PAR BSTAN PA'I PHYIR 'JIG RTEN LA SOGS PA'O,
,DGONGS PA JI LTA BU MNGA' BA BSTAN PA'I PHYIR, BYAMS PA'I GO
CHAS CHAS PA STE, ,ZHES PA NI PHYOGS MED PA'O, ,SNYING RJE YI NI
YA LA DAB GOS, ,ZHES PA NI SDUG BSNGAL DANG BRAL BAR BYED

BA STE BSRUNG BA'O, ,SHES RAB RAL GRI MDA' GZHU THOGS, ,ZHES PA
NI RTAGS DANG DON TE SHES RAB DANG RIGS PAS NANG DANG, PHYI'I
SGRO 'DOGS MI MNGA' BA DANG KHA SBYOR SNYOMS PAR 'JUG PA'O, ,MI
SHES PA NI GTI MUG GO, ,G-YUL NGO NI SEMS DANG PO BSKYED PA'I DUS
SO, ,SEL BA NI DAG PAR MDZAD PA'O,,

DPA' BO NI BCOM LDAN 'DAS SO, ,BDUD NI BZHI'O, ,DGRA NI LOG PAR
'DREN PA'O, ,BDUD 'DUL BA NI BTUL BA STE RDO RJE GDAN LA'O, ,DE'I
MTHU NI BDUD BZHI LA SOGS PA'O, ,MCHOD PA'I 'OS SU BSTAN PA'I
PHYIR, ,DE BAS NA, RDZOGS PA'I SANGS RGYAS 'JIG RTEN 'DREN, ,ZHES
BYA STE, KHYOD NYID THAMS

CAD DU 'KHRUL ZHING RIM GYIS DBANG PO'I BYE BRAG DANG MTHUN PAR
BSTAN PA KHYOD NYID DU MA GYUR PA DANG, MI 'GYUR BA MED CES BYA
BA'I DON TO, ,DE BAS NA 'DI DAG LA GNYIS SBYAR TE, RTAGS NI
GZHUNG LTAR RO, ,GZHAN PA YANG MCHOD 'OS NI THOS PA DANG DRAN PA
MTHAR PHYIN PA'O, ,BSTOD 'OS NI RANG BZHIN GCIG

TU RTOGS PA'O, ,PHYAG GI GNAS NI THAMS CAD KYI SKYE GNAS SU GYUR
PAS SO, ,RTAG TU RI MOR BYA BA'I 'OS NI THEG PA GSUM GYI RANG
RANG GI LAM RGYUD LA SBYANGS PA'O, ,BKUR 'OS NI BYANG CHUB SEMS
DPA' RNAMS KYI STE, LAM DNGOS BSTAN PA'O, ,BRJOD PAR BYA BA'I
MCHOG NI THEG PA CHEN PO PA RNAMS

@129A *, ,KYI STE RANG BZHIN GYIS DON PHUN SUM TSOGS PA SNANG BAS
SO, ,PHYAG BYA BA'I 'OS NI SNGAGS SPYOD PA RNAMS KYI STE RANG RIG
STON PAS SO, ,BLA MA'I RAB NI DBANG THOB PA RNAMS KYI STE, DE KHO
NA NYID MTHONG BA DANG, CHOS THAMS CAD BYIN GYIS BRLABS PAS SO,
,BYA BA NAN TAN GYI YE SHES THUGS SU CHUD PA'I

RDZU PHRUL GYIS 'JIG RTEN LA SOGS PA'O, ,GSUM RIG NI DUS MKHYEN
PA, MCHOD PA MKHYEN PA DANG MNYAM PA'I MTSAN NYID MKHYEN PA YIN
LA, GTZANG MA DAG PA STE, ZHES BYA BA NI MI SLU ZHING RIG PA LA
THE TSOM MI MNGA' BA'O, ,MNGON SHES DRUG LDAN NI LHA'I MIG LA
SOGS PA'O, ,RJES DRAN DRUG NI

SANGS RGYAS DANG CHOS DANG DGE 'DUN DANG YI DAM DANG TSIG DRAN PA
MNGA' BA'O, ,BYANG CHUB SEMS DPA' NI THEG PA GZHAN GYI YAB TU
GYUR PA'O, ,SEMS DPA' CHEN PO NI THEG PA CHEN PO'I YANG YAB YAB
TU GYUR PA'O, ,RDZU 'PHRUL CHEN PO NI BSOD NAMS CI TSOGS RDZOGS
PA'O, ,'JIG

'DAS PA'I LA SOGS PA NI YE SHES KYI TSOGS RDZOGS PA'O, ,MJUG BSDU
BAR BYA BA'I PHYIR, ,GTZO BO CHOS KYI SBYIN BDAG STE, ,ZHES BYA
BA'I DON NI 'DIR, PHYAG RGYA BZHI YI DON STON PA, ,ZHES BYA BA'I
DON TE, RIGS PHYAG RGYA BZHI NI BSKYED PA'I RIM PA'O, ,RTAGS
PHYAG

RGYA BZHI NI BYIN GYIS BRLABS PA'I DUS SO'O, ,DON PHYAG RGYA BZHI
NI LAM GYI DUS SU'O, ,NYES MCHIS GYUR PA LA SOGS BZOD PAR MDZOD,
,SHES RAB YUL NI MTHA' DANG BRAL, ,ZAB MO'I DON NI GZHAL DKA'
BAS, ,GZHAL BYA 'JAL BYED KYIS STONG PA'I, ,

'GRO KUN SNYING PO LEN PAR SHOG ,SNGAGS PA RNAL 'BYOR LA MI
MKHAS, ,PHAL CHER BAG MED LAM 'GRO LA, ,SNYING PO MNGON RTOGS 'DI
BRJOD PAS, ,THAMS CAD RNAL 'BYOR LA 'JUG CING, ,'JAM DPAL YE SHES
SEMS DPA' YI, ,DON NI NGO

BOR 'GYUR BAR SHOG ,'PHAGS PA 'JAM DPAL GYI MTSAN YANG DAG PAR
BRJOD PA'I 'GREL PA SNYING PO MNGON PAR RTOGS PA ZHES BYA BA,
SLOB DPON CHEN PO DPAL GNYIS MED RDO RJES MDZAD PA RDZOGS SO,,
,,RNAL 'BYOR PA CHEN PO PRADZNY'A SHR'I DZNY'A NA K'I RTIS RANG
'GYUR DU BYAS PA'O,, ,,

