@1B [DD] #, ,RGYA GAR SKAD DU, BO DHI SATVA TZARYA AA BA T'A RA,
BOD SKAD DU, BYANG CHUB SEMS DPA'I SPYOD PA LA 'JUG PA, SANGS
RGYAS DANG BYANG CHUB SEMS DPA' THAMS CAD [DD]

LA PHYAG 'TSAL LO, ,BDE GSHEGS CHOS KYI SKU MNGA' SRAS BCAS DANG,
,PHYAG 'OS KUN LA'ANG GUS PAR PHYAG 'TSAL TE, ,BDE GSHEGS SRAS
KYI SDOM LA 'JUG PA NI, ,LUNG

BZHIN MDOR BSDUS NAS NI BRJOD PAR BYA, ,SNGON CHAD MA BYUNG BA
YANG 'DIR BRJOD MED, ,SDEB SBYOR MKHAS PA'ANG BDAG LA YOD MIN TE,
,DE PHYIR GZHAN DON BSAM PA BDAG LA MED, ,

RANG GI YID LA BSGOM PHYIR NGAS 'DI BRTZAMS, ,DGE BA BSGOM PHYIR
BDAG GI DAD PA'I SHUGS, ,'DI DAG GIS KYANG RE ZHIG 'PHEL 'GYUR
LA, ,BDAG DANG SKAL BA MNYAM PA

GZHAN GYIS KYANG, ,CI STE 'DI DAG MTHONG NA DON YOD 'GYUR, ,DAL
'BYOR 'DI NI RNYED PAR SHIN TU DKA', ,SKYES BU'I DON SGRUB THOB
PAR GYUR PA LA, ,GAL TE 'DI LA PHAN PA

@2A *, ,MA BSGRUBS NA, ,PHYIS 'DI YANG DAG 'BYOR PAR GA LA 'GYUR,
,JI LTAR MTSAN MO MUN NAG SPRIN RUM NA, ,GLOG 'GYU SKAD CIG BAR
SNANG STON PA LTAR, ,DA BZHIN SANGS RGYAS MTHU YIS

BRGYA LAM NA, ,'JIG RTEN BSOD NAMS BLO GROS THANG 'GA' 'BYUNG,
,DE LTAS DGE BA NYAM CHUNG NYID LA RTAG, ,SDIG PA STOBS CHEN SHIN
TU MI BZAD PA, ,DE NI RDZOGS PA'I BYANG CHUB SEMS MIN PA, ,

DGE GZHAN GANG GIS ZIL GYIS GNON PAR 'GYUR, ,BSKAL PA DU MAR RAB
DGONGS MDZAD PA YI, ,THUB DBANG RNAMS KYIS 'DI NYID PHAN BAR
GZIGS, ,'DIS NI TSAD MED SKYE BO'I TSOGS RNAMS KYIS, ,BDE

MCHOG BDE BLAG NYID DU THOB PAR BYED, ,SRID PA'I SDUG BSNGAL
BRGYA PHRAG GZHOM 'DOD CING, ,SEMS CAN MI BDE BSAL BAR 'DOD PA
DANG, ,BDE MANG BRGYA PHRAG SPYOD PAR 'DOD PAS KYANG, ,BYANG CHUB
SEMS

NYID RTAG TU GTANG MI BYA, ,BYANG CHUB SEMS SKYES GYUR NA SKAD
CIG GIS, ,'KHOR BA'I BTZON RAR BSDAMS PA'I NYAM THAG RNAMS, ,BDE
GSHEGS RNAMS KYI SRAS ZHES BRJOD BYA ZHING, ,'JIG RTEN LHA MIR

@2B BCAS PAS PHYAG BYAR 'GYUR, ,GSER 'GYUR RTZI YI RNAM PA MCHOG
LTA BU, ,MI GTZANG LUS 'DI BLANGS NAS RGYAL BA'I SKU, ,RIN CHEN
RING THANG MED PAR BSGYUR BAS NA, ,BYANG CHUB SEMS ZHES BYA BA
RAB BRTAN ZUNG, ,'GRO BA'I DED DPON GCIG PU

TSAD MED BLOS, ,LEGS PAR YONGS SU BRTAGS NA RIN CHE BAS, ,'GRO
BA'I GNAS DANG BRAL BAR 'DOD PA RNAMS, ,RIN CHEN BYANG CHUB SEMS
LEGS BRTAN PAR ZUNG, ,DGE BA GZHAN KUN CHU SHING BZHIN DU NI,
,'BRAS BU BSKYED NAS ZAD PAR

'GYUR BA NYID, ,BYANG CHUB SEMS KYI LJON SHING RTAG PAR YANG,
,'BRAS BU 'BYIN PAS MI ZAD 'PHEL BAR 'GYUR, ,SDIG PA SHIN TU MI
BZAD BYAS NA YANG, ,DPA' LA BRTEN NAS 'JIGS PA CHEN PO LTAR,
,GANG LA BRTEN NAS YUD KYIS SGROL 'GYUR

BA; ,DE LA BAG CAN RNAMS KYIS CIS MI BRTEN, ,DES NI DUS MTHA'I ME
BZHIN SDIG CHEN RNAMS, ,SKAD CIG GCIG GIS NGES PAR SREG PAR BYED,
,DE YI PHAN YON DPAG TU MED PA DAG, ,BYAMS MGON BLO DANG LDAN PAS
NOR BZANGS BSHAD, ,BYANG CHUB SEMS

DE MDOR BSDUS NA, ,RNAM PA GNYIS SU SHES BYA STE, ,BYANG CHUB
SMON PA'I SEMS DANG NI, ,BYANG CHUB 'JUG PA NYID YIN NO, ,'GRO
BAR 'DOD DANG 'GRO BA YI, ,BYE BRAG JI LTAR SHES PA LTAR, ,DE
BZHIN MKHAS PAS 'DI GNYIS KYI, ,BYE BRAG RIM BZHIN SHES

PAR BYA, ,BYANG CHUB SMON PA'I SEMS LAS NI, ,'KHOR TSO 'BRAS BU
CHE 'BYUNG YANG, ,JI LTAR 'JUG PA'I SEMS BZHIN DU, ,BSOD NAMS
RGYUN CHAGS 'BYUNG BA MIN, ,GANG NAS BZUNG STE SEMS CAN KHAMS,
,MTHA' YAS RAB TU DGROL BA'I PHYIR, ,MI

LDOG PA YI SEMS KYIS SU, ,SEMS DE YANG DAG BLANGS GYUR PA, ,DENG
NAS BZUNG STE GNYID LOG GAM, ,BAG MED GYUR KYANG BSOD NAMS SHUGS,
,RGYUN MI 'CHAD PAR DU MA ZHIG ,NAM MKHA' MNYAM PAR RAB TU
'BYUNG, ,'DI NI 'THAD PA DANG BCAS

@3A *, ,PAR; ,LAG BZANG GIS NI ZHUS PA LAS, ,DMAN MOS SEMS CAN
DON GYI PHYIR, ,DE BZHIN GSHEGS PA NYID KYIS GSUNGS, ,SEMS CAN
RNAMS KYI KLAD NAD TZAM, ,BSAL LO SNYAM DU BSAMS NA YANG, ,PHAN
'DOGS BSAM PA

DANG LDAN DE, ,BSOD NAMS DPAG MED LDAN GYUR NA, ,SEMS CAN RE RE'I
MI BDE BA, ,DPAG TU MED PA BSAL 'DOD CING, ,RE RE'ANG YON TAN
DPAG MED DU, ,BSGRUB PAR 'DOD PA SMOS CI DGOS, ,PHA'AM YANG NA MA
YANG RUNG, ,SU LA 'DI 'DRA'I PHAN SEMS

YOD; ,LHA DANG DRANG SRONG RNAMS KYANG RUNG, ,TSANGS PA LA YANG
'DI YOD DAM, ,SEMS CAN DE DAG NYID LA SNGON, ,RANG GI DON DU 'DI
'DRA'I SEMS, ,RMI LAM DU YANG MA RMIS NA, ,GZHAN GYI DON DU GA LA
SKYE, ,GZHAN DAG RANG GI DON DU YANG, ,MI 'BYUNG

SEMS CAN DON SEMS GANG, ,SEMS KYI RIN CHEN KHYAD PAR 'DI, ,SNGA
NA MED PA'I RMAD CIG 'KHRUNGS, ,'GRO BA KUN GYI DGA' BA'I RGYU,
,SEMS CAN SDUG BSNGAL RTZIR GYUR PA, ,RIN CHEN SEMS KYI BSOD NAMS
GANG, ,DE LA JI LTAR GZHAL GYIS LANG, ,

PHAN PAR BSAMS PA TZAM GYIS KYANG, ,SANGS RGYAS MCHOD LAS KHYAD
'PHAGS NA, ,SEMS CAN MA LUS THAMS CAD KYI, ,BDE DON BTZON PA SMOS
CI DGOS, ,SDUG BSNGAL 'DOR 'DOD SEMS YOD KYANG, ,SDUG BSNGAL NYID
LA MNGON PAR RGYUG ,BDE BA 'DOD

KYANG GTI MUG PAS, ,RANG GI BDE BA DGRA LTAR 'JOMS, ,GANG ZHIG
BDE BAS PHONGS PA DANG, ,SDUG BSNGAL MANG LDAN DE DAG LA, ,BDE BA
KUN GYIS TSIM PA DANG, ,SDUG BSNGAL THAMS CAD GCOD BYED CING,
,GTI MUG KYANG NI SEL BYED PA, ,DE DANG DGE MTSUNGS

GA LA YOD, ,DE 'DRA'I BSHES KYANG GA LA YOD, ,BSOD NAMS DE
'DRA'ANG GA LA YOD, ,PHAN BTAGS LAN LON GANG YIN PA, ,DE YANG RE
ZHIG BSNGAGS 'OS NA, ,MA BCOL LEGS PAR BYED PA YI, ,BYANG CHUB
SEMS DPA' SMOS CI DGOS, ,'GRO BA NYUNG ZAD NAR

@3B MA'I ZAS SBYOR BA, ,SKAD CIG ZAS TZAM SBYIN PAR BYED PA DANG,
,BRNYAS BCAS NYIN PHYED 'DRANGS [*DRANGS?] PAR BYED PA YANG, ,DGE BA BYED PA
YIN ZHES SKYE BOS BKUR, ,SEMS CAN GRANGS MTHA' YAS LA DUS RING
DU, ,BDE BAR GSHEGS KYI BDE BA BLA NA MED, ,YID LA

BSAM PA MTHA' DAG RDZOGS BYED PA, ,RTAG RU SBYIN PA LTA ZHIG SMOS
CI DGOS, ,GANG ZHIG DE 'DRA'I RGYAL SRAS SBYIN BDAG LA, ,GAL TE
NGAN SEMS SKYED PAR BYED NA DE, ,NGAN SEMS BSKYED PA'I GRANGS
BZHIN BSKAL PAR NI, ,DMYAL BAR GNAS PAR 'GYUR ZHES

THUB PAS GSUNGS, ,'ON TE GANG ZHIG YID RAB DANG BYED NA, ,DE YI
'BRAS BU DE BAS LHAG PAR 'PHEL, ,RGYAL SRAS RNAMS LA DO GAL CHEN
POS KYANG, ,SDIG PA MI 'BYUNG DGE BA DANG GIS 'PHEL, ,GANG LA
SEMS KYI DAM PA RIN CHEN DE, ,SKYES PA DE YI

SKU LA PHYAG 'TSAL ZHING, ,GANG LA GNOD PA BYAS KYANG BDE 'BREL
BA, ,BDE BA'I 'BYUNG GNAS DE LA SKYABS SU MCHI, ,BYANG CHUB SEMS
DPA'I SPYOD PA LA 'JUG PA LAS BYANG CHUB SEMS KYI PHAN YON BSHAD
PA ZHES BYA BA STE LE'U DANG PO'O,, ,,RIN CHEN

SEMS DE GZUNG BAR BYA BA'I PHYIR, ,DE BZHIN GSHEGS PA RNAMS DANG
DAM PA'I CHOS, ,DKON MCHOG DRI MA MED DANG SANGS RGYAS SRAS, ,YON
TAN RGYA MTSO RNAMS LA LEGS PAR MCHOD, ,ME TOG 'BRAS BU JI SNYED
YOD PA DANG, ,SMAN GYI RNAM PA GANG ZHIG YOD

PA DANG, ,'JIG RTEN RIN CHEN JI SNYED YOD PA DANG, ,CHU GTZANG
YID DU 'ONG BA CI YOD DANG, ,RIN CHEN RI BO DANG NI DE BZHIN DU,
,NAGS TSAL SA PHYOGS DBEN ZHING NYAMS DGA' DANG, ,LJON SHING ME
TOG RGYAN SPRAS SPUNG PA DANG, ,SHING GANG 'BRAS BZANG YAL GA

DUD PA DANG, ,LHA SOGS 'JIG RTEN NA YANG DRI DANG NI, ,SPOS DANG
DPAG BSAM SHING DANG RIN CHEN SHING, ,MA RMOS 'KHRUNGS PA'I LO
TOG RNAM PA DANG, ,GZHAN YANG MCHOD PAR 'OS PA'I RGYAN RNAMS NI,
,MTSO DANG RDZING BU PADMAS BRGYAN PA DAG ,NGANG PA SHIN TU

@4A *, ,SKAD SNYAN YID 'ONG LDAN, ,NAM MKHA' RAB 'BYAMS KHAMS KYI
MTHAS GTUGS NA, ,YONGS SU GZUNG BA MED PA DE DAG KUN, ,BLO YIS
BLANGS NAS THUB PA SKYES KYI MCHOG, ,SRAS DANG BCAS PA RNAMS LA
LEGS 'BUL NA, ,YON GNAS

DAM PA THUGS RJE CHE RNAMS KYIS, ,BDAG LA BRTZER DGONGS BDAG GI
'DI DAG BZHES, ,BDAG NI BSOD NAMS MI LDAN BKREN CHEN TE, ,MCHOD
PA'I NOR GZHAN BDAG LA CANG MA MCHIS, ,DES NA GZHAN DON DGONGS
PA'I MGON GYIS 'DI, ,BDAG GI DON SLAD

NYID KYI MTHUS BZHES SHIG ,RGYAL DANG DA SRAS RNAMS LA BDAG GIS
NI, ,BDAG GI LUS KUN GTAN DU DBUL BAR BGYI, ,SEMS DPA' MCHOG
RNAMS BDAG NI YONGS BZHES SHIG ,GUS PAS KHYED KYI 'BANGS SU MCHI
BAR BGYI, ,BDAG NI KHYED KYIS YONGS SU

BZUNG BAS NA, ,SRID NA MI 'JIGS SEMS CAN PHAN PA BGYID, ,SNGON
GYI SDIG LAS YANG DAG 'DA' BGYID CING, ,SDIG PA GZHAN YANG SLAN
CHAD MI BGYID DO, ,KHRUS KYI KHANG PA SHIN TU DRI ZHIM PA, ,SHEL
GYI SA GZHI GSAL ZHING 'TSOR BA LTAR, ,RIN CHEN 'BAR

BA'I KA BA YID 'ONG LDAN, ,MU TIG 'OD CHAGS BLA RE BRES PA DER,
,DE BZHIN GSHEGS DANG DE YI SRAS RNAMS LA, ,RIN CHEN BUM PA MANG
PO SPOS KYI CHU, ,YID 'ONG LEGS PAR BKANG BA GLU DANG NI, ,ROL
MOR BCAS PA DU MAS SKU KHRUS GSOL, ,DE DAG SKU LA MTSUNGS

PA MED PA'I GOS, ,GTZANG LA DRI RAB BSGOS PAS SKU PHYI'O, ,DE NAS
DE LA KHA DOG LEGS BSGYUR BA'I, ,NA BZA' SHIN TU DRI ZHIM DAM PA
'BUL, ,GOS BZANG SRAB LA 'JAM PA SNA TSOGS DANG, ,RGYAN MCHOG
BRGYA PHRAG DE DANG DE DAG GIS, ,'PHAGS PA KUN DU

BZANG DANG 'JAM DBYANGS DANG, ,'JIG RTEN DBANG PHYUG SOGS LA'ANG
BRGYAN PAR BGYI, ,STONG GSUM KUN DU DRI NGAD LDANG BA YI, ,DRI
MCHOG RNAMS KYIS THUB DBANG KUN GYI SKU, ,GSER SBYANGS BTZO MA
BYI DOR BYAS PA LTAR, ,'OD CHAGS 'BAR BDE DAG BYUG PAR BGYI, ,

@4B THUB DBANG MCHOD GNAS MCHOG LA YID 'ONG BA'I, ,ME TOG MANDA
RA DANG PADMA DANG, ,AUTPALA LA SOGS DRI ZHIM THAMS CAD DANG,
,PHRENG BA SPEL LEGS YID 'ONG RNAMS KYIS MCHOD, ,SPOS MCHOG YID
'PHROG DRI NGAD KHYAB PA YI, ,BDUG PA'I SPRIN TSOGS RNAMS

KYANG DE LA DBUL, ,ZHAL ZAS BZA' BTUNG SNA TSOGS BCAS PA YI, ,LHA
BSHOS RNAMS KYANG DE LA DBUL BAR BGYI, ,GSER GYI PADMA TSAR DU
DNGAR BA YI, ,RIN CHEN SGRON MA RNAMS KYANG DBUL BAR BGYI, ,SA
GZHI BSTAR BA SPOS KYIS BYUGS PA DER, ,ME

TOG YID 'ONG SIL MA DGRAM PAR BYA, ,GZHAL MED PHO BRANG BSTOD
DBYANGS YID 'ONG LDAN, ,MU TIG RIN CHEN RGYAN 'PHYANG MDZES 'BAR
BA, ,DPAG YAS NAM MKHA'I RGYAN GYUR DE DAG KYANG, ,THUGS RJE'I
RANG BZHIN CAN LA DBUL BAR BGYI, ,RIN CHEN

GDUGS MDZES GSER GYI YU BA CAN, ,KHOR YUG RGYAN GYI RNAM PA YID
'ONG LDAN, ,DBYIBS LEGS BLTA NA SDUG PA BSGRENG BA YANG, ,RTAG TU
THUB DBANG RNAMS LA DBUL BAR BGYI, ,DE LAS GZHAN YANG MCHOD PA'I
TSOGS, ,ROL MO DBYANGS SNYAN YID 'ONG LDAN, ,

SEMS CAN SDAG [*SDUG] BSNGAL TSIM BYED PA'I, ,SPRIN RNAMS SO SOR GNAS
GYUR CIG ,DAM CHOS DKON MCHOG THAMS CAD DANG, ,MCHOD RTEN RNAMS
DANG SKU GZUGS LA, ,RIN CHEN ME TOG LA SOGS CHAR, ,RGYUN MI 'CHAD
PAR 'BAB PAR SHOG, ,JI LTAR

'JAM DBYANGS LA SOGS PAS, ,RGYAL BA RNAMS LA MCHOD MDZAD PA, ,DE
BZHIN BDAG GIS DE BZHIN GSHEGS, ,MGON PO SRAS DANG BCAS RNAMS
MCHOD, ,YON TAN RGYA MTSO RNAMS LA BDAG ,BSTOD DBYANGS YAN LAG
RGYA MTSOS BSTOD, ,BSTOD DBYANGS

SNYAN SPRIN DE DAG LA, ,NGES PAR KUN DU 'BYUNG GYUR CIG ,DUS GSUM
GSHEGS PA'I SANGS RGYAS KUN, ,CHOS DANG TSOGS KYI MCHOG BCAS LA,
,ZHING RDUL KUN GYI GRANGS SNYED KYI, ,LUS BTUD PA YIS BDAG PHYAG
'TSAL, ,BYANG CHUB SEMS KYI GZHI RNAMS

@5A *, ,DANG; ,MCHOD RTEN RNAMS LA BDAG PHYAG 'TSAL, ,MKHAN PO DE
BZHIN SLOB DPON DANG, ,BRTUL ZHUGS MCHOG LA PHYAG 'TSAL LO,
,BYANG CHUB SNYING POR MCHIS KYI BAR, ,SANGS RGYAS RNAMS LA
SKYABS SU MCHI, ,CHOS DANG BYANG CHUB

SEMS DPA' YI, ,TSOGS LA'ANG DE BZHIN SKYABS SU MCHI, ,PHYOGS
RNAMS KUN NA BZHUGS PA YI, ,RDZOGS SANGS RGYAS DANG BYANG CHUB
SEMS, ,THUGS RJE CHEN PO MNGA' RNAMS LA, ,THAL MO SBYAR TE GSOL
BA NI, ,THOG MA MED LDAN 'KHOR BA NAS, ,TSE

RABS 'DI 'AM GZHAN DAG TU, ,BDAG GIS MA 'TSAL SDIG BGYIS PA'AM,
,BGYID DU STZAL BA NYID DANG NI, ,GTI MUG 'KHRUL PAS BDAG NON TE,
,RJES SU YID RANGS GANG BGYIS PA, ,NONGS PA DE NI MTHONG BGYIS
NAS, ,BSAM PA THAG PAS MGON LA

BSHAGS; ,BDAG GIS DKON MCHOG GSUM DANG NI, ,PHA MA'AM BLA MA
GZHAN DAG LA, ,NYON MONGS SGO NAS LUS NGAG DANG, ,YID KYIS GNOD
BGYIS GANG LAGS DANG, ,NYES PA DU MAS SKYON CHAGS PA'I, ,SDIG CAN
BDAG GIS SDIG PA GANG, ,SHIN

TU MI BZAD BGYIS PA DE, ,THAMS CAD 'DREN PA RNAMS LA BSHAGS,
,BDAG NI SDIG PA MA BYANG BAR, ,SNGON DU 'GUM PAR 'GYUR DU MCHI,
,JI LTAR 'DI LAS NGES THAR BAR, ,MYUR BA'I TSUL GYIS BSKYAB TU
GSOL, ,YID BRTAN MI RUNG 'CHI BDAG 'DI, ,

BYAS DANG MA BYAS MI SDOD PAS, ,NA DANG MI NA KUN GYIS KYANG,
,GLO BUR TSE LA YID MI BRTAN, ,THAMS CAD BOR TE CHAS DGOS PAR,
,BDAG GIS DE LTAR MA SHES NAS, ,MDZA' DANG MI MDZA'I DON GYI
PHYIR, ,SDIG PA RNAM PA SNA TSOGS BYAS, ,MI MDZA' RNAMS

KYANG MED 'GYUR ZHING, ,MDZA' BA RNAMS KYANG MED PAR 'GYUR, ,BDAG
KYANG MED PAR 'GYUR BA STE, ,DE BZHIN THAMS CAD MED PAR 'GYUR,
,RMI LAM NYAMS SU MYONG BA BZHIN, ,DNGOS PO GANG DANG GANG SPYAD
PA, ,DE DE DRAN PA'I YUL DU 'GYUR, ,'DAS PA

@5B THAMS CAD MTHONG MI 'GYUR, ,RE ZHIG GSON TSE 'DI NYID LA,
,MDZA' DANG MI MDZA' DU MA 'DAS, ,DE DAG DON DU BYAS PA'I SDIG
,MI BZAD GANG YIN MDUN NA GNAS, ,DE LTAR BDAG NI GLO BUR ZHES,
,BDAG GIS RTOGS PAR MA GYUR PAS, ,GTI

MUG CHAGS DANG ZHE SDANG GIS, ,SDIG PA RNAM PA DU MA BYAS, ,NYIN
MTSAN SDOD PA YONG MED PAR, ,TSE 'DI RTAG TU GOD 'GYUR ZHING,
,SNON PA GUD NAS 'ONG MED NA, ,BDAG LTA 'CHI BAR CIS MI 'GYUR,
,BDAG NI MAL NA 'DUG BZHIN DU, ,GNYEN BSHES

KUN GYIS MTHA' BSKOR KYANG, ,SROG 'CHAD PA YI TSOR BA DAG ,BDAG
NYID GCIG PUS MYONG BAR 'GYUR, ,GSHIN RJE'I PHO NYAS ZIN PA LA,
,GNYEN GYIS CI PHAN BSHES CI PHAN, ,DE TSE BSOD NAMS GCIG BSKYABS
NA, ,DE YANG BDAG GIS MA BSTEN TO, ,

MGON PO BAG MED BDAG GIS NI, ,'JIGS PA 'DI 'DRA MA 'TSAL NAS, ,MI
RTAG TSE 'DI'I CHED DAG TU, ,SDIG PA MANG PO NYE BAR BSGRUBS,
,SKYE BO YAN LAG BCAD PA'I SAR, ,DI RING KHRID PA'ANG BRED 'GYUR
TE, ,KHA SKAMS MIG RTZA NGAN LA SOGS, ,SNGA LAS

GZHAN DU 'GYUR SNANG NA, ,GSHIN RJE'I PHO NYA 'JIGS 'JIGS LTA'I,
,SHA TSUGS CAN GYIS BZUNG GYUR CING, ,'JIGS CHEN NAD KYIS THEBS
GYUR PA, ,RAB TU NYAM THAG SMOS CI DGOS, ,SU ZHIG 'JIGS CHEN 'DI
LAS BDAG ,LEGS PAR SKYOB PAR BYED

'GYUR ZHES, ,BRED SHA THON PA'I MIG BGRAD NAS, ,PHYOGS BZHIR
SKYABS DAG TSOL BAR BYED, ,PHYOGS BZHIR SKYABS MED MTHONG NAS NI,
,DE NAS KUN DU YI MUG 'GYUR, ,GNAS DER SKYABS YOD MA YIN NA, ,DE
TSE BDAG GIS JI LTAR BYA, ,DE BAS RGYAL BA 'GRO BA'I

MGON; ,'GRO BA SKYOB PA'I DON BRTZON PA, ,STOBS CHEN 'JIGS PA KUN
SEL LA, ,DI RING NYID NAS SKYABS SU MCHI, ,DE YI THUGS SU CHUD
PA'I CHOS, ,'KHOR BA'I 'JIGS PA SEL BA DANG, ,BYANG CHUB SEMS
DPA'I TSOGS LA YANG, ,DE BZHIN YANG DAG SKYABS

@6A *, ,SU MCHI, ,BDAG NI 'JIGS PAS RNAM SKRAG PAS, ,KUN DU BZANG
LA BDAG NYID 'BUL, ,'JAM PA'I DBYANGS LA BDAG NYID KYIS, ,BDAG GI
LUS NI DBUL BAR BGYI, ,THUGS RJES SPYOD PA MA 'KHRUL BA, ,SPYAN
RAS GZIGS MGON DE LA YANG, ,

NYAM THAG NGA ROS 'O DOD 'BOD, ,SDIG LDAN BDAG LA BSKYAB TU GSOL,
,'PHAGS PA NAM MKHA'I SNYING PO DANG, ,SA YI SNYING PO DAG DANG
NI, ,THUGS RJE CHE MGON THAMS CAD LA, ,SKYABS TSOL SNYING NAS 'O
DOD 'BOD, ,GANG ZHIG MTHONG NAS GSHIN RJE YI, ,PHO NYA LA

SOGS SDANG BA RNAMS, ,SKRAG NAS PHYOGS BZHIR 'BYER BYED PA, ,RDO
RJE CAN LA SKYABS SU MCHI, ,SNGON CHAD KHYED KYI BKA' LAS 'DAS,
,DA NI 'JIGS PA CHE MTHONG NAS, ,KHYED LA SKYABS SU MCHI LAGS
KYIS, ,'JIGS PA MYUR DU BSAL DU GSOL, ,THA MAL

NAD KYIS 'JIGS NA YANG, ,SMAN PA'I NGAG BZHIN BYA DGOS NA, ,'DOD
CHAGS LA SOGS NYES PA BRGYA'I, ,NAD KYIS RTAG BTAB SMOS CI DGOS,
,DE GCIG GIS KYANG 'DZAM GLING NA, ,GNAS PA'I MI KUN BRLAG BYED
LA, ,DE DAG GSO BA'I SMAN GZHAN NI, ,PHYOGS

RNAMS KUN NAS MI RNYED NA, ,DE LA SMAN PA THAMS CAD MKHYEN, ,ZUG
RNGU THAMS CAD 'BYIN PA YI, ,BKA' LTAR MI BYED SEMS PA NI, ,SHIN
TU GTI MUG SMAD PA'I GNAS, ,DA YANG SA THA MAL CHUNG DU LA'ANG,
,BAG YOD GNAS PAR BYA DGOS NA, ,DPAG TSAD STONG

DU LHUNG BA YI, ,YUN RING G-YANG SAR SMOS CI DGOS, ,DI RING KHO
NA MI 'CHI ZHES, ,BDE BAR 'DUG PA RIGS MA YIN, ,BDAG NI MED PAR
'GYUR BA'I DUS, ,DE NI GDON MI ZA BAR 'BYUNG, ,BDAG LA MI 'JIGS
SU YIS BYIN, ,'DI LAS JI LTAR NGES THAR ZHES, ,

GDON MI ZA BAR MED 'GYUR NA, ,JI LTAR BDAG YID BDE BAR 'DUG
,SNGON CHAD MYONG STE ZHIG PA LAS, ,BDAG LA LHAG PA CI YOD NA,
,BDAG NI DE LA MNGON ZHEN NAS, ,BLA MA'I BKA' DANG 'GAL BAR BYAS,
,GSON TSE 'DI DANG DE BZHIN DU, ,GNYEN DANG BSHES PA

@6B RNAM SPANGS NAS, ,GCIG PU GA SHED 'GRO DGOS NA, ,MDZA' DANG
MI MDZA' KUN CI RUNG, ,MI DGE BA LAS SDUG BSNGAL 'BYUNG, ,DE LAS
JI LTAR NGES THAR ZHES, ,NYIN MTSAN RTAG TU BDAG GIS NI, ,'DI
NYID 'BA' ZHIG BSAM PA'I RIGS, ,BDAG NI MI SHES

GTI MUG PAS, ,RANG BZHIN KHA NA MA THO'AM, ,BCAS PA'I SDIG PA
GANG YIN LAS, ,GANG YANG RUNG BA BGYIS PA RNAMS, ,MGON PO'I SPYAN
SNGAR MNGON SUM DU, ,THAL SBYAR SDUG BSNGAL 'JIGS SEMS KYIS,
,YANG DANG YANG DU PHYAG 'TSAL TE, ,DE DAG THAMS

CAD BSHAGS PAR BGYI, ,'DREN PA RNAMS KYIS BDAG GI SDIG ,NONGS PA
LAGS PAR GZUNG DU GSOL, ,'DI NI BZANG PO MA LAGS PAS, ,SLAN CHAD
BDAG NI YONG MI BGYID, ,BYANG CHUB SEMS DPA'I SPYOD PA LA 'JUG PA
LAS, SDIG PA BSHAGS PA'I LE'U

STE GNYIS PA'O,, ,,SEMS CAN KUN GYI NGAN SONG GI ,SDUG BSNGAL
NGAL SO'I DGE BA DANG, ,SDUG BSNGAL CAN DAG BDER GNAS LA, ,DGA'
BAS RJES SU YI RANG NGO, ,BYANG CHUB RGYUR GYUR DGE BSAGS PA, ,DE
LA RJES SU YI RANG NGO, ,LUS

CAN 'KHOR BA'I SDUG BSNGAL LAS, ,NGES PAR THAR LA YI RANG NGO,
,SKYOB PA RNAMS KYI BYANG CHUB DANG, ,RGYAL SRAS SA LA'ANG YI
RANG NGO, ,SEMS CAN THAMS CAD BDE MDZAD PA'I, ,THUGS BSKYED DGE
BA RGYA MTSO DANG, ,SEMS CAN PHAN PA MDZAD PA LA, ,DGA' BAS

RJES SU YI RANG NGO, ,PHYOGS RNAMS KUN GYI SANGS RGYAS LA, ,THAL
MO SBYAR TE GSOL BA NI, ,SEMS CAN SDUG BSNGAL MUN 'THOMS LA,
,CHOS KYI SGRON MA SPAR DU GSOL, ,RGYAL BA MYA NGAN 'DA' BZHED
LA, ,THAL MO SBYAR TE GSOL BA NI, ,'GRO 'DI LDONGS PAR

MI DGOD CING, ,BSKAL PA GRANGS MED BZHUGS PAR GSOL, ,DE LTAR 'DI
DAG KUN BYAS TE, ,DGE BA BDAG GIS BSAGS PA GANG, ,DES NI SEMS CAN
THAMS CAD KYI, ,SDUG BSNGAL THAMS CAD BSAL BAR SHOG ,'GRO BA NAD
PA JI SRID DU, ,NAD SOS GYUR GYI

@7A *, ,BAR DU NI, ,SMAN DANG SMAN PA NYID DAG DANG, ,DE YI NAD
G-YOG BYED PAR SHOG ,ZAS DANG SKOM GYI CHAR PHAB STE, ,BKRES DANG
SKOM PA'I SDUG BSNGAL BSAL, ,MU GE'I BSKAL PA BAR MA'I TSE, ,BDAG
NI ZAS DANG SKOM DU GYUR, ,SEMS

CAN PHONGS SHING DBUL BA LA, ,BDAG NI MI ZAD GTER GYUR TE, ,YO
BYAD MKHO DGU SNA TSOGS SU, ,MDUN DU NYE BAR GNAS GYUR CIG ,LUS
DANG DE BZHIN LONGS SPYOD DANG, ,DUS GSUM DGE BA THAMS CAD KYANG,
,SEMS CAN KUN GYI DON SGRUB PHYIR, ,PHONGS

BA MED PAR GTANG BAR BYA, ,THAMS CAD BTANG BAS MYA NGAN 'DA',
,BDAG BLO MYA NGAN 'DAS PA SGRUB, ,THAMS CAD GTONG BAR CHABS GCIG
LA, ,SEMS CAN RNAMS LA BTANG BA MCHOG ,BDAG GIS LUS CAN THAMS CAD
LA, ,LUS 'DI CI BDER BYIN ZIN GYIS, ,

RTAG TU GSOD DANG SMOD PA'AM, ,BRDEG SOGS CI DGAR BYED LA RAG
,BDAG GI LUS LA RTZE BYED DAM, ,CO 'DRI GA ZHA'I RGYU BYED KYANG,
,BDAG GI LUS 'DI BYIN ZIN GYIS, ,'DI YI KHA TAS CI ZHIG BYA, ,DE
LA GNOD PAR MI 'GYUR BA'I, ,LAS GANG YIN PA'ANG

BYED DU CHUG ,BDAG LA DMIGS NAS NAM DU YANG, ,'GA' YANG DON MED
MA GYUR CIG ,BDAG LA DMIGS NAS GANG DAG GI ,KHRO'AM DAD PA'I SEMS
BYUNG BA, ,DE NYID RTAG TU DE DAG GI ,DON KUN 'GRUB PA'I RGYUR
GYUR CIG ,GANG DAG BDAG LA KHA ZER RAM, ,

GZHAN DAG GNOD PA BYED PA'AM, ,DE BZHIN PHYAR KA GTONG YANG RUNG,
,THAMS CAD BYANG CHUB SKAL LDAN GYUR, ,BDAG NI MGON MED RNAMS KYI
MGON, ,LAM ZHUGS RNAMS KYI DED DPON DANG, ,BRGAL 'DOD RNAMS KYI
GRU DANG NI, ,GZINGS DANG ZAM PA NYID DU GYUR, ,

GLING DON GNYER LA GLING DANG NI, ,GNAS MAL 'DOD LA GNAS MAL
DANG, ,BDAG NI LUS CAN BRAN 'DOD PA, ,KUN GYI BRAN DU GYUR PAR
SHOG ,YID BZHIN NOR DANG BUM PA BZANG, ,RIG SNGAGS GRUB DANG SMAN
CHEN DANG, ,DPAG BSAM GYI NI SHING DAG DANG, ,LUS CAN

@7B RNAMS KYI 'DOD 'JOR GYUR, ,SA SOGS 'BYUNG BA CHEN PO DANG,
,NAM MKHA' BZHIN DU RTAG PAR YANG, ,SEMS CAN DPAG TU MED PA YI,
,RNAM MANG NYER 'TSO'I GZHIR YANG SHOG ,DE BZHIN NAM MKHA'I MTHAS
GTUGS PA'I, ,SEMS CAN KHAMS LA RNAM KUN

DU; ,THAMS CAD MYA NGAN 'DAS BAR DU, ,BDAG NI NYER 'TSO'I RGYUR
YANG SHOG ,JI LTAR SNGON GYI BDE GSHEGS KYIS, ,BYANG CHUB THUGS
NI BSKYED PA DANG, ,BYANG CHUB SEMS DPA'I BSLAB PA LA, ,DE DAG
RIM BZHIN GNAS PA LTAR, ,DE BZHIN 'GRO LA PHAN DON DU,

BYANG CHUB SEMS NI BSKYED BGYI ZHING, ,DE BZHIN DU NI BSLAB PA
LA'ANG, ,RIM PA BZHIN DU BSLAB PAR BGYI, ,DE LTAR BLO DANG LDAN
PA YIS, ,RAB DANG BYANG CHUB SEMS BZUNG NAS, ,MJUG KYANG RGYAS
PAR BYA BA'I PHYIR, ,SEMS NI 'DI LTAR GZENGS BSTOD DO, ,DENG DU

BDAG TSE 'BRAS BU YOD, ,MI YI SRID PA LEGS PAR THOB, ,DI RING
SANGS RGYAS RIGS SU SKYES, ,SANGS RGYAS SRAS SU BDAG DENG GYUR,
,DA NI BDAG GIS CI NAS KYANG, ,RIGS DANG MTHUN PA'I LAS BRTZAMS
TE, ,SKYON MED BTZUN PA'I RIGS 'DI LA, ,RNYOG

PAR MI 'GYUR DE LTAR BYA, ,LONG BAS PHYAG DANG PHUNG PO LAS, ,JI
LTAR RIN CHEN RNYED PA LTAR, ,DE BZHIN JI ZHIG LTAR STES NAS,
,BYANG CHUB SEMS 'DI BDAG LA SKYES, ,'GRO BA'I 'CHI BDAG 'JOMS
BYED PA'I, ,BDUD RTZI MCHOG KYANG 'DI YIN NO, ,'GRO BA'I

DBUL BA SEL BA YI, ,MI ZAD GTER YANG 'DI YIN NO, ,'GRO BA'I NAD
RAB ZHI BYED PA'I, ,SMAN GYI MCHOG KYANG 'DI YIN NO, ,SRID LAM
'KHYAM ZHING DUB PA YI, ,'GRO BA'I NGAL SO LJON SHING YIN, ,'GRO
BA THAMS CAD NGAN 'GRO LAS, ,SGROL BAR BYED PA'I SPYI

STEGS YIN, ,'GRO BA'I NYON MONGS GDUNG SEL BA'I, ,SEMS KYI ZLA BA
SHAR BA YIN, ,'GRO BA'I ME SHES RAB RIB DAG ,DPYIS 'BYIN NYI MA
CHEN PO YIN, ,DAM CHOS 'O MA BSRUBS PA LAS, ,MAR GYI NYING KHU
BYUNG BA YIN, ,'GRO BA'I MGRON PO SRID PA'I LAM RGYU

@8A *, ,ZHING; ,BDE BA'I LONGS SPYOD SPYAD PAR 'DOD PA LA, ,'DI
NI BDE BA'I MCHOG TU NYER GNAS TE, ,SEMS CAN MGRON CHEN TSIM PAR
BYED PA YIN, ,BDAG GIS DI RING SKYOB PA THAMS CAD KYI, ,SPYAN
SNGAR 'GRO BA BDE GSHEGS NYID DANG NI, ,BAR

DU BDE LA MGRON DU BOS ZIN GYIS, ,LHA DANG LHA MIN LA SOGS DGA'
BAR GYIS, ,BYANG CHUB SEMS DPA'I SPYOD PA LA 'JUG PA LAS, BYANG
CHUB KYI SEMS YONGS SU GZUNG BA ZHES BYA BA STE LE'U GSUM PA'O,,
,,RGYAL BA'I SRAS KYIS DE LTA BUR, ,

BYANG CHUB SEMS RAB BRTAN BZUNG NAS, ,G-YEL BA MED PAR RTAG TU
YANG, ,BSLAB LAS MI 'DA' 'BAD PAR BYA, ,BAB COL BRTZAMS PA GANG
YIN PA'AM, ,GANG ZHIG LEGS PAR MA BRTAGS PA, ,DE NI DAM BCAS BYAS
GYUR KYANG, ,BYA'AM BTANG ZHES BRTAGS

PA'I RIGS, ,SANGS RGYAS RNAMS DANG DE YI SRAS, ,SHES RAB CHEN POS
GANG BRTAGS SHING, ,BDAG NYID KYIS KYANG BRTAG BRTAGS PA, ,DE LA
BSHOL DU CI ZHIG YOD, ,GAL TE DE LTAR DAM BCAS NAS, ,LAS KYIS
BSGRUB PA MA BYAS NA, ,SEMS CAN DE DAG

KUN BSLUS PAS, ,BDAG GI 'GRO BA CI 'DRAR 'GYUR, ,DNGOS PO PHAL PA
CUNG ZAD LA'ANG, ,YID KYIS SBYIN PAR BSAM BYAS NAS, ,MI GANG
SBYIN PAR MI BYED PA, ,DE YANG YI DAGS 'GYUR GSUNGS NA, ,BLA NA
MED PA'I BDE BA LA, ,BSAM PA THAG PAS MGRON

GNYER NAS, ,'GRO BA THAMS CAD BSLU BYAS NA, ,BDE 'GROR JI GA 'GRO
'GYUR RAM, ,MI GANG BYANG CHUB SEMS BTANG YANG, ,DE DAG THAR BAR
BYED PA NI, ,LAS TSUL BSAM GYIS MI KHYAB STE, ,THAMS CAD MKHYEN
PA KHO NAS MKHYEN, ,DE NI BYANG CHUB SEMS

DPA' LA, ,LTUNG BA'I NANG NA LCI BA STE, ,'DI LTAR DE NI BYUNG
GYUR NA, ,SEMS CAN KUN GYI DON LA DMAN, ,GANG GZHAN SKAD CIG TZAM
YANG 'DI'I, ,BSOD NAMS BAR CHAD GEGS BYED PA, ,SEMS CAN DON LA
DMAN GYUR PAS, ,DE YI NGAN 'GRO MU MTHA' MED, ,

@8B SEMS CAN GCIG GI BDE BA YANG, ,BSHIG NA BDAG NYID NYAMS 'GYUR
NA, ,NAM MKHA' MA LUS MTHA' KLAS PA'I, ,LUS CAN BDE BSHIG SMOS CI
DGOS, ,DE LTAR LTUNG BA STOBS LDAN DANG, ,BYANG CHUB SEMS STOBS
LDAN PA DAG ,'KHOR BAR RES KYIS

'DRE BYED NA, ,SA THOB PA LA YUN RING THOGS, ,DE LTAS JI LTAR DAM
BCAS BZHIN, ,BDAG GIS GUS PAR BSGRUB PAR BYA, ,DENG NAS BRTZON
PAR MA BYAS NA, ,'OG NAS 'OG TU 'GRO BAR 'GYUR, ,SEMS CAN THAMS
CAD PHAN MDZAD PA'I, ,SANGS RGYAS

GRANGS MED 'DAS GYUR KYANG, ,BDAG NI RANG GI NYES PAS DE'I, ,GSO
BA'I SPYOD YUL MA GYUR TO, ,DA DUNG DE BZHIN BDAG BYED NA, ,YANG
DANG YANG DU'ANG DE BZHIN TE, ,NGAN 'GROR NAD DANG 'CHING BA
DANG, ,BCAD DANG GSHEG SOGS MYONG BAR 'GYUR, ,DE

BZHIN GSHEGS PA 'BYUNG BA DANG, ,DAD DANG MI LUS THOB PA DANG,
,DGE GOMS RUNG BA DE LTA BU, ,DKON PA NAM ZHIG THOB PAR 'GYUR,
,NAD MED NYI MA 'DI LTA BU, ,ZAS BCAS 'TSE BA MED KYANG NI, ,TSE
NI SKAD CIG BSLU BA STE, ,LUS NI THAD CIG BRNYAN PO

BZHIN; ,BDAG GI SPYOD PA 'DI 'DRAS NI, ,MI YI LUS KYANG 'THOB MI
'GYUR, ,MI LUS THOB PAR MA GYUR NA, ,SDIG PA 'BA' ZHIG DGE BA
MED, ,GANG TSE DGE SPYAD SKAL LDAN YANG, ,DGE BA BDAG GIS MA BYAS
NA, ,NGAN SONG SDUG BSNGAL KUN RMONGS PA, ,DE

TSE BDAG GIS CI BYAR YOD, ,DGE BA DAG KYANG MA BYAS LA, ,SDIG PA
DAG KYANG NYER BSAGS NA, ,BSKAL PA BYE BA BRGYAR YANG NI, ,BDE
'GRO'I SGRA YANG THOS MI 'GYUR, ,DE NYID PHYIR NA BCOM LDAN GYIS,
,RGYA MTSO CHER G-YENGS GNYA' SHING GI, ,BU GAR RUS

SBAL MGRIN CHUD LTAR, ,MI NYID SHIN TU THOB DKAR GSUNGS, ,SKAD
CIG GCIG BYAS SDIG PAS KYANG, ,BSKAL PAR MNAR MED GNAS 'GYUR NA,
,THOG MED 'KHOR BAR BSAGS SDIG GIS, ,BDE 'GROR MI 'GRO SMOS CI
DGOS, ,DE TZAM KHO NA MYONG GYUR NAS, ,

@9A *, ,DE NI RNAM THAR MI 'GYUR TE, ,'DI LTAR DE NI MYONG BZHIN
DU, ,SDIG PA GZHAN DAG RAB TU SKYE, ,'DI 'DRA'I DAL BA RNYED GYUR
NAS, ,BDAG GIS DGE GOMS MA BYAS NA, ,'DI LAS BSLUS PA GZHAN MED
DE, ,'DI LAS RMONGS PA'ANG GZHAN MED DO, ,

GAL TE BDAG GIS DE RTOGS NAS, ,RMONGS PAS PHYIS KYANG SGYID LUG
NA, ,'CHI BAR 'GYUR BA'I DUS KYI TSE, ,MYA NGAN CHEN PO LDANG BAR
'GYUR, ,DMYAL ME BZOD DKAS DUS RING DU, ,BDAG GI LUS LA BSREGS
GYUR NA, ,'GYOD PA MI BZAD ME 'BAR BAS, ,SEMS

GDUNG 'GYUR BA GDON MI ZA, ,SHIN TU RNYED DKA' PHAN PA'I SA, ,JI
ZHIG LTAR TE RNYED GYUR NAS, ,BDAG NYID SHES DANG LDAN BZHIN DU,
,PHYIR YANG DMYAL BA DER KHRID NA, ,SNGAGS KYIS RMONGS PAR BYAS
PA BZHIN, ,BDAG LA 'DIR SEMS MED DU ZAD, ,CIS

RMONGS BDAG KYANG MA SHES TE, ,BDAG GI KHONG NA CI ZHIG YOD, ,ZHE
SDANG SRED SOGS DGRA RNAMS NI, ,RKANG LAG LA SOGS YOD MIN LA,
,DPA' MDZANGS MIN YANG JI ZHIG LTAR, ,DE DAG GIS BDAG BRAN BZHIN
BYAS, ,BDAG GI SEMS LA GNAS BZHIN DU, ,DGA'

MGUR BDAG LA GNOD BYED PA, ,DE LA'ANG MI KHRO BZOD PA NI, ,GNAS
MIN BZOD PA SMAD PA'I GNAS, ,GAL TE LHA DANG LHA MIN RNAMS,
,THAMS CAD BDAG LA DGRAR LANGS KYANG, ,DE DAG GIS KYANG MNAR MED
PA'I, ,ME NANG KHRID CING 'JUG MI NUS, ,NYON MONGS

STOBS CAN DGRA 'DIS NI, ,GANG DANG PHRAD NA RI RAB KYANG, ,THAL
BA YANG NI MI LUS PA, ,DER BDAG SKAD CIG GCIG LA 'DOR, ,BDAG GI
NYON MONGS DGRA BO GANG, ,DUS RING THOG MTHA' MED PA LTAR, ,DGRA
GZHAN KUN KYANG DE LTA BUR, ,YUN RING THUB PA MA YIN NO, ,

MTHUN PAR RIM GRO BSTEN BYAS NA, ,THAMS CAD PHAN DANG BDE BYED
LA, ,NYON MONGS RNAMS NI BSTEN BYAS NA, ,PHYIR ZHING SDUG BSNGAL
GNOD PA BYED, ,DE LTAR YUN RING RGYUN CHAGS DGRAR GYUR PA, ,GNOD
PA'I TSOGS RAB 'PHEL BA'I RGYU GCIG PU, ,BDAG GI

@9B SNYING LA NGES PAR GNAS 'CHA' NA, ,'KHOR BAR 'JIGS MED DGA'
BAR GA LA 'GYUR, ,'KHOR BA'I BRTZON RA'I SRUNG MAS DMYAL SOGS SU,
,GSOD BYED GSHED MAR GYUR PA 'DI DAG NI, ,GAL TE BLO GNAS CHAGS
PA'I DRA BA NA, ,GNAS NA BDAG LA BDE BA GA

LA YOD, ,DE LTAR JI SRID BDAG GIS DGRA 'DI MNGON SUM DU, ,NGES
PAR MA BCOM DE SRID BDAG 'DIR BRTZON MI 'DOR, ,RE ZHIG GNOD BYED
CHUNG NGU LA YANG KHROS GYUR PA, ,NGA RGYAL BDO RNAMS DE MA BCOM
PAR GNYID MI 'ONG, ,RANG BZHIN 'CHI BAS SDUG BSNGAL GYUR

PA'I NYON MONGS DAG ,G-YUL NGOR MDAR TSE NAN GYIS GZHOM PAR 'DOD
PA YANG, ,MDA' MDUNG MTSON GYIS PHOG PA'I SDUG BSNGAL KHYAD BSAD
NAS, ,DON MA GRUB PAR PHYIR PHYOGS 'BYER BAR MI BYED NA, ,RTAG TU
SDUG BSNGAL KUN GYI RGYUR GYUR PA, ,RANG BZHIN DGRA DES

GZHOM BRTZON BDAG LA DANG, ,SDUG BSNGAL BRGYA PHRAG RGYUR GYUR
GANG GIS KYANG, ,YI CHAD SGYID LUG MI 'GYUR SMOS CI DGOS, ,DON
MED DGRA YIS RMA SROL BTOD PA YANG, ,LUS LA RGYAN DANG 'DRA BAR
SREL BYED NA, ,DON CHEN SGRUB PHYIR YANG DAG BRTZON GYUR PA,
,BDAG

LA SDUG BSNGAL CI PHYIR GNOD BYED YIN, ,NYA PA GDOL PA ZHING PA
LA SOGS PA, ,RANG GI 'TSO BA TZAM ZHIG SEMS PA YANG, ,GRANG DANG
TSAL SOGS PA'I GNOD BZOD NA, ,'GRO BA BDE PHYIR BDAG LTA CIS MI
BZOD, ,PHYOGS BCU NAM MKHA'I MTHAS GTUGS PA'I, ,'GRO

BA NYON MONGS LAS BSGRAL BAR, ,DAM BCAS GANG TSE BDAG NYID KYANG,
,NYON MONGS RNAMS LAS MA GROL BA, ,BDAG GI TSOD KYANG MI SHES
PAR, ,SMRA BA JI LTAR SMYON PA MIN, ,DE LTAR NYON MONGS GZHOM PA
LA, ,RTAG TU PHYIR MI LDOG PAR BYA, ,'DI LA BDAG GIS

ZHEN BYA ZHING, ,KHO NA DU BZUNG NAS G-YUL SPRAD DE, ,RNAM PA DE
'DRA'I NYON MONGS PA, ,NYON MONGS 'JOMS BYED MA GTOGS SO, ,BDAG
NI BSREGS TE BSAD GYUR TAM, ,BDAG GI MGO BO BCAD KYANG BLA'I,
,RNAM PA KUN DU NYON MONGS PA'I, ,DGRA LA MDUD PAR MI

@10A *, ,BYA'O, ,THA MAL DGRA BO YUL NAS PHYUNG YANG NI, ,YUL
GZHAN DAG TU GNAS SHING YONGS BZUNG NAS, ,NUS PA BRTAS NAS DE NAS
PHYIR LDOG GI ,NYON MONGS DGRA TSUL DE DANG 'DRA MA YIN, ,NYON
MONGS NYON MONGS SHES RAB MIG GIS SPANG, ,BDAG

YID LAS BSAL GANG DU 'GRO BAR 'GYUR, ,GANG DU GNAS NAS BDAG GNOD
BYA PHYIR 'ONG, ,BLO ZHEN BDAG LA BRTZON PA MED PAR ZAD, ,NYON
MONGS RNAMS NI YUL NA MI GNAS DBANG TSOGS LA MIN PAR NA'ANG MIN,
,DE LAS GZHAN NA'ANG MIN NA 'DI DAG GAR GNAS 'GRO

BA KUN GNOD BYED, ,'DI NI SGYU 'DRA DE PHYIR SNYING LA 'JIGS
SPONGS SHES PHYIR BRTZON PA BSTEN, ,DON MED NYID DU BDAG LA DMYAL
SOGS RNAMS SU CI STE GNOD PA BYED, ,DE LTAR RNAM BSAMS JI SKAD
BSHAD PA YI, ,BSLAB PA BSGRUB PA'I CHED DU 'BAD PAR BYA, ,SMAN
PA'I

NGAG MA MNYAN NA SMAN DAG GIS, ,BCOS DGOS NAD PA SOS PA GA LA
YOD, ,BYANG CHUB SEMS DPA'I SPYOD PA LA 'JUG PA LAS, BAG YOD
BSTAN PA ZHES BYA BA STE LE'U BZHI PA'O,, ,,BSLAB PA BSRUNG BAR
'DOD PA YIS, ,RAB TU BSGRIMS NAS

SEMS BSRUNG STE, ,SEMS 'DI BSRUNG BAR MA BYAS NA, ,BSLAB PA
BSRUNG BAR YONG MI NUS, ,SEMS KYI GLANG PO YAN BTANG BAS, ,MNAR
MED GNOD PA BYED PA LTAR, ,GLANG CHEN MA THUL MYOS PA YIS, ,'DI
NA DE 'DRA'I GNOD MI BYED, ,KUN NAS DRAN PA'I THAG PA

YIS; ,SEMS KYI GLANG PO DAM BTAGS NA, ,'JIGS PA THAMS CAD MED
'GYUR ZHING, ,DGE BA THAMS CAD LAG TU 'ONG, ,STAG DANG SENG GE
GLANG CHEN DRED, ,SBRUL DANG DGRA RNAMS THAMS CAD DANG, ,SEMS CAN
DMYAL BA'I SRUNG MA DANG, ,BYAD MA DE BZHIN SRIN PO

RNAMS, ,SEMS 'DI GCIG PU BTAGS PA YIS, ,DE DAG THAMS CAD BTAGS
PAR 'GYUR, ,SEMS 'DI GCIG PU BTUL BAS NA, ,DE DAG THAMS CAD THUL
BAR 'GYUR, ,'DI LTAR 'JIGS PA THAMS CAD DANG, ,SDUG BSNGAL DPAG
TU MED PA YANG, ,

@10B SEMS LAS BYUNG BA YIN NO ZHES, ,YANG DAG GSUNG PA NYID KYIS
BSTAN, ,SEMS CAN DMYAL BA'I MTSON CHA RNAMS, ,SU ZHIG GIS NI CHED
DU BYAS, ,LCAGS SREG SA GZHI SU YIS BYAS, ,ME TSOGS DE DAG CI LAS
BYUNG, ,DE 'DRA DE DAG THAMS CAD KYANG, ,

SDIG SEMS YIN PAR THUB PAS GSUNGS, ,DE LTAR 'JIG RTEN GSUM PO NA,
,SEMS LAS 'JIGS PA GZHAN 'GA' MED, ,GAL TE 'GRO BA DBUL BOR NAS,
,SBYIN PA'I PHA ROL PHYIN YIN NA, ,DA RUNG 'GRO BKREN YOD NA
SNGON, ,SKYOB PA JI LTAR PHA ROL PHYIN, ,

BDOG PA THAMS CAD 'BRAS BCAS TE, ,SKYE BO KUN LA BTANG SEMS KYIS,
,SBYIN PA'I PHA ROL PHYIN GSUNGS TE, ,DE LTAS DE NI SEMS NYID DO,
,NYA LA SOGS PA GANG ZHIG TU, ,DE DAG GSOD MI 'GYUR BAR BSKRAD,
,SPONG BA'I SEMS NI THOB PA LAS, ,TSUL

KHRIMS PHA ROL PHYIN PAR BSHAD, ,SEMS CAN MI SRUN NAM MKHA'
BZHIN, ,DE DAG GZHOM GYIS YONG MI LANG, ,KHRO BA'I SEMS 'DI GCIG
BCOM NA, ,DGRA DE THAMS CAD CHOMS DANG 'DRA, ,SA STENGS 'DI DAG
KOS G-YOGS SU, ,DE SNYED KO BAS GA LA

LANG; ,LHAM MTHIL TZAM GYI KO BAS NI, ,SA STENGS THAMS CAD G-YOGS
DANG 'DRA, ,DE BZHIN PHYI ROL DNGOS PO YANG, ,BDAG GIS PHYIR
BZLOG MI LANG GI, ,BDAG GI SEMS 'DI PHYIR BZLOG BYA'I, ,GZHAN
RNAMS BZLOG GO CI ZHIG DGOS, ,SEMS GSAL

GCIG BSKYED 'BRAS BU GANG, ,TSANGS LA SOGS PA YIN PA LTAR, ,LUS
NGAG BCAS PA'I 'BRAS BU MANG, ,SPYOD PA ZHAN PAS DE LTA MIN,
,BZLAS BRJOD DANG NI DKA' THUB KUN, ,YUN RING DUS SU SPYAD BYAS
KYANG, ,SEMS GZHAN G-YENGS PAS BYAS PA NI, ,DE

NYID RIG PAS DON MED GSUNGS, ,GANG GIS CHOS KYI GTZO BO MCHOG
,SEMS KYI GSANG 'DI MA SHES NA, ,BDE THOB SDUG BSNGAL GZHOM 'DOD
KYANG, ,DE DAG DON MED KYI NAR 'KHYAM, ,DE LTAS BDAG GI SEMS 'DI
NI, ,LEGS GZUNG LEGS PAR BSRUNG BAR BYA,,

@11A *, ,SEMS BSRUNG BRTUL ZHUGS MA GTOGS PA, ,BRTUL ZHUGS MANG
POS CI ZHIG BYA, ,MA GRANGS DROL BA'I KHROD GNAS NA, ,SGRIMS TE
RMA YI BAG BYED BZHIN, ,SKYE BO NGAN KHROD GNAS PAS KYANG, ,SEMS
KYI RMA 'DI RTAG TU BSRUNG, ,RMA YI SDUG

BSNGAL CHUNG DU YIS, ,SKRAG PA'ANG RMA YI BAG BYED NA, ,BSDUS
'JOMS RIS 'JOMS SKRAG PA DAG, ,SEMS KYI RMA LTA CIS MI SRUNG,
,SPYOD PA 'DI 'DRAS GNAS BYED NA, ,SKYE BO NGAN PA'I KHROD GNAS
SAM, ,BUD MED KHROD NA GNAS KYANG RUNG, ,SDOM BRTZON BRTAN

PA NYAMS MI 'GYUR, ,BDAG GI RNYED DANG BKUR STI DANG, ,LUS DANG
'TSO BA MED BLA ZHING, ,DGE BA GZHAN YANG NYAMS BLA YI, ,SEMS NI
NAMS KYANG NYAMS MI BYA, ,SEMS BSRUNG 'DOD PA RNAMS LA NI, ,DRAN
PA DANG NI SHES BZHIN DAG ,THAMS CAD 'BAD PAS

SRUNGS SHIG CES, ,BDAG NI DE LTAR THAL MO SBYOR, ,NAD KYIS DKRUGS
PA'I MI DAG NI, ,LAS RNAMS KUN LA MTHU MED PA, ,DE BZHIN RMONGS
PAS SEMS DKRUGS PA, ,LAS RNAMS KUN LA MTHU MED DO, ,SHES BZHIN
MED PA'I SEMS LDAN PA'I, ,THOS DANG BSAMS

DANG BSGOMS PA YANG, ,GLO RDOL BUM PA'I CHU BZHIN DU, ,DRAN PA LA
NI DE MI GNAS, ,THOS LDAN DAD PA CAN DANG NI, ,BRTZON PA LHUR LEN
DU MA YANG, ,SHES BZHIN MED PA'I SKYON CHAGS PAS, ,LTUNG BA'I
RNYOG DANG BCAS PAR 'GYUR, ,SHES BZHIN MED PA'I CHOM RKUN

DAG ,DRAN PA NYAMS PA'I RJES 'BRANG BAS, ,BSOD NAMS DAG NI NYER
BSAGS KYANG, ,RKUN POS PHROGS BZHIN NGAN 'GROR 'GRO, ,NYON MONGS
CHOM RKUN TSOGS 'DI NI, ,GLAGS SKABS TSOL BAR BYED PA STE, ,GLAGS
RNYED GYUR NAS DGE 'PHROG CING, ,BDE 'GRO'I

SROG KYANG 'JOMS PAR BYED, ,DE BAS DRAN PA YID SGO NAS, ,GUD DU
NAM YANG MI GTONG NGO, ,SONG NA'ANG NGAN 'GRO GNOD PA DAG ,DRAN
PAR BYAS TE NYE BAR BZHAG ,BLA MA DANG NI 'GROGS PA LAS, ,MKHAN
POS RJES SU BRTAN PA DANG, ,'JIGS PAS SKAL LDAN GUS

@11B BYED LA, ,DRAN PA BDE BLAG NYID DU SKYE, ,SANGS RGYAS BYANG
CHUB SEMS DPA' DAG ,KUN DU THOGS MED GZIGS PAR LDAN, ,DE DAG
THAMS CAD SPYAN SNGA NA, ,RTAG PAR BDAG NI GNAS SO ZHES, ,DE LTAR
BSAMS NAS NGO TSA DANG, ,GUS DANG 'JIGS LDAN DE

BZHIN GNOS [?], ,DES NA SANGS RGYAS RJES DRAN PA'ANG, ,DE LA YANG
DANG YANG DU 'BYUNG, ,GANG TSE DRAN PA YID SGO NAS, ,BSRUNG PA'I
DON DU GNAS GYUR PA, ,DE TSE SHES BZHIN 'ONG 'GYUR ZHING, ,SONG
BA DAG KYANG 'ONG BAR 'GYUR, ,RE ZHIG DANG PO 'DI 'DRA'I SEMS,,

'DI NI SKYON BCAS SHES BYAS NAS, ,DE TSE BDAG GIS SHING BZHIN DU,
,ZUNGS THUB PAR NI GNAS PAR BYA, ,DON MED G-YENG BAR LTA BA NI,
,NAM YANG BDAG GIS MI BYA STE, ,NGES PAR SEMS PAS RTAG TU NI,
,MIG NI PHAB STE BLTA BAR BYA, ,LTA BA NGAL

BSO'I CHED DU NI, ,RES 'GA' PHYOGS SU BLTA BAR BYA, ,'GA' ZHIG
MIG LAM SNANG GYUR NA, ,BLTAS NAS 'ONGS PA LEGS ZHES BRJOD, ,LAM
SOGS 'JIGS PA BRTAG PA'I PHYIR, ,YANG DANG YANG DU PHYOGS BZHIR
LTA, ,NGAL BSOS KHA NI PHYIR BLTAS NAS, ,

RGYAB KYI PHYOGS SU BLTA BAR BYA, ,MDUN DANG RGYAB TU BRTAG BYAS
NAS, ,'GRO'AM YANG NA 'ONG BYA STE, ,DE LTAR GNAS SKABS THAMS CAD
DU, ,DGOS PA SHES NAS SPYAD PAR BYA, ,LUS KYIS 'DI LTAR GNAS BYA
ZHES, ,BYA BA BSDOGS NAS DE NAS NI, ,SKABS SU LUS

'DI JI LTA BUR, ,GNAS PA YIN ZHES BLTA BAR BYA, ,SEMS KYI GLANG
CHEN MYOS PA NI, ,CHOS LA SEMS PA'I KA CHEN LA, ,JI LTAR BTAGS PA
MI 'TSOR BAR, ,DE LTAR 'BAD PA KUN GYIS BRTAG ,CI NAS TING 'DZIN
BRTZON PA NI, ,SKAD CIG GCIG KYANG MI 'CHOR

PAR; ,BDAG GI YID 'DI GAR SPYOD CES, ,DE LTAR YID LA SO SOR
BRTAG ,'JIGS DANG DGA' STON SOGS 'BREL BAR, ,GAL TE MI NUS CI
BDER BYA, ,'DI LTAR SBYIN PA'I DUS DAG TU, ,TSUL KHRIMS BTANG
SNYOMS BYA BAR GSUNGS, ,GANG ZHIG BSAMS TE

@12A *, ,BYAR BRTZAMS PA, ,DE LAS GZHAN DU MI BSAM STE, ,DER
GTANG PA YI BSAM PA YIS, ,DE NYID RE ZHIG BSGRUB PAR BYA, ,DE LTA
NA NI KUN LEGS BYAS, ,GZHAN DU GNYI GAR MI 'GYUR RO, ,SHES BZHIN
MA YIN NYE NYON MONGS, ,DE LTA NA NI 'PHEL

MI 'GYUR, ,BRE MO'I GTAM NI SNA TSOGS DANG, ,NGO MTSAR LTAD MO
RNAM MANG PO, ,KUN LA 'JUG PAR GYUR PA NA, ,DE LA CHAGS PA SPANG
BAR BYA, ,DON MED SA RKO RTZVA GCOD DANG, ,SA RIS 'DRI SOGS BYED
GYUR NA, ,BDE GSHEGS BSLAB PA DRAN BYAS NAS, ,

SKRAG PAS DE YI MOD LA DOR, ,GANG TSE BSKYOD PAR 'DOD GYUR TAM,
,SMRA BAR 'DOD PAR GYUR NA YANG, ,DANG POR RANG GI SEMS BRTAGS
NAS, ,BRTAN PAS RIG PA LDAN PAR BYA, ,GANG TSE RANG YID CHAGS PA
DANG, ,KHRO BAR 'DOD PA DE YI TSE, ,LAS SU MI BYA SMRA

MI BYA; ,SHING BZHIN DU NI GNAS PAR BYA, ,DGOD DANG GA ZHAR BCAS
PA'AM, ,GAL TE NGA RGYAL RGYAGS LDAN PA'AM, ,MTSANG 'BRU BA YI
BSAM PA DANG, ,GAL TE SKYOR 'BYIN SLU SEMS SAM, ,GANG TSE BDAG
BSTOD LHUR LEN PA'AM, ,GZHAN LA SMOD PA NYID

DANG NI, ,GSHE BCAS 'GYOD DANG BCAS GYUR PA, ,DE TSE SHING BZHIN
GNAS PAR BYA, ,RNYED DANG BKUR STI GRAGS 'DOD PA'AM, ,G-YOG 'KHOR
DON DU GNYER 'DOD PA'AM, ,BDAG SEMS RIM GRO 'DOD GYUR NA, ,DE TSE
SHING BZHIN GNAS PAR BYA, ,GZHAN

DON YAL BAR 'DOR BA DANG, ,RANG DON GNYER BAR 'DOD PA DANG, ,SMRA
BAR 'DOD PA'I SEMS BYUNG NA, ,DES NI SHING BZHIN GNAS PAR BYA,
,MI BZOD LE LO 'JIGS PA DANG, ,DE BZHIN SPYI RTOL MU TZOR DANG,
,RANG GI PHYOGS ZHEN SEMS BYUNG NA, ,DE TSE SHING

BZHIN GNAS PAR BYA, ,DE LTAR KUN NAS NYON MONGS DANG, ,DON MED
BRTZON PA'I YID BRTAGS NAS, ,DE TSE DPA' BOS GNYEN PO YIS, ,DE NI
BRTAN POR GZUNG BAR BYA, ,SHIN TU NGES DANG RAB DAD DANG, ,BRTAN
DANG LUS DANG ZHE SAR BCAS, ,NGO TSA SHES DANG

@12B 'JIGS BCAS DANG, ,ZHI ZHING GZHAN DGA' BYED LA BRTZON, ,PHAN
TSUN MI MTHUN BYIS PA YI, ,'DOD PA RNAMS KYIS MI SKYO ZHING,
,NYON MONGS SKYES PA 'DI DAG GI, ,SEMS 'DI BYUNG SNYAM BRTZER
LDAN DANG, ,KHA NA MA THO MED DNGOS LA, ,BDAG DANG

SEMS CAN DBANG BYAS SHING, ,SPRUL PA BZHIN DU NGA MED PAR, ,YID
'DI RTAG TU GZUNG BAR BYA, ,RING ZHIG LON NAS DAL BA'I MCHOG
,THOB PA YANG DANG YANG BSAMS NAS, ,SEMS DE LTA BUR RI RAB LTAR,
,RAB TU MI G-YO GZUNG BAR BYA, ,BYA RGOD SHA LA

CHAGS PA YIS, ,PHAN TSUN KUN DU BSHAL KHRID KYANG, ,YID KHYOD MI
DGAR MI BYED NA, ,DA LTA CI PHYIR KHA TA BYED, ,LUS 'DI BDAG GIR
GZUNG BYAS NAS, ,YID KHYOD CI PHYIR SRUNG BAR BYED, ,KHYOD DANG
'DI GNYIS SO SO NA, ,DES KO KHYOD LA CI ZHIG BYA, ,

RMONGS PA'I YID KHYOD CI YI PHYIR, ,SHING GZUGS GTZANG MA GZUNG
MI BYED, ,MI GTZANG TSOGS KYI 'KHRUL 'KHOR 'DI, ,RUL BA BSRUNGS
TE CI ZHIG RUNG, ,THOG MAR PAGS PA'I RIM PA 'DI, ,RANG GI BLO YIS
THA DAD PHYE, ,SHA YANG RUS PA'I DRA BA LAS, ,SHES RAB

MTSON GYIS GUD DU PHYE, ,RUS PA RNAMS KYANG DBYE BYAS NAS, ,RKANG
GI BAR DU BLTA BYA ZHING, ,'DI LA SNYING PO CI YOD CES, ,BDAG
NYID KYIS NI BRTAG PAR GYIS, ,DE LTAR 'BAD DE BTZAL KYANG DOR,
,KHYOD KYIS SNYING PO MA MTHONG NA, ,DA DUNG CI PHYIR CHAGS TSUL
GYIS, ,

KHYOD NI LUS 'DI SRUNG BAR BYED, ,KHYOD KYIS MI GTZANG BA ZAR MI
RUNG, ,KHRAG KYANG BTUNG DU MI RUNG LA, ,RGYU LTO'ANG GZHIB TU MI
RUNG NA, ,LUS KYIS KHYOD LA CI ZHIG BYA, ,NYIS NA WA DANG BYA
RGOD KYIS, ,ZAS KYI DON DU 'DI BSRUNG RIGS, ,MI 'O COG GI LUS 'DI
NI, ,

BKOL BAR BYA BA NYID DU ZAD, ,'DI LTAR KHYOD KYIS BSRUNGS KYANG
NI, ,'CHI BDAG BRTZE BA MED PA YIS, ,PHROGS TE BYA DANG KHYIR
BYIN NA, ,DE TSE KHYOD KYIS CI BYAR YOD, ,BRAN G-YOG BKOL DU MI
BTUB LA'ANG, ,GOS LA SOGS PA MI SBYIN NA, ,LUS 'DI BSNYOD KYANG
GZHAN

@13A *, ,'GRO NA, ,KHYOD KO CI STE SHA THANG GSO, ,'DI LA GLA
RNGAN BYIN NAS NI, ,DA NI RANG GI DON BYED CHUG ,PHAN PA MED PAR
'DI LA NI, ,THAMS CAD SBYIN PAR MI BYA'O, ,'GRO DANG 'ONG BA'I
RTEN TZAM DU, ,LUS LA GRU YI BLO BZHAG STE, ,SEMS CAN

RNAMS DON BSGRUB PA'I PHYIR, ,YID BZHIN GYI NI LUS SU BSGYUR, ,DE
LTAR RANG DBANG YOD KYIS DE, ,RTAG TU 'DZUM PA'I BZHIN DU GYIS,
,KHRO GNYER NGO ZUM YONGS THONG STE, ,'GRO BA'I BSHES DANG GSONG
POR GYIS, ,KHRI LA SOGS PA BAB COL DU, ,SGRA DANG BCAS

PAR MI DOR RO, ,SGO YANG DRAG TU MI DBYE STE, ,RTAG TU GCOM
BSKYUNGS DGA' BAR BYA, ,CHU SKYAR BYI LA CHOM RKUN DAG ,SGRA MED
'JAB CING 'GRO BA YIS, ,MNGON PAR 'DOD PA'I DON SGRUB PA, ,THUB
PAS RTAG TU DE BZHIN SPYAD, ,GZHAN LA BZHEN BSKUL 'DEBS

MKHAS SHING, ,MA BCOL PHAN PA BYED PA'I NGAG ,GUS PAS SPYI BOS
BLANG GIS TE, ,RTAG TU KUN GYI SLOB MAR GYUR, ,LEGS PAR SMAS PA
THAMS CAD LA, ,DGE BAR GSUNGS ZHES BRJOD PAR BYA, ,BSOD NAMS BYED
PA MTHONG GYUR NA, ,BSTOD PAS LEGS PAR DGA'

BA BSKYED, ,LKOG NA YON TAN BRJOD BYA ZHING, ,YON TAN BRJOD NA
RJES SU BRJOD, ,RANG GI YON TAN BRJOD NA DE, ,YON TAN SHES PAR
RIG PAR BYA, ,RTZOM PA THAMS CAD DGA' PHYIR TE, ,DE NI RIN GYIS
NYO NA'ANG DKON, ,DE LTAS GZHAN BYAS YON TAN GYIS, ,DGA'

BA'I BDE BA SPYAD PAR BYA, ,BDAG LA 'DIR GONG YONG MED LA, ,PHA
ROL DU YANG BDE BA CHE, ,NYES PAS MI DGA' SDUG BSNGAL ZHING, ,PHA
ROL DU YANG SDUG BSNGAL CHE, ,SMRA NA YID PHEBS 'BREL PA DANG,
,DON GSAL YID DU 'ONG BA DANG, ,CHAGS DANG ZHE SDANG SPANGS

BA DANG, ,'JAM ZHING RAN PAR SMRA BAR BYA, ,MIG GIS SEMS CAN LTA
NA YANG, ,'DI DAG NYID LA BRTEN NAS BDAG ,SANGS RGYAS NYID DU
'GYUR RO ZHES, ,DRANG ZHING BYAMS PA'I TSUL GYIS BLTA, ,RTAG PAR
MNGON ZHEN GYIS BSLANG BA'AM, ,GNYEN PO YIS NI BSLANG

@13B BA NYID, ,YON TAN DANG NI PHAN 'DOGS ZHING, ,SDUG BSNGAL BA
LA DGE CHEN 'GYUR, ,MKHAS SHING LDANG DANG LDAN BYAS NAS, ,LAS
RNAMS BDAG GIS RTAG TU BYA, ,LAS RNAMS KUN LA SU LA YANG, ,LTOS
PAR BYA BA MA YIN NO, ,SBYIN PA'I PHA ROL PHYIN LA SOGS, ,

GONG NAS GONG DU KHYAD ZHUGS SPYAD, ,CHUNG NGU'I PHYIR NI CHE MI
GTANG, ,GTZO CHER GZHAN GYI DON BSAM MO, ,DE LTAR RIG BYAS GZHAN
DON LA, ,RTAG TU BRTZON PAR GNAS PAR BYA, ,THUGS RJE MNGA' BA
RING GZIGS PAS, ,BKAG PA RNAMS KYANG DE LA GNANG, ,LOG

PAR LHUNG DANG MGON MED DANG, ,BRTUL ZHUGS GNAS LA BGO BYA ZHING,
,RAN PA TZAM DU BZA' BYA STE, ,CHOS GOS GSUM MA GTOGS PA SBYIN,
,DAM PA'I CHOS NI SPYOD PA'I LUS, ,PHRAN TSEGS CHED DU GNOD MI
BYA, ,DE LTAR BYAS NA SEMS CAN GYI, ,BSAM PA MYUR

DU RDZOGS PAR 'GYUR, ,SNYING RJE'I BSAM PA MA DAG PAR, ,LUS 'DI
GTANG BAR MI BYA STE, ,CI NAS 'DI DANG GZHAN DU YANG, ,DON CHEN
SGRUB PA'I RGYUR GTANG NGO, ,MA GUS PA LA CHOS MI BSHAD, ,MI NA
BZHIN DU MGO DKRIS DANG, ,GDUGS DANG 'KHAR BA MTSON

THOGS DANG, ,MGO BO G-YOGS PA DAG LA MIN, ,DMAN LA ZAB DANG RGYA
CHE DANG, ,SKYES PA MED PAR BUD MED MIN, ,DMAN DANG MCHOG GI CHOS
RNAMS LA, ,MTSUNGS PAR GUS PAS KUN DU SPYAD, ,RGYA CHEN CHOS KYI
SNOD GYUR PA, ,DMAN PA'I CHOS LA SBYAR MI BYA, ,

SPYOD PA YONGS SU DOR MI BYA, ,MDO DANG SNGAGS KYIS 'DRID MI BYA,
,SO SHING DANG NI MCHIL MA DAG ,DOR BA NA NI DGAB PAR BYA, ,GCI
LA SOGS PA'ANG LONGS SPYOD PA'I, ,CHU DANG THANG LA DOR BA SMAD,
,KHA BKANG BA DANG SGRA BCAS DANG, ,KHA GDANGS NAS NI BZA' MI
BYA, ,RKANG

PA BRKYANG STE MI 'DUG CING, ,LAG PA MNYAM PAR MI MNYE'O, ,BZHON
PA MAL STAN GNAS DAG TU, ,BUD MED GZHAN DANG GCIG MI BYA, ,'JIG
RTEN MA DAD GYUR PA KUN, ,MTHONG DANG DRIS TE SPANG BAR BYA, ,SOR
MOS BRDA NI MI BYA STE, ,GUS DANG BCAS PAS G-YAS PA

@14A *, ,YI; ,LAG PA DAG NI KUN GYIS KYANG, ,LAM YANG DE LTAR
BSTAN PAR BYA, ,LAG PA SHAS CHER BSKYOD MIN TE, ,CUNG ZAD BSKYOD
LA SGRA BSGRAGS PA, ,SE GOL LA SOGS BRDA BYAS TE, ,GZHAN DU MA
BSDAMS PAR 'GYUR RO, ,MGON PO MYA NGAN

'DAS GZIMS LTAR, ,'DOD PA'I PHYOGS SU NYAL BAR BYA, ,SHES BZHIN
MYUR DU LDANG SEMS LA, ,THOG MA NYID DU NGES PAR SBYAR, ,BYANG
CHUB SEMS DPA'I SPYOD PA DAG ,TSAD MED PAR NI GSUNGS PA LAS,
,SEMS SBYANG BA YI SPYOD PA NI, ,NGES PAR DE SRID SPYAD PAR

BYA; ,NYIN DANG MTSAN MO LAN GSUM DU, ,PHUNG PO GSUM PA GDON BYA
ZHING, ,RGYAL DANG BYANG CHUB SEMS BRTEN PAS, ,LTUNG BA'I LHAG MA
DES ZHI BYA, ,RANG NGAM GZHAN GYI DBANG YANG RUNG, ,GNAS SKABS
GANG DU CI SPYOD KYANG; ,BSLAB PAR GSUNGS PA GANG

YIN PA'I, ,GNAS SKABS DE LA 'BAD DE BSLAB, ,RGYAL SRAS RNAMS KYIS
MI BSLAB PA, ,DE NI GANG YANG YOD MIN TE, ,DE LTAR GNAS PA'I
MKHAS PA LA, ,BSOD NAMS MI 'GYUR GANG YANG MED, ,DNGOS SAM YANG
NA BRGYUD KYANG RUNG, ,SEMS CAN DON LAS

GZHAN MI SPYAD, ,SEMS CAN KHO NA'I DON GYI PHYIR, ,THAMS CAD
BYANG CHUB PHYIR BSNGO'O, ,RTAG PAR DGE BA'I BSHES GNYEN NI,
,THEG CHEN DON LA MKHAS PA DANG, ,BYANG CHUB SEMS DPA'I BRTUL
ZHUGS MCHOG ,SROG GI PHYIR YANG MI BTANG NGO, ,DPAL 'BYUNG BA

YI RNAM THAR LAS, ,BLA MA BSTEN PA'I TSUL LTAR BSLAB, ,'DI DANG
SANGS RGYAS BKA' STZAL GZHAN, ,MDO SDE BKLAGS NAS SHES PAR BYA,
,MDO SDE RNAMS LAS BSLAB PA SNANG, ,DE BAS MDO SDE BKLAG PAR BYA,
,NAM MKHA'I SNYING PO'I MDO SDE NI, ,THOG MA

NYID DU BLTA BAR BYA, ,GANG PHYIR RTAG TU SPYAD PA NI, ,DE LAS
RGYA CHER RAB STON PAS, ,BSLAB PA KUN LAS BTUS PA YANG, ,NGES PAR
YANG DANG YANG DU BLTA, ,YANG NA RE ZHIG MDOR BSDUS PA'I, ,MDO
RNAMS KUN LAS BTUS PA BLTA, ,'PHAGS PA KLU SGRUB

@14B KYIS MDZAD PA'I, ,GNYIS PO 'ANG 'BAD PAS BLTA BAR BYA, ,GANG
LAS GANG NI MA BKAG PA, ,DE NYID SPYAD PAR BYA BA STE, ,'JIG RTEN
SEMS NI BSRUNG BA'I PHYIR, ,BSLAB PA MTHONG NAS YANG DAG SPYAD,
,LUS DANG SEMS KYI GNAS SKABS LA, ,YANG

DANG YANG DU BRTAG BYA BA, ,DE NYID KHO NA MDOR NA NI, ,SHES
BZHIN BSRUNG BA'I MTSAN NYID DO, ,LUS KYIS 'DI DAG SPYAD PAR BYA,
,TSIG TZAM BRJOD PAS CI ZHIG 'GRUB, ,SMAN DPYAD BKLAGS PA TZAM
GYIS NI, ,NAD PA DAG LA PHAN 'GYUR RAM, ,BYANG CHUB

SEMS DPA'I SPYOD PA LA 'JUG PA LAS, SHES BZHIN BSRUNG BAR BYA BA
STE LE'U LNGA PA'O,, ,,BSKAL PA STONG DU BSAGS PA YI, ,SBYIN DANG
BDE GSHEGS MCHOD LA SOGS, ,LEGS SBYANG GANG YIN DE KUN YANG,
,KHONG KHRO GCIG GIS 'JOMS PAR BYED, ,

ZHE SDANG LTA BU'I SDIG PA MED, ,BZOD PA LTA BU'I DKA' THUB MED,
,DE BAS BZOD LA NAN TAN DU, ,SNA TSOGS TSUL DU BSGOM PAR BYA,
,ZHE SDANG ZUG RNGU'I SEMS 'CHANG NA, ,YID NI ZHI BA NYAMS MI
MYONG, ,DGA' DANG BDE BA'ANG MI 'THOB LA, ,GNYID MI 'ONG ZHING

BRTAN MED 'GYUR, ,GANG DAG NOR DANG BKUR STI YIS, ,DRIN BYIN DE
LA BRTEN GYUR PA, ,DE DAG KYANG NI SDANG LDAN PA'I, ,RJE DPON DE
LA GSOD PAR RGOL, ,DE YIS MDZA' BSHES SKYO BAR 'GYUR, ,SBYIN PAS
BSDUS KYANG BSTEN MI BYED, ,MDOR NA KHRO BA BDER

GNAS PA, ,DE NI 'GA' YANG YOD MA YIN, ,KHRO BA'I DGRA YIS DE LA
SOGS, ,SDUG BSNGAL DAG NI BYED PAR 'GYUR, ,GANG ZHIG BSGRIMS TE
KHRO 'JOMS PA, ,DE NI 'DI DANG GZHAN DU BDE, ,MI 'DOD BYAS DANG
'DOD PA YI, ,GEGS BYAS PA LA BYUNG GYUR PA, ,

YID MI BDE BA'I ZAS RNYED NAS, ,ZHE SDANG BRTAS TE BDAG 'JOMS SO,
,DE LTAS BDAG GIS DAG BO DE'I, ,ZAS NI RNAM PAR GZHOM PAR BYA,
,'DI LTAR BDAG LA GNOD PA LAS, ,DGRA 'DI LA NI LAS GZHAN MED, ,CI
LA BAB KYANG BDAG GIS NI, ,DGA'

@15A *, ,BA'I YID NI DKRUGS MI BYA, ,MI DGA' BYAS KYANG 'DOD MI
'GRUB, ,DGE BA DAG NI NYAMS PAR 'GYUR, ,GAL TE BCOS SU YOD NA NI,
,DE LA MI DGAR CI ZHIG YOD, ,GAL TE BCOS SU MED NA NI, ,DE LA MI
DGA' BYAS CI PHAN, ,BDAG GAM

BDAG GI BSHES RNAMS LA, ,SDUG BSNGAL BRNYAS DANG TSIG RTZUB DANG,
,MI SNYAN ZHES BYA MI 'DOD DE, ,DGRA LA DE LAS BZLOG PAS SO, ,BDE
BA'I RGYU NI RES 'GA' 'BYUNG, ,SDUG BSNGAL RGYU NI SHIN TU MANG,
,SDUG BSNGAL MED PAR NGES 'BYUNG MED, ,DE

BAS SEMS KHYOD BRTAN PAR MNOS, ,DKA' ZLOG DAD DANG KARNA PA,
,BSREG DANG BCAD SOGS TSOR BA NI, ,DON MED BZOD BYED THAR PA YI,
,DON DU BDAG GO CI PHYIR SNGAR, ,GOMS NI SLA BAR MI 'GYUR BA'I,
,DNGOS DE GANG YANG YOD MA YIN, ,DE BAS GNOD PA CHUNG

GOMS PAS, ,GNOD PA CHEN PO BZOD PAR BYOS, ,SPRUL DANG SHA SBRANG
DAG DANG NI, ,BKRES SKOM LA SOGS TSOR BA DANG, ,G-YAN PA LA SOGS
BCAS PA YI, ,DON MED SDUG BSNGAL CIS MA MTHONG, ,TSA GRANG CHAR
DANG RLUNG SOGS DANG, ,NAD DANG 'CHING DANG RDEG

SOGS LA, ,BDAG GIS BZE RE MI BYA STE, ,DE LTAR BYAS NA GNOD PA
'PHEL, ,LA LA BDAG GIS KHRAG MTHONG NA, ,DPA' BRTAN LHAG PAR SKYE
'GYUR YOD, ,LA LA GZHAN GYI KHRAG MTHONG NA, ,BOG CING BRGYAL BAR
'GYUR BA YOD, ,DE NI SEMS KYI NGANG BRTAN

DANG; ,SNGAR MA'I TSUL LAS GYUR PA YIN, ,DE BAS GNOD PA KHYAD
BSAD CING, ,SDUG BSNGAL RNAMS KYIS MI TSUGS BYOS, ,MKHAS PAS SDUG
BSNGAL BYUNG YANG NI, ,SEMS KYI RAB DANG RNYOG MI BYA, ,NYON
MONGS RNAMS DANG G-YUL 'GYED LA, ,G-YUL 'GYED TSE NA

GNOD PA MANG, ,SDUG BSNGAL THAMS CAD KHYAD BSAD NAS, ,ZHE SDANG
LA SOGS DGRA 'JOMS PA, ,DE DAG RGYAL BYED DPA' BO STE, ,LHAG MA
RO LA GSAD PA'O, ,GZHAN YANG SDUG BSNGAL YON TAN NI, ,SKYO BAS
DREGS PA SEL BAR BYED, ,'KHOR BA PA LA SNYING RJE SKYE, ,

@15B SDIG LA 'DZEM DANG DGE LA DGA', ,MKHRIS PA LA SOGS SDUG
BSNGAL GYI, ,'BYUNG GNAS CHE LA MI KHRO BAR, ,SEMS YOD RNAMS LA
CI STE KHRO, ,DE DAG KUN KYANG RKYEN GYIS BSKUL, ,DPER NA MI 'DOD
BZHIN DU YANG, ,NAD 'DI 'BYUNG BAR 'GYUR BA

LTAR; ,DE BZHIN MI 'DOD BZHIN DU YANG, ,NAN GYIS NYON MONGS
'BYUNG BAR 'GYUR, ,KHRO BAR BYA ZHES MA BSAMS KYANG, ,SKYE BO
RNAMS NI GYI NAR KHRO, ,BSKYED PAR BYA ZHES MA BSAMS KYANG, ,KHRO
BA DE BZHIN SKYE BAR 'GYUR, ,NYES PA JI SNYED THAMS CAD DANG, ,

SDIG PA RNAM PA SNA TSOGS PA, ,DE KUN RKYEN GYI STOBS LAS BYUNG,
,RANG DBANG YOD PA MA YIN NO, ,RKYEN RNAMS TSOGS PA DE DAG KYANG,
,BSKYED PAR BYA ZHES SEMS PA MED, ,DES BSKYED DE YANG BDAG BSKYED
CIS, ,SEMS PA YOD PA MA YIN NO, ,GTZO BO

ZHES BYAR GANG 'DOD DANG, ,BDAG CES BRTAGS PA GANG YIN PA, ,DE
NYID BDAG NI 'BYUNG BYA ZHES, ,CHED DU BSAMS SHING 'BYUNG BA MED,
,MA SKYES PAR NI DE MED NA, ,DE TSE SKYE BAR 'DOD PA GANG, ,YUL
LA RTAG TU G-YENG 'GYUR BA, ,'GAG PAR 'GYUR

BA'ANG MA YIN NO, ,CI STE BDAG DE RTAG NA NI, ,MKHA' BZHIN BYED
PA MED PAR MNGON, ,RKYEN RNAMS GZHAN DANG PHRAD NA YANG, ,'GYUR
BA MED LA CI BYAR YOD, ,BYED PA'I TSE YANG SNGON BZHIN NA, ,BYED
PAS DE LA CI ZHIG BYAS, ,DE YI BYED PA 'DI YIN ZHES, ,

'BREL PAR 'GYUR BA GANG ZHIG YOD, ,DE LTAR THAMS CAD GZHAN GYI
DBANG, ,DE YI DBANG GIS DE DBANG MED, ,DE LTAR SHES NA SPRUL LTA
BU'I, ,DNGOS PO KUN LA KHRO MI 'GYUR, ,GANG GIS GANG ZHIG BZLOG
BYA STE, ,BZLOG PA'ANG RIGS PA MIN ZHE NA, ,DE LA BRTEN

NAS SDUG BSNGAL RNAMS, ,RGYUN CHAD 'GYUR 'DOD MI RIGS MED, ,DE
BAS DGRA'AM MDZA' YANG RUNG, ,MI RIGS BYED PA MTHONG GYUR NA,
,'DI 'DRA'I RKYEN LAS GYUR TO ZHES, ,DE LTAR SOMS TE BDE BAR
MNOS, ,GAL TE RANG DAGS 'GRUB 'GYUR NA, ,'GA'

@16A *, ,YANG SDUG BSNGAL MI 'DOD PAS, ,LUS CAN DAG NI THAMS CAD
KYANG, ,SU LA'ANG SDUG BSNGAL 'BYUNG MI 'GYUR, ,BAG MED PAS NI
BDAG LA'ANG BDAG ,TSER MA LA SOGS GNOD PA BYED, ,BUD MED LA SOGS
THOB BYA'I PHYIR, ,RNGAM ZHING

ZAS GCOD LA SOGS BYED, ,KHA CIG 'GAG CING G-YANG SAR MCHONG, ,DUG
DANG MI 'PHROD ZA BA DANG, ,BSOD NAMS MA YIN SPYOD PA YIS, ,RANG
LA GNOD PA BYED PA YOD, ,GANG TSE NYON MONGS DBANG GYUR PAS,
,BDAG SDUG NYID KYANG GSOD BYED PA, ,DE TSE

DE DAG GZHAN LUS LA, ,GNOD MI BYED PAR JI LTAR 'GYUR, ,NYON MONGS
SKYES PAS DE LTA BUR, ,BDAG GSOD LA SOGS ZHUGS PA LA, ,SNYING RJE
RGYA LA MA SKYES NA, ,KHRO BAR 'GYUR BA CI THA TSIG ,GAL TE GZHAN
LA 'TSE BYED PA, ,BYIS PA RNAMS KYI RANG

BZHIN NI, ,DE LA KHRO BA MI RIGS TE, ,SREG PA'I RANG BZHIN ME
BKON 'DRA, ,'ON TE SKYON DE GLO BUR LA, ,SEMS CAN RANG BZHIN DES
PA NA'ANG, ,'O NA'ANG KHRO BA MI RIGS TE, ,MKHA' LA DUD 'THUL
DKON PA BZHIN, ,DBYUG PA LA SOGS DNGOS

BKOL TE, ,GAL TE 'PHEN PA LA KHRO NA, ,DE YANG ZHE SDANG GIS SPAD
PAS, ,NYES NA ZHE SDANG LA KHRO RIGS, ,BDAG GIS SNGON CHAD SEMS
CAN LA, ,'DI 'DRA BA YI GNOD PA BYAS, ,DE BAS SEMS CAN 'TSE BYED
PA, ,BDAG LA GNOD PA 'DI 'BYUNG RIGS, ,DE YI

MTSON DANG BDAG GI LUS, ,GNYI GA SDUG BSNGAL RGYU YIN TE, ,DES
MTSON BDAG GI LUS PHYUNG NA, ,GANG ZHIG LA NI KHRO BAR BYA, ,SHU
BA MI YI GZUGS 'DRA BA, ,REG TU MI BZOD SDUG BSNGAL CAN, ,SRED
MDONGS BDAG GIS BZUNG GYUR NA, ,DE LA GNOD PA SU

LA KHRO, ,BYIS PA SDUG BSNGAL MI 'DOD CING, ,SDUG BSNGAL RGYU LA
BRKAM PAS NA, ,RANG GI NYES PAS GNOD GYUR PA, ,GZHAN LA BKON DU
CI ZHIG YOD, ,DPER NA DMYAL BA'I SRUNG MA DANG, ,RAL GRI LO MA'I
NAGS TSAL LTAR, ,RANG GI LAS KYIS 'DI BSKYED BA, ,

@16B GANG ZHIG LA NI KHRO BAR BYA, ,BDAG GI LAS KYIS BSKUL BYAS
NAS, ,BDAG LA GNOD BYED RNAMS 'BYUNG STE, ,DES NI SEMS CAN DMYAL
DONG NA, ,BDAG GIS DE DAG MA BRLAG GAM, ,'DI DAG LA NI RTEN BCAS
NAS, ,BZOD PAS BDAG SDIG MANG DU 'BYANG, ,

BDAG LA BRTEN NAS DE DAG NI, ,YUN RING SDUG BSNGAL DMYAL BAR
'DONG, ,BDAG NI DE LA GNOD BYED LA, ,DE DAG BDAG LA PHAN 'DOGS
NA, ,PHYIN CI LOG TU CI YI PHYIR, ,MA RUNGS SEMS KHYOD KHRO BAR
BYED, ,GAL TE BDAG LA BSAM PA YI, ,YON TAN

YOD NA DMYAL MI 'GRO, ,GAL TE BDAG GIS BDAG BSRUNGS NA, ,DE DAG
LA 'DIR CI ZHIG BYUNG, ,'ON TE LAN DU GNOD BYAS NA, ,DE DAG
BSRUNGS PAR MA GYUR LA, ,BDAG GI SPYOD PA'ANG NYAMS PAR 'GYUR,
,DES NA DKA' THUB ZHIG PAR 'GYUR, ,YID NI LUS

CAN MA YIN PAS, ,SUS KYANG GANG DU'ANG GZHOM MI NUS, ,LUS LA
MNGON PAR ZHEN PAS NA, ,LUS NI SDUG BSNGAL DAG GIS GNOD, ,BRNYAS
DANG TSIG RTZUB SMRA BA DANG, ,MI SNYAN PA YI TSIG DE YIS, ,LUS
LA GNOD PAR MI 'GYUR NA, ,SEMS KHYOD CI

PHYIR RAB TU KHRO, ,GZHAN DAG BDAG LA MI DGA' BA, ,DES NI TSE
'DI'AM TSE GZHAN LA, ,BDAG LA ZA BAR MI BYED NA, ,BDAG NI CI
PHYIR DE MI 'DOD, ,RNYED PA'I BAR CHAD BYED PA'I PHYIR, ,GAL TE
'DI BDAG MI 'DOD NA, ,BDAG GI RNYED PA 'DIR 'DOR GYI, ,

SDIG PA DAG NI BRTAN PAR GNAS, ,BDAG NI DENG NYID SHI YANG BLA'I,
,LOG 'TSOS YUN RING GSON MI RUNG, ,BDAG LTA YUN RING GNAS GYUR
KYANG, ,'CHI BA'I SDUG BSNGAL DE NYID YIN, ,RMI LAM LO BRGYAR BDE
MYONG NAS, ,SAD PAR GYUR PA GANG YIN DANG, ,

GZHAN ZHIG YUD TZAM BDE MYONG NAS, ,SAD PAR GYUR PA GANG YIN PA,
,SAD PA DE DAG GNYI GA LA'ANG, ,BDE BA DE NI PHYIR 'ONG MED, ,TSE
RING TSE THUNG GNYI GA YANG, ,'CHI BA'I DUS SU DE 'DRAR ZAD,
,RNYED PA MANG PO THOB GYUR TE, ,YUN RING DUS SU BDE SPYAD

@17A *, ,KYANG; ,CHOM POS PHROGS PA JI BZHIN DU, ,SGREN MO LAG PA
STONG PAR 'GRO, ,GAL TE RNYED PAS GSON GYUR NA, ,SDIG ZAD BSOD
NAMS BYA ZHE NA, ,RNYED PA'I DON DU KHROS GYUR NA, ,BSOD NAMS ZAD
SDIG MI 'GYUR RAM, ,GANG GI DON DU

BDAG GSON PA, ,DE NYID GAL TE NYAMS GYUR NA, ,SDIG PA 'BA' ZHIG
BYED PA YI, ,GSON PA DES KO CI ZHIG BYA, ,GAL TE SEMS CAN NYAMS
BYED PAS, ,MI SNYAN SMRA LA KHRO ZHE NA, ,GZHAN LA MI SNYAN BRJOD
LA'ANG KHYOD, ,DE BZHIN CI STE KHRO MI BYED, ,

MA DAD GZHAN LA RAG LAS PAS, ,DAD PA MED LA KHYOD BZOD NA, ,NYON
MONGS SKYE LA RAG LAS PAS, ,MI SNYAN SMRA LA CIS MI BZOD, ,SKU
GZUGS MCHOD RTEN DAM CHOS LA, ,'KHYAL ZHING 'JIG PAR BYED PA
LA'ANG, ,BDAG GIS ZHE SDANG MI RIGS TE, ,

SANGS RGYAS SOGS LA GNOD MI MNGA', ,BLA MA GNYEN LA SOGS PA DANG,
,BSHES LA GNOD PA BYED RNAMS LA'ANG, ,SNGA MA'I TSUL GYIS RKYEN
DAG LAS, ,'GYUR BAR MTHONG NAS KHRO BA BZLOG ,LUS CAN RNAMS LA
SEMS YOD DANG, ,SEMS MED GNYI GAS

GNOD BYAS NA, ,SEMS YOD CI STE BKAR TE BKON, ,DE BAS GNOD PA BZOD
PAR GYIS, ,LA LA RMONGS PAS NYES PA BYED, ,LA LA RMONGS TE KHROS
GYUR NA, ,DE LA SKYON MED GANG GIS BYA, ,SKYON DANG BCAS TE GANG
ZHIG YIN, ,GANG GIS GZHAN DAG GNOD BYED PA'I,,

LAS DE SNGON CHAD CI PHYIR BYAS, ,THAMS CAD LAS LA RAG LAS NA,
,BDAG GIS 'DI LA CI STE BKON, ,DE LTAR MTHONG NAS CE NAS KYANG,
,THAMS CAD PHAN TSUN BYAMS SEMS SU, ,'GYUR BA DE LTAR BDAG GIS
NI, ,BSOD NAMS DAG LA BSGRIMS TE BYA, ,DPER

NA KHYIM TSIG GYUR PA'I ME, ,KHYIM GZHAN ZHIG TU SONG NAS NI,
,RTZVA SOGS GANG LA MCHED BYED PA, ,DE NI PHYUNG STE DOR BA YIN,
,DE BZHIN GANG LA SEMS CHAGS NA, ,ZHE SDANG ME NI MCHED GYUR PA,
,BSOD NAMS TSIG PAR DOGS PA YIS, ,DE NI DE YI MOD LA

@17B DOR; ,GSAD BYA'I MI ZHIG LAG BCAD DE, ,GAL TE THAR NA CIS MA
LEGS, ,GAL TE MI YI SDUG BSNGAL GYIS, ,DMYAL BA BRAL NA CIS MA
LEGS, ,DA LTA'I SDUG BSNGAL 'DI TZAM LA'ANG, ,BDAG GIS BZOD PAR
MI NUS NA, ,DES NA DMYAL BA'I SDUG

BSNGAL RGYU, ,KHRO BA CI STE BZLOG MI BYED, ,'DOD PA'I DON DU
SREG LA SOGS, ,DMYAL BAR STONG PHRAG MYONG GYUR YANG, ,BDAG GIS
RANG GI DON DANG NI, ,GZHAN GYI DON YANG MA BYAS SO, ,'DI NI DE
TZAM GNOD MIN LA, ,DON CHEN DAG KYANG 'GRUB 'GYUR BAS, ,'GRO

BA'I GNOD SEL SDUG BSNGAL LA, ,DGA' BA 'BA' ZHIG 'DIR BYA RIGS,
,GZHAN GYIS YON TAN LDAN BSTOD NAS, ,GAL TE DGA' BA'I BDE THOB
NA, ,YID KHYOD KYANG NI DE BSTOD NAS, ,CI PHYIR DE LTAR DGA' MI
BYED, ,KHYOD KYI DGA' BA'I BDE BA 'DI, ,BDE 'BYUNG

KHA NA MA THO MED, ,YON TAN LDAN PA RNAMS KYIS GNANG, ,GZHAN SDUD
PA YI MCHOG KYANG YIN, ,GZHAN YANG DE LTAR BDE 'GYUR ZHES, ,GAL
TE KHYOD BDE 'DI MI 'DOD, ,GLA RNGAN SBYIN SOGS SPANGS PA'I
PHYIR, ,MTHONG DANG MA MTHONG NYAMS PAR 'GYUR, ,RANG

GI YON TAN BRJOD PA'I TSE, ,GZHAN LA BDE BA'ANG 'DOD PAR BYED,
,GZHAN GYI YON TAN BRJOD PA'I TSE, ,RANG LA'ANG BDE BA MI 'DOD
BYED, ,SEMS CAN THAMS CAD BDE 'DOD PAS, ,BYANG CHUB TU NI SEMS
BSKYED NAS, ,SEMS CAN RANG GIS BDE RNYED NA, ,

DES KO CI STE KHRO BAR BYED, ,'JIG RTEN GSUM MCHOD 'TSANG RGYA
BAR, ,SEMS CAN RNAMS NI 'DOD CE NA, ,BSNYEN BKUR NGAN NGON TZAM
MTHONG NAS, ,CI PHYIR DE LA GDUNG BAR BYED, ,GSO BYA GANG ZHIG
KHYOD GSO BA, ,KHYOD NYID KYIS NI SBYIN BYA DE, ,GNYEN GYIS

'TSO BA RNYED GYUR NA, ,DGAR MI 'GYUR BAR SLAR KHRO'AM, ,DE CI
'GRO LA MI 'DOD NA, ,DE LA BYANG CHUB 'DOD GANG YIN, ,GANG ZHIG
GZHAN 'BYOR KHRO DE LA, ,BYANG CHUB SEMS NI GA LA YOD, ,GAL TE
DES DE LAS RNYED DAM, ,SBYIN BDAG KHYIM NA GNAS GYUR PA, ,

@18A *, ,KUN DU DE KHYOD LA MED NA, ,BYIN MA BYIN DUB DES CI BYA,
,BSOD NAMS DANG NI DAD PA'AM, ,RANG GI YON TAN CI PHYIR 'DOR,
,RNYED PA GYUR PA MI 'DZIN PA, ,GANG GIS KHRO BA MI BYED SMROS,
,KHYOD NI RANG GIS SDIG BYAS LA, ,MYA NGAN MED PAR MA ZAD

KYI; ,BSOD NAMS BYAS PA GZHAN DAG DANG, ,LHAN CIG 'GRAN PAR BYED
'DOD DAM,, ,,BAM PO GNYIS PA'O, ,GAL TE DGRA ZHIG MI DGA' NA'ANG,
,DE LA KHYOD DGAR CI ZHIG YOD, ,KHYOD KYI YID SMON TZAM GYIS NI,
,DE LA GNOD PA'I

RGYUR MI 'GYUR, ,KHYOD KYI 'DOD PAS SDUG BSNGAL DE, ,GRUB NA'ANG
KHYOD DGAR CI ZHIG YOD, ,GAL TE 'TSENGS PAR 'GYUR ZHE NA, ,DE LAS
PHUNG BA'ANG GZHAN CI YOD, ,NYON MONGS NYA PAS BTAB PA YI, ,MCHIL
PA 'DI NI MI BZAD GZE, ,DES BZUNG

SEMS DMYAL BUM PAR YANG, ,DMYAL BA'I SRUNG MAS BDAG 'TSED DES,
,BSTOD DANG GRAGS PA'I RIM GROS NI, ,BSOD NAMS MI 'GYUR CHER MI
'GYUR, ,BDAG STOBS MI 'GYUR NAD MED MIN, ,LUS BDE BAR YANG MI
'GYUR RO, ,BDAG NI RANG DON

SHES GYUR NA, ,DE LA RANG DON CI ZHIG YOD, ,YID BDE 'BA' ZHIG
'DOD NA NI, ,RGYAN SOGS CHAD YANG BSTEN DGOS SO, ,GRAGS PA'I DON
DU NOR SHOR CING, ,BDAG NYID KYANG NI GSOD BYED NA, ,TSIG 'BRU
RNAMS KYIS CI ZHIG BYA, ,SHA NI DES KO SU LA BDE,,

BYE MA'I KHANG BU RDIB GYUR NA, ,BYIS PA RNAMS NI GA CHAD DU,
,DE BZHIN BSTOD DANG GRAGS NYAMS NA, ,RANG GI SEMS NI BYIS PA
BZHIN, ,RE ZHIG SGRA LA SEMS MED PHYIR, ,BDAG LA BSTOD SEMS YOD
MI SRID, ,BDAG LA GZHAN DGA' ZHES GRAGS PA, ,

DE NI DGA' BA'I RGYU YIN GRANG, ,GZHAN NAM YANG NA BDAG LA'ANG
RUNG, ,GZHAN DGA' BDAG LA CI ZHIG PHAN, ,DGA' BDE DE NI DE NYID
KYI, ,BDAG GIS DE LAS SHAS MI 'THOB, ,DE BDE BA YI BDAG BDE NA,
,KUN LA'ANG DE BZHIN BYA DGOS NA, ,JI LTAR

@18B GZHAN LA DGA' BA YIS, ,BDE BAR GYUR NA BDAG MI BDE, ,DE BAS
BDAG NI BSTOD DO ZHES, ,RANG GI DGA' BA SKYE 'GYUR BA, ,DE YANG
DE LTAR MI 'THAD PAS, ,BYIS PA'I SPYOD PA KHO NAR ZAD, ,BSTOD
SOGS BDAG NI G-YENG BAR BYED, ,DES NI SKYO BA'ANG

'JIG PAR BYED, ,YON TAN LDAN LA PHRAG DOG DANG, ,PHUN SUM TSOGS
PA'ANG 'JIG PAR BYED, ,DE PHYIR BDAG GI BSTOD SOGS NI, ,GZHIG
PHYIR GANG DAG NYER GNAS PA, ,DE DAG BDAG NI NGAN SONG DU, ,LTUNG
BA BSRUNG PHYIR ZHUGS MIN NAM, ,BDAG NI

GROL BA DON GNYER LA, ,RNYED DANG BKUR STI 'CHING MI DGOS, ,GANG
DAG BDAG BCINGS GROL BYED PA, ,DE LA BDAG NI JI LTAR KHRO, ,BDAG
NI SDUG BSNGAL 'JUG 'DOD LA, ,SANGS RGYAS KYIS NI BYIN BRLABS
BZHIN, ,MI GTONG SGO 'PHAR NYID GYUR PA, ,

DE LA BDAG NI JI LTAR KHRO, ,'DI NI BSOD NAMS GEGS BYED CES, ,DE
LA'ANG KHRO BAR RIGS MIN TE, ,BZOD MTSUNGS DKA' THUB YOD MIN NA,
,DE LA BDAG NI MI GNAS SAM, ,GAL TE BDAG NI RANG SKYON GYIS, ,'DI
LA BZOD PA MI BYED NA, ,BSOD NAMS RGYU NI

NYER GNAS PA, ,'DI LA BDAG GEGS BYED PAR ZAD, ,GANG ZHIG GANG MED
MI 'BYUNG LA, ,GANG ZHIG YOD NA YOD GYUR PA, ,DE NYID DE YI RGYU
YIN NA, ,JI LTAR DE LA GEGS ZHES BYA, ,DUS SU PHYIN PA'I SLONG MO
BAS, ,SBYIN PA'I GEGS BYAS YOD MA YIN,,

RAB TU 'BYIN PAR BYED GYUR PA, ,RAB BYUNG GEGS ZHES BYAR MI RUNG,
,'JIG RTEN NA NI SLONG BA MOD, ,GNOD PA BYED PA DKON PA STE, ,'DI
LTAR PHAR GNOD MA BYAS NA, ,'GA' YANG GNOD PA MI BYED DO, ,DE BAS
NGAL BAS MA BSGRUBS PA'I, ,KHYIM DU GTER NI

BYUNG BA LTAR, ,BYANG CHUB SPYOD PA'I GROGS GYUR PAS, ,BDAG GIS
DGRA LA DGA' BAR BYA, ,'DI DANG BDAG GIS BSGRUBS PAS NA, ,DE
PHYIR BZOD PA'I 'BRAS BU NI, ,'DI LA THOG MAR BDAR 'OS TE, ,'DI
LTAR DE NI BZOD PA'I RGYU, ,GAL TE BZOD BSGRUB

@19A *, ,BSAM MED PAS, ,DGRA 'DI MCHOD BYA MIN ZHE NA, ,GRUB PA
YI NI RGYUR RUNG BA, ,DAM PA'I CHOS KYANG CI STE MCHOD, ,GAL TE
DGRA 'DI GNOD BYA BA'I, ,BSAM YOD MCHOD BYA MIN ZHE NA, ,SMAN PA
BZHIN DU PHAN BRTZON NA, ,BDAG GI

BZOD PA JI LTAR 'GRUB, ,DE BAS RAB TU SDANG SEMS LA, ,BRTEN NAS
BZOD PA SKYE BAS NA, ,DE NYID BZOD PA'I RGYU YIN PAS, ,DAM PA'I
CHOS BZHIN MCHOD PAR 'OS, ,DE PHYIR SEMS CAN ZHING DANG NI,
,RGYAL BA'I ZHING ZHES THUB PAS GSUNGS, ,'DI

DAG MGU BYAS MANG PO ZHIG ,'DI LTAR PHUN SUM PHA ROL PHYIN, ,SEMS
CAN RNAMS DANG RGYAL BA LAS, ,SANGS RGYAS CHOS 'GRUB 'DRA BA LA,
,RGYAL LA GUS BYA DE BZHIN DU, ,SEMS CAN LA MIN CI YI TSUL, ,BSAM
PA'I YON TAN RANG GIS MIN, ,'BRAS

BU LAS YIN DES MTSUNGS PAR, ,SEMS CAN RNAMS LA'ANG YON TAN YOD,
,DE PHYIR DE DAG MNYAM PA YIN, ,BYAMS SEMS LDAN LA MCHOD PA GANG,
,DE NI SEMS CAN CHE BA NYID, ,SANGS RGYAS DAD PA'I BSOD NAMS
GANG, ,DE YANG SANGS RGYAS CHE

BA NYID, ,SANGS RGYAS CHOS 'GRUB CHA YOD PA, ,DES NA DE DAG MNYAM
PAR 'DOD, ,YON TAN RGYA MTSO MTHA' YAS PA'I, ,SANGS RGYAS RNAMS
DANG 'GA' MI MNYAM, ,YON TAN MCHOG TSOGS GCIG PU YI, ,YON TAN
SHES TZAM 'GA' ZHIG LA, ,SNANG

NA'ANG DE LA MCHOD DON DU, ,KHAMS GSUM PHUL YANG CHUNG BAR 'GYUR,
,SANGS RGYAS CHOS MCHOG SKYE BA'I SHES, ,SEMS CAN RNAMS LA YOD
PAS NA, ,'DI TZAM NGAG GIS CHA BSTUN NAS, ,SEMS CAN MCHOD BYAR
RIGS PAR 'GYUR, ,GZHAN YANG

G-YO MED GNYEN GYUR CING, ,PHAN PA DPAG MED MDZAD RNAMS LA, ,SEMS
CAN MGU BYA MA GTOGS PAR, ,GZHAN GANG ZHIG GIS LAN LON 'GYUR,
,GANG PHYIR SKU GTONG MNAR MED 'JUG PA LA, ,DE LA PHAN BTAGS LAN
LON 'GYUR BAS NA, ,DE

@19B BAS 'DI DAG GNOD CHEN BYED NA YANG, ,THAMS CAD BZANG DGU
ZHIG TU SPYAD PAR BYA, ,RE ZHIG BDAG GI RJER GYUR NYID KYANG NI,
,GANG PHYIR RANG GI SKU LA'ANG MI GZIGS PA, ,DE LA RMONGS PA BDAG
GIS JI LTAR NA, ,NGA RGYAL BYA ZHING BRAN GYI DNGOS MI

BYA; ,GANG DAG BDE BAS THUB RNAMS DGYES 'GYUR ZHING, ,GANG LA
GNOD NA MI DGYES 'BYUNG 'GYUR BA, ,DE DAG DGA' BAS THUB PA KUN
DGYES SHING, ,DE LA GNOD BYAS THUB LA GNOD PA BYAS, ,JI LTAR LUS
LA KUN NAS ME 'BAR BA, ,'DOD PA

KUN GYIS YID BDER MI 'GYUR BA, ,DE BZHIN SEMS CAN GNOD PA BYAS NA
YANG, ,THUGS RJE CHE RNAMS DGYES PA'I THABS MED DO, ,DE BAS BDAG
GIS 'GRO LA GNOD BYAS PAS, ,THUGS RJE CHE KUN MI DGYES GYUR PA
GANG, ,SDIG DE DE RING SO SOR BSHAGS BGYI

YIS; ,MI DGYES GANG LAGS DE THUB BZOD PAR GSOL, ,DE BZHIN GSHEGS
RNAMS DGYES PAR BGYI SLAD DU, ,DENG NAS BZUNG NAS 'JIG RTEN BRAN
DU MCHI, ,'GRO MANG RDOG PAS BDAG GI SPYIR 'TSOG GAM, ,'GUMS
KYANG MI BSNGO 'JIG RTEN

MGON DGYES MDZOD, ,'GRO BA 'DI KUN THUGS RJE'I BDAG CAN DES,
,BDAG TU MDZAD PA 'DI LA THE TSOM MED, ,SEMS CAN NGO BOR MTHONG
BA 'DI DAG NYID, ,MGON DE BDAG NYID CI PHYIR GUS MI BYED, ,'DI
NYID DE BZHIN GSHAGS PA MA NYES BYED YIN, ,RANG

DON YANG DAG SGRUB PA'ANG 'DI NYID DO, ,'JIG RTEN SDUG BSNGAL SEL
BA'ANG 'DI NYID DE, ,DE LTAS BDAG GIS RTAG TU DE NYID BYA, ,DPER
NA RGYAL PO'I MI 'GA' ZHIG ,SKYE BO MANG LA GNOD BYED KYANG,
,SKYE BO MIG RGYANG RING PO DAG ,NUS KYANG PHYIR GNOD MI BYED

DE; ,'DI LTAR DE GCIG MA YIN GYI, ,RGYAL PO'I MTHU STOBS DE YI
MTHU, ,DE BZHIN GNOD BYED NYAM CHUNG BA, ,'GA' YANG KHYAD DU GSAD
MI BYA, ,'DI LTAR DMYAL BA'I SRUNG MA DANG, ,THUGS RJE LDAN RNAMS
DE YI DPUNG, ,DE LTAR DMANGS KYIS RGYAL

@20A *, ,GTUM BZHIN, ,SEMS CAN RNAMS NI MGU BAR BYA, ,RGYAL PO
LTA ZHIG KHROS NA YANG, ,SEMS CAN MI MGU BYAS PA YIS, ,MYONG BAR
'GYUR BA GANG YIN PA, ,DMYAL BA'I GNOD PA DES BYED DAM, ,RGYAL PO
LTA ZHIG MGU NA YANG, ,

SEMS CAN MGU BAR BYAS PA YIS, ,'THOB PAR 'GYUR BA GANG YIN PA,
,SANGS RGYAS NYID SBYIN MI SRID DO, ,SEMS CAN MGU LAS BYUNG BA
YI, ,MA 'ONGS SANGS RGYAS 'GRUB LTA ZHOG ,TSE 'DI NYID LA DPAL
CHEN DANG, ,GRAGS DANG SKYED 'GYUR CIS MA MTHONG, ,

'KHOR TSE BZOD PAS MDZES SOGS DANG, ,NAD MED PA DANG GRAGS PA
YIS, ,SHIN TU YUN RING 'TSO BA DANG, ,'KHOR LOS SGYUR BA'I BDE
RGYAS THOB, ,BYANG CHUB SEMS DPA'I SPYOD PA LA 'JUG PA LAS, BZOD
PA BSTAN PA ZHES BYA BA STE LE'U DRUG PA'O,, ,,

DE LTAR BZOD PAS BRTZON 'GRUS BRTZAM, ,'DI LTAR BRTZON LA BYANG
CHUB GNAS, ,RLUNG MED G-YO BA MED PA BZHIN, ,BSOD NAMS BRTZON
'GRUS MED MI 'BYUNG, ,BRTZON GANG DGE LA SPRO BA'O, ,DE YI MI
MTHUN PHYOGS BSHAD BYA, ,LE LO NGAN LA ZHEN PA DANG, ,

SKYID LUG BDAG NYID BRNYAS PA'O, ,SNYOM LAS BDE BA'I RO MYANG
DANG, ,GNYID LA BRTEN PA'I SRED PA YIS, ,'KHOR BA'I SDUG BSNGAL
MI SKYO LAS, ,LE LO NYE BAR SKYE BAR 'GYUR, ,NYON MONGS RGYA BAS
BSHOR NAS NI, ,SKYE BA'I RGYAR NI CHUD GYUR NAS, ,'CHI

BDAG KHAR NI SONG GYUR PA, ,CI STE DA DUNG MI SHES SAM, ,RANG SDE
RIM GYIS GSOD PA YANG, ,KHYOD KYIS MTHONG BAR MA GYUR TAM, ,'ON
KYANG GNYID LA BRTEN PA GANG, ,GDOL PA DANG NI MA HE BZHIN, ,LAM
NI KUN NAS BKAG NAS SU, ,'CHI BDAG GIS NI

BLTAS BZHIN DU, ,JI LTAR KHYOD NI ZA DGA' ZHING, ,'DI LTAR GNYID
LOG JI LTAR DGA', ,MYUR BA NYID DU 'CHI 'GYUR BAS, ,JI SRID DU NI
TSOGS BSAG BYA, ,DE TSE LE LO SPANGS KYANG NI, ,DUS MA YIN PAR CI
ZHIG BYA, ,'DI NI MA BYAS BRTZAMS PA DANG, ,'DI

@20B PHYED BYAS PAR GNAS PA LA, ,GLO BUR 'CHI BDAG 'ONGS NAS NI,
,KYI HUD BCOM ZHES SEMS PAR 'GYUR, ,MYA NGAN SHUGS KYIS SKRANGS
PA YI, ,MIG DMAR GDONG LA MCHI MA 'DZAG ,NYE DU RE THAG CHAD PA
DANG, ,GSHIN RJE'I PHO NYA'I BZHIN LA BLTA, ,

RANG SDIG DRAN PAS GDUNG PA DANG, ,DMYAL BA'I SGRA NI THOS PA
YIS, ,SKRAG PAS MI GTZANG LUS GOS SHING, ,MYOS PAR 'GYUR TSE CI
ZHIG BYA, ,KHYOD NI NYA GSON 'GRE BA LTA'I, ,TSE 'DIR 'JIGS DANG
LDAN GYUR NA, ,SDIG BYAS DMYAL BA MI BZAD PA'I, ,

SDUG BSNGAL RNAMS NI SMOS CI DGOS, ,CHU TSAN GYIS NI REG PA NA,
,GZHON SHA CAN LA RAB TSA BA'I, ,DMYAL BA YI NI LAS BYAS NAS, ,CI
PHYIR 'DI LTAR BDE BAR GNAS, ,BRTZON MED 'BRAS BU 'DOD PA DANG,
,BZE RE CAN LA GNOD MANG ZHING, ,'CHI BAS BZUNG

BZHIN LHA 'DRA BA, ,KYI HUD SDUG BSNGAL DAG GIS BCOM, ,MI YI GRU
LA BRTEN NAS SU, ,SDUG BSNGAL CHU BO CHE LAS SGROL, ,GRU 'DI PHYI
NAS RNYED DKA' BAS, ,RMONGS PA DUS SU GNYID MA LOG ,DGA' BA'I
RGYU NI MTHA' YAS PA'I, ,DAM CHOS DGA'

BA'I MCHOG SPANGS NAS, ,SDUG BSNGAL RGYU YIS G-YENG BA DANG,
,RGOD SOGS LA KHYOD CI PHYIR DGA', ,SKYID LUG MED DANG DPUNG
TSOGS DANG, ,LHUR BLANG BDAG NYID DBANG BYA DANG, ,BDAG DANG
GZHAN DU MNYAM PA DANG, ,BDAG DANG GZHAN DU BRJE BAR GYIS,,

BDAG GIS BYANG CHUB GA LA ZHES, ,SKYID LUG PAR NI MI BYA STE,
,'DI LTAR DE BZHIN GSHEGS PA NI, ,BDEN PA GSUNG BAS BDEN 'DI
GSUNGS, ,SBRANG BU SHA SBRANG BUNG BA DANG, ,DE BZHIN SRIN BUR
GANG GYUR PA, ,DES KYANG BRTZON PA'I STOBS BSKYED NA, ,BYANG

CHUB THOB DKA' BLA MED 'THOB, ,BDAG LTA RIGS KYIS MIR SKYES LA,
,PHAN DANG GNON PA'I NGO SHES PAS, ,BYANG CHUB SPYOD PA MA BTANG
NA, ,BDAG GIS BYANG CHUB CIS MI 'THOB, ,'ON TE RKANG LAG LA SOGS
PA, ,BTANG DGOS BDAG NI 'JIGS SHE NA, ,

@21A *, ,LCI DANG YANG BA MA DPYAD PAR, ,RMONGS PAS BDAG NI 'JIGS
PAR ZAD, ,BSKAL PA BYE BA GRANGS MED DU, ,LAN GRANGS DU MAR BCAD
PA DANG, ,DBUG DANG BSREG DANG GSHEGS 'GYUR GYI, ,BYANG CHUB THOB
PAR MI 'GYUR RO, ,BDAG

GIS BYANG CHUB SGRUB PA YI, ,SDUG BSNGAL 'DI NI TSOD YOD DE, ,ZUG
RNGU KHONG BRLAG GNOD BSAL PHYIR, ,LUS RMA BTOD PA'I SDUG
BSNGAL BZHIN, ,SMAN PA KUN KYANG GSO DPYAD KYI, ,MI BDE BA YIS
NAD MED BYED, ,DE BAS SDUG BSNGAL MANG PO DAG ,GZHOM PHYIR

MI BDE CHUNG BZOD BYA, ,GSO DPYAD PHAL PA 'DI 'DRA BA, ,SMAN PA
MCHOG GIS MA MDZAD DE, ,CHO GA SHIN TU 'JAM PO YIS, ,NAD CHEN
DPAG MED GSO BAR MDZAD, ,TSOD MA LA SOGS SBYIN PA LA'ANG, ,'DREN
PAS THOG MAR SBYOR BAR MDZAD, ,DE LA GOMS

NAS PHYI NAS NI, ,RIM GYIS RANG GI SHA YANG GTONG, ,GANG TSE RANG
GI LUS LA NI, ,TSOD SOGS LTA BU'I BLO SKYES PA, ,DE TSE SHA LA
SOGS GTONG BA, ,DE LA DKA' BA CI ZHIG YOD, ,SDIG PA SPANG PHYIR
SDUG BSNGAL MED, ,MKHAS PA'I PHYIR NA MI DGA' MED,

'DI LTAR LOG PAR RTOG PA DANG, ,SDIG PAS SEMS DANG LUS LA GNOD,
,BSOD NAMS KYIS NI LUS BDE LA, ,MKHAS PA YIS NI SEMS BDE NA,
,GZHAN DON 'KHOR BAR GNAS KYANG NI, ,SNYING RJE CAN DAG CI STE
SKYO, ,'DI NI BYANG CHUB SEMS STOBS KYIS, ,

SNGON GYI SDIG PA ZAD BYED CING, ,BSOD NAMS RGYA MTSO SDUD BYED
PHYIR, ,NYAN THOS RNAMS PAS MCHOG TU BSHAD, ,DE BAS SKYO NGAL KUN
SEL BA'I, ,BYANG CHUB SEMS KYI RTA ZHON NAS, ,BDE NAS BDE BAR
'GRO BA LA, ,SEMS SHES SU ZHIG SGYID LUG 'GYUR, ,SEMS

CAN DON GRUB BYA PHYIR DPUNG, ,MOS BRTAN DGA' DANG DOR BA YIN,
,MOS PA SDUG BSNGAL 'JIGS PA DANG, ,DE YI PHAN YON BSAM PAS
BSKYED, ,DE LTAR MI MTHUN PHYOGS SPANGS TE, ,MOS DANG NGA RGYAL
DGA' DANG DOR, ,LHUR LEN DBANG BSGYUR STOBS

@21B KYIS NI, ,BRTZON 'GRUS SPEL PHYIR 'BAD PAR BYA, ,BDAG DANG
GZHAN GYI NYES PA NI, ,DPAG MED BDAG GIS GZHOM BYA STE, ,GANG DU
NYES PA RE RE LA'ANG, ,BSKAL PA RGYA MTSO ZAD 'GYUR BA, ,NYES ZAD
RTZOM PA DE YI NI, ,CHA YANG BDAG LA MA MTHONG NA, ,

SDUG BSNGAL DPAG TU MED PA'I GNAS, ,BDAG GO CI PHYIR SNYING MA
GAS, ,BDAG DANG GZHAN GYI YON TAN NI, ,MANG PO BDAG GIS BSGRUB
BYA STE, ,DE LA YON TAN RE RE YANG, ,BSKAL PA RGYA MTSOS GOMS
'GYUR NA, ,BDAG NI YON TAN CHA LA YANG, ,GOMS

PA NAM YANG MA SKYES TE, ,JI ZHIG LTAR RNYED SKYE BA NI, ,BDAG
GIS DON MED BYAS PA MTSAR, ,BDAG GIS BCOM LDAN MA MCHOD CING,
,DGA' STON CHEN PO'I BDE MA BYIN, ,BSTAN LA BYA BA MA BYAS DANG,
,DBUL PO'I BSAM PA RDZOGS MA BYAS, ,'JIGS

LA MI 'JIGS MA BYIN DANG, ,NYAM THAG BDE MA BYIN NA BDAG ,MA YI
MNGAL GYI ZUG RNGU DANG, ,SDUG BSNGAL 'BA' ZHIG BSKYED PAR ZAD,
,BDAG NI SNGON DANG DA LTAR YANG, ,CHOS LA MOS DANG BRAL BA YIS,
,PHONGS PA 'DI 'DRA BYUNG BAR GYUR, ,SU ZHIG CHOS LA

MOS PA GTONG, ,DGE BA'I PHYOGS NI THAMS CAD KYI, ,RTZA BA MOS PAR
THUB PAS GSUNGS, ,DE YI RTZA BA RTAG TU NI, ,RNAM SMIN 'BRAS BU
BSGOMS PAS SO, ,SDUG BSNGAL YID MI BDE BA DANG, ,'JIGS PA RNAM PA
SNA TSOGS DANG, ,'DOD PA RNAMS DANG BRAL

BA NI, ,SDIG PA SPYOD LAS 'BYUNG BAR 'GYUR, ,YID LA BSAMS PA'I
DGE BYAS PAS, ,GANG DANG GANG DU 'GRO 'GYUR BA, ,DE DANG DER NI
BSOD NAMS DES, ,'BRAS BU'I YON GYIS MNGON MCHOD 'GYUR, ,SDIG PA
BYED PA BDE 'DOD KYANG, ,GANG DANG GANG DU 'GRO

'GYUR BA, ,DE DANG DER NI SDIG PA DES, ,SDUG BSNGAL MTSON GYIS
RNAM PAR 'JOMS, ,RGYA CHE DRI BZANG BSEL BA'I PADMA'I SNYING POR
GNAS, ,RGYAL BA'I GSUNG SNYAN ZAS KYIS GZI BRJID BSKYED BYAS PA,
THUB 'OD KYIS RGYAS PADMA LAS BYUNG LUS MCHOG CAN,,

@22A *, ,RGYAL BA'I MDUN GNAS BDE GSHEGS SRAS SU DGE BAS 'GYUR,
,GSHIN RJE'I SKYES BUS PAGS PA MA LUS BSHUS PAS SHIN TU NYAM THAG
CING, ,RAB TU TSA BA'I ME YIS BZHUS BA'I ZANGS ZHUN LUS LA BLUGS
GYUR LA, ,'BAR BA'I RAL

GRI MDUNG THUNG GIS BSNUN SHA YI DUM BU BRGYAR LHAGS SHING, ,SHIN
TU 'BAR BA'I LCAGS KYI SA GZHIR LHUNG BA MI DGE MANG POS 'GYUR,
,DE BAS DGE LA MOS BYA ZHING, ,GUS PA NYID DU BSGOM PAR BYA, ,RDO
RJE RGYAL MTSAN CHO GA YIS, ,BRTZAMS NAS NGA RGYAL BSGOM

PAR BYA, ,DANG POR 'BYOR PA BRTAGS NAS NI, ,BRTZAM MAM YANG NA MI
BRTZAM BYA, ,MA BRTZAMS PA NI MCHOG YIN GYI, ,BRTZAMS NAS LDOG
PAR MI BYA'O, ,SKYE BA GZHAN DU DE GOMS SHING, ,SDIG DANG SDUG
BSNGAL 'PHEL BAR 'GYUR, ,GZHAN DANG 'BRAS

BU'I DUS KYANG NI, ,DMAN 'GYUR DE YANG SGRUB MI 'GYUR, ,LAS DANG
NYON MONGS NUS PAS TE, ,GSUM PO DAG LA NGA RGYAL BYA, ,BDAG NYID
GCIG BUS BYA'O ZHES, ,'DI NI LAS KYI NGA RGYAL NYID, ,NYON MONGS
DBANG MED 'JIG RTEN 'DIS, ,RANG DON SGRUB

PAR MI NUS PAS, ,'GRO BAS BDAG LTAR MI NUS TE, ,DE BAS BDAG GIS
'DI BYA'O, ,GZHAN DAG DMAN PA'I LAS BYED NA, ,BDAG NYID KYANG NI
JI LTAR 'DUG ,NGA RGYAL GYIS NI MI BYAS TE, ,BDAG LA NGA RGYAL
MED PA MCHOG ,SHI BA'I SBRUL DANG PHRAD GYUR NA, ,

KHVA YANG MKHA' LDING LTA BUR SPYOD, ,GAL TE BDAG NYID NYAM CHUNG
NA, ,LTUNG BA CHUNG DU'ANG GNOD PAR BYED, ,ZHUM BCAS RTZOL BA DOR
BA LA, ,PHONGS LAS THAR BA YOD DAM CI, ,NGA RGYAL RTZOL BA BSKYED
PAS NI, ,CHEN PO YIS KYANG THUB PAR DKA', ,DE BAS

SEMS NI BRTAN PA YIS, ,LTUNG BA RNAMS NI GZHOM BYA STE, ,BDAG NI
LTUNG BAS PHAM BYAS NA, ,KHAMS GSUM RGYAL 'DOD BZHAD GAD 'GYUR,
,BDAG GIS KUN LAS RGYAL BYA STE, ,BDAG LAS SU YANG RGYAL MI BYA,
,RGYAL BA SENG GE'I SRAS BDAG GIS, ,NGA RGYAL

@22B 'DI LA GNAS PAR BYA, ,'GRO GANG NGA RGYAL GYIS BCOM DE,
,NYON MONGS NGA RGYAL CAN MA YIN, ,NGA RGYAL CAN DGRA'I DBANG MI
'GRO, ,DE DAG NGA RGYAL DGRA DBANG 'GYUR, ,NYON MONGS NGA RGYAL
GYIS KHENGS NI, ,NGAN 'GROR NGA RGYAL GYIS KHRID CING, ,MI YI

DGA' STON BCOM PA DANG, ,GZHAN GYI ZAS ZA'I BRAN DANG NI, ,GLEN
PA MI SDUG NYAM CHUNG DANG, ,THAMS CAD DU NI BRNYAS PAR 'GYUR,
,NGA RGYAL GYIS KHENGS DKA' THUB CAN, ,DE YANG NGA RGYAL CAN
GTOGS NA, ,DMAN PA CI 'DRA YIN PA SMROS, ,GANG ZHIG NGA

RGYAL DGRA LAS RGYAL PHYIR NGA RGYAL 'CHANG, ,DE NI NGA RGYAL CAN
DANG RNAM RGYAL DPA' DE NYID, ,GANG ZHIG NGA RGYAL DGRA BDO BA
YANG NGES BCOM STE, ,'GRO LA 'DOD BZHIN RGYAL BA'I 'BRAS BU
RDZOGS PAR BYED, ,NYON MONGS PHYOGS KYI KHROD GNAS NA, ,RNAM PA

STONG DU SRAN GZUGS TE, ,WA LA SOGS PAS SENG GE BZHIN, ,NYON
MONGS TSOGS KYIS MI TSUGS BYA, ,NYAM NGA CHE THANG BYUNG GYUR
KYANG, ,MI YIS MIG NI BSRUNG BA LTAR, ,DE BZHIN NYAM NGA BYUNG
GYUR KYANG, ,NYON MONGS DBANG DU MI 'GYUR BYA, ,BDAG NI

BSREGS TE BSAD GYUR TAM, ,BDAG GI MGO BO BCAD KYANG BLA, ,RNAM PA
KUN DU NYON MONGS PA'I, ,DGRA LA 'DUD PAR MI BYA'O, ,DE BZHIN
GNAS SKABS THAMS CAD DU, ,RIGS PA LAS NI GZHAN MI SPYAD, ,RTZED
MO'I BDE 'BRAS 'DOD PA LTAR, ,'DI YIS BYA

BA'I LAS GANG YIN, ,LAS DE LA NI ZHE NA BYA STE, ,LAS DES MI
NGOMS DGA' BAR BYA, ,BDE BA'I DON DU LAS BYAS KYANG, ,BAD 'GYUR
MI 'GYUR GTOL MED KYI, ,GANG GI LAS NYID BDE 'GYUR BA, ,DE LAS MI
BYED JI LTAR BDE, ,SPU GRI'I SOR CHAGS SBRANG RTZI

LTA'I; ,'DOD PA RNAMS KYIS MI NGOMS NA, ,RNAM SMIN BDE LA ZHI BA
YI, ,BSOD NAMS KYIS LTA CI STE NGOMS, ,DE LTAS LAS TSAR PHYIN
BYA'I PHYIR, ,NYI MA PHYED DUS GDUNGS PA YI, ,GLANG CHEN MTSO
PHRAD MTSOR 'JUG LTAR, ,LAS DE LA YANG 'JUG PAR BYA,,

@23A *, ,STOBS NYAMS PA DANG RJES 'BREL NA, ,SLAR BYA'I DON DU
DOR BAR BYA, ,LEGS PAR ZIN NA PHYI MA DANG, ,PHYI MA 'DOD PAS DE
SPANG BYA, ,'THAB RNYING DGRA DANG LHAN CIG TU, ,G-YUL NGOR RAL
KHA LHAGS PA BZHIN, ,NYON MONGS MTSON

LAS GZUR BYA ZHING, ,NYON MONGS DGRA RNAMS GZHOM PAR BTEG ,G-YUL
DU RAL GRI LHUNG GYUR NA, ,'JIGS PAS MYUR DU LEN PA LTAR, ,DE
BZHIN DRAN PA'I MTSON SHOR NA, ,DMYAL BA'I 'JIGS DRAN MYUR DU
BLANG, ,JI LTAR KHRAG LA BRTEN BCAS

NAS; ,DUG NI LUS LA KHYAB 'GYUR BA, ,DE BZHIN GLAGS NI RNYED PA
NA, ,NYES PAS SEMS LA KHYAB PAR 'GYUR, ,YUNGS MAR BKANG BA'I SNOD
BKUR LA, ,RAL GRI THOGS PAS DRUNG BSDAD DE, ,BO NA GSOD BSDIGS
'JIGS PA LTAR, ,BRTUL ZHUGS

CAN GYIS DE BZHIN SGRIM, ,DE BAS PANG DU SPRUL 'ONGS NA, ,JI LTAR
RINGS PAR LDANG BA LTAR, ,DE BZHIN GNYID DANG SNYOM 'ONGS NA,
,MYUR DU DE DAG BZLOG PAR BYA, ,NYES PA BYUNG BA RE RE ZHING,
,BDAG LA SMAD NAS CI NAS KYANG, ,BDAG LA PHYIS 'DI MI 'BYUNG BA,,

DE LTAR BYA ZHES YUN RING BSAM, ,JI LTAR GNAS SKABS 'DI DAG LA,
,DRAN PA GOMS PA NYID 'GYUR ZHES, ,RGYU 'DI YIS NI PHRAD PA'AM,
,RIGS PA'I LAS NI 'DOD PAR BYA, ,CI NAS LAS BYED SNGON ROL NAS,
,THAMS CAD LA NI MTHU YOD PA, ,DE LTAR BAG

YOD GTAM DRAN TE, ,BDAG NYID LDANG BA YANG BAR BYA, ,JI LTAR
RLUNG NI 'GRO BA DANG, ,'ONG BAS SHING BAL DBANG BSGYUR BA, ,DE
BZHIN SPRO BAS DBANG BSGYUR TE, ,DE LTAR NA NI 'GRUB PAR 'GYUR,
,BYANG CHUB SEMS DPA'I SPYOD PA LA 'JUG PA LAS, BRTZON 'GRUS

BSTAN PA ZHES BYA BA STE LE'U BDUN PA'O,, ,,DE LTAR BRTZON 'GRUS
BSKYED NAS NI, ,YID NI TING NGE 'DZIN LA BZHAG ,SEMS NI RNAM PAR
G-YENGS PA'I MI, ,NYON MONGS MCHI BA'I PHRAG NA GNAS, ,LUS DANG
SEMS NI DBEN PA YIS, ,RNAM PAR

@23B G-YENG BA MI 'BYUNG NGO, ,DE BAS 'JIG RTEN SPANG BYA ZHING,
,RNAM PAR RTOG PA YONGS SU DOR, ,CHAGS PA'I PHYIR DANG RNYED SOGS
LA, ,SRED PAS 'JIG RTEN MI SPONG STE, ,DE BAS 'DI DAG YONGS
SPONGS LA, ,MKHAS PAS 'DI LTAR DPYAD PAR BYA, ,ZHI

GNAS RAB TU LDAN PA'I LHAG MTHONG GIS, ,NYON MONGS RNAM PAR 'JOMS
PAR SHES BYAS NAS, ,THOG MAR ZHI GNAS BTZAL BYA DE YANG NI, ,'JIG
RTEN CHAGS PA MED LA MNGON DGAS 'GRUB, ,MI RTAG SU ZHIG MI RTAG
LA, ,YANG DAG CHAGS PAR BYED

PA YOD, ,DES NI TSE RABS STONG PHRAG TU, ,SDUG PA MTHONG BAR YONG
MI 'GYUR, ,MA MTHONG NA NI DGAR MI 'GYUR, ,YID KYANG MNYAM 'JOG
MI 'GYUR LA, ,MTHONG YANG NGOMS PAR MI 'GYUR BAS, ,SNGAR BZHIN
SRED PAS GDUNG BAR 'GYUR, ,SEMS CAN

RNAMS LA CHAGS BYAS NA, ,YANG DAG NYID LA KUN NAS SGRIB, ,SKYO
BA'I SEMS KYANG 'JIG PAR BYED, ,THA MAR MYA NGAN GDUNG BAR 'GYUR,
,DE LA SEMS PA 'BA' ZHIG GIS, ,TSE 'DI DON MED 'DA' BAR 'GYUR,
,RTAG PA MED PA'I MDZA' BSHES KYIS, ,G-YUNG

DRUNG CHOS KYANG 'JIG PAR 'GYUR, ,BYIS DANG SKAL BA MNYAM SPYOD
NA, ,NGES PAR NGAN 'GROR 'GRO 'GYUR TE, ,SKAL MI MNYAM PAR KHRID
BYED NA, ,BYIS PA BSTEN PAS CI ZHIG BYA, ,SKAD CIG GCIG GIS MDZA'
'GYUR LA, ,YUD TZAM GYIS NI DGRAR YANG 'GYUR, ,DGA'

BA'I GNAS LA KHRO BYED PAS, ,SO SO'I SKYE BO MGU BAR DKA', ,PHAN
PAR SMRAS NA KHRO BAR BYED, ,BDAG KYANG PHAN LAS BZLOG PAR BYED,
,DE DAG NGAG NI MA MNYAN NA, ,KHRO BAS NGAN 'GROR 'GRO BAR 'GYUR,
,MTHO LA PHRAG DOG MNYAM DANG 'GRAN, ,DMA' LA NGA RGYAL

BSTOD NA DREGS, ,MI SNYAN BRJOD NA KHONG KHRO SKYE, ,NAM ZHIG
BYIS LAS PHAN PA THOB, BYIS DANG 'GROGS NA BYIS PA LA, ,BDAG
BSTOD GZHAN LA SMOD PA DANG, ,'KHOR BAR DGA' BA'I GTAM LA SOGS,
,MI DGE CIS KYANG NGES PAR 'BYUNG, ,DE LTAR BDAG DANG

@24A *, ,GZHAN BSTEN PA, ,DES NI PHUNG PAR 'GYUR BAR ZAD, ,DES
KYANG BDAG DON MA BYAS LA, ,BDAG KYANG DE DON MI 'GYUR BAS, ,BYIS
LAS THAG RING BYEL BAR BYA, ,PHRAD NA DGA' BAS MGU BYAS TE,
,'DRIS CHEN NYID DU MI 'GYUR BAR, ,THA MAL

PA TZAM LEGS PAR BYA, ,BUNG BAS ME TOG SBRANG RTZI BZHIN, ,CHOS
KYI DON TZAM BLANGS NAS NI, ,KUN LAS SNGON CHAD MA MTHONG BZHIN,
,'DRIS PA MED PAR GNAS PAR BYA, ,BDAG NI RNYED MANG BKUR STI
BCAS, ,BDAG LA MANG PO DGA'O ZHES, ,DE 'DRA'I SNYEMS

PA 'CHANG GYUR NA, ,SHI BA'I 'OG TU 'JIGS PA SKYE, ,DE BAS RNAM
PAR RMONGS PA'I YID, ,GANG DANG GANG LA CHAGS GYUR PA, ,DE DANG
DE BSDONGS STONG 'GYUR DU, ,SDUG BSNGAL NYID DU GYUR CING LDANG,
,DE BAS MKHAS PAS CHAGS MI BYA, ,CHAGS PA LAS NI

'JIGS PA SKYE, ,'DI DAG RANG BZHIN 'DOR 'GYUR BAS, ,BRTAN PAR
GYIS TE RAB TU RTOGS, ,RNYED PA DAG NI MANG BYUNG ZHING, ,GRAGS
DANG SNYAN PA BYUNG GYUR KYANG, ,RNYED DANG GRAGS BA'I TSOGS BCAS
TE, ,GANG DU 'DONG BA'I GTOL MED DO, ,BDAG LA

SMOD PA GZHAN YOD NA, ,BSTOD PAS BDAG DGAR CI ZHIG YOD, ,BDAG LA
BSTOD PA GZHAN YOD NA, ,SMAD PAS MI DGAR CI ZHIG YOD, ,SEMS CAN
MOS PA SNA TSOGS PA, ,RGYAL BAS KYANG NI MI MGU NA, ,BDAG 'DRA
NGAN PAS SMOS CI DGOS, ,DE BAS 'JIG

RTEN BSAM BA BTANG, ,SEMS CAN RNYED PA MED LA SMOD, ,RNYED PA CAN
LA MI SNYAN BRJOD, ,RANG BZHIN 'GROGS DKA' DE DAG GIS, ,DGA' BA
JI LTAR SKYE BAR 'GYUR, ,GANG PHYIR BYIS PA RANG DON NI, ,MED PAR
DGA' BA MI 'BYUNG BAS, ,BYIS PA 'GA' YANG

BSHES MIN ZHES, ,DE BZHIN GSHEGS PA RNAMS KYIS GSUNGS, ,NAGS NA
RI DAGS BYA RNAMS DANG, ,SHING RNAMS MI SNYAN RJOD MI BYED,
,'GROGS NA BDE BA DE DAG DANG, ,NAM ZHIG LHAN CIG BDAG GNAS
'GYUR, ,PHUG GAM LHA KHANG STENG PA'AM, ,LJON

@24B SHING DRUNG DU GNAS BCAS TE, ,NAM ZHIG RGYAB TU MI LTA
ZHING, ,CHAGS PA MED PAR 'GYUR ZHIG GU, ,SA PHYOGS BDAG GIR BZUNG
MED PA, ,RANG BZHIN GYIS NI YANGS RNAMS SU, ,RANG DBANG SPYOD
CING CHAGS MED PAR, ,NAM ZHIG BDAG NI GNAS PAR

'GYUR; ,LHUNG BZED LA SOGS NYI TSE DANG, ,KUN LA MI MKHO'I GOS
'CHANG ZHING, ,LUS 'DI SBA BA MA BYAS KYANG, ,'JIGS MED GNAS PA
NAM ZHIG 'GYUR, ,DUR KHROD SONG NAS GZHAN DAG GI, ,RUS GONG DAG
DANG BDAG GI LUS, ,'JIG BA'I

CHOS CAN DAG TU NI, ,NAM ZHIG MGO SNYOMS BYED PAR 'GYUR, ,BDAG GI
LUS NI 'DI NYID KYANG, ,GANG GI DRI YIS WA DAG KYANG, ,DRUNG DU
NYER 'GRO MI 'GYUR BA, ,DE LTA BUR NI 'GYUR BAR 'ONG, ,LUS 'DI
GCIG PU BYUNG BA YANG, ,LHAN CIG SKYES PA'I SHA

RUS DAG ,ZHIG STE SO SOR 'GYES 'GYUR NA, ,MDZA' BA GZHAN DAG CI
ZHIG SMOS, ,SKYE NA GCIG BU SKYE 'GYUR ZHING, ,'CHI NA'ANG DE
NYID GCIG 'CHI STE, ,SDUG BSNGAL SKAL GZHAN MI LEN NA, ,GEGS BYED
MDZA' BAS CI ZHIG BYA, ,LAM DAG TU NI ZHUGS PA

RNAMS; ,JI LTAR GNAS NI 'DZIN BYED LTAR, ,DE BZHIN SRID PA'I LAM
ZHUGS PA'ANG, ,SKYE BA'I GNAS NI YONGS SU 'DZIN, ,'JIG RTEN KUN
NAS GDUNG BZHIN DU, ,JI SRID SKYES BU BZHI YIS NI, ,DE LAS DE NI
MA BTEG PA, ,DE SRID DU NI NAGS SU SONG, ,

BSHES MED 'KHON PA'ANG MED BYAS NAS, ,LUS 'DI GCIG PU DBEN GNAS
TE, ,SNGA NAS SHI DANG 'DRAR BRTZIS NAS, ,SHI NA'ANG MYA NGAN
BYED PA MED, ,DRUNG NA 'KHOD PA SU DAG KYANG, ,MYA NGAN GNOD PA
BYED MED PAS, ,'DI YIS SANGS RGYAS RJES DRAN SOGS, ,

SUS KYANG G-YENGS PAR 'GYUR BA MED, ,DE BAS SHIN TU MDANGS
DGA' BA'I, ,NAGS TSAL TSEGS CHUNG BDE SKYID CING, ,G-YENG BA
THAMS CAD ZHI BYED PAR, ,BDAG NYID GCIG PU GNAS PAR BYA, ,BSAM PA
GZHAN NI KUN BTANG STE, ,BDAG LA SEMS

@25A *, ,PA GCIG PU YIS, ,SEMS NI MNYAM PAR GZHAG PHYIR DANG;
,DUL BAR BYA PHYIR BRTZON TE BYA, ,'JIG RTEN 'DI DANG PHA ROL
DU'ANG, ,'DOD PA RNAMS NI PHUNG KHROL BSKYED, ,'DIR NI BSAD DANG
BCING DANG GCOD, ,PHA ROL DU NI DMYAL SOGS

SGRUB; ,PHO NYA PHO NYA MO YIS SNGON, ,GANG PHYIR DU MAR GSOL
BTAB CING, ,SDIG PA RNAMS SAM GRAGS MIN LA'ANG, ,GANG GI DON DU
MA 'DZEMS PAR, ,'JIGS PA LA YANG BDAG ZHUGS SHING, ,RDZAS KYANG
ZAD PAR BYAS GYUR TE, ,GANG LA YONGS SU

'KHYUD PAS NA, ,MCHOG TU DGA' 'GYUR DE DAG NYID, ,KENG RUS NYID
YIN GZHAN MIN NA, ,RANG DBANG DANG NI BDAG MIN LA, ,RAB TU 'DOD
CING YONGS ZHEN NAS, ,CI PHYIR MYA NGAN 'DAS MI 'GRO, ,GANG ZHIG
DANG PO 'BAD DE BTEG ,DRANGS KYANG NGO TSAS 'OG

TU LTA, ,SNGON NI MTHONG NGAM MA MTHONG YANG, ,GOS KYIS GDONG NI
G-YOGS PAR GYUR, ,KHYOD NYON MONGS PA'I GDONG DE NI, ,DA LTA
MNGON SUM GYUR PA BZHIN, ,BYA RGOD KYIS BSAL BYAS MTHONG NAS, ,DA
LTA CI PHYIR 'BYER BAR BYED, ,GZHAN RNAMS MIG GIS

BLTA NA YANG, ,GANG ZHIG YONGS SU BSRUNG GYUR PA, ,JI SRID DE NI
DES ZA NA, ,SER SNA CAN KHYOD CIS MI BSRUNG, ,SHA YI PHUNG PO 'DI
MTHONG NAS, ,BYA RGOD DANG GZHAN ZA BYED NA, ,GZHAN GYI ZAS LA ME
TOG GI ,PHRENG BA TZANDAN RGYAN GYIS MCHOD, ,RUS GONG NYID DU

MTHONG NAS NI, ,MI 'GUL YANG NI KHYOD SKRAG NA, ,RO LANGS BZHIN
DU 'GA' YIS KYANG, ,BSKYOD PAR GYUR NA CIS MI 'JIGS, ,GANG LA
G-YOGS KYANG 'DI CHAGS PA, ,DE MA G-YOGS NA CIS MI 'DOD, ,DE LA
DGOS PA MED NA NI, ,G-YOGS PA LA NI CI PHYIR

KHYUD; ,ZAS NI GCIG PU NYID LAS NI, ,BSHAD DANG KHA CHU
BYUNG GYUR NA, ,DE LAS BSHAD LA MI DGA' ZHING, ,KHA CHU LA KHYOD
CI PHYIR DGA', ,SHING BA LA REG NA 'JAM PA YI, ,SNGAS LA DGA' BAR
MI BYED PAR, ,DRI NGA 'DZAG PA MA YIN ZHES, ,'DOD LDAN MI GTZANG

@25B BA LA RMONGS, ,'DOD LDAN NGAN PA RMONGS PA RNAMS, ,SHING BAL
REG NA 'JAM PA LA'ANG, ,NYAL PO BYA BAR MI NUS ZHES, ,DE LA KHRO
BA DAG TU BYED, ,GAL TE MI GTZANG CHAGS MED NA, ,RUS GZEB RGYUS
PAS SBREL BA LA, ,SHA YI 'DAM GYIS ZHAL ZHAL BYAS, ,

GZHAN KHYOD CI PHYIR PANG DU 'KHYUD, ,KHYOD NYID MI GTZANG MANG
YOD PA, ,DE NYID LA KHYOD GTAN SPYOD CING, ,MI GTZANG RKYAL PA
GZHAN DAG LA'ANG, ,MI GTZANG BRKAM PAS 'DOD PAR BYED, ,BDAG NI
SHA 'DI LA DGA' ZHES, ,REG DANG BLTA BAR 'DOD NA KO, ,SEMS

MED PA YI RANG BZHIN GYI, ,SHA NI KHYOD KO JI LTAR 'DOD, ,'DOD
PA'I SEMS GANG YIN PA DE, ,REG DANG BLTA BAR MI NUS LA, ,GANG
ZHIG NUS DE SHES PA MIN, ,DON MED 'KHYUD DES CI ZHIG BYA, ,MI
GTZANG RANG BZHIN GZHAN GYI LUS, ,MI RTOGS NGO MTSAR MI

CHE YI, ,RANG NYID MI GTZANG NYID YIN PAR, ,RTOGS PAR MI 'GYUR
NGO MTSAR CHE, ,SPRIN BRAL NYI ZER GYIS PHYE BA'I, ,PADMA GZHON
NU SPANGS NAS NI, ,MI GTZANG ZHEN PA'I SEMS KYIS NI, ,MI GTZANG
GZEB LA CI PHYIR DGA', ,SA PHYOGS MI GTZANG GIS GOS PA, ,

GAL TE REG PAR MI 'DOD NA, ,GANG LAS DE NI BYUNG BA YI, ,LUS LA
JI LTAR KHYOD REG 'DOD, ,GAL TE MI GTZANG CHAGS MED NA, ,MI
GTZANG ZHING LAS BYUNG GYUR CING, ,DE YI SA BON DES BSKYED PA,
,GZHAN KHYOD CI PHYIR PAD DU 'KHYUD, ,MI GTZANG LAS BYUNG MI
GTZANG

SRIN; ,CHUNG DU'ANG KHYOD 'DOD MI BYED LA, ,MI GTZANG MANG GI
RANG BZHIN LUS, ,MI GTZANG SKYES PA'ANG 'DOD PAR BYED, ,KHYOD NI
RANG NYID MI GTZANG LA, ,SMOD MI BYED PAR MA ZAD KYI, ,MI GTZANG
RKYAL PA MI GTZANG LA, ,BRKAM PAS GZHAN YANG 'DOD PAR BYED, ,

GA PUR LA SOGS YID 'ONG DANG, ,'BRAS CHAN DAG GAM TSOD MA'ANG
RUNG, ,KHAR BCUG PHYIR PHYUNG BOR BA YIS, ,SA YANG MI GTZANG
BTZOG PAR 'GYUR, ,GAL TE MI GTZANG 'DI 'DRA BA, ,MNGON SUM GYUR
KYANG THE TSOM NA, ,DUR KHROD DAG TU BOR BA'I LUS, ,MI

@26A *, ,GTZANG GZHAN YANG BLTA BAR GYIS, ,GANG LAS PAGS PA'I KHA
PHYE NA, ,'JIGS PA CHEN PO SKYE 'GYUR BAR, ,SHES KYANG JI LTAR DE
NYID LA, ,PHYIR ZHING DGA' BA SKYE BAR 'GYUR, ,LUS LA BSKUS PA'I
DRI DE YANG, ,TZANDAN SOGS YIN GZHAN

MA YIN, ,GZHAN GYI DRI DES GZHAN DAG LA, ,CI YI PHYIR NA CHAGS
PAR BYED, ,GAL TE RANG BZHIN DRI NGA BAS, ,'DI LA MA CHAGS LEGS
MIN NAM, ,'JIG RTEN DON MED SREG PA DAG ,JI STE DE LA DRI ZHIM
SKUD, ,'ON TE DRI ZHIM TZANDAN NI, ,LUS LA 'DIR NI

CI ZHIG BYUNG, ,GZHAN GYI DRI YIS GZHAN DAG LA, ,CI YI PHYIR NA
CHAGS PAR BYED, ,GAL TE SKRA SEN RING BA DANG, ,SO SKYA DRIR BCAS
'DAM GYI DRIS, ,BSGOS PAS LUS KYI RANG BZHIN NI, ,GCER BU 'JIGS
PA NYID YIN NA, ,RANG LA GNOD PA'I MTSON BZHIN DU, ,

DE 'BAD CI PHYIR BYI DOR BYED, ,BDAG LA RMONGS PA'I 'BAD PA YIS,
,SMYOS PAS SA 'DI KUN TU 'KHRUGS, ,RUS GONG 'BA' ZHIG MTHONG NAS
NI, ,DUR KHROD DU NI YID 'BYUNG NA, ,G-YO BA'I RUS GONG GIS KHYAB
PA'I, ,GRONG GI DUR KHROD LA DGA' 'AM, ,DE LTAR

MI GTZANG GYUR PA DE, ,RIN MED PAR NI MI RNYED DO, ,DE DON
BSGRUBS PAS SHA THANG DANG, ,DMYAL LA SOGS PA'I GNOD PAR 'GYUR,
,BYIS PA NOR SPEL MI NUS PAS, ,DAR LA BAB NA 'DI CI BDE, ,NOR
SOGS PA YIS TSE GTUGS NA, ,RGAS NAS 'DOD PAS CI ZHIG

BYA; ,'DOD LDAN NGAN PA KHA CIG NI, ,NYIN RANGS LAS KYIS YONGS
DUB STE, ,KHYIM DU 'ONGS NAS CHAD PA'I LUS, ,RO DANG 'DRA BAR
NYAL BAR BYED, ,KHA CIG BYES BGROD NYON MONGS DANG, ,RING DU SONG
BA'I SDUG BSNGAL CAN, ,BU SMAD 'DOD BZHIN BU SMAD RNAMS, ,

KHYUD KHOR LOS KYANG MTHONG MI 'GYUR, ,BDAG LA PHAN 'DOD RNAM
RMONGS PAS, ,GANG DON NYID DU BTZONG BA YANG, ,DE MA THOB PAR DON
MED PA'I, ,GZHAN GYI LAS KYI RLUNG GIS BDAS, ,LA LA RANG GI LUS
BTZONG ZHING, ,DBANG MED GZHAN GYIS BKOL GYUR TE, ,CHUNG

@26B MA DAG KYANG BU BYUNG NA, ,SHING DRUNG DGON PAR BAB BAB
'BYUNG, ,'DOD PAS BSLUS PA'I GLEN PA DAG ,'TSO 'DOD 'TSO BAR
BYA'O ZHES, ,SROG STOR DOGS BZHIN G-YUL DU 'JUG ,KHE PHYIR BRAN
DU 'GRO BAR BYED, ,'DOD LDAN LA LA LUS KYANG BCAD, ,KHA CIG

GSAL SHING RTZE LA BTZUGS, ,KHA CIG MDUNG THUNG DAG GIS BSNUN,
,KHA CIG BSREGS PA DAG KYANG SNANG, ,BSAGS DANG BSRUNG DANG BRLAG
PA'I GDUNG BA YIS, ,NOR NI PHUNG KHROL MTHA' YAS SHES PAR BYA,
,NOR LA CHAGS PAS G-YENGS PAR GYUR PA RNAMS, ,

SRID PA'I SDUG BSNGAL LAS GROL SKABS MED DO, ,'DOD LDAN RNAMS LA
DE LA SOGS, ,NYES DMIGS MANG LA MNOG CHUNG STE, ,SHING RTA 'DREN
PA'I PHYUGS DAG GIS, ,RTZVA NI KHAM 'GA' ZOS PA BZHIN, ,PHYUGS
KYIS BSGRUBS NA'ANG MI DKON PA'I, ,

MNOG CHUNG GANG YIN DE DON DU, ,DAL 'BYOR PHUN SUM RNYED DKA'
'DI, ,LAS KYIS MNAR BA RNAMS KYIS BCOM, ,'DOD PA NGES PAR 'JIG
'GYUR ZHING, ,DMYAL LA SOGS PAR LTUNG BYED PA, ,CHEN PO MIN PHYIR
DUS KUN DU, ,DUB PA'I TSEGS BYUNG GANG YIN PA, ,

DE YI BYE BA'I CHA TZAM GYI, ,TSEGS KYIS SANGS RGYAS NYID 'GRUB
NA, ,'DOD LDAN BYANG CHUB SPYOD PA BAS, ,SDUG BSNGAL CHE LA BYANG
CHUB MED, ,DMYAL SOGS SDUG BSNGAL BSAM BYAS NA, ,'DOD PA RNAMS LA
MTSON DANG NI, ,DUG DANG ME DANG G-YANG SA DANG, ,DGRA

RNAMS KYIS KYANG DPER MI PHOD, ,DE LTAR 'DOD LA SKYO BYAS TE,
,DBEN PA LA NI DGA' BA BSKYED, ,RTZOD DANG NYON MONGS KYIS STONG
PA, ,ZHI BA'I NAGS KYI NANG DAG TU, ,SKAL LDAN ZLA 'OD TZANDAN
GYIS BSIL BA'I, ,YANGS PA'I RDO LEB KHANG BZANGS NYAMS DGA' BAR,,

SGRA MED ZHI BA'I NAGS RLUNG G-YO BA YIS, ,GZHAN LA PHAN DON SEMS
SHING 'CHAG PAR BYED, ,KHANG STONG SHING DRUNG PHUG DAG TU, ,GANG
DU JI SRID 'DOD GNAS SHING, ,YONGS 'DZIN BSRUNG BA'I SDUG BSNGAL
SPANGS, ,LTOS PA MED PAR BAG YANGS SPYOD, ,RANG DBANG

@27A *, ,SPYOD CING CHAGS MED LA, ,GANG DANG YANG NI 'BREL MED
PA, ,CHOG SHES BDE SPYOD GANG YIN PA, ,DBANG POS KYANG NI DE
RNYED DKA', ,DE LA SOGS PA'I RNAM PA YIS, ,DBEN PA'I YON TAN BSAM
BYAS NAS, ,RNAM RTOG NYE BAR ZHI BA DANG, ,BYANG CHUB

SEMS NI BSGOM PAR BYA, ,BDAG DANG GZHAN DU MNYAM PA NI, ,DANG PO
NYID DU 'BAD DE BSGOM, ,BDE DANG SDUG BSNGAL MNYAM PAS NA, ,THAMS
CAD BDAG BZHIN BSRUNG BAR BYA, ,LAG PA LA SOGS DBYE BA RNAM MANG
YANG, ,YONGS SU BSRUNG BYA'I LUS SU GCIG PA LTAR, ,

DE BZHIN 'GRO BA THA DAD BDE SDUG DAG ,THAMS CAD BDAG BZHIN BDE
BA 'DOD MNYAM GCIG ,GAL TE BDAG GI SDUG BSNGAL GYIS, ,GZHAN GYI
LUS LA MI GNOD PA, ,DE LTA'ANG DE BDAG SDUG BSNGAL DE, ,BDAG TU
ZHEN PAS MI BZOD NYID, ,DE BZHIN GZHAN

GYI SDUG BSNGAL DAG ,BDAG LA 'BAB PAR MI 'GYUR YANG, ,DE LTA'ANG
DE BDAG SDUG BSNGAL DE, ,BDAG TU ZHEN PAS BZOD PAR DKA', ,BDAG
GIS GZHAN GYI SDUG BSNGAL BSAL, ,SDUG BSNGAL YIN PHYIR BDAG SDUG
BZHIN, ,BDAG GIS GZHAN LA

PHAN PAR BYA, ,SEMS CAN YIN PHYIR BDAG LUS BZHIN, ,GANG TSE BDAG
DANG GZHAN GNYI GA ,BDE BA 'DOD DU MTSUNGS PA LA, ,BDAG DANG
KHYAD PAR CI YOD NA, ,GANG PHYIR BDAG GCIG BDE BAR BRTZON, ,GANG
TSE BDAG DANG GZHAN GNYI GA ,SDUG BSNGAL MI

'DOD MTSUNGS PA LA, ,BDAG DANG KHYAD PAR CI YOD NA, ,GANG PHYIR
GZHAN MIN BDAG SRUNG BYED, ,GAL TE DE LA SDUG BSNGAL BAS, ,BDAG
LA MI GNOD PHYIR MI BSRUNG, ,MA 'ONGS PA YI SDUG BSNGAL YANG,
,GNOD MI BYED NA DE CI BSRUNG, ,BDAG GIS DE NI MYONG

SNYAM PA'I, ,RNAM PAR RTOG DE LOG PA STE, ,'DI LTAR SHI BA'ANG
GZHAN NYID LA, ,SKYE BA YANG NI GZHAN NYID YIN, ,GANG TSE GANG GI
SDUG BSNGAL GANG, ,DE NI DE NYID KYIS BSRUNGS NA, ,RKYANG PA'I
SDUG BSNGAL LAG PAS MIN, ,CI PHYIR DES NI DE BSRUNG BYA, ,GAL

@27B TE RIGS PA MIN YANG 'DIR, ,BDAG TU 'DZIN PAS 'JUG CE NA,
,BDAG GZHAN MI RIGS GANG YIN TE, ,CI NUS PAR NI SPANG BYA NYID,
,RGYUD DANG TSOGS ZHES BYA BA NI, ,PHRENG BA DMAG LA SOGS BZHIN
BRDZUN, ,SDUG BSNGAL CAN GANG DE MED PA, ,DES 'DI SU

ZHIG SPANG BAR 'GYUR, ,SDUG BSNGAL BDAG PO MED PAR NI, ,THAMS CAD
BYE BRAG MED PA NYID, ,SDUG BSNGAL YIN PHYIR DE BSAL BYA, ,NGES
PAS DER NI CI ZHIG BYA, ,CI PHYIR KUN GYI SDUG BSNGAL NI, ,BZLOG
PAR BYA ZHES BRTZAD DU MED, ,GAL TE BZLOG NA'ANG

THAMS CAD BZLOG ,DE MIN BDAG KYANG SEMS CAN BZHIN, ,SNYING RJE
SDUG BSNGAL MANG GYUR PA, ,CI PHYIR NAN GYIS SKYED CE NA, ,'GRO
BA'I SDUG BSNGAL BSAM BYAS NA, ,JI LTAR SNYING RJE SDUG BSNGAL
MANG, ,GAL TE SDUG BSNGAL GCIG GIS NI, ,SDUG BSNGAL MANG PO

MED 'GYUR NA, ,BRTZE DANG LDAN PAS SDUG BSNGAL DE, ,RANG DANG
GZHAN LA BSKYED BYA NYID, ,DES NA ME TOG ZLA MDZES KYIS, ,RGYAL
PO'I GNOD PA SHES KYANG NI, ,BDAG GI SDUG BSNGAL MA BSAL TE,
,MANG PO'I SDUG BSNGAL ZAD 'GYUR PHYIR, ,DE LTAR RGYUD NI GOMS

GYUR PA, ,GZHAN GYI SDUG BSNGAL ZHI DGA' BAS, ,PADMA'I MTSO RU
NGANG PA LTAR, ,MNAR MED PA YANG 'JUG PAR 'GYUR, ,SEMS CAN RNAM
PAR GROL BA NA, ,DGA' BA'I RGYA MTSO GANG YIN PA, ,DE NYID KYIS
NI CHOG MIN NAM, ,THAR PA 'DOD PAS CI ZHIG BYA, ,DE LTAS

GZHAN GYI DON BYAS KYANG, ,RLOM SEMS DANG NI NGO MTSAR MED, ,GCIG
TU GZHAN DON LA DGA' BAS, ,RNAM SMIN 'BRAS BU'I RE BA MED, ,DE
BAS JI LTAR CHUNG DU NA, ,MI SNYAN LAS KYANG BDAG BSRUNG BA, ,DE
BZHIN GZHAN LA BSRUNG SEMS DANG, ,SNYING RJE'I SEMS NI DE

LTAR BYA, ,GOMS PA YIS NI GZHAN DAG GI, ,KHU BA KHRAG GI THIGS PA
LA, ,DNGOS PO MED PAR GYUR KYANG NI, ,BDAG GO ZHES NI SHES PA
LTAR, ,DE BZHIN GZHAN GYI LUS LA YANG, ,BDAG CES CI YI PHYIR MI
GZUNG, ,BDAG GI LUS NI GZHAN DAG TU'ANG, ,

@28A *, ,BZHAG PA DE LTAR DKA' BA MED, ,BDAG NYID SKYON BCAS
GZHAN LA YANG, ,YON TAN RGYA MTSOR SHES BYAS NAS, ,BDAG 'DZIN
YONGS SU DOR BA DANG, ,GZHAN BLANG BA NI BSGOM PAR BYA, ,JI LTAR
LAG PA LA SOGS PA, ,LUS KYI YAN LAG

YIN 'DOD LTAR, ,DE BZHIN 'GRO BA'I YAN LAG TU, ,CI PHYIR LUS CAN
RNAMS MI 'DOD, ,JI LTAR BDAG MED LUS 'DI LA, ,GOMS PAS BDAG GI
BLO BYUNG BA, ,DE BZHIN SEMS CAN GZHAN LA YANG, ,GOMS PAS BDAG
BLO CIS MI SKYE, ,DE LTA NA NI GZHAN GYI DON, ,

BYAS KYANG NGO MTSAR RLOM MI 'BYUNG, ,BDAG NYID KYIS NI ZAS ZOS
NAS, ,LAN LA RE BA MI 'BYUNG BZHIN, ,DE BAS JI LTAR CHUNG DU NA,
,MI SNYAN LAS KYANG BDAG BSRUNG BA, ,DE BZHIN 'GRE LA BSRUNG SEMS
DANG, ,SNYING RJE'I SEMS NI GOMS PAR BYA, ,DE BAS MGON PO

SPYAN RAS GZIGS, ,THUGS RJE CHEN POS 'GRO BA YI, ,'KHOR GYI 'JIGS
PA BSAL BA'I PHYIR, ,RANG GI MTSAN YANG BYIN GYIS BRLABS, ,DKA'
LAS PHYIR LDOG MI BYA STE, ,'DI LTAR GOMS PA'I MTHU YIS NI, ,GANG
GI MING THOS 'JIGS PA YANG, ,DE NYID MED NA

MI DGAR 'GYUR, ,GANG ZHIG BDAG DANG GZHAN RNAMS NI, ,MYUR DU
BSKYAB PAR 'DOD PA DES, ,BDAG DANG GZHAN DU BRJE BYA BA, ,GSANG
BA'I DAM PA SPYAD PAR BYA, ,BDAG LUS GANG LA CHAGS PA YIS, ,'JIGS
GNAS CHUNG LA 'JIGS SKYE BA, ,'JIGS PA SKYE

BA'I LUS DE LA, ,SU ZHIG DGRA BZHIN SDANG MI PHYED, ,LUS GANG
BKRES DANG SKOM SOGS NAD, ,GSO BA'I CHO GA BYED 'DOD PAS, ,BYA
DANG NYA DANG RI DAGS DAG ,GSOD PAR BYED CING LAM SGUGS BYED,
,GANG ZHIG KHE DANG RIM GRO'I PHYIR, ,PHA DANG MA YANG GSOD BYED
CING, ,

DKON MCHOG GSUM GYI DKOR BRKUS NAS, ,DES NI MNAR MED BSREG 'GYUR
NA, ,MKHAS PA SU ZHIG LUS DE LA, ,'DOD CING BSRUNG DANG MCHOD
BYED KYI, ,'DI LA SU ZHIG DGRA BZHIN DU, ,BLTA BAR MI BYED BRNYAS
MI BYED, ,GAL TE BYIN NA CI SPYAD CES, ,BDAG

@28B DON SEMS PA 'DRE YI TSUL, ,GAL TE SPYAD NA CI SBYIN CES,
,GZHAN DON SEMS PA LHA YI CHOS, ,BDAG PHYIR GZHAN LA GNOD BYAS
NA, ,DMYAL LA SOGS PAR GDUNGS PAR 'GYUR, ,GZHAN PHYIR BDAG LA
GNOD BYAS NA, ,PHUN SUM TSOGS PA THAMS CAD 'THOB, ,

BDAG NYID MTHO BAR 'DOD PA DES, ,NGAN 'GRO NGAN DANG GLEN PAR
'GYUR, ,DE NYID GZHAN LA SPO BYAS NA, ,BDE 'GRO RIM GRO 'THOB PAR
'GYUR, ,BDAG GI DON DU GZHAN BKOL NA, ,BRAN LA SOGS PA MYONG BAR
'GYUR, ,GZHAN GYI DON DU BDAG SPYAD NA, ,RJE DPON

NYID SOGS MYONG BAR 'GYUR, ,'JIG RTEN BDE BA JI SNYED PA, ,DE KUN
GZHAN BDE 'DOD LAS BYUNG, ,'JIG RTEN SDUG BSNGAL JI SNYED PA, ,DE
KUN RANG BDE 'DOD LAS BYUNG, ,MANG DU BSHAD LTA CI ZHIG DGOS,
,BYIS PA RANG GI DON BYED DANG, ,THUB PA GZHAN GYI DON

MDZAD PA, ,'DI GNYIS KYI NI KHYAD PAR LTOS, ,BDAG BDE GZHAN GYI
SDUG BSNGAL DAG ,YANG DAG BRJE BA MA BYAS NA, ,SANGS RGYAS NYID
DU MI 'GRUB CING, ,'KHOR BA NA YANG BDE BA MED, ,'JIG RTEN PHA
ROL PHAR ZHOG GI ,BRAN G-YOG LAS MI BYED PA DANG, ,RJE

DPON RNGAN [?] PA MI STER BA'I, ,TSE 'DI'I DON YANG 'GRUB MI 'GYUR,
,MTHONG DANG MA MTHONG BDE 'GRUB PA'I, ,PHUN SUM BDE SKYID YONGS
BOR ZHING, ,GZHAN LA SDUG BSNGAL BYAS PA'I RGYUS, ,RMONGS PAS
SDUG BSNGAL MI BZAD LEN, ,'JIG RTEN DAG NA 'TSE BA GANG YOD

DANG; ,'JIGS DANG SDUG BSNGAL JI SNYED YOD GYUR PA, ,DE KUN BDAG
TU 'DZIN PA LAS BYUNG NA, ,'DRE CHEN DES KO BDAG LA CI ZHIG BYA,
,BDAG NYID YONGS SU MA BTANG NA, ,SDUG BSNGAL SPANG BAR MI NUS
TE, ,JI LTAR ME NI MA BTANG NA, ,SREG PA SPONG BAR MI NUS

BZHIN; ,DE LTAR BDAG GNOD ZHI BA DANG, ,GZHAN GYI SDUG BSNGAL ZHI
BYA'I PHYIR, ,BDAG NYID GZHAN LA GTANG BYA DANG, ,GZHAN RNAMS
BDAG BZHIN GZUNG BAR BYA, ,BDAG NI GZHAN GYI DBANG GYUR CES, ,YID
KHYOD NGES PAR SHES KYIS LA, ,SEMS CAN KUN

@29A *, ,DON MA GTOGS PAR, ,DA NI KHYOD KYIS GZHAN MI BSAM,
,GZHAN DBANG MIG LA SOGS PA YIS, ,RANG DON SGRUB PAR RIGS MA YIN,
,DE DON MIG LA SOGS PA YIS, ,DE LA LOG PAR BYA MI RIGS, ,DES NA
SEMS CAN GTZOR BYA STE, ,

BDAG GI LUS LA CI MTHONG BA, ,DE DANG DE NI PHROGS NAS KYANG,
,GZHAN DAG LA NI PHAN PAR SPYOD, ,DMAN SOGS BDAG TU BYAS PA DANG,
,GZHAN NYID DU NI BDAG BYAS NAS, ,RNAM RTOG MED PA'I SEMS KYIS
SU, ,PHRAG DOG 'GRAN DANG NGA RGYAL BSGOM, ,'DI

NI BKUR BYAS BDAG NI MIN, ,'DI BZHIN BDAG GIS MA RNYED CING, ,'DI
NI BSTOD BYAS BDAG LA SMOD, ,'DI BDE BA DAG NI SDUG BSNGAL LA,
,BDAG NI LAS RNAMS BYED PA DANG, ,'DI NI BDE BA NYID DU GNAS,
,'DI NI 'JIG RTEN LA CHE DANG, ,BDAG DMAN YON

TAN MED PAR GRAG ,YON TAN MED PAS CI ZHIG BYA, ,BDAG KUN YON TAN
LDAN PA NYID, ,GANG BAS 'DI DMAN DE YOD CING, ,GANG BAS BDAG
MCHOG DE YANG YOD, ,TSUL KHRIMS LTA BA GUD SOGS NI, ,NYON MONGS
STOBS KYIS BDAG DBANG MIN, ,CI NUS

BDAG NI GSO DGOS TE, ,GNOD PA'ANG BDAG GIS DANG DU BLANG, ,'ON TE
BDAG 'DI'I GSO BYA MIN, ,CI PHYIR BDAG LA BRNYAS PA BYED, ,BDAG
LA DE YI YON TAN GYIS, ,CI BYA 'DI BDAG YON TAN CAN, ,NGAN 'GRO
GDUG PA'I KHAR GNAS PA, ,'GRO LA SNYING RJE MED

PAR 'DI, ,PHYIR LA YON TAN RLOM PA YIS, ,MKHAS PA DAG LA BDO BAR
'DOD, ,BDAG DANG MNYAM LA BLTAS NAS NI, ,GANG GIS RANG NYID LHAG
BYA'I PHYIR, ,BDAG GI RNYED DANG BKUR STI NI, ,RTZOD PA YIS KYANG
NGES PAR BSGRUB, ,CI NAS BDAG GI YON TAN NI, ,'JIG

RTEN KUN LA BSAL BA DANG, ,GZHAN YANG 'DI YI YON TAN GANG, ,SUS
KYANG THOS PAR MI 'GYUR BYA, ,BDAG GI SKYON YANG SBA BYA ZHING,
,BDAG NI MCHOD 'GYUR 'DI LA MIN, ,BDAG DENG RNYED PA LEGS RNYED
CING, ,BDAG NI BKUR 'GYUR 'DI LA MIN, ,'DI NI MA RUNGS

@29B BYAS PA LA, ,YUN RING BDAG NI DGA' BAS LTA, ,'GRO BA KUN GYI
BZHAD GAD DANG, ,PHAN TSUN SMOD PA DAG TU BYA, ,NYON MONGS 'DI
YANG BDAG DANG NI, ,LHAN CIG TU NI 'GRAN CES GRAG ,'DI DAG THOS
DANG SHES RAB BAM, ,GZUGS RIGS NOR GYIS

MNYAM MAM CI, ,DE LTAR KUN LA BSGRAGS PA YI, ,BDAG GI YON TAN
THOS NAS NI, ,SPU LDANG DGA' BA SKYE GYUR PA'I, ,BDE SKYID LA NI
YONGS SU SPYOD, ,CI STE 'DI LA RNYED YOD KYANG, ,GAL TE NGA YI
LAS BYED NA, ,'DI LA 'TSO BA TZAM BYIN NAS, ,BDAG GI STOBS

KYIS DE BLANG BYA, ,'DI NI BDE LAS NYAMS BYA ZHING, ,BDAG GI GNOD
DANG RTAG SBYAR BYA, ,'DI YIS BRGYA PHRAG THAMS CAD DU, ,'KHOR
BAR BDAG LA GNOD PA BYAS, ,YID KHYOD RANG DON BYED 'DOD PAS,
,BSKAL PA GRANGS MED 'DAS GYUR KYANG, ,NGAL BA CHEN PO DE LTA

BUR; ,KHYOD KYIS SDUG BSNGAL 'BA' ZHIG BSGRUBS, ,DE LTAR NGES PAR
GZHAN DAG GI ,DON LA RAB TU 'JUG GYIS DANG, ,THUB PA'I BKA' NI MI
SLU BAS, ,DE YI YON TAN PHYIS MTHONG 'GYUR, ,GAL TE KHYOD KYIS
SNGA DUS SU, ,LAS 'DI BYAS PAR GYUR NA NI, ,

SANGS RGYAS PHUN SUM BDE MIN PA, ,GNAS SKABS 'DI 'DRAR 'GYUR MI
SRID, ,DE BAS 'DI LTAR GZHAN DAG GI ,KHU BA KHRAG GI THIGS PA LA,
,KHYOD KYIS NGAR 'DZIN BYAS PA LTAR, ,DE BZHIN GZHAN LA'ANG GOMS
PAR GYIS, ,GZHAN GYI RTOG CHEN BYAS NAS NI, ,BDAG

GI LUS LA CI SNANG BA, ,DE DANG DE NYID PHROGS BYAS NAS, ,KHYOD
KYIS GZHAN LA PHAN PA SPYOD, ,BDAG SKYID GZHAN NI MI SKYID LA,
,BDAG MTHO GZHAN NI DMA' BA DANG, ,BDAG NI PHAN BYED GZHAN MIN
ZHES, ,BDAG LA PHRAG DOG CIS MI BYED, ,BDAG NI BDE DANG BRAL GYIS
TE, ,

GZHAN GYI SDUG BSNGAL BDAG LA SBYOR, ,GANG TSE 'DI NI CI BYED
CES, ,BDAG GI SKYON LA BRTAG PAR GYIS, ,GZHAN GYIS NYES PA BYAS
PA YANG, ,RANG GI SKYON DU BSGYUR BYOS LA, ,BDAG GI NYES PA CHUNG
BYAS KYANG, ,SKYE BO MANG LA RAB TU SHOGS, ,GZHAN GYI GRAGS PA
LHAG

@30A *, ,BRJOD PAS, ,RANG GI GRAGS PA ZIL GYIS NON, ,BDAG NI BRAN
GYI THA MA LTAR, ,DON RNAMS KUN LA BKOL BAR GYIS, ,'DI NI SKYON
CAN RANG BZHIN TE, ,GLO BUR YON TAN CHAS MI BSTOD, ,'DI YI YON
TAN CI NAS KYANG, ,'GAS KYANG MI SHES DE

LTAR GYIS, ,MDOR NA BDAG GI DON GYI PHYIR, ,KHYOD KYIS GZHAN LA
GNOD BYAS GANG, ,GNOD DE SEMS CAN DON GYI PHYIR, ,BDAG NYID LA NI
'BAB PAR GYIS, ,'DI NI GNYA' DRAG 'GYUR TSUL DU, ,SHED BSKYED PAR
NI MI BYA STE, ,BAG MA GSAR BA'I TSUL BZHIN DU, ,

NGO TSA 'JIGS DANG BSDAMS TE BZHAG ,DE BYA DE LTAR GNAS BYA
ZHING, ,DE LTAR KHYOD KYIS MI BYA BA, ,DE LTAR 'DI NI DBANG BYA
STE, ,DE LAS 'DAS NA TSAR GCAD BYA, ,'ON TE DE LTAR GDAMS KYANG
NI, ,SEMS KHYOD DE LTAR MI BYED NA, ,KHYOD LA NYES PA KUN BSTEN
PAS, ,KHYOD

NYID TSAR GCAD BYA BAR ZAD, ,KHYOD KYIS KHO BO GAR BRLAG PA'I,
,SNGON GYI DUS DE GZHAN YIN TE, ,NGAS MTHONG NGA KHYOD GANG DU
'GRO, ,KHYOD KYI DREGS PA KUN GZHOM BYA, ,DA DUNG BDAG LA RANG GI
DON, ,YOD SNYAM SEMS PA DE DOR CIG ,BDAG GIS GZHAN LA KHYOD

BTZONG GIS, ,SKYO BAR MA SEMS ZHO SHA PHUL, ,GAL TE BAG MED GYUR
NAS KHYOD, ,SEMS CAN RNAMS LA MA BYIN NA, ,KHYOD KYIS KHO BO
DMYAL BA YI, ,SRUNG MA RNAMS LA BYIN DU NGES, ,DE LTAR KHYOD KYIS
RE LTA ZHIG ,KHO BO BYIN PAS YUN RINGS SDUG ,NGA NI KHON RNAMS

DRAN BYAS TE, ,KHYOD KYIS RANG DON SEMS PA GZHOM, ,DE STE BDAG NI
DGA' 'DOD NA, ,RANG LA BDAG GIS DGAR MI BYA, ,DE STE BDAG NI
BSRUNG 'DOD NA, ,GZHAN DAG RTAG TU BSRUNG BAR BYA, ,JI LTA JI
LTAR LUS 'DI NI, ,YONGS SU SKYONG BAR BYED GYUR PA, ,DE LTA DE
LTAR

SHIN TU NI, ,BZE RE CAN GYUR NYID DU LTUNG, ,DE LTAR LHUNG BA DE
YI YANG, ,'DOD PA SA 'DI THAMS CAD KYIS, ,RDZOGS PAR NUS PA YOD
MIN NA, ,DE YI 'DOD PA SUS BYED NUS, ,NUS MED 'DOD PA NYON MONGS
DANG, ,BSAM PA NYAMS PA'ANG SKYE BAR 'GYUR, ,GANG ZHIG

@30B KUN LA LTOS MED PA, ,DE YI PHUN TSOGS ZAD MI SHES, ,DE BAS
LUS KYI 'DOD PA NI, ,'PHEL PHYIR SKABS DBYE MI BYA STE, ,GANG
ZHIG YID 'ONG MI 'DZIN PA, ,DE NI DNGOS PO BZANG PO YIN, ,THA MAR
THAL BA'I MTHAR GTUGS SHING, ,MI G-YO GZHAN GYIS

BSKYOD BYA BA, ,MI GTZANG GZUGS NI MI BZAD PA, ,'DI LA CI PHYIR
BDAG TU 'DZIN, ,GSON NAM YANG NA SHI YANG BLA'I, ,BDAG LA 'KHRUL
'KHOR 'DIS CI BYA, ,BONG SOGS 'DI KHYAD CI YOD NA, ,KYI HUD NGA
RGYAL SEL MI BYED, ,LUS KYI KHA TA BYAS PA YIS, ,DON

MED SDUG BSNGAL NYER BSAGS NAS, ,RJES SU CHAGS DANG KHONG KHRO
BA, ,SHING MTSUNGS 'DI LA CI ZHIG BYA, ,BDAG GIS 'DI LTAR
BSKYANGS PA'AM, ,BYA RGOD SOGS KYIS ZOS KYANG RUNG, ,CHAGS MED
ZHE SDANG YOD MIN NA, ,CI STE DE LA CHAGS PAR BYED, ,GANG ZHIG

SMOD PAS KHRO BA DANG, ,GANG ZHIG BSTOD PAS MGU 'GYUR BA, ,GAL TE
DE NYID SHES MED NA, ,BDAG GIS GANG GI NGAL BA BYAS, ,GANG ZHIG
LUS 'DI 'DOD 'GYUR BA, ,DE DANG BDAG BSHES YIN ZHE NA, ,THAMS CAD
RANG GI LUS 'DOD PAS, ,DE LA BDAG GO CIS MI

DGA'; ,DE BAS BDAG GIS CHAGS MED PAR, ,'GRO LA PHAN PHYIR LUS
GTANG BYA, ,DES NA 'DI LA NYES MANG YANG, ,LAS KYI SPYAD BZHIN
GZUNG BAR BYA, ,DE BAS PHYIS PA'I SPYOD PAS CHOG ,BDAG GIS MKHAS
PA'I RJES BSNYAGS TE, ,BAG YOD GTAM NI DRAN BYAS NAS, ,

GNYID DANG RMUGS PA BZLOG PAR BYA, ,RGYAL SRAS THUGS RJE CHE
RNAMS LTAR, ,RIGS PA'I SRAN NI GZUGS BYA STE, ,NYIN MTSAN PHYAD
PAR MA 'BAD NA, ,BDAG GI SDUG BSNGAL NAM MTHAR PHYIN, ,DE BAS
SGRIB PA BSAL BA'I PHYIR, ,LOG PA'I LAM LAS SEMS BLAN TE, ,YANG

DAG DMIGS LA RTAG PAR YANG, ,BDAG GIS MNYAM PAR GZHAG PAR BYA,
,BYANG CHUB SEMS DPA'I SPYOD PA LA 'JUG PA LAS, ,BSAM GTAN BSTAN
PA ZHES BYA BA STE LE'U BRGYAD PA'O,, ,,YAN LAG 'DI DAG THAMS CAD
NI, ,THUB PAS SHES RAB DON DU GSUNGS,

@31A *, ,DE YI PHYIR NA SDUG BSNGAL DAG ,ZHI BAR 'DOD PAS SHES
RAB BSKYED, ,KUN RDZOB DANG NI DON DAM STE, ,'DI NI BDEN PA GNYIS
SU 'DOD, ,DON DAM BLO YI SPYOD YUL MIN, ,BLO NI KUN RDZOB YIN PAR
BRJOD, ,DE LA 'JIG RTEN RNAM GNYIS

MTHONG; ,RNAL 'BYOR PA DANG PHAL PA'O, ,DE LA 'JIG RTEN PHAL PA
NI, ,RNAL 'BYOR 'JIG RTEN GYIS GNOD CING, ,RNAL 'BYOR PA YANG BLO
KHYAD KYIS, ,GONG MA GONG MA RNAMS KYIS GNOD, ,GNYI GA YANG NI
'DOD PA'I DPES, ,'BRAS BU'I DON DU MA DPYAD PHYIR,

'JIG RTEN PA YIS DNGOS MTHONG ZHING, ,YANG DAG NYID DU'ANG RTOG
BYED KYI, ,SGYU MA LTA BUR MIN PAS 'DIR, ,RNAL 'BYOR PA DANG 'JIG
RTEN RTZOD, ,GZUGS SOGS MNGON SUM NYID KYANG NI, ,GRAGS PAS YIN
GYI TSAD MAS MIN, ,DE NI MI GTZANG LA SOGS LA, ,GTZANG

SOGS GRAGS PA BZHIN DU BRDZUN, ,'JIG RTEN GZHUG PA'I DON DU NI,
,MGON POS DNGOS BSTAN DE NYID DU, ,DE DAG SKAD CIG MA NYID MIN,
,KUN RDZOB TU YANG 'GAL ZHE NA, ,RNAL 'BYOR KUN RDZOB NYES MED
DE, ,'JIG RTEN LA LTOS DE NYID MTHONG, ,GZHAN DU BUD MED MI

GTZANG BAR, ,DES RTOG 'JIG RTEN GYIS GNOD 'GYUR, ,SGYU 'DRA'I
RGYAL LAS BSOD NAMS NI, ,JI LTAR DNGOS YOD LA JI BZHIN, ,GAL TE
SEMS CAN SGYU 'DRA NA, ,SHI NAS JI LTAR SKYE ZHE NA, ,JI SRID
RKYEN RNAMS 'TSOGS GYUR PA, ,DE SRID SGYU MA'ANG 'BYUNG BAR
'GYUR, ,

RGYUN RING TZAM GYIS JI LTAR NA, ,SEMS CAN BDEN PAR YOD PA YIN,
,SGYU MA'I SKYES BU BSAD SOGS LA, ,SEMS MED PHYIR NA SDIG MED DE,
,SGYU MA'I SEMS DANG LDAN PA LA, ,BSOD NAMS DANG NI SDIG PA
'BYUNG, ,SNGAGS SOGS RNAMS LA NUS MED PHYIR, ,SGYU MA'I

SEMS NI 'BYUNG BA MED, ,SNA TSOGS RKYEN LAS BYUNG BA YI, ,SGYU MA
DE YANG SNA TSOGS NYID, ,RKYEN GCIG GIS NI KUN NUS PA, ,GANG NA
YANG NI YOD MA YIN, ,GAL TE DON DAM MYA NGAN 'DAS, ,'KHOR BA KUN
RDZOB DE LTA NA, ,SANGS RGYAS KYANG NI 'KHOR 'GYUR BAS, ,BYANG
CHUB

@31B SPYOD PAS CI ZHIG BYA, ,RKYEN RNAMS RGYUN NI MA CHAD NA,
,SGYU MA'ANG LDOG PAR MI 'GYUR GYI, ,RKYEN RNAMS RGYUN NI CHAD
PAS NA, ,KUN RDZOB TU YANG MI 'BYUNG NGO, ,GANG TSE 'KHRUL PA'ANG
YOD MIN NA, ,SGYU MA GANG GIS DMIGS PAR 'GYUR, ,GANG TSE KHYOD LA
SGYU MA NYID, ,MED

NA'ANG DE TSE CI ZHIG DMIGS, ,GAL TE DE NYID DU GZHAN YOD, ,RNAM
PA DE NI SEMS NYID YIN, ,GANG TSE SEMS NYID SGYU MA NA, ,DE TSE
GANG ZHIG GANG GIS MTHONG, ,'JIG RTEN GYI NI MGON POS KYANG,
,SEMS KYIS SEMS MI MTHONG ZHES GSUNGS, ,RAL GRI SO NI RANG LA
RANG, ,

JI LTAR MI GCOD DE BZHIN YID, ,JI LTAR MAR ME RANG GI DNGOS,
,YANG DAG GSAL BAR BYED BZHIN NA, ,MAR ME GSAL BAR BYA MIN TE,
,GANG PHYIR MUN GYIS BSGRIBS PA MED, ,SHEL BZHIN SNGON PO SNGO
NYID LA, ,GZHAN LA LTOS PA YOD MA YIN, ,DE BZHIN 'GA' ZHIG

GZHAN LA NI, ,LTOS DANG LTOS MED PA YANG MTHONG, ,SNGO NYID MIN
LA SNGON POR DE, ,BDAG GIS BDAG NYID BYAS PA MED, ,MAR ME GSAL
BAR BYED DO ZHES, ,SHES PAS SHES TE RJOD BYED NA, ,BLO NI GSAL BA
NYID YIN ZHES, ,GANG GIS SHES NAS DE SKAD BRJOD, ,GANG

TSE 'GAS KYANG MTHONG MIN NA, ,GSAL BA'AM NI MI GSAL BA, ,MO
GSHAM BU MO'I 'GYING BAG BZHIN, ,DE NA BRJOD KYANG DON MED DO,
,GAL TE RANG RIG YOD MIN NA, ,RNAM SHES DRAN PAR JI LTAR 'GYUR,
,GZHAN MYONG BA NA 'BREL PA LAS, ,DRAN 'GYUR BYI BA'I DUG BZHIN
NO,,

RKYEN GZHAN DAG DANG LDAN PA NI, ,MTHONG PHYIR RANG NYID RAB GSAL
NA, ,GRUB PA'I MIG SMAN SBYOR BA LAS, ,BUM MTHONG MIG SMAN NYID
'GYUR MIN, ,JI LTAR MTHONG THOS SHES PA DAG ,'DIR NI DGAG PAR BYA
MIN TE, ,'DIR NI SDUG BSNGAL RGYUR GYUR PA, ,BDEN PAR RTOG PA

BZLOG BYA YIN, ,SEMS LAS SGYU MA GZHAN MIN ZHING, ,GZHAN MIN PAR
YANG MI RTAG NA, ,DNGOS NA JI LTAR DE GZHAN MIN, ,GZHAN MIN ZHE
NA DNGOS POR MED, ,JI LTAR SGYU MA BDEN MIN YANG, ,BLTA BYA DE
BZHIN LTA BYED YID, ,GAL TE 'KHOR BA DNGOS RTEN CAN, ,DE NI

@32A *, ,GZHAN DU MKHA' 'DRAR 'GYUR, ,DNGOS MED DNGOS LA BRTEN
PAS NA, ,BYED DANG LDAN PAR JI LTAR 'GYUR, ,KHYOD KYI SEMS NI
GROGS MED PA, ,GCIG PU NYID DU 'GYUR BA YIN, ,GANG TSE SEMS NI
GZUNG BRAL BA, ,DE TSE THAMS CAD DE BZHIN GSHEGS, ,DE LTA NA YANG

SEMS TZAM DU, ,BRTAGS LA YON TAN CI ZHIG YOD, ,SGYU MA LTA BUR
SHES NA YANG, ,JI LTAR NYON MONGS LDOG 'GYUR TE, ,GANG TSE SGYU
MA'I BUD MED LA, ,DE BYED NYID KYANG CHAGS SKYE 'GYUR, ,DE BYED
PA NI SHES BYA LA, ,NYON MONGS BAG CHAGS MA SPANGS PA, ,DES NA DE
MTHONG BA NA DE,,

STONG NYID BAG CHAGS NYAM CHUNG NYID, ,STONG NYID BAG CHAGS GOMS
PAS NI, ,DNGOS PO'I BAG CHAGS SPONG 'GYUR ZHING, ,CI YANG MED CIS
GOMS PAS NI, ,DE YANG PHYI NAS SPONG BAR 'GYUR, ,GANG TSE GANG
ZHIG MED DO ZHES, ,BRTAG BYA'I DNGOS PO MI DMIGS PA, ,DE TSE
DNGOS

MED RTEN BRAL BA, ,BLO YI MDUN NA JI LTAR GNAS, ,GANG TSE DNGOS
DANG DNGOS MED DAG ,BLO YI MDUN NA MI GNAS PA, ,DE TSE RNAM PA
GZHAN MED PAS, ,DMIGS PA MED PAR RAB TU ZHI, ,YID BZHIN NOR BU
DPAG BSAM SHING, ,JI LTAR RE BA YONGS SKONG BA, ,DE BZHIN GDUL
BYA

SMON LAM GYI, ,DBANG GIS RGYAL BA'I SKUR SNANG NGO, ,DPER NA NAM
MKHA' LDING GI NI, ,MCHOD SDONG BSGRUBS NAS 'DAS GYUR PA, ,DE
'DAS YUN RING LON YANG DE, ,DUG LA SOGS PA ZHI BYED BZHIN, ,BYANG
CHUB SPYOD PA'I RJES MTHUN PAS, ,RGYAL BA'I MCHOD SDONG SGRUB PA

YANG; ,BYANG CHUB SEMS DPA' MYA NGAN LAS, ,'DAS KYANG DON RNAMS
THAMS CAD MDZAD, ,SEMS MED PA LA MCHOD BYAS PAS, ,JI LTAR 'BRAS
BUR LDAN PAR 'GYUR, ,GANG PHYIR BZHUGS PA'AM MYA NGAN 'DAS,
,MTSUNGS PA NYID DU BSHAD PHYIR RO, ,KUN RDZOB BAM NI DE NYID

DU'ANG, ,RUNG STE DER 'BRAS LUNG LAS YIN, ,DPER NA BDEN PA'I
SANGS RGYAS LA, ,JI LTAR 'BRAS BUR BCAS PA BZHIN, ,BDEN PA MTHONG
BAS GROL 'GYUR GYI, ,STONG NYID MTHONG BAS CI ZHIG BYA, ,GANG
PHYIR LUNG LAS LAM 'DI NI, ,MED PAR BYANG CHUB MED PAR GSUNGS,
,GAL TE

@32B THEG CHEN MA GRUB NA, ,KHYOD KYI LUNG NI JI LTAR GRUB, ,GANG
PHYIR GNYIS KA LA 'DI GRUB, ,DANG PO KHYOD LA 'DI MA GRUB, ,RKYEN
GANG GIS NI DER YID CHES, ,DE NI THEG CHEN LA YANG MTSUNGS,
,GZHAN GNYIS 'DOD PAS BDEN NA NI, ,RIG BYED SOGS KYANG BDEN PAR
'GYUR, ,

THEG CHEN RTZOD BCAS PHYIR ZHE NA, ,LUNG LA MU STEGS PA RNAMS
DANG, ,LUNG GZHAN LA YANG RANG GZHAN DAG ,RTZOD BCAS YIN PHYIR
DOR BYAR 'GYUR, ,BSTAN RTZA DGE SLONG NYID YIN NA, ,DGE SLONG
NYID KYANG DKA' BAR GNAS, ,SEMS NI DMIGS DANG BCAS RNAMS KYI,
,MYA

NGAN 'DAS PA'ANG DKA' BAR GNAS, ,NYON MONGS SPANGS PAS GROL NA
DE'I, ,DE MA THAG TU DER 'GYUR RO, ,NYON MONGS MED KYANG DE DAG
LA, ,LAS KYI NUS PA MTHONG BA YIN, ,RE ZHIG NYER LEN SRED PA NI,
,MED CES NGES PA NYID CE NA, ,SRED DE NYON MONGS CAN MIN YANG, ,

KUN RMONGS BZHIN DU CI STE MED, ,TSOR BA'I RKYEN GYIS SRED PA
YIN, ,TSOR BA DE DAG LA YANG YOD, ,DMIGS PA DANG NI BCAS PA'I
SEMS, ,'GA' ZHIG LA NI GNAS PAR 'GYUR, ,STONG NYID DANG NI BRAL
BA'I SEMS, ,'GAGS PA SLAR YANG SKYE 'GYUR TE, ,'DU SHES

MED PA'I SNYOMS 'JUG BZHIN, ,DES NA STONG NYID BSGOM PAR BYA,
,NGAG GANG MDO SDE LA 'JUG DE, ,GAL TE SANGS RGYAS GSUNGS 'DOD
NA, ,THEG CHEN PHAL CHER KHYED CAG GI ,MDO DANG MTSUNGS 'DOD MIN
NAM CI, ,GAL TE MA GTOGS GCIG GIS NI, ,THAMS

CAD SKYON DANG BCAS 'GYUR NA, ,MDO MTSUNGS GCIG GIS THAMS CAD NI,
,RGYAL BAS GSUNGS PA CIS MA YIN, ,NGAG GANG 'OD SRUNGS CHEN PO
LA, ,SOGS PAS GTING DPOGS MA GYUR PA, ,DE NI KHYOD KYIS MA RTOGS
PAS, ,GZUNG BYA MIN PAR SU ZHIG BYED, ,RMONGS

PAS SDUG BSNGAL CAN DON DU, ,CHAGS DANG 'JIGS MTHA' LAS GROL BA,
,'KHOR BAR GNAS PA GRUB 'GYUR BA, ,'DI NI STONG NYID 'BRAS BU
YIN, ,DE LTAR STONG PA NYID PHYOGS LA, ,SUN 'BYIN PA NI 'THAD MA
YIN, ,DES NA THE TSOM MI ZA BAR, ,STONG PA NYID NI BSGOM PAR BYA, ,

@33A *, ,NYON MONGS SHES BYA'I SGRIB PA YI, ,MUN PA'I GNYEN PO
STONG PA NYID, ,MYUR DU THAMS CAD MKHYEN 'DOD PAS, ,DE NI JI LTAR
SGOM MI BYED, ,DNGOS GANG SDUG BSNGAL SKYED BYED PA, ,DE LAS
SKRAG PA SKYE 'GYUR NA, ,STONG NYID SDUG BSNGAL ZHI BYED PA, ,

DE LA 'JIGS PA JI LTAR SKYE, ,GAL TE BDAG 'GA' YOD NA NI, ,CI
YANG RUNG LAS 'JIGS 'GYUR NA, ,BDAG NYID 'GA' YANG YOD MIN PAS,
,'JIGS PAR 'GYUR BA SU ZHIG YIN, ,SO DANG SKRA SEN BDAG MA YIN,
,BDAG NI RUS PA KHRAG MA YIN, ,SNABS MIN

PA DKAN MA YIN TE, ,CHU SER DANG NI RNAG KYANG MIN, ,BDAG NI ZHAG
DANG RDUL MIN TE, ,GLO MCHIN DAG KYANG BDAG MA YIN, ,NANG KHROL
GZHAN YANG BDAG MIN TE, ,BDAG NI PHYI SA GCIN MA YIN, ,SHA DANG
PAGS PA BDAG MIN TE, ,DROD DANG RLUNG YANG BDAG MA YIN, ,BU

GA BDAG MIN RNAM KUN DU, ,RNAM SHES DRUG KYANG BDAG MA YIN, ,GAL
TE SGRA YI SHES RTAG NA, ,THAMS CAD TSE NA SGRA 'DZIN 'GYUR,
,SHES BYA MED NA CI ZHIG RIG ,GANG GIS SHES PA ZHES RJOD BYED,
,GAL TE SHES MED SHES YIN NA, ,SHING YANG SHES PAR THAL BAR

'GYUR; ,DES NA SHES BYA NYER GNAS PA, ,MED PAR SHES PA MED CES
NGES, ,DE NYID KYIS NI GZUGS SHES NA, ,DE TSE THOS PA'ANG CI STE
MIN, ,GAL TE SGRA MI NYE PHYIR NA, ,DES NA DE YI SHES PA'ANG MED,
,SGRA 'DZIN RANG BZHIN GANG YIN PA, ,DE GZUGS 'DZIN PAR JI LTAR

'GYUR; ,GCIG NI PHA DANG BU NYID DU, ,BRTAGS YIN YANG DAG NYID
MIN TE, ,'DI LTAR SNYING STOBS RDUL DANG NI, ,MUN PA BU MIN PHA
YANG MIN, ,DE NI SGRA 'DZIN DANG LDAN PA'I, ,RANG BZHIN DU NI
MTHONG MA YIN, ,GAR MKHAN LTA BUR TSUL GZHAN GYIS, ,DE NYID

MTHONG NA DE RTAG MIN, ,GAL TE TSUL GZHAN DE NYID NA, ,GCIG NYID
DE NI SNGON MED GCIG ,GAL TE TSUL GZHAN BDEN MIN NA, ,DE YI RANG
GI RANG BZHIN SMROS, ,SHES NYID CE NA DE LTA NA, ,SKYES KUN GCIG
TU THAL BAR 'GYUR, ,SEMS PA SEMS MED DE DAG

@33B KYANG; ,GCIG 'GYUR GANG PHYIR YOD NYID MTSUNGS, ,GANG TSE
BYE BRAG PHYIN CI LOG ,DE TSE 'BRA BA'I RTEN GANG YIN, ,SEMS MED
PA YANG BDAG MIN TE, ,SEMS MED NYID PHYIR BUM SOGS BZHIN, ,'ON TE
SEMS DANG LDAN PA'I PHYIR, ,SHES NA MI SHES

'JIG PAR THAL, ,JI STE BDAG LA 'GYUR MED NA, ,SEMS PAS DE LA CI
ZHIG BYAS, ,DE LTAR SHES MED BYA BRAL BA, ,NAM MKHA' BDAG TU BYAS
PAR 'GYUR, ,GAL TE BDAG NI YOD MIN NA, ,LAS 'BRAS 'BREL PA RIGS
MIN TE, ,LAS BYAS NAS NI ZHIG

PAS NA, ,SU YI LAS SU 'GYUR ZHE NA, ,BYA BA 'BRAS BZHI THA DAD
DANG, ,DE BDAG BYED PA MED PAR YANG, ,YU BU GNYI GA LA GRUB PAS,
,'DIR BRTZAD DON MED MA YIN NAM, ,RGYU LDAN 'BRAS BU DANG BCAS
ZHES, ,MTHONG BA 'DI NI SRID MA YIN, ,RGYUD

GCIG LA NI BRTEN NAS SU, ,BYED PO SPYOD PO ZHES BYAR BSTAN, ,'DAS
DANG MA 'ONGS PA YI SEMS, ,BDAG MIN DE NI MED PA'I PHYIR, ,'ON TE
SKYES SEMS BDAG YIN NA, ,DE ZHIG NA YANG BDAG MED DO, ,DPER NA
CHU SHING SDONG PO DAG ,CHA SHAS PHYE NA

'GA' MED PA, ,DE BZHIN RNAM PAR DPYAD PA YIS, ,BTZAL NA BDAG
KYANG YANG DAG MIN, ,GAL TE SEMS CAN YOD MIN NA, ,SU LA SNYING
RJE BYA ZHE NA, ,'BRAS BU'I DON DU KHAS BLANGS PA'I, ,RMONGS PAS
BRTAGS PA GANG YIN PA'O, ,SEMS CAN MED

'BRAS SU YI YIN, ,BDEN TE 'ON KYANG RMONGS LAS 'DOD, ,SDUG BSNGAL
NYE BAR ZHI DON DU, ,'BRAS BU'I RMONGS PA BZLOG MI BYA, ,SDUG
BSNGAL RGYU YI NGA RGYAL NI, ,BDAG TU RMONGS PAS 'PHEL BAR 'GYUR,
,DE LAS KYANG BZLOG MED CE NA, ,BDAG MED BSGOM

PA MCHOG YIN NO, ,LUS NI RKANG PA BYIN PA MIN, ,BRLA DANG RKED
PA'ANG LUS MA YIN, ,LTO DANG RGYAB KYANG LUS MIN TE, ,BRANG DANG
DPUNG PA'ANG LUS MA YIN, ,RTZIB LOGS LAG PA'ANG LUS MIN TE,
,MTSAN KHUNG PHRAG PA'ANG LUS MA YIN, ,NANG KHROL RNAMS

@34A *, ,KYANG DE MIN LA, ,MGO DANG MGRIN PA'ANG LUS MIN NA, ,'DI
LA LUS NI GANG ZHIG YIN, ,GAL TE LUS 'DI THAMS CAD LA, ,PHYOGS RE
YIS NI GNAS GYUR NA, ,CHA RNAMS CHA LA GNAS GYUR MOD, ,DE RANG
NYID NI GANG LA GNAS, ,

GAL TE BDAG NYID KUN GYI LUS, ,LAG SOGS RNAMS LA GNAS NA NI, ,LAG
SOGS DE DAG JI SNYED PA, ,DE SNYED KYI NI LUS SU 'GYUR, ,PHYI
DANG NANG NA LUS MED NA, ,JI LTAR LAG SOGS LA LUS YOD, ,LAG SOGS
RNAMS LAS GZHAN MED NA, ,

DE NI JI LTAR YOD PA YIN, ,DES NA LUS MED LA SOGS LA, ,RMONGS PA
YIS NI LUS BLOR 'GYUR, ,DBYIBS SU BKOD PA'I KHYAD PAR GYIS, ,THO
YOR LA NI MI BLO BZHIN, ,JI SRID RKYEN TSOGS DE SRID DU, ,LUS NI
SKYES BU LTAR SNANG BA, ,DE BZHIN JI SRID

LAG SOGS LA, ,DE YOD DE SRID DE LUS SNANG, ,DE BZHIN SOR MO'I
TSOGS YIN PHYIR, ,LAG PA'ANG GANG ZHIG YIN PAR 'GYUR, ,DE YANG
TSIGS KYI TSOGS YIN PHYIR, ,TSIGS KYANG RANG GI CHA PHYE BAS,
,CHA YANG RDUL DU PHYE BAS TE, ,RDUL DE'ANG

PHYOGS CHA'I DBYE BA YIS, ,PHYOGS DBYE'ANG CHA SHAS DANG BRAL
PHYIR, ,MKHA' BZHIN DES NA RDUL YANG MED, ,DE LTAR RMI LAM LTA BU
YI, ,GZUGS LA DPYOD LDAN SU ZHIG CHAGS, ,GANG TSE DE LTAR LUS MED
PA, ,DE TSE SKYES GANG BUD MED GANG, ,SDUG

BSNGAL DE NYID DU YOD NA, ,CI STE RAB DGA' LA MI GNOD, ,BDEN MYA
NGAN GDUNG SOGS LA, ,ZHIM SOGS CI STE DGA' MI BYED, ,STOBS DANG
LDAN PAS ZIL MNAN PHYIR, ,GAL TE DE MYONG MA YIN NA, ,GANG ZHIG
NYAMS MYONG BDAG NYID MIN, ,DE NA TSOR BA JI

LTAR YIN, ,SDUG BSNGAL PHRA MO NYID DU YOD, ,'DI YI RAGS PA BSAL
MIN NAM, ,DE NI DE LAS GZHAN DGA' TZAM, ,ZHE NA PHRA NYID DE YANG
DE'I, ,GAL TE 'GAL RKYEN SKYES PAS NA, ,SDUG BSNGAL SKYES PA MIN
NA NI, ,TSOR BAR RTOG PA MNGON ZHEN [*ZHE NA?] NYID, ,YIN

@34B ZHES BYA BAR GRUB MIN NAM, ,DE NYID PHYIR NA 'DI YI NI,
,GNYEN PO RNAM DPYOD 'DI BSGOM STE, ,RNAM BRTAGS ZHING LAS BYUNG
BA YI, ,BSAM GTAN RNAL 'BYOR PA YI ZAS, ,GAL TE DBANG DON PAR
BCAS NA, ,DE DAG GANG DU PHRAD PAR 'GYUR, ,

BAR MED NA YANG GCIG NYID DE, ,GANG ZHIG GANG DANG PHRAD PAR
'GYUR, ,RDUL PHRAN RDUL PHRAN LA 'JUG MED, ,DE NI SKABS MED MNYAM
PA YIN, ,MA ZHUGS PA LA 'DRE MED CING, ,MA 'DRES PA LA PHRAD PA
MED, ,CHA MED PA LA'ANG PHRAD PA ZHES, ,BYA

BA JI LTAR 'THAD PAR 'GYUR, ,PHRAD PA DANG NI CHA MED PAR, ,GAL
TE MTHONG NA BSTAN PAR GYIS, ,RNAM SHES LUS MED PA LA NI, ,PHRAD
PA 'THAD PA MA YIN NYID, ,TSOGS PA'ANG DNGOS PO MED PHYIR TE,
,SNGAR NI JI LTAR RNAM DPYAD BZHIN, ,DE LTAR

REG PA YOD MIN NA, ,TSOR BA GANG LAS 'BYUNG BAR 'GYUR, ,NGAL 'DI
CI YI DON DU YIN, ,GANG GIS GANG LA GNOD PAR 'GYUR, ,GANG TSE
TSOR PO 'GA' MED CING, ,TSOR BA'ANG YOD PA MA YIN PA, ,DE TSE
GNAS SKABS 'DI MTHONG NAS, ,SRED PA CI

PHYIR LDOG MI 'GYUR, ,MTHONG BA'AM NI REG PA YANG, ,RMI LAM SGYU
'DRA'I BDAG NYID KYIS, ,SEMS DANG LHAN CIG SKYES PA'I PHYIR,
,TSOR BA DE YIS MTHONG MA YIN, ,SNGAR DANG PHYI MAR SKYES PAS
KYANG, ,DRAN PAR 'GYUR GYI MYONG MA YIN, ,RANG GIS BDAG

NYID MYONG MIN LA, ,GZHAN DAG GIS KYANG MYONG MA YIN, ,TSOR BA
'GA' YANG YOD MIN TE, ,DES NA TSOR BA DE NYID MIN, ,DE LTAR BDAG
MED TSOGS 'DI LA, ,'DI YIS CI STE GNOD PAR BYA, ,YID NI DBANG
RNAMS LA MI GNAS, ,GZUGS SOGS LA

MIN BAR NA'ANG MIN, ,NANG YANG SEMS MIN PHYI MIN ZHING, ,GZHAN DU
YANG NI RNYED MA YIN, ,GANG ZHIG LUS MIN GZHAN DU MIN, ,'DRES MIN
LOGS SU'ANG 'GAR MED PA, ,DE NI CUNG ZAD MIN DE'I PHYIR, ,SEMS
CAN RANG BZHIN MYA NGAN 'DAS, ,SHES BYA

@35A *, ,LAS SNGAR SHES YOD NA, ,DE NI CI LA DMIGS NAS SKYE,
,SHES DANG SHES BYA LHAN CIG NA, ,DE NI CI LA DMIGS NAS SKYE,
,'ON TE SHES BYA'I PHYIS YOD NA, ,DE TSE SHES PA GANG LAS SKYE,
,DE LTAR CHOS RNAMS THAMS CAD KYI, ,SKYE BA RTOGS PAR

'GYUR MA YIN, ,GAL TE DE LTAR KUN RDZOB MED, ,DE LA BDEN GNYIS GA
LA YOD, ,DE YANG KUN RDZOB GZHAN GYIS NA, ,SEMS CAN MYA NGAN GA
LA 'DA', ,'DI NI GZHAN SEMS RNAM RTOG STE, ,DE NI RANG GI KUN
RDZOB MIN, ,PHYIS DE NGES NA DE YOD DE, ,

MIN NA KUN RDZOB MED PA NYID, ,RTOG DANG BRTAG PAR BYA BA DAG
,GNYIS PO PHAN TSUN BRTEN PA YIN, ,JI LTAR GRAGS PA LA BRTEN NAS,
,RNAM PAR DPYAD PA THAMS CAD BRJOD, ,GANG TSE RNAM PAR DPYAD PA
YI, ,RNAM DPYOD KYIS NI DPYOD BYED NA, ,

DE TSE RNAM DPYOD DE YANG NI, ,RNAM DPYOD PHYIR NA THUG PA MED,
,DPYAD BYA RNAM PAR DPYAD BYAS NA, ,RNAM DPYOD LA NI RTEN YOD
MIN, ,RTEN MED PHYIR NA MI SKYE STE, ,DE YANG MYA NGAN 'DAS PAR
BRJOD, ,GANG GI LTAR NA 'DI GNYIS BDEN, ,DE NYID SHIN TU

DKA' BAR GNAS, ,GAL TE SHES DBANG LAS DON GRUB, ,SHES YOD NYID LA
RTEN CI YOD, ,'ON TE SHES BYA LAS SHES GRUB, ,SHES BYA YOD LA
RTEN CI YOD, ,DE STE PHAN TSUN DBANG GIS YOD, ,GNYI GA YANG NI
MED PAR 'GYUR, ,GAL TE BU MED PHA

MIN NA, ,BU NYID GANG LAS BYUNG BA YIN, ,BU MED PAR NI PHA MED
PA, ,DE BZHIN DE GNYIS MED PA NYID, ,MYU GU SA BON LAS SKYE
ZHING, ,SA BON DE NYID KYIS RTOGS BZHIN, ,SHES BYA LAS SKYES SHES
PA YIS, ,DE YOD PA NI CIS MI RTOGS, ,MYU GU

LAS GZHAN SHES PA YIS, ,SA BON YOD CES RTOGS 'GYUR NA, ,GANG
PHYIR SHES BYA DE RTOGS PA, ,SHES PA YOD NYID GANG LAS RTOGS, ,RE
ZHIG 'JIG RTEN MNGON SUM GYIS, ,RGYU RNAMS THAMS CAD MTHONG BA
YIN, ,PADMA'I SDONG BU SOGS DBYE NI, ,RGYU

@35B YI DBYE BAS BSKYED PA YIN, ,RGYU DBYE GANG GIS BYAS ZHE NA,
,SNGAR GYI RGYU DBYE NYID LAS SO, ,CI PHYIR RGYU YIS 'BRAS SKYED
NUS, ,SNGAR GYI RGYU YI MTHU NYID LAS, ,DBANG PHYUG 'GRO BA'I
RGYU YIN NA, ,RE ZHIG DBANG PHYUG GANG YIN SMROS, ,'BYUNG RNAMS
ZHE NA DE LTA

MOD; ,MING TZAM LA YANG CI ZHIG NGAL, ,'ON KYANG SA SOGS DU MA
DANG, ,MI RTAG G-YO MED LHA MIN ZHING, ,'GOM BYA NYID DANG MI
GTZANG BAS, ,DE NI DBANG PHYUG NYID MA YIN, ,DBANG PHYUG MKHA'
MIN G-YO MED PHYIR, ,BDAG MIN SNGAR NI BKAG ZIN

PHYIR; ,BSAM MIN PA YI BYED PO YANG, ,BSAM MIN BRJOD PAS CI ZHIG
BYA, ,DES BSKYED 'DOD PA'ANG GANG ZHIG YIN, ,BDAG NI DE DANG SA
SOGS DANG, ,DBANG PHYUG NGO BO'ANG RTAG MIN NAM, ,SHES PA SHES
BYA LAS SKYE DANG, ,THOG MED BDE SDUG LAS LAS YIN, ,

DE YIS GANG ZHIG BSKYED PA SMROS, ,RGYU LA THOG MA YOD MIN NA,
,'BRAS BU'I THOG MA GA LA YOD, ,RTAG TU CI PHYIR BYED MIN TE, ,DE
NI GZHAN LA LTOS PA MIN, ,DES BYAS MIN GZHAN YOD MIN NA, ,DES 'DI
GANG LA LTOS PAR 'GYUR, ,GAL TE LTOS NA TSOGS PA NYID, ,

RGYU YIN 'GYUR GYI DBANG PHYUG MIN, ,TSOGS NA MI SKYE DBANG MED
CING, ,DE MED PAR NI SKYE DBANG MED, ,GAL TE DBANG PHYUG MI 'DOD
BZHIN, ,BYED NA GZHAN GYI DBANG DU THAL, ,'DOD NA'ANG 'DOD LA RAG
LAS 'GYUR, ,BYED NA'ANG DBANG PHYUG GA LA YIN, ,GANG

DAG RDUL PHRAN RTAG SMRA BA, ,DE DAG KYANG NI SNGAR BZLOG ZIN,
,GTZO BO RTAG PA 'GRO BA YI, ,RGYU YIN PAR NI GRANGS CAN 'DOD,
,SNYING STOBS RDUL DANG MUN PA ZHES, ,BYA BA'I YON TAN MNYAM GNAS
NI, ,GTZO BO ZHES BYAR RAB BRJOD DE, ,MI MNYAM 'GRO BA YIN

PAR BRJOD, ,GCIG LA RANG BZHIN GSUM NYID NI, ,RIGS MIN DES NA DE
YOD MIN, ,DE BZHIN YON TAN YOD MIN TE, ,DE YANG SO SOR RNAM GSUM
PHYIR, ,YON TAN MED NA SGRA SOGS KYANG, ,YOD NYID SHIN TU RGYANG
RING 'GYUR, ,SEMS MED GOS LA SOGS

@36A *, ,PA LA, ,BDE SOGS YOD PA SRID PA'ANG MIN, ,DNGOS RNAMS DE
RGYU'I RANG BZHIN NA, ,DNGOS PO RNAM DPYAD MA ZIN NAM, ,KHYOD KYI
RGYU YANG BDE SOGS NYID, ,DE LAS SNAM SOGS 'BYUNG BA'ANG MED,
,SNAM SOGS LAS NI BDE SOGS YIN, ,

DE MED PHYIR NA BDE SOGS MED, ,BDE SOGS RTAG PA NYID DU YANG,
,NAM YANG DMIGS PA YOD MA YIN, ,BDE SOGS GSAL BA YOD NYID NA,
,MYONG BA CI PHYIR 'DZIN MA YIN, ,DE NYID PHRA MOR GYUR NA DE,
,RAGS DANG PHRA BA'ANG JI LTAR YIN, ,RAGS PA DOR NAS PHRA

GYUR PAS, ,PHRA RAGS DE DAG MI RTAG NYID, ,DE BZHIN DNGOS PO
THAMS CAD NI, ,MI RTAG NYID DU CIS MI 'DOD, ,RAGS PA BDE LAS
GZHAN MIN NA, ,BDE BA GSAL BA MI RTAG NYID, ,GAL TE MED PA 'GA'
YANG NI, ,SKYE MIN MED PHYIR ZHES 'DOD NA, ,

GSAL BA MED PA SKYE BAR NI, ,KHYOD MI 'DOD KYANG GNAS PA NYID,
,GAL TE RGYU LA 'BRAS GNAS NA, ,ZAN ZA MI GTZANG ZA BAR 'GYUR,
,RAS KYI RIN GYIS RAS BAL GYI, ,SA BON NYOS LA BGO BAR GYIS,
,'JIG RTEN RMONGS PAS MA MTHONG NA, ,DE NYID SHES

KYIS BZHAG DE NYID, ,SHES DE 'JIG RTEN LA YANG NI, ,YOD PAS CI
STE MTHONG MA YIN, ,'JIG RTEN TSAD MA NYID MIN NA, ,GSAL BA
MTHONG BA'ANG BDEN MA YIN, ,GAL TE TSAD MA TSAD MIN NA, ,DES
GZHAL BRDZUN PAR MI 'GYUR RAM, ,DE NYID DU

NA STONG PA NYID, ,SGOM PA DE PHYIR MI 'THAD 'GYUR, ,BRTAGS PA'I
DNGOS LA MA REG PAR, ,DE YI DNGOS MED 'DZIN MA YIN, ,DE PHYIR
BRDZUN PA'I DNGOS GANG YIN, ,DE YI DNGOS MED GSAL BAR BRDZUN,
,DES NA RMI LAM BU SHI LA, ,DE MED SNYAM

PA'I RNAM RTOG NI, ,DE YOD RNAM PAR RTOG PA YI, ,GEGS YIN DE YANG
BRDZUN PA YIN, ,DE BAS DE LTAR RNAM DPYAD PAS, ,'GA' YANG RGYU
MED YOD MA YIN, ,SO SO BA'AM 'DUS PA YI, ,RKYEN RNAMS LA YANG
GNAS MA YIN, ,GZHAN NAS 'ONGS

@36B PA'ANG MA YIN LA, ,GNAS PA MA YIN 'GRO MA YIN, ,RMONGS PAS
BDEN PAR GANG BYAS 'DI, ,SGYU MA LAS NI KHYAD CI YOD, ,SGYU MAS
SPRUL PA GANG YIN DANG, ,RGYU RNAMS KYIS NI GANG SPRUL PA, ,DE NI
GANG NAS 'ONGS GYUR CING, ,GANG DU 'GRO BA'ANG BRTAG

PAR GYIS, ,GANG ZHIG GANG NI NYE BA YIS, ,MTHONG GYUR DE MED NA
MIN PA, ,BCOS SU GZUGS BRNYAN DANG MTSUNGS PA, ,DE LA BDEN NYID
JI LTAR YOD, ,DNGOS PO YOD PAR GYUR PA LA, ,RGYU YIS DGOS PA CI
ZHIG YOD, ,'ON TE DE NI MED NA YANG, ,

RGYU YIS DGOS PA CI ZHIG YOD, ,BYE BA BRGYA PHRAG RGYU YIS KYANG,
,DNGOS PO MED PA BSGYUR DU MED, ,GNAS SKABS DE DNGOS JI LTAR YIN,
,DNGOS 'GYUR GZHAN YANG GANG ZHIG YIN, ,MED TSE DNGOS YOD SRID
MIN NA, ,DNGOS PO YOD PAR NAM ZHIG 'GYUR, ,

DNGOS PO SKYES PAR MA GYUR PAR, ,DNGOS MED DE NI 'BRAL MI 'GYUR,
,DNGOS MED DANG NI MA BRAL NA, ,DNGOS PO YOD PA'I SKABS MI SRID,
,DNGOS PO'ANG MED PAR 'GYUR MIN TE, ,RANG BZHIN GNYIS SU THAL
'GYUR PHYIR, ,DE LTAR 'GAG PA YOD MIN

ZHING; ,DNGOS PO'ANG YOD MIN DE YI PHYIR, ,'GRO BA 'DI DAG THAMS
CAD NI, ,RTAG TU MA SKYES MA 'GAGS NYID, ,'GRO BA RMI LAM LTA BU
STE, ,RNAM PAR DPYAD NA CHU SHING 'DRA, ,MYA NGAN 'DAS DANG MA
'DAS PA'ANG, ,DE NYID DU NA KHYAD PAR MED, ,DE LTAR

STONG PA'I DNGOS RNAMS LA, ,THOB PA CI YOD SHOR CI YOD, ,GANG GIS
RIM GRO BYAS PA'AM, ,YONGS SU BRNYAS PA'ANG CI ZHIG YOD, ,BDE
BA'ANG SDUG BSNGAL GANG LAS YIN, ,MI DGAR CI YOD DGAR CI YOD, ,DE
NYID DU NI BTZAL BYAS NA, ,GANG ZHIG

SRED CING GANG LA SRED, ,DPYAD NA GSON PO'I 'JIG RTEN 'DI, ,GANG
ZHIG 'DIR NI 'CHI 'GYUR TE, ,'BYUNG 'GYUR GANG YIN BYUNG GYUR
GANG, ,GNYEN DANG BSHES KYANG GANG ZHIG YIN, ,THAMS CAD NAM MKHA'
'DRA BAR NI, ,BDAG 'DRAS YONGS SU GZUNG

@37A *, ,BAR GYIS, ,BDAG NYID BDE BAR 'DOD RNAMS NI, ,'THAB DANG
SPRO BA'I RGYU DAG GIS, ,RAB TU 'KHRUG DANG DGA' BAR BYED, ,MYA
NGAN 'BAD RTZOL RTZOD PA DANG, ,PHAN TSUN GCOD DANG 'BIGS PA
DANG, ,SDIG DAG GIS NI TSIGS CHEN 'TSO,,

BDE 'GROR YANG DANG YANG 'ONGS TE, ,BDE BA MANG PO SPYAD SPYOD
NAS, ,SHI NAS NGAN SONG SDUG BSNGAL NI, ,YUN RING MI BZAD RNAMS
SU LTUNG, ,SRID PA NA NI G-YANG SA MANG, ,DER NI DE NYID MIN 'DI
'DRA, ,DER YANG PHAN TSUN 'GAL BAS NA, ,SRID NA DE NYID

'DI 'DRA MED, ,DE YANG DPE MED MI BZAD PA'I, ,SDUG BSNGAL RGYA
MTSO MTHA' LAS 'DAS, ,DER NI DE LTAR STOBS CHUNG ZHING, ,DER NI
TSE YANG THUNG BA NYID, ,DER YANG GSON DANG NAD MED KYI, ,BYED
DANG BKRES NA'I NGAL BA DANG, ,GNYID DANG 'TSE DANG DE BZHIN

DU; ,BYIS DANG 'GROGS PA DON MED KYIS, ,TSE NI DON MED MYUR 'DA'
YI, ,RNAM DPYOD SHIN TU RNYED PAR DKA', ,DER YANG RNAM G-YENG
GOMS PA NI, ,BZLOG PA'I THABS NI GA LA YOD, ,DER YANG NGAN SONG
CHEN POR NI, ,LTUNG PHYIR BDUD NI BRTZON PAR BYED, ,DER

NI LOG PA'I LAM MANG ZHING, ,THE TSOM LAS KYANG BRGAL DKA' STE,
,SLAR YANG DE LA BRNYED DKA' ZHING, ,SANGS RGYAS 'BYUNG RNYED
SHIN TU DKA', ,NYON MONGS CHU BO SPANG DKA' STE, ,AE MA SDUG
BSNGAL BRGYUD PAR GYUR, ,DE LTAR SHIN TU SDUG BSNGAL YANG, ,RANG

SDUG MI MTHONG GANG YIN PA, ,SDUG BSNGAL CHU BOR GNAS 'DI DAG
,KYI HUD MYA NGAN BYA BAR 'OS, ,DPER NA 'GA' ZHIG YANG YANG
KHRUS, ,BYAS TE YANG YANG MER 'JUG PA, ,DE LTAR SHIN TU SDUG
BSNGAL BAR, ,GNAS KYANG BDAG NYID BDER RLOM BZHIN, ,DE LTAR RGA
DANG

'CHI MED PA, ,BZHIN DU SPYOD PAS GNAS RNAMS LA, ,DANG PO NYID DU
BSAD BYAS NAS, ,NGAN SONG LTUNG BA MI BZAD 'ONG, ,DE LTAR SDUG
BSNGAL MES GDUNGS LA, ,BSOD NAMS SPRIN LAS LEGS 'KHRUNGS PA'I,
,RANG GI BDE BA'I TSOGS CHAR GYIS, ,ZHI BYED PAR

@37B BDAG NAM ZHIG 'GYUR, ,NAM ZHIG DMIGS PA MED TSUL DU, ,GUS
PAS BSOD NAMS TSOGS BSAGS TE, ,DMIGS PAS PHUNG BAR 'GYUR RNAMS
LA, ,STONG PA NYID NI STON PAR 'GYUR, ,BYANG CHUB SEMS DPA'I
SPYOD PA LA 'JUG PA LAS, SHES RAB KYI PHA

ROL TU PHYIN PA'I LE'U STE DGU PA'O,, ,,BDAG GIS BYANG CHUB SPYOD
PA LA, ,'JUG PA RNAM PAR BRTZAMS PA YI, ,DGE BA GANG DES 'GRO BA
KUN, ,BYANG CHUB SPYOD LA 'JUG PAR SHOG ,PHYOGS RNAMS KUN NA LUS
DANG SEMS, ,SDUG BSNGAL

NAD PA JI SNYED PA, ,DE DAG BDAG GI BSOD NAMS KYIS, ,BDE DGA'
RGYA MTSO THOB PAR SHOG ,DE DAG 'KHOR BA JI SRID DU, ,NAM YANG
BDE LAS NYAMS MA GYUR, ,'GRO BAS BYANG CHUB SEMS DPA' YI, ,BDE BA
RGYUN MI 'CHAD THOB SHOG ,'JIG RTEN KHAMS NA

DMYAL BA DAG ,GANG DAG JI SNYED YOD PA RNAMS, ,DE DAG TU NI LUS
CAN RNAMS, ,BDE CAN BDE BAS DGA' BAR SHOG ,GRANG BAS NYAM THAG
DRO THOB SHOG ,BYANG CHUB SEMS DPA'I SPRIN CHEN LAS, ,BYUNG BA'I
CHU BO MTHA' YAS KYIS, ,TSA BAS NYAM THAG

BSIL BAR SHOG ,RAL GRI LO MA'I NAGS TSAL YANG, ,DE LA TZANDAN
NAGS STUG SHOG ,SHAL MA RI YI SDONG PO YANG, ,DPAG BSAM SHING DU
'KHRUNGS PAR SHOG ,'THING RIL NGUR PA DAG DANG NGANG PA DANG,
,BZHAD SOGS SKAD SNYAN 'BYIN PAS MDZES GYUR CIG ,

PADMA DRI BSUNG CHE LDAN MTSO DAG GIS, ,DMYAL BA'I SA PHYOGS DAG
NI NYAMS DGAR SHOG ,SOL PHUNG DE DAG RIN CHEN PHUNG POR GYUR, ,SA
BSREGS SHEL GYI SA GZHI BSTAR BAR SHOG ,BSDUS 'JOMS RI BO RNAMS
KYANG MCHOD PA YI, ,GZHAL

MED KHANG GYUR BDE GSHEGS GANG BAR SHOG ,MDAG MA RDO BSREGS MTSON
GYI CHAR PA DAG ,DENG NAS BZUNG STE ME TOG CHAR PAR GYUR, ,PHAN
TSUN MTSON GYIS 'DEBS PA DE YANG NI, ,DENG NAS RTZE PHYIR ME TOG
'PHEN PAR SHOG ,CHU BO RAB MED ME

@38A *, ,DONG 'DRA NANG BYING BA DAG ,SHA KUN ZHIG GYUR RUS GONG
ME TOG KUNDA'I MDOG ,BDAG GI DGE BA'I STOBS KYIS LHA YI LUS THOB
NAS, ,LHA MO RNAMS DANG LHAN CIG DAL GYIS 'BAB GNAS SHOG ,CI
PHYIR 'DIR NI GSHIN RJE'I MI DANG

KHRA DANG BYA RGOD MI BZAD RNAMS SKRAG BYED, ,KUN NAS MUN BSAL
BDE DGA' BSKYED PA'I MTHU BZANG 'DI KO SU YI MTHU SNYAM STE,
,GYEN DU BLTAS NA NAM MKHA'I DKYIL NA PHYAG NA RDO RJE 'BAR BA
BZHUGS MTHONG NAS, ,RAB TU DGA' BA'I SHUGS KYIS SDIG DANG BRAL

NAS DE DANG LHAN CIG 'GRO BAR SHOG ,ME TOG CHAR PA SPOS CHU DANG
'DRES BABS PA YIS, ,DMYAL BA'I ME MDAG CHIL CHIL GSOD PAR MTHONG
GYUR NAS, ,GLO BUR BDE BAS TSIM PA 'DI CI BSAM PA DANG, ,SEMS
DMYAL RNAMS KYIS PHYAG NA

PADMA MTHONG BAR SHOG ,GROGS DAG 'JIGS PA BOR LA RINGS PAR TSUR
SHOG 'U BU'I THAD DU NI, ,GANG GI MTHU YIS SDUG BSNGAL KUN BRAL
DGA' BA'I SHUGS PHYIN LA, ,'GRO BA KUN NAS YONGS SKYOB BYANG CHUB
SEMS DANG BRTZE BA SKYES GYUR PA, ,

GZHON NU ZUR PHUD CAN 'BAR 'JIGS PA MED PAR BYED PA CI ZHIG
PHYIN, ,KHYOD KYI LHA BRGYA'I COD PAN DAG GIS ZHABS KYI PADMA LA
MCHOD CING, ,THUGS RJE'I RLAN SPYAN DBU LA ME TOG DU MA'I TSOGS
KYIS CHAR 'BAB PA, ,KHANG BRTZEGS YID 'ONG LHA MO

STONG PHRAG BSTOD DBYANGS SGROGS LDAN 'DI LTOS ZHES, ,'JAM
DBYANGS DE 'DRA MTHONG NAS DA NI SEMS DMYAL CA CO 'DON PAR SHOG
,DE LTAR BDAG GI DGE RTZAS KUN DU BZANG LA SOGS, ,BYANG CHUB SEMS
DPA' SGRIB PA MED SPRIN BDE BA DANG, ,BSIL

ZHING DRI ZHIM DANG LDAN CHAR PA 'BEBS MTHONG NAS, ,SEMS CAN
DMYAL BA DE DAG MNGON PAR DGA' GYUR CIG ,DUD 'GRO RNAMS NI GCIG
LA GCIG ,ZA BA'I 'JIGS DANG BRAL BAR SHOG ,SGRA MI SNYAN PA'I MI
BZHIN DU, ,YI DAGS RNAMS NI BDE

@38B BAR GYUR, ,'PHAGS PA SPYAN RAS GZIGS DBANG GI ,PHYAG NAS
'BAB PA'I'O RGYUN GYIS, ,YI DAGS RNAMS NI TSIM BYAS SHING,
,KHRUS BYAS RTAG TU BSIL BAR SHOG ,LONG BA RNAMS KYIS MIG MTHONG
ZHING, ,'ON PAS RTAG TU SGRA THOS SHOG ,LHA MO

SGYU 'PHRUL JI BZHIN DU, ,SBRUM MA'ANG GNOD MED BTZA' BAR SHOG
,GCER BU RNAMS KYIS GOS DAG DANG, ,BKRES PA RNAMS KYIS ZAS DANG
NI, ,SKOM PA RNAMS KYIS CHU DAG DANG, ,BTUNG BA ZHIM PO THOB PAR
SHOG ,BKREN PA RNAMS KYIS NOR THOB SHOG ,

MYA NGAN NYAM THAG DGA' THOB SHOG ,YI CHAD RNAMS KYANG YID SOS
SHING, ,BRTAN PA PHUN SUM TSOGS PAR SHOG ,SEMS CAN NAD PA JI
SNYED PA, ,MYUR DU NAD LAS THAR GYUR CIG ,'GRO BA'I NAD NI MA LUS
PA, ,RTAG TU 'BYUNG BA MED PAR SHOG,

SKRAG PA RNAMS NI 'JIGS MED SHOG ,BCINGS PA RNAMS NI GROL BAR
'GYUR, ,MTHU MED RNAMS NI MTHU LDAN ZHING, ,SEMS NI PHAN TSUN
MNYEN GYUR CIG ,'DRON [?] PA DAG NI THAMS CAD LA, ,PHYOGS RNAMS THAMS
CAD BDE BAR SHOG ,GANG

GI DON DU 'GRO BYED PA, ,DE 'BAD MI DGOS GRUB GYUR CIG ,GRU DANG
GRU CHEN ZHUGS PA RNAMS, ,YID LA BSAM PA GRUB GYUR TE, ,CHU YI
NGOGS SU BDER PHYIN NAS, ,GNYEN DANG LHAN CIG DGA' BAR SHOG ,MYA
NGAN LAM GOL 'KHYAMS PA RNAMS,,

'DRON [?] PA DAG DANG PHRAD GYUR NAS, ,CHOM RKUN STAG SOGS 'JIGS MED
PAR, ,MI NGAL BDE BLAG 'DONG BAR SHOG ,DGON SOGS LAM MED NYAM NGA
BAR, ,BYIS PA RGAN PO MGON MED PA, ,GNYID LOG MYOS SHIS RAB MYOS
RNAMS, ,LHA DAG SRUNG

BAR BYED PAR SHOG ,MI NGAL KUN LAS THAR BA DANG, ,DAD DANG SHES
RAB BRTZE LDAN ZHING, ,ZAS DANG SPYOD PA PHUN TSOGS NAS, ,RTAG TU
TSE RABS DRAN GYUR CIG ,THAMS CAD NAM MKHA'I MDZOD BZHIN DU,
,LONGS SPYOD CHAD PA MED PAR SHOG ,RTZOD

@39A *, ,PA MED CING 'TSE MED PAR, ,RANG DBANG DU NI SPYOD PAR
SHOG ,SEMS CAN GZI BRJID CHUNG NGU GANG, ,DE DAG GZI BRJID CHEN
POR SHOG ,DKA' THUB CAN GANG GZUGS NGAN PA, ,GZUGS BZANG PHUN SUM
TSOGS GYUR CIG ,'JIG RTEN

BUD MED JI SNYED PA, ,DE DAG SKYES PA NYID GYUR CIG ,MA RABS
RNAMS NI MTHO THOB CING, ,NGA RGYAL DAG KYANG BCOM PAR SHOG ,BDAG
GI BSOD NAMS 'DI YIS NI, ,SEMS CAN THAMS CAD MA LUS PA, ,SDIG PA
THAMS CAD SPANGS NAS NI, ,

RTAG TU DGE BA BYED PAR SHOG ,BYANG CHUB SEMS DANG MI 'BRAL
ZHING, ,BYANG CHUB SPYOD LA GZHOL BA DANG, ,SANGS RGYAS RNAMS
KYIS YONGS GZUNG ZHING, ,BDUD KYI LAS RNAMS SPANG BAR SHOG ,SEMS
CAN DE DAG THAMS CAD NI, ,TSE

YANG DPAG MED RING BAR SHOG ,RTAG TU BDE BAR 'TSO 'GYUR ZHING,
,'CHI BA'I SGRA YANG GRAG MA GYUR, ,DPAG BSAM SHING GI SKYED MOS
TSAL, ,SANGS RGYAS DANG NI SANGS RGYAS SRAS, ,CHOS SNYAN SGROGS
PAS GANG BA YIS, ,PHYOGS RNAMS THAMS

CAD GANG BAR SHOG ,THAMS CAD DU YANG SA GZHI DAG ,GSEG MA LA SOGS
MED PA DANG, ,LAG MTHIL MNYAM PA BEE d'URYA'I, ,RANG BZHIN 'JAM
POR GNAS PAR GYUR, ,'KHOR GYI DKYIL 'KHOR YOD DGUR YANG, ,BYANG
CHUB SEMS DPA' MANG

PO DAG ,RANG GI LEGS PAS SA STENGS DAG ,BRGYAN PAR MDZAD PAS
BZHUGS GYUR CIG ,LUS CAN KUN GYIS BYE DANG NI, ,SHING DANG 'OD
ZER THAMS CAD DANG, ,NAM MKHA' LAS KYANG CHOS KYI SGRA, ,RGYUN MI
'CHAD PAR THOS PAR SHOG ,DE DAG

RTAG TU SANGS RGYAS DANG, ,SANGS RGYAS SRAS DANG PHRAD GYUR CIG
,MCHOD PA'I SPRIN NI MTHA' YAS PAS, ,'GRO BA'I BLA MA MCHOD PAR
SHOG ,LHA YANG DUS SU CHAR 'BEBS SHING, ,LO TOG PHUN SUM TSOGS
PAR SHOG ,RGYAL PO CHOS BZHIN BYED GYUR CIG,

@39B 'JIG RTEN DAG KYANG DAR BAR SHOG ,SMAN RNAMS MTHU DANG LDAN
PA DANG, ,GSANG SNGAGS BZLAS BRJOD GRUB PAR SHOG ,MKHA' 'GRO SRIN
PO LA SOGS PA, ,SNYING RJE'I SEMS DANG LDAN GYUR CIG ,SEMS CAN
'GA' YANG SDUG MA GYUR, ,'JIGS DANG

BRNYAS PAR MI 'GYUR ZHING, ,'GA' YANG YID MI BDE MA GYUR, ,GTZUG
LAG KHANG RNAMS KLOG PA DANG, ,KHA THON GYIS BRGYAN LEGS GNAS
SHOG ,RTAG TU DGE 'DUN MTHUN PA DANG, ,DGE 'DUN DON YANG GRUB PAR
SHOG ,BSLAB PA 'DOD PA'I

DGE SLONG DAG ,DBEN PA DAG KYANG THOB PAR SHOG ,G-YENG BA THAMS
CAD SPANGS NAS NI, ,SEMS NI LAS RUNG SGOM GYUR CIG ,DGE SLONG MA
RNAMS RNYED LDAN ZHING, ,'THAB DANG GNOD PA SPANG BAR SHOG ,DE
BZHIN RAB TU BYUNG BA KUN, ,

TSUL KHRIMS NYAMS PA MED GYUR CIG ,TSUL KHRIMS 'CHAL PAS YID
BYUNG NAS, ,RTAG TU SDIG PA ZAD BYED SHOG ,BDE 'GRO DAG KYANG
THOB GYUR NAS, ,DER YANG BRTUL ZHUGS MI NYAMS SHOG ,MKHAS PA
RNAMS NI BKUR BA DANG, ,BSOD SNYOMS

DAG KYANG RNYED PAR SHOG ,RGYUD NI YONGS SU DAG PA DANG, ,PHYOGS
RNAMS KUN TU GRAGS PAR SHOG ,NGAN SONG SDUG BSNGAL MA MYONG
ZHING, ,DKA' BA SPYAD PA MED PAR YANG, ,LHA BAS LHAG PA'I LUS
KYIS NI, ,DE DAG SANGS RGYAS MYUR 'GRUB SHOG ,SEMS

CAN KUN GYIS LAN MANG DU, ,SANGS RGYAS THAMS CAD MCHOD BYED CING,
,SANGS RGYAS BDE BA BSAM YAS KYIS, ,RTAG TU BDE DANG LDAN GYUR
CIG ,BYANG CHUB SEMS DPA' RNAMS KYIS NI, ,'GRO DON THUGS LA
DGONGS 'GRUB SHOG ,MGON PO YIS NI

GANG DGONGS PA, ,SEMS CAN RNAMS LA DE 'BYOR SHOG ,DE BZHIN RANG
SANGS RGYAS RNAMS DANG, ,NYAN THOS RNAMS KYANG BDE GYUR CIG ,BDAG
KYANG 'JAM DBYANGS BKA' DRIN GYIS, ,SA RAB DGA' BA THOB PAR DU,
,RTAG TU TSE RABS DRAN PA DANG, ,RAB TU BYUNG BA

@40A *, ,THOB PAR SHOG ,BDAG NI KHA ZAS KYI NAS KYANG, ,NYAMS
DANG LDAN ZHING 'TSO BAR SHOG ,TSE RABS KUN DU DBEN GNAS PAR,
,PHUN SUM LDAN PA THOB PAR SHOG ,GANG TSE BLTA BAR 'DOD PA'AM,
,CUNG ZAD DRI BAR 'DOD NA YANG, ,MGON PO 'JAM DBYANGS

DE NYID NI, ,GEGS MED PAR YANG MTHONG BAR SHOG ,PHYOGS BCU'I NAM
MKHA'I MTHAS GTUGS PA'I, ,SEMS CAN KUN DON BSGRUB PA'I PHYIR, ,JI
LTAR 'JAM DBYANGS SPYOD MDZAD PA, ,BDAG GI SPYOD PA'ANG DE 'DRAR
SHOG ,JI SRID NAM MKHA' GNAS PA DANG, ,'GRO BA JI

SRID GNAS GYUR PA, ,DE SRID BDAG NI GNAS GYUR NAS, ,'GRO BA'I
SDUG BSNGAL SEL BAR SHOG ,'GRO BA'I SDUG BSNGAL GANG CI'ANG RUNG,
,DE KUN BDAG LA SMIN GYUR CIG ,BYANG CHUB SEMS DPA'I DGE 'DUN
GYIS, ,'GRO BA BDE LA SPYOD PAR SHOG ,'GRO BA'I

SDUG BSNGAL SMAN GCIG PU, ,BDE BA THAMS CAD 'BYUNG BA'I GNAS,
,BSTAN PA RNYED DANG BKUR STI DANG, ,BCAS TE YUN RING GNAS GYUR
CIG ,GANG GI DRIN GYIS DGE BLO 'BYUNG, ,'JAM PA'I DBYANGS LA
PHYAG 'TSAL LO, ,GANG GI DRIN GYIS BDAG DAR BA, ,DGE BA'I

BSHES LA'ANG BDAG PHYAG 'TSAL, ,BYANG CHUB SEMS DPA'I SPYOD PA LA
'JUG PA LAS BSNGO BA ZHES BYA BA STE LE'U BCU PA'O,, ,,BYANG CHUB
SEMS DPA'I SPYOD PA LA 'JUG PA SLOB DPON SHANTA DE BAS MDZAD PA
RDZOGS SO,, ,,RGYA GAR GYI MKHAN PO SARBA DZNY'A DE BA DANG, ZHU

CHEN GYI LO TZ'A BA BANDE DPAL BRTZEGS KYIS KHA CHE'I DPE LAS
ZHUS TE GTAN LA PHAB PA LAS, SLAD KYIS RGYA GAR GYI MKHAN PO
DHARMA SHR'I BHA DRA DANG, ZHU CHEN GYI LO TZ'A BA BANDE RIN CHEN
BZANG PO DANG, SH'AKYA BLO GROS KYIS YUL DBUS KYI DPE DANG 'GREL
PA DANG MTHUN PAR BCOS SHING

BSGYUR TE GTAN LA PHAB PA'O, ,YANG DUS PHYIS RGYA GAR GYI MKHAN
PO SU MA TI K'IRTI DANG, ZHU CHEN GYI LO TZ'A BA DGE SLONG BLO
LDAN SHES RAB KYIS DAG PAR BCOS SHING BSGYUR TE LEGS PAR GTAN LA
PHAB PA'O,, ,,

@40B [BP]

@41A [BP]