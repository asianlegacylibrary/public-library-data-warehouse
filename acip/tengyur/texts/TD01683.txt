@1B [DD] #, ,RGYA GAR SKAD DU, T'A RA S'A DHA NI, BOD SKAD DU,
SGROL MA'I SGRUB THABS, RJE BTZUN SGROL MA LA PHYAG 'TSAL LO,
,'KHOR BA'I SEMS CAN THAMS CAD KYI, ,SDUG BSNGAL [DD]

THAMS CAD SPANGS NAS NI, ,MYA NGAN 'DAS PA RAB STER BA, ,CHU LAS
SKAM SAR 'DON PA BZHIN, ,RJE BTZUN MA LA PHYAG 'TSAL NAS, ,SGRUB
PA'I THABS NI BRI BAR BYA, ,SGRUB PA'I THABS NI

GZHAN RNAMS LAS, ,'DI NI MCHOG TU GYUR PA YIN, ,YID DANG RJES SU
MTHUN PA'I GNAS SU KHRUS BYAS LA, STAN BDE BA LA 'DUG STE, SKAD
CIG GIS BDAG NYID RJE BTZUN MAR BSKYED LA,

DE'I THUGS KAR SNA TSOGS PADMA DANG ZLA BA'I STENG DU T'Am LJANG
GU BSAM, T'Am LAS 'OD ZER PHYOGS BCUR 'PHROS PAS SANGS RGYAS DANG
BYANG CHUB SEMS DPA' RNAMS DANG, BLA MA DANG RJE BTZUN MA SPYAN
DRANGS

LA PHYAG 'TSAL BA DANG, AOm BADZRA PUshPE A'A:H'Um, ZHES BYA BA
LA SOGS PAS MCHOD PA DBUL BA DANG, SDIG PA BSHAGS PA DANG, BSOD
NAMS LA RJES SU YI RANG BA DANG, CHOS KYI 'KHOR LO

@2A *, ,BSKOR BAR BSKUL BA DANG, MYA NGAN LAS MI 'DA' BAR BZHUGS
SU GSOL BA DANG, GSUM LA SKYABS SU 'GRO BA DANG, SEMS BSKYED PA
DANG, DGE BA'I RTZA BA BSNGO BAR BYA'O, ,DE NAS BYAMS PA

DANG; SNYING RJE DANG, DGA' BA DANG, BTANG SNYOMS TSAD MED PA
BZHI BSGOM PAR BYA'O, ,DE'I RJES LA AOm SH'U N+YA T'A DZNY'A NA
BADZRA SV'A BH'A BA A'ATMA KO&HAm, ,ZHES BRJOD LA STONG PA'I DANG
LAS PAm DMAR PO CIG BSAM, DE YONGS SU

GYUR PA LAS SNA TSOGS PADMA, ,DE'I STENG DU AA DKAR PO YONGS SU
GYUR PA LAS ZLA BA'I DKYIL 'KHOR, DE'I STENG DU T'Am LJANG GU
GCIG BSAM, DE LAS 'OD ZER PHYOGS BCUR 'PHROS PAS SANGS RGYAS DANG
BYANG CHUB SEMS DPA'

THAMS CAD SPYAN DRANGS NAS T'Am LA TSUR THIM PAS THIG LE DKAR PO
CIG TU GYUR, THIG LE DE YONGS SU GYUR PA LAS AUTPALA SNGON PO'O,
,DE'I STENG DU AA DKAR PO CIG BSAM, DE YONGS SU GYUR PA LAS ZLA
BA'I DKYIL 'KHOR

CIG BSAM, DE'I STENG DU T'Am LJANG GU CIG BSAM, T'Am LAS 'OD
'PHROS PAS SEMS CAN GYI DON BYAS SEMS CAN THAMS CAD SGROL MA'I
RANG BZHIN DU GYUR TE, 'OD ZER TSUR 'DUS TE T'Am LA THIM PAS
AUTPALA DANG, PADMA'I

@2B DKYIL DANG, T'Am YONGS SU GYUR PA LAS BDAG NYID RJE BTZUN
SGROL MA SKU MDOG LJANG GU ZHAL GCIG PHYAG GNYIS MA PHYAG G-YAS
PA MCHOG SBYIN, G-YON PA AUTPALA BSNAMS PA, ZHABS G-YAS BRKYANG
G-YON BSKUM DU BZHUGS PA, RGYAN THAMS CAD KYIS BRGYAN PA, LO BCU
DRUG

LON PA LTA BUR BSGOM PAR BYA'O, ,DE NAS PHYOGS BZHI'I PADMA 'DAB
MA BZHI LA AA DKAR PO BZHI YONGS SU GYUR PA LAS ZLA BA'I DKYIL
'KHOR BZHI BSAM, DE NAS BDAG NYID KYI LTE BA NAS 'OD ZER BZHI
'PHROS PA LAS SHAR DU DKAR PO, LHOR SER PO, NUB TU DMAR PO, BYANG
DU NAG

PO; DE BZHI YONGS SU GYUR PA LAS YI GE BZHI RU GYUR TE, SHAR DU
AOm DKAR PO, ,LHO RU T'A SER PO, NUB TU RE DMAR PO, ,BYANG DU TU
NAG PO, DE RNAMS YONGS SU GYUR PA LAS SHAR DU PADMA DKAR PO, ,LHO
RU MYA NGAN MED PA'I SHING SER PO, NUB TU PADMA DMAR PO, BYANG DU
GRI GUG

NAG PO, ,PHYAG MTSAN DE BZHI'I STENG DU AA DKAR PO BZHI YONGS SU
GYUR PA LAS ZLA BA'I DKYIL 'KHOR BZHI'I STENG DU SHAR DU AOm DKAR
PO, LHO RU T'A SER PO, NUB TU RE DMAR PO, BYANG DU TU NAG PO,
PHYAG MTSAN DANG ZLA BA'I SA BON YONGS SU GYUR PA LAS, SHAR DU SO
SOR

'BRANG MA SKU MDOG DKAR MO ZHAL GCIG MA, PHYAG GNYIS MA, SPYAN
GSUM MA, SKYIL KRUNG DANG BCAS PA, PHYAG G-YAS NOR BU RIN PO CHE,
G-YON PA NA PADMA DKAR PO'I STENG NA RIN PO CHE'I BUM PA SER PO
BSNAMS PA'O, ,LHO PHYOGS SU 'OD ZER CAN SKU MDOG SER MO ZHAL GCIG

PHYAG GNYIS MA SPYAN GSUM MA, SKYIL KRUNG DANG BCAS PA PHYAG
G-YAS NA RDO RJE BSNAMS PA, G-YON PA NA MYA NGAN MED PA'I SHING
SER PO'O, ,NUB PHYOGS SU PHAG MO SKU MDOG DMAR MO ZHAL GCIG PHYAG
GNYIS MA, PHAG GI GDONG PA CAN, SPYAN GSUM PA SKYIL KRUNG DANG
BCAS PA,

PHYAG G-YAS NA PADMA DMAR PO, G-YON MNYAM PAR GZHAG PA'O, ,BYANG
PHYOGS SU RAL PA GCIG MA SKU MDOG NAG MO KHRO MO'I ZHAL CAN, ZHAL
GCIG PHYAG GNYIS MA, SPYAN GSUM MA, PHYAG G-YAS PA NA GRI GUG
BSNAMS PA, G-YON PA NA THOD PA KHRAG GIS BKANG PA BSNAMS

@3A *, ,PA; STAG GI PAGS PA'I SHAM THABS CAN, SKYIL KRUNG DU
BZHUGS PA'O, ,DE NAS GTZO MO'I THUGS KA NAS SNA TSOGS PADMA'I
STENG NA ZLA BA'I DKYIL 'KHOR DE'I STENG NA T'Am LJAR GU DE LAS
'OD ZER 'PHROS PAS YE SHES GYI LHA LNGA'I BDAG NYID SPYAN DRANGS
NAS MDUN

DU BYON PA LA MCHOD PA DBUL BAR BYA STE, AARGHAm DBUL BA NI, AOm
A'A: H'Um AARGHAm PRI T'ITZTSA SV'AH'A, AOm A'A: H'Um PU shPAm
PRA T'ITZTSA SV'AH'A, AOm A'A: H'Um DH'U PAm PRA T'ITZTSA SV'A
H'A, AOm A'A: H'Um D'I PAm PRA T'ITZTSA SV'AH'A, AOm A'A: H'Um
GANDHA PRA T'I SV'AH'A, AOm A'A: H'Um NEE WAI DYAm PRA T'ITZTSA
SV'A H'A ZHES MCHOD PA BYAS LA SNYING GAR

AUTPALA'I PHYAG RGYA BYAS LA DZA:H'Um BAm HO:, ZHES BYA BAS DGUG
PA DANG GZHUG PA DANG BCING BA DANG DGYES PA BYAS SO, ,DE NAS
BDAG GI THUGS KA NAS SNA TSOGS PADMA DANG ZLA BA'I DKYIL 'KHOR
GYI T'Am LJANG GU LAS 'OD ZER 'PHROS TE PHYOGS BCU'I SANGS RGYAS
DANG BYANG CHUB SEMS DPA'

THAMS CAD SPYAN DRANGS NAS, DE RNAMS KYI PHYAG NA RIN PO CHE'I
BUM PA BDUD RTZIS BKANG BA THOGS NAS BYON PA LA SNGA MA LTAR
MCHOD PA DBUL BAR BYA'O, ,AA BHI shINYTZA TU M'Am SARBA TA TH'A
GA T'A ZHES BRJOD PAS BDUD RTZI'I BUM PA CHUS BKANG BAS DBANG
BSKUR BAR BSAMS LA RIGS KYI BDAG

POS DBU BRGYAN PA NI GTZO MO'I SPYI BOR DON YOD GRUB PA'O, ,SO
SOR 'BRANG MA LA NI RNAM PAR SNANG MDZAD DO, ,'OD ZER CAN MA LA
NI RIN CHEN 'BYUNG LDAN NO, ,PHAG MO LA SNANG BA MTHA' YAS SO,
,RAL GCIG MA LA MI BSKYOD PAS DBU BRGYAN NO, ,DE NAS SKU GSUNG
THUGS BYIN GYIS

BRLAB PA NI SPYI BOR ZLA BA'I DKYIL 'KHOR GYI STENG DU AOm DKAR
PO, MGRIN PAR PADMA DMAR PO'I STENG DU A'A:DMAR PO THUGS KAR NYI
MA'I DKYIL 'KHOR GYI STENG DU H'Um NAG PO, DE NAS GTZO MO NYID LA
BYIN GYIS BRLAB PAR BYA'O, ,'KHOR LA NI MI DGOS SO, ,DE NAS GNAS
RNAM PA BRGYAD DU PHYAG RGYA

BCING BAR BYA STE, GNAS BRGYAN NA ZLA BA'I DKYIL 'KHOR BRGYAD YOD
PA'O, ,DE'I STENG NA YI GE BRGYAD YOD PA NI KHA DOG DKAR PO'O,
,LAG PA GNYIS KHU TSUR BCINGS TE, MTHE BO GNYIS MDZUB MO'I STENG
DU BZHAG LA SPYI BOR GTUGS TE AOm SV'A H'A ZHES BRJOD PA NI SPYI
BO'I PHYAG RGYA'O, ,

@3B KHU TSUR GNYIS BCINGS TE MDZUB MO GNYIS RANG BZHIN DU BKUG
STE RTZE MO GNYIS SPRAD MTHE BONG GNYIS GUNG MO'I RGYAB TU
BRKYANG LA DPRAL BAR GTUGS TE T'A SV'A H'A ZHES BRJOD PA NI DPRAL
BA'I PHYAG RGYA'O, ,THAL MO KHONG STONG DU BYAS LA MTHE BONG
GNYIS NANG DU BKUG STE MIG GNYIS SU GTUGS

SHING RE SV'A H'A ZHES BRJOD PA NI MIG GI PHYAG RGYA'O, ,KHU TSUR
GNYIS BCANGS TE MDZUB MO GNYIS RANG BZHIN DU BKUG STE RTZE MO
GNYIS SPRAD MTHE BONG GUNG MO'I STENG DU BRKYANG LA MGRIN PAR
GTUGS TE TUTA SV'A H'A ZHES BRJOD PA NI MGRIN PA'I PHYAG RGYA'O,
,KHU TSUR BCINGS TE MTHE BONG GNYIS DANG

MDZUB MO GNYIS GYED LA DPUNG PA GNYIS KYI STENG DU GTUGS TE T'A
SV'A H'A ZHES BYA BA NI DPUNG PA'I PHYAG RGYA'O, ,THAL MO SBYAR
LA MTHE BONG GNYIS BSLANG STE GYED LA SNYING GAR GTUGS TE RE SV'A
H'A ZHES BYA BA NI SNYING GA'I PHYAG RGYA'O, ,KHU TSUR GNYIS
BCINGS TE MTHE BONG GNYIS DANG MTHE'U CHUNG

GNYIS BRKYANG STE GUNG MO GNYIS RTZE SPRAD PA BKUG STE LTE BAR
GTUGS TE TU SV'A H'A ZHES BYA BA NI LTE BA'I PHYAG RGYA'O, ,KHU
TSUR GNYIS BCINGS TE MTHE BONG GNYIS MDZUB MO'I STENG DU BRKYANG
LA GUNG MO GNYIS RANG SOR BRKYANG STE RTZE MO GNYIS SPRAD LA BAG
TZAM BSKUM STE, GSANG BA'I GNAS SU

GTUGS LA RE SV'A H'A ZHES BYA BA NI GSANG BA'I PHYAG RGYA'O,
,PHYAG RGYA BCINGS PA'I DGOS PA NI DAM TSIG BSRUNG BAR 'GYUR PA
DANG, LUS NGAG YID GSUM DGE BA LA BRTEN PAR 'GYUR BA DANG, KUN
RDZOB PA DANG DON DAM PA'I CHOS THAMS CAD SEMS LA BRTEN PA NYID
DU 'DZIN PA'O, ,YANG DGOS

PA GNYIS STE 'JIG RTEN PA DANG 'JIG RTEN LAS 'DAS PA'I DNGOS GRUB
THAMS CAD 'BYUNG BAR 'GYUR BA DANG, BDAG LA BDUD LA SOGS PA'I BAR
CHAD THAMS CAD KYIS MI TSUGS PAR 'GYUR BA'I DGOS PA'O, DE NAS
BDAG GI SNYING GAR SNA TSOGS PAD ZLA'I STENG DU T'Am LJANG GU LAS
'OD ZER 'PHROS PAS SEMS

CAN THAMS CAD LA PHOG STE SEMS CAN THAMS CAD RJE BTZUN MA'I GZUGS
SU BYAS PAS SEMS CAN THAMS CAD KYI NYON MONGS PA LNGA DAG PAR
BYAS SO, ,DE NAS TSUR 'DUS TE T'Am LA THIM PAR 'GYUR RO, ,DE LTAR
SPRO BA DANG BSDU PAR BYA'O, ,SKYON BZLAS PA BYA STE THUGS KA'I
ZLA BA'I

@4A *, ,DKYIL 'KHOR GYI STENG NA T'Am LJANG GU LA YI GE BCUS
G-YAS SKOR DU BSKOR TE MAR ME'I PHRENG BA LTA BUR BZLAS PAR
BYA'O, ,AOm T'A RE TUTT'A TU RE TU RE SV'A H'A ZHES BRJOD PAR
BYA'O, ,DER YANG MGYOGS PA MA YIN, ,BUL BA MA YIN PAR TE SNGAGS
BZLAS PA'I LUGS GSUM STE

RANG GIS THOS LA GZHAN GYIS MI THOS PA DANG, RANG GZHAN GNYIS KAS
THOS PA DANG, NGAG MA YIN PA'I SEMS KYIS BZLAS PA DANG GSUM MO,
,DANG PO'I DGOS PA NI ZHI BA DANG RGYAS PA DANG DGUG PA 'GRUB PAR
'GYUR RO, ,GNYIS PAS NI MNGON SPYOD 'GRUB PAR 'GYUR RO, ,GSUM PAS

NI PHYAG RGYA CHEN PO'I DNGOS GRUB THOB PAR 'GYUR RO, ,BSNYEN
PA'I GRANGS NI BYE BA PHRAG GCIG GO, ,LAS LA SBYOR BA'I DUS SU
GTZO MO'I SKU MDOG SGYUR GYI 'KHOR GYI MI SGYUR RO, ,DE YANG ZHI
BA LA AOm T'A RE TUTT'A RE TU RE SV'A H'A, MAM SH'ANTIm KU RU
SV'A H'A ZHES BRJOD PAR BYA'O, ,RGYAS PA LA NI AOm T'A RE

TUTT'A RE TU RE BOO shAt MA MA PUshtIm KU RU BRJOD PAR BYA'O,
,DGRA GROGS POR BYA BA LA NI, AOm T'A RE TUTT'A RE TU RE BA shAt
AA MU KAm BA SHIm KU RU BA shAt CES BRJOD PAR BYA'O, ,DGUG PA LA
NI AOm T'A RE TUTT'A RE TU RE DZNY'A NA AA MU KAm A'A KARshA YA
DZA: ZHES BRJOD PAR BYA'O, ,BSKRAD PA LA NI AOm T'A RE TUTT'A RE
TU RE

PHU AA MU KA AU TZA tA YA PHU ZHES BRJOD PAR BYA'O, ,BCING PA LA
DGRA LUS BCING BA NI, AOm T'A RE TUTT'A RE TU RE AA MU KA STAm
BHA YA LAm ZHES BRJOD PAR BYA'O, ,DAG BCING BA NI AOm T'A RE
TUTT'A RE TU RE SV'AH'A LAm AA MU KA W'A TZA STAm BHA YA LAm ZHES
BRJOD PAR BYA'O, ,DGRA RANG GI GNAS SU BCING BA NI, AOm T'A RE

TUTT'A RE TU RE SV'A H'A LAm A'A KARshA AA MU KA LAm STAm BHA YA
LAm ZHES BRJOD PAR BYA'O, ,GSAD PA LA NI AOm T'A RE TUTT'A RE TU
RE SV'A H'A H'Um PHAt AA MU KAm M'A RA YA H'Um PHAt CES BRJOD PAR
BYA'O, ,DE NAS GTOR MA GTANG BAR BYA STE MDUN DU AA DKAR PO YONGS
SU GYUR PA LAS ZLA BA'I DKYIL 'KHOR GYI STENG DU GTOR MA'I SNOD
DNGUL

LAS BYAS PAR MOS PAR BYA'O, ,DE'I NANG DU AA DKAR PO YONGS SU
GYUR PA LAS ZLA BA'I DKYIL 'KHOR, ,DE'I STENG DU AOm DKAR PO LAS
'OD ZER 'PHROS PAS YE SHES KYI BDUD RTZI BKUG STE AOm DANG ZLA BA
LA BABS PAS DE RNAMS ZHU BAS 'O MA LTA BUR GYUR TO, ,DE NAS AOm
A'A: H'Um ZHES LAN GSUM

@4B BRJOD LA, AOm T'A RE TUTT'A RE TU RE SV'A H'A ZHES BRJOD DE,
GTZO 'KHOR THAMS CAD KYI LCE RDO RJE'I SBU GU DANG LDAN PAS GSOL
BAR BSAM PAR BYA'O, ,CHOS SKYONG BA RNAMS LA NI, AOm AA K'A RO MU
KHAm SARBA DHARM'A n'm A'A DYA NU TPANNA TV'ATA AOm A'A: H'Um
PHAt SV'A H' ZHES LAN GSUM BRJOD DE LCE RDO RJE'I SBU GU DANG
LDAN

PAS GSOL BAR BSAM PAR BYA'O, ,THUN THA MA LA NI YE SHES KYI LHA
GSHEGS SU GSOL LO, ,DAM TSIG SEMS DPA' BDAG LA BSDU BAR BYA'O,
,DA NI RNAM PAR DAG PAR BSHAD PAR BYA'O, ,GTZO MO'I ZHAL GCIG TU
BYUNG BA NI CHOS THAMS CAD YE SHES GCIG TU RTOGS PA'O, ,SKU MDOG

LJANG GU BYUNG BA NI LAS SNA TSOGS LA DBANG BA'O, ,PHYAG GNYIS SU
BYUNG BA NI G-YAS PA KUN RDZOB G-YON PA DON DAM BDEN PA GNYIS
RTOGS PA'O, ,ZHABS G-YAS BRKYANG BA NI BDUD LA SOGS PA'I SKYON
THAMS CAD SPANGS PA'O, ,G-YON PA SKUM PA NI YON TAN THAMS CAD
RDZOGS PA'O, ,

RGYAN THAMS CAD KYIS BRGYAN PA NI TSOGS YONGS SU RDZOGS PA STE,
GTZO 'KHOR MTHUN PA'O, ,PHYAG G-YAS PA MCHOG SBYIN PA NI SBYIN
PA'I PHA ROL TU PHYIN PA YONGS SU RDZOGS PA'O, ,G-YON PA SKYABS
SBYIN PA NI SEMS CAN THAMS CAD 'JIGS PA LAS SKYOB PA'O, ,AUTPALA
BSNAMS PA NI

SEMS CAN THAMS CAD DGA' BAR BYED PA'O, ,LO BCU DRUG LON PA LTA BU
NI SEMS CAN THAMS CAD KYI DON BSGRUB PA'I NUS PA DANG LDAN PA'O,
,ZLA BA'I DKYIL 'KHOR GYI GDAN NI SHES RAB DANG LDAN PA'O, ,SNA
TSOGS PADMA'I GDAN NI SNYING RJE'I RANG BZHIN DANG LDAN PA'O,
,RIGS NI DON YOD

GRUB PA'I RIGS SO, ,PHUNG PO NI RNAM PAR SHES PA'I PHUNG PO'O,
,YE SHES NI CHOS KYI DBYINGS RNAM PAR DAG PA'I YE SHES SO, ,SO
SOR 'BRANG MA'I SKU MDOG DKAR MO NI CHOS THAMS CAD DRI MA MED PA
DANG LDAN PA'O, ,ZHAL GCIG PHYAG GNYIS SU BYUNG BA GTZO MO DANG
MTHUN NO, ,SPYAN

GSUM NI DUS GSUM MKHYEN PA'O, ,PHYAG G-YAS PA RIN PO CHE NI SEMS
CAN THAMS CAD KYI DGOS 'DOD KYI RE BA SKONG BA'O, ,PHYAG G-YON
PA'I PADMA DKAR PO NI CHOS THAMS CAD SKYON DANG BRAL PA'I RTAGS
SO, ,DE'I STENG NA RIN PO CHE'I BUM PA SER PO YOD PA NI CHOS
THAMS CAD LA RIN

@5A *, ,PO CHER 'DZIN PA'O, ,PHUNG PO NI GZUGS KYI PHUNG PO'O,
,YE SHES NI ME LONG LTA BU'I YE SHES SO, ,RIGS NI RNAM PAR SNANG
MDZAD KYI RIGS SO, ,'OD ZER CAN GYI SKU MDOG SER MO NI SEMS CAN
THAMS CAD KYI DON RGYAS PAR BYED PA'O, ,ZHAL GCIG PHYAG

GNYIS NI GTZO MO DANG MTHUN NO, ,PHYAG G-YAS KYI RDO RJE'I RA 'OG
MA LNGA NI PHUNG PO LNGA DAG PA'O, ,STENG GI RA LNGA NI RGYAL BA
RIGS LNGA DANG LDAN NO, ,G-YON PA'I MYA NGAN MED PA'I SHING NI
SEMS CAN THAMS CAD KYI DU:KHA SPONG BAR BYED PA'O, ,PHUNG PO NI
TSOR BA'I PHUNG PO RNAM PAR DAG PA'O, ,YE SHES

NI MNYAM PA NYID KYI YE SHES SO, ,RIGS NI RIN CHEN 'BYUNG LDAN
GYI RIGS SO, ,PHAG MO ZHAL GCIG PHYAG GNYIS NI GTZO MO DANG MTHUN
NO, ,SKU MDOG DMAR MO NI SEMS CAN THAMS CAD LA SNYING RJE DANG
LDAN PA'O, ,PHAG GI GDONG PA NI BDUD THAMS CAD 'DUL BA'O, ,PHYAG
G-YAS KYI PADMA

DMAR PO NI CHOS THAMS CAD RIN PO CHE PADMA R'A GA LTA BUR BUR
RTOGS PA'O, ,G-YON MNYAM GZHAG NI CHOS THAMS CAD MNYAM PA NYID DU
RTOGS PA'O, ,PHUNG PO NI 'DU SHES KYI PHUNG PO RNAM PAR DAG PA'O,
,YE SHES NI SO SOR RTOG PA'I YE SHES SO, ,RIGS NI SNANG BA MTHA'
YAS KYI RIGS SO, ,

RAL PA GCIG MA'I ZHAL GCIG PHYAG GNYIS NI GTZO MO DANG MTHUN
PA'O, ,KHRO MO'I ZHAL NI BDUD 'DUL PA'I RTAGS SO, ,PHYAG G-YAS
KYI GRI GUG NI NYON MONGS PA GCOD PA'I RTAGS SO, ,PHYAG G-YON
PA'I THOD PA NI RNAM RTOG THAMS CAD SPANGS PA'I RTAGS SO, ,SKU
MDOG NAG MO NI

BYAMS PA CHEN PO'I RTAGS SO, ,STAG GI PAGS PA'I SHAM THABS NI
'KHOR BA KHRUG CHOL GYI RANG BZHIN KUN RDZOB KYI BDEN PA RTOGS
PA'O, ,PHUNG PO NI 'DU BYED KYI PHUNG PO RNAM PAR DAG PA'O, ,YE
SHES NI BYA BA NAN TAN GYI YE SHES SO, ,RIGS NI MI BSKYOD PA'I
RIGS SO, ,'KHOR BZHI

KA SKYIL KRUNG DU BYUNG BA NI GZHAN GYI DON LA SHIN TU BRTAN
PA'O, ,MTSAMS KYI PADMA BZHI LA AUTPALA BZHI BYUNG BA NI, SPYAN
MA, M'A MA K'I, GOS DKAR MO, SGROL MA STE LHA MO BZHI'O, ,'BYUNG
BA BZHI RNAM PAR DAG PA'O, ,TSAD MED PA BZHI'I NGO BO LHA'I BDAG
NYID NA RGYAL BA RIGS

@5B LNGA'I SPRUL PA NYON MONGS PA LNGA SPANGS PA STE GTZO MO
PHRAG DOG SPANGS PA'O, ,SO SOR 'BRANG MA GTI MUG SBYANGS PA'O,
,'OD ZER CAN NGA RGYAL SPANGS PA'O, ,PHAG MO CHAGS PA SPANGS
PA'O, ,RAL GCIG MA ZHE SDANG SPANGS PA'O, ,DE NI BSKYED PA'I RIM
PA STE SPRUL BA'O, ,STONG PA NYID DU

MOS NAS RDZOGS PA'I RIM PA BSGOM PA NI LONGS SPYOD RDZOGS PA'I
SKU DE YANG NI BDAG GI SNYING GAR SNA TSOGS PADMA DANG ZLA BA'I
DKYIL 'KHOR GYI STENG GI T'Am LJANG GU LAS 'OD ZER DKAR PO RNAM
SNANG GI RANG BZHIN DU GTZO MO'I LTE BA NAS BYUNG BAS SO SOR
'BRANG MA SPYAN DRANGS NAS BDAG GI DPRAL BAR

THIM MO, ,YANG LTE BA NAS 'OD ZER DMAR PO 'OD DPAG MED KYI RANG
BZHIN DU BYUNG BAS PHAG MO SPYAN DRANGS NAS GTZO MO'I MGRIN PAR
THIM MO, ,YANG LTE BA NAS 'OD ZER NAG PO MI BSKYOD PA'I RANG
BZHIN DU BYUNG BAS RAL GCIG MA GTZO MO'I THUGS KAR THIM MO, ,YANG
LTE BA NAS 'OD

ZER RIN CHEN 'BYUNG LDAN GYI RANG BZHIN DU BYUNG BAS 'OD ZER CAN
GTZO MO'I LTE BAR THIM MO, ,DE NAS GTZO MO NYID PADMA DANG ZLA BA
DANG T'Am GI NGO BOR GYUR TO, ,PADMA YANG ZLA BA LA THIM, ZLA BA
T'Am LA THIM, T'Am ZLA TSES LA THIM, ZLA TSES THIG LE LA THIM,
THIG LE BINDU LA THIM MO, ,BINDU DMAR PO KHAB KYI RTZE MO LTA

BUR GYUR TE, DE NI CHOS KYI SKU'O, ,DE NAS RNAM PAR RTOG PA MED
PAR NYAL BAR BYA'O, ,DE NAS NANG PAR SDAR LDANG BA'I DUS SU, N'A
DA DE THIG LER SONG, DE T'Am DU SONG, DE YONGS SU GYUR PA LAS
BDAG NYID GTZO BO NYID KYIS SKAD CIG GIS BSKYED NAS, DE'I THUGS
KA NAS SNA TSOGS

PADMA DANG ZLA BA'I DKYIL 'KHOR GYI T'Am LAS 'OD 'PHROS PAS YE
SHES KYI 'KHOR LO SPYAN DRANGS LA BSOD NAMS KYI TSOGS SOGS PA LA
SOGS PA SNGA MA LTAR BYA'O, ,RJE BTZUN SGROL MA'I SGRUB THABS
ZHES BYA BA, SGROL MA RGYA MTSO'I RGYUD NAS PHYUNG BA 'PHAGS PA
KLU SGRUB KYIS MDZAD PA RDZOGS

SO;, ,,RGYA GAR GYI PAndI TA CHEN PO DHARM'A BADZRA DANG, BOD KYI
RDO LO TZ'A BA DGE SLONG DAR MA RIN CHEN GYIS BSGYUR PA'O, ,CHOS
'KHOR 'JO 'JO'I GTZUG LAG KHANG DU DGE BA'I BSHES GNYEN CHEN PO
CHOS KYI BLO GROS KYIS YON BDAG MDZAD PA'O,, ,,

