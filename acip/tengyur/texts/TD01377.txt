@252B #, ,RGYA GAR SKAD DU, AANTA RMA NYDZA R'I N'A MA,
BOD SKAD DU, NANG GI SNYE MA ZHES BYA BA, DPAL DUS KYI 'KHOR
LO LA PHYAG 'TSAL LO, ,NANG MI SHES PAS 'GRO PA MA LUS 'CHI
DBANG GYUR, ,DE PHYIR THAMS CAD MKHYEN PAS NANG TI THUGS RJES
GSUNGS, ,DE YANG RTOGS DKA'

GZHUNG MANG SKYE BOS SHES MI NUS, ,DE BAS BTUS TE RTOGS SLA
CUNG ZAD BDAG GIS BRI, ,BRTAN DANG G-YO BA'I 'JIG RTEN LTAR,
,NANG DANG DKYIL 'KHOR DE BZHIN NO, ,DE SHES PAS NI LUS GNAS
DANG, ,GROL PHYIR NANG GI SNYE MA'O, ,DE LTAR BCOM LDAN 'DAS
KYIS SKYE BA DANG, RGA BA DANG, NAB DANG,

'CHI BA DANG, MYA NGAN DANG, SMRE SNGAGS GDON PA DANG, SDUG
BSNGAL BA DANG, YID MI BDE BA DANG, 'KHRUGS PA'I DBANG DU GYUR
PA, BDAG DANG BYED PA PO MED KYANG BDAG DANG BDAG GI BA'I RTOG
PA'I MAL STA LA NYAL ZHING, ,RANG BZHIN GYIS DAG PA'I SANGS
RGYAS KYI BDAG NYID RANG LUS MA

RTOGS PAS DUG DANG 'DRA BA'I SPYOD YUL GYI RO LA MNGON PAR
ZHEN PA'I SKYE BO RNAMS LA SNYING RJES GSUNGS PA, 'JIG RTEN NI
RNAM PA GNYIS TE BRTAN PA DANG G-YO BA'O, ,DE LA BRTAN PA NI
SA GZHI'I DBUS SU RI RAB STE DE BSKOR BA'I GLING BDUN DANG,
MTSO BDUN DANG, RI BDUN DANG, STENG DU MTHO

RIS DANG, 'OG TU SA 'OG GO, ,DER RI RAB NI LUS KYI RGAL TSIGS
TE RKED PA NAS TSIGS PA DANG PO'I BAR RO, ,SPYI GTZUG NI
TSANGS PA'I GNAS SO, ,MTHO RIS NI MKHUR BA'I BAR RO, ,MI YUL
NI LAG PA GNYIS KYI BAR RO, ,SA 'OG NI RKANG PA GNYIS KYI BAR
RO, ,BA TSA'I RGYA MTSO NI DRI CHU'O, ,

CHANG GI MTSO NI RDUL LO, ,CHU'I MTSO NI MCHIL MA'O, ,'O MA'I
MTSO NI BUD MED KYI NU ZHO DANG SKYES PA'I SNABS SO, ,ZHO'I
MTSO NI GLAD PA'O, ,MAR GYI MTSO NI TSIL LO, ,SBRANG RTZI'I
MTSO NI SA BON TE MTSO BDUN NO, ,MKHRIG MA GNYIS DANG, GRU MO
GNYIS DANG, DPUNG MGO GNYIS DANG, BRLA GNYIS DANG,

PHUS MO GNYIS DANG, LONG BU GNYIS TE DUM BU BCU GNYIS NI 'DZAM
BU'I GLING CHEN PO'O, ,DRAG PO'I GLING NI SHA'O, ,KHRUNG
KHRUNG GI GLING NI SKRAN NO, ,MI'AM CI'I GLING NI GLO BA'O,
,KU SHA'I GLING NI LTO BA'I TSIL LO, ,DKAR 'OD KYI GLING NI
RGYU MA'O, ,ZLA BA'I GLING NI RTZA RNAMS TE GLING BDUN NO,
,RDO RJE'I

@253A *, ,RI RNAMS NI RKANG PA DANG, LAG PA'I SEN MO RNAMS SO,
,GANG RI NI LAG PA'I RUS PA'O, ,DRI MED NI LAG NGAR RO, ,NOR
BU'I 'OD NI DPUNG PA'I RUS PA'O, ,DRUG BRAL NI RKANG PA'I RUS
PA'O, ,MAnd'A RA BA NI RJE NGAR GYI RUS PA'O, ,'OD SNGO NI
BRLA'I RUS PA STE RI BDUN NO, ,SA DANG CHU'I KHOR

YUG GNYIS BSHAD ZIN TO, ,ME'I KHOR YUG NI KHRAG GO, ,RLUNG GI
KHOR YUG NI PAGS PA RNAMS SO, ,BCUD KYI 'JIG RTEN LA SKRA
RNAMS NI GRUB PA THOB PA STE MKHA' LA SPYOD PA RNAMS SO,
,MCHAN KHUNG GI SPU NI SA LA SPYOD PA RNAMS SO, ,BHA GA DANG
LINGGA'I SPU NI SA 'OG NA SPYOD PA'O, ,LHA DANG 'BYUNG BO

RNAMS NI BA SPU BYE BA PHRAG PHYED DANG BZHI'O, ,GZHU'I
DBYINGS SNYING GAR GLOG STE LHO'I ME'O, ,MGUL PA'I ZLUM PO LA
NYI MA'I ME STE KHYIM GYI BDAG PO'O, ,LTE BA GRA BZHI PA SHA
ZA'I ME SBYIN SREG GIS MCHOD BYA'O, ,DPRAL BAR YE SHES KYI ME
STE, GANG NA GZA' RNAMS DANG SKAR MA RNAMS GLOG LA

SOGS PA ME 'CHAR BA'O, ,GCI BA'I LAM NI NYI MA'O, ,BSHANG BA'I
LAM NI ZLA BA'O, ,SA BON GYI LAM NI DUS KYI ME'O, ,KHA NI SGRA
GCAN NO, ,MIG G-YAS PA NI MIG DMAR RO, ,G-YON PA NI LAG
PA'O, ,SNA BUG G-YAS PA NI PHUR BU'O, ,G-YON PA NI PA BA
SANGS SO, ,RNA BA G-YAS PA NI SPEN PA'O,

G-YON PA NI MJUG RINGS TE 'DIR GZA' BCU'O, ,SO SUM CU SO
GNYIS LAS BZHI NI MTSAMS KYI SKAR MA'O, ,STENG DU BCU BZHI
DANG 'OG TU BCU BZHI NI R'A SHI 'KHOR LO MTHON DMAN DU 'KHOR
BA'I PHYIR RO, ,NAM GRU DANG BCAS PA PHYOGS KUN DU BDUN BDUN
YIN LA, ,SHAR PHYOGS KYI DKYIL DU KHRUMS SMAD

DE; DE NAS G-YON SKOR DU DBYUNG BA LA SOGS PA'O, ,LO GCIG GI
NYIN ZHAG NI SUM BRGYA DRUG CU'O, ,NANG DU DBUGS DRUG GI CHU
SRANG GCIG CHU GRANG DRUG CU DBYU GU GCIG STE DBUGS SUM BRGYA
DRUG CHU'O, ,DBYU GU DRUG CUS NYIN ZHAG GCIG STE DBUGS NI NYI
KHRI CHIG STONG DRUG BRGYA'O, ,

'JIG RTEN GYI KHAMS LA CHU BO NI STONG PHRAG BDUN CU RTZA
GNYIS TE, LUS LA RTZA STONG PHRAG BDUN CU RTZA GNYIS TE RO
RGYU BA'O, ,RGYU MA NI SPRIN TE, RO'I CHAR 'BAB PA DANG SGRA
SGROGS PA'I PHYIR RO, ,PHRA BA DANG RAGS PA'I SPU NI TSE GCIG
DANG GNYIS SO, ,DE LTAR PAGS PA NI TSES GSUM DANG

@253B BZHI'O, ,KHRAG NI TSES LNGA DANG DRUG GO, ,SHA NI TSES
BDUN DANG BRGYAD DO, ,RTZA NI TSES DGU DANG BCU'O, ,RUS PA NI
TSES BCU GCIG DANG BCU GNYIS SO, ,RKANG MAR NI TSES BCU GSUM
DANG BCU BZHI'O, ,CHA BCU DRUG PA NI NYA'O, ,SA LAS BYUNG BA
RNAMS NI SKYES PA STE NANG DU BA SPU RNAMS SO, ,

RLUNG LAS BYUNG BA NI SGO NGA LAS SKYES PA STE NANG DU SHIG
RNAMS SO, ,CHU LAS BYUNG BA NI DROD GSHER LAS SKYES PA STE
NANG DU SRIN BU RNAMS SO, ,ME LAS BYUNG BA NI SA BON LAS SKYES
PA STE NANG DU SA BON NYID DO, ,NAM MKHA' LAS BYUNG BA NI
RDZUS TE SKYES BA STE NANG DU SEMS PHRA MO'O, ,PHYI ROL DU
TSES GCIG LA SOGS PA

LNGA LNGA NI DGA' BA DANG, BZANG PO DANG, RGYAL BA DANG, STONG
PA DANG, GANG BA'I MING CAN TE NANG DU DKAR PO DANG, NAG PO'I
PHYOGS KYI TSUL DU DPYID ZLA 'BRING PHO LA SOGS PA LA LAG PA
G-YON PA'I MTHE CHUNG GI RTZE MO'I TSIGS LA SOGS PA GSUM GSUM
BCO LNGA NI DKAR PO'I PHYOGS TE NAM MKHA' LA

SOGS PA'I RIM PA'O, ,LAG PA G-YAS PA'I MTHE BONG GI RTZA BA'I
TSIGS LA SOGS PA'I RIM PAS SA LA SOGS PA NI NAG PO'I PHYOGS
SO, ,DE LTAR ZLA BA GNYIS PA'I TSES RNAMS NI RKANG PA'I SOR
MO'I TSIGS RNAMS SO, ,DE BZHIN DU SOGS PAR YANG STE LO GCIG LA
LAN DRUG TU 'KHOR LO, ,SNYING GAR

SHAR GYI 'DAB MA LA NYI MA'O, ,MER ZLA BA'O, ,LHOR MIG DMAR
RO, ,BDE NA BRA LA DU LAG PA'O, ,NUB TU PHUR BU'O, ,RLUNG DU
PA SANGS SO, ,BYANG DU SPEN PA'O, ,DBANG LDAN DU MKHA' 'GRO
MA'I LONGS SPYOD KYI PHYED LA YANG SPEN PA'O, ,PHYED GZHAN LA
SGRA GCAN NO, ,GZA' NI BDUN LA BRGYAD PA NI MKHA'

'GRO MA'I LONGS SPYOD DE, SPEN PA'I TSES LA THUN DANG PO'I
PHYED LA STONG PA'O, ,LTE BA'I BZHI NI STONG PA STE DRUG BCU
LA NI DKYIL 'KHOR DRUG CU RGYU BA'O, ,DPRAL BAR BCU DRUG LA
GNYIS NI STONG PA YIN LA, BCU BZHI NI ZLA BA'I RKANG PA STE
'BYUNG BA LA SOGS PA'O, ,CHU SRID DRUG CU DBYU GU GCIG ,DBYU
GU DRUG

CU NYIN ZHAG GCIG ,DRUG CU DRUG CUS BSGYUR BA'I CHU SRANG
STONG PHRAG SUM BRGYA DRUG CU LUS LA YOD DO, ,PHYI ROL DU NYI
MA NI LO GCIG GIS KHYIM BCU GNYIS 'KHOR RO, LUS LA LTE BA'I
RTZA BCU GNYIS LA NYIN ZHAG GCIG GIS SO, ,ZLA BA GCIG LA DBYU
GU BRGYA PHRAG BCO BRGYAD KYIS 'PHO BA GCIG

@254A *, ,GO; LUS KYI SNA BUG GCIG LA DBUGS BRGYA PHRAG BCO
BRGYAD KYIS 'PHO BA GCIG GO, ,ZHAG MANG NYUNG LTAR DBUGS MANG
NYUNG GIS SO, ,PHYI ROL DU NYI MAS DKYIL 'KHOR GCIG LA LONGS
SPYOD BA NI ZHAG DRUG GI DBYU GU SUM BRGYA DRUG CU'O, ,SNA BUG
LA DKYIL 'KHOR GCIG

GI LONGS SPYOD NI DBUGS SUM BRGYA DRUG CU'O, ,SNA BUG RE RE
DKYIL 'KHOR LNGA RGYU STE DBYU GU LNGAS SO, ,SNA BUG GNYI GAR
'OG TU SA'I DKYIL 'KHOR DANG, G-YON DU CHU'I DANG, G-YAS SU
ME'I DANG, STENG DU RLUNG GI DANG, DBUS SU NAM MKHA'I DKYIL
'KHOR RO, ,MNYAM PAR RGYU BA NI GNYIG

LAS SO, ,DKYIL 'KHOR RE RE LA DBUGS SUM BRGYA DRUG CU STE, DE
LA THA MAR BCU GCIG BZHI CHA DBU MAR MNYAM PAR RGYU'O, ,SNA
BUG G-YON NAS NAM MKHA' LA SOGS PA DANG, G-YAS NAS LA SOGS
PA NI RIM PAS RGYU BA'O, ,G-YON NAS NAM MKHA' LHA NI SGRA
GCAN NO, ,G-YAS SU DUS

ME'O, ,DE BZHIN DU RLUNG LA ZLA BA DANG NYI MA'O, ,ME LA LAG
PA DANG MIG DMAR RO, ,CHU LA PA BA SANGS DANG PHUR BU'O, ,SA
LA MJUG RINGS DANG SPEN PA'O, ,RKYANG MA NI SA BON RGYU BA'O,
,RO MA NI KHRAG RGYU BA'O, ,LTE BA'I NANG DU RTZE 'DAB PA BZHI
DANG, ,DE'I PHYIR BRGYAD DANG, DE'I PHYIR BCU GNYIS DANG,

DE'I PHYIR DRUG CU RTZA BZHI'O, ,LTE BA'I STENG DU SOR PHYED
DANG BCU GSUM NA SNYING GAR RTZA 'BAB BRGYAD DANG, 'DIR 'PHO
BA NI THUR RE RER DBYU GU PHYED DANG BRGYAD KYIS DBUGS BRGYA
PHRAG NYER BDUN GYIS SO, ,SROG RLUNG NI SNA BUG G-YAS NAS
GYEN DU RGYU'O, ,THUR SEL NI G-YON NAS 'OG TU RGYU'O, ,

SHAR DU SNANG MA'I RTZA LA MNYAM GNAS SO, ,MER GLANG CHEN GYI
RTZA LA GYEN DU RGYU'O, ,LHOR DMAR SER GYI RTZA LA KHYAB BYED
DO, ,BDEN BRAL DU RGYAL GYI RTZA LA KLU'O, ,NUB TU RGYAL BA'I
RTZA LA DUS SBAL LO, ,RLUNG DU SKU'I RTZA LA RTZANGS PA'O,
,BYANG DU LUG GI RTZA LA LHA SBYIN NO, ,DBANG LDAN DU KU HA'I
RTZA LA NOR

RGYAL LO, ,DBUS MA LA SROG STE SKYE BO KUN LA SBYOR, THUR SEL
NI DUNG CAN MA LA'O, ,G-YAS G-YON GYI SROG RLUNG GIS STOBS
SKYED DO, ,THUR SEL NI BZA' BTUNG 'OG TU 'KHYER RO, ,MNYAM
GNAS NI RO MNYAM PAR BYED DO, ,GYEN RGYU LUS G-YO BAR BYED PA
DANG, KHAS GLU DANG DGOD PA LA SOGS PA

@254B DANG, LAG PA DANG RKANG PAS GAR DANG 'GRO BA LA SOGS PA
BYED DO, ,KHYAB BYED NI CHU LA SOGS PA'I DBANG GIS LUS LA NAD
BYED DO, ,KLU YIS SGREGS PAR BYED DO, ,RUS SBAL GYIS RKANG LAG
SKUM PAR BYED DO, ,RTZANGS PAS 'KHRUG PA DANG KHRO BAR BYED
DO, ,LHA SBYIN GYIS G-YAL BAR BYED DO,

NOR RGYAL GYIS NI SHI BA'I LUS KYANG MI 'DOR BA'O, ,RTZA
BRGYAD PO'I 'DI DAG NI BRGYA BYIN LA SOGS PA PHYOGS PA BDAG GI
RANG BZHIN TE THUN RGYU BA'O, ,SNYING GI STENG DU SOR PHYED
DANG BCU GSUM GYI MTHAR MGUL PA LA 'DAB MA SUM CU RTZA GNYIS
TE, BZHI MI RGYU BA'O, ,GZA' DANG BCAS PA'I SKAR MA'I

'KHOR LO STE, DBYU GU DRUG CU LAS DBYUG PA LA SOGS PA NYI SHU
RTZA BRGYAD KYIS BGOS PAS THOB PA DE DBYU GU GNYIS DANG CHU
SRANG BRGYAD DE 'DAB MA RE RE LA'O, ,MGUL PA NAS SOR PHYED
GANG BCU GSUM NAS DPRAL PA STE, DBUS SU AA DKAR PO STE AA LA
SOGS PA BCU DRUG GIS BSKOR BA'O, ,

'DAB MA BCU DRUG LAS 'DAB MA GNYIS DOR NAS ZLA BA'I RKANG PA
BCU BZHIS DBYU GU DRUG CU LA BGOS PAS THOB PA DBYU GU BZHI
DANG CHU SRANG BCU BDUN 'DAB MA RE RE NAS RGYU'O, ,DE NAS TSES
GCIG LA SOGS PA'O, ,DE NAS SOR BZHI PA'I STENG DU SPYI GTZUG
PADMA 'DAB MA BZHI THUN MTSAMS BZHI STE, ,

STONG PA DANG SHIN TU STONG PA LA SOGS PA'I RANG BZHIN NO,
,GSANG GNAS SU 'DAB MA SUM CU RTZA GNYIS KYI PHYI ROL GYI BCU
DRUG LA DBYANGS YIG RNAMS SO, ,DE'I NANG BCU NI PHUNG PO DANG,
KHAMS KYI RANG BZHIN NO, ,DE'I NANG DU DRUG STE STOD PA'O,
,'KHOR LA DRUG BRGYA LNGA BCU RTZA DRUG GO, ,'DIR

DBU MA MA BGRANGS SO, ,DBUGS NI LTE BA DANG, SNYING GA DANG, MGUL
PA DANG, DPRAL BA DAG, SPYI GTZUG DANG, SNA BUG DANG, DBYU GU
DANG, SKAR MA DANG, TSES DANG, THUN MTSAMS DANG, DKYIL 'KHOR
LNGAS 'BIGS NAS DMIGS MED PA BCU GNYIS KYI MTHA' DANG BCU DRUG
,GNYIS

KYI MTHA' DANG DRUG GI MTHAR RGYU'O, ,DE NAS LDOG GO, ,GNAG GI
TSE PHYI ROL DU THUNG PA SOR BCU GNYIS SU RGYU BA DE'I TSE LTE
BA'I 'OG TU SOR BZHI RGYU'O, ,RKANG PA G-YON PA'I TSIGS GSUM
LA 'KHOR LO GSUM STE, ZLA BA'I TSES KYI GRANGS KYIS LHA SUM CU
STA SA'I KHAMS LA SNYING STOBS LA SOGS PA'I

@255A *, ,DBYE BAS SO, ,RKANG PA G-YAS PA CHU KHAMS DANG, LAG
PA G-YON PA ME'I KHAMS DANG, LAG PA G-YAS PA RLUNG GI KHAMS
TE LO GCIG LA BCU GNYIS SO, ,G-YON DANG G-YAS PA'I LAG PA
DANG RKANG PA'I SOR MO RNAMS NI SA LA SOGS PA'O, ,SOR MO'I
TSIGS

GSUM NI SNYING STOBS LA SOGS PA'O, ,MTHE BONG SA'O, ,SDIGS
MDZUB CHU'O, ,GUD MO ME'O, ,MING MED RLUNG NGO, ,MTHE'U CHUNG
NI NAM MKHA'O, ,SKRA DANG BA SPU BYE BA PHYED DANG BZHI NI NAM
MKHA'O, ,MA'I KHRAG GIS GSUM STE, PAGS PA DANG, SHA DANG KHRAG
GO, ,SKU LA SOGS PA'I

RIGS NI GSUM STE LTE BAR 'KHOR LO'I RIGS DANG, MGUL PAR RIN
CHEN DANG, GSANG BAR GRI GUG GO, ,PHA'I SA BON GYIS GSUM STENG
RUS PA DANG, RKANG MAR DANG, RGYUS PA'O, ,RIGS KYANG GSUM STE,
DPRAL BAR PADMA DANG, SNYING GAR RAL GRI DANG, SPYI GTZUG TU
RDO RJE'O, ,MNGAL

DU ZLA BA GCIG GI BAR DU 'BYUNG BA LNGAR GYUR PA'I LAS SA BON
'PHEL LO, ,ZLA BA GCIG GI RJES SU DE'I MYU GU SNYING GAR SROG
LA SOGS PA'I GNAS PHRA MO BCU'O, ,LTE BAR DRUG CU BZHI DANG
DE'I NANG DU 'PHO BA'I RTZA NI BCU GNYIS SO, ,DRUG CU RTZA
BZHI 'DI DAG LAG PA DANG RKANG PA DANG KHA'I

GNAS DANG BYED PA'I STENG DU SONG STE, ZLA BA GNYIS TSANG NAS
LAG PA LA SOGS PA CUNG ZAD 'BYUNG NGO, ,RUS SBAL GYI GNAS
SKABS SU 'BUR LNGA STE LAG PA GNYIS DANG RKANG PA GNYIS DANG
MGUL BAR MGO BO RKANG LAG GI TSIGS DRUG LA RTZA PHRA MO RNAMS
SO, ,ZLA BA BZHI TSAD NAS MGRIN PAR

LONGS SPYOD KYI RTZA RNAMS SO, ,ZLA BA LNGA LA PHAG GI SKABS
SU SHA LA BRTEN NAS RUS PA SUM BRGYA DRUG CU DANG, DE'I TSIGS
KYANG SUM BRGYA DRUG CU'O, ,KHRAG DANG BDE BA LA SOGS PA'I
TSOR BA DANG, ZLA BA DRUG LA MNGON SHES KYIS MA CHAGS PAR
BYED, SRID PA'I SDUG BSNGAL LA RMONGS,

SANGS RGYAS KYI LAM LA BSTOD, ,ZLA BA BDUN GYIS SMIN MA DANG
SKRA DANG KHA SPU DANG MIG LA SOGS PA'I SKYE MCHED TSANG BA'O,
,MA NGAL GYI ZLA BA'I GTING LA NYIN RE BZHIN DU RTZA BRGYA
PHRAG GNYIS GNYIS DANG, ,GNAD SUM BRGYA DRUG CU DANG, RKANG
MAR DANG, LCE SRA BA'O, ,BRGYAD PA LA BSHAD

@255B BA DANG GCI BA'O, ,DGU DANG BCU GNYIS KYI BAR SKYE BA'I
DUS SU MI'I SENG GE STE, SKYE GNAS KYIS SPYI PAS SDUG
BSNGAL MI BZAD PAR 'GYUR RO, ,BCU DRUG GI BAR SHING RTA BCU
PA'I BU'O, ,SKRA DKAR GYI BAR KHYAB 'JUG GO, ,RGAS PA NI SANGS
RGYAS SO, ,'CHI BA'I TSE TSANGS PA

CAN TE PHUNG PO DANG KHAMS LA SOGS PA STONG PA NYID DU RO GCIG
TU BYED PA'I PHYIR RO, ,DE NI ZHAR LAS BYUNG BA'O, ,DA NI
SKABS SU BAB PA BRJOD PAR BYA'O, ,LUS LA SHES RAB DANG THABS
NI RUS PA DANG SHA'O, ,CHU DANG KHRAG GO, ,ME DANG GCI BA'O,
,RLUNG DANG BSHANG BA'O, ,ZLA MTSAN DANG

SA BON NO, ,SGRA DANG RNA BA'O, ,DRI DANG SNA'O, ,GZUGS DANG
MIG GO, ,RO DANG LCE'O, ,REG BYA DANG LUS SO, ,CHOS KYI KHAMS
DANG YID DO, ,BSHAD PA 'BAB PA DANG BSHANG LAM MO, ,'GRO BA
DANG RKANG BA'O, ,'DZIN PA DANG LAG PA'O, ,SMRA BA DANG NGAG
GO, ,BYAS SEMS

MNYAM PA DANG LHA'I DBANG PO'O, ,BHA GA DANG LINGGA'O, ,SA BON
MNYAM PA DANG DUNG CAN MA'O, ,SA LA SOGS PA DANG GZUGS KYI
PHUNG PO LA SOGS PA'O, ,'DIR RTZA'I GTZO BO GSUM STE G-YON DU
RKYANG MA ZLA BA RGYU BA'O, ,G-YAS SU RO MA NYI MA RGYU BA'O,
,DBUS SU DBU MA SGRA GCAN RGYU BA'O, ,

SNA BUG GNYIS LA DKYIL 'KHOR LNGA LNGA STE DE LA G-YON GYI
DKYIL 'KHOR DU NAM MKHA'I DKYIL 'KHOR DANG PO LA DBUGS SUM
BRGYA ZHES BRGYAD DANG ZHE GSUM SOR BCU DRUG PHYI ROL DU RGYU
BA'O, ,'DI SGRA GCAN DANG MI BSKYOD PA'O, ,STENG DU RLUNG GI
DKYIL 'KHOR GNYIS PA LA DBUGS SUM BRGYA ZHE

BRGYAD DANG ZHE GSUM SOR BCO LNGA RGYU BA'O, ,'DI DON YOD GRUB
PA DANG ZLA BA'O, ,LHOR ME'I DKYIL 'KHOR GSUM BA LA DBUGS SUM
BRGYA ZHES BRGYAD DANG ZHE GSUM SOR BCU BZHI RGYU'O, ,'DI RIN
'BYUNG DANG LAG PA'O, ,BYANG DU CHU'I DKYIL 'KHOR BZHI PA LA
DBUGS SUM BRGYA ZHE BRGYAD DANG ZHE

GSUM SOR BCU GSUM RGYU'O, ,'DI 'OD DPAG MED DANG PA BA SANGS
SO, ,'OG TU SA'I DKYIL 'KHOR LNGA BA LA DBUGS SUM BRGYA ZHE
BRGYAD DANG ZHE GSUM SOR BCU GNYIS RGYU'O, ,'DI RNAM SNANG
DANG MJUG RINGS SO, ,DBUGS 'DI NAS 'PHOS NAS G-YAS PA'I 'OG
TU SA'I DKYIL

@256A *, ,'KHOR DANG POR DBUGS SUM BRGYA ZHE BRGYAD DANG ZHE
GSUM SOR BCU GNYIS RGYU'O, ,'DI SPYAN MA DANG SPEN PA'O, ,BYANG
DU CHU'I DKYIL 'KHOR GNYIS PA LA DBUGS SUM BRGYA DANG ZHE BRGYAD
DANG ZHE GSUM SOR BCU GSUM RGYU'O, ,M'A MA K'I DANG PHUR BU'O,
,G-YAS SU ME'I

DKYIL 'KHOR GSUM PA LA DBUGS SUM BRGYA ZHE BRGYAD DANG ZHE GSUM
SOR BCU BZHI RGYU'O, ,GOS DKAR MO DANG MIG DMAR RO, ,STENG DU
RLUNG GI DKYIL 'KHOR BZHI PA LA DBUGS SUM BRGYA ZHE BRGYAD DANG
ZHE GSUM SOR BCO LNGA RGYU'O, ,SGROL MA DANG NYI MA'O, ,DBUS SU
NAM MKHA'I

DKYIL 'KHOR LNGA PA LA DBUGS SUM BRGYA ZHE BRGYAD DANG ZHE GSUM
SOR BCU DRUG RGYU'O, ,RDO RJE DBYINGS KYI DBANG PHYUG MA DANG
DUS KYI ME'O, ,DBUGS KYI GRANGS DANG ZHE GSUM PO THAMS CAD DANG
PO LTAR RO, ,DKYIL 'KHOR RE RE'I 'PHO BA LA DBU MAR MNYAM PAR
RGYU BA'I DBUGS BCU GCIG DANG,

BZHI CHA'O, ,G-YON NA DKYIL 'KHOR LNGAS LNGA BCU RTZA DRUG DANG
BZHI CHA GCIG GO, ,G-YAS PA LA YANG NGA DRUG DANG BZHI CHA GCIG
GO, ,'PHO BA BCU GNYIS KYI DBUGS DRUG BRGYA BDUN CU RTZA LNGA'O,
,NYIN ZHAG GCIG LA DBU MAR RGYU BA DANG BCAS PA NYI KHRI CHIG
STONG DRUG BRGYAR RGYU BA'O, ,DE LTAR

RANG BZHIN DU RGYU BA LA NYI MAR MI SHIS PA 'BYUNG STE, SNA BUG
G-YAS PA NA NYI MA LNGA BA LA BAR MED BAR RGYU BA NA TSE LO
GSUM LHAG MAR YOD DE, TSES BCU PA LA RGYUN DU RGYU NA LO GNYIS
SO, ,TSES BCO LNGA LA RGYUN DU RGYU NA LO GCIG GO, ,TSES NYI SHU
LA RGYUN DU RGYU NA ZLA BA DRUG GO, ,TSES NYI

SHU LNGA LA RGYU NA ZLA BA GSUM MO, ,TSES NYI SHU DRUG LA RGYU
NA ZLA BA GNYIS SO, ,TSES NYI SHU BDUN LA RGYUN ZLA PA GCIG GO,
,NYER BRGYAD LA RGYU NA ZHAG BCO LNGA'O, ,NYER DGU LA RGYU NA
ZHAG BCU PA'O, ,SUM CU PA LA RGYUN ZHAG LNGA'O, ,SO GCIG PA LA
RGYU NA ZHAG GSUM MO, ,SO GNYIS PA LA RGYU

NA ZHAG GNYIS SO, ,SO GSUM PA LA RGYUN ZHAG GCIG GO, ,ZLA BA'I
MI SHIS PA BRJOD DE TSE LO GSUM YOD PA'I SNA BUG G-YON PA NA MI
SHIS PA ZHAG GCIG DES MTSANG BA'I ZLA BA GNYIS RANG BZHIN DU
RGYU'O, ,MI SHIS PA ZHAG GNYIS DES MA TSANG BA RANG BZHIN ZLA BA
GNYIS NI KHYIM DANG POR RO, ,

@256B GNYIS PA LA TSES LHAG MA ZLA BA SUM CU STE MI SHIS PA ZHAG
BZHI DES MA TSANG BA ZLA BA GCIG MI SHIS PA ZHAG LNGA RANG BZHIN
NYER LNGA'O, ,MI SHIS PA ZHAG DRUG RANG BZHIN NYER BZHI'O, ,GSUM
PA LA MI SHIS PA ZHAG BDUN RANG BZHIN ZHAG NYER GSUM MO, ,MI
SHIS PA ZHAG BRGYAD RANG BZHIN ZHAG

NYER GNYIS SO, ,MI SHIS PA ZHAG DGU RANG BZHIN NYER GCIG GO,
,BZHI PA LA MI SHIS PA ZHAG BCU RANG BZHIN NYI SHU'O, ,MI SHIS
PA BCU GCIG PAS RANG BZHIN BCU DGU, MI SHIS PA BCU GNYIS PAS
RANG BZHIN BCO BRGYAD DO, ,LNGA PA LA MI SHIS PA BCU GSUM RANG
BZHIN BCU

BDUN NO, ,MI SHIS PA BCU BZHI RANG BZHIN BCU DRUG GO, ,MI SHIS
PA BCO LNGA RANG BZHIN BCO LNGA'O, ,DRUG PA LA MI SHIS PA BCU
DRUG RANG BZHIN BCU BZHI'O, ,MI SHIS PA BCU DRUG RANG BZHIN BCU
BZHI'O, ,MI SHIS PA BCU BDUN RANG BZHIN BCU GSUM MO, ,MI SHIS PA
BCO BRGYAD RANG

BZHIN BCU GNYIS SO, ,BDUN PA LA MI SHIS PA BCU DGU RANG BZHIN
BCU GCIG GO, ,MI SHIS PA NYI SHU RANG BZHIN BCU'O, ,MI 'DOD PA
NYER GCIG RANG BZHIN DGU'O, ,BRGYAD PA LA MI 'DOD PA NYER BZHI
RANG BZHIN DRUG DANG ZLA BA GNYIS SO, ,DGU PA LA MI 'DOD PA NYER
BDUN

RANG BZHIN ZHAG GSUM DANG ZLA BA GNYIS SO, ,BCU PA LA MI 'DOD PA
SUM CU RANG BZHIN ZLA BA GNYIS SO, ,BCU GCIG PA LA MI 'DOD PA SO
GSUM RANG BZHIN NYER BDUN DANG ZLA BA GCIG ,'DAB MA BCU GNYIS PA
LA THOG MA'I LHAG MA ZLA BA GSUM GYI THA MA'I ZHAG GSUM LAS ZHAG

GNYIS SNA BUG G-YAS PA NAS RGYU STE GCIG NI DBU MAR RGYU'O,
,'DAB MA DANG PO LA ZLA BA DRUG ZAD DE LHAG MA'I 'DAB MA RNAMS
SU GSUM MO, ,NAD MED PA RNAMS KYI KHAMS SNYOMS PA YIN LA, MI
SNYOMS PA'I TSE SROG MI SNYOMS PAS NYI MA DANG ZLA BA'I SKYON
GYIS DUS MA YIN PAR 'CHI'O, ,

DE BAS SA BON DANG ZLA MTSAN GYI CHOS CAN ZLA BA DANG, NYI MAS
SROG RTZOL GANG BAR BYAS LA 'CHI BA BSLU BAR BYA'O, ,NYI MA'I
'CHI LTAS LA TSES LA SOGS PA BSHAD PAS, DA NI 'DIR MA BSHAD PA
BRJOD PAR BYA'O, ,NYIN PHYED DANG NYIN GCIG DANG NYIN ZHAG GCIG
DANG NYIN ZHAG GNYIS

@257A *, ,DANG GSUM DANG BZHIR THUG PA SNA BUG G-YAS PA LA RGYU
NA DE LA TSE LO NI BCU BZHI DANG BCU GNYIS DANG BCU DANG BRGYAD
DANG DRUG DANG BZHI LHAG MA'O, ,ZHAG LNGA NAS NYER LNGA'I BAR DU
MA BSHAD PA BCU DRUG BSHAD DE, DRUG BDUN BRGYAD DGU RIM PAR RGYU
NA TSE LO GSUM

LAS NYIN ZHAG NYER BZHI DANG ZHE BRGYAD DANG DON GNYIS DANG GO
DRUG RE 'BRI'O, ,NYIN ZHAG BCU GCIG DANG BCU GNYIS DANG BCU GSUM
DANG BCU BZHI RGYU NA TSE LO GNYIS LAS ZHAG NYER BZHI DANG ZHE
BRGYAD DANG DON GNYIS DANG GO DRUG DANG DGU BRI'O, ,ZHAG BCU
DRUG BCU BDUN BCO BRGYAD

BCU DGU RIM PAR RGYU NA TSE LO GCIG LAS ZHAG BCU GNYIS DANG NYER
BZHI DANG SO DRUG DANG ZHE BRGYAD DANG GO DRUG 'BRI'O, ,ZHAG
NYER GCIG DANG NYER GNYIS DANG NYER GSUM DANG NYER BZHI RIM BAS
RGYU NA TSE LO ZLA BA DRUG LAS ZHAG DRUG DANG BCU GNYIS DANG BCO
BRGYAD DANG NYER BZHI DANG ZHE BRGYAD

'BRI'O, ,RTZA DBU MAR NYIN ZHAG GCIG SROG GI RLUNG RGYU BAR MA
NUS NA G-YON PA'I 'CHI LTAS LA DBUGS G-YAS SU 'PHO BAR BYA'O,
,NYI MA'I 'CHI LTAS LA G-YON DU 'PHO BAR BYA'O, ,ZLA BA PHYED
KYI BAR DU MCHAN KHUNG DANG NU MA G-YAS PA MNAN NA G-YON DU
RGYU'O, ,MCHAN KHUNG

DANG NU MA G-YON PA MNAN NA G-YAS SU RGYU'O, ,'KHOR LO DRUG LA
GNAS PA'I RTZA DRUG GO, ,GSANG BA'I 'KHOR LO LAS GSUM GYEN DU
ZLA BA DANG NYI MA DANG SGRA GCAN RGYU'O, ,GSUM 'OG TU BSHANG BA
DANG GCI BA DANG SA BON DANG ZLA BA DANG NYI MA DANG SGRA GCAN
GYI MJUG MA RGYU'O, ,

SBYOR BA YAN LAG DRUG GIS 'KHOR LO DRUG GI LTE BAR GNAS PA LA
SROG RLUNG 'JUG PAR BYAS NAS MTHA' GCIG TU 'CHI BA BSLU'O, ,DBU
MA LA SROG RLUNG 'JUG PAR MA NUS NA 'CHI BA BSLU BAR MI NUS SO,
,DA NI DUS SU 'CHI BA BSHAD DE TSE LO BRGYA'I NYIN ZHAG NI STONG
PHRAG SUM BRGYA STE

'DIR RTZA STONG PHRAG BDUN CU RTZA GNYIS SU 'CHI BA'I RLUNG 'JUG
PA NA 'KHOR LO LNGA'I RLUNG DRUG CHA GCIG BZHAG STE 'PHO BA'O,
,LO BRGYA'I DRUG CHA NI BCU DRUG DANG ZLA BA BRGYAD DO, ,'CHI
BA'I RLUNG 'JUG PA'I RIM PA NI 'DI LTA STE, LUS LA DBUGS KYI
'KHOR LO NI DBUGS DRUG GO, ,

@257B CHU SRANG GI 'KHOR LO NI CHU SRANG DRUG CU'O, ,DBYU GU'I
'KHOR LO NI DBYU GU DRUG CU'O, ,'CHI LTAS KYI 'KHOR LO NI DUS
KYI 'KHOR LO GSUM GYIS ZHAG STONG PHRAG GCIG DANG BRGYAD BCU'O,
,DUS SU 'CHI BA'I 'KHOR LO NI ZHAG BRGYA PHRAG BCU GCIG DANG
LNGA BCU RTZA DRUG STE DE YANG LO

GSUM ZHAG NI STONG PHRAG GCIG DANG BRGYAD CU DANG ZLA BA PHYED
DANG GNYIS KYIS ZHE LNGA DANG MNGAL GYI ZLA BA GCIG GI SUM CU
DANG LTE BA'I ZHAG GCIG STE DE RNAMS BSDUS PA'O, ,'KHOR LO 'DI
DAG LA 'CHI BA'I DBUGS KYI TSUL DANG CHU SRANG GI TSUL DANG DBYU
GU'I TSUL DANG NYIN ZHAG GI TSUL

GYIS RIM GYIS 'JUG GO, ,GANG LA LO BRGYA THUB PA 'CHI LTAS MED
PA DE LA SKYE NAS LO PHYED GNYIS KYI SNA BUG GNYI GA'ANG DBUGS
DKYIL 'KHOR LNGA'I RANG BZHIN DU RGYU'O, ,DE NAS LO PHYED KYI
MTHAR G-YON GYI NAM MKHAR DBUGS GCIG MI 'DOD PA RGYU'O, ,DE NAS
LO PHYED BZHI'I

BAR MI RGYU'O, ,DE NAS LO PHYED LNGA PA LA G-YAS PA'I SA'I
DKYIL 'KHOR LA DBUGS GNYIS MI 'DOD PAR RGYU'O, ,DRUG PA LA MI
RGYU'O, ,BDUN PA LA G-YON PA'I NAM MKHAR DBUGS GSUM MO, ,BRGYAD
PA LA MI RGYU'O, ,DE LTAR DGU PA LA G-YAS PA'I SA LA DBUGS
BZHI'O, ,

BCU PA LA MI RGYU'O, ,BCU GCIG PA LA G-YON GYI NAM MKHAR DBUGS
LNGA'O, ,BCU GNYIS PA LA MI RGYU'O, ,BCU GSUM PA'I G-YAS PA'I
SA LA DBUGS DRUG RGYU'O, ,BCU BZHI PA LA MI RGYU'O, ,DE NAS
DBUGS KYI DKYIL 'KHOR GCIG STE, CHU SRANG GCIG GIS LONGS MA
SPYAD PA'I

ZLA BA PHYED DANG GNYIS KYIS MTSANG BA LO BDUN SONG NGO, ,DE'I
RJES LA LO DRUG CU'I BAR LO PHYED PA RE RE BAR DU BOR ZHING
G-YON PA'I NAM MKHA' LA LNGA BCU RTZA DGU DANG SNA BUG G-YAS
PA SA'I DKYIL 'KHOR LA CHU SRANG DRUG CU STE, R'A SHI 'DAB MA
DRUG DRUG MI MNYAM PA DANG MNYAM PA RNAMS

LA'O, ,CHU SRANG DRUG CU NYID DBYU GU YIN NO, ,LO DRUG BDUN GYI
RJES LA LO SUM CU'I BAR DU ZLA BA GSUM GSUM BAR DU BOR ZHING
DBYU GU'I NGO BOS RTZA LA RGYU'O, ,LO PHYED PA'I PHYED GONG MA
LA G-YON PA'I NAM MKHA' LA DBYU GU GCIG RGYU'O, ,PHYED 'OG MA
LA MI RGYU'O, ,LO PHYED PA GNYIS

@258A *, ,BA'I PHYED GONG MA LA SNA BUG G-YAS PA'I SA LA DBYU
GU GNYIS RGYU'O, ,DE LTAR ZLA BA GSUM GSUM NA G-YON PA'I NAM
MKHA' DANG G-YAS PA'I SA LA R'A SHI 'DAB MA DRUG DRUG LA DBYU
GU NGA DGU DANG DRUG CU 'CHI RTAGS RGYU'O, ,DBYU GU DRUG CUS
NYIN ZHAG GCIG GO, ,ZLA BA

PHYED DANG GNYIS KYIS MA TSANG BA'I LO GO BDUN GYI RJES SU NYIN
ZHAG GI NGO BOS NYIN ZHAG GI, ,LOR RE RE SNGAR BZHIN RGYU'O,
,ZHAG LNGA PHA LA RGYU NA NYI MA'I TSES LA LO GSUM LHAG MA LUS
SO, ,ZHAG BCU PA LA RGYU NA LO GNYIS SO, ,ZHAG BCO LNGA PA LA
RGYU NA LO GCIG GO, ,ZHAG NYI SHU PA LA RGYU NA ZLA BA DRUG

GO, ,ZHAG NYER LNGA RGYU NA ZLA BA GSUM MO, ,ZHAG NYER DRUG
RGYUN ZLA BA GNYIS SO, ,ZHAG NYER BDUN RGYU NA ZLA BA GCIG GO,
,NYER BRGYAD RGYU NA ZLA BA PHYED DO, ,NYER DGU RGYU NA ZHAG
GCIG GO, ,SUM CU RGYU NA ZHAG LNGA'O, ,SO GCIG RGYU NA ZHAG GSUM
MO, ,SO GNYIS RGYU NA ZHAG GNYIS SO, ,SO

GSUM RGYU NA ZHAG GCIG LUS SO, ,SO BZHI RGYU NA 'CHI'O, ,ZHAG GI
TSOGS NI BRGYA PHRAG BCU GCIG DANG NYER LNGA SUM CU SO PHYED
DANG GSUM GYIS BGOS PAS THOB PA ZHAG SUM CU RTZA PHYED DANG BZHI
DANG, DBYU GU SO DRUG DANG CHU SRANG NYER LNGA DANG DBUGS GNYIS
SO, ,ZHAG RE RE DBYU GU RE RE LHAG

PAR RGYU'O, ,THA MA RTZA G-YAS PA LA RGYU STE DUS SU 'CHI BA'I
NGES PA'O, ,G-YON DANG G-YAS SU DBU MA NI, STOBS DANG RDUL
DANG MUN PA STE, 'CHI BA NI MUN PA'I RGYU BA BZUNG STE G-YON
DANG G-YAS SU RGYU'O, ,DA NI DBU MA'I 'CHI LTAS BRJOD DE TSE
LHAG MA LO GSUM DANG ZLA BA PHYED DANG GNYIS YOD

PA'I SKYE BO'I SNA BUG G-YON PAR 'CHI RTAGS KYI NYIN ZHAG GCIG
RGYU LA RANG BZHIN YANG ZHAG GCIG RGYU'O, ,DE NAS MI 'DOD PA
ZHAG GSUM DANG RANG BZHIN YANG ZHAG GSUM, YANG MI 'DOD PA ZHAG
LNGA NA RANG BZHIN ZHAG LNGA STE NAM MKHA'I DKYIL 'KHOR ZAD DO,
,YANG MI 'DOD PA ZHAG BDUN RANG BZHIN

ZHAG BDUN NO, ,MI 'DOD PA DGU RANG BZHIN ZHAG DGU'O, ,YANG MI
'DOD PA BCU GCIG RANG BZHIN BCU GCIG STE RLUNG GI DKYIL 'KHOR
ZAD DO, ,DE NAS MI 'DOD PA BCU GSUM RANG BZHIN BCU GSUM MO, ,DE
NAS MI 'DOD PA BCO LNGA RANG BZHIN BCO LNGA'O, ,DE NAS MI 'DOD
PA BCU BDUN RANG

@258B BZHIN BCU BDUN TE ME'I DKYIL 'KHOR ZAD DO, ,DE NAS MI 'DOD
PA BCU DGU RANG BZHIN BCU DGU'O, ,DE NAS MI 'DOD PA NYER GCIG
RANG BZHIN NYER GCIG GO, ,DE NAS MI 'DOD PA NYER GSUM RANG BZHIN
NYER GSUM STE CHU'I DKYIL 'KHOR ZAD DO, ,DE NAS MI 'DOD PA NYER
LNGA RANG BZHIN NYER LNGA'O, ,

DE NAS MI 'DOD PA NYER BDUN RANG BZHIN NYER BDUN NO, ,DE NAS MI
'DOD PA NYER DGU RANG BZHIN NYER DGU STE SA'I DKYIL 'KHOR ZAD
DO, ,SUM CU RTZA GSUM DE NI SNYING STOBS DANG RDUL DANG MUN PA'I
DBYE BAS SO, ,DE NAS SNA BUG G-YAS PA LA MI 'DOD PA ZHAG GNYIS
DANG RANG BZHIN ZHAG GNYIS SO, ,

MI 'DOD PA ZHAG BZHI DANG RANG BZHIN ZHAG BZHI'O, ,MI 'DOD PA
ZHAG DRUG DANG RANG BZHIN ZHAG DRUG STE SA'I DKYIL 'KHOR ZAD DO,
,MI 'DOD PA ZHAG BRGYAD DANG RANG BZHIN ZHAG BRGYAD, MI 'DOD PA
ZHAG BCU RANG BZHIN ZHAG BCU, MI 'DOD PA ZHAG BCU GNYIS RANG
BZHIN ZHAG BCU GNYIS

TE CHU'I DKYIL 'KHOR ZAD DO, ,MI 'DOD PA ZHAG BCU BZHI RANG
BZHIN BCU BZHI, MI 'DOD PA BCU DRUG RANG BZHIN BCU DRUG ,MI 'DOD
PA BCO BRGYAD RANG BZHIN BCO BRGYAD DE ME'I DKYIL 'KHOR ZAD DO,
,MI 'DOD PA NYI SHU RANG BZHIN NYI SHU, MI 'DOD PA NYER GNYIS
RANG BZHIN NYER GNYIS SO, ,

MI 'DOD PA NYER BZHI RANG BZHIN NYER BZHI STE RLUNG GI DKYIL
'KHOR ZAD DO, ,MI 'DOD PA NYER DRUG RANG BZHIN NYER DRUG ,MI
'DOD PA NYER BRGYAD RANG BZHIN NYER BRGYAD, MI 'DOD PA SUM CU
RANG BZHIN SUM CU STE NAM MKHA'I DKYIL 'KHOR ZAD DO, ,DE NAS
G-YON DU YE SHES KYI DKYIL 'KHOR

LA MI 'DOD PA'I ZHAG SUM CU RANG BZHIN SUM CU STE DE NAS SNYING
STOBS KYI KHAMS ZAD DO, ,DE NAS G-YAS PA'I RNAM SHES KYI DKYIL
'KHOR LA MI 'DOD PA SO GNYIS RANG BZHIN SO GNYIS TE RDUL GYI
KHAMS ZAD DO, ,DE NAS G-YON DU YE SHES KYI DKYIL 'KHOR LA MI
'DOD PA SO GSUM RANG

BZHIN SO GSUM STE MUN PA'I KHAMS ZAD DO, ,BAD KAN GYI RTZA ZAD
PA NI SNYING STOBS KYI KHAMS SO, ,MKHRIS PA'I RTZA ZAD PA NI
RDUL GYI KHAMS SO, ,RLUNG GI RTZA ZAD PA NI MUN PA'I KHAMS SO,
,DE LTAR ZHAG NI BRGYA PHRAG BCU GCIG DANG NYER GNYIS SO, ,MNGAL
GYI THA MA'I ZLA BA GCIG

@259A *, ,ZAD PAR BYA BA'I PHYIR SNA BUG G-YAS PA LA ZHAG GNYIS
RGYU'O, ,DBUGS KYI 'KHOR LO ZAD PAR BYA BA'I PHYIR ZHAG GCIG DBU
MA NAS RGYU'O, ,DE DAG NI ZHAG BRGYA PHRAG BCU GCIG DANG NYER
LNGA'O, ,RTZA G-YON PA'AM G-YAS PA CHAD PAS MI RGYU NA TSE ZLA
BA DRUG STE GCI BA SKYUR MOR

'GYUR RO, ,TSE ZHAG DRUG PAS SGRA MI THOS SO, ,TSE ZHAG LNGA PAS
RO MI TSOR RO, ,TSE ZHAG BZHI PAS GZUGS MI MTHONG NGO, ,TSE ZHAG
GSUM PAS DRI MI TSOR RO, ,TSE ZHAG GNYIS PAS REG BYA MI 'DZIN
NO, ,'CHI BA'I DUS SU SA BON DANG DBUGS STONG NGO,, ,ZHAG DRUG
PA'I SNA'I RTZE MO GLANG PO'I SNA

LTAR 'OG TU ZHUM MO, ,LAG PA MGOR BZHAG NA LAG PA MI 'PHRA'O,
,LAG MTHIL GYIS TSOS MNYES KYANG DMAR POR MI 'GYUR RO, ,NYI MA
NAG POR MTHONG NGO, ,ZLA BA GANG BA SER POR MTHONG NGO, ,LCE'I
'OG TU RI MO NAG PO 'BYUNG NGO, ,MIG LA NAG PO DMAR PO'I DKYIL
'KHOR RI MO PHRA MO SUB

PAR 'GYUR RO, ,DBUGS SNA BUG GNYIS KAR RGYU'O, ,'GRAM PA GNYIS
'PHRIG GO, ,NU MA'I RTZA GNYIS MCHAN KHUNG GI NANG DU 'JUG GO,
,SKAR MA RNAMS ME STAG 'PHRO BAR MTHONG NGO, ,LUS DANG MGUL PA
RENGS PAR 'GYUR RO, ,LUS 'KHOR BA ZHES 'CHI LTAS SHES NAS SBYIN
BA LA SOGS

PA BYA'O, ,'JIG RTEN DU BYED PA GANG YIN PA DE NYID ZAD PAR BYED
PA YIN TE DE LTAR KUN GZHI DANG NYON MONGS PA CAN GYI YID MNGAL
DU KHRAG DANG SA BON LA 'JUG PA DANG SKYES PA DANG BYIS PA DANG
GZHON NU LA SOGS PA SKYE BAR BYED DO, ,'CHI BA'I DUS SU DE NYID
'OD GSAL DU THAMS CAD 'JUG PAR

BYED DO, ,GANG GI PHYIR SA BON LA SOGS PA'I RTEN LA GNAS PA'I
RNAM SHES KYIS THAMS CAD SDUD PAR BYED DO, ,GANG SDUD CE NA, ZLA
BA SA BON DBANG PHYUG DANG, KHRAG NYI MA STE RTAG TU DGE BA
DANG, RKANG MAR DRAG PO DANG, GCI BA KHYAB 'JUG DANG, BSHANG BA
TSANGS PA DANG SA LA SOGS PA'I 'BYUNG

BA RNAMS TE MNGAL NA GNAS PA RNAM SHES KYIS 'DI DAG SDUD PAR
BYED DO, ,LTE BA'I RTZA'I SGO NAS LUS NGAG YID GSUM SKYES PA'I
PHYIR DE DAG THAMS CAD LUS LA 'DUS TE YAN LAG KUN SKYED DO,
,DBUGS KYIS LTE BA NAS 'THON PAR BYED DO, ,SLAR YANG SPYI GTZUG
LA SOGS PA

@259B DRUG LA SDUD PAR BYED DO, ,RNAL 'BYOR GYI SEMS NI BSHANG
BA DANG GCI BA LA SOGS PA'I KHAMS LUS LA GNAS NAS 'JU BA DANG GSOD
PA LA SOGS PA SDUD PAR BYED DO, ,SLAR YANG RGYU LUGS SNA TSOGS
KYIS GZUGS NYID SKYED DO, ,YANG NA 'CHI BA'I DUS SU BSDUS NAS
NYON MONGS BA DANG LAS

RNAM PA SNA TSOGS PA'I DBANG GIS SKYE BA PHYI MA SNA TSOGS SKYED
DO, ,LUS RDZOGS PA NA YUL DRUG NI GZUNG BYA DANG DBANG PO DRUG
DANG LO DANG ZLA BA DANG PHYOGS NYIN MO LA SOGS PA'I BYED PA'O,
,'ON 'DI NI KUN RDZOB PA YIN PA'I PHYIR BYED PA PO LA SOGS PAR
MI 'GRUB STE BYED PA PO LA SOGS PA

'DI DAG GZHAN SDUD PA YOD DE DE YANG LHAN CIG SKYES PA'I SKU DON
DAM PA'O ZHES NI GZHAN ZER RO, ,DE NI MA YIN TE, GANG GI TSE
SDUG BSNGAL GYI PHUNG PO NGA RGYAL TZAM BDAG MA YIN TE, DES NI
MI RTAG PA SDUG BSNGAL BA, STONG PA, BDAG MED PA'I PHUNG PO LA
SOGS PA LA YID DU 'ONG BA LA SOGS

PAR SGRO BTAGS NAS 'DOD CHAGS LA SOGS PA'I 'CHING BAS DAR GYI
SRIN BU LTAR 'CHING BAR BYED DO, ,RNAM PAR MI RTOG PA'I YE SHES
BSKYED NAS RTOG PA'I DRA BA 'JOMS TE GROL BAR BYED DO, ,DE BAS NA
BYED PA PO LA SOGS PA GANG YANG MED DO, ,'KHOR BA'I SEMS KYI
RANG BZHIN NI BRGYAD DA,

SA LA SOGS PA LNGA DANG YID DANG BLO DANG NGA RGYAL LO, ,DE YANG
GSUM STE, SNYING STOBS LA SOGS PA'I YON TAN GYI DBYE BAS SO, ,DE
LA RAGS PA DANG PHRA BA DANG GZHAN DANG BZHI PA STE, DE LA RAGS
PA NI BEMS PO'I BAG CHAGS CAN RAGS PAR ZHEN PA RNAMS LA SAD PA'I
DNGOS POS GZUNG

BA'I PHYIR GNAS SKABS SO, ,PHRA BA NI RMI LAM GYI GNAS SKABS TE
YID KYI DBANG POS SGYU MA'I DNGOS PO BZUNG BA'O, ,GZHAN NI SHIN
TU GNYID LOG PA'I GNAS SKABS TE DBANG PO THAMS CAD 'GAGS PA'I
PHYIR RO, ,BZHI PA NI YE SHES KYI SKU STE SKYE BA 'GOG PA'I RGYU
CHOS KYI DBYINGS KYI RANG

BZHIN NO, ,'DIR LTA BA LOG PA NI 'KHOR BA DANG, RGYU BDAG YIN PA
DANG, RGYU MI MTHUN PA DBANG PHYUG GIS 'KHOR BA BYAS ZHES PA'O,
,SA BON LAS MYU GU LTAR RGYU TSOGS PA LAS 'BRAS BU 'BYUNG BA
DANG, PHA MA LA SOGS PA PHAN 'DOGS PA'I ZHING DANG, RDZOGS PA'I
SANGS RGYAS

@260A *, ,LA SOGS PA YON TAN GYI ZHING DANG, RGYU 'BRAS MI SLU
BA LA YID CHES PA NI 'JIG RTEN PA'I YANG DAG PA'I LTA BA DANG,
GANG THAG CHOS KYI BDAG MED BYANG CHUB KYI RGYUD YID CHES PA NI
'JIG RTEN LAS 'DAS PA'I LTA BA BSKYED PAR BYA'O, ,DRAN PA NYE
BAR GZHAG PA LAS, RANG GI DGE DANG

MI DGE'I LAS, ,LUS NGAG YID KYI BYED PA GANG, ,'JIG RTEN PA DE
'BRAS LA LONGS SPYOD, ,BYED BA PO GZHAN GANG YANG MED, ,CES
GSUNGS PA'I PHYIR GROL BA DANG 'CHING BA YANG RTOG PA TZAM STE,
DE YANG RTOG MED KYI MNYAM GZHAG LA MI 'BYUNG NGO, ,JI LTAR CHU
LEN PA'I PHYIR BUM PA KHYER

BA NA NANG DU YOD PA'I NAM MKHAR MI 'GRO STE, DE CI YANG MIN
PA'I PHYIR, DE LTAR SEMS KYI CHOS MI SKYE MI 'GAG MI 'BYUNG MI
RGAS SO, ,'CHI BA'I DUS SU SNYING STOBS ZHING BA'I SEMS KYIS
'CHI BA NA LHAR SKYE'O, ,MUN PA'AM, DRAG PO'I SEMS KYIS DMYAL
BAR SKYE'O, ,MI DGE BA 'BRING PO

RDUL GYI SEMS KYIS DUD 'GROR SKYE'O, ,DGE MI DGE 'DRES MAS MIR
SKYE'O, ,YON TAN GSUM 'DRES PA LAS SNYING STOBS LHAG NA YI DAGS
BZANG POR SKYE'O, ,RDUL LHAG NA BAR MAR RO, ,MUN PA LHAG NA DMAN
PAR RO, ,LHA MA YIN NI LHAR 'DUS SO, ,MI NI SNYING STOBS LHAG NA
BDE BA DANG

LDAN NO, ,RDUL LHAG NA BDE SDUG CAN NO, ,MUN PA LHAG NA RTAG TU
SDUG BSNGAL LO, ,DE LTAR MTHO RIS SU SKYE BA NI RNAM PA BRGYAD
DE, SA DANG CHU DANG ME DANG RLUNG DANG NAM MKHA' DANG NYI ZLA
DANG SGRA GCAN GYIS ZAD PAR BSGOM PA DANG, SBYIN PA DANG TSUL
KHRIMS LA SOGS PA'I STOBS KYIS SO, ,

PHUNG PO BDAG TU BZUNG BA DANG LONGS SPYOD BDAG TU BZUNG PAS
RIGS DRUG TU 'KHOR RO, ,BSLAB PA'I MDO SDE DANG, RTOGS PA'I SHES
BYA DANG, SGRA BY'A KA RA nA DANG, TZTSAN DANG, NGES TSIG DANG,
RTZIS TE YAN LAG DRUG DANG LDAN PA'I RIG BYED NI MA RIG PA'O,
,DRAN PA RNAMS NI SHED BU LA

SOGS PA'O, ,RTOG PA NI 'JIG RTEN GYI RTOG PA'O, ,DKYIL 'KHOR
'KHOR LO LA SOGS PA BSGOM PA NI RTOG BCAS SO, ,RGYAS PA'I SNYAN
DANG GAS NI BHA RA TH'A'O, ,SNA TSOGS ZOS PA'I SNYAN DANG GAS NI
BSGOM PA'I CHOS SO, ,GROGS MO'I SNYAN DANG GAS NI R'A MA nA'O,
,BDUD

@260B MDA'I SNYAN DANG GAS NI LO RGYUS KYI CHOS TE 'DI DAG RIGS
PA MA YIN NO, ,NANG GI RIG PA NI RNAM PA THAMS CAD DANG LDAN PA
NI STONG PA NYID ZAG PA MED PA'I BDAG NYID DMIGS PA MED PA'I
SNYING RJE RGYU DANG 'BRAS BU GCIG TU GYUR PA GANG LAS KHAMS
GSUM SKYE BA NGANG THIM PA'O, ,DE LA GOMS

PA'I RNAL 'BYOR PA 'BRAS BU MA THOB PAR 'CHI NA BYANG CHUB SEMS
DPA'I RIGS SU SKYE ZHING DANG POR GOMS PAS DKA' BA MED PAR DE'I
YE SHES THOB BO, ,DE NAS MA NYAMS PA'I GO 'PHANG THOB BO, ,'CHI
BA'I DUS SU YANG SNGAR BYAS PA'I DGE BA'I MTHUS ZHEN PA MTHA'
DAG DANG BRAL BA'I SEMS KYIS

'CHI NA LHAR SKYE'O, ,GANG GI PHYIR GANG LA ZHEN PA DE NYID DU
SKYE'O, ,YE SHES SKYE BA DANG LONGS SPYAD PA'I DUS NI NYI MA
PHYED NAS NAM PHYED KYI BAR RO, ,GANG GOMS PAS NYI MA LTAR GYEN
DU RGYU'O, ,MTHO RIS SU 'GRO BA'I LAM NI SNANG BA DANG BCAS
PA'O, ,GANG ZHIG CHOS GANG LA 'JUG PA'I BRTUL

ZHUGS DANG SMYUNG GNAS LA DGA' BA DE'I CHOS LA MNGON PAR ZHEN PA
DE NI 'CHING BA'O, ,'DOD PA DANG GZUGS DANG GZUGS MED PA'I BAG
CHAGS DANG BDE BA LA SOGS PA'I TSOR BA JI SRID YOD PA DE SRID DU
KUN GZHI'I RNAM SHES NI SRID PAR 'KHOR LO, ,ZLA BA NYI MA'I 'CHI
LTAS KYI RTZA CHAD

PA NI SNA BUG G-YON DANG G-YAS SU ZHAG SUM CU SO GNYIS KYI BAR
RO, ,DUS SU 'CHI BA LA YANG ZHAG SO GSUM GYIS LUS NGAG YID GSUM
DANG PHUNG PO KHAMS DANG DBANG PO LA SOGS PA STONG PAR RO, ,DE
NAS RKYANG MA DANG RO MA SPANGS NAS SROG RLUNG ZHAG GCIG DBU MAR
ZHUGS TE DBU MA'I

NANG DU DUS KYI RLUNG GIS MNAN PAS LTE BAR SGRA LA SOGS PA'I YON
TAN LNGA DANG LDAN PA STONG STE SA 'CHAD PAR 'GYUR RO, ,SNYING
GAR YON TAN BZHI DANG LDAN PA'I CHU YANG NGO, ,DE CHAD PAR BYAS
NAS MGRIN PAR YON TAN GSUM DANG LDAN PA'I ME BCAD DE, DPRAL BAR
YON TAN GNYIS DANG LDAN PA'I RLUNG BTANG

NAS, SPYI GTZUG TU YON TAN GCIG DANG LDAN PA'I NAM MKHA' GTONG
NGO, ,DE LTAR SROG RLUNG GIS GYEN DU KHAMS GTONG LUGS SO, ,LUS
KYI THIG LE'I CHOS CAN THUR SEL 'OG TU GTONG STE, SAD PA'I GNAS
SKABS ZAD DO, ,GSANG GNAS SU NGAG GI THIG LE'I CHOS CAN GTONG
STE RMI

@261A *, ,LAM GYI GNAS SKABS ZAD DO, ,NOR BUS SEMS KYI THIG
LE'I CHOS CAN GTONG STE SHIN TU GNYID LOG PA'I GNAS SKABS ZAD
DO, ,DE LTAR GYEN DU YANG SNYING MGUL DPRAL BAR RDUL GYI THIG
LE RNAMS SROG GIS GTONG STE LUS LA SOGS PA 'CHAD DO, ,THA MAR
DRUG PA'I YE SHES KYI

KHAMS GTONG NGO, ,YAN LAG KUN LAS SA BON 'OG TU GTONG BA DANG,
RDUL GYEN DU 'GRO BA STE BZHI PA'I GNAS SKABS ZAD DO, ,DE LTAR
MNGAL LAS SKYES PA RNAMS 'CHI'O, ,DES NA 'JIG RTEN DANG, 'JIG
RTEN LAS 'DAS PA BSGRUB PA'I PHYIR LUS KYI SRUNG BA BSHAD DE,
LTE BA SNYING GAM GUL

PA DANG, ,DPRAL BA SPYI GTZUG PADMA LA, ,SA CHU ME RLUNG NAM
MKHA' RNAMS, ,SDUD PAR RAB TU RGYU BA YIN, ,PHYI RU 'BYUNG
DANG NANG DU BSDU, ,DE NI SKYED PAS SA LA 'JUG ,SROG GI NUS PA
NI SDUD PAS PHYIR 'BYUNG LA SKYED PAS NANG DU 'JUG GO, ,THUR
SEL GYI NUS PA YANG, LTE BA GSANG GNAS

NOR BU'I NANG, ,LUS NGAG YID NI RIM GYIS RGYU, ,PHYI RU 'BYUNG
DANG NANG RGYU LA, ,SDUD DANG SKYED PA'I RANG BZHIN NO, ,ZHES
DBANG MDOR BSDUS LAS SO, ,DE BAS SANGS RGYAS KYI RANG BZHIN
LUS BSRUNG BAR BYA'O, ,LUS MED NA SGRUB PA YANG MED PAS ZAG PA
MED PA'I BDE BA YANG MED DO, ,BYANG

SEMS BSRUNG BA'I PHYIR RTZA'I RNAL 'BYOR NI RKYANG MA DANG RO
MA NAS DBU MAR SROG RLUNG BSGOM PA DANG, THUR SEL DUNG CAN MA
BSGOM PAR BYA'O, ,'JIG RTEN LAS 'DAS PA BSGRUB PA'I PHYIR
STONG PA LA DU BA LA SOGS PA'I LAM BLA MA LA BSLABS TE SNA
TSOGS GZUGS BRNYAN GYI BAR DU BSGOM PAR

BYA'O, ,DE NAS RTZA'I 'KHOR LO RE RER SROG DANG THUR SEL LA
BRTEN PAR BYA'O, ,DE NAS SGRA GCAN LTAR BYANG SEMS 'GOG PAR
BYA'O, ,SROG DANG THUR SEL SBYOR NUS PA'I RNAL 'BYOR GYIS LO
GSUM DANG ZLA BA PHYED PA GSUM LA PHYAG RGYA CHEN PO BSGRUB
BO, ,DUS MA YIN PA'I 'CHI BA'I MTSAN NYID LTAR

SHES NAS, ,SKYED DANG SDUD PA LA GNAS BA'I SROG DANG THUR SEL
BKAG LA DBU MAR SGRA GCAN DANG DUS KYI ME'I NANG DU SROG DANG
THUR SEL 'JUG PAR BYA'O, ,NYIN ZHAG GCIG DBU MA'I NANG DU RGYU
BAR NUS NA DUS MA YIN PAR 'CHI BA SLU BAR BYED DO, ,DE LTAR MA
NUS NA BTZAN THABS KYIS KYANG BYA'O, ,

@261B LTE BAR RE BZHI DANG GNAS KYI PHYI ROL GYI BCU DRUG GIS
RLUNG SKYED DO, ,'DI DAG KHAMS SNYOMS PAR BYA BA'I PHYIR DANG
RLUNG DANG GZER ZHI BAR BYA BA'I PHYIR THUR SEL BSDAM PAR
BYA'O, ,DPRAL BAR BCU DRUG DANG SPYI GTZUG TU BZHI STE NYI
SHUS NI BAD KAN SKYED DO, ,DE DAG KHAMS SNYOMS PAR BYA BA'I
PHYIR

SROG RLUNG GI RTZOL BAS BSDAM PAR BYA'O, ,THOG MAR SROG RLUNG
DANG THUR SEL LAN GSUM BUS LA LCE CHUNG LA BZHAG STE, PHYI ROL
GYI RLUNG YID KYIS DRANGS SHING BDUD RTZI 'THUNGS PAS MKHRIS
PA ZHI BAR BYED DO, ,SNYING GAR BRGYAD DANG MGUL PAR SO GNYIS
NI MKHRIS PA SKYED DO, ,GSANG GNAS KYI

BCU NI 'DUS PA SKYED DO, ,DE DAG SNYOMS PAR BYA BA'I PHYIR
SROG DANG THUR SEL BSDAM PAR BYA'O, ,TSAD PA LA YANG NGO,
,GANG GI PHYIR SROG NI LTE BA NAS GYEN DU RGYU BA DANG, THUR
SEL 'OG TU RGYU BA 'GOG PA DES RLUNG LA SOGS PA'I SKYON THAMS
CAD SEL LO, ,BSHAD BA DANG, GCI BA SA BON

GYI LAM 'OG TU THUR SEL BSDAMS NAS ZLA BA DANG, NYI MA DANG
ME'I KHAMS GYEN DU SROG BSDAMS TE DE GNYIS KHA SBYAR BAS 'PHO
BA'I MES LUS KHYAB CING DMU CHU DANG, MCHIN NAD DANG GZHANG
'BRUM DANG, DBUGS MI BDE BA DANG GLO NAD DANG BRTAN PA DANG
G-YO BA DANG BCOS MA'I DUG DANG

MIG NAD DANG KLAD GZER 'JOMS PAR BYED DO, ,BRLA G-YAS PAR
RKANG PA G-YON PA DANG, BRLA G-YON PAR RKANG BA G-YAS PA
STE, RDO RJE'I SKYIL KRUNG BCAS PA LA LAG PA G-YON PA RGYAB
TU SONG BAS RKANG PA G-YON PA'I MTHE BONG DANG G-YAS PA'I
MTHE BONG BZUNG BAS DBUGS BZUNG NA RGYAB

KYI GZER 'JOMS PAR BYED DO, ,RKANG PA GNYIS GYEN DU MGO 'OG TU
BYAS LA SROG 'GOG PAS BAD KAN 'JOMS SO, ,GCI BA DOR BAN SROG
RLUNG BSDAMS SHING CUNG ZAD RE STONG PA GOMS PAS CHU 'GAG
ZHI'O, ,SNGA DRO GDONG PA MA BKRUS PAR MING MED GNYIS KYIS
SO'I PHRENG MNYES PAS

MIG GNYIS LA BSKUS PA DANG CHU LCAG BRGYAB PAS MIG NAD SEL LO,
,GAN RKYAL DU NYAL TE LAG PA G-YON PAS LTE BA MNAN NAS SROG
RLUNG BZUNG BAS MA ZHU BA'I GZER BA 'JOMS SO, ,'BRAS LA SOGS
BA BYUNG BA'I DUS SU MAR DANG TSVAR RU GTUMS PAS BDUGS NA
'PHEL BA 'JOMS SO, ,

@262A *, ,AARGA'I 'O MA BYUGS PAS KYANG BYA'O, ,KAndA KA RI'I
ME LA BZHAG PA'I DUD PAS GANG BA'I SBUBS SO LA YUN RING POR
BDUGS PAS SO'I SRIN BU DANG BCAS PA'I GZER 'JOMS SO, ,DU BA LA
SOGS PA'I MTSAN MA DANG SROG RTZOL GYIS MA NYAMS PA'I BSGRUB
PA LA PHYAG RGYA'I SBYOR

BAS 'BAB PA'I BYANG SEMS BDE BA DAM PA YANG DANG YANG DU BKAG
STE ZLA BA DRUG GIS DKAR MDZE 'JOMS PAR BYED DO, ,STOBS MED NA
SHA DANG CHANG LONGS SPYOD CING LO BCU DRUG MA BSTEN PAS RLUNG
BUM PA CAN GYIS NGES PAR 'JOMS SO, ,LO BDUN CU'I RGAS PA GNYER
MA DANG SKRA DKAR PO DANG

BCAS PA LO GNYIS KYIS SO, ,DE RJES LO GSUM DANG ZLA BA PHYED
GSUM GYIS PHYAG RGYA CHEN PO 'GRUB BO, ,BUM PA CAN NI DE SRID
DU BYED DE JI SRID SNYING TSA BA DANG MGON BA MI 'BYUNG NGO,
,DE'I PHYIS KYANG BYED NA SROG NI BRGYAL BA DANG MA NON PAS SPYI
GTZUG GAS TE 'GRO'O, ,PHYAG RGYA YANG BDE BA

CHEN PO BSGOM PA'I DON DU YIN GYI 'DOD CHAGS ZAD PHYIR MA YIN
NO, ,MYOS BYED NI RGYAL BA THAMS CAD KYI BDAG NYID PHUNG PO LA
SOGS PA TSIM PAR BYED PA'I PHYIR TE MYOS PAR BYED PA'I PHYIR
MA YIN NO, ,SHA LA SOGS PA'I BZA' BA NI BDE BA 'PHEL BAR BYED
PA'I PHYIR TE, MA ZHU BA'I PHYIR MA YIN NO, ,

MTSAN MO DUR KHROD DU 'GRO BA NI SPYOD PA SGRUB PA'I PHYIR TE
RTZED MO'I PHYIR MA YIN NO, ,MI BSKYOD PA CUNG ZAD DRON PO PI
PI LING GI PHYE MA DANG BSRES TE KHAR BCUG STE BZUNG BA NA
KHA'I NANG DANG SO'I GZER DANG SRIN BU SEL LO, ,SNGA DRO MI
BSKYOD PA TSA BA GSUM DANG BSRES PA SNA BUG TU BLUGS PAS

MGO NA BA SEL LO, ,LCI BA DRON MO RNA BUG TU BLUGS TE BZHAG NA
RNA BA'I NAD SEL LO, ,DE GRANG MOS MIG NAD SEL LO, ,MI BSKYOD
PA TSA BA GSUM DANG BSRES PA SNA BUG TU BLUGS PAS 'BYUNG PO LA
SOGS PA'I GNOD PA SEL LO, ,DUG SBRUL GYIS ZIN PA LA YANG NGO,
,NANG DU BSHAD BA NI

PHYI ROL DU MU ZI STE DE GNYIS MNYAM MO, ,NANG DU DRI CHU NI
PHYI ROL DU BHRim GA R'A DZA'I KHU BA'O, ,NANG DU BUD MED KYI
ZLA MTSAN NI PHYIR LHANG TSER RO, ,KHU BA NI PHYIR DNGUL
CHU'O, ,NANG DU SHA DANG RKANG MAR NI PHYI ROL DU 'BRAS BU
GSUM MO, ,BSHANG BA CHA GCIG LA NI BZHI CHA GCIG MED PA'I

@262B CHA GCIG ,KHRAG NI CHA PHYED SA BON BZHI CHA GCIG STE
THAMS CAD PHYE MAR BTAGS TE LCI BAS SBRUS TE LAN BDUN DU NYI
MA LA BSKAM PAR BYA'O, ,DE NAS ZHAG RE RER SRANG PHYED PHYED
MAR DANG SBRANG RTZI BSRES TE ZLA BA DRUG GI BAR DU ZOS NA TSE
RING BAR 'GYUR RO, ,LO MA DANG SGYUR BA DANG TSA BA DANG MAR
NAG

SPANG BAR BYA STE, BDUD RTZI LNGA BSTEN PA'I CHO GA'O, ,DBU
MAR SROG RLUNG BKUG LA KE SA RA DZA DANG BHRim GA R'A DZA'I
KHU BA DANG MNYAM PO'I ZLA MTSAN SNA BUG TU ZLA BA DRUG BLUGS
PAS SKRA DKAR BA DANG BCAS PA'I RGAS PA 'JOMS SO, ,BA LANG,
KHYI, GLANG PO CHE, RTA, MI'I SHA RNAMS SBRANG CHANG DANG

SBRANG GIS BSRES TE ZLA BA DRUG TU ZOS NA NAD THAMS CAD SEL
LO, ,KE SAR DZA DANG, BHRim GA R'A DZA'I KHU BA DNGUL CHU
DANG, BYANG SEMS DKAR DMAR GNYIS DANG THAMS CAD MNYAM PAR
SRANG PHYED PHYED LO GCIG GI BAR ZOS NA RGAS PA 'JOMS PA STE
LO MA DANG SKYUR PO LA SOGS PA SPANGS NAS SO, ,

TSVA DANG BCAS PA'I SKYUR PO 'THUNGS PAS NA RLUNG SEL LO, ,KA
RA LA SOGS PA MNGAR BAS NI MKHRIS PA SEL LO, ,BSKA BAS NI BAD
KAN SEL LO, ,TSA BA GSUM DANG BCAS PA'I KHU BA YANG NGO, ,TSA
BA GSUM DANG BCAS PA'I RA'I 'O MA 'THUNGS PA DANG, SNA BUG TU
BLUGS PAS BAD KAN

SEL LO, ,KA RA DANG BCAS PA'I MA HE'I 'O MAS MKHRIS PA SEL LO,
,RNGA MO'I 'O MA RGYAM TSA DANG BCAS NA RLUNG SEL LO, ,BA'I 'O
MA TSA BA GSUM DANG BCAS NA BAD KAN SEL LO, ,KA RA DANG BCAS
PAS MKHRIS PA SEL LO, ,RGYAM TSA DANG BCAS PAS RLUNG SEL LO,
,TSAD PA MED PA LA MAR

YANG NGO, ,DZ'A TI'I LO MA DE'I BRGYAD 'GYUR CHU LA BSKOL TE
BZHI CHA GCIG CUNG ZAD DRO BA KHAR BZHAG NA SO'I NAD DANG KHA
NAD SEL LO, ,TIL MAR GYI KHU BA DANG RA'I CHU MNYAM POR BSKOL
TE TIL MAR TZAM LHAG MAR BZHAG STE TSVA DANG TSA BA GSUM DE'I
BZHI CHA GCIG DER BSRES LA GRANG MO RNA BA'I NANG

DU BZHAG BAN RNA BA'I NAD SEL LO, ,BA'I MAR DE BRGYAD 'GYUR 'O
MA DANG BSKOL NAS N'A GA GE SAR GUR GUM GYI PHYE MA DANG BSRES
LA SNA BUG TU BLUGS PAS SNA'I NAD SEL LO, ,P'A NYDZA KAm KO LI
DANG, LAm KA LI DANG, AINDRI DANG, AINDRA BA RU NI DANG, TIG
TA RNAMS BONG BU'I CHUS BTAGS TE BYUGS PAS

@263A *, ,'BRAS MANG PO 'JOMS SO, ,'BRUM BU'I NAD LA DANG PO
TSA BA DANG RKANG LAG GI TSIGS DANG MGO BO NA BA'O, ,DE SHES
NAS BU GA MED PA'I KHANG PAR RKANG PA GNYIS MNYAM PAR LANGS TE
LAG PA GNYIS BRLA LA THUG PAR THUR DU DBYANGS TE MA 'GYEL GYI
BAR DU BUM PA CAN BSGOMS

TE TSAD PA LAS GROL BA'I BAR RO, ,SNYING GA'I ZLA BA LAS PHREm
YIG DKAR PO LAS BYUNG BA SNA TSOGS YUM MAM GZUGS RDO RJE MA
ZHAL GCIG PHYAG GNYIS LA RDO RJE, PADMA DANG ZLA BA LA RDO RJE
SKYIL KRUNG DU BZHUGS PA, G-YON GYI THUGS KAR PADMA DKAR PO'I
YU BA BSNAMS PA, G-YAS PA MCHOG

SBYIN CAN SROG RTZOL GYIS BSGOM PAR BYA'O, ,SRAN CHUNG BTAGS
TE CHU GRANG MO DANG BSRES TE BTUNG NGO, ,ZHAG GSUM PA LA
'BRUM PA SKYE BA NA, 'BRUM PAS SHI BA'I THOD PA'AM GZHAN BDAR
LA MI BSKYOD PA BSRES TE BTUNG NGO, ,AOm PHREm BI SHVA M'A
TREE BADZRA KAndA KI N'A SHA YA N'A SHA YA CHE GE MO SH'ANTIm

KU RU SV'A H'A, SNGAGS 'DIS YAMS DRUG DANG GNOD PA RNAMS LA,
BDAG DANG GZHAN BSRUNG BA'I PHYIR BZLAS PA BYA'O, ,SMAN LA
YANG LAN BDUN DU BSNGAGS PAR BYA'O, ,'DIS DPRAL BA SNYING GA
MGUL PA LTE BA GSANG GNAS SPYI GTZUG TU THUN GSUM BSRUNG BAR
BYA'O, ,'BYUNG BOS

BZUNG BA LA TSA BA GSUM DANG BSRES LA MI BSKYOD PA 'THUNGS NA
ZHI BA'O, ,DA NI BCUD LEN BRJOD DE, GSER SRANG GNYIS SBYANGS
PA DANG, ZANGS MA LCAGS KANTI DANG, LHANG TSER LCAGS KANTI,
KshA TI DE DAG CHA MNYAM PAR SRANG GNYIS MU ZI KHA MA BKAB PA
LA SMAN DE DAG GI BAR KUN

DU SU BARnA MA KshI KA'I PHYE MA SPANG GNYIS BLUGS TE ME DRAG
PO LA BSKOL TE GSER GNAS PA'I BAR DU'O, ,DNGUL CHU SRANG BZHI
LA YUNG BA MA BCAS PA DANG SO PHAG GI PHYE MA DANG LHANG TSER
RAS LA LAN BDUN BTZAGS LA GSER DE DANG BSRES PA'I 'DAG PA
SRANG DRUG BYAS TE BA'I DAR BA MAR MED PA

ME DRAG PO LA BSKOL TE RAS LA BTZAGS NAS TSIGS MA DOR TE CHUR
KHU DE KHAB LEN GYI SNOD LA GSER GYI 'DAG PA DANG BSKOL TE
SRANG GSUM LUS PA'I BAR RO, ,DE NI ZLA BA DRUG GI ZHAG GRANGS
DANG MNYAM PAR BSKOL TE, KA RA PHYE MA 'DAG PA SRANG BRGYAD
DANG, PHO BA'I ME DROD DANG CHA

@263B MTHUN PAR BDUN NAM DGU LA SOGS PA DANG DE'I DRUG CU CHA
GCIG GIS PHO PA RIS KYI PHYE MA DANG BSRES TE BZA' BAR BYA'O,
,ZAS GZHAN SPANG BAR BYA'O, ,ZLA BA DRUG GIS LHA'I LUS DANG
'DRA BA'I RGAS PA DANG GNYER MA DANG 'CHI MED 'GRUB BO, ,SMAN
RDZOGS PA DANG JI SRID 'TSO'I BAR DU KA RA PHYE

MA CIG BSRES PA'I KHUR NI BZA' BAR BYA'O, ,DA NI GSER GYI
PHYED BSGYUR BRJOD DE, BSHAD MA THAG PA'I SA BON DNGUL CHU DE
DANG MNYAM POR BSRES TE TSVA DANG SKYUR PO DANG TSVA'I RIGS
GZHAN YANG BSNUR JI SRID 'DRES KYI BAR RO, ,DE NAS MU ZI DANG,
LHANG TSER DANG, LDONG ROS DANG, BA BLA DANG,

ZHA NYE DANG, KA KshI DANG, KA SHI SHA DANG, DBYIG DANG, GSER
GYI BTZAG STE 'DI DAG CHA MNYAM PAR CHA GNYIS GONG GI SMAN CHA
GCIG DANG GSUM DNGUL CHU DANG CHA MNYAM PA'I NYA'I MKHRIS PA
PI DZA P'U RA LA SOGS PA'I SKYUR POR BSNUR LA DE NAS DNGUL GYI
LAB LEB LA BSKUS TE ZHAG GSUM GYI

BAR DU THAB KYI 'OG TU BZHAG LA THAB KYI MES BTZOS BAS GSER DU
'GYUR RO, ,DE'I PHYED GSER DANG 'DRES PAS GSER GYI PHYED
BSGYUR BA YIN NO, ,DA NI 'DRA MIN BRJOD PAR BYA STE, T'IKshA
NA DANG LHANG TSER NI SHING BHA TRI'I 'O MAS SPANGS PAS ZHU BA
DANG BA BLA DANG RGYA TSA DANG YA BAKshA RA DANG, SPOS

DKAR TE, T'I KshA NA LA SOGS PA RIM GYIS GCIG GNYIS GSUM BZHI
LNGA DRUG GI BAR DU CHA JE MANG BYAS TE THAMS CAD BSRES PA DE
ZANGS NYIS 'GYUR DANG LUGS KONG GI NANG DU KHA BKAB LA BSKOL
NAS, YANG KHA PHYE NAS BSKOL TE ZANGS LUS PA'I BAR RO, ,DE CHA
LAS DAG PAR BYAS TE CUNG

ZAD SNYI BAR 'GYUR RO, ,AARGA'I RTZA BA DANG, DA DUR SER PO'I
RTZA BA DANG, AE RAndA'I RTZA BA DANG, KshI RA KAm TZUG GI
RTZA BA STE CHA MNYAM PAR BTAGS PA'I DAR BA LA ZHAG BDUN GYI
BAR DU GZHAG GO, ,DE NAS BCU GNYIS PA DE GONG MA'I NANG DU
BLUGS TE SHIN TU SNYI BAR GYUR GYI BAR DU GZHAG

BAR BYA'O, ,DE CHA GCIG DNGUL CHA GNYIS DANG BSRES LA 'DRA MIN
BYAS TE DAG PAR 'GYUR RO ZHES 'DRA MIN GYI NGES PA'O, ,DE NI
CHOS PA RNAMS KYI 'TSO BA'I PHYIR RO, ,CHOS PA'I KUN RDZOB NI
SGYU MA LTA BU'I DBU MA YIN LA, DON DAM PA NI RAB TU MI GNAS
PA'O, ,RDUL PHRA RAB NI RIG PAS MA

@264A *, ,GRAB PAS SEMS PA'I DNGOS PO SMRA BAR 'DOD BA MI
'GRUB STE, ,'DI LTAR BUM PA LA SOGS PA'I DNGOS BO GCIG TU MA
GRUB STE, STENG 'OG PHYOGS BCU'I DBYE BA DU MAR GYUR PA'I
PHYIR RO, ,CHA SHAS YOD PAR 'DOD NA, DRUG GIS CIG CAR SBYANG
BA NA, ,PHRA RAB RDUL CHA DRUG TU

'GYUR, ,CHA SHAS MED PAR 'DOD NA, DRUG PO DAG NI GO CIG NA,
GONG BU'ANG RDUL PHRAN TZAM DU 'GYUR, ,CHA SHAS MED NA THOGS
PA MED PA'I PHYIR PHAN TSUN DU THIM MO, KHAMS GSUM RNAM SHES
TZAM SMRA BA LA BRJOD DE RNAM SHES TZAM YOD DE, DON MED NA CI
SNANG RNAM SHES TZAM LAS PHYI ROL GYI

DON MED NA CI STE SNANG ZHING 'DUG ,SMRAS PA, BAG CHAGS KYI
DBANG GIS SO, ,JI LTAR RMI LAM DU MED KYANG SNANG BA BZHIN NO,
,BRJOD PA, NYIN MOR MTHONG BA RMI LAM SNANG, ,DNGOS PO YOD
PA'I PHYIR RO, ,GANG LA DON NI GTAN NAS MED, ,RNAL 'BYOR SPYOD
PA LA'O, ,DE LA BAG CHAGS GANG

LA 'BYUNG, ,DNGOS PO GTAN MED PA YI PHYIR, ,DNGOS PO'I BAG
CHAGS GANG LAS 'BYUNG, ,SMRAS PA MA RIG PA LAS SO, ,BRJOD PA
'KHOR BA MA LUS DE YIN NO, ,DNGOS PO BAG CHAGS 'BA' ZHIG TU MA
ZAD 'ON KYANG GNYIS KA 'DOD PA'I 'GRO BA MA LUS PA MA RIG PAR
GRUB STE, PHYI ROL NYID

DU SNANG BA'I PHYIR RO, ,RNAM SHES DE NI DON DAM 'DOD, ,MA RIG
DANG BRAL GA LA SRID, ,'GRO BA MA LUS RNAM SHES TZAM DU KHYOD
'DOD LA, RNAM SHES TE DE YANG DON DAM MA YIN PAS MA RIG PA
DANG BRAL BA'I DUS KHYED LA GTAN NAS MI SRID DO, ,DA NI RNAM
SHES TSE RABS TSE RABS SU MI 'DOD PA'I

RGYANG PAN PA SMRA STE, 'BYUNG BA LNGA NI YONGS SMIN PAS,
,SMYON PAS NUS BZHIN SEMS BYUNG NGO, ,BYUNG BA RNAMS KHO NA
SEMS SU 'GYUR TE, CHANG LAS SNGAR MED KYANG YONGS SU SMIN PA'I
TSE SMYO BAR BYED PA'I NUS PA SKYE BA BZHIN NO, ,DE LTAR MNGAL
DUS LA SOGS PA YONGS SU SMIN PA LAS SEMS BYUNG

STE SKYE BA PHYI MA DANG THAR PA MED, BRJOD PA, KYE SDIG CAN
GAL TE 'BYUNG BA RNAMS LAS SEMS SOGS PA BYUNG NA DE'I TSE NI
SHING DANG LCAGS LA SOGS PA YANG SA LA SOGS PA BYUNG BA RNAMS
YONGS SU SMIN PA YOD PAS, DE DANG SBYOR BAS DAM BCAS YIN,
,SHING LA SOGS PAR CIS MI 'BYUNG, ,

@264B SEMS CAN LA DBANG BO DANG BCAS PA'I SEMS YOD PA DE BZHIN
DU SHING LA SOGS PA LA YANG 'BYUNG BAR 'GYUR TE, LONG BAS NYI
ZLA LA SOGS KYI GZI BRJID DE PHUNG PO MA MTHONG BAS, DE MED
CES NI SMRAS NA YANG, ,DE LA SU ZHIG YID CHES 'GYUR, ,STONG PA
NYID LTAR THAMS CAD LAS, ,

PHYIR 'BYUNG LAS NI RGYAS PAR GSUNGS, ,GANG GI LTA BA STONG
NYID DE, ,DE NI GROL BYA MIN PAR BSHAD, ,NANG GI RGYUD DON ZAB
MO LAS, ,NANG GI SNYE MA PHYUNG BRIS LAS, ,BYUNG BA'I DGE BAS
'GRO BA KUN, ,NANG LA MKHAS SHING RGYAL BAR 'GYUR, ,NANG GI
SNYE MA ZHES BYA BA, ,RGYA GAR SHAR

PHYOGS KYI DZA GATTA LA'I PAndI CHEN PO BI BH'U TI TZANDRAS
PHYOGS GCIG TU MDZAD PA RDZOGS SO,, ,,PAndI TA DE NYID KYIS
RANG 'GYUR DU MDZAD PA'O,, 