@283B #, ,RGYA GAR SKAD DU, shMA SH'A NEshtA, BOD
SKAD DU, RO BSREG BYA BA, BCOM LDAN 'DAS 'JIG RTEN DBANG PHYUG
LA PHYAG 'TSAL LO, ,MNGON SUM RDO RJE 'DZIN MDZAD PA, ,RDO RJE
SLOB DPON PHYAG 'TSAL NAS, ,DE YI YONGS

SU BOR BA'I RO, ,'DUS BYAS CHO GA BSHAD PAR BYA, ,SANGS RGYAS
BYANG CHUB SEMS DPA' YIS, ,MA SHES PAR NI BSREGS GYUR NA, ,MCHOD
RTEN BSHIG PA LTA BUR 'GYUR, ,GANG YANG BSOD NAMS MA YIN ZHES,
,MKHAS PA RNAMS KYIS BRGYUD

@284A *, ,RIM BZHIN, ,DE RNAMS LEGS PAR 'DUS BYA STE, ,GZHAN DU
NA NI DMYAL BAR LTUNG, ,RDO RJE SLOB DPON 'GA' ZHIG NI, ,SHI STE
RO RU GYUR NAS KYANG, ,MCHOD PA YANG DAG SNGON 'GRO 'DI, ,DUR
KHROD DU NI GZHUG PAR BYA, ,DE NAS GNAS PA'I SA YI NI, ,DAG

BYED SNGAGS KYIS 'DUS BYAS TE, ,SLAR YANG CHO GA BZHIN BSGRUB
PA, ,DKYIL 'KHOR YANG DAG BRI BAR BYA, ,DE YI GTZO BO DE NYID
KYIS, ,DBANG BSKUR LNGA NI SBYIN PAR BYA, ,RDO RJE SLOB DPON
DBANG BSKUR YANG, ,PHYI NAS CHO GA MKHAS PAS SBYIN, ,ME TOG SPOS
LA SOGS

PAS MCHOD, ,YANG DAG MCHOD NAS BSTOD PAR BYA, ,MI BSKYOD PA NI
YE SHES CHE, ,RDO RJE DBYINGS NI ZHES BYA BA LA SOGS PA'I TSUL
GYIS SO, ,DE LTAR MCHOD CING BSTOD NAS KYANG, ,BADZRA MU: ZHES
RAB BRJOD DE, ,'GRO BA'I BLA MA RANG GNAS SU, ,GSHEGS SU GSOL

BAR BSAM PAR BYA, ,JI SKAD GSUNGS PA'I MTSAN NYID LDAN, ,ZHI BA
LA SOGS YANG NA NI, ,LAS KUN BYED PA'I THAB KHUNG DU, ,LTE BAR
BGEGS DGRA'I MTSAN MA'I RNAL 'BYOR PA, ,SNGAGS KYIS SBAR BA'I ME
NANG DU, ,MTHE'U CHUNG KHRU GANG TSAD KYI SHING, ,DBUL ZHING

MAR DKAR BLUGS PAR BYA, ,DE LA 'DI NI ME SBAR BA'I SNGAGS SO,
,AOm DZV'A LA DZV'A LA H'Um, KU SHA SHAR PHYOGS RTZE BSTAN NAS,
,H'Um BZLAS G-YAS SKOR NYID DU DGRAM, ,DE BZHIN DU NI SNGAR GYI
ME, ,THAB KHUNG KU SHA DBUL BAR BYA, ,THAB KHUNG BDAG MED PAR
DMIGS LA, ,

RAm SKYES ZHI BA BSAM PAR BYA, ,DKAR PO ZHAL RAS DKAR BA DANG,
,G-YAS G-YON SNGO DANG DMAR BA'O, ,SBOM THUNG RAL BA'I COD PA
CAN, ,G-YON PA SPYI BLUGS BE CON BSNAMS, ,G-YAS KYIS MI 'JIGS
BGRANG PHRENG 'DZIN, ,PADMA RA SKYES MI DKYIL DU, ,ME LHA

BZHUGS PAR BLTAS NAS KYANG, ,YE SHES ME LHA SPYAN DRANG BYA, ,DE
LA 'DI NI ME LHA SPYAN DRANG BA'I SNGAGS SO, ,AOm AE HYE HI MA
H'A BH'U TA DE BA Ri shI DVI DZA SA TA MA, GRi HI HV'A GU TI MA
H'A RA AASMIm SANNI HI TO BHA B'A, DZA: H'Um BAm HO: ZHES BRJOD
PAS, SPYAN DRANGS LA SOGS RIM NYID

@284B KYIS, ,MCHOD YON ZHAL BSIL SOGS PHUL NAS, ,GCIG NYID DAM
TSIG LA GZHUG GO, ,LHA YI SKU RU 'KHRUNGS PA YI, ,ME LHA'I LCE
LA RAm BKOD DE, ,DGANG BLUGS PHUL TE PHYI NAS NI, ,MKHAS PAS
GSANG SNGAGS 'DI BSNGAGS SO, ,DE LA 'DI NI SNGAGS SO, ,AOm AAGNA

YE A'A D'I PYA A'A D'I PYA AA BI shA MA H'A SHRI YE HA BYA KA
BYA B'A HA N'A YA SV'A H'A, BSANG GTOR 'THOR 'THUNG PHUL NAS
KYANG, ,ME TOG LA SOGS MCHOD PAR BYA, ,BDAG NYID 'DOD PA'I LHA
YI SKU, ,ME YI THUGS KAR BSGOM PAR BYA, ,MCHOD PA DAM PA SNGON
'GRO BA, ,YON CHAB ZHABS

BSEL LA SOGS DBUL, ,DE PHYIR MAR GYI DGANG BLUGS RNAMS, ,BDUD
RTZIR BSAMS NAS DBUL BAR BYA, ,SHI BA'I RO LA DRI ZHIM CHUS,
,KHRUS GSOL MAR GYIS BYUGS PA NI, ,nyA GRO DHA SOGS YAM SHING
LA, ,SNGAGS 'DI BRJOD CING BSREG PAR BYA, ,AOm A'A: BADZRA

SA TVA AA MU KAm BADZRA TZARYA SU KH'A BA TI PRA P'A YA SV'A
H'A, ZHES PA'I SNGAGS SO, ,'THOR 'THUNG NA BZA' SER PO DANG, ,SO
RTZI 'DAG RDZAS BYED PA DBUL, ,DRIL BU RAB TU DKROL NAS SU,
,BSTOD PA DANG NI MCHOD PA BYA, ,DE NAS SNGAGS PA MNYAM GZHAG
PAS, ,THUGS KAR ME TOG THAL

SBYAR TE, ,DMAR SOGS SKYON RNAMS ZHI BA'I PHYIR, ,BZOD PAR GSOL
ZHES YANG DAG BRJOD, ,GANG YANG BDAG BLO GTI MUG PAS, ,LHAG PA
MA TSANG GANG BYAS PA, ,GANG YANG LUS CAN SKYABS GYUR PA'I,
,DPAL LDAN DE NYID KYIS BZOD MDZOD, ,GUS PAS BZOD PA

GSOL BA'I MTHAR, ,RANG GI GNANG BA BSGOM PAR BYA, ,YI GE BRGYA
PA BRJOD NAS KYANG, ,ME LHA MNGA' BDAG GSHEGS SU GSOL, ,NYI MA
DE YANG GNYIS PA LA, ,'O MAS ME LA BLUGS BYAS NAS, ,'BAD PAS RUS
BU KUN BTUS TE, ,GTZANG MA'I SNOD DU BCANGS

BYAS NAS, ,DE NAS RUS BU BTUS PA RNAMS, ,MKHAS PAS BA YI 'O MAS
BKRU, ,'JIM PA BSRES NAS S'A TZTSA GDAB, ,SNYING PO MCHOD RTEN
BRTZIG PAR BYA, ,DE LA SKU GDUNG RGYAL PO'I MCHOD RTEN BRTZIGS,
,SANGS RGYAS MTHA' YAS MCHOG GIS BYIN GYIS BRLABS, ,GTZANG MA'I

@285A *, ,SNOD DU LEGS PAR BCANGS BYAS NAS, ,SANGS RGYAS KYIS
GSUNGS RIM PAR RAB GNAS MDZAD, ,CHANGS PA LA SOGS RNAMS KYANG
GUS PAS 'DUD, ,DE BAS SKYE BO BSHES GNYEN SPYAN SNGAR 'DUD,
,BYANG CHUB CHO GA YIS NI KHAS 'CHES PAS, ,DE NI MCHOD RTEN
RGYAS PA CHEN

PO STE, ,DON CHE'I RGYU RU GUS PAS YANG DAG MCHOD, ,DUR KHROD
MCHOD RTEN BYAS PAS RI BO CAN LAS KHYAD PAR 'PHAGS PA DE YIS NI,
,DGE BA GANG ZHIG BSAGS PA DE YIS 'GRO BA GSUM DU SON PA'I SKYE
BO RNAMS, ,DNGOS PO DGRA SOGS BTUL BA'I SHES RAB MCHOG MNGA'
THUGS

RJE SKYE BA MCHOG TU BRTZE, ,'JIG RTEN GSUM GTZUG DPAL LDAN RDO
RJE SEMS DPA' RING POR MI THOGS 'GRUB PAR SHOG ,RO BSREG PA DGE
SLONG TA TH'A GA TA RAKshI TAS MDZAD PA RDZOGS SO,, ,,RGYA GAR
GYI MKHAN PO DE NYID DANG, LO TZ'A BA DGE SLONG DAR MA BLO GROS
KYIS BSGYUR BA'O,,