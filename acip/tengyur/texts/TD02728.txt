@96B #, ,RGYA GAR
SKAD DU, LO KE SHVA RA SHA TA KA STO TRA, BOD SKAD DU, 'JIG RTEN
DBANG PHYUG GI BSTOD PA BRGYA PA, 'JIG RTEN MGON PO LA PHYAG
'TSAL LO,,

MTHO RIS MGON PO'I YAN MCHOG BTUD COD PAN 'DZIN LA 'OD DANG LDAN
PA'I NOR BU LTA BU'I 'OD, ,MTSO SKYES STAN LDAN GUS PAS RAB BTUD
MGO BO LA NI DZ'A TI'I ME TOG RGYAS PHRENG 'OD LTAR TE, ,BDE
'BYUNG DBU YI DBU RGYAN RI DGAS MTSAN LDAN DKAR SER MI DMAN DMAN
ZHING NYAMS PA

NYID BGYID PA, ,'JIG RTEN DBANG PO'I ZHABS SEN DRI MED RI BONG
'DZIN PA'I MDZES PA ZHI SLAD 'JIG RTEN LA GYUR CIG ,RAL KHUR
'DZIN PA'I ZLA BAR GSAL RAL PA DMAR SER DANG 'GROGS LHAN CIG BKRA
BA'I ZER RNAMS KYIS, ,NGES PAR MI BRDZI 'PHROG BYED KYI NI DMAN
PA MIN PA'I COD PAN NOR

BU'I 'OD RNAMS KYIS KYANG MIN, ,LHA TSOGS RNAMS KYI SKRA PHRENG
MDZES PA NAG PO DAG DANG 'GROGS PA LAS NI RNAM PAR MI NYAMS PA,
,MI BZLOGS 'JIG RTEN DBANG PHYUG ZHABS SEN 'OD ZER KHYED RNAMS
DAG GI MUN PA ZHI BA'I SLAD GYUR CIG ,YONGS SU RDZOGS SHING RGYA
CHE'I BANG MDZOD RAB TU GSAL ZHING

@97A *, ,DPAL 'BYOR PHUN SUM TSOGS PA RNAMS KYI RGYU, ,SDUG PA
DANG NI RING DU GYUR PA'I SKYE BO RNAMS KYI MI BZAD 'JIGS PA'I
DOGS PA RNAM PAR SEL, ,SPRIN RNAMS KYIS KYANG BSGRIB PAR MI NUS
MUN CAN GDUG PA'I GZA' LAS BYUNG BA'I 'JIGS BZHI GYUR PA, ,'JIG
RTEN DBANG PO'I ZHABS KYI SEN MO

BSIL ZER LDAN PA'I SNGON MED ZER GYIS KHYED RNAMS DAG GYUR CIG
,NYON MONGS PHUNG PO'I BUD SHING DAG NI LUS PA MED PAR SREG BYED
ME CHEN MTHON POR GYUR PA'I RTZE, ,'JIG RTEN GSUM PO DAG TU RAB
DGAR GSAL ZHING GTI MUG MUN GNAG DAG GI SMAG RUM THIBS PO SEL,
,DMYAL PA'I SA GZHIR ME

YI PHUNG PO RNAMS LA BDUD RTZI'I CHU BO RGYA CHEN RGYUN NI 'BRAS
BCAS PA, ,PADMO 'DZIN ZHABS LAS 'KHRUNGS SEN TSOGS 'OD ZER RNAMS
KYIS KHYED KYI 'KHOR BA YANG DAG SEL GYUR CIG ,RANG GI 'DUN PAS
SPYAD PA'I 'DOD PA SBYIN LA SHIN TU MKHAS GYUR YID BZHIN NOR BU
BSAM YAS SHING, ,SHIN TU 'JIGS

PA'I DOGS PAS GDUNGS GYUR ZHI BAR BGYID PA'I BSIL BA'I 'OD ZER
YID NI RAB 'PHROG LA, ,YON TAN DU MA'I TSOGS RNAMS 'DZIN PA GSAL
BAR GYUR CING MDZES PA DANG LDAN ME LONG DAG GI GZUGS, ,'JIG RTEN
DBANG PHYUG ZHABS LAS SKYES PA'I SEN MO DES BSKYED 'OD ZER MDZES
PAS KHYED

RNAMS SKYONG GYUR CIG ,'OD ZER DPAG MED LAS 'KHRUNGS CHE BA'I 'OD
ZER RNAMS KYIS MDZES PA DANG LDAN GTZUG PHUD CHEN PO NI, ,MDZES
LDAN MGON PO'I RAB TU MDZES ZHABS SEN MO'I 'OD ZER TSOGS NI DE LA
MCHOD MKHAS LHA RNAMS KYI, ,MGO YI RIN CHEN MCHOG GI TSOGS LAS
NGES PAR 'PHROS

GYUR SHIN TU RAB BKRA'I 'OD ZER TSOGS RNAMS KYIS, ,BDE SOGS DGA'
BA'I GZHU LA NYE BAR SPYOD BYED 'DI DAG GIS NI KHYED RNAMS YUN
RING DAR GYUR CIG ,MNGON PAR 'DOD PA'I YUL RNAMS 'THOB PA'I SBYIN
PA LAS NI DPAL DANG LDAN PA'I LONGS SPYOD KYIS MTHO ZHING, ,KUN
TU RNAM BAR MI G-YO'I

'OD NI BRTEN BYED RNAMS DAG GI MGU BA SKYED PAR BYED GYUR LA,
,DRI MA DANG BRAL MTSUNGS PA MED PA'I GZUGS NI RI BONG CAN LAS
LHAG CING SKYON GYI MUN SEL BA, ,NOR BU'I 'OD ZER LTA BU PHYAG NA
PADMA'I ZHABS KYIS KHYED RNAMS DAG LA TSIM PA SBYIN GYUR CIG ,RAB
MDZES PHYAG NA PADMA'I ZHABS KYI

@97B PADMA LAS 'KHRUNGS SEN MO'I TSIGS RNAMS DAG GI 'OD ZER NI,
,RGYUN CHAD MED PAR SNYING RJE'I CHU YIS NYE BAR BRAN PA DE YI
SKU LUS DAG GI SA GZHIL, ,KHYAD 'PHAGS YE SHES SA BON BTAB PA LAS
SKYES MI CHUNG DPAG BSAM SHING GI MYU GU'I TSOGS RNAMS DANG,
,MTSUNGS PA GANG YIN 'DI YIS

KHYED KYI SRID PA'I 'JIGS PA RAB MANG MTHU TSOGS NYAMS PAR BYED
GYUR CIG ,'JIG RTEN DBANG PO'I ZHABS PAD LAS SKYES SEN MO'I 'OD
ZER BDUD DANG DGRA STE BDAG LA SKRAG STER ZHING, ,AUTPAL DMAR
MDOG DONG PAR DON YOD MDA' RNAMS MDE'U RTZE GYEN DU BSTAN BCUG
'OD ZER LTAR MDZES

LA, ,'JIGS RUNG 'KHOR BA'I DONG DU RTAG TU LHUNG BA'I SKYE BO
'DREN BYED SRA MKHREGS THAG PA'I DPYANGS THAG 'DIS, ,SHIN TU
RNYED DKA'I PHUN SUM TSOGS PA CHEN PO MTHO BA'I GO 'PHANG DAG LA
KHYED RNAMS 'GOD GYUR CIG ,'DOD DANG LDAN ZHING NYON MONGS LAS
KYI RANG DBANG MED DUB 'GRO BA'I SDUG BSNGAL

RNAM PAR GCOD LA DPA', ,SKYON GYI DMIGS PA LAS RING GSAL ZHING
MKHAS PA'I BLA MA SKYE BO RNAMS KYI SGROL BAR BYED GYUR LA, ,KUN
DU DGA' BA RAB SDUG STER ZHING RI BONG 'DZIN DPAL MTHA' DAG 'DZIN
GYUR DRI MA DANG BRAL BA, ,BSAM YAS PHYAG NA PADMA'I ZHABS
'KHRUNGS SEN MO GANG YIN

DE YIS KHYED KYI BSAM PA RGYAL GYUR CIG ,CI ZHIG BDE 'BYUNG GIS
'DI ZLA DU MA RNAMS KYIS MCHOD PAR BKOD BYAS 'OD DANG LDAN PA'I
DUM BU'AM, ,YANG NA NGES PAR KHYED 'PHAGS YID GYUR BYANG CHUB
DPAL MOS RIN CHEN PHRENG BA BKOD DAM CI ZHIG YIN, ,LHA RNAMS KYIS
NI LHA YI ME TOG RMAD BYUNG MTSUNGS

PA MED RNAMS PHRENG BRGYUS DPYANGS PA MIN NAM ZHES, ,BLO GROS
BSKYED PA 'JIG RTEN MGON PO'I ZHABS LAS 'KHRUNGS PA SEN MO'I
PHRENG BAS KHYED RNAMS DGYES GYUR CIG ,GANG DU 'DI NI PADMO LAS
SKYES PHYAG BGYID 'CHI MED MGO BOR NOR BU'I KHRI STAN MTHON PO
LA, ,ZHABS RDUL DAG NA RGYUN DU

GZIMS SHING GANG DU YANG NI 'DZIN BYED GZHI LA MGO 'CHANG RAB
'DUD PA, ,DE LTAR RAB BSKYED 'OD ZER TSOGS KYI SO RING GSAL ZHING
BZHAD GAD BGYID 'DRA 'JIG RTEN DBANG PHYUG GI, ,ZHABS SKYES SEN
MO GANG YIN DE DAG RNAMS NI KHYED KYI MTHA' BRAL MUN PA GZHIL
BA'I SLAD GYUR CIG ,TSA

@98A *, ,GDUNG SEL BYED DPA' BO DKAR BSIL MCHOG LDAN BDUD RTZI'I
THIGS PA'I CHAR GYI RGYUN NI 'BEBS MDZAD CING, ,MI BZAD MDA' CHEN
CHAR GYI RGYUN NI DRAG PO RAB 'GREMS BDUD LA GNOD BYED PHYIR LTAR
GYUR PA, ,PHYAG NA PADMA'I ZHABS KYI SEN MO'I 'OD ZER DPAL MDZAD
DAG GIS KHYED

KYI 'KHOR BA'I RNAM PA YI, ,KHONGS CHEN BTZON RAR DANG RGYA CHE'I
SDUG BSNGAL RNAM MANG 'JIGS SU RUNG RNAMS YANG DAG 'PHROG PAR
BYED GYUR CIG ,'JIG RTEN DBANG PO'I ZHABS LAS RAB SKYES SEN MO'I
GNAS LA SNANG BDAG NI SHIN TU BZLOG DKA' BA'I, ,BDUD KYIS KUN NAS
RAB 'PHANGS MDA'

YIS KHYAB RNAMS SGRIB PAR BYED PA'I YOL BAR 'KHRUL PA SKYED BYED
CING, ,KUN NAS NYON MONGS DPUNG RNAMS BRLAG 'GYUR GSAL BAR GO
'BYED MJUG RINGS CHEN PO'I TSOGS SU RTAG BYA BA, ,'JIG RTEN GSUM
GYIS MI NUS NUS PA SRID PA GSUM LAS RGYAL BA'I RU MTSON CHEN POS
RGYAL GYUR CIG ,YANG

DAG RDZOGS PA'I BYANG CHUB SEMS KYI ZLA BA KUN NAS MDZES LDAN
MDZES LDAN 'OD KYI TSOGS PA LTA BU YIS, ,NYON MONGS NGES BSREGS
THAL BA'I TSOGS RNAMS GROL BA'I LAM GYI RLUNG GIS BDAS NAS BGROD
PA LTA BU DANG, ,MI BZAD BDUD RNAMS KYIS NI RNAM PAR MI BYED
CHUNG RDO DKAR GLEGS BU BKOD PA LTA BU

YIS, ,NYE BAR MTSON 'OS PHYAG NA PADMA'I ZHABS SKYES SEN MO'I 'OD
ZER TSOGS KYIS KHYED RNAMS SRUNG GYUR CIG ,MTSAN MO'I MGON PO
NGES PA KHO NAR PHYOGS LA ZAD CING RANG NYID DMAN PA SKYENGS PAR
GYUR PAS NI, ,SKAD CIG BRTAG PAR BYA BA MTSUNGS MED MUN PA SPONG
MKHAS DRI MA DANG NI ZAD PA MI

MNGA' ZHING, ,MI DMAN DGRA YI SRIN PO ZAD BYED PHA ROL 'GRO
SBYONG BRDZI BA MED PA'I BRTUL ZHUGS NYER MTSON PA, ,'JIG RTEN
DBANG PHYUG ZHABS SEN GANG DE RNAMS KYIS MI KHOM 'PHEN PA DAG LAS
KHYED RNAMS SRUNG GYUR CIG ,PHUN TSOGS DAM PA'I SGRUB BYED RAB TU
STOBS LDAN PADMO 'DZIN

PA'I ZHABS KYI RDZOD LA GNAS BCAS SHING, ,'JIG RTEN GSUM DPAL
RGYAL BAR BZHED PA SEN MO'I 'OD ZER TSOGS NI MTSUNGS MED MNGON
PAR RAB MTHO BA, ,BSHES GNYEN 'CHAR BAS THOB PA'I RAB GSAL RJES
SU 'GROGS LDAN SHIN TU PHUL BYUNG 'PHEL BA RNYED GYUR PA, ,RGUD
PA KUN GYI

@98B DGRAR GYUR THEG CHEN YANG DAG 'GRUB PA'I RGYU DES KHYED
RNAMS PHONGS LAS SRUNG GYUR CIG ,GTZUG PHUD LA NI ZLA PHYED RGYAN
'DZIN BZHED PAR GYUR PA'I PHYUGS BDAG 'DE NI NGO TSA DANG BRAL
LA, ,NUB PAR MI 'GYUR NOR BUS MNGON PAR MDZES 'DOD KHYAB 'JUG DAG
KYANG JI LTAR MKHAS PA LTA BU YIN, ,

DBANG PO YI NI MGO BO CHE LA NOR BU 'DI YANG DON YOD MIN ZHES BYA
BA PHYAG NA PAD ZHABS KYI, ,SEN MO'I TSOGS 'DI MTHONG GYUR GANG
ZHIG MDZES PAS SEMS ZIN 'JIG RTEN GYIS BSAMS DE YIS RGYAL GYUR
CIG ,RGYA KHYON CHER BYAS RING DU STENG DU 'GRO ZHING 'OG TU 'ANG
DMYAL BA RNAMS KYI

SGROL BA BYED PAR GYUR, ,BSIL ZER LDAN PA 'CHAR KAR GYUR LTAR
DKAR ZHING DGRA RNAMS BZHIN NI NAG PO NYID DU 'GYUR BA'I RGYU,
,NUS MTHU RNAM PAR SHES PAR BYA BA DKA' ZHING MA LUS 'GRO BAS
MCHOG TU GSAL BAR MTHONG ZHING SNANG, ,DBU LA SANGS RGYAS KYI NI
ZHABS PAD LA GNAS SEN

MO'I 'OD ZER TSOGS KYIS KHYED RNAMS SRUNG GYUR CIG ,LHA DBANG
DGYES PA'I MCHOD PA LA MKHAS LHA MOS RAB GTOR GA PUR PHYE MA KUN
NAS 'THUL BA YI, ,'OD LTAR SNANG ZHING GUS PA'I KHUR THOGS 'PHROG
BYED PHYAG 'TSAL RAL PA'I THAL BAR RNAM PAR 'KHRUL PA'I SA, ,DPAL
MO MCHOD

PA 'BUL BA'I LAG GI PADMA'I GE SAR RTZE YI RDUL PHRAN ZAG PA LTAR
MDZES PA, ,PHYAG NA PADMA'I ZHABS LAS SKYES GYUR SEN MO'I 'OD ZER
TSOGS KYIS KHYED RNAMS PHONGS LAS SRUNG GYUR CIG ,LHUN PO'I 'OD
ZER SER PO MIN BGYID LHA YI GLANG CHEN LI KHRI'I TSON GYIS GSAL
BYAS DMAR PO'I DPAL,,

NYAMS PAR BYED LA DPA' ZHING RTA LJANG CAN GYI RTA YI MI DMAN
LJANG BA NYID KYI 'PHROG BGYID LA, ,SNGON PO'I SNANG BA NYAMS
BGYID 'CHI MED BU MOS 'O MA'I CHU GTER LUD PAR RNAM BRTAGS SKRAG
GYUR PA, ,PADMO 'DZIN PA'I ZHABS KYI PADMO LAS 'KHRUNGS SEN MO'I
'OD ZER TSOGS KYIS KHYED RNAMS

SRUNG GYUR CIG ,LHA RNAMS KHYED KYI RNGA YAB BSIL ZER BYED LTAR
DKAR BA DAG GIS 'DI LA MDZES PAR MI 'OS TE, ,KshA YE RAM BHE DGOS
PA MED PA'I GA BUR PHYE MA GUS PA'I RTZOM PAS YONGS SU 'THOR BA
CI, ,BDE SOGS KHYOD KYI ME TOG DKAR PO RNAMS KYIS RAB TU GTOR BAS
CI ZHES MTHO

@99A *, ,RIS SA YI RJE, ,MCHOD LA BSNGAGS MDZAD PHYAG NA CHU
SKYES ZHABS 'KHRUNGS SEN MO'I 'OD ZER TSOGS KYIS KHYED RNAMS
SRUNG GYUR CIG ,KEE LA SHA LTAR 'BIGS BYED MDZES SKYES LHA MIN
LAS RGYAL LUS KYI NAG PO NYID NI NYAMS PAR BGYID, ,NAG MO RTZE
'JOS MDZES LDAN BYUGS SHING NYI

MA'I RTA YI 'OD ZER LJANG GU NYID KYANG DKAR POR MDZAD, ,MCHOD
MKHAS LHA YI SKYE BOS GTOR BA'I KUNDA'I ZIL LAS BSIL ZER CAN GYI
DUM BU LTAR GYUR RNAMS, ,CI ZHIG LA DGOS 'JIG RTEN DBANG PO'I
ZHABS SEN 'OD ZER CHE BA'I TSOGS KYIS KHYED RNAMS SRUNG GYUR CIG
,'KHOR BA'I CHU SRIN

BDAG PO PHA ROL BGROD PA RNAMS LA BSDAMS PA'I LAM CHEN DAG DANG
MTSUNGS 'GYUR ZHING, ,BZLOG PAR DKA' BA'I SDUG BSNGAL ME 'BAR ZHI
BAR MDZAD PA BSOD NAMS CHEN PO'I TSOGS KYI CHU BO NI, ,DANGS PA
RANG DGA' DAG TU 'BAB PA LTA BU DBU LA SANGS RGYAS KYI NI ZHABS
LAS 'KHRUNGS PA

YI, ,'OD ZER MCHOG TU RNAM PAR RGYAL BAR GYUR RNAMS KHYED KYI
SRID PA MYUR DU SEL BAR MDZAD GYUR CIG ,NAG MO DGA' BA'I ZLA BA'I
MDZES PA ZIL GYIS NON BGYID SA GZHI 'DZIN PA KEE LA SHA YI NI,
,SNANG BA RGYAS PA GSAL BAR NYAMS SHING DKAR PO NYID GYUR KHA BA
CAN GYI DKAR BA NYID KYANG 'PHROG,

'O MA'I RGYA MTSO RGYAS PA LUD PA DANG MTSUNGS PHYUGS RNAMS KYI
YANG LHA YI GLANG CHEN SO RNAMS NI, ,BCAG PA'I DUM BU LTAR MDZES
'JIG RTEN DBANG PHYUG ZHABS SEN 'OD ZER RGYAS PAS KHYED RNAMS
SRUNG GYUR CIG ,GANG ZHIG YONGS 'DU'I ME TOG GIS MCHOD MTSO SKYES
DPA' NI 'DZUMS SHING BUNG BA'I TSOGS

RNAMS GAR SGYUR BGYID, ,GANG LA GNAS BZHIN BSNYEN BKUR LA CHAGS
PADMA CUNG ZAD ZUM ZHING RANG BYUNG 'DUG PA DKA' BAR GYUR, ,GANG
GIS LHA YI CHUNG MA GDUNG BA'I SKYON SEL NYIN MO'I DPAL NI NAG MO
MIN PAR MTSAN MOR GYUR, ,PHYAG NA PADMA'I ZHABS SEN ZLA BA MDZES
PA DANG LDAN ZLA BA'I 'OD 'DIS

KHYED RNAMS SRUNG GYUR CIG ,LHA YIN CHUNG SKYE BO MDZES MA RNAMS
KYIS 'DOD 'OS SU 'KHRUL MIG TSUGS LTA ZHING MCHOD GYUR LA, ,SEN
MO'I 'OD GSAL DKAR ZHING MDZES PAR GYUR PA PAD MA'I RTZA BA'I
TSOGS PA LTA BU 'DZIN MDZAD CING, ,MI CHUNG 'DOD PA RAB RGYAS
'DOD LDAN LTA BUR GZHAN GYI DBANG GYUR

@99B MA YI SPYOD LA RAB TU 'JUG ,MI DMAN LHA YI GRONG GI TZANDAN
GYIS BYUGS PHYAG NA PADMA'I ZHABS KYIS KHYED RNAMS SRUNG GYUR CIG
,KUN DGA'I KHUR BU MI DMAN RAB RGYAS LHA YI LAG PAS YONGS 'DU'I
ME TOG RAB TU GTOR RNAMS LA, ,BUNG BA'I DON MTHUN NAG PO BRTZEGS
PA SHIN TU GNAG PAR GSAL

BA'I TSOGS PA LTA BU RAB RGYAS PA, ,PHYAG NA PADMA'I ZHABS KYI
MTSO SKYES DAG GI SEN MO'I 'OD NI DRI MED 'O MA'I CHU GTER GYI,
,DBUS LAS 'KHRUNGS PA'I DPAL MO G-YO MED DGA' BA'I RGYU 'DIS
KHYED KYI DGE LEGS MCHOG TU SGRUB GYUR CIG ,RE BA RNAM CHAD
SKYOBS 'PHEL BA'I ME YI RTZE MO GCOD

PA'I CHU CHEN RAB TU RGYAS GYUR CIG ,PADMA MDZES PA'I RJES MTHUN
GYIS DRANGS SBRANG RTZI BYED PA'I SGRIB BYED RNAMS KYIS BSGRIBS
PAR GYUR PA'I DPAL, ,SEN MO'I 'OD ZER DKAR ZHING RAGS LA STUG POR
GYUR PAS RANG DGAR KHYAB CING NANG NI KHENGS GYUR PA, ,SOR MO CHU
SKYES DPAL LA REG PA'I ZHABS

KYIS TSOGS MED MA CHAD KHYED KYI 'DOD PA SBYIN GYUR CIG ,'KHOR
LO'I 'OD NI RAB TU MDZES DANG LDAN GYUR DRI MED SEN MOS BSKYED PA
DO ZLA MED PA'I DPAL, ,MTSUNGS MED YON TAN GRANGS MED BSOD NAMS
RNAMS KYIS 'THOB PA'I MTSAN GYI TSOGS NI RNAM PAR 'DZIN GYUR
CING, ,MA LUS GLING

RNAMS GSAL BA'I MTHU LDAN SHIN TU CHE BAR PHUN SUM TSOGS PAS SA
YI BDAG PO RNAMS, ,PHYAG BGYID MGO YI 'KHOR LOS SGYUR BA DBU LA
SANGS RGYAS ZHABS KYIS KHYED RNAMS YUN RING SRUNG GYUR CIG ,MTHO
RIS GANG G'A'I GSER GYI PAD LJON ME TOG CUNG ZAD BYE BAS 'DI LA
GTOR BA'I YON TAN

CI, ,GSAL LDAN MTSO SKYES SU 'KHRUL BUNG BA'I PHRENG BAS GLU
DBYANGS NYID LA GLU RNAMS KYIS NI CI ZHIG BYA, ,RAB MDZES SEN MO
'DI LA NOR BU'I PHRENG BA RNAMS KYIS MDZES PA NYID DU BGYI BAR
NUS MIN ZHES, ,GANG ZHIG MCHOD LA LHA YI DBANG POS GSUNGS GYUR
PHYAG NA CHU SKYES BSDAMS PA'I ZHABS DES RGYAL

GYUR CIG ,GANG ZHIG MGON PO KHO NA'I BDE BAR GSHEGS PA'I RGYUR
GYUR 'BA' ZHIG MA YIN SKYE BA'I SNOD KYI YANG, ,GANG DU PADMO
MNGON 'DOD SPRANG RTZI 'THUNG BA'I TSOGS NYID 'DAB BSKYOD MA YIN
SKYE BO RNAMS KYI YANG, ,GANG GIS RAB LCI SA NYID SHIN TU BLA MAR
GYUR CING 'DUD RNYED MA YIN 'JIG RTEN

@100A *, ,GSUM PO YANG, ,DBU LA BDE GSHEGS RI BONG 'DZIN PA'I 'OD
KYIS RNAM PAR GSAL LDAN ZHABS DES 'JIG RTEN SRUNG GYUR CIG ,GANG
ZHIG STEN BYED BUNG BA RNAMS LA BTUD PA'I SBYIN PAS DGA' MGU
RANGS PA'I TSOGS NI SKYED MDZAD CING, ,GANG GI RTZAB MI DMAN NGES
PA KHO NAR LJANG GU

NYID MIN MCHOG TU MDZES PA NYER 'DZIN LA, ,RDUL GYI TSOGS RNAMS
'CHI MED MGOR NYAL DPAL NI GNAS PA'I SAR GYUR SEN MO'I ZER BZHAD
PA YI, ,GE SAR DANG LDAN 'JIG RTEN MGON PO'I ZHABS KYI PADMAS
KHYED LA YUN RING DGE LEGS SBYIN GYUR CIG ,LUS 'JOMS NYAMS BYED
'JIGS SU

RUNG BA'I DGRA 'JOMS SGRUB PA LUS CAN RNAMS KYI MTSON TE 'DOD PA
YI, ,DNGOS GRUB 'BOD PAR BYED CING KYE MA SHIN TU CHER BSAGS MI
BZAD SDIG PA'I TSOGS CHEN ZAD MDZAD PA, ,NYON MONGS BKOD PA DGRA
YI BSAM PA'I SREG BLUGS KYIS BSKYED SDUG BSNGAL ME CHEN GYIS NI
BSREGS PA DAG,

SEL BA'I CHU KLUNG PHYAG NA PADMA'I ZHABS KYI 'OD KYIS KHYED KYI
ZER LA RNAM MANG PHAN PA SGRUB GYUR CIG ,DBU LA SANGS RGYAS RGYAN
LDAN ZHABS KYI NYE 'KHOR DU RGYU TSAD MED PA YI PADMOR 'KHRUL
LDAN PA, ,BUNG BA'I PHRENG BA SGRA SNYAN SGROGS PA RNAMS NI SEMS
CAN BSKYAB SA'I BYA BA GCIG PUR RAB BRTAN LA, ,

YUN RING BZHUGS PAR BRTAN PAR BGYI SLAD STOBS CHEN SNYING RJE DAG
GIS SBOM ZHING GNAG PA LCAGS KYI NI, ,LCAGS SGROG BKOD PA LTA BUS
KHYED RNAMS DAG GI PHUN SUM TSOGS PA DES PAR G-YO MED SGRUB GYUR
CIG ,PADMA'I NANG GI 'DAB MA'I PHRENG BA LTAR MDZES 'JAM ZHING
RDO RJE LTA BU SRA LA RNAM PAR

BRTAN, ,GDUG PA'I DGRA RNAMS KYIS NI RAB TU BSNUN BYAS MTSON
CHA'I TSOGS RNAMS RNAM PAR NYAMS PAR 'GYUR BA'I SA, ,DMAR ZHING
CHAGS PA NYE BAR ZHI BA 'KHOR BA'I CHU GTER DAG LAS SGROL BAR
BGYID PA'I BYED PA PO, ,SHIN TU STOBS LDAN BDE BAR GSHEGS PA'I RI
BONG CAN 'DZIN ZHABS

KYIS KHYED KYI SKYO BA SEL GYUR CIG ,DBANG PO'I CHU SKYES RAB TU
RGYAS SHING MDZES PA'I TSOGS LA BUNG BA G-YO LDAN YIN YANG MI
G-YO ZHING, ,KUN DU DGA' BA'I KUNDA 'PHROG BYED LAG NA GNAS PA'I
TSOGS LA SROG LDAN YIN YANG MI SRED DE, ,MDUN DU KHYAB 'JUG GIS
GTOR MDZES LDAN YONGS 'DU'I ME

@100B TOG DRI BZANGS LDAN LA'ANG DGA' BA MI SKYE BAR, ,GANG DU
BUNG BA'I PHRENG BA DGAR 'GYUR RGYAL BA 'DZIN PA'I ZHABS KYI
PADMA DES KHYED SRUNG GYUR CIG ,'OD ZER RAB TU MANG BA'I TSOGS
LAS GYUR PA'I RAL PA G-YO ZHING SHIN TU RAB MDZES GSAL LDAN LA,
,DMAR ZHING MDZES PAS RJES 'BREL RAB TU

MTHO BA SEN MO'I SO GTZIGS KUN NAS MDZES SHING YID DU 'ONG, ,NYES
PAR ZHUGS PA'I GNYIS 'THUNG DGRA BO SKRAG BGYID RING DU G-YO BA'I
SPYAN GYIS KUN TU GZIGS GYUR PA, ,PAD SKYES RAL PA'I NAGS NYAL
'JIG RTEN DBANG PO'I ZHABS KYI SENG GE KHYED RNAMS ZHI BA'I SLAD
GYUR CIG ,SHIN TU DRI MA

MED KYANG MI CHUNG YANG BA MIN YANG MYUR DU PHYOGS KYI SGO RNAMS
'GOD PAR BGYID, ,'JIG RTEN GSUM PO KUN DU DGA' BAR BGYID KYANG
STOBS LDAN PHA ROL LUS KHYAB YONGS SU GDUNG BA'I RGYU, ,MDZES
SDUG 'GYUR BYED BYUG PAR LDAN YANG PHUL BYUNG YID 'OD RGYAL BA'I
'OD ZER DAG GIS ME

TOG NI, ,RNAM RGYAS PHRENG BA'I THOD CAN ZHABS KYI 'OD ZER KHYED
RNAMS PHONGS PA'I ZUG RNGU 'GOG PAR MDZAD GYUR CIG ,GANG LA RGYAL
PO'I RGYAL POS ME TOG RNAMS DANG 'PHROG BYED KYIS KYANG YONGS
'DU'I LJON SHING YID 'PHROG RNAMS, ,ZLA BAS KUN DGA' LDAN PAR
KUNDA RNAMS DANG NOR LHA'I RGYUD

KYIS 'OD LDAN NOR BU MANG PO'I TSOGS, ,ZHABS LDAN DGA' BAS P'A LA
SHA STE DE LTAR LHA YI SKYE BOS MCHOD PA'I KHYAD PAR RAB MANG
RNAMS, ,RJES SU KHRID PA'I SNYAN DAG LTA BUS MCHOD BGYID PHYAG NA
CHU SKYES ZHABS DES KHYED RNAMS SRUNG GYUR CIG ,'OD RNAMS RNAM
PAR GSAL BA NYI MAS BSTOD BGYIS

SEN MO RNAMS LA MTHO RIS MGON PO YIS, ,SOR MO'I RTZE MO'I TSOGS
LA DBANG PHYUG 'DREN BYED RNAM PAR MI G-YO MDZES PA'I MTHA' LA
MTHAR BYED KYANG, ,LHA YI 'JIG RTEN RNAMS LA GANG GI THUN MONG
MIN PA'I MDZES PA PHUL DU BYUNG BA'I YUL RNAMS NI, ,MA LUS MTHONG
BA'I NUS PA YOD MIN MGO

LA SANGS RGYAS GZUGS KYIS MTSAN MA'I ZHABS DES RGYAL GYUR CIG
,YANG DAG RDZOGS PA'I SANGS RGYAS 'OD KYIS RAB GSAL RAL PA'I
TSOGS KYI RTZI SHING LDAN PA CHE BA'I SKU, ,'KHOR BA'I CHU GTER
GTING DU 'JUG BYED SKYE BO'I TSOGS KYI SHIN TU LCI BA'I SA GZHI
RAB GNON ZHING, ,MTHA' RNAMS

@101A *, ,DAG LAS YANG DAG BYUNG BA YID 'ONG ZAB CING DMAR BA'I
KHAMS CHEN LDAN PA'I CHU RNAMS 'BAB, ,GRUB PA'I DON MTHUN GYIS
BSTEN PADMO 'DZIN PA RI BO'I ZHABS NI KHYED KYI BZANG BO'I SLAD
GYUR CIG ,'KHOR BA'I LAM LA RAB BGROD 'GRO BA MTHA' DAG NGAL
ZHING DUB LDAN ZHI BA'I RGYU YI GRIB

BSIL CAN, ,RAB TU MDZES PA'I YAL GA RANG GSAL SEN MO'I ME TOG
'DZIN CING 'DOD DON 'BRAS BU DANG LDAN PA, ,LHA YI SKYE BOS RAB
BTUD MGO YI PHRENG BAS BSKYOR BA'I RTZA BAR NOR BU'I BUM PA GANG
BA YI, ,DRI MED 'OD KYI CHUS BRAN 'JIG RTEN DBANG PO'I ZHABS KYI
LJON SHING TSOGS KYIS KHYED RNAMS

SRUNG GYUR CIG ,RTZA BA RAB BRTAN NYON MONGS TSOGS PA'I DGRA BO
STOBS LDAN STOBS RNAMS RTZAD BCAD RNYED PA CHEN PO YIS, ,RANGS PA
THOB GYUR RNAM PAR SGEG LDAN STOBS LDAN LAS RGYAL MGO YI GNAS LA
G-YO ZHING RNAM PAR RTZE, ,CHU SKYES RGYAS PA'I RGYUN LA CHAGS
SHING KUN DU SRED LDAN DAR DER MANG

PO RAB TU SGROGS PA YI, ,BUNG BA'I TSOGS PA MI BZLOGS MTSUNGS MED
DRI BRAL PADMA 'DZIN PA'I ZHABS KYIS KHYED LA SRUNG GYUR CIG
,'JIG RTEN GSUM GYI DBANG PHYUG DPAL 'BYOR LAG LDAN CHUNG MA G-YO
BA'I SDOM THAG GDAGS SA'I DBYUG PA STE, ,NYON MONGS SDUG BSNGAL
SBRUL GDUG SOS

ZIN 'GYEL BA'I 'GRO BA MTHA' DAG SKYONG BAR BYED MKHAS NAM MKHA'
LDING, ,MI CHUNG DMYAL BA'I GRONG KHYER NANG NA BZLOG DKAR 'JUG
PA'I SGO SDOM RAB BRTAN SRID PA'I CHU GTER NI, ,LEGS PAR RGAL
BA'I GDOS PA GCIG PU 'JIG RTEN DBANG PO'I ZHABS NI KHYED RNAMS
'BYOR PA'I SLAD GYUR CIG,

'DUN SA GANG DU LHA YI ROL MO MKHAN RNAMS MDZES PAS YID BZUNG
MCHOD PA BGYID PAR MI NUS TE, ,GANG RNAMS RNAM PA LAS 'DAS SIL
SNYAN RIG BYED KHA NA MA THO MED RNAMS DE TSE RNAM PAR NYAMS,
,DMAN PA MIN PA'I GLU DBYANGS MI LEN NYAMS RNAMS DAG GIS SPRAS
PA'I DNGOS PO NYID MIN NGO BOR GYUR,,

DE LTAS BRGYA PHYIN NANG DU BZHAD GYUR LTA BAS MI NGOMS GZUGS CAN
MTSO SKYES CAN DES RGYAL GYUR CIG ,DPAL LDAN PAR MED RAB TU
MTSUNGS PA MED CING CHER GYUR 'DOD PA CHEN PO'I KHANG PA MCHOG GI
SAR, ,LHAG PA'I STOBS LDAN G-YON GYI RIM PAR MI ZAD 'DUS PA'I
BDUD KYI YID RNAMS RAB

@101B TU 'JOMS MDZAD CING, ,SEMS CAN DGA' BDE RAB BZHED GRAGS PA
DANG NI 'JAM PA'I THUGS LDAN NGAL BAS SKYO BAR MI 'GYUR BA, ,MGO
LA 'DOD DPAG MED PAS KHYED KYI GTI MUG GIS BSKRUN RAB 'JOMS RGYA
CHE'I 'JIGS PA 'JOMS GYUR CIG ,BRTAN PA'I RA BA 'JIGS SU RUNG BAS
BSKOR ZHING SGRA

LDAN BCING PAS DAM BCINGS RING POR GSAL BA'I SGRA, ,DRAG PO SHIN
TU 'JIGS RUNG DMYAL BA'I GRONG KHYER NYID KYI RNAM PAR 'DZIN PA'I
DGRA BO RNAMS DAG NI, ,BTZON KHANG NANG DU GDUNG BA DRAG POS SHIN
TU 'JIGS PAR GYUR RNAMS DRAN NAS SKYABS LA RAB GSHEGS SHING,
,BKUR STIR SGRUB MDZAD

SNYING RJE RAB LCI 'JIG RTEN DBANG PHYUG GANG YIN DE YIS KHYED
RNAMS SRUNG GYUR CIG ,BSKAL PA'I MTHA' YIS DBA' RLABS LTAR 'PHYO
G-YO BA'I RLUNG GI STOBS KYIS RAB GTZUBS DBA' RLABS PHRENG BA
RNAMS, ,SGRA DRAG SGROGS SHING THOR THOR DANG LDAN CHU SRIN TSOGS
KYIS GANG BA 'JIGS RUNG CHU YI CHU

GTER NI, ,GANG ZHIG DMIGS PA NYID NA MTHON MTHING DRI MA MED PA'I
TSOGS CHEN BKRAM PA RTZE DGA' DAG GI GNAS, ,NYAMS RAB DGA' BAR
'GRUB 'GYUR PADMO CAN DE SHIN TU MYUR BAR 'GRO RNAMS SRUNG BA'I
SLAD GYUR CIG ,DU BA'I TSOGS KYI 'CHING BAS BCINGS PAS ZLA BA NYI
MA'I 'OD ZER NYAMS SHING

'BRAS BU MED PAR BYED, ,'GOG PA BSKYED PA'I BGEGS LA MKHAS PA'I
LHA YI CHUNG MA RNAMS KYANG BRTEN PA'I MTHU RNAMS NYAMS 'GYUR
BA'I, ,DU BA'I RGYAL MTSAN CAN YANG GANG GI MING BRJOD RGYUN
'DZIN 'DZIN BYED RNAMS LA RAB TU NYAMS 'GYUR BA, ,SANGS RGYAS
'DZIN PAS KHYED LA NYAMS DGAR RGYUN CHAD

MED CING SGRUB BYED DANG BCAS LEGS PA SGRUB GYUR CIG ,KHROS PAS
RAB BSLANG LAG PA DUS KYI MTSON CHA DANG 'DRA 'JIGS SU RUNG BA'I
PHUD CES SGROGS PAR BYED, ,CHANG GIS BSGOS PA'I 'GRAM PA DAG TU
BUNG BA'I TSOGS GTIBS GLO BUR GNAG GYUR DAR ZHING CHE BA'I LUS,
,LAG LDAN DBANG PO 'ONG BA GANG

GI MTSAN GYI LCAGS KYU BRNAG DKAS BTAB NAS ZHUM ZHING SKRAG 'GYUR
BA, ,'JIG RTEN DBANG PO'I THUGS RJE RAB 'DOD YO BYAD DE NI KHYED
KYI 'DOD PA'I BYA BA MDZAD GYUR CIG ,PHUD CES DBUGS NI 'JIGS RUNG
KHRO BA'I RANG GNAS ZA BAS SREG BYED MI CHUNG DUG GI DU BAR LDAN,
,SO YI BZA' BA MTHONG BAS MGO BO

@102A *, ,SHIN TU RAB TU GDENGS GYUR NYES BYED SO RTZE LDAN PA
RNAMS, ,RANG GI MTSAN NI DUG SO DBANG PO'I DGRAR GYUR BLO LA RNAM
PAR BZHUGS PAS NUS MED NYAMS 'GYUR PA, ,'JIG RTEN DBANG DE KUN
GYI NYON MONGS PHUNG PO SHIN TU MI BZAD MNGON GYUR ZHI BA'I SLAD
GYUR CIG ,SPOS DRIS RAB TU BSLANG BA'I

DREGS PA CHE 'DZIN GLANG CHEN TSOGS RNAMS ZA BAR SGROGS SHING
'JIGS PA'I SHUGS, ,KHRO BAS RTZE GCIG TU 'GRO MGRIN PA'I PHUG ZAB
DAG NAS DRAG PO'I DAR SGRA ZAB MO SGROGS BYED PA'I, ,RI DGAS
DBANG PO 'KHOL BYED KYIS BKOL 'OS PA NYID DU GANG GI YON TAN
BRJOD PAS LDAN 'GYUR BA, ,YAN LAG MCHOG

'THOR BDE GSHEGS GNAS SHING RNAL 'BYOR LDAN DES KHYED KYI NGAN
PAR 'BREL PA SEL GYUR CIG ,RAB MANG GNOD PAS RJES SU DPAG BYA
BRTZE BA ZAD PA'I SNYING LDAN 'JIGS PA SGRUB PAR BYED GYUR PA,
,MKHA' LA GNAS SHING RI YIS NYE BAR GZHAL BYA BUNG BA MA HE MNGON
'GYUR 'OD LTA'I LUS KYI TSOGS, ,

SBYOR THABS LEGS LDAN SGYU MA'I RANG BZHIN LTA BU GANG ZHABS
BRJOD PAS DMAN ZHING BRTZON 'GRUS MED PA DANG, ,RNAM PAR NYAMS
PAR BGYID LDAN PA DE BAR GSHEGS PA'I GNAS DES KHYED RNAMS RNAM
PAR RGYAL BA'I SLAD GYUR CIG ,GLANG CHEN TSOGS KYI CHU SRIN RAB
RGYU RAL GRI MDUNG RINGS 'OD DANG LDAN

PA'I DBA' RLABS 'KHRUG CING RGYUG ,RAB BSLANG DKAR ZHING G-YO
BA'I TOG GI DBU BA LEGS PAR GSAL LDAN SKRAG PA'I GNAS KYI SAR
GYUR PA, ,MTSUNGS MED SGRA RNAMS YANG DAG SGROGS PA'I SDE BRTAN
CHU BO DAG NI GANG ZHIG BRTAN PA LEGS PA'I GRUS, ,SPRO BA DANG
BCAS YANG DAG RGAL GYUR MTSO

SKYES CAN DES KHYED KYI BDE MIN BDE BAR SEL GYUR CIG ,SA 'DZIN
TSOGS RNAMS 'BYED PA'I MTHU LDAN 'OD ZER RAB MANG 'BYOR BA'I 'OD
LA SPYOD CING 'JIGS BYED PA, ,RAB TU BKRA BA'I ME 'OD RNAM 'DZIN
'JIGS PAS ZIL GNON 'BYUNG PO RNAMS NI RMONGS SHING 'KHRUL BSKYED
PA, ,RDO RJE 'JIGS

PA'I SNOD KYI MNGON DU LHUNG BA DAG NI GANG LA GUS PA'I MTHU LAS
MYUR NYID DU, ,RNAM PAR NYAMS PA'I SAR 'GYUR MDZES LDAN MTSO
SKYES 'DZIN PA DE YIS KHYED KYI SRID PA 'BYED GYUR CIG ,KUN TU
GZIR BAS BRTEN NYAMS 'PHO BA'I SGRUB BYED NYE GYUR LHA NGAN KHROS
PAS KHA RJE ZHAN GYUR PA, ,ZUG GZER

@102B BRNAG DKA' DRAG POS 'GOG BYED RNAM PA SNA TSOGS MANG PO'I
NAD KYIS RAB TU GZIR BA'I LUS, ,GANG GIS BSAM GTAN NGES BRJOD
BDUD RTZI 'DZIN BYED KYIS BZUNG 'GRO BA BLO LDAN ZUG RNGUS MI
BRDZI BAR, ,LHAG PAR DGA' BSKYED MGO LA SANGS RGYAS DE YIS KHYED
RNAMS BLO NI BYANG CHUB SLAD DU SRUNG GYUR

CIG ,RING NAS 'KHOD BZHIN GSHEGS PA'I SA BDAG MTSUNGS MED DGRA
RNAMS NYAMS SHING RAB TU GDUNG BAR BYED PA'I GLU, ,DRAG TU LEN
CING KHRIMS LUGS GRAGS PA PHA MES BDAG PO'I GRAGS PA LAS RGYAL
KHRIMS LUGS DAG DANG LDAN, ,'BYOR PA RNAM KUN BRLAG PA BSKYED
PA'I RGYUR GYUR KHROS

PA'I BLO CAN GANG ZHABS BRJOD PA'I NUS PA YIS, ,MCHOG TU MDZA'
BAR 'GUGS BYED RGYAL BA'I KHYU MCHOG GNAS DES KHYED KYI 'JIGS PA
YANG DAG 'PHROG GYUR CIG ,TSANGS PA DMAN PA NYID GYUR BLA MA YANG
NI BLA MA MIN DANG MA NYAMS PAR BRJOD NYAMS PA NYID, ,KHYAB 'JUG
MI SMRA'I NGANG TSUL DBANG

PHYUG KYANG NI TSIG RNAMS RNAM PAR 'GOD PA'I KHENGS PA MED GYUR
LA, ,TSIM ZHING GSAL BAR BSTOD 'DOD RNAMS KYANG DE LTAR LHA RNAMS
GANG GI YON TAN BRJOD LA MKHAS MIN TE, ,RGYAL BA'I THUGS KYI
SPYOD YUL NANG GI YON TAN TSOGS MNGA' PHYAG NA PADMA DAG GIS
RGYAL GYUR CIG ,YAB KYIS YA

MTSAN LA STE LHA DGRA'I DGRA YIS SPYOD PA DANG NI MIG GSUM LDAN
PAS MIG DAG LA, ,RIGS KYI DGRA YIS RIGS LA BLA MA YIS KYANG
GSHEGS PA LA STE MTSAN MO'I BDAG POS SKU LA'O, ,GROGS PO YIS NI
BYAMS PA LA STE AA TRA'I BU YIS 'GRO KUN BU LTAR GYUR PA'I MNYES
GSHIN LA, ,'DI BSTOD

BSTOD PA'I SNOD GANG MTHA' YAS SBYIN MDZAD PHYAG NA CHU SKYES DE
YIS KHYED RNAMS SRUNG GYUR CIG ,GANG LA TSANGS PAS RANG GI ZHAL
RNAMS MANG PO NYID LAS MANG PO LEGS PAR BZHAD DANG LDAN PAS
BSTOD, ,KUN DAGS KHENGS SHING PHUNG POS KYANG NGO GLU RNAMS DAG
GI MGON POS KYANG NI SPYI BOS

'DUD PAR BGYID, ,BRGYA BYIN 'DREN BYED BRGYA PHRAG BCU RNAMS
BSNGAGS PA BGYID CING GANG LA RNAM GZIGS RGYUN CHAD MED PAR NI,
,'DREN BYED DGA' BAS PHYAG 'TSAL BSTOD PA'I SNOD GYUR 'JIG RTEN
GNYEN DES 'JIG RTEN GSUM RNAMS SRUNG GYUR CIG ,PADMA 'DZIN PA'I
GDUNG MED RAB

@103A *, ,GSAL 'JIG RTEN PA RNAMS SNANG BA'I DON DU YOD PA MIN
NAM ZHES, ,MKHA' YI LAM LA NYI MA'I 'GRON PO 'DI NI NGAL ZHING
SNANG BYED 'OD ZER 'BRAS BU MED PAR GLENG, ,BLO YI NOR CAN BLO
LDAN RNAMS KYIS BSTOD PA BGYIS PAS 'DUN SAR RAGS PA'I SNANG BA
SGRUB BYED LA, ,GANG GI BKA' DRIN

MYUR DU DGRA RNAMS NYAMS PAR BYED PA DE LAS 'GRO BA DGE LEGS LDAN
GYUR CIG ,PHYAG 'OS GANG LA PHYAG 'TSAL BKOD PA LAS KYANG BSOD
NAMS SNOD RNAMS SHIN TU MTHO BA NYID 'GYUR LA, ,THUN MONG MIN
PA'I MCHOD 'OS GCIG PU MCHOD KYANG GUS PA'I SNOD RNAMS NYE BAR
BSAGS PA SHIN TU MANG, ,

GANG GI BSAM GTAN GNAS PA DRAN PA YIS KYANG 'BYUNG PO'I 'JIGS PA
DAG NI 'PHRAL LA BRJED 'GYUR BA, ,MTHA' YAS BSAM GYIS MI KHYAB
'JIG RTEN PHAN PA'I SGRUB LAM 'JIG RTEN MGON DES KHYED RNAMS
SRUNG GYUR CIG ,DBANG PO'I RDO RJE BRDZUN TE LHA YI DGRA RNAMS
NYAMS PAR GANG GIS BYAS SHING STOBS

LDAN 'PHROG BYED NI, ,SHIN TU RNO ZHING YID 'PHROG MNGON PAR ME
TOG MNGA' CAN DAG LA ME TOG CAN NI 'BRAS BU MED, ,KHYAB 'JUG
'KHOR LO LA NI 'KHOR LO DON YOD MIN ZHES SKYE BO'I TSOGS KYIS
NGES PAR BRJOD CES NAS, ,MTSON TSOGS BZUNG BA MED PAR DGRA YI
SKYE BO DGA' BAS BCOM PA MTSO SKYES LDAN

PAS RGYAL GYUR CIG ,'JIG RTEN 'DAS PA'I BDE BA 'DZIN PAR GYUR
KYANG 'GRO BA'I SDUG BSNGAL DRAG PO DAG GIS SDUG BSNGAL LDAN,
,RTAG TU RJES SU CHAGS PA BTANG BAR GYUR KYANG SKYABS MED SDUG
PA'I SROG CHAGS GTONG BA DAG LAS GROL, ,'JIG RTEN GSUM GYI MGON
PO NYID DU GYUR KYANG MI MNYAM

SRENG LDAN 'GRO LA BRTEN ZHING 'DUD PA BGYID, ,MTSUNGS BRAL BSAM
YAS SPYOD PA SGRUB MDZAD MGO LA SANGS RGYAS GANG DES KHYED RNAMS
YUN RING SRUNG GYUR CIG ,RGYUN MI 'CHAD PAR 'JIG RTEN GSUM DU DPE
MED MNYES GSHIN SNUM BLUGS SBYOR BA DAG LAS ZHI BAR NI, ,GANG
ZHIG MI GSHEGS STOBS LDAN

MI CHUNG MU STEGS RLUNG 'TSUBS DAG GIS RAB TU RNAM PAR MI G-YO
ZHING, ,GZHAN PHAN RGYU LA BRTZON PA RAB BRTAN SDONG BU MI NYAMS
'OD ZER DANG LDAN SRID PA'I KHANG BAR NI, ,GTI MUG MUN NAG RAB
'THIBS PA SEL BYED 'JIG RTEN DBANG PO'I SGRON MA DE YIS RGYAL
GYUR CIG ,GANG DU 'DI NI KUN LA BYAMS LDAN

@103B MI BZAD MANG POR GYUR PA'I NYON MONGS DGRA RNAMS CI LA
BSREG ,GANG DU GROL BAR NUS PA'I MTHU LDAN SNYING RJE'I ZHAGS PA
BRTAN POS G-YO BA MED PAR CI LA 'CHING, ,GANG DU BTANG SNYOMS
PHYOGS NYID LA BRTEN GZHAN LA PHAN PAR BGYID SLAD CI LA 'KHRUG
STE DE YI PHYIR, ,RNAM BKRA NGO MTSAR PHYAG NA PADMA'I SPYOD

PA 'GRO LAS 'DAS PAS KHYED RNAMS DMAN LAS RGYAL GYUR CIG ,KUN LA
PHAN ZHING KUN GYI RANG BZHIN DU GSAL RGYA CHE TSUL LDAN DUS KUN
DU NI KUN GYI MGON, ,KUN GYI DON CHEN THAMS CAD SGRUB SLAD GANG
ZHIG 'DUL BA'I SGRUB BYED RNAM PA KUN NI STER BAR BGYI, ,BLA MAR
GYUR CING CHE BA'I YON TAN KUN GYIS KUN

LAS 'DAS SHING KHENGS PA KUN NI ZHUM PAR BGYID, ,KUN NI KUN LA
RAB SBYIN MGO LA KUN MKHYEN DES NI SRID CHEN KHYED RNAMS 'BRAS
DANG BCAS GYUR CIG ,DBANG PO RJE BO SKYE DGU RNAMS BDAG 'CHI MED
BLA MA 'JIG RTEN SKYONG BA DAG DANG DBANG PO CHE, ,'OD LDAN DANG
NI DGRA THUL DBYUG PA GZHAN

LAS RGYAL BA'I STOBS LDAN LAS RGYAL NOR SBYIN RGYAL BA'I ZHABS,
,DON LDAN MING GI SNOD NI RGYAL BA NYID CES KHONG BSHAD KYIS
KHENGS 'KHOR GYI SKYE BOS SMRAS PA LAS, ,LHA MI SKYE BO NGO MTSAR
GYUR RNAMS GANG LA PHYAG BGYID PHYAG NA CHU SKYES DE YIS RGYAL
GYUR CIG ,GTZO BO 'PHAGS PA RNAMS KYI MCHOG

GYUR BSDOMS PA DAG NI PHA ROL PHONGS PA RAB TU SEL BA'I MCHOG
,RAB TU MANG BA'I MCHOG SBYIN RGYA CHE'I TSOGS KYI CHU YI CHAR
DRAG GSAL ZHING CHE BA'I RGYUN TSOGS KYI, ,SBYIN PA MI DMAN RGYUN
'DZIN GYUR CING BZLOG DKAR RAB BRTEN BDUD KYI DGRA YI DPA' BOS MI
THUL BA, ,DPAG MED 'OD ZER 'DZIN PA'I

DPA' BO YIS NI KHYED RNAMS DAG GI DPA' BOS DGRA RNAMS BZLOG GYUR
CIG, ,GANG DU PHYAG NA PADMO MDZES LDAN NUS PA MCHOG GYUR MTHU
DANG LDAN ZHING RTAG TU SBYOR BA LA, ,'KHOR BA'I CHU BDAG LAM
ZHUGS 'JIG RTEN MGON PO MTHA' DAG MGON DANG BCAS ZHES RNAM PAR
BSAMS NAS NI, ,SANGS RGYAS

SNYING RJE MI CHUNG KUN GYI SGRON MAR GYUR PAR DON DANG LDAN PA
DAM BCA'I KHUR PO DAG ,RNAM PAR DOR NAS YANG ZHING MYA NGAN 'DAS
PA 'THOB PAR DGYES 'PHEL DE YIS KHYED RNAMS SRUNG GYUR CIG ,'GRO
BA'I BYA BA'I TSOGS KYI KHUR NI BLA MAR GYUR PA'I BDE GSHEGS
BZHIN DU GTZUG GIS LEGS PAR

@104A *, ,BLANGS, ,BSNGAGS PAR 'OS PA PADMO'I RGYAN NI GUS PA'I
SNOD LA RANG NYID BZHIN DU LAG TU LEGS PAR GTOD, ,SEMS CAN TSOGS
KYIS ZHI BA DAG NI DMYAL ME BZHIN DU YUN RING 'THOB PAR BGYID,
,GANG GI NYON MONGS RAB 'CHING RNAMS NI SHIN TU MI BZAD 'GRO BA
BZHIN DU ZHI MDZAD

DES KHYED SRUNGS, ,GANG ZHIG SGYU CAN MIN YANG RANG BZHIN SNA
TSOGS MTHA' YAS STON BYED GSAL BAR GRAGS PA'I RGYU DANG LDAN,
,'JIGS KUN YANG DAG ZHI YANG SHIN TU SNYING RJE LDAN PA NYID KYIS
'JIGS PAR GYUR PA'I KUN SPYOD MDZAD, ,KHRO DANG BRAL BA YIN YANG
GDUG PA'I BSAM PA 'DUL LA

MKHAS PA'I KHRO BA RTAG TU RJES SU 'BREL, ,BSAM GYIS KHYAB PA MIN
YANG CHEN BOS BSAM BYA MGO LA RDZOGS SANGS RGYAS MDZES LDAN DES
RGYAL GYUR CIG ,YAN LAG DAM PA KHO NA MA LAGS SKU LUS MCHOG KYANG
DPAG MED 'OD KYIS MNGON PAR DGA' BA 'DZIN, ,GANG GI PADMO KHO NA
MA LAGS DGRA

SDE DAG KYANG CI 'JIGS BZOD PAR DKA' BA DAG KYANG SANN'A LAM,
,GANG GIS RAL PA KHO NA MA LAGS NUS PA DAG KYANG 'GRO BA'I DGRA
'JOMS BYED PAR CHAS SHING BSDANGS, ,MKHAS PA 'JIG RTEN MGON 'DIS
GSHIN RJE KHROS PA'I BZHIN NI SNANG BA DAG LAS KHYED RNAMS SRUNG
GYUR CIG,

MA LUS SEMS CAN DON GYI BYA BA BGYI SLAD NUS PA DAG NI KUN NAS
RAB TU BSTAR BYAS SHING, ,CHAS KYIS BSDAMS PA GANG GI TSE NA SRID
PA'I CHU GTER DAG NI SKAMS KYI DOGS NAS 'DAR BYED CING, ,NYON
MONGS DON MTHUN RAB 'BROS BYANG CHUB SEMS DPA' NGAL SO THUB PA
RNAMS KYANG MYA NGAN

'DAS PA LA, ,DGE ZHES BSNGAGS SHING GZHOL BYED MGO LA BDE GSHEGS
GNAS DES KHYED KYI RAB 'DOD DRI MA ZHI GYUR CING, ,BGEGS KYI
TSOGS RNAMS GNOD PA DAG GIS RNAM PAR 'JOMS PA MI BZAD YID KYI
'ANG SPYOD YUL MIN PA'I LAS, ,GCIG TU NGES PAR BDE BA GCOD PA'I
'GRO

BA'I DGRA BO BCAD PA'I SLAD DU PHYAG NA PADMO NI, ,DBANG MED MYOS
BZHIN SHIN TU 'JIGS LDAN RNAM PAR MI 'GYUR GANG GIS SKO BYED MGON
PO DAG GI YANG, ,LCI PAR 'GYUR BA'I JO BO BRTZE BA DES NI KHYED
RNAMS BRTZE MED MTHAR BYED DAG LAS SRUNG GYUR CIG ,ZIL GYIS MNAN
PA'I SA NYID MA YIN

@104B SHIN TU 'JAM PA YIN YANG JI SNYED 'JIG RTEN MKHAS MTHA'
YAS, ,BRTZON 'GRUS SHIN TU BZLOG BYA MA YIN DUS GCIG LA YANG RAB
TU SNANG BA DAG GIS KHYAB PAR BYED, ,MA LUS SHIN TU GSAL BA MA
YIN GZI LDAN GZI YANG ME KHYER 'OD KYI CHA SHAS RJES MTHUN PA,
,'JIG RTEN DBANG PHYUG GZI

BRJID DE YIS 'JIGS PA ZHI SLAD KHYED KYI GTI MUG MUN CHEN 'PHROG
GYUR CIG ,MA LUS NAM MKHA'I KHAMS NI SKYE BO BZHIN DU KUN NAS
YONGS SU RDZOGS PAR BYAS GYUR RE BA'I PHYOGS, ,LTUNG BA'I PHUNG
PO THAMS CAD SNANG BA BZHIN DU RNAM PAR NYAMS PAR RAB BRTZON PHUL
BYUNG MED PAR BGYID, ,GANG

GI RDZU 'PHRUL CHE LDAN YID KYI BDUD NI MUN PA'I TSOGS DANG LHAN
CIG ZHI BAR 'GRO BGYID PA, ,MTSO SKYES LDAN PA'I SNANG BA DE NI
KHYED RNAMS DAG GI RAB MANG 'BYOR BA 'PHEL BA'I SLAD GYUR CIG
,GZHAN GYI 'OD RNAMS NYAMS BYED DBANG PHYUG CIG SHOS 'OD KYIS
MTSUNGS DKA' MUN PA'I PHUNG PO'I STOBS

'BIGS SHING, ,SEMS CAN 'TSE BA'I BSAM PA CAN RNAMS KHYAD PAR DU
NI GDUNG BYED BKRA BA'I 'OD ZER MI NYAMS PA, ,SNA TSOGS MTHA' YAS
G-YO MED LA TSOGS BSGRIBS PA'I YUL RNAMS DAG NI GSAL BAR BYED
PA'I NUS PA 'DZIN, ,'JIG RTEN DBANG PO'I SNANG BA GCIG KYANG 'CHI
MED TSOGS

MTSUNGS DE NI KHYED KYI 'JIGS SEL SLAD GYUR CIG ,GANG DU SEMS CAN
MA LUS RAB MANG 'DOD PA'I CHU LA RGYU BA'I BDE BA RNYED DKA' PHUN
TSOGS SHING, ,DON MED MU STEGS NGAN PA'I SKYE BO RI BO LTA BU
RGAL BAR DKA' BA'I GTING DU 'GRO BYED LA, ,BZLOG DKA' KUN NAS RAB
RGYAS 'GRO BA'I SRID PA

NYAMS PAR BYED PA'I RLABS PHRENG RAB TU 'PHEL LDAN PA, ,PHYAG NA
PADMA'I 'OD ZER CHU GTER KHYED KYI NAGS ME'I 'JIGS PA ZHI SLAD
RNAM PAR 'PHEL GYUR CIG ,CHOS KYI BDUD RTZI'I CHU BO GDUL BYA LA
YOD GAL TE DMYAL BA'I ME RNAMS ZHI BA 'DI NI CIG ,BCING BAR BYAS
PA RAL PA'I PHUNG PO LA YOD GAL TE

DGRA YI TSOGS RNAMS 'GRO BA BRAL BA CI, ,SPYI BO'I KHANG PAR
RGYAL BA RAB LCI GNAS GYUR GAL TE MGON PO 'JIG RTEN GSUM RNAMS
DUD PA CI, ,DE LTAR 'JIG RTEN GNYEN GYIS RNAM PAR BKRA BA'I THA
SNYAD DAG GIS KHYED KYI DGRA RNAMS 'JOMS GYUR CIG ,MNGON PAR DGA'
BAS RGYAS PA GCIG PU NYID KYANG

@105A *, ,SEMS CAN BSAM PA'I DBANG BYAS RNAM PA THA DAD PA, ,
DBYE DKA' YANG DAG MIN PA'I RTOG PA G-YO MED MI DAG LA RTZOM PA
CHEN PO RDO RJE'I RTZE, ,DAM PA'I BLO GROS KU MU TI LA ZLA BA'I
'OD ZER MU STEGS DON MED CAN BRJOD MUN PA LA, ,NYAMS PAR BYED
BA'I NYI MA 'JIG RTEN DBANG POS

GSUNGS PA'I BSTAN PA KHYED KYI SRID 'BYED SLAD GYUR CIG ,SNA
TSOGS RNAM PAR RTZOD PA'I GNAS KYI 'DUN SAR 'DUS PA RGYA CHER
DREGS PA'I CHA LAS SMRA BA PO, ,BZLOG DKAR RAB GYUR BSNYON PA'I
SGRA CHEN LDAN PA RKANG MIG LA SOGS DMAN PA DANG BCAS ZHUM GYUR
CING, ,BAG MED MYOS PA'I SKYE BO RNAMS

KYIS RNAM PAR LTUNG BA RAB SEL MKHAS PA RNAMS KYI DGA' SKYED PA,
,MGO LA RGYAL BA'I SKU LUS 'OD ZER PHUN TSOGS DAG GI DNGOS PO
SKYE MED GSUNG DES RGYAL GYUR CIG ,DGRA RNAMS DBANG 'GYUR RGYAL
LDAN MTSON GANG 'OD ZER TSOGS NI RAB TU MDZES SHING 'GRO BA DAG
GIS BSTOD, ,MYA NGAN

DMYAL BA'I GNAS RNAMS DAG LA RGYA CHER GDUNG BA RAB TU 'JOMS BYED
RNAM PAR RGYAS PA'I CHU, ,DGRA YIS 'PHANGS PA'I MTSON PHRENG DAG
LA STOBS LDAN RDO RJE SRID GSUM MTHA' DAG 'JIGS PAR GYUR PA
RNAMS, ,NYAMS PAR BGYID PA LA BSNGAGS PHYAG NA PADMA'I PHYAG NI
KHYED RNAMS CHAGS NYAMS MED

PA'I SLAD GYUR CIG ,'JIG PA'I 'THOR RLUNG DAG GIS RAB TU DKRUGS
LTAR YUL GYI RI BO RAB MTHOR LJON PA'I PHRENG BA'I RTZA BA RNAMS,
,RTZAD NAS 'BYIN PA'I STOBS DANG LDAN ZHING DGRA YI GLANG CHEN
DREGS PA MI CHUD NYAMS PA NYID DU BGYID, ,SLONG BA'I SBRANG RTZI
BYED 'GUGS SBYIN PA'I RGYUN 'BEBS 'JIG RTEN

DBANG PHYUG PHYAG GI SDONG PO LA DGA' BA, ,BZANG PO DAG NI KHYED
KYI DGRA YI GRONG KHYER SRID PA 'JOMS PA'I SLAD DU BRTUN TE 'JUG
GYUR CIG ,DAM PA'I KHONGS NI GANG ZHIG NOR LA SRED LDAN SKYE BO'I
TSOGS KYI RE BA MI 'CHAD GRUB PA'I GTER, ,GANG ZHIG YU BA DAG NI
RDO RJE'I RJES MTHUN DGRA RNAMS SKRAG BGYID 'DAB

MA DAM PAR GYUR PA'I TSE, ,YANG DAG RDZOGS ZER PAGS PA'I BYANG
CHUB DPAL MOS GNAS BGYIS YON TAN BSNGAGS PAR 'OS LDAN RNAM PAR MA
BTANG BA, ,'JIG RTEN MGON PO'I PHYAG GI YONGS RDZOGS PADMA DE NI
KHYED RNAMS DAG GI GROL BA'I RGYUR GYUR CIG ,RTAG TU SRED PA RNAM
PAR 'PHEL ZHING MGRIN PA'I

@105B PHUGS SKAMS DMAN PAR GYUR PA'I YI DAGS PHUNG PO RNAMS, ,KUN
TU DGA' BA SKYED BYED DAM PA'I BCUD LDAN MCHOG TU BYANG CHUB DPAL
MO LHAGS PAR GNAS PA CAN, ,'BYOR 'DOD YID DANG LDAN PA RNAMS KYIS
LEGS PAR BSTEN GNAS DAM PA'I PADMA GSAL ZHING MDZES PA YI, ,TSOGS
KYIS RAB

SBRAS ZE BA DANG LDAN 'JIG RTEN DBANG PO'I CHU SKYES GANG DES
KHYED RNAMS SRUNG GYUR CIG ,NYON MONGS NYI MA SDUG BSNGAL TSOGS
KYI 'OD ZER CHUNG BA MA YIN STUG POR GYUR PA'I TSA GDUNG GIS,
,GDUNG ZHING DMAN PA'I SKYE BO GANG DAG RNAMS LA TSAD PA'I GDUGS
DANG MTSUNGS PAR RJES SU GRUB BYED CING, ,MI DMAN

GDUNG BAR MI 'GYUR MA LUS 'JIG RTEN DAG LA MA TSANG MED 'OD STENG
GI BLA RER BRIS, ,'JIG RTEN DBANG PO'I PHYAG NA 'BYOR PA'I DRI
MED PADMOS KHYED KYI SDIG PA NYAMS PAR 'GRO GYUR CIG ,STOBS RNAMS
KYI GNAS BDAG NYID CHE RNAMS CHE BAR DAR BA'I GZHI DANG 'OD ZER
GRAGS PA DAG GI KHYIM, ,DGRA RNAMS

SKRAG PAR 'GYUR BA'I GNAS DANG BRNAG PAR DKA' BA'I 'JIGS PA 'JOMS
PA'I SA GZHI NYID GYUR PA, ,SDUG CING MDZES PA'I BSTI GNAS DANG
NI 'GRO LAS 'DAS PA'I BRTZON 'GRUS PHUNG PO RGYA CHER GYUR PA'I
GNAS, ,'JIG RTEN DBANG PO'I DPUNG PA 'GRO BA RNAMS KYI DGRA MANG
TSAR GCOD GTUM PO'I DBYUG

PA NYID GYUR CIG ,GANG ZHIG RNAM MDZES BDUD RTZI'I RGYUN GYI
'GYUR BAG LDAN YANG DGRA BO RNAMS NI 'JIGS PA KHO NAR BGYID,
,MTHONG BA RTZOL BAR BGYID PA MIN NYID DE LTA NA YANG LTA BYED
RNAMS KYI DGA' BA CHUNG BA MIN, ,RGYAN RNAMS KUN GYIS RAB TU
MDZES PA'I KHANG PA YIN YANG 'GRO KUN RGYAN RNAMS MDZES

DANG BRAL BAR BGYID, ,'OD LDAN CHU SKYES CAN GYI GOS NI GCIG PU
DE YIS KHYED KYI BDE MIN BDE BAR SEL GYUR CIG ,GANG ZHIG RAB
MDZES RGYA MTSOR GZUGS KYI MNGON PA'I NGA RGYAL NUB CING BSOD
NAMS SNOD KYI LTA BYED RNAMS, ,'GRO BA 'BRAS BU DANG BCAS SRED PA
SKYES PA YANG NI MI GNAS RAB TU

G-YO BAS 'JOMS 'GYUR BA, ,MTSUNGS MED RAB TU MDZES LDAN RI BONG
MTSAN MA CAN SOGS GRANGS MED RNAMS NI GCIG TU BGYIS SAM ZHES,
,SNYAM PAR 'GYUR ZHES DE YI PADMA LAS KYANG RGYAL LDAN PHYAG NA
PADMA'I BZHIN DES RGYAL GYUR CIG ,GANG ZHIG RGYUN CHAD MED PAR
MDZES PA'I CHU TSOGS LDAN PA'I

@106A *, ,SPRIN RNAMS KYIS BSGRIBS DGRA RNAMS SNOD LA NI, ,SHIN
TU RAB GSAL LAN CIG MA YIN 'TSIG PA STER BA'I YUL NGAN DU GYUR
LUS CAN RNAMS LA YANG, ,SHIN TU RJES 'BREL DRI MA MANG PO'I SNAG
TSA'I 'DAM GYI TSOGS KYIS RAB TU BSGOS RNAMS 'KHRU BAR BGYID,
,MGO LA SANGS RGYAS KHANG

BA'I BZHIN NI SHIN TU BZHIN BZANGS KHYED KYI RNAM BKRA'I BYA BA
MDZAD GYUR CIG ,PHYAG NA BZHAD PA'I CHU SKYES DAG GIS SKYO BA MED
PA'I RAL BA'I THOR TSUGS DAG NI RAB GSAL ZHING, ,CHE BAR BRTZIGS
TE BKOD PA'I NANG NA RNAM BZHUGS GSAL BA DANG 'DRES 'OD DPAG MED
KYI 'OD GSAL TSOGS, ,THA

DAD DU BYAS 'OD NI GSAL LDAN GYEN DU BRTZAMS SHING BCINGS BA'I
STENG GI STUG PO BKOD PA NI, ,MDZES PAS TSIM PA MI MTHONG DRAG
RNAMS RAB 'JIGS GSAL ZHING SGRA LDAN GO CHAS KHYED RNAMS SRUNG
GYUR CIG, ,RGYUN CHAD MED PAR RNAM 'PHRO SHIN TU KUN DGA'I RGYUR
GYUR 'OD DPAG MED 'OD CHU YI

TSOGS LTA BUS, ,BRAN PA LAS NI SHIN TU PHUL BYUNG DAG CING MDZES
PA'I 'PHEL BA RNYED GYUR LHAG PA'I DRI BZANGS CAN, ,LHA YI ME TOG
RMAD BYUNG TSOGS RNAMS RDZOGS PA'I PADMO 'DZIN PA'I RAL PA DAG GI
NI, ,DPAG BSAM 'KHRI SHING TSOGS NI KHYED RNAMS DAG GI BSAM PA'I
DON RNAMS PHUN TSOGS

'GRUB PA'I RGYUR GYUR CIG ,GANG ZHIG BCINGS PAR GYUR KYANG RNAM
PAR GROL PAR NGES PAR BGROD BYED GANG ZHIG LUS LA LHAG GNAS PA,
,GZHAN RNAMS NGES BAR SPANGS KYANG THUN MONG MIN PAR MGON PO 'OD
DPAG MED KYIS RNAM PAR BRGYAN PAR MDZAD, ,DRI BZANGS THAMS CAD
SPANGS KYANG GANG ZHIG

MTSUNGS MED DRI BZANGS MANG POS MA LUS PHYOGS RNAMS 'GENGS GYUR
PA, ,'JIG RTEN DBANG PO'I SHIN TU CHE BA'I RAL PA DE YIS KHYED
KYI NGES PAR THOB BYA'I 'CHING BA 'PHROG GYUR CIG ,RAL TSOGS MA
LAGS SKYE BO MA LUS RNAMS KYI YID NI 'CHING BAR BGYID PA ZHAGS
PA'I PHUNG PO LAGS,

MDZES SDUG MA LAGS 'ON KYANG SDUG BSNGAL ME YIS RNAM BCOM 'GRO
RNAMS GSO BYED BDUD RTZI DAG GI RGYUN, ,PADMO MA LAGS MA RUNGS
MTHAR BYED RTA RGOD 'DUL LCAG RGYAL BA'I RI BONG CAN SBYAR SKRA
YI DPAL, ,KHYED KYI NYON MONGS SKYON RNAMS SHIN TU 'JOMS SHING
MNGON PAR 'DOD PA'I DNGOS

@106B GRUB SBYIN PAR MDZAD GYUR CIG ,MA LUS PHYOGS RNAMS SREG
BYED LHAG PAR KUN TU DMAR SER GZI BRJID LDAN PA RNAM PAR BKOD
GYUR PA, ,'JIG RTEN GSUM PO RMONGS SHING 'JIGS LA SKYABS MED ZA
BA'I TSOGS 'BAR BSKAL PA'I ME LTAR BRTAG BYA BA, ,SO BSDAMS SDANG
MIG RAB TU 'BAR BA'I RTA

MGRIN DAG GIS RJES SU KUN NAS GTAD DE GZIGS PA LAS, MTSUNGS MED
BRTZE LDAN 'JIG RTEN DBANG PHYUG SKAD CIG 'JIGS PA'I GZIGS STANGS
SKYES PAS KHYED RNAMS SRUNG GYUR CIG ,'JIG RTEN RNAMS NI BRLAG
PAR RAB GTONG GSAL BA MA LUS SA 'DZIN CHE RNAMS DI RING MYUR BAR
NI, ,PHYE MAR

'GYUR BGYID 'DZIN PAR BYED PA YANG STE MTHA' MED CHU YI GTER
RNAMS SKAM PA NYID BGYID PA, ,DE LTAS GANG ZHIG KHRO BA BZUNG STE
KHRO GNYER RAB RGYAS BSDUS GYUR 'JIGS SU RUNG BA'I DPRAL BA LAS,
,NGES 'THON LHA MO MTSUNGS MED DPUNG STOBS CAN GYIS MTHONG NAS
SKRAG 'GYUR MTSO SKYES

CAN DES RGYAL GYUR CIG ,BSTOD 'OS RNAMS KYIS BSTOD CING BLA MA
RNAMS KYI'ANG 'GRO BA'I BLA MA PHYAG BYA RNAMS KYIS PHYAG BYAS
PA, ,MI NYUNG BSKAL PAR BSGRUBS PA'I ZOL MED NUS LDAN MTHA' DAG
'GRO BA'I SKYABS GYUR MTSUNGS PA MED PA YIS, ,BRTZE BA RANG NYID
LUS CAN BZHIN DU 'JIG RTEN SDUG

BSNGAL GZHIL PHYIR PADMO CAN LAS LEGS 'THON PA, ,SGROL MA YIS NI
KHYED KYI 'KHOR BA'I BRTZON RA'I NANG DU LCI BAR GYUR PA'I GDUNG
BYED 'PHROG GYUR CIG ,TSIG MTHA' LDAN PA'I TSOGS KYIS GRANGS NI
BGRANG BAR LCI ZHING TSIG BDAG MCHOG GI TSIG GI SDE TSAN YANG,
,RJES SU GZUNG BAR NUS PA MA

YIN NGANG PA'I 'GROS DANG DRAG PO'I TSIG RNAMS KYIS KYANG GSAL
BAR NI, ,BRJOD PAR RTOGS DKA' BRJOD BYA MIN PA'I TSOGS NI CHA
SHAS CHUNG NGUS GUS PAS BRJOD DE YONGS RDZOGS PA, ,BDE GSHEGS
TSIG GIS YANG DAG BRJOD BYA CHU SKYES LDAN PA'I YON TAN TSOGS
KYIS KHYED RNAMS SRUNG GYUR CIG,

SKYE BA'I SKYE BA RNAMS SU SPYAN RAS GZIGS DBANG GI, ,ZHABS LA
GUS SHING RANG BZHIN SHIN TU DRANG BA DANG, ,BLO GROS MI G-YO
GZHAN PHAN BLA MA'I BYA BA DAG ,BYA BAR LDAN ZHING SNYAN NGAG
MKHAN DU'ANG 'GYUR BAR SHOG ,'JIG RTEN DBANG PHYUG GI BSTOD PA
BRGYA PA, SNYAN NGAG MKHAN CHEN PO SHR'I

@107A *, ,BADZRA DE BA ZHES BYA BAS MDZAD PA RDZOGS SO,, ,,YON
TAN PHUL DU BYUNG BA DPAG TU MED PA DANG LDAN PA BLA MA DAM PA
CHOS KYI RGYAL PO DANG, MI'I DBANG PO DPON CHEN SH'AKYA BZANG
PO'I BKA' LUNG GIS, RGYA GAR GYI MKHAN PO SNYAN NGAG MKHAN PO MA
H'A PAndI TA LA KAshAM'I KA RA DANG, BOD KYI LO TZ'A BA

DGE SLONG SHONG STON GYIS BSGYUR BA'O,,