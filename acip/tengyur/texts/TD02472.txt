@144A *, ,RGYA GAR SKAD DU, RATNA TZA KRA AA BHI shE KA AU PA DE
SHA KRA MA, BOD SKAD DU, RIN PO CHE 'KHOR LO'I DBANG GI MAN NGAG
GI RIM PA, DPAL KUN DU BZANG PO LA PHYAG 'TSAL LO, ,RNAL 'BYOR
DBANG PHYUG BDE CHEN PO, ,DKYIL 'KHOR SGYU MA LA GNAS SHING,

DANG PO GNYIS GSUM BZHI PA YI, ,MAN NGAG RDZOGS LA PHYAG 'TSAL
'DUD, ,MTHONG BA'I CHOS LAS RAB NON, ,DBANG DANG MAN NGAG 'BREL
BCAS PA'I, ,RGYUD RNAMS KUN LA RAB 'JUG PA, ,AINDRA BH'U TI BDAG
GIS BSHAD, ,THABS DANG SHES RAB LA SOGS RGYUD, ,PHYI

NANG SBAS DANG MTHAR THUG PA'I, ,DBANG GI RIM PA NGO BO RU, ,RDO
RJE BDAG POS YANG DAG BSHAD, ,DE BAS RGYUD KUN DBANG YIN PAS,
,MAN NGAG CAN GYIS SHES PAR BYA, ,RGYUD KYI TSIG LA RAB GOMS
SHING, ,SMRA BA'I TSIG LAM RMONGS KYANG, ,DBANG DANG MAN NGAG MA
THOB PA, ,DE

DAG NGAL BA DON MED YIN, ,DBANG DANG MAN NGAG 'DOD PA YIS, ,RANG
SROG LUS DANG RDZAS RNAMS KYIS, ,BLA MA SLOB DPON MNYES BYAS LA,
,THABS LA MKHAS PAS 'DOD PA BLANG, ,MAN NGAG THOB PA'I SKYES BUS
KYANG, ,SROG LUS GTANG BAR PHANGS PA LTAR, ,MAN NGAG

DAM PA DE BAS PHANGS, ,DE BAS BTZAL THABS MKHAS PAR BYA, ,BLA
MA'I DRIN LAM NI SHES SHING, ,MAN NGAG PHYAL BAR SPEL BA DANG,
,THOS NAS MI MOS MI SGOM NA, ,MTHONG BA'I CHOS LA DMYAL TSOGS
'TSED, ,BLA MA'I DRIN LEN MI BRJED CING, ,MAN NGAG BTZAL BA'I
THABS

MKHAS PA, ,MOS SHING BSAM GTAN MCHOG GZHOL BA, ,RGYAL SRAS KUN
GYI NANG NA MCHOG ,DBANG BSKUR RIM PA YANG DAG PA'I, ,GNAS DANG
DUS DANG SLOB DPON DANG, ,SLOB MA DANG NI GLENG GZHI DANG, ,DKYIL
'KHOR DAG DANG DER 'JUG RIM, ,DBANG BSKUR RIM DANG RNAM

GRANGS DANG, ,BSKUR BA'I GNAS DANG THABS DAG DANG, ,SGRIB BYANG
TSAD DANG SA NON DANG, ,DE 'BREL MAN NGAG RIM PA DANG, ,RTAGS DAG
DANG NI BRDA DAG DANG, ,RDZAS DAG DANG YANG DGOS PA'I DON, ,NUS
PA'I TSAD DANG 'BRAS BU STE, ,RNAM PA NYI SHUS MNGON PAR BRJOD,
,DE DAG

@144B KUN GYI MTSAN NYID DANG, ,BUM PA'I DBANG DANG GSANG BA'I
DBANG, ,GSUM PA SHES RAB YE SHES DBANG, ,DE LTAR DE BZHIN YANG
BZHIS BSHAD, ,RGYUD RNAMS KUN GYI TSIG DON RNAMS, ,MA LUS 'DIR NI
'DUS PA YIN, ,DANG POR BUM DBANG GLENG GZHI NAS, ,YANG DAG

BRTZAMS TE BDAG GIS BSHAD, ,KYE HO SH'AKYA SENG GE LA, ,BLTAMS
TSE KLU RGYAL DGA' SOGS PAS, ,BUM PA'I CHU YIS KHRUS BYAS DANG,
,MNGON PAR RDZOGS PAR BYANG CHUB TSE, ,SA YI LHA MOS BUM PA YANG,
,BKRA SHIS BRJOD NAS PHYAG TU PHUL, ,'KHOR LOS SGYUR RGYAL

RGYUD 'BYUNG BA, ,SPYI BOR DBANG BSKUR GLENG BZHI YIN, ,GNAS NI
RI SOGS YUL KHAMS DANG, ,SGRUB KHANG GNAS DANG MAndALA SA, ,BKRA
SHIS YID DGA' RJES MTHUN PAR, ,SO SO'I RGYUD LAS GSUNGS PA YIN,
,DUS NI BLA MAS GNANG BA YIN, ,SLOB MA DAD PA YOD PA DANG, ,

DAM CHOS 'BYUNG DANG SGRUB PA DANG, ,DGOS PA PHUN SUM TSOGS PA
STE, ,RNAM PA BZHIR NI BRJOD PA YIN, ,SLOB DPON YON TAN KUN LDAN
ZHING, ,DBANG DANG DAM TSIG LDAN PA DANG, ,RKYEN THUB SA BON GZI
BRJID CHE, ,SNYING RJER LDAN ZHING SLOB LA BRTZON, ,RIGS CAN KUN

GYIS BKUR BA'I SA, ,DBANG MCHOG BSKUR BAR GSUNGS PA YIN, ,SLOB MA
DAD PAR LDAN PA DANG, ,SLOB DANG SGRUB LA DGA' BA DANG, ,RTZA
BA'I SNGAGS ZLOS BYED PA DANG, ,SNGAGS RGYUD DAG LA DGA' SEMS
DANG, ,GZHAN YANG TSE PHYI DON 'DON DANG, ,GZHAN YANG GLEGS BAM

MCHOD RTEN SOGS, ,ZHAL SROS RIG PA SPYI DANG NI, ,GZHAN YANG TSE
'PHOS CHED DU STE, ,RNAM PA 'DI DAG RGYAL BAS GSUNGS, ,DE RE LA
YANG GLENG GZHI DAG ,RGYUD RNAMS KUN LAS RGYAS PAR BSTAN, ,DKYIL
'KHOR SLOB MA RAB 'BRING THA, ,TING 'DZIN ME TOG RDUL TSON RIM,,

GZHAN YANG LUGS 'BUR BZO BRIS DANG, ,GLEGS BAM MCHOD RTEN BLA MA
SOGS, ,DE KUN SPYAN SNGAR BUM DBANG NI, ,BSKUR DU RUNG BAR BDE
GSHEGS GSUNGS, ,DE DAG SO SO'I CHO GA'I RIM, ,SO SO'I RGYUD LAS
GSAL BAR BYA, ,RDUL TSON LA SOGS BYED PA'I TSE, ,

@145A *, ,SA NI DAG PAR BYA BA DANG, ,BGEGS BSAL BA DANG GZUNG BA
DANG, ,BUM PA'I STA GON BYA BA DANG, ,LHA DANG SLOB MA YO BYAD
RNAMS, ,JI LTAR STA GON BYA BA DANG, ,SNGON DU BSNYEN PA'I RIM PA
DANG, ,THIG GDAB PA YI CHOG DANG, ,TSON RTZI DAG NI DGYE BA DANG,
,RGYAN

RNAMS BKOD DE MCHOD PA DANG, ,YE SHES DBAB DANG MCHOD SOGS DANG,
,JI LTAR GRAGS PA'I TSOGS BYA, ,GANG ZAG DANG POS RANG GIS BRI,
,GNYIS PA GSUM PAS PHAB STE BRI, ,BZHI PAS YID KYIS BYA BA YIN,
,LUGS MA LA SOGS DE BZHIN NO, ,YANG NA SLOB MA'I SNOD

DANG SBYAR, ,YANG NA MOS PA'I DBANG DU GSUNGS, ,DER 'JUG PA YI
RIM PA NI, ,KU SHA SO SHING SKUD PA DANG, ,DAG PA'I CHUS REG
GTZANG BYAS PA'I, ,THUN MONG SDOM GNAS SEMS BSKYED PA, ,SGOR BKUG
ME TOG SBYIN BYA ZHING, ,GDONG G-YOGS GSOL BTAB SPRO BSKYED

DE; ,KUN BYED CHU YIS GSAL DAG BYA, ,SNYING LA RDO RJER DER GZHAN
BSGOM, ,YOL BA'I NANG DU DRANGS NAS SU, ,BSKOR BA PHYAG 'TSAL
GSOL BA GDAB, ,MNA' YI DAM TSIG CHO GA SBYIN, ,THUN MONG BSRUNG
PA'I DAM TSIG DBOG ,PHYI YI DBAB PA'I DAM TSIG GIS, ,

PHYI ROL RDO RJE 'DZIN PA DBAB, ,PHYI YI ME TOG PHRENG DOR RO,
,PHYI YI RANG GI LHA YANG SBYIN, ,LHUNG BA'I MTSAN MA SHES BYA
BSGOM, ,SHA MIG DAG 'GYUR SNGA LTAS SU, ,CI MTHONG BRI BA'I CHO
GA BYA, ,DE NAS SHA YI MIG PHYE STE, ,GZUGS BRNYAN DKYIL 'KHOR
BSTAN PAR BYA, ,DE KUN

RGYUD NAS RGYAS PAR GSUNGS, ,DKYIL 'KHOR MTHONG BA'I 'OG TU NI,
,DBANG GI MAndALA GNAS SU BZHAG, ,MGO LA ME TOG PHRENG BTAGS PA,
,LHA'I DBANG STE DANG POR BSHAD, ,CHU DANG DBU RGYAN RDO RJE
DANG, ,DRIL BU MING DANG RNAM PA LNGA, ,SLOB MA RIG PA'I DBANG
ZHES BYA, ,DE NAS

SENG GE'I KHRI STENG DU, ,RIG BYED SLOB DPON DBANG SBYAR BYA,
,GONG MA BRTAN PAR BYA'I PHYIR, ,RDO RJE DRIL BU BRTUL ZHUGS
GNYIS, ,PHYAG RGYA DAM TSIG GSUM PA YIN, ,DBUGS DBYUNG BA DANG
LUNG BSTAN PA, ,PHYIR MI LDOG SOGS RIM PA YIN, ,DE KUN BUM PA'I
DBANG YIN TE, ,

@145B DER YANG BUM KHRUS BYED PHYIR RO, ,GZHAN YANG DBANG GI RNAM
GRANGS NI, ,SO SO'I RGYUD KYI RJES 'BRANGS TE, ,JI SKAD GSUNGS PA
DE SHES BYA, ,BUM PA'I DBANG LA RNAM GSUM STE, ,PHYI DANG NANG
DANG SBAS PA'O, ,SPYI LA THUN MONG KHYAD PAR TE, ,THUN MONG PHYI
PA'I RGYUD DANG MTSUNGS,

DE MTSUNGS BUM PA'I BCUD NANG DU, ,MI 'CHI BCU PHYED DAG DAR NI,
,BTUNG BA SNUM POS GANG BYAS PA, ,KHYAD PAR BUM PA ZHES GSUNGS
SO, ,NANG GI SLOB DPON BLA MA'I SKU, ,BUM PA'I NANG NAS 'BAB PA'I
CHUS, ,SLOB MA'I SPYIR BLUGS SEMS SKUL BYED, ,SBAS PA'I BUM PA
BDE

CHEN GNAS, ,STONG PHRAG BDUN CU'I RTZA LAM NAS, ,THUGS KA'I YE
SHES SEMS DPA' LA, ,LHA YI CHU YIS KHRUS BYAS PA, ,SPAS PA'I
THABS KYIS BUM PA'O, ,PHYAG RGYA MA YI BUM PA NAS, ,SEMS KYI CHU
DANG MTSAL CHEN SEMS, ,THABS KYI GSANG BA'I NOR BU LA, ,DAG PA'I

CHU YIS KHRUS BYED PA, ,SBAS PA'I SHES RAB BUM PAR BSHAD, ,DE NAS
BUM PA'I DBANG LA YANG, ,DBANG RNAM BZHIR NI NGES GSUNGS TE, ,BUM
PA'I BUM PA THUN MONG STE, ,GSANG DBANG KHYAD PAR BUM PA'O, ,SHES
RAB YE SHES SBAS PA GNYIS, ,DE LTAR RNAM GSUM BUM

PA YANG, ,YOD MED MTHA' LAS YANG DAG GROL, ,BUM PA'I DBANG NI
BZHI PA YIN, ,DE'I GNAS SPYI BOR BUM BRTAN BYA, ,PHYI YI SPYI BOR
CHU YI KHRUS, ,NANG GI SPYI BOR TSANGS PA'I SGOR, ,SEMS 'BEBS
SBAS PA SEMS PHYIR 'BEBS, ,DBANG BSKUR BA YI THABS MCHOG NI, ,

SLOB MAS BSGOMS NAS BZAD PA'I TSUL, ,MNYES PA'I BLA MAS SBYIN PAR
MTSUNGS, ,BSAM MTHUN BDE THABS DAM PA'O, ,PHYI NANG SBAS PA'I BUM
PA YIS, ,SROG GCOD RKU DANG LOG PAR G-YEM, ,LUS KYI NYES GSUM
BYANG BAS NA, ,LUS KYI DRI MA DAG PAR BSHAD, ,NYON

MONGS SGRIB DANG SHES BYA'I SGRIB, ,SA BCU DAG GIS BYANG BAR
GSUNGS, ,DKYIL 'KHOR MTHONG BAS TSOGS KYI LAM, ,PHRENG BAS MOS
SPYOD SBYOR LAM DAG ,CHU DANG DBU RGYAN SA DANG PO, ,MTHONG LAM
RNAM PAR DAG PAR GSUNGS, ,RDO RJE DRIL DANG BDAG PO YIS, ,SA
GNYIS

@146A *, ,PA NAS BRGYAD PA'I BAR, ,SGOM LAM RNAM PAR DAG PAR
BSHAD, ,BRTAN PAR BYED PAS 'BRAS BU LAM, ,SA BCU DAG PAR RGYAL
BAS GSUNGS, ,DE LTAR DBANG THOB SLOB MA LA, ,BLA MAS MAN NGAG
DRIN SBYIN BYA, ,DKYIL 'KHOR BRI BA LA SOGS PA'I, ,SLOB

DPON SPYI YI LAS DAG DANG, ,BSKYED PA'I RIM PA'I MAN NGAG DANG,
,ZHI SOGS BYA BA'I LAS DAG DANG, ,THUN MONG SGRUB SOGS MAN NGAG
SBYIN, ,THUN MONG BU MA SOGS PHYI RGYUD SBYIN, ,KHYAD PAR NANG GI
DE BZHIN NO, ,NANG GI BUM PA'I DBANG RDZOGS NA, ,BDEN PA GNYIS
KYI MAN

NGAG BSTAN, ,SBAS PA'I BUM PA'I DBANG THOB NAS, ,SBAS PA'I KUN
RDZOB SPYOD GSUM BSTAN, ,MDOR NA JI BZHIN SGRA DANG NI, ,DGONGS
MA YIN DANG BKRI DON DANG, ,TSIG GI DON DANG YAN LAG DON, ,TSOGS
LA BSHAD RIM GNAS PAR BSHAD, ,DNGOS GRUB MYUR BA'I RTAGS DANG

NI, ,SO SHING DOR RMI LAM DANG, ,CI MTHONG DRI DANG ME TOG DOR,
,DBAB PA DAG LAS SHES PAR BYA, ,PHYI YI SBAS PA'I NGAG BRDA DANG,
,LNGA BSDUS PHYAG RGYA DE LA BSTAN, ,'DRI BAS DGE SLONG GSANG
PHYIR BSTAN, ,DBANG RDZAS DAG GI KHYAD PAR NI, ,MGO LA 'DOGS PA'I
ME

TOG PHRENG, ,SPYI BOR DAG PA'I CHU YIN NO, ,DE YANG BUM PA'I BYE
BRAG LAS, ,RIN CHEN DANG NI THOD SOGS PHRENG, ,MGO LA BCING BA'I
DBU RGYAN YIN, ,DPRAL BAR RIGS DANG RJES MTHUN PA'I, ,RTAGS KYI
RDO RJE DE SBYIN BYA, ,DRIL BU KHA YI THA DKAR SBYIN, ,MING LA
DBANG RDZAS DAG

PA'I MTSAN, ,DAM TSIG RDOR DRIL LAG TU SBYIN, ,GSOR GSIL SGRA
DANG BCAS PA'O, ,PHYAG RGYA'I BDAG PO'I PHYAG RGYAR BSGOM, ,DBUGS
DBYUNG BA DANG YON TAN BRJOD, ,LUNG BSTAN PA LA CHOS GOS DBYIBS,
,PHYIR MI LDOG LA DE NYID BSTAN, ,GZHAN YANG ZHAR LA

'ONGS PA'I RDZAS, ,COD PAN ME LONG DUNG DANG NI, ,GSER BYAS THUR
MA LA SOGS PA'I, ,SO SO'I RGYUD KYI RJES 'BRANGS TE, ,JI LTAR
'BYUNG BA DE BZHIN BYA, ,DE LAS GZHAN PA'I THUN MONG DANG, ,RIN
CHEN BDUN DANG NYE BA'I BDUN, ,BKRA SHIS BRGYAD DANG NYER BRGYAD
SOGS,,

@146B BYA BA'I RGYUD DANG GNYIS KA DANG, ,RNAL 'BYOR RGYUD LAS
GSANG BSTAN PA, ,RNAL 'BYOR BLA MA'I GNAS SKABS SU, ,RDZOGS PAR
YOD CES RGYAL BAS GSUNGS, ,DBANG BSKUR BLA MA'I DGONGS PA YANG,
,SPYI DANG KHYAD PAR SHES BYA STE, ,MKHA' DANG MNYAM PA'I YE SHES
LAS, ,

SNYING RJE SLOB MA LA BSKYED DE, ,BU YI 'DU SHES NYER BZHAG NAS,
,BYAMS SEMS DGA' SEMS BTANG SNYOMS SEMS, ,RTZE GCIG CI YI DGONGS
RGYUD YIN, ,KHYAD PAR SO SO'I DGONGS PA STE, ,ME TOG LHA DANG
BCAS PA DE, ,SLOB MA DE LA THIM PAR BSAM, ,RGYUD

RNAMS SO SO'I RJES MTHUN PA'I, ,LHA DANG LHA MO JI LTA BAS, ,BDUD
RTZI'I BUM PAS DBANG BSKUR BA, ,CHU YI DGONGS PA'I YE SHES
LNGA'I, ,RTAGS SU SKU LNGA RDZOGS BYED PA, ,DBU RGYAN H'Um LAS
RDO RJE BSKYED, ,DE 'OG RGYUD LNGA SPYANG BYA STE, ,YE SHES LNGAR
GRUB RDO RJE'O, ,

SHES RAB DBYANGS KYIS NGAG SGRIB SBYANGS, ,DRIL BU'O MING GI BDAG
PO YI, ,DNGOS GRUB RJES SU 'DZIN PAR BSHAD, ,YANG NA, PHRENG BA'I
YI DAM RGYAL BA'I DBANG, ,CHU KHAMS MI BSKYOD RNAM PAR DAG ,DBU
RGYAN RIN CHEN MNYAM NYID DE, ,RDO RJE KUN RTOG 'OD DPAG MED, ,

DRIL BU BYA GRUB GDON MI ZA, ,MING NI CHOS DBYINGS SNANG MDZAD
SKU, ,RDO RJE BRTUL ZHUGS SEMS DAG BYED, ,DRIL BU NGAG NI RNAM
DAG STE, ,PHYAG RGYANG MA TSIG LUS DAG PA'O, ,YANG NA, RDO RJE
THABS KYI NGO BO STE, ,DRIL BU DE BZHIN GSHES RAB SBYANGS, ,GNYIS
MED

PHYAG RGYA DAM TSIG 'DOD, ,GZENGS BSTOD PA SA NI LUNG BSTAN NO,
,JI SKAD BSGO BKA' YIN NO, ,YON TAN BRJOD PAS DBUGS PHYUNG BAS,
,DE KHO NA NYID KYIS PHYIR MI LDOG ,GZHAN YANG RGYUD KYI RJES
'BRANGS TE, ,JI LTA'I DGONGS RGYUD DE DANG DES, ,SLOB MA RNAMS NI
YONGS

SMIN BYA, ,NUS PA'I TSAD NI RNAM PA LNGA, ,DRI MA 'KHRUD DANG
SGRIB BYANG DANG, ,LAS BYED PA DANG 'BRAS BU LA, ,MNGON DU PHYOGS
DANG BDUD BZHI NI, ,'JOMS PA'I NUS PAS BRJOD PA STE, ,PHRENG BSAM
DAG DRI MA DANG, ,MOS PA'I SPYOD PAS SGRIB PA 'KHRU, ,'DOD LHA MA
NYES PA'I

@147A *, ,LAS YIN TE, ,'BRAS BU MTHONG BA'I LAM LA PHYOGS, ,YI
DAM DNGOS GRUB NYE BA YIN, ,GZUNG 'DZIN PHUNG PO'I BDUD RNAMS
BCOM, ,CHU DANG DBU RGYAN GYI NUS PAS, ,'KHOR 'DAS DRI MA RNAMS
GNYIS 'KHRU, ,SA NI DANG PO'I SGRIB PA DAG ,LAS NI RDO RJE

RIN CHEN GYIS, ,RIGS KYI NGA RGYAL BYED BA YIN, ,'BRAS BU BSGOM
LAM PHYOGS PA DANG, ,RDO RJE DANG NI RIN CHEN GYI, ,THUN MONG
DNGOS GRUB PA YIN, ,NYON MONGS PA YI BDUD RNAMS BCOM, ,RDO RJE
DRIL BU BDAG PO YIS, ,G-YENG BA LNGA YI DRI MA 'KHRU, ,SA GNYIS
PA

NAS BRGYAD PA YI, ,BAR GYI SGRIB PA SBYANGS PA YIN, ,PADMA LAS
DANG SANGS RGYAS KYI, ,RIGS KYI NGA RGYAL LAS BYED YIN, ,'BRAS BU
MTHAR PHYIN LA PHYOGS SHING, ,GSUM PO'I THUN MONG GRUB PA YIN,
,'CHI BDAG BDUD BCOM TSE LA DBANG, ,BRTAN BYED DBANG GI RIM PA
YIS,,

G-YENG BA PHRA MO'I DRI MA 'KHRU, ,SA BCU'I SGRIB PA DAG PAR
BYED, ,LAS NI BRTEN PAR BYED PA STE, ,BRTUL ZHUGS KYIS NI ME TOG
BRTAN, ,CHU DANG DBU RGYAN DAM TSIG GIS, ,BUM PA BRTAN PAR BKA'
STZAL GYI, ,RDO RJE DRIL BU LUNG BSTAN GYIS, ,DBUGS PHYUNG BAS NI
BDAG PO'O, ,

YANG NA KUN GYIS THAMS CAD DO, ,SANGS RGYAS SA LA MNGON PHYOGS
DANG, ,DNGOS GRUB BRTAN BYED 'BRAS BU'O, ,LHA YI BDUD GCOD BUM PA
YIN, ,'BRAS BU BZHI NI ME TOG LA'O, ,RGYU MTHUN CHU DANG DBU
RGYAN GYIS, ,RDO RJE DRIL BU RNAM SMIN YIN, ,SKYES BU BYED PA
MING GIS TE, ,

BRTAN PA DRI MED 'BRAS BU STE, ,YANG NA 'BRAS BZHI BSTAN ZHES
PA'O, ,RGYUD LAS GSUNGS PA'I YON TAN NI, ,BSAM YAS JI SNYED BSTAN
PA KUN, ,DBANG GI 'BRAS RAB YIN PAR GSUNGS, ,'BRAS BU YOD DANG
RGYU 'BYUNG STE, ,DBANG THOB RGYU NI YON YIN TE, ,JI LTAR RGYUD

LUS GSUNGS PA YIN, ,LAS KYI DANG POR DBANG BYA BA, ,DANG PO'I
DBANG DU GSUNGS PA YIN, ,GNYIS PA GSANG BA BSHAD BYA STE, ,KYE HO
STON PA RDO RJE 'DZIN, ,'DOD CHAGS CHEN PO'I TING 'DZIN GYIS,
,'KHOR RNAMS BSDU BA RNAM MDZAD NAS, ,YUM GYI GSANG BA'I DKYIL
'KHOR

@147B DU, ,GSANG BA BYANG CHUB SEMS RAB BSKUR, ,DE LTAR DPAL 'DUS
LA SOGS PA'I, ,RGYUD RGYAL KUN LA GRAGS PA RNAMS, ,GLENG GZHI
ZHES SU RNAM PAR BSHAD, ,GNAS NI BUD MED DKYIL YIN TE, ,LHAN CIG
SKYES DANG ZHING SKYES DANG, ,SNGAGS SKYES PA ZHES GRAGS PA LA, ,

SME SHA CAN DANG MTHU CHEN DANG, ,GAR MKHAN BCO BLAG MKHAN LA
SOGS, ,SO SO'I RGYUD LA GRAGS PA YI, ,JI LTAR RIGS KYI RJES MTHUN
PA'I, ,SHES RGYUD SBYANGS SHING YON TAN LDAN, ,BYIN GYIS BRLABS
PA'I GNAS BYA STE, ,SANGS RGYAS GTZO BO'I YUM DU GZUNG, ,

BUM PA'I DBANG RNAMS RDZOGS PA DANG, ,RAKTA 'BAB PA'I DUS DANG
NI, ,BLA MA YUM GYI GNANG BA NI, ,GNYIS PA'I DUS SU RNAM PAR
BRTAG ,SLOB DPON RNAM PA GSUM DU SHES, ,DANG PO THABS MCHOG YAB
KYIS TE, ,GNYIS PA GSANG BA'I GZUNGS MA LA'O, ,GSUM PA

GNYIS SU MED PAS BYA'O, ,SLOB MA BUM DBANG RDZOGS PA DANG,
,SNYING PO BZLAS PAS BYED PA DANG, ,BRTUL ZHUGS DAM TSIG 'DOD PAS
BYA'O, ,DKYIL 'KHOR LUS SU GSUNGS PA DANG, ,DKYIL 'KHOR BHA GAR
BSTAN PA'O, ,DE YANG LUS KYI DKYIL 'KHOR DANG, ,LHA YI MTSAN

NYID SHES BYA STE, ,LUS NI 'DOM GANG GRU BZHI PA'O, ,YANG NA GRUB
BZHI 'BYUNG BA BZHI, ,STENG 'OG G-YAS G-YON SGO BZHI'O, ,TSON SNA
KHA DOG SNA LNGA'O, ,YANG NA BDUD RTZI RNAM PA LNGA, ,RTZA NI
THIG GI RANG BZHIN TE, ,KA BA BRGYAD NI RKANG BRGYAD DO, ,YAN LAG
RTA BABS

MTSAN NYID DE, ,SO SEN PA SBU TVA RA BRGYAD, ,SNYING NI DBUS KYI
LTE BA STE, ,RGYUD GANG DANG NI RJES MTHUN SBYAR, ,LHA YI PHUNG
PO LNGA GTZO BO, ,'BYUNG BA LHA MOR SHES PAR BYA, ,KHAMS DANG
SKYE MCHED MANG PO KUN, ,SEMS DPA' SEMS MAR RAB TU GRAGS, ,BUD
MED DKYIL

'KHOR DU GSUNGS TE, ,BHA GA GZHAL YAS BRTZEGS PAR BSTAN, ,DE LA
GZUNG BA'I CHO GA DANG, ,SPYANG DANG BRTAG DANG BYIN BRLAB DANG,
,RGYAN DANG LDAN ZHING BDUG PAS BDUG ,PHYI NANG KHRUS BYAS LHA
RNAMS DBAB, ,TSOGS KYI 'KHOR LOS MCHOD BYAS LA, ,LHA RU NYI

@148A *, ,BAR BRTAG PAR BYA, ,DE LA CHANG YANG DRANG BAR BYA'O,
,DE LA 'JUG PA'I RIM PA YANG, ,BUM PA'I BYA BA YANG BYA STE, ,YOL
BAS BAR DU BCAD NAS NI, ,GSOL GDAB DE YI NGO YANG DGAB, ,ME TOG
BYIN TA DRANGS NAS SU, ,DKYIL 'KHOR BSKOR NAS PHYAG GSUM

BTZAL, ,NANG GI DAM TSIG BRTUL ZHUGS SBYIN, ,DE BZHIN DBAB PA
YANG BYAS NAS, ,ME TOG DOR TE MTHONG BA DRI, ,LHA DANG CHOS KYI
TSIG PHYE STE, ,LUS KYI DKYIL 'KHOR RDZOGS PAR BSTAN, ,LEGS PAR
MTHONG BA'I 'OG TU NI, ,MDUN NA GNAS PA DE NYID LA, ,GSANG

BA'I DBANG GIS SBYOR BYAS TE, ,DAM TSIG 'KHOR LO DRUG RIM GYIS,
,KHU BA PHYUNG STE DBANG BSKUR BYA, ,DKAR DMAR SPEL BA PHRENG
BA'I DBANG, ,SHU KRA ZHES TE CHU YI DBANG, ,TSANGS SGOR MI BSKYOD
DBU RGYAN DBANG, ,LCE LA RDO RJE DE RDO RJE, ,RDOR BU MA H'Um
SGRA DRIL BU'I DBANG, ,

AA HO SU KHA MING GI DBANG, ,DAM TSIG LCES LEN BRTUL ZHUGS DBANG,
,BLTA BAR MI BYA LUNG BSTAN DBANG, ,LONGS SPYOD RTZAR SBYAR PHYIR
MI LDOG ,BDE BAS BDE THABS DBUGS DBYUNG BA'O, ,'DI KUN GSANG BAR
BSTAN PAS NA, ,GSANG BA'I DBANG ZHES BSTAN PA YIN, ,

GSANG BA LA YANG GSUM DU STE, ,PHYI DANG NANG DANG SBAS PA'O, ,GA
BUR TZANDAN BCU PHYED BCAS, ,SBOM PO DANG NI DBANG MO'I RTZES,
,SLOB MA'I KHA RU DBAB PA PHYI'O, ,SLOB MA'I DUS NYID MNAN BYAS
TE, ,KHA YI THAD DKAR GNYIS SBYAR NAS, ,RA KA AA TA RA 'BAB PA,
,BE'U

'DRAR RDO RJE BZHIB [?] PA'I THABS, ,BUNG 'DRAR PADMA LCES LEN
PA, ,SHES RAB NANG GI GSANG BA'I DBANG, ,SLOB MA RANG GI LTE BA
CAN, ,RDO RJE PADMA 'DUS PAS GSUNGS, ,RDUL DANG MUN PA SNYING
STOBS TE, ,'OG SGO'I KHA RU RAB 'BAB PA, ,SPAS PA'I GSANG BA'I
DBANG DU

GSUNGS, ,GSANG BA'I DBANG LA YANG BZHI STE, ,RDO RJE DANG NI
PADMA NAS, ,DRI MED CHU 'BAB BUM PA'I DBANG, ,YANG NA GONG GI RIM
DE NYID, ,ZLA BA NYI MA LCE LA REG ,DE NI GSANG BA GNYIS PA STE,
,BDE CHEN LAM SBYANGS GSUM PA'O, ,THABS DANG SHES RAB GNYIS MED
PA, ,YE

@148B SHES CHEN PO BZHI PA'O, ,DE NAS NGAG GI LAM YIN TE, ,LCE YI
PADMA ZHES BYA BA, ,PHYI DANG NANG DANG SBAS PA'I LCE'O, ,PHYI YI
PADMA NGAG GI LAM, ,NAD DU RTZITTAR DER SHES BYA, ,SBAS PA LTE
BA'I PADMA LA'O, ,THABS NI GTZO GZUNGS SLOB MAR BCAS, ,LUS NGAG
SEMS LA DRI MED

CING, ,DE NI MI PHYED MTHUN PA YIN, ,NGAG GI SGRIB PA DES BYANG
NAS, ,NGAG NI SHIN TU SBYANGS PA STE, ,SANGS RGYAS SA NI DANG PO
NON, ,DE YI MAN NANG GSANG BA'O, ,DGONGS PA'I DON DANG NGES DON
DANG, ,JI BZHIN MED DANG SBAS PA YI, ,DON RNAMS NGES PAR BSTAN
PAR BYA, ,SLONG MA

BKRI BA'I DON BSTAN BYA, ,DE NI MA H'A YO GA YIN, ,THABS DANG
SHES RAB RTAGS SU SBYAR, ,NANG GI SBAS PA'I NGAG BRDA DANG,
,SBYOR BA YI NI BRDZI RNAMS DANG, ,RIM GYIS MKHA' 'GRO'I BRDA
SKAD BSTAN, ,SBOM POS KHRO MO MNAN PA NI, ,LAG BRDA 'DRI NA SHES
PAR BYA, ,RDZAS NI ZLA BA

NYI MA DANG, ,BCU PHYED RDZAS KYI RNAM PA YIS, ,LONGS SPYOD BYA
YI DOR MI BYA'O, ,JI SNYED SANGS RGYAS THAMS CAD KUN, ,GTZO
GZUNGS ZHAL DU THIM PA LAS, ,SKU YI DBUS SU THIM PA DANG, ,BDE
BA'I 'BRU TSOGS GSAL BA'I RGYUN, ,RDO RJE'I LAM NAS PADMOR
'KHYIL, ,SHU KRA

RAKTA 'DRES PA NI, ,YAB YUM PA YI DANG DU GSAL, ,JI LTAR CHU LA
CHU BZHAG LTAR, ,THIM PAS SEMS GYUR DGONGS PA'I DON, ,NUS PA'I
TSAD KYANG DE BZHIN DU, JI SNYED DAG GI DRI MA 'KHRU, ,BUDDHA'I
SAR SGRIB SHIN TU DAG ,SHES RAB THABS KYI NGA RGYAL BYED, ,CHOS
KUN RO

GCIG SHES PAR NUS, ,SANGS RGYAS SA NI MNGON DU THOB, ,THABS KYI
PHYAG RGYAS PHUNG PO 'JOMS, ,NYON MONGS SHES RAB MA YIN TE, ,'CHI
BDAG GNYIS SU MED PA YIS, ,SEMS 'PHROS PAS NI LHA YI BDUD, ,'JOMS
PA GSANG BA'I NUS PA'I TSAD, ,THABS NI SKYES BU

BYED PA'I 'BRAS, ,SHES RAB DRI MED 'BRAS BUR BSHAD, ,RGYU MTHUN
KHU BA'I NGO BO YIN, ,LCES LEN RNAM PAR SMIN PAR GSUNGS, ,YAB YUM
MNYES PAR MCHOD BYAS, ,DBANG THOB PA YI RGYU YIN NO, ,DE NAS GSUM
PA BSHAD PA BYA STE, ,KYE HO DPAL LDAN 'DUS

@149A *, ,SOGS LAS, ,SNGAGS KYI SPYAD PA SPYOD PA'I TSE, ,'KHOR
GYI BYANG CHUB SEMS DPA' RNAMS, ,SNGAGS DANG DUS SA DANG RGYAL BA
LAS, ,BSLANG STE SBAS PA'I DON BSTAN PA, ,DE LTA BU YI GLENG
GZHI'O, ,LUS KYI NGO BO DGON PA LA, ,BYANG CHUB SEMS KYI GNAS
BCAS PA, ,BDE BA'I STAN YANG GNAS SU BSHAD, ,

DUS NI DBANG GNYIS RDZOGS PA DANG, ,BLA MAS GNANG DANG RIG MAR
LDAN, ,DE YI SLOB DPON PHYI DANG NANG, ,PHYI YI BLA MA'O NANG RIG
MA, ,SLOB MA DBANG GNYIS RDZOGS PA DANG, ,SBAS PA'I DON LA YID
MOS DANG, ,NYE BA'I SNYING PO ZLOS PAS BYA'O, ,GNYIS PA GSUM PA
BZHI PA

LA, ,GLEGS BAM LA SOGS BYA BA MIN, ,TSE 'PHOS PA YANG DE BZHIN
MIN, ,SEMS KYI DKYIL 'KHOR DKYIL 'KHOR MCHOG ,DE LA BZUNG BAR
GNANG BA YIN, ,RIG MA BZUNG DANG STA GONG DANG, ,SBYANGS DANG
SEMS BSKYED BYIN RLABS DANG, ,DBANG BSKUR BLA MAS BYA BA YIN, ,

LO GRANGS BCU GNYIS BCU DRUG DANG, ,NYI SHU NYI SHU LNGA LON PA,
,LHAN CIG SKYES PA'I BU MO DANG, ,SRING MO GROGS MO MA YIN TE,
,DE SEMS SPYANG BA MCHOG YIN NO, ,YANG NA LHA YIS LUNG BSTAN
PA'I, ,ZHING SKYES MA NI RUNG BA YIN, ,SNGAGS SKYES BZLAS DANG
BSGOM LDAN PA'I, ,

RNAL 'BYOR MA NI SO SO MED, ,DKYIL 'KHOR LHAR BCAS SNGON DANG
'DRA, ,SBAS PA'I DKYIL 'KHOR BZHI PO LA, ,RTZA YI 'DAB MA GNAS
NAS SU, ,PADMA'I SNA 'DRA'I YI GE RNAMS, ,RGYUD LAS GSUNGS PA
BRTAG PAR BYA, ,G-YAS DANG G-YON DANG DBU MA YI, ,RTZA GSUM MTSAN

NYID SHES BYA STE, ,DKYIL 'KHOR SBYOR BA MCHOG YIN NO, ,ME TOG
BKRAM PA'I MAndALA DU, ,GA BUR LA SOGS DRIS BYUGS TE, ,CHOS GOS
RGYAN CHAS LDAN PAR BYA, ,DE LA TSOGS KYI STON MO DBUL, ,CHANG
YANG DRANG BA BYAS NAS NI, ,RANG YANG MOS PA'I LHA RU BSGOM,
,'KHOR LO BZHI YANG

DE DANG 'DRA, ,RDO RJE PADMO RNAM GNYIS KYANG, ,RGYUD LAS 'BYUNG
BA JI BZHIN DU, ,BLA MAS BYIN RLABS TSUL BZHIN BYA, ,'JUG PA'I
TSUL NI DBEN PA RU, ,YOL BAS BAR DU BCAD NAS NI, ,'JUG PAR GSOL
BA GDAB PAR BYA, ,NGO YANG BKAB NAS DRANG BAR BYA, ,BRTUL ZHUGS
SDOM

@149B PA SBYIN PA DANG, ,YE SHES DBAB PA DE BYAS TE, ,BUD MED
RNAMS NI KUN LA YANG, ,RAB TU DGA' BA'I SEMS BSKYED DE, ,BSKOR BA
LA NA GSUM BYAS NAS NI, ,YID KYIS ME TOG GTOR NAS KYANG, ,MOS PAS
PHYAG KYANG BTZAL BAR BYA, ,SHES RAB SPYAN DANG SANGS RGYAS SPYAN

PHYE STE MTSAN DANG DPE BYAD NI, ,MAR ME'I 'OD LA BSTAN PAR BYA,
,LUS KYI DKYIL 'KHOR DANG POR BSTAN, ,DE NAS SEMS KYI DKYIL 'KHOR
NI, ,'KHOR LO RNAM BZHI LEGS PAR BSTAN, ,DKYIL 'KHOR MTHONG BA'I
'OG TU NI, ,DBANG GI RIM PA BRTZAM PAR BYA, ,CHAGS PA'I GLU

DANG DGA' BA'I GAR, ,ROL PA'I BRDA RNAMS MTSON PAR BYA, ,CHAGS
PA'I MTSAN NYID PHRENG BA'I DBANG, ,CHU 'BYUNG MTSAN KHRUS CHU YI
DBANG, ,BHAG TZUM SKRA GZUNG DBU RGYAN DBANG, ,PADMAR RDOR BCUG
RDO RJE'I DBANG, ,DE GNYIS BSKYOD PA DRI LA BU'I DBANG, ,DAM TSIG
HA SKAD MING GI

DBANG, ,DE DAG BRTAN PA SAR 'BYUNG BA, ,BLTAS PAS DGA' BA RDO RJE
YI, ,BRTUL ZHUGS DBANG DU DE BRJOD DO, ,BGAD PA DRIL BU'I BRTUL
ZHUGS SO, ,'KHYUD PA DAM TSIG PHYAG RGYA YIN, ,KHA PHRAD PA NI
DBUGS PHYUNG BA, ,KU TZA MA NYE BA LUNG BSTAN YIN, ,PADMAR TZUM
BYAS PHYIR MI

LDOG ,DE YANG GSUM PA LA YANG GSUM, ,PHYI DANG NANG DANG SBAS
PA'O, ,SHES RAB YE SHES DBANG ZHES BYA, ,RIG MA GTAD PA'I RIM PA
NI, ,PHYI ROL SHES RAB YE SHES YIN, ,SHES RAB LA BRTEN BDE BA
YIN, ,YE SHES SKYE PHYIR DE SKAD DO, ,SHES RAB RANG SEMS YE SHES
LAS, ,BDE BA 'GOG

PA BDE CHEN PO'AM, ,SHES RAB 'KHOR LO'I RTZA LAM DU, ,BDE BA'I YE
SHES 'BAB PAS NA, ,BDE BA MYONG BA NANG GI BSHAD, ,DMIGS SU MED
PA'I SHES RAB LAS, ,SKAD CIG YE SHES BYUNG NAS NI, ,SEMS DANG LUS
KYI BDE THOB PA, ,SBAS PA SHES RAB YE SHES SO, ,'DI LA YONG NI
DBANG BZHI TSANG, ,LTA SBYIN

BRDA PHRAD LA SOGS PA, ,BUM PA'I DBANG DU 'DOD PA YIN, ,PAD DANG
RDO RJE PHRAD SOGS PA, ,GSUM PA GSANG BA'I DBANG YIN NO, ,ZHU STE
BDE PA BABS PA NI, ,GSUM PA YI NI GSUM PA YI, ,DGA' BYED BDE BYED
BZHI PAR 'DOD, ,DE NI GSUM PA'I RNAM GRANGS YIN, ,BSKUR

@150A *, ,PA'I GNAS NI SNYING LA STE, ,SEMS KYIS LEN PAR BYED PAS
SO, ,BUD MED SGYU MA LA BRTEN TE, ,BDE DE DANG PO SEMS KYIS
MYONG, ,DE 'OG LUS KYIS MYONG BA YIN, ,SKAL BA MED PA'I SEMS CAN
LA, ,RTZA 'GOG PAS NA CHA SHAS MYONG, ,DE MTSON BDE BA RNYED PA

DANG, ,THUN DANG ZHAG DANG LO YI BAR, ,JI SRID BSKAL PA'I BAR DU
NI, ,SANGS RGYAS BDE CHEN THOB PAR 'GYUR, ,BDE GSHEGS YON TAN
BSAM YAS THOB, ,THABS KYI DAM PA MCHOG YIN NO, ,SEMS KYI SGRIB PA
KUN BYANG STE, ,THAMS CAD KUN MKHYEN YI SHES LDAN, ,SANGS

RGYAS SA GNYIS NON PA STE, ,RDO RJE 'DZIN PA'I SA ZHES ZER, ,DE
DANG 'BREL BA'I MAN NGAG NI, ,SEMS KYI RANG BZHIN 'OD GSAL BA,
,SEMS KYI RIG PAS BRTAN GYUR NA, ,GZUNG 'DZIN GNYIS KYI LAM 'GOG
PAS, ,LAS KYI MDUD PA GROL BAR 'GYUR, ,BYANG CHUB SEMS KYI

'OD ZER GYIS, ,BSOD NAMS RLUNG LAS BSKYOD PA NA, ,YE SHES CHEN PO
'BAR BYAS TE, ,BDE CHEN GNAS NAS ZHU NAS SU, ,'KHOR LO BZHI LA
'BAB PA NA, ,DGA' BA RNAM BZHI RIM PAR BSKYED, ,TIL GYI 'BRU
BZHIN BDE SA GANG BA, ,BDE BA CHEN PO'I SKU ZHES BYA, ,DE YIS

LAS KUN BYED PA NI, ,RTZA BA LNGA DANG YAN LAG LNGA'I, ,RLUNG
BCU'I RTZOL BAS BYED PA YIN, ,DE LTA'I TSUL DU BSTAN PA NI,
,STENG GI SGO LA BRTAN PA YI, ,MAN NGAG RIM PA DE LA BRTEN, ,YANG
NA DE LA BRTEN PA NI, ,DANG POR RLUNG GI DE NYID BSLAB, ,DE NAS
RLUNG DANG 'DRES PA YI,,

SNGAGS KYI DE NYID BSLAB PAR BYA, ,RLUNG DANG SNGAGS NI RAB SBYOR
BAS, ,DBUGS KYI 'BYUNG 'JUG MTSAN NYID CAN, ,RDO RJE'I BZLAS PA
BSLAB PAR BYA, ,DE YI SEMS KYI DMIGS PA DANG, ,SGYU MA LTA BU'I
TING 'DZIN GNAS, ,'OD GSAL BA YI GNAS THOB NAS, ,GNYIS

MED YE SHES THOB 'GYUR BA'I, ,STENG GI MAN NGAG BSLAB PAR BYA,
,'OG GI SGO LA BRTEN PA NI, ,RDO RJE PADMAR SBYOR BA LAS, ,BSKYOD
PA'I RLUNG GIS DROD BSKUL BAS, ,SRA MA KA NI BDE BSKYED DE, ,SHU
KRA SU KHA'I RANG BZHIN CAN, ,'KHOR LO BZHI LA BRGYUD NAS KYANG,
,BDE

@150B BSKYOD GNAS SU SBRUL 'KHYUD DE, ,GSANG BA'I PADMOR MA SNGOS
PAR, ,TIL 'BRU LTA BUR GANG BA BA NI, ,BDE BA JI SRID BSKAL BA'I
BAR, ,RAB TU DGA' BA'I BDE BAS MYONG, ,YE SHES CHEN POS GNAS PA'I
TSE, ,SANGS RGYAS SEMS CAN THAMS CAD DANG, ,MTSAN MAR BTAGS PA

THAMS CAD KUN, ,BDE CHEN NYID LAS GZHAN MA YIN, ,BDE CHEN NYID
LAS GZHAN PA'I CHOS, ,SANGS RGYAS NYID KYIS MA BRNYES SO, ,RANG
SEMS LAS SU RUNG BA'I RTAGS, ,PHYI YI YUL LA SNANG BA NI, ,DANG
POR SMIG RGYU LTA BU DANG, ,GNYIS PA DU BA LTA BU DANG, ,GSUM PA
GLOG

GI RNAM PA DANG, ,BZHI PA MAR ME LTA BU DANG, ,LNGA PA NAM MKHA'
'DRA BA'O, ,RLUNG DANG RTZA DANG 'KHOR LO DANG, ,SKAD CIG DGA'
BZHI'I RNAM PA KUN, ,NGAG BRDA JI LTAR GRAGS PAS BRJOD, ,SBOM PO
KHRO BO MNYAM SBYAR BA, ,DBANG GSUM THOB PA'I LAG BRDA YIN, ,GSUM
PA YI NI

RDZAS DAG NI, ,RANG DANG RIG TU BCAS PA YI, ,DRI CHEN CHU DANG
RAKTA DANG, ,GA BUR MAm SA'I SHEL SOGS RDZAS, ,'JIGS PA MED PAR
BZA' BAR BYA, ,BUD MED RNAMS NI SPYANG PAR BYA, DE YI GZUGS LTA
SGRA NI MNYAN, ,DRI DAG KYANG NI MAN MA PAR BYA, ,GSANG BA'I
PADMAR TZUMBA BYA, ,

GLANG PO'I LAG PAS G-YON BA BLANG, ,DUNG GI PHUR PAS GDAB PA
DANG, 'DA' YA BCU GZUNG BAR BYA, ,MDOR NA RIG LA SNANG BA'I
RDZAS, ,DE KUN DGONGS PA BSTAN PA YANG, ,SPRUL PA CHOS DANG LONGS
SPYOD DANG, ,BDE BA CHEN PO'I 'KHOR LO BZHI, ,MGRIN DANG GSANG
BA'I

'KHOR LO GNYIS, ,SPAS PA YIN TE RNAM PAR DRUG ,LTE BA SNYING GA
RKAN DANG NI, ,SPYI BO DAG LA RIM PA STE, ,SBAS PA MGRIN PA GSANG
BAR GNAS, ,DRUG CU RTZA BZHI BRGYAD DANG NI, ,BCU DRUG SUM CU
RTZA GNYIS NI, ,RTZA YI GRANGS TE 'DAB MA YIN, ,

KA NAS BRTZAMS NAS SA YI BAR, ,G-YAS DANG G-YON DU MNYAM SBYAR
BA, ,DRUG CU RTZA BZHI SPRUL PA'O, ,KA SOGS DANG PO CHOS SKU
BRGYAD, ,LONGS SPYOD A'A LI BCU DRUG YIN, ,BDE CHEN A'A LI MNYAM
SBYAR GNYIS, ,AA DANG H'Um DANG AOm DANG HAm, ,SPRUL CHOS LONGS

@151A *, ,SPYOD BDE CHEN DBUS, ,'KHOR LO CHAGS PA DMAR BO STE,
,YIG 'BRU DKAR PO SEMS RANG BZHIN, ,SPRUL DANG LONGS SPYOD SHES
RAB LA, ,CHOS DANG BDE CHEN THABS SU BSHAD, ,K'A LI THABS LA A'A
LI NI, ,SHES RAB DE PHYIR 'KHOR LO BZHI, ,SHES RAB

THABS KYI SBYOR BA DANG, ,THABS LA THABS KYI SBYOR BA DANG, ,SHES
RAB SHES RAB SBYOR BA DANG, ,THABS LA SHES RAB SBYOR BA STE,
,RNAM PA BZHI NI GSUNGS PA YIN, ,THABS DANG SHES RAB GNYIS MED
PA, ,SBAS PA'I 'KHOR LO RNAM BA GNYIS, ,MGRIN 'OG DKYIL 'KHOR LHA

GRANGS BZHIN, ,TZI TA TI LA KA DE BZHIN, ,PADMA DRUG LA DE LTAR
GNAS, ,LHA RE'I BYANG CHUB SEMS SU BSHAD, ,GSANG BA BDE SKYONG
SBUBS SU NI, ,SANGS RGYAS RIN CHEN GAB TZE LA, ,DBUS SU MI SHIGS
YI GE HA, ,RE'U MIG LNGA BCU'I YI GE NI, ,K'A LI RNAMS LA

A'A LIS BSKOR, ,'BYUNG BZHI'I YI GE GRVA NA GNAS, ,BDE BSKYED PA
YI YI GER BSHAD, ,RLUNG DKYIL GZHU 'DRA GSANG BAR GNAS, ,DE STENG
ME NI GRU GSUM PA, ,RLUNG GIS ME BSKYED LTE DBUS LANGS, ,SPRUL
BA'I YI GE BSREGS NAS SU, ,CHOS KYI YI GE YANG BSREGS

NAS, ,LONGS SPYOD LAN GSUM BSKOR BYAS TE, ,GLING BU SMIN PHRAG
G-YAS PHYUNG NAS, ,BDE CHEN 'KHOR LOR PHYIN NAS BZHU, ,BDUD RTZI
'GROGS TE SNGAR LAM DU, ,LONGS SPYOD CHOS DANG SPRUL PA YI, ,'OG
RNAMS LA BRTEN YIG RNAMS GSOS, ,SPU YI NYAG MA KHRI YI CHA,,

LTE BA'I DBUS NAS 'GRO DANG 'OD, ,MGRIN PA'I 'KHOR LOR SONG NAS
SU, ,LHA RNAMS KYI NI SEMS BZHUS NAS, ,BDE SKYONG GNAS SU PHYIN
BA DANG, ,A'A LI K'A LI LA THIM STE, ,K'A LI 'BYUNG BA'I YI GE
LA, ,'BYUNG BA LHA LA THIM PA DANG, ,MA SPROS BAR DU BDE CHEN
SKU, ,PADMAR

SPROS NAS LONGS SPYOD SKU, ,PHYOGS BCUR SPROS PAS SPRUL SKU YIN,
,SLAR 'DUS CHOS KYI SKU RU GSAL, ,DE NI GSUM PA'I DGONGS PA'I
DON, ,NUS PA'I TSAD KYANG DE BZHIN TE, ,DES NI SEMS KYI DRI MA
'KHRU, ,RDO RJE 'DZIN PA'I SGRIB PA DAG ,PHYAG RGYA BSTEN PA'I
LAS DANG

@151B NI, ,BDE BSKYED THOB PAR NUS PA YIN, ,'BRAS BU RDO RJE
'DZIN PA STE, ,RANG GI RIG PAS RIG PA 'DZIN, ,BDE CHEN NYON MONGS
BDUD BCOM STE, ,LONGS SPYOD GNAS SU PHUNG PO'I BDUD, ,DHARMA
TZAKRAR LHA BDUD BCOM, ,SBRUL PAR 'CHI BDAG BDUD BCOM STE, ,DGA'

BZHIS BDUD BZHI RNAM PAR 'JOMS, ,DAM TSIG 'KHOR LOR PHUNG PO
'JOMS, ,PADMAR RDOR BCUG NYON MONGS 'JOMS, ,RDO RJE PAD BSKYOD
LHA BDUD 'JOMS, ,BDE BA 'BEBS PAS 'CHI BDAG 'JOMS, ,BDE CHEN RNAM
SMIN 'BRAS BU STE, ,LONGS SPYOD RGYU MTHUN 'BRAS BUR

BSHAD, ,DRI MED 'BRAS BU CHOS SU STE, ,SKYES BU BYED PA SPRUL
PA'O, ,YANG SPRUL RGYU MTHUN 'BRAS BU STE, ,CHOS KYI 'KHOR LO
RNAM PAR SMIN, ,LONGS SPYOD SKYES BU BYED PA YIN, ,BDE CHEN 'KHOR
LO DRI MED PA'O, ,YANG, ,DAM TSIG 'KHOR LO RGYU MTHUN PA, ,RDO
RJE PANG SBYOR

SKYES BU BYED, ,BDE BA BABS PAS RNAM SMIN YIN, ,CHAGS DANG BRAL
BA DRI MA MED, ,'BRAS BU RNAM PA BZHI RU GSUNGS, ,BLA MA RIG MA
MNYES MA NI, ,DE NI DBANG THOB RGYUR BSHAD DO, ,YANG, 'BRAS BU
DGA' BA BZHI SKYED BYED, ,LHA SBYIN BRDA PHRAD BUM PA'I DBANG,
,DE YI 'BRAS BU DGA' BSKYED,,

BHA GA TZUM SKRA BZUNG DBU RGYAN DBANG, ,DE YI 'BRAS BU DGA'
BSKYED, ,PADMAR RDOR BCUG RDO RJE'I DBANG, ,DE YI 'BRAS BU MCHOG
DGA' SKYED, ,RDO RJE PAD BSKYOD DRIL BU'I DBANG, ,DE 'BRAS LHAN
CIG DGA' BA SKYED, ,DAM TSIG HA SKAD MING GI DBANG, ,BDE BA CHEN
PO SKYED PAR BYED, ,NGO BO 'BRAS BU DBYER MED DO, ,

SHES RAB LA NI BRTEN NAS SU, ,GNYIS MED YE SHES BSKYED PAS NA,
,SHES RAB YE SHES DBANG ZHES GRAGS, ,RIM PA THA MA BSHAD BYA STE,
,KYE HO DPAL LDAN 'DUS SOGS PAR, ,'KHOR GYI BYANG CHUB SEMS DPA'
YIS, ,GSANG BA'I YI GE MTHONG BA YI, ,SKAL BA

BDAG GCIG MED CES DUS, ,STON PAS YI GE RNAM DAG CES, ,YI GE LAS
DBEN MTSAN NYID GSUNGS, ,BZHI PA'I GLENG GZHIR SHES PAR BYA,
,SANGS RGYAS RNAMS KYI YE SHES NI, ,BDE BAR GSHEGS PA'I THUGS LA
GNAS, ,CHOS KUN SEMS LA GNAS BYAS TE, ,

@152A *, ,SEMS NI YE NAS RNAM PAR DAG ,DE PHYIR CHOS KUN RNAM PAR
DAG ,DE NI GNAS KYI BLA MAR GSUNGS, ,DUS GSUM GCIG STE KHYAD MED
CING, ,GANG DU DUS GSUM DBYER MED PA, ,DE NI BLANG DOR MED PA'I
DUS, ,MCHOG NI BLA MAR DE RAB GSUNGS, ,SLOB DPON MA MTHONG SEMS
NYID MTHONG,,

RANG SEMS BLA MAR SNANG BA'I PHYIR, ,KUN GYI SLOB DPON SKAL BA
BZANG, ,GNYIS MED MED SLOB DPON DAM PA'O, ,'GRO KUN DBYINGS LAS
SKYES PAS NA, ,RDO RJE SEMS DPA'I SPUN YIN TE, ,BSAM GYIS MI
KHYAB YUL SLOB PA, ,RGYAL BA'I SRAS KYI DAM PAR BSHAD, SANGS

RGYAS KUN GYI BYANG CHUB SEMS, ,BLA NA MED PAR THUGS CHUD PA,
,GNYIS SU MED PA'I YE SHES GANG, ,DE NI DKYIL 'KHOR SNYING POR
GSUNGS, ,'DI YI GZHANG THOS MIG PHYE BA, ,DKYIL 'KHOR MTHONG BA
DON RTOGS YIN, ,RTOGS NAS GOMS BYED 'JUG PA STE, ,MNGON DU

GYUR PA DNGOS GRUB YIN, ,GNYIS MED YE SHES DBANG 'GYUR BAS, ,MYA
NGAN 'DAS DANG 'KHOR BA LA, ,JI LTAR 'DOD PAR DBANG BSGYUR BAS,
,RIG PA RANG DBANG MCHOG TU BSHAD, ,'DI DBANG THOB PA'I RNAL
'BYOR NI, ,BSGYUR BA'I DBANG LA THOGS PA MED, ,JI SNYED THEG PA
RAB

'BYAM GYIS, ,DBANG BSKUR RNAM GRANGS JI SNYED KUN, ,GSANG BA'I
DBANG DU GSUNGS PA STE, ,YANG DAG PA YI GRANGS LAS 'DAS, ,MNYAM
PA YE SHES CHEN PO NYID, ,GCIG DANG DU MA LAS GROL PHYIR, ,GNAS
DANG GNAS MIN DMIGS DBYE MED, ,SGO GSUM DBYE BA

RDUL TZAM MED, ,GNYIS MED YE SHES CHEN PO LAS, ,SGYUR 'PHRUL DRA
BA MI 'GOG PHYIR, ,THABS DANG THABS BYUNG THABS BSAM YAS, ,THABS
KYI NANG NA MCHOG TU GSUNGS, ,RANG RIG YE SHES RGYAL BA NYID,
,KHAMS GSUM 'KHOR BA NYID YIN PHYIR, ,'DI LA SGRIB DANG MI

SGRIB CES, ,MNYAM PA'I RGYAL POS YONGS MA GSUNGS, ,SGRIB PA NYID
NI BYANG CHUB LA, ,'KHOR BA NYID NI MYA NGAN 'DAS, ,DBYE BA MED
PA'I SA MCHOG GIS, ,SA YI KHYAD PAR ZIL GYIS GNON, ,THAMS CAD SA
NYID YE SHES DANG, ,BRJOD PA'I THA SNYAD YUL LAS 'DAS, ,

@152B RANG BZHIN GYIS NI 'OD GSAL ZHING, ,RDZOGS PA CHEN PO'I
MTHAR THUG PA, ,MAN NGAG KUN GYI MCHOG GI MCHOG ,DE SGRUB THABS
SU GSUNGS PAR ZAD, ,DPER NA GLANG PO RNYED GYUR NA, ,GLANG BO'I
RJES NI MI BTZAL LTAR, ,RANG RIG YE SHES MNGON SUM NA, ,MTSAN
MA'I

RTAGS NI 'KHRUL PA'I GZHI, ,YANG DAG DON NI BRDA LAS 'DAS, ,MTSON
PAR BYA BA'I YUL MIN YANG, ,MDZUB MOS ZLA BA BSTAN PA LTAR, ,BRDA
YI SGO NAS 'JUG PA YIN, ,SNANG DANG SRID PA JI SNYED PA, ,SKU
GSUNG THUGS KYI RDZAS YIN PAS, ,LHAG BAR SPANG BA BLANG DANG

BRAL, ,YE SHES RJES KUN LAS GROL BSHAD, ,RANG GI DON LA MNGON SUM
NA, ,RANG RIG KHO NA TZAM DU ZAD, ,RANG RIG DE YANG 'DI SNYAM
ZHES, ,BRJOD PA'I THA SNYAD RNAMS DANG BRAL, ,'DI NI DGONGS PA'I
MCHOG TU GSUNGS, ,RIG PA RANG DBANG GYUR PA NI, ,SRID PA GSUM

NA 'GRAN ZLA MED, ,'OG MA RNAMS KYI GNYEN POR CHE, ,NUS PA MANG
PO'I BYE BRAG LDAN, ,RGYU DANG 'BRAS BU DBYER MED PAS, ,RGYU
'BRAS THA SNYAD YONGS KYIS BRAL, ,RGYU YI NANG NA'ANG MCHOG YIN
TE, ,'BRAS BU'I NANG NA'ANG BDE MCHOG GO, ,DBANG GSUM BYE BRAG
LAS GROL

PHYIR, ,BZHI PA'I DBANG ZHES GRAGS BA STE, ,RGYAL BA RNAMS KYI
THUGS KYI GSANG, ,THAMS CAD MKHYEN PAR 'DIR BRJOD DO, ,'ON KYANG
KUN MKHYEN MA THOB PAR, ,DE NYID NYE BAR YANG MI 'GYUR, ,'ON
KYANG 'DI YI DBYE BA YIS, ,DE NYID THOB BYA'I GNAS SU 'GYUR, ,DE
LAS RIM

PA MCHOG YIN PAS, ,SGRUB PO RNAMS KYIS NAN TAN BYA'O, ,SLOB DPON
RNAMS NI MA MNYES SHING, ,DBANG RNAMS RIM GYIS MA BGROD PAR,
,SNGAGS SPYOD SGRUB PA RTZOM BYED NA, ,DE 'BRAS MED CING NGAN
SONG LTUNG, ,DBANG RNAMS BGROD PA MA BYAS PAR, ,THUGS THUB RA
CHOD

SEMS KYIS NI, ,GANG DAG MAN NGAG RIM BSTAN NA, ,PHUNG BYED GNYIS
KA DMYAL BAR LTUNG, ,DE NI SNGAGS KYI DAM TSIG CES, ,SMRA BYED
LCE LA ZHING RMO ZHING, ,MNAR MED GNAS SU NYE BAR 'KHOR, ,DBANG
MA BGROD PA'I GANG ZAG DAG ,GAL TE 'DRI BAS DGE SLONG YANG, ,

@153A *, ,GTAM GYI RIGS TZAM YANG MI BRJOD, ,DE BRJOD NYES PA'ANG
BRJOD MI LANG, ,RIM PA RDZOGS SHING SNOD CAN LA, ,'DRI SHING
GLENG SLONG BYED PA NA, ,DE LA DE DON MA BSTAN NA, ,DE YANG NYES
PA'I GNAS SU 'GYUR, ,GANG ZHIG DBANG GI RIM PA NI, ,BLA MA

GZHAN LAS RDZOGS BLANGS LA, ,MAN NGAG GI NI RIM PA NI, ,BLA MA
GZHAN LAS BLANG DU RUNG, ,DBANG DANG MAN NGAG MA BGROD PAR,
,GLEGS BAM LA BRTEN SHES RAB KYIS, ,GANG ZHIG MAN NGAG RIM RNYED
NA, ,DE NI SNGON SBYANGS 'PHRO CAN NO, ,DES KYANG BLA MA DAG PA
LA, ,DBANG GI

RIM PA BGROD PAR GCES, ,RNAM SMIN SHES RAB SBYANGS PA'I MTHUS,
,LUNG NGAG RTOGS BA SBYANGS PA DANG, ,RIN CHEN 'KHOR LO'I MAN
NGAG 'DI, ,DBANG MA BGROD LA BSTAN GYUR NA, ,BDAG KYANG PHUNG LA
GZHAN YANG BRLAG ,DE BAS GZHAN DU BSTAN MI BYA, ,BDAG GIS

BRTZAMS PA'I MAN NGAG 'DI, ,RIM PA TSUL BZHIN BRIS PA YIS, ,'GRO
KUN GSANG SNGAGS SNOD LDAN TE, ,TSE 'DI NYID LA BYANG CHUB SHOG,
,RIN CHEN 'KHOR LO'I DBANG GI MAN NGAG GI RIM PA SLOB DPON
AAINDRA BH'U TI'I ZHAL SNGA NAS MDZAD PA RDZOGS SO,, ,,