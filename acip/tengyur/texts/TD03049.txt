@94A *, ,DPAL RDO RJE RNAM PAR
'JOMS PA LA PHYAG 'TSAL LO, ,RDO RJE LHUN PO RI RAB ZOM, ,RGYUD
DO COG GI BRGYA RTZA BRGYAD, ,DE YI RTZA BAR 'DI GSUNGS PA, ,

@94B SGRUB PA'I THABS NI BRGYA DANG BRGYAD, ,LO GRANGS RE RE'I
'DOD PA'O, ,'DI NYID LA NI RNAM PA GNYIS, ,RGYUD KYI RTZA BA
GZHIR BLANGS NAS, ,BSKYED PA NYID DANG RDZOGS PA'O, ,BSKYED PA LA
NI BRGYA DANG LNGA, ,RDZOGS PA'I RIM PA BSGRUB PA GSUM, ,'DI NYID
RTZA BA'I RJES 'BRANGS PA'O, ,DE LA

THOG MAR DBANG BSKUR NI, ,RTEN GYI GANG ZAG SMIN BYA'I PHYIR,
,'JIG RTEN 'DAS DANG 'JIG RTEN PA'I, ,DBANG BSKUR RIM PA GNYIS SU
BSHAD, ,'DAS PA LA NI BRGYAD YIN NO, ,'JIG RTEN DBANG BSKUR RNAM
PA DRUG ,SPYI YI DBANG DANG BCO LNGA YIS, ,MA SMIN PA RNAMS SMIN
PAR BYED, ,DE

YI SNGOM NI 'DI LTA STE, ,DE LA SGRUB THABS BRGYA DANG BRGYAD
GSUNGS PA LA, 'JIG RTEN 'DI'I BLO DOR BA RNAMS LA 'DAS PA'I DBANG
BRGYAD BSKUR TE, BLO RGYA CHE BA SPROS PA LA DGA' BA RNAMS DANG,
LHA SUM CU RTZA LNGA'I DKYIL 'KHOR DU DBANG DON GNYIS RDZOGS PAR
'DOD PAS, KHRO BO BRGYAD KYI

DKYIL 'KHOR DU DBANG BSKUR, LAS KYI SGRIB PA RGYUN GCOD PAR 'DOD
PAS, LHA MO BRGYAD KYI DKYIL 'KHOR DU DBANG BSKUR, BDUD 'DUL BAR
'DOD PAS, KHRO BO BCU'I DKYIL 'KHOR DU DBANG BSKUR, RANG GI DON
BSGRUB PAR 'DOD PAS, DPA' BO GCIG PA'I DKYIL 'KHOR DU DBANG

BSKUR; SHES RAB 'PHEL PAR 'DOD PAS, YAB YUM GNYIS MED KYI DKYIL
'KHOR DU DBANG BSKUR, YE SHES SNGON DU BSGRUB PAR 'DOD PAS, RIGS
KYI KHRO BO LNGA'I DKYIL 'KHOR DU DBANG BSKUR, MCHOG GI LAS
BSGRUB PAR 'DOD PAS, SGO MA BZHI'I DKYIL 'KHOR DU DBANG BSKUR
ZHING BSNYEN

BSGRUB BYA'O, ,'JIG RTEN PA LA DRUG STE, 'JIG RTEN GYI 'DOD PA
NYE BAR 'DOD PA RNAMS KYIS 'JIG RTEN PA'I DKYIL 'KHOR DRUG TU
DBANG BSKUR TE, 'JIG RTEN PA'I MTHU DANG RDZU 'PHRUL 'DOD PAS
PHYOGS SKYONG BCU'I DKYIL 'KHOR DU DBANG BSKUR, DPAL DANG DBANG
PHYUG 'DOD PAS RGYAL PO CHEN

PO BZHI'I DKYIL 'KHOR DU DBANG BSKUR, STOBS DANG GRAGS PA 'DOD
PAS GZA' BRGYAD KYI DKYIL 'KHOR DU DBANG BSKUR, SNYAN PA DANG
LEGS PAR 'DOD PAS RGYU SKAR NYI SHU RTZA BRGYAD KYI DKYIL 'KHOR
DU DBANG BSKUR, NAD DANG GDON ZHI BAR 'DOD PAS KLU BRGYAD KYI
DKYIL 'KHOR DU DBANG

@95A *, ,BSKUR; DBANG BSKUR BCU BZHI PO DE DAG GI LAS KYI RIM PA
LA STON PA DBANG BSKUR PA'I CHO GA DANG BCO LNGA NI, DBANG BSKUR
DAM PAR GSOL CIG CES RGYUD KYI SGRUB PAR PHYUNG BA'O, ,LHAG MA
GZA'I LAS KYI BYE BRAG BDUN YOD PA LAS, GZA'I GDON LAS GROL BAR

BYED PA RIN PO CHE'I GROL BYED DANG, GZA' NGAN PA BZLOG PA RGYA
MTSO'I SPRIN DANG, GZA' BRGYAD KYI LAS MA GRUB PA GRUB PAR BYED
PA 'DOD PA THAMS CAD RAB TU SBYIN PA DANG, BSGRUB BYA GZA'I BYAD
DU GZHUG PA'I 'KHOR LO CAN DANG BCAS PA DANG, THOG GIS DGRA BSAD
PA DRAG SHUL CAN DANG,

LO THOG 'JOMS PAR BYED PA CHU THIGS DANG, 'GAL BA SKRAG PAR BYED
PA'I LAS SNA TSOGS SU BSTAN PA MGAL ME'I 'KHOR LO DANG BDUN LA,
RGYA MTSO SPRIN DANG, RIN PO CHE GROL BYED DANG, 'DOD PA RAB TU
SBYIN PA DANG GSUM MO, ,GZA' DANG ZHES PA'I SGRUB PA PO 'KHOR LO
CAN DANG, DRAG

SHUL CAN DANG, CHU THIGS DANG MGAL ME'I 'KHOR LO BZHI NI SEMS CAN
THAMS CAD SKRAG PAR BYED PA'I BSGRUB PA'O, ,RGYU SKAR GYI LHAG MA
GNYIS LA, RGYU SKAR NGAN PA ZLOG PAR BYED PA BDUD RTZI SPRIN
DANG, RGYU SKAR GYI LAS SNA TSOGS SGRUB PAR 'DOD PA DUS 'DZIN
BZANG PO DANG GNYIS

NI RGYU SKAR DANG ZHES PA'I SGRUB PA'O, ,LHA BRGYAD KYI LHAG MA
GNYIS LA, 'JIG RTEN PA'I LHA NYE BAR BYED PA DON DRUG NI, LHA
RNAMS KYIS PHYOGS PA'I SGRUB PA'O, ,TSOGS KYI BDAG PO'I SGRUB BA
DBUL MO GTER SBYIN NI PHONGS PA'I SGRUB PA'O, ,KLU'I LHAG MA
BRGYAD LAS YA MAS LAS

THAR BAR BYED PA YID BZHIN NOR BU DANG, KLU SGRUB PA RIN PO CHE
DBYIG SGRUB DANG, KLU GDON LAS GROL PAR BYED PA SGRUL [*SBRUL]
'BYIN GSANG BA DANG, GLU'I GDON LAS THAR PAR BYED PA KLU SROG ME
DPAL GYI 'KHOR LO DANG BZHI NI MI BZAD GDON GYIS NYEN PA'I SGRUB
PA'O, ,BSGRUB BYA PHYAD DU

GZHUG PA'I SROG GCOD SPU GRI DANG, RIMS KYIS DGRA BSAD PA RAL
GRI'I 'KHOR LO DANG, RMUGS PA'I LAS GZI MDANGS CHEN MO DANG GSUM
MO, ,SEMS CAN RMUGS PAR BYED PA'I LAS KYI MTHA'O, ,CHAR DBAB PA
BDUD RTZI'I RGYUN DANG, CHU GTOR GYIS KLU LA SOGS PA'I GDON

@95B RNAMS MNYES PAR BYED BA BDUD RTZI'I RGYA MTSO GNYIS NI 'DOD
BA THAMS CAD RAB TU SBYIN PA SGRUB PA'O, ,SER BA SRUNG BA 'BYUNG
BA RGYUN GCOD DANG, BYIS PA GDON LAS THAR BAR BYED PA ME'I 'KHOR
LO GNYIS NI SEMS CAN THAMS CAD SRUNG BAR BYED PA'I SGRUB PA'O,
,RDO RJE RANG RTAGS KYI SGRUB PA

BDUN LA, SGRUB PA NGES PA'I CHO GA NI MI CHOD PA'I MAN NGAG GI
SGRUB PA NI MI SHIGS PA'I SGRUB BA'O, ,YO GA PRA SEN DRAG PA NI
BDEN PA ZHES BA'I SGRUB BA'O, ,'DOD PA'I DON DUS LA NGES PA'I
SGRUB PA NI, SRA BA ZHES PA'I SGRUB PA'O, ,DBANG PO DANG LDAN BA
NI BRTAN BA ZHES BYA BA'I SGRUB PA'O, ,

'DOD PA'I GTAN TSIGS THOGS PA MED PA NI, THOGS PA MED PA ZHES BYA
BA'I SGRUB PA'O, ,MNA' LAS RGYAL BA DANG, TSONG LAS RGYAL BA
DANG, PHA ROL GYI SDE PHAM PAR BYED PA DANG, GDON DANG NAD LAS
RGYAL BA DAD BZHI NI, THAMS CAD DU MA PHAM PA'I SGRUB PA'O,
,MNGON SPYOD KYI SBYIN

SREG NI SEMS CAN THAMS CAD 'JIL BAR BYED PA'O, ,RGYUN GCOD SPU
GRI NI, RIG SNGAGS THAMS CAD GCOD PAR BYED PA'O, ,YE SHES 'DUS
PA'I THO BA NI, LAS THAMS CAD 'JOMS PAR BYED PA'I SGRUB PA'O,
,GSER GYI RI BO NI RIG SNGAGS THAMS CAD GNON PAR BYED PA'I SGRUB
PA'O, ,PHYIR

BZLOG GSANG BA DANG, RDO RJE RNON PO DANG, NYE BA'I LAS PHYI MA
GSUM NI GZHAN GYI LAS THAMS CAD 'JIG PAR BYED PA'O, ,LHA'I GDON
LAS THAR BAR BYED PA DANG, 'BYUNG PO DANG, DRI ZA DANG, TSANGS PA
DANG, SRIN PO DANG, SHA ZA DANG, KLU DANG, LOG 'DREN GYI DANG,
BRJED BYED KYI DANG, SMYO BYED KYI DANG,

LHA MA YIN GYI DANG, GZHON NU'I DANG, GNOD SBYIN GYI GDON LAS
THAR BAR BYED PA DANG BCU GSUM NI, GDON THAMS CAD LAS THAR BAR
BYED PA'I SGRUB PA'O, ,RDO RJE THO BA NI GDON THAMS CAD RLAG PAR
BYED PA'I SGRUB PA'O, ,RDO RJE LCAGS KYU NI 'BYUNG PO THAMS CAD
'GUGS PAR BYED PA'I SGRUB PA'O, ,YID BZHIN

NOR BU 'OD 'BAR BA NI, RIG SNGAGS KYI LAS THAMS CAD BYED DU 'JUG
PA'I SGRUB PA'O, ,RDO RJE BE CON NI MA GRUB PA RNAMS GRUB PAR
BYED PA'I SGRUB PA'O, ,RIN PO CHE GTER SGRUB NI GRUB PA RNAMS
CHUD MI ZA BAR BYED PA'I SGRUB PA'O, ,ZHI BA'I SBYIN SREG NI ZHI
BA'O, ,RGYAS PA NI RGYAS PA'O, ,JAG CHINGS 'PHRUL

@96A *, ,YIG DANG, RLUNG GI ZHAGS PA GNYIS NI SEMS CAN THAMS CAD
RENGS PAR BYED PA'I SGRUB PA'O, ,BKRA SHIS NYI MA NI, DPAL KUN
GYIS NI LEGS PAR BRGYAN GYI SGRUB PA'O, ,GSAL BA'I SNAD PA DANG,
DGRA LAS RGYAL BA DANG, DRI MA DANG BRAL BA'I SPYOD BYED DANG,

PADMA RGYAS PA DANG, RDO RJE RGYAL MTSAN DANG LNGA NI, SEMS CAN
DBANG PO NYAMS PA DANG ZHES PA'I SGRUB PA'O, ,KHRUS KYI CHO GA
NI, BKRA SHIS BUM PA SPYI BLUGS NAS ZHES PA'I SGRUB BA'O, ,RAB TU
GNAS PA NI BUM PA'I KHA RGYAN DPAG BSAM SHING ZHES PA'I SGRUB
PA'O, ,RGYUN GYI 'KHOR LO DANG, DUG BSAL

BA'I ME LONG DANG, RANG BYUNG 'JIGS BRAL GSUM NI TSE ZAD PA ZHES
PA'I SGRUB PA'O, ,PADMA DBYIG SGRUB DANG BCUD LEN GNYIS NI, TSE
NYAMS DANG ZHES PA'I SGRUB PA'O, ,DPAG BSAM SDONG PO DANG RIN PO
CHE LAS KYI PHRENG BA DANG, LAS TSOGS STONG RGYAS GSUM NI, PHUN
SUM TSOGS MIN GANG CHAGS

DANG; ,ZHES PA'I DON TO, ,'GYUR BYED CHEN MO DANG, GZHAN GYI LCE
DBAB PA BZLOG PA DANG, SDANG BA GSUM GYI LAS THOR BU GSUM NI,
MDZA' SDUG SKYE BO SDANG BA DANG, ,ZHES PA'I SGRUB PA'O, ,GO CHA
CHEN MO NI, BRAM ZE LA SOGS GTZES PA DANG, ,ZHES PA'I SGRUB PA'O,
,RTZI SBYOR DBYIG GI

NOR BU NI, PHAN TSUN MTHUN PA MA YIN DANG, ,ZHES PA'I SGRUB PA'O,
,DPAG BSAM KYI SHING RGYAS PA NI, ,NOR 'GRIBS PAS NI PHONGS PA
DANG, ,ZHES PA'I SGRUB PA'O, ,SBAS PA'I GA'U NI, 'JIGS PA DANG NI
GNOD PA DANG, ,ZHES PA'I SGRUB PA'O, ,PHYIR LDOG 'KHOR LO NI BYAD
STEMS DANG ZHES PA'I

SGRUB PA'O, ,GSER GYI RGYA MTSO NI, SROG CHAGS DAG NI THAMS CAD
KYI, ,MI BZAD PA YI NAD RNAMS KYANG, ,ZHES PA'I SGRUB PA'O,
,RGYAL MTSAN RTZE MO NI TSE 'PHEL PA'I SGRUB PA'O, ,DPAL YE SHES
PHRENG BA NI, BSOD NAMS 'PHEL BA'I SGRUB PA'O, ,DE LTAR BRGYA
DANG LNGA NI, BSKYED PA'I RIM PA'I SGRUB THABS SO, ,

SGRA LA GNAS PA'I BSAM GTAN DANG, SGRA LA MI GNAS PA'I BSAM GTAN
DANG, SGRA MTHAR GYIS PA'I BSAM GTAN GSUM NI, BRAB MO SANGS RGYAS
SPYOD YUL BA, ,ZHES PA'I SGRUB THABS SO, ,THEM YIG GSANG BA ZHES
BYA BA, SLOB DPON PADMA 'BYUNG GNAS KYIS MDZAD PA RDZOGS SO,, ,,

