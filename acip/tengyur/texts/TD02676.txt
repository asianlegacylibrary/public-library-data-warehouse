@137B #, ,RGYA GAR SKAD
DU, A'AR+YA N'I L'A M'A RA DHA RA BADZRA P'A nI DH'A RA n'I BI
BRi TTI N'A MA, BOD SKAD DU, 'PHAGS PA PHYAG NA RDO RJE GOS SNGON
CAN GYI GZUNGS KYI 'GREL BA ZHES BYA BA, DPAL ZHE SDANG RDO RJE
LA PHYAG 'TSAL LO, GDUG

@138A *, ,PA 'JOMS PAR BYED PA'I MCHOG ,PHYAG NA RDO RJE LA BTUD
NAS, ,DE YI GZUNGS KYI 'GREL PA 'DI, ,LAS KYI RDO RJE BDAG GIS
BRTZAM, ,DE LA RJOD PA DANG, BRJOD PAR BYA BA DANG, 'BREL BA
DANG, DGOS PA DANG, DGOS PA'I DGOS PA MOD LA GSUNGS TE, 'DIR

BSHAD PAR BYA BA YIN TE, GANG GI PHYIR BRJOD PA LA SOGS PA MA
RTOGS PAR NYAN PA PO RNAMS NI 'JUG PAR MI 'GYUR BAS, DE'I PHYIR
GOS SNGON PO ZHES BYA BA'I LAG NA RDO RJE'I GZUNGS ZHES BYA BA NI
RJOD PAR BYED PA'O, ,'PHAGS PA LAG NA RDO RJE'I GZUNGS DANG STOBS
DANG MTHU LA SOGS

PA GZUNGS KYI SGO NAS BSTAN PA NI BRJOD PAR BYA BA'O, ,DE DAG GIS
PHAN TSUN 'BREL BA YIN TE, RJOD PA DANG, BRJOD PAR BYA BA'I PHYIR
RO, ,SEMS CAN THAMS CAD LA DUG DANG, 'CHING BA DANG 'BYUNG PO
DANG, MKHA' 'GRO DANG, MKHA' 'GRO MA RNAMS KYIS RGYAS BTAB DANG,

GNOD SBYIN DANG, BRJED BYED LA SOGS PA'I 'JIGS PA NGES PAR BZLOG
PA NI DGOS PA'O, ,DE DAG KYANG TSE RING BA DANG NAD MED PA LA
SOGS PA THOB NA 'PHAGS PA PHYAG NA RDO RJE'I MTHU 'DI YIN NO ZHES
NGES PAR 'DZIN PAS BDE BAR GSHEGS PA'I BSTAN PA LA NYE BAR 'JUG
CING, SANGS RGYAS

KYI BYANG CHUB THOB PAR 'GYUR ZHING, DGOS PA'I DGOS PA'O, ,DE
YANG RIGS PA'I RJES SU 'BRANG BA RNAMS LA BRTEN TE BSHAD PAR
BYA'O, ,DAD PA'I RJES SU 'BRANG BA RNAMS KYIS GANG GI TSE 'DRI
BAR GYUR NA 'DI GANG ZAG GIS BRTZAMS ZHES DE'I TSE CHOS STON PA
LA SOGS PHUN

SUM TSOGS PA MDO SDE'I RJES SU 'BRANGS NAS BSHAD PAR BYA'O, ,DE
LA DZE TA'I TSAL DU MGON MED ZAS SBYIN GYI KUN DGA' RAB NA ZHES
BYA BAS GNAS PHUN SUM TSOGS PA DANG, DE BZHIN DU BCOM LDAN 'DAS
ZHES BYA BAS STON PA PHUN SUM TSOGS PA DANG, DGE SLONG GI DGE

'DUN CHEN PO ZHES BYA BAS 'KHOR PHUN SUM TSOGS PA, GZUNGS GSUNGS
PA NI BSTAN PA PHUN SUM TSOGS PA DANG, DUS GCIG NA ZHES PAS DUS
PHUN SUM TSOGS PA BSTAN TO, ,DE LA BCOM LDAN 'DAS KYIS GNOD SBYIN
GYI SDE DPON CHEN PO ZHES BYA BAS DRAG PO CHEN PO 'DUL BAR

@138B BYED PA BSTAN PA YIN TE, GNOD SBYIN GYI SDE DPON ZHES BYA
BA NI ZHE SDANG GI RANG BZHIN CAN NO, ,DE RNAMS KYI ZHES BYA BA
NI GTZO BO ZHE SDANG GI RIGS LAS 'BYUNG BA'I SPRUL PA'I SKU ZHAL
RNAM PAR 'GYUR BA BSTAN PA NI GDUG PA 'DUL BA 'DZIN PA BSTAN PA
YIN NO, ,DE BAS NA PHYAG NA RDO RJE

ZHES SMOS PA NI RANG GI RIGS DANG MTHUN PA'I RDO RJE MTSAN MA
'DZIN PA'O, ,GOS SNGON PO CAN ZHES BYA BAS SPRIN SNGO PO DANG
'DRA BA'I NA BZA' BSNAMS PAS 'DI NI SNGON MA MTHONG BA'I KLU YIN
ZHES KLU'I RGYAL PO RNAMS GRAGS PA 'JIG PA'I DON TO, ,SANGS RGYAS
GANG G'A'I KLUNG GI BYE MA

SNYED KYIS GNANG BA ZHES BYA BAS NI, PHYAG NA RDO RJE NYID LA
DBANG BSKUR BA THOB PA BSTAN TE, GANG GI PHYIR DE BZHIN GSHEGS PA
THAMS CAD YONGS SU MYA NGAN LAS 'DAS PA NA PHYAG NA RDO RJE NYID
LA GNANG BA ZHES BYA BA NI BSTAN PA GTAD DO, ,MCHE BA GTZIGS PA
ZHES BYA BA NI MCHE

BA'I DUG CAN KLU RNAMS RNAM PAR 'JOMS PA'I DAM TSIG BSTAN TO,
,MIG ME MA DAG GI PHUNG PO 'DRA BA ZHES BYA BAS YANG DAG PA'I YE
SHES KYI ME DPUNG DANG MTSUNGS PA'I SPYAN GYI SA KHAMS GSUM PA'I
SEMS CAN RNAMS KYI PHYIN CI LOG PA'I LTA BA SREG PAR BYED PA'I
SGO NAS LTA

BA'I DUG CAN GYI KLU RNAMS 'JOMS PA'I DAM TSIG BSTAN TO, ,DBUGS
ME LCE LTAR 'BAR BA ZHES BYA BAS SROG GI DBUGS KYI KLU DAG BDAG
GI DBANG DU BSDU BA'I TING NGE 'DZIN LA BRTEN TE, ME'I PHUNG PO
DANG 'DRA BA'I 'OD ZER RNAMS KYIS DBANG DU BSDU ZHING BCINGS TE,
RTZOL

BA'I RLUNG RNAMS KYIS KYANG GDUG PA'I SEMS CAN THAMS CAD 'GUGS
PAR MDZAD CES BYA BA'I DON TO, ,'JIGS PA'I NGA RO CAN ZHES BYA BA
NI RO LANGS SKRAG PAR BYED PA'I DAM TSIG GIS KLU RNAMS KYI 'BRUG
SGRA'I RJES SU BYED PA'I DGONGS PAS 'JIGS PA SKYED PAR MDZAD

CES PA'I DON TO, ,LAG PA DANG RKANG PA KLU NOR RGYAS KYI BUS
BRGYAN PA ZHES BYA BAS NOR RGYAS KYI BU SNGAGS KYIS BKUG NAS DUG
PHROGS NAS PHYAG DANG ZHABS KYI RGYAN NYID DU MDZAD CES BYA BA'I
DON TO, ,KLU NAG PO SE RAL KHAR THOGS PA ZHES BYA BA LA, GRIB MA
'GOMS PA TZAM GYIS

@139A *, ,DUG 'PHRO BAR BYED PA GANG YIN PA DE DAG SPRUL NAG PO
STE GRIB MA DUG CAN NO, ,DE SE RAL KHA ZHES BYA BA NI TSANGS PA
NYID LA GNAS PA'I RTAGS SU GYUR PA TSANGS SKUD THOGS SHING BRGYAN
PAS GRIB MA'I DUG CAN GYI KLU RNAMS 'DUL BAR BYED PAR BSTAN TO,
,KLU DGA' BO

DANG NYE DGA' BO 'BAR BAS RNA CHA BYAS PA ZHES BYA BA LA, DUG GI
KHA PHRU 'BAR BA RNAMS KYIS SEMS CAN LA GNOD PA BYED PA DGA' BO
DANG NYE DGA' BO'I DBANG DU 'DUS, SANGS RGYAS LA DAD CING ZHI BAR
GYUR PA TSIG SNYAN PAS PHYAG NA RDO RJE LA BSTOD CING THAL MO
SBYAR TE SNYAN PAR GYUR PAS

DE'I PHYIR 'PHAGS PA PHYAG NA RDO RJE'I SNYAN GYI RGYAN NYID DU
MDZAD CES DGONGS PA'O, ,SBRUL GDUG PA 'BAR BA RIN PO CHE'I COD
PAN THOGS PA ZHES BYA BA NI RANG 'BYUNG DE BZHIN GSHEGS PA'I RIN
PO CHE'I DBU RGYAN LA BCINGS PA'I GDUG PAS RAB TU 'BAR BA'I SBRUL
GYI GDENGS KA'I PHRENG

BAS NYE BAR MDZES PA'I DBU RGYAN THOGS PAR BSTAN TO, ,SBRUL GDUG
PA BAR BA ZA BA ZHES BYA BA NI DE BZHIN GSHEGS PA'I GNYIS SU MED
PA'I TING NGE 'DZIN LA SNYOMS PAR ZHUGS PAS GZUNG BA DANG 'DZIN
PA NYID DRAN PA'I DUG CAN GYI SPRUL ZA BAR BYED PA LTAR GDUL BYA
RNAMS

KYIS MTHONG ZHES DGONGS PA'O, ,BZHIN RGYAS PA ZHES BYA BAS NI
SHIN TU RGYAS PA'I ZHAL GYI DKYIL 'KHOR YANG DAG PAR BSTAN PAS
SGRA GCAN 'DZIN LA SOGS PA LHA MA YIN GYI RGYAL PO RNAMS KYANG
'DUL BAR MDZAD CES BYA BAR DGONGS SO, ,SMIN MA DANG DPRAL BA
BSDUS PA

ZHES BYA BAS NI SMIN MA'I LCANG LO 'DEGS PAS DPRAL BA BSDUS PA
NYID KYIS MA RUNGS PA'I NGA RO DANG LDAN ZHING, GNOD SBYIN DANG,
SRIN PO DANG, MKHA' 'GRO DANG MKHA' 'GRO MA THAMS CAD BSDIGS PAR
MDZAD CES BSTAN TO, ,DE BAS NA YA SOS MA MCHU MNAN PA ZHES

BYA BA SMOS TE, SEMS CAN THAMS CAD LA THOGS PA MED PA NAS DGRA RU
GYUR PA'I PHUNG PO'I BDUD LA SOGS PA TSAR GCOD PAR DAM BCAS PA LA
DRAN PA'I BRDA'I MTSAN NYID KYI KHRO BO'I BZHIN GYI PHYAG RGYA'I
MTSAN NYID BSTAN TO, ,GSHIN RJE'I CHA BYAD CAN ZHES BYA BA NI SKU

@139B MDOG GNAG PA, DBYUG PA DANG, BE CON DANG, LCAGS KYU DANG
ZHAGS PA 'DZIN PA, MI YI RGYU MA'I PHRENG BA DO SHAL DU 'PHYANG
ZHING MA HE LA ZHON PA, LHA MO NAG MOS MGUL PAR 'KHYUD PA SKAD
CIG GIS KYANG SNANG BAR GYUR TO, ,LCE GLOG LTAR 'GYUR BA ZHES BYA
BA LA GLOG NI KLU'I

LCE'O; ,DE BAS KYANG LHAG PAR RNO ZHING 'BAR BA'I PHRENG BAS
DKRIGS PA, DE BSKYOD PA ZHES BYA BA NI YANG DANG YANG DU BSKUL
BAS 'JIGS PAR BYED PA'I LCE BAR BAS GLOG CES BYA BAS KLU'I LCE
'JOMS PAS SEMS CAN THAMS CAD LA THOG LA SOGS PA'I 'JIGS PA MED

PAR BYED DO, ,GSUS PO CHE SBRUL ZA BA ZHES BYA BA LA, 'PHAGS PA
PHYAG NA RDO RJE'I SKU'I CHE BA BSTAN PAR BYA BA'I PHYIR DE LA
GSUS PO CHE ZHES BYA BAS LOG 'DREN GLANG PO CHE'I MGO CAN GSUS PO
CHES 'DUL BAR MDZAD CES BSTAN TO, ,SPRUL ZA BA ZHES BYA BAS NAM
MKHA' LDING

GI RTOG PA RAB TU 'JOMS PA BSTAN TO, ,LAG PA BRDABS PA'I SGRAS
'JIGS PAR BYED PA ZHES BYA BA LA, SHIN TU THUGS RJE'I KHRO BOS
DKRUGS PA'I DBANG GIS PHYAG BRDABS PA LAS BYUNG BA'I SGRA'I 'JIGS
PAS KHYAB 'JUG DANG, MA H'A DE BA DANG, TSANGS PA LA

SOGS PA BCOM LDAN 'DAS GOS SNGON PO CAN PHYAG NA RDO RJE LA
SKYABS SU SONG NGO ZHES BYA BA'I DON TO, ,KLU'I RGYAL PO 'DAB
BZANGS SKE RAGS SU BCINGS PA ZHES BYA BA LA, SNGON GANG GI TSE SA
'OG GI RIM PA BDUN LA BRIS PA'I 'DAB BZANGS NAM MKHA'I LDING GIS
'DREN PA

'KHYIL PA BDUN LAS 'KHRIL BA PHYED DANG GNYIS RI RAB KYI RTZE MOR
SLEBS PA 'KHYIL PA PHYED DANG DRUG SA'I 'OG TU LUS PAS DE'I TSE
KLU DE NAM MKHA' LDING GIS ZA BAR MA NUS SO, ,DE LTA BUR GYUR
PA'I 'DAB BZANGS KYANG 'PHAGS PA PHYAG NA RDO RJES THOGS PA MED
PAR RDZU 'PHRUL

GYI STOBS KYIS SKA RAGS SU BCINGS PA NA KHRIS GCIG LAS MA BYUNG
ZHES SKU BONG GI TSAD BSTAN TO, ,AA LA LA ZHES SGROGS PAR BYED PA
ZHES BYA BA LA, AA LA LA'I SGRA NI RO LANGS SGROG PAR BYED PA'I
DAM TSIG GO, ,KYE RO LANGS DANG MKHA' 'GRO MA DRAG MO RNAMS BDAG
BZHENGS BAR

@140A *, ,GYUR NAS KHYED CAG GIS CI ZHIG NUS ZHES SGROGS SHING
'JIGS PA SKYED PAR BYED CES BYA BA'I DON TO, ,RGYA MTSO'I ZABS SU
DPAG TSANG BRGYAD KHRI BZHI STONG YOD PA RKANG PA'I BUS MOR PHYIN
PA ZHES BYA BA 'DIS SA DANG SA 'OG DANG SA BLANG KHYAB PAR BYED
PA'I SKU BSTAN PA'O,

DE BZHIN DU YANG DPAG TSAD STONG PHRAG BRGYAD CUS BUS MO RING
BA'I TSAD KYIS SKU STOD KYI TSAD DPAG TSAD 'BUM PHRAG GNYIS SU
SHES PAR BYA'O, ,DE BAS NA DBANG PO DANG NYI MA PHRAG PA LA KHUR
BA ZHES BYA BA SMOS TE, RI RAB KYI RTZE MO LAS KYANG SKU BONG
STENG DU 'PHAGS PAS BRGYA BYIN

LA SOGS PA'I LHA RNAMS KYIS PHYAG 'TSAL ZHING MCHOD DO, ,KLU
THAMS CAD 'JOMS PAR BYED PA ZHES BYA BA LA KLU RNAMS KYI MGRIN PA
NA GNAS PA'I GDUG PA SNGAGS KYIS 'PHROG PAR MDZAD NAS, DE RNAMS
KYI SEMS KYI GDUG PA RNAM PAR 'JOMS SHING GSOD PAR MDZAD

CES DGONGS SO, ,GAD RGYANGS CHEN PO DGOD PAS 'KHRUG PAR BYED PA
ZHES BYA BA LA, HA HA DGONG PA'I DAM TSIG LA GNAS PA'I PHYI'I
MKHA' 'GRO RNAMS KYI SNYING KUN DKRUGS NAS 'DUL BAR MDZAD CES
DGONGS SO, ,GSHIN RJE'I GZUGS CAN KHAMS GSUM PA 'JIGS PAR

BYED PA ZHES BYA BA LA, 'PHAGS PA PHYAG NA RDO RJE GOS SNGON PO
CAN SNYING RDO RJE CHEN PO'I RANG BZHIN CAN YIN YANG KHAMS GSUM
PA'I SEMS CAN RNAMS KYIS GSHIN RJE'I GZUGS SU MTHONG NAS SHIN TU
'JIGS PA'I DON GYIS SKYABS SU SONG ZHES BYA BA'I DON TO, ,DE BAS
NA DE

RNAMS KYI JI LTAR 'DUD PA BYED DO, ,KLU RNAMS 'CHI BAR BYED PA LA
PHYAG 'TSAL LO ZHES BYA BA NI, 'CHI BAR BYED PA NI 'DUL BAR BYED
PA'I DON TO, ,DE BAS NA LHA DANG MI THAMS CAD KYIS BCOM LDAN 'DAS
PHYAG NA RDO RJE LA MCHOD PA DANG, BSTOD PA SNGON DU 'GRO BAS
PHYAG BYED

PAR 'GYUR RO, ,DE LTAR 'PHAGS PA PHYAG NA RDO RJE'I GZUGS DANG
STOBS DANG CHE BA'I BDAG NYID BSTAN PA'O, ,DA NI SLAR YANG ZHES
BYA BA NI PHYAG NA RDO RJE'I RIG SNGAGS KYI BSNGAGS PA STON PAR
BYED DE, SANGS RGYAS BCOM LDAN 'DAS GANG+GA'I KLUNG GI BYE MA
SNYED KYIS GSUNGS

@140B PA'I RIG SNGAGS 'DI BRJOD PAR BYA'O ZHES BYA BA LA, 'DAS PA
DANG MA 'ONGS PA DANG DA LTAR BYUNG BA'I SANGS RGYAS THAMS CAD
KYIS GSUNGS PA DANG, GSUNG BA DANG, GSUNG BAR 'GYUR BA'I RIG
SNGAGS 'DI NYID MCHOG YIN PAS, KYE SKYES BU SGRUB PA PO RNAMS
KHYED CAG GIS KYANG 'DI

BRJOD PAR BYA BA YIN ZHES SO, ,SDUD PA PO'I GDAMS NGAG GI RIG
SNGAGS DE GANG ZHE NA, TADYA TH'A ZHES SMOS TE, 'CHAD PAR 'GYUR
BA'I SNGAGS STON PAR BYED DO, ,BHO BHO B'AN N'A GA AA DHI PA TA
YE SHES BYA BA LA, N'A GA NI KLU'O, ,AA DHI PA TA YE SHES BYA BA
NI LHAG PAR BDAG PO STE KLU

RGYAL BRGYAD DO, ,BHO BHO ZHES BYA BA NI KYE KYE STE DE RNAMS LA
BOD PA STE, AI DAN ZHES BYA BA NI 'DI STE 'BOD PAR 'GYUR RO, ,DE
GANG ZHE NA, N'I L'Am BA RA DHA RA SHA R'I RAm ZHES BYA BA SMOS
TE, GOS SNGON PO CAN GYI SKU'O, ,GANG GI PHYIR SKU MA RTOGS PAR
SNGAGS 'BYUNG BA MI SRID PAR SNGAGS DANG

SKU GNYIS SU MED PAR BSTAN PA'O, ,BADZRA P'A nI HRi DA YAm ZHES
BYA BA LAS, PHYAG NA RDO RJE'I SNYING PO STE GOS SNGON PO CAN GYI
KHO NA'O, ,SNYING PO ZHES BYA BA NI GDUG PA 'DUL BA'I PHYIR DAG
GI BRJOD PA GSUNGS PA, BSGRUB BYA MNGON DU BYED NUS PA RGYU DE'I
PHYIR YA:SA M'A TI KR'A MA TI ZHES BYA BA

SMOS PA LA SGRUB PA PO GANG GIS 'DOR ZHING 'DA' BAR BYED NA 'DUG
PA'I SEMS CAN DE AUTS'A DA NAm BHA BI SHYA NI ZHES BYA BA NI YUL
NAS GZHAN GYIS BSKRAD PAR 'GYUR RO, ,SNYING PO DE GANG ZHE NA,
DATYA TH'A ZHES BYA BA SMOS TE 'DI LTA STE ZHES BYA BAS SNYING PO
MNGON PAR BYED DE BUDDHA BUDDHA BI BUDHA ZHES BYA BA

PHYAG NA RDO RJE LA BOD PA'O, ,MA H'I PRAPTA ZHES BYA BA NI MA
'GOR CIG CES BYA BA'I DON TO, ,GDUG PA 'JOMS PA LA MYUR DU REM
ZHIG CES BYA BA TSIG LHAG MA DANG SBYAR RO, ,HA RA HA RA ZHES BYA
BA NI GDUG PA RNAMS KYI STOBS LA SOGS PA PHROGS SHING PHROGS
SHING CES BYA BA'I DON TO, ,GDUG

PA DE GANG ZHE NA, N'A G'A N'Am ZHES BYA BA SMOS TE KLU RNAMS KYI
TSIG GIS TSIG 'BREL PA'O, ,PRA HA RA PRA HA RA ZHES BYA BA NI
'ONG ZER LAS BYUNG BA KHRO BO RNAMS KYIS RGYOB SHIG RGYOB SHIG
PA'O, ,GANG LA BRDEG CE NA, N'A G'A N'Am ZHES BYA BA SMOS TE KLU
RNAMS KYI STOBS DANG, BRTZON 'GRUS LA SOGS

@141A *, ,PA BRLAG PAR GYIS SHIG CES BYA BAR DGONGS SO, ,TZTSINDA
TZTSINDA ZHES BYA BA NI RAL GRIS CHOD CIG CHOD CIG PA'O, ,GCAD
PAR BYA BA GANG ZHE NA, N'A GA HRi DA Y'A NI ZHES BYA BA SMOS TE,
KLU'I SNYING RNAMS SO, ,BHINDA BHINDA ZHES BYA BA NI CHOMS SHIG
CHOMS SHIG PA'O,,

GANG GZHOM ZHE NA, N'A GA DA MA NI ZHES BYA BA NI KLU DANG KLU MO
BCINGS PA'I TSOGS KYIS 'KHYIL PA RNAMS SHIG CIG SHIG CIG PA'O,
,N'A GA DA MA NI ZHES BYA BA LA, KLU'I KHYIM RNAMS 'JOMS PA'O,
,BI SI MA DA N'A GA SHA R'I RAm ZHES BYA BA NI DUG GIS MYOS PA'I
KLU'I LUS PO DE BZHIN

DU CHOMS SHIG PA'O, ,GZHAN YANG BI SPHOt YA ZHES BYA BA NI GZI
BRJID KYIS 'JOMS PAR MDZOD CIG CES BSKUL BA'I TSIG GO, ,'JOMS PAR
BYA BA DE GANG ZHE NA, N'A GA N'A YA N'A NI ZHES BYA BA SMOS TE
KLU'I MIG RNAMS SO, ,SNGAGS KYI MTHU GZHAN YANG BSTAN PA'I PHYIR,
TADYA TH'A

ZHES BYA BA SMOS TE, 'CHAD PAR 'GYUR BA'I SNGAGS KYI SKU PHYAG NA
RDO RJE LA BSKUL BA BSTAN TE, H'Um PHAt CES SMOS TE PHYAG NA RDO
RJE GOS SNGON PO CAN GYI THUGS BSKUL BA'O, ,DE YANG GANG ZHE NA,
N'A GA BI D'A RA N'A YA H'Um PHAt CES BYA BA SMOS TE, KYE KLU
RNAMS 'JOMS PAR BYED PA, KLU

RNAMS RLAG PAR BYED PA KHYOD LA PHYAG 'TSAL LO ZHES TSIG SBYAR
RO, ,H'Um GI SGRA NI THUGS BSKUL BA'O, ,PHAt CES BYA BAS GDUG PA
NYAMS PAR GYIS ZHES BYA BA'I DON TO, ,N'A GOT+S'AD N'A YA PHAt
CES BYA BA NI SHIN TU GDUG PA NYID KYI PHYIR, GAL TE DUG GIS ZIN
PA MI GTONG NA DE'I TSE

BSKRAD PAR MDZAD NAS YI GE PHAt KYIS RENGS PAR MDZOD CIG CES
BSKUL BA'O, ,N'I L'AMBA SA NA YA PHAt CES BYA BAS NI MNGON SPYOD
KYI LAS DANG RJES SU MTHUN PA'I GOS SNGON PO GNAS PA KHYOD YIN
PAS, DE DANG RJES SU MTHUN PA'I LAS MDZOD CIG PA'O ZHES BSKUL
BA'O, ,LAS DE

JI LTA BU ZHE NA, PHAt CES BYA BA SMOS PA LA DU MA BU DUM BUR
GYIS SHIG PA'O, ,AA PRA TI HA TA BA LAB R'A KRA MA YA PHAt CES
BYA BA NI GANG GI PHYIR KHYOD KYI STOBS DANG MTHU LA GZHAN GYIS
MI THUB PAS DE'I PHYIR PHAt CES BYA BA NI KHYOD KYIS DGRA NYAMS
PAR GYIS SHIG CES BYA BA'I DON TO, ,KRiT'ANTA

@141B YA PHAt CES BYA BA LA, BGEGS MTHAR BYED PA'I GZUGS CAN
PHYAG NA RDO RJE KHYOD LA PHYAG 'TSAL NAS, PHAt KYI SNGAGS KYIS
BGEGS GDUG BA NYAMS PAR GYIS SHIG CES BSKUL BA'O, ,KRiT'ANTA R'U
P'A YA PHAt CES PA NI GSHIN RJE'I GZUGS CAN KHYOD LA PHYAG 'TSAL
LO, ,PHAt CES

BYA BA NI MNGON SPYOD LAS LA SBYOR BA'O, ,RO shA n'A YA PHAt CES
BYA BA LA, KHRO BO'I CHA LUGS CAN YIN GYI KHRO BO'I RANG BZHIN MA
YIN PA KHYOD LA PHYAG 'TSAL LO ZHES DGONGS PA'O, ,T'A SA N'A YA
PHAt CES BYA BA LA, MTHONG BA TZAM GYIS GDUG PA SKRAG PAR BYED PA
KHYOD LA YIN ZHES BSTAN

PA'O; ,PHYAG THAMS CAD DU DBYE BA'I TSIG BZHI PA SHES PAR BYA'O,
,NA MA:SVASTI SVA H'A S'A DHA AA LA M'A shAt YO GE TZA TVE RTHI
ZHES SGRA'I MDO LAS 'BYUNG BAS SO, ,KUSMA ntO TS'A DA N'A YA PHAt
CES BYA BA NI KUSMAntA NI YI DAGS KYI KHYAD PAR TE, DMU CHU DANG
DRI'U SKYED PAR BYED PA'O, ,DE RNAMS

SKRAG PAR BYED PA KHYOD LA PHYAG 'TSAL LO ZHES BYA BA'I DON TO,
,PHAt CES BYA BA NI, DES BYAS PA'I SKYON PHROL CIG PA'O, ,PRE TA
PI SH'A TZA BI N'A SHA KA R'A YA PHAt CES BYA BA NI RDZU 'PHRUL
DANG MTHU YOD PA'I YI DAGS GANG YIN PA DANG, DE BZHIN DU SHA ZA
NI MI'I SHA LA DGA' BA'O, ,DE RNAMS

NYAMS PAR BYED CING RDZU 'PHRUL DANG STOBS DANG BRTZON 'GRUS
'JOMS PAR BYED PA PHYAG NA RDO RJE KHYOD LA PHYAG 'TSAL LO ZHES
TSIG LHAG MA SBYAR PA'O, ,PHAt CES BYA BA NI SNGA MA BZHIN NO,
,YAKshA AA PASM'A RA BI N'A SHA K'A R'A YA PHAt ZHES BYA BA LA
'DRES BYAS PA'I SKYON GYI RTAGS NI MI GTZANG

BA ZA BA DANG, KHA ZAS LHAG PAR ZA BA DANG, KHA BTZOG SMRA BA
DANG, THAL LCAG DANG DBYUG PA DANG, RKANG PA GZHAN LA BRDEGS PA
DANG, NGA RO 'JIGS PA SGROGS PA DANG, DE LA SOGS PA'I MTSAN NYID
KYI 'GYUR BA RNAMS KYIS GNOD SBYIN GYI RTAGS SU SHES PAR BYA'O,
,DE

BZHIN DU YANG BRJED BYED KYI RTAGS SU DRAN PA NYAMS PA DANG,
RKANG LAG SPRUG PA DANG, MI SMRA BA DANG, KHA CHU 'DZAG PA DANG,
ME DANG CHU DANG G-YANG LA MCHOD PA DANG, GNYID MANG BA LA SOGS
PA'I MTSAN NYID SHES PAR BYA'O, ,SKYON DE RNAMS DRAN PA TZAM GYIS
'JOMS PAR BYED PA

@142A *, ,KHYOD LA PHYAG 'TSAL LO ZHES TSIG LHAG MA DANG SBYAR
RO, ,PHAt CES BYA BA NI THAR BAR GYIS SHIG CES BYA BA'I DON TO,
,HA SA HA SA ZHES BYA BA NI BZHAD PA TZAM GYIS SO, ,DHA RA DHA RA
ZHES BYA BA NI DRAN PA TZAM GYIS SO, ,M'A RA YA M'A RA YA ZHES
BYA BA NI GDUG PA'I SEMS

CAN GYI BSAM PA GDUG PA MED PAR GYIS SHIG CES DGONGS PA'O, ,N'A
SHA YA N'A SHA YA ZHES BYA BA NI LTAS NGAN LA SOGS PA'I 'JIGS PA
BZLOG PAR GYIS SHIG CES DGONGS PA'O, ,SARBA BIGHNAN BI N'A SHA KA
R'A YA H'Um PHAt CES BYA BA NI CHOS DANG NOR 'DOD PA'I BAR CHAD
BYED PA'I

BGEGS SO, ,KHYOD KYI GZUGS SNGAGS BKLAGS PA TZAM GYIS DE RNAMS
'JOMS PAR BYED PA KHYOD LA PHYAG 'TSAL LO ZHES SNGA MA BZHIN NO,
,PHAt CES BYA BA NI SNGA MA BZHIN DU BSKUL PA'O, ,SARBA SHA TR'Um
SAm GHA BI N'A SHA KA R'A YA PHAt CES BYA BA LA, PHA ROL PO MU
STEGS DANG SO SO'I SKYE BO

DANG; DKON MCHOG GSUM LA GNOD PAR BYED PA NI BGEGS KYI TSOGS SO,
,DE RNAMS KYIS BYAS PA'I 'KHRUL 'KHOR DANG, NGAN SNGAGS KYI SBYOR
BA THAMS CAD KHYOD KYI GZUNGS SNGAGS BRJOD PA TZAM GYIS RNAM PAR
'JIG PAR 'GYUR BA DE BAS KHYOD LA PHYAG 'TSAL LO ZHES TSIG

LHAG MA DANG SBYAR RO, ,PHAt CES SNGA MA BZHIN BSKUL LO, ,N'I
L'ABMA RA DHA RA BADZRA P'A NI R'A DZNY'A PA YA TI SV'A H'A, ZHES
BYA BA NI SGRUB PA POS PHYAG NA RDO RJE GOS SNGON PO CAN LA, BDE
BAR GSHEGS PA'I BKA' BSGO BAR BYA'O ZHES DGONGS SO, ,SV'A H'A
ZHES PA NI GSANG SNGAGS KYI SKU

DE NYE BAR SDUD PA BSTAN TO, ,GZUNGS SNGAGS KYI SBYOR BA'I NUS PA
NI GO SLA BAS MA BSHAD DO, ,GOS SNGON PHYAG NA RDO RJE YI,
,GZUNGS KYI 'GREL PA 'DI BRTZAMS PAS, ,DGE BA CUNG ZAD GANG THOB
PA, ,DE YIS 'GRO KUN NAD MED SHOG, ,DPAL PHYAG NA RDO RJE GOS
SNGON PO CAN

GYI GZUNGS KYI 'GREL PA, RIG PA'I GNAS THAMS CAD LA MKHAS PA'I
PAndI TA CHEN PO KARMA BADZRAS MDZAD PA RDZOGS SO,,