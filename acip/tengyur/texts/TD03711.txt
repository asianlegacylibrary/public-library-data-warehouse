@78B #, ,RGYA GAR SKAD DU, TATTVA S'A RA SAm GRA HA,
BOD SKAD DU, DE KHO NA NYID KYI SNYING PO BSDUS PA, GSUNG GI
MNGA' BDAG

'JAM DPAL GZHON NUR GYUR PA LA PHYAG 'TSAL LO, ,MI SHES MUN PA
KUN BSAL BA, ,'JAM DPAL MGON LA PHYAG 'TSAL TE, ,TSIG NYUNG DON
NI MANG BA YI, ,DE NYID BSDUS PA'I SNYING PO BYA, ,'DI NA THEG PA
CHEN PO'I TSUL LA BLO CHUNG BA LA LA DAG ZAB PA DANG, ,RGYA CHE
BA NYID

@79A *, ,KYIS YANG DAG PAR RTOGS PAR MI NUS KYI THEG PA CHEN PO'I
MING GI SNGAGS TZAM THOS PA CUNG ZAD RTOGS PAR 'DOD PA THEG PA
CHEN PO'I DON MA THOS PA DANG, DE BZHIN DU THEG PA CHEN PO'I TSUL
GYI DON SHES PA'I SLOB DPON DGE BA'I BSHES GNYEN DU GYUR PA LA
BSNYEN

BKUR MA BYAS PA, THE TSOM GYIS BLO DKRUGS PA, THEG PA CHEN PO'I
RGYA MTSO LA 'JUG MI NUS PA DE RNAMS KYIS MI SHES PA'I RAB RIB
BSAL BAR BYA BA'I PHYIR LUNG DANG RIGS PA DAG GIS CUNG ZAD CIG
BRJOD PAR BYA'O, ,GANG 'DI SLOB DPON KLU SGRUB KYI ZHAL SNGA LA
SOGS PAS THUGS

RJE CHEN PO'I THUGS RIG PA DAM PA DANG LDAN PA RNAMS KYIS RANG GI
BSTAN BCOS SU THEG PA CHEN PO'I DON THAR PA 'DOD PA RNAMS LA
BSTAN PA DAG YOD MOD KYI, DE NI BLO GROS RNON PO RNAMS KYIS RTOGS
PAR NUS KYI GANG YANG RGYA CHE BA NYID DANG ZAB PA NYID KYIS BLO
CHUNG BA RNAMS KYIS THEG PA CHEN

PO'I DON RTOGS PAR MI NUS SO, ,DE BAS NA DE RNAMS KYI TSUL DE'I
RANG GI NGO BO NYID RTOGS PAR BYA BA'I PHYIR, BDAG GIS BSTAN BCOS
DE DAG LAS YAN LAG DANG BCAS PA CUNG ZAD CIG BSHAD PAR BYA'O,
,THEG PA CHEN PO'I TSUL 'DI LA SNYING RJE CHEN PO'I GO CHA BGOS
PA'I BYANG

CHUB SEMS DPA' SEMS DPA' CHEN PO RNAMS DANG, THUGS RJE CHEN PO'I
BDUD RTZIS THUGS BRLAN PA'I SANGS RGYAS BCOM LDAN 'DAS RNAMS KYIS
MDO SDE DANG RGYUD KYI RGYAL PO DPAG TU MED PA LAS, SA DANG PHA
ROL TU PHYIN PA LA SOGS PA RNAM GRANGS MTHA' YAS BAR TSANGS

PA'I GSUNG GI BDUD RTZI LTA BUS GSUNGS PA NI GNYIS SU MED PA'I YE
SHES SKYE BA MED PA DANG, CHOS KYI DBYINGS LA SOGS PA RNAM GRANGS
DU MAS RO GCIG PA'I MTSAN NYID CAN DU GSUNGS PA YIN LA, DE NYID
NI THAR PA 'DOD PA RNAMS KYI MCHOG TU BLANG BAR BYA BA'I DE KHO
NA NYID DU

GSUNGS LA, DE THOS PA DANG, BSAM PA DANG, BSGOM PA'I RIM GYIS
BRTZON 'GRUS 'BAR BAR BSLABS PA'I STOBS KYIS RING PO MI THOGS PAR
TSE 'DI NYID LA BLA NA MED PA'I YE SHES THOB PAR 'GYUR BA YIN NO,
,DE YANG BCOM LDAN 'DAS KYIS, BDAG GZHAN DON NI RAB

@79B GRUB PA'I, ,THABS GZHAN 'KHOR BAR YOD MA YIN, ,ZHES BYA BA
LA SOGS PA GSUNGS PA YIN NO, ,DRIS PA, SDUG BSNGAL GYI BDEN PA LA
SOGS PA GZHAN DAG KYANG DE KHO NA NYID YIN PAR GSUNGS LA, YE SHES
DE YANG 'JIG RTEN LAS 'DAS PA'I YE SHES YIN NO, ,DE

GOMS PAR BYED PA'I RIM PA NYID KYIS ZAD PA DANG MI SKYE BA'I YE
SHES SKYES PAS DGRA BCOM PA BYA BA BYAS PA ZHES PA LA STZOGS PAR
GSUNGS NA, JI LTAR NA GNYIS SU MED PA'I YE SHES DE NYID GCIG TU
BLANG BAR BYA BA'I DE KHO NA NYID DU BSHAD PA 'DI NI SANGS RGYAS
KYI BKA' MA YIN NO ZHES

BRJOD PAR NUS PA YANG MA YIN TE, BDE BAR GSHEGS PA'I BSTAN PA LA
NI DE KHO NA NYID GTZO BOR GYUR BA YIN ZHING, THEG PA CHEN POR
YANG DER KHAS BLANGS PA YIN PA'I PHYIR RO, ,YANG NA 'DI DAG NI
SANGS RGYAS KYI BKA' YIN DU ZIN KYANG TSAD MA DANG MI LDAN PAS DE
KHO NA NYID MA

YIN NO ZHE NA, 'DIR DE LTAR NA NI THAMS CAD MKHYEN PA NI MI SHES
PA YIN NO ZHES SANGS RGYAS SPANGS PA'I PHYIR NYES PA CHEN POR
'GYUR RO, ,DE LTA MA YIN NA NI THEG PA CHEN PO LA YANG SU ZHIG
YID CHES PAR 'GYUR, 'DI NI TSAD MA DANG MI LDAN PA YANG MA YIN
TE, 'DIR TSAD

MA NI TSAD MA RNAM 'GREL NYID DU SMRAS PAS 'DIR MA BSHAD DO, ,DE
BAS NA SDUG BSNGAL LA SOGS PA BDEN PA MA YIN ZHES NI LUNG LAS
KYANG MA GSUNGS LA, TSAD MA LAS KYANG MA YIN NO, ,'DIR BRJOD PAR
BYA STE, DE LA RE ZHIG GANG SDUG BSNGAL GYI BDEN PA LA SOGS PA
YANG DE KHO NA

NYID YIN NO ZHES GSUNGS PA ZHES GANG SMRAS PA DE LA, DPER NA MI
GTZANG SEMS BYED LTAR, ,NYON MONGS SPONG PHYIR BDEN PA DAG ,STON
PAR MDZAD KYI DE NYID NI, ,DON DAM BDAG CAG YIN PAR 'DOD, ,BDEN
PA BSGOMS PA LAS NYON MONGS PA SPONG BAS DE KHO NA NYID DU MI
'GYUR TE,

MI GTZANG BA BSGOMS PA LA SOGS PA YANG 'DOD CHAGS LA SOGS PA RNAM
PAR SPONG BA'I PHYIR, DE'I DMIGS PA RUS GONG LA SOGS PA YANG DE
KHO NA NYID YIN PAR THAL BAR 'GYUR LA, YANG DE'I TSE 'JIG RTEN
PA'I LAM LA DMIGS PA'AM, NAM MKHA' LA SOGS PA CUNG ZAD KYANG DE
KHO NA

@80A *, ,NYID MA YIN PAR MI 'GYUR RO, ,DE BAS NA DON DAM PA'I DE
KHO NA NYID YIN GYI SDUG BSNGAL LA SOGS PA DON DAM PA MA YIN TE,
DE LAS DMAN PA NYID YIN PA'I PHYIR RO, ,PHYIN CI MA LOG PA NYID
KYI SDUG BSNGAL DON DAM PA NYID YIN NO ZHES KHO BO CAG SMRA'O,
,DE NYID KYI

PHYIR BCOM LDAN 'DAS KYIS SDUG BSNGAL GYI BDEN PA ZHES GSUNGS SO
ZHE NA, DE NI YANG DAG PA MA YIN TE, GANG GI PHYIR NYAN THOS
RNAMS NI 'JUG PA'I PHYIR, SDUG BSNGAL LA SOGS BDEN GSUNGS PA,
,MED DU ZIN KYANG THUGS RJE YI, ,BDAG YOD CES GSUNGS LTA BU YIN,
,ZHES

BYA BA YIN TE, BCOM LDAN 'DAS KYIS NYAN THOS RNAMS BRTZON 'GRUS
CHUNG BAS BYANG CHUB SEMS DPA'I SPYOD PA CHEN PO LA LA 'JUG PAR
MI NUS PAR MKHYEN NAS THUGS RJE CHEN PO DANG LDAN PA'I THUGS KYIS
SDUG BSNGAL LA SOGS PA BDEN PA MA YIN DU ZIN KYANG BDEN PAR
GSUNGS PA

YIN NO, ,YANG GAL TE 'DI DAG SGRA JI BZHIN NYID DU BZUNG NA DE'I
TSE BDAG YOD DO ZHES KYANG GSUNGS PAS BDAG KYANG DE KHO NA NYID
YIN PA'I PHYIR RO, ,DE YANG 'DI LTAR RAB TU 'BAR BA'I KHYIM GYI
NANG NA GNAS PA'I BYIS PA RNAMS GDON PA'I PHYIR, PHA'I CHANG PA
STONG PA BSTAN PA LA NYES PA CI

ZHIG YOD, BYA BA RNAMS NI BSAM PA'I DBANG LAS DGE BA DANG MI DGE
BAR 'GYUR TE, DE NI 'OG NAS BSHAD PAR BYA'O, ,YANG 'DI NI KHO BO
CAG GIS SOR MO BSKYOD PA TZAM GYIS BSHAD PA YANG MA YIN TE, GZHAN
DU NA BCOM LDAN 'DAS NYID KYIS DE BZHIN GSHEGS PA'I YE SHES KYI
PHYAG

RGYA'I TING NGE 'DZIN GYI MDO LAS BYANG CHUB PAR 'DUG PA NA BDEN
PA GCIG KYANG JI LTA BA BZHIN DU MTHONG NA BZHI LTA SMOS KYANG CI
DGOS ZHES GSUNGS PA DANG, 'PHAGS PA CHOS YANG DAG PAR SDUD PA LAS
KYANG, ,SKYE BA MED PA NI BDEN GYI CHOS GZHAN NGAG NI BDEN PA MA
YIN NO ZHES GSUNGS

PA DANG, GZHAN YANG DON 'DI NI MDO SDE GZHAN DAG LAS KYANG MANG
DU SNANG NA, CI'I PHYIR SANGS RGYAS KYI GSUNG DE'I RJES SU 'JUG
PA'I KHO BO CAG LA KHYED RNAMS SMOD PAR BYED, TSAD MA NI TSAD MA
RNAM 'GREL NYID DU SMRAS PAS ZHES GANG SMRAS PA DE YANG DE TSAD
MA DANG 'GAL BAR YANG GNYIS

@80B SU MED PA'I TSUL GYIS RJES SU 'BRANGS NAS DE NYID DU BSHAD
PA MA YIN NAM, DE BZHIN DU 'PHAGS PA KLU SGRUB KYI ZHAL SNGA NAS
LA SOGS PAS KYANG DON DAM PA DANG KUN RDZOB KYI BDEN PA BSTAN
PAS, BDEN PA DANG CIG SHOS NYID KHO NA GSAL BA KHO NAR RTOGS PAR
MDZAD PA DANG, GDOD MA NAS

MA SKYES PAR NI BCOM LDAN 'DAS KYIS MDO MTHA' YAS PA LAS RAB TU
BSTAN PA YIN NO, ,DE YANG GLANG PO'I MCHAN BCINGS KYI MDO LAS
KYANG, ,GANG GIS SKYE BAR 'BYUNG BA NI, ,DNGOS PO MED PA'I NGO BO
LA, ,BYIS PA RNAMS NI 'BYUNG BAR 'DOD, ,CES GSUNGS PA DANG, DE

BZHIN DU DKON MCHOG 'BYUNG GNAS LAS, GANG ZHIG DNGOS PO NYID NI
YOD MIN PA, ,DE DNGOS GZHAN GYI RKYEN DU JI LTAR 'GYUR, ,DNGOS
MED GZHAN NI CI ZHIG SKYE 'GYUR ZHES, ,RGYU 'DI BDE BAR GSHEGS
PAS GSUNGS PA YIN, ,ZHES GSUNGS PA DANG, 'PHAGS PA KLU LA

RGYAL PO RGYA MTSOS ZHUS PA LAS KYAS [*KYANG], ,SNGON GYI MTHA'
STONG PHYI MA'I MTHA' STONG ZHING, ,SKYE DANG 'JIG DANG GNAS PA'I
DNGOS PO STONG, ,DNGOS PO NYID MED DNGOS PO MED PA'ANG MED, ,CHOS
RNAMS THAMS CAD STONG PA'I NGO BO NYID, ,CES GSUNGS PA DANG, YAB
SRAS MJAL BA LAS

KYANG; CHOS 'DI DAG THAMS CAD NI DUS GSUM MNYAM PA NYID KYIS
MNYAM STE, 'DAS PA'I DUS KYI CHOS THAMS CAD NI NGO BO NYID DANG
BRAL BA'O, ,MA 'ONGS PA DANG DA LTAR BA'I CHOS THAMS CAD NI NGO
BO NYID KYIS STONG PA'O ZHES GSUNGS PA DANG, YANG DE NYID LAS
GSAL BAR MDZAD

PA NI, CHOS THAMS CAD NI NGO BO NYID KYIS STONG PA STE, CHOS GANG
DNGOS PO MED PA DE NI 'DAS PA MA YIN, MA 'ONGS PA MA YIN, DE LTAR
BYUNG BA MA YIN NO, ,DE CI'I PHYIR ZHE NA, DNGOS PO YOD PA MA YIN
PA'I PHYIR RO, 'DAS PA'O ZHES RNAM PAR 'JOG PAR MI NUS MA 'ONGS
PA MA

YIN, DA LTAR BYUNG BAR 'JOG PAR NUS PA MA YIN NO ZHES BYA BA
GSUNGS PA YIN NO, ,DE BZHIN DU BDEN PA GNYIS LA 'JUG PA LAS
KYANG, YANG 'JAM DPAL YANG DAG PAR SBYOR BA GANG ZHIG YIN, 'JAM
DPAL GYIS SMRAS PA, LHA'I BU DON DAM PA DANG, DE BZHIN NYID DANG,

@81A *, ,CHOS KYI DBYINGS DANG, SKYE BA MED PA GANG DANG MNYAM PA
MTSAMS MED PA LNGA BYED PA DE DANG MNYAM MO ZHES BYA BA LA SOGS
PA KUN NAS NYON MONGS PA DANG, RNAM PAR BYANG BA'I CHOS THAMS CAD
MNYAM PA NYID DU RGYA CHER BSHAD NAS SMRAS PA, YANG 'JAM DPAL DON

DAM PA'I MNYAM PA NYID GANG GIS RNAM PAR BYANG BA MNYAM PA NYID
YIN PA CHOS THAMS CAD DE DANG MNYAM PA NYID YIN NAM, 'JAM DPAL
GYIS SMRAS PA, LHA'I BU DON DAM PAR CHOS THAMS CAD MA SKYES PA'I
MNYAM PA NYID DANG, DON DAM PAR CHOS THAMS CAD SHIN TU MA BYUNG
BA'I

MNYAM PA NYID DANG, DON DAM PAR CHOS THAMS CAD DNGOS PO MED PA'I
MNYAM PA NYID KYIS CHOS THAMS CAD MNYAM PA NYID YIN ZHES RGYA CHE
RA GSUNGS PA DANG, 'PHAGS PA TING NGE 'DZIN GYI RGYAL PO'I MDO
LAS KYANG, DPER NA CHU SHING RLON PA'I PHUD PO LAS, ,SNYING PO
'DOD

PA'I SKYES BUS RNAM BTZAL NA, ,PHYI DANG NANG NA SNYING PO YOD MA
YIN, ,CHOS RNAMS THAMS CAD DE 'DRAR SHES PAR GYIS, ,ZHES GSUNGS
PA DANG, YANG DE NYID LAS, DPER NA GZHON NU RMI LAM NANG GNAS
TSE, ,DES NI BU SKYES SHI BAR GYUR PA MTHONG, ,SKYES PAS DGA' LA
SHI

BAS GDUNG BAR 'GYUR, ,CHOS RNAMS THAMS CAD DE 'DRAR SHES PAR
GYIS, ,ZHES GSUNGS PA DANG, SANGS RGYAS THAMS CAD KYI YUL LA 'JUG
PA'I YE SHES SNANG BA'I RGYAN LAS KYANG, RTAG TU SKYE MED CHOS NI
DE BZHIN GSHEGS, ,CHOS RNAMS THAMS CAD DE BZHIN

GSHEGS DANG 'DRA, ,BYIS PA'I BLO CAN MTSAN MAR 'DZIN PA RNAMS,
,'JIG RTEN DAG NA MED PA'I CHOS LA SPYOD, ,CES GSUNGS PA DANG, DE
BZHIN DU SANGS RGYAS THAMS CAD DANG MNYAM PAR SBYOR BA'I RGYUD
LAS KYANG, THAMS CAD NAM MKHA'I MTSAN NYID DE, ,NAM MKHA' LA

YANG MTSAN NYID MED, ,KHAMS GSUM DAG NI MA LUS PA, ,THAMS CAD
SGYU MA LTA BU STE, ,JI LTAR SGYU MA THAMS CAD DU, ,MTHONG BA
DANG NI REG PAR 'GYUR, ,DMIGS SU YOD PA MA YIN TE, ,DE BZHIN 'GRO
BA KUN GYI TSUL, ,ZHES GSUNGS PA DANG, DE BZHIN DU BCOM LDAN

@81B 'DAS YUM SHES RAB KYI PHA ROL TU PHYIN PA LAS KYANG, RAB
'BYOR GZUGS NI NGO BO NYID KYIS STONG PA STE ZHES BYA BA NAS RNAM
PAR SHES PA'I BAR DU NYE BAR BZUNG STE, STONG PA'I MTSAN NYID CAN
DU GSUNGS PA DANG, DKON MCHOG GI ZA MA TOG LAS KYANG, 'JAM DPAL

SANGS RGYAS KYI CHOS THAMS CAD KYANG CHOS MA YIN NAM, SMRAS PA
BTZUN PA RAB 'BYOR SANGS RGYAS KYI CHOS RNAMS YANG DAG PAR 'BYUNG
BA NI 'GA' YANG MED DE, GANG 'BYUNG BA DE NI CHOS RNAMS KYI CHOS
NYID DO ZHES BRJOD PAR MI BYA'O, ,DES NA BCOM LDAN 'DAS KYIS 'DI
LTAR

CHOS MA YIN PA'O ZHES GSUNGS PA YIN NO, ,DE BAS NA, 'DI DAG THAMS
CAD YONGS SU BRTAGS PA'I NGO BO NYID LAS DGONGS NAS GSUNGS SO
ZHES GANG BSHAD PA DE YANG BDEN PA NYID YIN NO, ,YONGS SU BRTAGS
PA'I NGO BO NYID BRJOD PA NI TSAD MA DANG 'GAL BA YIN YANG

BYIS PA RNAMS KYIS DE KHO NA NYID DU NYE BAR GZUNG BA YIN NO ZHE
NA, DE LTA NA NI SKYE BA LA SOGS PA NYID YONGS SU BRTAGS PA YIN
PA TSAD MA DANG 'GAL TE, DES NA MA SKYES PA NYID YIN TE, DE KHO
NA NYID YIN PAR GRUB PA YIN NO, ,'DI NI BCOM LDAN 'DAS KYIS CHOS
YANG DAG PAR

SDUD PA LAS GSAL BA KHO NAR GSUNGS PA YIN TE, RIGS KYI BU SKYE BA
DANG 'GAG PA LA MNGON PAR ZHEN PA LA 'JIG RTEN RNAMS ZHUGS PA YIN
TE, DE LA DE BZHIN GSHEGS PA'I THUGS RJE CHEN POS 'JIG RTEN GYI
SKRAG PA'I GNAS SPANG BAR BYA BA'I PHYIR SKYE BA DANG 'GAG

PAR 'GYUR RO ZHES THA SNYAD DU GSUNGS PA YIN GYIS, 'DI LA CHOS
'GA' YANG SKYE BA MED DO ZHES GSUNGS PA YIN NO, ,DE BAS NA SKYE
BA MED PA DANG STONG PA NYID LA SOGS PA'I TSIG GIS BSTAN PA GNYIS
SU MED PA'I DE KHO NA NYID YIN NO ZHES BYA BAR GNAS SO, ,GANG
YANG 'DUL

BA LA SOGS PAR GNYIS SU MED PA 'DI CI'I PHYIR MA BSTAN ZHES SMRA
NA, DE NI BRTZON 'GRUS CHUNG BA'I PHYIR, ,ZHES BSHAD PA NYID KYI
PHYIR TE, DE YANG RANG DON TZAM LA BRTZON ZHING BDEN PA BSTAN PA
NYID KYI DON BYED LA, CHOS THAMS CAD BDAG MED PA'I TING NGE 'DZIN
LA NI G-YANG SA DANG

@82A *, ,'DRA BAS GNYIS SU MED PA LA BSTAN PA YIN TE, STON PA BO
RNAMS NI THAMS CAD LA THAMS CAD STON PAR MI MDZAD DE, NYE BAR
STON PA DE NI DGONGS PA'I DBANG DU MDZAD PA YIN PA'I PHYIR RO,
,BYANG CHUB SEMS DPA' RNAMS NI ZAB PA DANG RGYA CHE BA'I BSAM PA
CAN YIN

PA'I PHYIR, RNAM PA THAMS CAD DGOS PA YIN PAS NA, THAMS CAD LA
NYE BAR SPYAR BA'I PHYIR DE RNAMS LA GNYIS SU MED PA'I YE SHES
NYE BAR STON PAR MDZAD PA YIN TE, GZHAN GYI DON GCIG TU BYED PA'I
BSGRUB PAR BYA BA NI BLA NA MED PA'I BYANG CHUB YIN LA, DE YANG
SEMS CAN THAMS

CAD LA PHAN PAR BRTZON PAR BYANG CHUB SEMS DPA' NYID KYIS 'JUG
PAR NUS PA YIN TE, GANG GI PHYIR DE RNAMS KYI 'JUG PA NI RTAG TU
GZHAN GYI DON BYED PAR RO GCIG PA YIN PA'I PHYIR RO, ,MANG DU
BSHAD PA CI ZHIG BYA STE, RIM PA GANG GIS BSOD NAMS DANG YE SHES
DRI MA MED PA MA

LUS PAR BSAGS PA KUN DU BZANG PO NYID DAM SANGS RGYAS NYID CES
BYA BA THOB NAS, 'GRO BA MA LUS PA'I DGOS PA'I DON MDZAD PAR
SPYOD PA BLA NA MED PA'I BDE BAR GSHEGS PA'I GO 'PHANG THOB PAR
'GYUR BA, DE LTA DE LTAR SEMS CAN MA LUS PA'I DGOS PA BYED PA'I
THABS SU GYUR PA'I

SNYING RJE CHEN PO'I BRTUL ZHUGS LA SPYOD CING, GZHAN GYI DGOS PA
BYED PA NYID LA LHAG PAR 'JUG PA YIN GYI, DE RNAMS SANGS RGYAS SU
GYUR KYANG NYAN THOS KYI THEG PA LTAR RANG GI DGOS PA BYA BAR
DGOS PA SNGON DU 'GRO BAS 'JUG PA NI MA YIN GYI, 'DIR DPER BSTAN
PA NI CI LTAR

BYANG CHUB SEMS DPA' CHOS 'PHAGS KYIS, BYANG CHUB SEMS DPA' RNAMS
NI 'DOD CHAGS LA RGYAB KYIS PHYOGS PAR MI BYED PA NI, BYANG CHUB
SEMS DPA' CHEN PO RNAMS KYI LAM SHES PA NYID YIN TE, GANG 'DOD
CHAGS LA SOGS PA LA RGYAB KYIS PHYOGS PAR YANG MI 'DOD PAR

BLA NA MED PA'I GO 'PHANG YANG SGRUB PAR BYED DO ZHES GSUNGS PAS,
'DOD CHAGS LA SOGS PA NYID BYANG CHUB KYI RKYEN DU GYUR PA YIN
NO, ,NYON MONGS PA MA SPANGS PA RNAMS JI LTAR MNGON PAR BYANG
CHUB PAR 'GYUR ZHES RTOG NA, CHOS THAMS CAD GDOD MA NAS MA SKYES
PA YIN PA'I PHYIR

@82B NYON MONGS PA RNAMS SAM DE SPANG BA DE KHO NA NYID MA YIN PA
MED PAS, NYON MONGS PA DE GANG YIN CI ZHIG SPANG BAR BYA BA DE MA
MTHONG NGO, ,RIM PA 'DIS CI MA LUS PA'I PHUN SUM TSOGS PA'I GNAS
THOB PAR 'GYUR RAM MI 'GYUR ZHES DPYAD PAR BYAS TE, GAL TE 'DOD
CHAGS MA SPANGS

PAR GYUR KYANG KUN DU BZANG PO GANG YIN PA 'DIR GYUR NA, DE
SPANGS PAS CI ZHIG BYA, YANG 'DIR KHYED LA 'DOD CHAGS SPANG BA
BSTAN DU ZIN KYANG CI'I PHYIR RTOGS PAR MA GYUR, DE YANG 'DI LTAR
BDAG TU MNGON PAR ZHEN PA SNGON DU 'GRO BAS RANG DANG GZHAN RNAM
PAR PHYE BA'I YUL RNAMS LA

KUN DU ZHEN PA LA SOGS PA NI KUN DU 'DOD CHAGS LA SOGS PA RNAMS
YIN LA, GANG YANG BDAG TU 'DZIN PA RTZA BA NAS BTON PA RNAMS LA
NI BDAG DANG GZHAN GYI RNAM PAR DBYE BA YOD PA MA YIN TE, DE
RNAMS KYI CHOS THAMS CAD NGO BO NYID MNYAM PA NYID KYI BSAM PAS
YONGS SU MYA

NGAN LAS 'DAS PA NYID DU 'JIG RTEN NA RNAM PAR GNAS TE, 'DOD PAR
BYA BA DANG MI MTHUN PA'I YUL DU SGRO 'DOGS PA MED PA YIN NA,
CI'I PHYIR PHYIN CI LOG LAS BYUNG BA'I 'DOD CHAGS LA SOGS MA
BYUNG BAR 'GYUR, YANG SMRAS PA, GANG ZHIG NYES PA MA LUS SKYED
BYED 'JIG

TSOGS LTA BA'I BUD SHING NGES BSREGS SHING, ,BDAG GZHAN RAB
DBYE'I YUL RNAMS RTZA NAS 'BYIN PA DE NI NYES PA SKYED PA YIN,
,NYES MED ZIN KYANG RIG LTAR SNYING RJES SGYU MA'I SKYES BU LTA
BUR LAS RNAMS LA, ,BLO BZANG SNGON GYI SMON LAM NYID KYIS 'KHOR
LO 'KHOR BA'I SHUGS

BZHIN SBYOR BAR 'GYUR, ,GAL TE THEG PA CHEN PO LA MNGON PAR ZHUGS
PA LA SNYING RJE CHEN PO'I GO CHA BGOS PA'I BYANG CHUB SEMS DPA'
RNAMS NI CHOS THAMS CAD LA BDAG MED PAR RTOG PAR SEMS CAN GYI
MING TZAM YANG MA DMIGS SHING, DMIGS SU MED PA'I SNYING PO LA
GNAS PA

YIN MOD KYI 'ON KYANG SNGON GYI SMON LAM GYI STOBS KYIS 'PHEN
PA'I SHUGS 'BAD BA MED PAR 'JUG PAS MA RIG PA'I RGYU CAN THOG MA
MED PA NA BYUNG BA'I SRID PA'I 'DAM GYI CHU BOR NUB PA'I 'GRE BA
RNAMS GDON PA LA RAB TU 'JUG PAR MDZAD PA YIN NO, ,DE YANG, GANG
ZHIG SROG DANG

@83A *, ,BU DANG DE BZHIN CHUNG MA NOR, ,PHONGS PA RNAMS KYI DON
DU RTZVA BZHIN LEGS PAR GTONG BYED CING, ,SA GSUM GDON PAR BYA
PHYIR GO BGOS SEMS CAN DAM PA NI, ,DE NAS LHAG PA'I CHAGS LA
BRTEN PA SA STENG GZHAN SU YOD, ,CES BSHAD PA YIN TE, GANG

GI PHYIR SA GSUM GYI DGONGS PA'I THABS LA GZHOL BA DE RNAMS NI
RANG DON TZAM LA CHED CHER SEMS PA MA YIN NO, ,DE NYID KYIS NA
SNYING RJE CHEN PO'I 'DOD CHAGS LA BRTEN PA NYID YIN PAS NA LHAG
PA'I CHAGS PA LA BRTEN PA ZHES BSHAD PA YIN LA, SNYING RJE CHEN
PO YANG RAB KYI

MTHAR THUG PAR 'GRO BAS GZHAN GYI DGOS PA'I BAG CHAGS KYI STOBS
YONGS SU RDZOGS PAR BYAS PAS DON THAMS CAD PHUN SUM TSOGS PA'I
THAMS CAD MKHYEN PA NYID DU 'GYUR BA NI RIGS PA MA YIN NO ZHES
SHIN TU SPROS PAS CHOG GO, ,DRIS PA, CHOS THAMS CAD BDAG

MED PAR RTOG PA DANG, DMIGS SU MED PA LA GNAS PA'I BYANG CHUB
SEMS DPA' RNAMS JI LTAR 'KHOR BAR SEMS CAN GYI DON BYED PA LA
'JUG PAR 'GYUR, GAL TE SEMS CAN GYI DON BYED PA LA 'JUG NA, DMIGS
SU MED PA'I YE SHES LA GNAS PA NYID DU MI 'GYUR TE,

DGOS PA BYA BA DANG, DGOS PA BYED PA DANG, DGOS PA DMIGS PA'AM,
MI DMIGS PAS 'JUG PAR MI 'GYUR RO ZHE NA, 'DI NI SNGON GYI SMON
LAM GYI 'PHEN SHUGS KYI STOBS KYIS, 'PHAGS PA DE RNAMS 'BAD PA
MED PAR SEMS CAN GYI DON BYED PA LA 'JUG GO ZHES

SNGAR SMRAS ZIN PA MA YIN NAM, DE YANG, DE YI BYIN RLABS TZAM
GYIS NI, ,SKYES BU YID BZHIN NOR BU LTAR, ,RTZIG SOGS LAS KYANG
CHOS STON PAR, ,CI 'DOD PAR NI 'BYUNG BAR 'GYUR, ,ZHES BSHAD PA
YIN NO, ,DE LTAR NA THEG PA CHEN PO'I DON NYID NI MCHOG TU BLANG
BAR BYA BA YIN NO

ZHES BYA BAR GNAS SO, ,DRIS PA THEG PA GZHAN DAG LAS THEG PA CHEN
PO KHYAD PAR CI ZHIG YOD DE, 'BRAS BU MTSUNGS PA NYID YIN PA'I
PHYIR RO ZHE NA, 'DIR KHYAD PAR GANG ZHIG YOD PA DE BRJOD PAR BYA
STE, SMON LAM DANG NI 'JUG PA DANG, ,DE BZHIN ZAB DANG RGYA CHE
NYID, ,MI LDOG

@83B 'BRAS BU THOB PAS KYANG, ,THEG PA CHEN PO KHYAD PAR 'PHAGS,
,SMON LAM LA SOGS PA 'DI DAG GONG NAS GONG DU RGYUR GYUR PAS, BLA
NA MED PA'I BDE BAR GSHEGS PA'I GO 'PHANG THOB PAR 'GYUR RO ZHES
BYA BA NI THEG PA CHEN PO'I DON YIN NO, ,YANG DON 'DI NYID GSAL

BAR BYA BA'I THEG PA THAMS CAD KYI MCHOG TU GYUR PAS NA THEG PA
CHEN PO ZHES BYA BA'I DON NI GANG PHYIR NGES PAR LEGS PA 'THOB
PAR BYA BA LA NI, DE MA GTOGS PAR THABS GZHAN YOD PA MA YIN NO,
,DE YANG 'PHAGS PA KLU SGRUB KYI ZHAL SNGA NAS KYIS THEG PA CHEN
PO NYI SHU BA LAS, RTOG

PA'I CHU YIS GANG BA YI, ,'KHOR BA'I RGYA MTSO CHEN POR NI, ,THEG
CHEN GRU LA MA ZHUGS PAR, ,SU ZHIG PHA ROL 'GRO BAR 'GYUR, ,ZHES
BSHAD PA YIN NO, ,GAL TE BLA NA MED PA'I YE SHES THOB PAR BYA
BA'I PHYIR THABS KYI MCHOG NI THEG PA CHEN PO GCIG PU KHO NA YIN
NA,

BCOM LDAN 'DAS CI'I PHYIR THEG PA GSUM STON PAR MDZAD CES RTOG
NA, DE BRJOD PAR BYA STE, GDUL BYA MA RIG PA'I SPROS PAS RGYUD
NYE BAR BCOM PAR GYUR PA, MOS PA RNAM PA SNA TSOGS PAR GYUR BA DU
MA DAG LA BCOM LDAN 'DAS THUGS RJE CHEN PO'I SHUGS KYI DBANG GIS
SEMS CAN

THAMS CAD KYI BSAM PA DANG, YID LA RE BA RDZOGS PAR MDZAD PA'I
PHYIR, THEG PA SNA TSOGS STON PAR MDZAD PAS SRID PA'I RGYA MTSO
LAS SGROL BAR MDZAD PA'I PHYIR, THEG PA SNA TSOGS GSUNGS PA YIN
NO, ,DE YANG BCOM LDAN 'DAS KYIS, JI SRID SEMS NI 'JUG GI BAR, ,

THEG PA MTHAR THUG YOD MA YIN, ,SEMS NI LDOG PAR GYUR PA NA,
,THEG PA MED CING 'GRO BA MED, ,THEG PA'I NGES PA YOD MIN PAS,
,THEG PA GCIG TU NGES GSUNGS PA, ,BYIS PA RNAMS NI DRANG PA'I
PHYIR, ,THEG PA DBYE BA'ANG NGAS BSHAD DO, ,ZHES GSUNGS PA YIN
NO, ,YANG

DON 'DI NYID SLOB DPON KLU SGRUB KYI ZHAL SNGA NAS KYIS MNYAM PA
MED PAR BSTOD PA LAS GSAL BAR MDZAD PA NI, CHOS DBYINGS DBYE BA
YOD MIN PAS, ,KHYED THEG DBYE BA YOD MIN GYI, ,SEMS CAN RNAMS NI
'JUG PA'I PHYIR, ,THEG PA GSUM DU GSUNGS PA YIN, ,ZHES BSHAD PA
YIN

@84A *, ,NO; ,DE BZHIN DU BCOM LDAN 'DAS KYIS GDUL BYA RNAMS KYI
NGOR MDZAD PA DANG, DBANG PO RNAMS KYI DBYE BA'I DBANG DU MDZAD
NAS, NYAN THOS KYI THEG PAS SDUG BSNGAL GYI BDEN PA LA SOGS PA
BLANG BAR BYA BA'I DE KHO NA NYID YIN PAR GSUNGS LA, DE YANG
STOBS DANG LDAN

PA'I 'BAD PAS BSGRUB PAR BYA BA YIN GYI, SHIN TU YUN RING MO ZHIG
GI DUS GZHAN ZHIG NA, DKA' BA SPYOD PAS ZAD PA DANG MI SKYE BA'I
YE SHES THOB PAS NYON MONGS PA'I SGRIB PA SPANGS PA TZAM GYIS
DGRA BCOM PA NYID DU GYUR PA YIN LA, DE YANG RANG GI 'BRAS BU
TZAM GYI BYANG CHUB

YIN PAS, BLA NA ME PA YANG DAG PAR RTOGS PA'I BYANG CHUB TU NI MI
'GYUR BA NYID DE, GANG GI PHYIR NYAN THOS KYI THEG PAR BYA BA
BYAS SO, ,NGA'I SKYE BA ZAD DO, ,TSANGS PAR SPYOD PA SPYAD DO,
,DA SRID PA 'DI LAS GZHAN MI SHES SO ZHES BYA BA NI, BSGRUB PAR
BYA BA'I MCHOG TU BSHAD PA DE LTAR

NA DE RNAMS NI 'KHOR BA LA RGYAB KYIS PHYOGS SHING RANG GI DON
TZAM LA DGA' BAS GNAS PA YIN PAS NA, BYANG CHUB CHEN PO THOB PAR
MI 'GYUR RO, ,'DI NI RANG GI RTOG PA TZAM GYIS SMRAS PA NI MA YIN
GYI, GZHAN DU NA STON PA NYID KYIS LANG KAR GSHEGS PA'I MDO LAS,
TING 'DZIN

DREGS PAS MYOS PA DE, ,ZAG PA MED PA'I DBYINGS NA 'KHOD, ,CES
GSUNGS PA DANG, DE BZHIN DU BYANG CHUB KYI SEMS BSHAD PA LAS
KYANG, YE SHES LUS SU GCIG PA DE, ,TING 'DZIN DREGS PAS BRGYAL
NAS NI, ,JI SRID SANGS RGYAS KYIS MA BSKUL, ,DE SRID NYAN THOS
GNAS PAR

'GYUR, ,SLAR YANG TSUL NI SNA TSOGS PA'I, ,THABS NI MANG POS
BSKUL BA YIN, ,ZHES BSHAD PA YIN NO, ,DE RNAMS KYANG RANG GI DON
TZAM GYIS 'BRAS BU'I MTSAN NYID CAN GYI BYANG CHUB LA GNAS PA YIN
LA, DE YANG BCOM LDAN 'DAS KYIS MDO SDE DANG RGYUD KYI RGYAL PO
MTHA'

YAS PA'I NANG NAS BYANG CHUB ZHAN PA NYID YIN PAR GSUNGS PA DANG,
DE BZHIN DU NYAN THOS KYI THEG PA NI THEG PA DMAN PA'O ZHES
GSUNGS PA YIN LA, DE NYID KYIS NA BCOM LDAN 'DAS KYIS, BYANG CHUB
SEMS DPA' RNAMS KYIS BSLABS PAR NYAN THOS RNAMS DANG LHAN CIG
GNAS

@84B PA DANG KUN DU SMRA BA LA SOGS PA BKAG PAR MDZAD PA YIN LA,
KHO BO CAG RNAMS KYANG DE LTAR 'DOD PA YIN NO, ,DRIS PA, GAL TE
BCOM LDAN 'DAS KYIS NYAN THOS KYI THEG PA LA SOGS PA BSTAN PA NI
BSGRUB PAR BYA BA'I MCHOG NYID YIN PAR MA GSUNGS NA, CI'I PHYIR
STON PAR

MDZAD CES RTOG NA, DE NI 'DI NYID DU SMRAS ZIN PA YIN TE, NYAN
THOS KYI THEG PA LA SOGS PA STON PAR MDZAD PA NI GDUL BYA MANG
PO'I BSAM PA THA DAD PA LAS, MOS PA DMAN PA LA LA DAG DON DAM PA
LA 'JUG PA'I PHYIR YIN TE, GANG GI PHYIR BCOM LDAN 'DAS KYI THUGS

RJE'I GNAS SU GYUR PA NI, SEMS CAN THAMS CAD YIN LA, DE DAG KYANG
SEMS CAN GYI SPYOD PA MTHA' YAS PA YIN ZHING, THAMS CAD TSUL
MTHA' YAS PAS GDUL BAR BYA BA YIN PAS NA, BCOM LDAN 'DAS KYIS
SANGS RGYAS KYI CHOS BSTAN PA YANG MTHA' YAS SHING

SNA TSOGS PA NYID YIN NO, ,YANG DRIS PA, MU STEGS PA RNAMS KYANG
'DI DAG THAMS CAD NI BDAG 'BA' ZHIG YIN NO ZHES ZER BAS GNYIS SU
MED PA'I SHES PA YOD PA NYID YIN TE, DE BAS NA 'DI DANG KHYAD PAR
CI ZHIG YOD CES RTOG NA, DE BRJOD PAR BYA STE, BDAG MED PA

NYID KHYAD PAR YIN NA GZHAN DRIS PAS CI ZHIG BYA, YANG 'DIR MU
STEGS BYED GZHAN DANG RTZOD PAR SMRA BAR RTZOM PA NI MA YIN GYI
GANG GI PHYIR BDE BAR GSHEGS PA'I LAM LA GNAS PA NYID NI THAR
PA'I LAM LA 'JUG PAR SPRO BA NYID YIN PA DANG, DBANG PO'I DBYE
BAS MYUR BA DANG, RING

BA DANG, SHIN TU YUNG RING BAS RNAM PAR GROL BA'I SKAL BA CAN
RNAMS LUNG GI DON LA PHAN TSUN RNAM PAR DPYOD PA NI MDZES KYI,
LTA BA NGAN PAS SEMS RGYUD TSIG PAR GYUR PA, SHIN TU TSA BA'I
MDAG ME'I TSOGS KYI NANG DU LTUNG BAR GYUR PAR, BDE BA'I LAM LAS
SHIN TU

YUN RING DU YONGS SU NYAMS PA, DMUS LONG 'O MA'I YON TAN YONGS SU
RTOG PAR BYED PA LTA BU'I MU STEGS PA GZHAN DAG DANG, THEG PA
CHEN PO YONGS SU BRTAG PAS CI ZHIG BYA, GANG GI PHYIR GANG THAMS
CAD MKHYEN PA'I GO 'PHANG THAMS CAD KYI BDAG NYID CAN DON DAM

@85A *, ,PA'I DE BZHIN NYID KYI RANG BZHIN DE BZHIN GSHEGS PA'I
RANG RIG PA, NYAN THOS RNAMS KYI SPYOD YUL MA YIN PA, GCIG DANG
DU MA'I RNAM PAR RTOG PA'I DRA BA DANG BRAL BA, DPE THAMS CAD
KYIS SPANGS PA, THUGS RJE CHEN PO'I NYAMS KYIS KHYAB PA, ,DNGOS
PO THAMS

CAD KYI RTOG PA DANG BRAL BA, CHOS KYI DBYINGS KYI RANG BZHIN
CAN, PHYIN CI MA LOG PA'I THABS, ZHING DAM PA'I GNAS, GZHAN GYI
DGOS PA RJES SU MTHUN PA'I SMON LAM GYI SA BON DANG RJES SU 'JUG
PA'I 'DUS BYAS PA LA MYA NGAN LAS MI 'DA' BA'I CHOS CAN 'GRO BA'I
DON

MDZAD PA'I GNAS SU GYUR PA NI BDE BAR GSHEGS PA YIN NA, LOG PAR
LTA BA'I GDON GYIS ZIN PA'I SEMS DANG LDAN PA'I NYON MONGS PA DE
RNAMS KYIS RTOGS PAR JI LTAR 'GYUR, GANG YANG RANG GI SDE PA
RNAMS LA YANG THEG PA CHEN POR DE BZHIN GSHEGS PA THUGS RJE CHEN

PO'I THUGS DANG LDAN PAS SNYING RJE CHEN PO'I GO BGOS PA'I BYANG
CHUB SEMS DPA' SEMS DPA' CHEN PO RNAMS LA MDO SDE MTHA' YAS PAS
RNAM GRANGS DU MAR GSUNGS PA NI RO GCIG PA'I MTSAN NYID CAN DNGOS
PO MED PA GNYIS SU MED PA'I YE SHES MCHOG TU BLANG BAR BYA BA
NYID

YIN PAR MI SHES PAS, GAL TE 'GRO BA RNAMS DNGOS PO MED PA YIN NA,
BCOM LDAN 'DAS NYAN THOS RNAMS LA PHUNG PO RNAMS KYI MTSAN NYID
CI'I PHYIR STON PAR MDZAD CES SPONG BAR BYED PA DAG YOD PAS, DE'I
PHYIR BRJOD PAR BYA STE, DE NI BYIS PA'I SKYE BO RNAMS KYI DBANG
DU

MDZAD NAS GDUL BYA'I BSAM PA'I DBANG GIS BCOM LDAN 'DAS KYIS
PHUNG PO'I MTSAN NYID STON PAR MDZAD PA YIN GYI DON DAM PAR NI MA
YIN NO, ,DE YANG SLOB DPON DBYIG GNYEN GYI ZHAL SNGA NAS NYI SHU
PA LAS, GZUGS SOGS SKYE MCHED YOD PA NI, ,DES 'DUL BA

YI SKYE BO LA, ,DGONGS PA'I DBANG GIS BSHAD PA STE, ,RDZUS TE
SKYE BA'I SEMS CAN BZHIN, ,ZHES BSHAD PA YIN NO, ,DE YANG GANG GI
PHYIR BYIS PA LOG PA'I SHES PAS ZIL GYIS MNAN PA, MA RIG PA'I DRI
MAS YID DRI MA CAN DU GYUR PA RNAMS NI DON DAM PA'I CHOS NYID

@85B DU CHOS BDAG MED PAR BSTAN PAS NYE BAR SKRAG PAR 'GYUR RO,
,DE BAS NA PHUNG PO LA SOGS PA STON PAR MDZAD KYI GZUGS LA SOGS
PA DON DAM PAR YOD PA NI MA YIN NO, ,DE YANG, GZUGS NI DBU BA LTA
BUR BSHAD, ,TSOR BA CHU YI CHU BUR BZHIN, ,'DU SHES SMIG RGYU LTA

BU STE, ,'DU BYED RNAMS NI CHU SHING 'DRA, ,RNAM PAR SHES PA SGYU
'DRA ZHES, ,DE LTAR PHUNG PO BSTAN PA NI, ,RKANG GNYIS MCHOG GIS
RNAM KUN DU, ,BYANG CHUB SEMS DPA' RNAMS LA BSHAD, ,CES GSUNGS PA
YIN NO, ,DE LTAR BCOM LDAN 'DAS KYIS GSUNGS SHING

BSTAN PAR MDZAD PA NA SHIN TU ZAB PAS RTOGS PAR MI 'GYUR GYI,
SLAR ZHING SUN 'BYIN PAR BYED DE, GANG GI PHYIR DE RNAMS 'DI SKAD
DU, DBANG PO THAMS CAD KYI YUL DU GYUR PA'I GZUGS LA SOGS PA MED
PA JI LTAR RUNG ZHES SMRA'O, ,'DIR BRJOD PAR BYA STE, GZUGS KYI

PHUNG PO NI 'BYUNG BA CHEN PO BZHI'I RANG BZHIN CAN YIN PAR BSHAD
LA, LHAG MA RNAMS NI GZUGS MED PAR DPYAD MI DGOS PAR GRUB PA YIN
NO, ,DE LA GZUGS KYI PHUNG PO NI 'BYUNG BA DANG 'BYUNG BA LAS
GYUR PA'I 'DUS PA YIN NO, ,DE LAS 'BYUNG BA NI SA LA SOGS PA

RNAM PA BZHI'O, ,'BYUNG BA LAS GYUR PA NI GZUGS DANG, SGRA DANG,
DRI DANG, RO DANG, REG BYA RNAMS SO, ,DE YANG THOG MA DANG THA MA
MED CING 'BREL PAR 'BYUNG BA YIN LA, NGO BO NYID DANG BRAL BA'I
PHYIR DANG, DE BZHIN RDUL PHRA RAB 'DUS PA YIN PAS, GCIG DANG DU
MA DMIGS SU MED

PAS, GZUGS BRNYAN LTAR MED PA NYID YIN PA'I PHYIR YOD PA MA YIN
NO, ,DE YANG SLOB DPON ZHI BA 'TSOS, DBU MA RGYAN LAS, BDAG DANG
GZHAN SMRA'I DNGOS 'DI DAG ,YANG DAG TU NA GCIG PA DANG, ,DU MA'I
RANG BZHIN BRAL BA'I PHYIR, ,RANG BZHIN MED DE GZUGS BRNYAN

BZHIN, ,ZHES BSHAD PA YIN NO, ,YANG GZHAN DAG LAS, DNGOS POR
BRTAGS PA GANG DANG GANG, ,DE DANG DE YI GCIG NYID MED, ,GANG LA
GCIG PA NYID MED PA, ,DE LA DU MA GA LA YOD, ,CES BSHAD PA YIN
NO, ,YANG RIGS PA DRUG CU PA LAS, RGYU YOD PA LAS GANG 'BYUNG
ZHING, ,

@86A *, ,RKYEN MED PAR NI GNAS PA MED, ,RKYEN MED PHYIR NI 'JIG
'GYUR BA, ,DE NI YOD PAR JI LTAR SHES, ,ZHES BSHAD PA DANG, YANG
DE NYID LAS, DE DANG DE BRTEN GANG BYUNG BA, ,RANG GI NGO BO NYID
MA SKYES, ,RANG GI NGO BO GANG MA SKYES, ,DE LA SKYES ZHES JI
SKAD BYA, ,ZHES

BSHAD PA YIN NO, ,'DIR MDOR BSDU BA'I DON NI 'DI YIN TE, DE DANG
DE'I ZHES BYA BA NI BSNAN PA'I DON GYI TSIG STE, SA LA SOGS PA'I
RGYU LA BRTEN NAS 'BYUNG BA GANG YIN PA NI RGYU LA RAG LAS PA YIN
PA'I PHYIR, YANG DAG PAR NA NGO BO NYID KYIS MA SKYES PA YIN NO,
,DE LTAR SHES PAR GYUR

PA NI RTEN CING 'BREL BAR 'BYUNG BA MTHONG BA ZHES BYA'O, ,DE BAS
NA RIGS PA DRUG CU PA LAS, RTEN 'BYUNG LAS 'BYUNG MA SKYES PAR,
,DE NYID SMRA BA MCHOG GIS GSUNGS, ,ZHES BSHAD PA YIN NO, ,YANG
DON 'DI NYID GSAL BAR BYA BA'I PHYIR, 'PHAGS PA KLU SGRUB KYI
ZHAL SNGA NAS KYIS

'JIG RTEN LAS 'DAS PA'I BSTOD PA LAS, GANG ZHIG RGYU LAS BYUNG BA
RNAMS, ,DE MED PAS NI MED GYUR NA, ,DE DAG GZUGS BRNYAN DANG
MTSUNGS PA, ,GSAL BA NYID DU CIS MI 'DOD, ,'BYUNG BA MIG GIS
GZUNG BYA MIN, ,DE LAS BYUNG MIN JI LTA BU, ,KHYOD KYIS DE LTAR
GZUGS

GSUNGS PA, ,GZUGS SU 'DZIN PA BZLOG PAR MDZAD, ,CES BSHAD PA YIN
NO, ,DRIS PA, RTEN CING 'BREL BAR 'BYUNG BA NI NGO BO NYID DANG
BRAL BA'I PHYIR, GZUGS KYI PHUNG PO MED PAR BSTAN PA GANG YIN PA
DE RE ZHIG YIN DU CHUG LA, GZUGS RTZOM PAR BYED PA'I RDUL PHRA
RAB 'DI NI

SHIN TU PHRA BA YIN PA'I PHYIR DANG GZUGS MED PA NYID KYI RTAG PA
NYID YIN PA'I PHYIR DANG, GCIG PU NYID YIN PA GANG YIN PA DE MED
PAR JI LTAR RUNG ZHES ZER NA, DE'I PHYIR BRJOD PAR BYA STE, DRUG
PO RNAMS LHAN CIG 'DUS PA DANG, DE BZHIN DU PHYOGS KYI CHA'I DBYE
BAS RDUL PHRA RAB NI

PHYOGS CHA DRUG YOD PAR GRUB BO, ,GANG LA PHYOGS CHA YOD PA DE NI
GCIG PA NYID DU MI RIGS TE, SLOB DPON DBYIG GNYEN GYIS, JI LTAR
RDUL PHRAN MI 'GRUB PHYIR, ,DRUG GI CIG CAR SBYAR BAS NA, ,PHRA
RAB PHYOGS CHA DRUG TU 'GYUR, ,DRUG PO DAG NI GO GCIG NA, ,GONG
BU RDUL PHRAN

@86B TZAM DU 'GYUR, ,ZHES BSHAD PA YIN NO, ,DE BAS RDUL PHRA RAB
NI RDZAS GCIG TU YOD PA MA YIN TE, GCIG MED PAS RDUL PHRA RAB
MANG PO MTHA' YAS PA NYID DU RDZAS DE'I DBYE BAS BSTAN PAS, RDUL
PHRA PHRA RAB YOD PA YIN NO, ,RDUL PHRA RAB MA GRUB BAS, GZUGS
KYI PHUNG PO NI

SHIN TU MED PAR BSTAN PA YIN NO, ,TSOR BA LA SOGS PA LHAG MA
RNAMS NI GZUGS MED PA NYID DU DPYAD MI DGOS PAR GRUB PA YIN TE,
GZUGS CAN GYI RANG BZHIN MA YIN PA'I PHYIR RO, ,YANG DE RNAMS
GZUGS KYI PHUNG PO YOD NA GNAS SHING DMIGS PA LAS YOD PAR BSTAN
PA

YIN PA THA DAD PAR BRTAGS PAR YOD PA MA YIN NO, ,DE BAS NA GZUGS
KYI PHUNG PO MED PA'I PHYIR MDOR NA 'DIR DE RNAMS KYANG MED PAR
BSHAD PA YIN TE, DE LTAR NA CHOS BDAG MED PAR YANG DAG PAR BSTAN
PA YIN NO, ,DE LTA NA YANG BLO DMAN PA RNAMS THOG MA MED PA CAN
GYI SPROS

PA'I BAG CHAGS YONGS SU SMIN PA'I DBANG GIS KHONG DU CHUD YID
CHES PAR MI 'GYUR GYI SLAR ZHING SUN 'BYIN PAR BYED DE, DE YANG
'DI LTAR GZUGS LA STZOGS PA'I RDUL PHRA RAB 'DUS PAS, MED PA YIN
PA'I PHYIR CHOS BDAG MED PA YIN DU CHUG NA SEMS 'DI NI 'DZIN PAR

BYED PA'I RNAM PAS DE RTOGS PAR BYED PA NYID KYIS YANG DAG PAR
YOD PA NYID YIN NO ZHES SMRA BAR BYED DO, ,'DIR BRJOD PAR BYA
STE, SNGAR BSHAD PA'I RNAM PA GZUGS LA SOGS PA GZUNG BAR BYA BA'I
DON RNAMS NI RTEN CING 'BREL BAR 'BYUNG BA YIN ZHING, NGO BO NYID
DANG BRAL BA YIN PA'I

PHYIR DANG, DE BZHIN DU RDUL PHRA RAB 'DUS PA YIN PAS MED PA NYID
DU BSTAN LA, DE LTAR GZUNG BAR BYA BA MED PAS, 'DZIN PA PO YANG
MED PA NYID DU BSTAN PAR 'GYUR TE, 'DZIN PA PO NI GZUNG BAR BYA
BA LA LTOS PA NYID YIN PA'I PHYIR RO, ,DE BZHIN DU RTOGS PA PO
NYID DU BSHAD PA GANG

YIN PA DE YANG YOD PA MA YIN NO, ,DE YANG BYANG CHUB KYI SEMS
BSHAD PA LAS, RTOGS PA PO YIS RTOGS BYA GANG, ,SHES BYA MED PAS
SHES PA MED, ,DE LTAR SHES DANG SHES BYA DAG, DNGOS PO MED PAR
CIS MI 'DOD, ,CES BSHAD PA DANG, RTOGS BYA RTOGS BYED RNAM PAR

@87A *, ,SEMS, ,DE BZHIN GSHEGS PAS MA GZIGS SO, ,GANG DU RTOGS
BYA RTOGS BYED DAG ,DER NA BYANG CHUB YOD PA YIN, ,MTSAN NYID MED
CING SKYE BA MED, ,BSTAN DU MED CING BRJOD DU MED, ,BYANG CHUB
SEMS NI MKHA' 'DRA ZHING, ,BYANG CHUB GNYIS MED MTSAN

NYID CAN, ,ZHES BYA BA LA SOGS PA RGYA CHER BSHAD PA YIN NO, ,GAL
TE SEMS RNAM PA THAMS CAD DU MED PA YIN NA, BCOM LDAN 'DAS SEMS
TZAM MO ZHES STON PAR MI MDZAD DE, DE YANG BCOM LDAN 'DAS KYIS
KYE RGYAL BA'I SRAS KHAMS GSUM PO 'DI DAG NI SEMS TZAM

MO ZHES MDO LAS GSUNGS PA, BCOM LDAN 'DAS NI RANG BZHIN MED LA
DGOS PA MED PAR STON PAR MI MDZAD DO ZHE NA, DE NI BDEN TE BCOM
LDAN 'DAS NI DGOS PA MED PAR MI MDZAD KYI GZHAN DU NA DGOS PA MED
PA NYID DGOS PA YOD PA NYID YIN NO, ,DE YANG GANG ZHIG YIN PA

BRJOD PAR BYA STE, BCOM LDAN 'DAS KYIS BYIS PA'I SKYE BO'I DBANG
DU MDZAD NAS THUGS RJE CHEN PO'I SHUGS KYI DBANG GIS SEMS TZAM DU
STON PAR MDZAD DE, GANG GI PHYIR MA RIG PAS SEMS PHYIN CI LOG TU
GYUR PA'I BYIS PA RNAMS KYIS CHOS THAMS CAD BDAG MED PAR THOS NA

KUN DU SKRAG PAR 'GYUR ZHING G-YANG SA LTA BUR 'DU SHES PAR 'GYUR
RO, ,DE BAS NA DE RNAMS KYI NYE BAR SKRAG PA SPANG BAR BYA BA'I
PHYIR, BCOM LDAN 'DAS KYIS SEMS TZAM DU BSTAN PAR MDZAD PA YIN
GYI DON DAM PAR NI MA YIN NO, ,DE YANG, BYANG CHUB KYI SEMS BSHAD
PA LAS, ,'DI DAG

THAMS CAD SEMS TZAM ZHES, ,DE LTAR THUB PAS GANG BSTAN PA, ,DE NI
DON DAM NYID MIN GYIS, ,BYIS PA SKRAG PA SPANG PHYIR YIN, ,STONG
NYID GCIG PU'I BDAG NYID DU, ,SEMS TSUL BRTAGS PA 'DI YIN NO,
,ZHES BSHAD PA DANG, DE BZHIN DU SNANG BA'I PHRENG BA LAS KYANG,

SEMS TZAM LAS NI BRTEN NAS SU, ,PHYI ROL DON LA MI RTOG GO, ,DE
BZHIN NYID DMIGS GNAS NAS SU, ,SEMS TZAM LAS NI 'DA' BAR BYA,
,SEMS TZAM LAS NI 'DAS NAS SU, ,SNANG BA MED LA GNAS PAR 'GYUR,
,SNANG MED GNAS PA'I RNAL 'BYOR PA, ,DE YIS

@87B THEG PA CHEN PO MTHONG, ,ZHES BSHAD PA YIN NO, ,DRIS PA,
SEMS 'DZIN PA PO'I RNAM PA DANG RTOGS PA PO NYID DU GYUR PAR MED
DU ZIN KYANG, 'ON KYANG RNAL 'BYOR PA'I GZHUNG GIS SEMS TZAM
YONGS SU GYUR CING, ,DAG PA DE SO SO RANG GIS RIG PA'I BDAG NYID
KYI SPYOD YUL

NYID KYIS YANG DAG PAR YOD DO ZHE NA, DE BRJOD PAR BYA STE, SEMS
NI GZUGS MED PA NYID DANG, DE BZHIN DU THOG MA DANG THA MA MED PA
DANG, SKAD CIG MA NYID YIN PAS DUS GSUM GNAS PA MED PAS NA YOD PA
MA YIN NO, ,DE YANG, GANG ZHIG 'DAS PA MED BA YIN, ,

MA 'ONGS PA NI THOB MED NA, ,GNAS NI YONGS SU GYUR PA YIN, ,DA
LTAR BYUNG BA GA LA GNAS, ,JI LTA BA NYID DE MI SNANG, ,SNANG BA
DE NYID DE LTA MIN, ,RNAM SHES BDAG GI GZUGS MIN TE, ,SHES PA MED
PA GNAS KYI MCHOG ,CES BSHAD PA YIN TE, 'DIR RGYA CHER

MA SPROS SO, ,CHOS THAMS CAD BDAG MED DO ZHES BYA BA JI SKAD
BSTAN PA DE LTAR GNAS SO ZHES BYA BA NI KHO BO CAG KYANG KHAS LEN
NA, JI SKAD DU BSHAD PA'I RNAM PAS CHOS THAMS CAD BDAG MED PA'I
'GRO BA RNAMS NI SNA TSOGS PAR SNANG NGO ZHES ZER NA DE BRJOD PAR
BYA STE, THOG MA

MED PA'I RANG BZHIN GYIS, MA RIG PA'I DBANG GIS YANG DAG PA MA
YIN PA'I DON LA 'KHRUL PA TZAM DU 'GRO BA RNAMS SNANG STE, DPER
NA RMI LAM DANG, SGYU MA DANG, SMIG RGYU DANG, DRI ZA'I GRONG
KHYER LA SOGS PA RNAMS NI YANG DAG PAR MED DU ZIN KYANG SNANG BA
DANG 'DRA'O, ,DRIS

PA; RMI LAM DANG MTSUNGS PA LA SOGS PA'I DPES 'GRO BA RNAMS MED
PAR BSTAN PA DE NI BDEN PA MA YIN TE, RMI LAM LA SOGS PA NI DON
GYI BYA BAS STONG PA YIN LA, 'GRO BA RNAMS NI DON GYI BYA BA DANG
LDAN PAR SNANG NGO ZHE NA, BRJOD PAR BYA STE, RMI LAM LA SOGS PA
NI

YUL DU SNANG BA MED DU ZIN KYANG DON GYI BYA BA NI YOD DE, DPER
NA RMI LAM LA SKYES PA DANG, BUD MED KYI DBANG PO GNYIS 'DUS PA
MED DU ZIN KYANG, KHU BA BYUNG BA'I MTSAN NYID CAN GYIS BYA BA NI
YOD PAR SNANG NGO, ,DE BZHIN DU GZUGS BRNYAN DANG 'DRA BA'I 'GRO
BA MED DU ZIN KYANG,

@88A *, ,'KHRUL PA TZAM DU 'GRO BA RNAMS SNANG BA YIN NO, ,DRIS
PA, RMI LAM DANG, SGYU MA LA SOGS PA'I DPES 'GRO BA RNAMS MED PA
DANG, 'KHRUL PA TZAM YIN DU CHUG NA, 'ON KYANG DMIGS PA'I RNAM
PA'I 'KHRUL BA'I SHES PA NI YOD DE, DPER NA SGYU MA DRI ZA'I

GRONG KHYER LA SOGS PA MED PA YIN YANG, DE LA DMIGS PA'I RNAM PA
'KHRUL PA'I SHES PA NI YOD DO ZHE NA, BRJOD PAR BYA STE, 'KHRUL
PA'I SHES PA DE NGO BO NYID GANG GIS 'GRO BA RNAMS RTOGS SHING
SHES PA'I NGO BO NYID DES 'GRO BA 'DIS SEMS MED PAR BSTAN PA YIN
LA,

'GRO BA RNAMS MED PAR MED BZHIN DU 'GRO BAR SNANG BA RANG NYID
KYANG MA DAG PAR 'GYUR RO, ,MA NGAG [*DAG?] PA NYID KYIS NA DE'I
NGO BO NYID KYIS 'KHRUL PA'I SHES PA YANG DAG PAR YOD PAR JI LTAR
'GYUR TE MED DO, ,'JIG RTEN NA YANG GANG SA BON LA SOGS PA MED
PAR MYU GU LA SOGS PA'I CHOS

'DI NI MA MTHONG NGO, ,DE LTAR BSHAD PA'I RNAM PAS CHOS THAMS CAD
DNGOS PO MED PAR BSTAN DU ZIN KYANG LA LA DAG GAL TE CHOS THAMS
CAD NGO BO NYID KYIS STONG PA YIN NA CHAD PAR SMRA BAR CI LTAR MI
'GYUR, CHAD PAR SMRA BAR KHAS LEN NA NI 'JIG RTEN PHA ROL MED PAR
SMA BAS PHAL CHER

'JIG RTEN RGYANG PAN PA'I GZHUNG DANG 'DRA BAR 'GYUR RO ZHES RGOL
BAR BYED DO, ,'DIR BRJOD PAR BYA STE, STONG NYID TSIG TU SMRA BA
LA, ,CHAD PAR SMRA BA YOD MIN TE, ,MYA NGAN 'DAS DANG 'KHOR BA
RU, ,BDAG NYID CHEN PO 'DI MI GNAS, ,ZHES BSHAD PA DANG, DE BZHIN
DU 'PHAGS PA KLU

SGRUB KYI ZHAL SNGA NAS KYIS BSAM GYIS MI KHYAB PA'I BSTOD PA
LAS, DE NYID SHES LA CHAD PA DANG, ,RTAG PA NYID DU 'DOD MIN TE,
,'GRO KUN DNGOS PO STONG PA STE, ,SMIG RGYU DAG DANG MTSUNGS PAR
'DOD, ,CI LTAR SMIG RGYU DAG GI CHU, ,RTAG DANG CHAD PA YOD MA
YIN, ,DE BZHIN 'GRO

BA THAMS CAD DAG ,RTAG DANG CHAD PA MED PAR BSHAD, ,CES BSHAD PA
YIN PAS CHOS THAMS CAD DMIGS SU MED PA'I YE SHES LA BRTEN PA NYID
KYIS BDAG NYID CHEN PO RNAMS SU MED PA'I SNYING RJE CHEN PO LA
GNAS PA RNAMS SNGON GYI SMON LAM GYI STOBS KYIS SEMS CAN RNAMS

@88B GDON PAR GO BGOS PA DE RNAMS NI 'KHOR BA DANG MYA NGAN LAS
'DAS PA LA GNAS PA YOD PA MA YIN NO, ,DON 'DI DAG GNAS PAR BYA
BA'I PHYIR, 'PHAGS PA KLU SGRUB KYI ZHAL SNGA NAS KYIS BYANG CHUB
KYI SEMS BSHAD PA LAS, CHOS 'DI DAG NI CHOS RNAMS KYA, ,RANG GI
NGO BO LAS MI

'DA', ,DPER NA BU RAM MANG RAB DANG, ,ME YI RANG BZHIN TSA BA
MTSUNGS, ,DE BZHIN CHOS RNAMS THAMS CAD KYI, ,RANG BZHIN STONG PA
YIN PAR 'DOD, ,RANG BZHIN SMRA BAR BYED PA NA, ,GANG YANG CHAD
PAR SMRA MA YIN, ,DES NI RTAG PA NYID DU YANG, ,GANG YANG SMRA
BAR MI 'GYUR RO, ,

ZHES BSHAD PA YIN NO, ,GAL TE CHOS THAMS CAD STONG PA NYID YIN
NO, CHOS THAMS CAD DE'I BDAG NYID DU NYE BAR DMIGS PAR CI'I PHYIR
MA GYUR CES RTOG NA, DE BRJOD PAR BYA STE, GANG 'DI BCOM LDAN
'DAS THUGS RJE CHEN PO'I SHUGS KYI DBANG GIS THAR PA 'DOD PA
RNAMS LA

CHOS THAMS CAD BDAG MED PA NYID NI BLANG BAR BYA BA'I MCHOG TU
BSTAN PAR MDZAD LA, DE NI SO SO RANG GIS RIG PA'I BDAG NYID DU
PHYIN CI MA LOG PAR 'PHAGS PA RNAMS KYI THUGS SU CHUD PA YIN LA,
GANG YANG MI RIGS PAS PHYIN CI LOG TU GYUR PA'I BYIS PA RNAMS
KYIS NI DE

MTHONG BAR MI 'GYUR RO, ,DE YANG SLOB DPON PHYOGS KYI GLANG PO'I
ZHAL SNGA NAS KYIS, 'DI NI MYA NGAN 'DAS GRONG LAM GCIG TU, ,BDE
GSHEGS NYI MA'I GSUNG 'OD SNANG BA CAN, ,BDAG MED RANG BZHIN
'PHAGS PA STONG PHRAG 'JUG ,RNAM PAR RGYAL BA BLO DMAN MIG MI

MTHONG, ,ZHES BSHAD PA DANG, YANG 'PHAGS PA KLU SGRUB KYI ZHAL
SNGA NAS KYIS 'DI'I CHE BA'I BDAG NYID KYI PHUL DU BYUNG BA BSTAN
PA'I PHYIR DANG, CHOS NYID SO SO RANG RIG PA NYID LA GUS PA
BSKYED PAR BYA BA'I PHYIR, BYANG CHUB KYI SEMS BSHAD PA LAS,
,GANG GIS STONG NYID MI

SHES PA, ,DE NI THAR PA'I SKAL CAN MIN, ,RMONGS PA DE NI 'GRO
DRUG GI ,SRID PA'I BTZON RA 'DIR 'KHYAMS 'GYUR, ,ZHES BSHAD PA
DANG, YANG DE NYID LAS, DGE DANG MI DGE RNAM RTOG GI ,RGYUN CHAD
PA NI MTSAN NYID CAN, ,STON PA SANGS RGYAS KYIS GSUNGS PA, ,MED
PA'I

@89A *, ,MTSAN NYID MA YIN NO, ,ZHES BSHAD PA DANG, YANG DE BZHIN
DU, LTA BA DAG NI JI SNYED PA, ,LUS CAN RNAMS NI 'JUG 'GYUR BA'I,
,LTA BA NYES PA BZLOG PA'I PHYIR, ,RGYAL BAS STONG NYID BSTAN PA
YIN, ,GANG GIS STONG PA NYID THOS NAS, ,LTA NGAN DAG LAS

MI LDOG PA, ,LTA BA GOS PA MED 'GYUR TE, ,SMAN PAS SPANGS PA'I
NAD PAR MTSUNGS, ,DPER NA ME YIS SHING BSREGS NAS, ,BSREG BYA MED
PAS GNAS MI 'GYUR, ,DE BZHIN LTA BA'I SHING BSREGS NAS, ,STONG
PA'I ME NI 'GAG PAR 'GYUR, ,LTA BA 'GAG PA'I DUS SU NI, ,

YE SHES ME NI YANG DAG 'BYUNG, ,NYON MONGS THAMS CAD SREG BYED
PA, ,NYON MONGS BSREGS NAS RNAM PAR MDZES, ,ZHES BSHAD PA DANG,
,DE BZHIN SLOB DPON KAM PA LA'I ZHAL SNGA NAS KYIS SNANG BA'I
PHRENG BA LAS, NYON MONGS SHES BYA'I SGRIB PA MUN, ,GNYEN PO
STONG PA NYID YIN

NA; ,MYUR DU THAMS CAD MKHYEN 'DOD PAS, ,DE NI CI'I PHYIR BSGOM
MI BYA, ,ZHES BSHAD PA DANG, DE BZHIN DU STONG PA NYID SHES PA
LAS MCHOG TU GYUR PA BSTAN PA'I PHYIR, JI SNYED SEMS CAN THAMS
CAD KYIS, ,BSOD NAMS TSOGS NI YONGS GZUNG BA, ,DE SNYED BYANG
CHUB

SEMS DPA' YI, ,BYANG CHUB SEMS LAS RAB TU 'BYUNG, ,JI SNYED BYANG
CHUB SEMS DPA' YI, ,BYANG CHUB SEMS LAS 'BYUNG 'GYUR BA, ,DE BAS
MANG BA'I BSOD NAMS NI, ,DAM CHOS YONGS SU 'DZIN LAS BYUNG,
,BYANG CHUB SEMS BYUNG BSOD NAMS GANG, ,DAM CHOS 'DZIN

LAS GANG 'BYUNG BA, ,STONG PA NYID LA MOS PA YI, ,BCU DRUG CHAR
YANG MI PHOD DO, ,ZHES BSHAD PA YIN NO, ,DE BZHIN DU STONG PA
NYID DU LTA BAS 'JIGS PA SO SO'I SKYE BO RNAMS KYI DBANG DU MDZAD
NAS, DE RNAMS KYI 'JIGS PA SPANGS PA'I PHYIR SHES RAB KYI LE'U
LAS, GANG ZHIG 'JIGS PA

BSKYED PA'I DNGOS, ,DE LAS 'JIGS PA SKYE 'GYUR GYI, ,STONG NYID
'JIGS PA 'JOMS BYED NA, ,DE LAS 'JIGS PA CI PHYIR SKYE, ,GAL TE
BDAG CES BYA YOD NA, ,CI YANG RUNG LAS 'JIGS 'GYUR NA, ,BDAG NYID
CI YANG YOD MIN NA, ,'JIGS PA GANG LAS 'BYUNG BAR 'GYUR, ,

@89B ZHES BSHAD PA DANG, DE BZHIN DU, 'PHAGS PA KLU SGRUB GYI
ZHAL SNGA NAS KYIS RIN PO CHE'I PHRENG BA LAS, NGES PAR LEGS PA'I
CHOS DAG KYANG, ,PHRA ZHING ZAB PAR SNANG BA DANG, ,BYIS PA THOS
DANG MI LDAN LA, ,SKRAG PA BYED PAR RGYAL BAS GSUNGS, ,BDAG YOD
MA

YIN YOD MI 'GYUR, ,BDAG GI YOD MIN MI 'GYUR ZHES, ,BYIS PA DAG NI
DE LTAR SKRAG ,MKHAS PA LA NI SKRAG PA ZAD, ,CES BSHAD PA DANG,
YANG 'DI NYID GSAL BAR BYA BA'I PHYIR, 'PHAGS PA KLU SGRUB KYI
ZHAL SNGA NAS KYIS, 'JIG RTEN LAS 'DAS PA'I BSTOD PA LAS, KUN

RTOG THAMS CAD SPONG BA'I PHYIR, ,STONG NYID BDUD RTZI BSTAN PA
NI, ,GANG YIN DE YI 'DZIN PA YANG, ,KHYED KYIS MED PAR MDZAD PA
YI, ,'DOD PA MED DBANG DANG LDAN STONG, ,SGYU MA BZHIN DU RKYEN
BYUNG BAR, ,MGON PO KHYOD KYIS CHOS KUN NI, ,DNGOS PO MED PAR
STON PAR MDZAD,

CES BSHAD PA YIN NO, ,DE LTAR CHOS THAMS CAD STONG PA NYID KYI YE
SHES SU SHIN TU GSAL BAR BSTAN KYANG BYIS PA GANG DAG THOG MA MED
PA'I TSUL CAN GYI SRID PA'I CHU BOR MA RIG PA'I DBANG GIS YANG
DAG PA MA YIN PA'I DON LA MNGON PAR ZHEN PA'I GDON GYIS ZIN PA
RNAMS KYIS,

DON DAM PA'I CHOS THAMS CAD STONG PA NYID CHOS KYI DBYINGS LA
SOGS PA RNAM GRANGS DU MAS YANG DAG PAR BSTAN PA RO GCIG PA'I
MTSAN NYID NGES PAR LEGS PA 'DOD PA RNAMS KYI MCHOG TU BLANG BAR
BYA BAR GYUR PA MI SHES PA STE, DE RNAMS LOG PA'I SHES PAS ZIL
GYIS

MNAN PA, NGES PAR MED PA NYID KYIS RANG BZHIN CAN GYIS MA RIG
PA'I RGYU CAN, LAS DANG NYON MONGS PA'I MTSAN NYID SKAD CAG MA
GCIG NAS GCIG TU BRGYUD DE NYAMS SU MYONG BA'I SDUG BSNGAL GYI
BDAG NYID KYI SRID PA'I 'KHOR LO'I LAM DU LAM YONGS SU LA BYAMS
PA YIN NO, ,DE

YANG; DMYAL BA'I GNAS NAS YI DAGS GNAS TE SUM CU RTZA GSUM GNAS,
,DGE BA ZAD PAS SUM CU RTZA GSUM GNAS NAS DUD 'GRO'I SKYE GNAS
'GRO, ,DUD 'GRO'I SKYE GNAS LAS 'PHO SLAR YANG MI YI SKYE GNAS
THOB 'GYUR TE, ,'GRO BA LAS KYI 'CHING BAS DBANG

@90A *, ,MED SHING RTA'I 'KHOR LO BZHIN DU 'KHOR, ,ZHES BSHAD PA
YIN NO, ,DE LTAR JI SKAD BSHAD PA'I MTSAN NYID CAN GYIS 'GRO BA
SGYU MA DANG MTSUNGS PA LA LOG PA'I SHES PAS ZIL GYIS MNAN PA'I
BYIS PA BDEN PA'I TSUL DU SHES PAS BCOM LDAN 'DAS

KYIS GSUNGS PA'I RTEN CING 'BREL PAR 'BYUNG BA BSTAN PA MI SHES
KYI MA RIG PA'I DBANG GIS YOD PA MA YIN PA'I BDAG NYID CAN GYIS
NGA DANG BDAG CES BYA BA LA SOGS PA'I MTSAN NYID CAN GYI RNAM PAR
RTOG PA'I SA BON LAS, PHUNG PO LA SOGS PA'I GZUGS KYIS RNAM PA
NYID DU 'KHOR

BAR KUN DU 'KHOR BAR 'GYUR RO, ,DRIS PA, YOD PA MA YIN PA'I BDAG
NYID CAN GYI NGA RGYAL YOD PA NYID KYIS SRID PA'I SA BON NYID YIN
PAR MI 'THAD LA, DE NI YANG DAG PAR RIG PA'I MTSAN NYID CAN GYI
RNAM PAR SHES PA GCIG PU NYID SRID PAR 'JUG PA'I SA BON DU YANG
DAG PA'I TSUL DU

YOD PA NYID YIN LA, DE LTAR RGYU YOD PA NYID KYIS 'BRAS BU YANG
YOD PA NYID YIN PAS DNGOS PO MED PAR MI 'THAD DO, ,DE LTAR YANG
'DIR SLOB DPON CHOS KYI GRAGS PAS, YANG DAG PAR RIG PA'I TSUL 'DI
GCIG PU NYID, ,DGA' BA DANG ZHUM PA LA SOGS PA'I RNAM PA DU MAR
MTHONG

NGO ZHES BYA BA LA SOGS PA RGYA CHER BSHAD PA YIN NO, ,'DIR BRJOD
PAR BYA STE, RNAM PAR SHES PA NI RANG BZHIN MED PA'I NGO BO NYID
YIN PAS YOD PA'I TSUL GYIS SRID PA'I SA BON DU MI RIGS SO, ,RNAM
PAR SHES PA NI MING TZAM DU YOD PA YIN NO ZHES SNGAR RGYA CHER
BSTAN ZIN MOD KYI 'ON KYANG

CUNG ZAD CIG BRJOD PAR BYA STE, DON DAM PA'I BDEN PA NYID KYIS
'GRO BA RNAMS NGO BO NYID MED PA LAS MA RIG PA'I DBANG GIS RNAM
PAR SHES PA DANG BDAG CES BYA BA LA SOGS PA'I TSUL GYIS YUL NYE
BAR SPYOD PA NYID KYIS BDEN PA NYID DU YOD PAR SNANG BA DE NI
SNGAR BSHAD PA'I GTAN TSIGS

KYIS RIGS TE, SA BON BDAG MED PAS DE LAS BYUNG BA YANG BDAG MED
PA NYID YIN TE, DE YANG KLU SGRUB KYI ZHAL SNGA NAS KYIS, RIN PO
CHE'I PHRENG BA LAS, NGAR 'DZIN LAS BYUNG PHUNG PO RNAMS, ,NGAR
'DZIN DE NI DON DU BRDZUN, ,GANG GI SA BON BRDZUN PA DE'I, ,SKYE
BA BDEN PA GANG LA ZHIG,

@90B CES BSHAD PA DANG, DE BZHIN DU SLOB DPON A'ARYA DE BA'I ZHAL
SNGA NAS KYIS KYANG, SRID PA'I RTZA BA RNAM SHES TE, ,YUL RNAMS
DE YI SPYOD YUL MIN, ,YUL LA BDAG MED GYUR NA NI, ,SRID PA'I SA
BON LDOG PAR 'GYUR, ,ZHES BSHAD PA DANG, YANG 'DI NYID GSAL BAR
BYA BA'I

PHYIR; SLOB DPON CHOS KYI GRAGS PAS TSAD MA RNAM 'GREL LAS, BDAG
YOD NA NI GZHAN DU 'DU SHES 'GYUR, ,BDAG GZHAN CHA LA YONGS SU
'DZIN DANG SDANG, ,'DI GNYIS DANG NI KUN DU 'BREL PA LAS, ,NYES
PA THAMS CAD RAB TU 'BYUNG BAR 'GYUR, ,ZHES BSHAD PA YIN NO,,

DE LTAR NA MA RIG PA'I RGYU CAN NYID KYIS 'KHOR BA 'DI NA NGA
DANG BDAG CES BYA BA LA SOGS PAR RTOG PA'I DBANG GIS NYES PA
THAMS CAD DE'I RANG GI PHYOGS 'DZIN CING GZHAN GYI PHYOGS LA
RGYAB KYIS PHYOGS PA'I MTSAN NYID CAN 'BYUNG BAR 'GYUR RO, ,'DI
NYID DON DAM PA'I BDEN PA NYID KYIS

GSAL BAR MDZAD PA'I PHYIR, 'PHAGS PA KLU SGRUB KYI ZHAL SNGA NAS
KYIS RIGS PA DRUG CU PA LAS, RTZOD MED CHE BA'I BDAG NYID CAN,
,DE DAG LA NI PHYOGS MED DO, ,GANG RNAMS LA NI PHYOGS MED PA, ,DE
LA GZHAN PHYOGS GA LA YOD, ,CES BSHAD DE, DMIGS SU RTZIG PA'I

RI MOR MTSUNGS, ,SKYOB PAS 'DI DAG MA LUS DE LTAR GZIGS, ,SPROS
DE YONGS RTOG YIN PAR MKHYEN NAS NI, ,DNGOS MED MTSAN MA MED CING
MI ZAD PA, ,YONGS SU RTOG PA TZAM NYID 'BA' ZHIG YIN, ,ZHES BSHAD
PA DANG YANG DE NYID LAS, CI SRID CI SRID RNAM RTOG PA,

RE ZHIG DE SRID THAMS CAD BRDZUN, ,GANG ZHIG DE NYID MI RTOG PA,
,DE BDEN DE NI DE BZHIN NYID, ,CES BSHAD PA DANG, DE BZHIN DU
'PHAGS PA KLU SGRUB KYI ZHAL SNGA NAS KYIS THEG PA CHEN PO NYI
SHU PA LAS, YANG DAG MA YIN RTOG BYAS PAS, ,DMYAL LA SOGS PAR
BSREGS

'GYUR TE, ,'OD MA YIN ME BZHIN DU, ,RANG GI NYES PAS SREG PAR
BYED, ,SEMS CAN SGYU MA JI BZHIN DU, ,YUL NI YONGS SU SPYOD PAR
BYED, ,DE BZHIN RTEN 'BREL LAS BYUNG BA,, SGYU MA'I RANG BZHIN
BGROD PAR 'GRO, ,GANG TSE SGYU MKHAN SGYU MA NI, ,SPANGS SHING
NYE BAR

@91A *, ,BSDUS PA NA, ,DE TSE CI YANG MI SNANG STE, ,DE NI CHOS
KYI CHOS NYID YIN, ,DPER NA RI MO MKHAN GYIS NI, ,GNOD SBYIN
GZUGS NI RAB 'JIGS PA, ,BRIS NAS RANG NYID 'JIGS PA LTAR, ,'KHOR
BAR MI MKHAS DE DANG MTSUNGS, ,JI LTAR BYIS PA RANG GIS

'DAM, ,BYAS NAS LA LA LTUNG BAR BYED, ,DE BZHIN KUN DU RTOG PA'I
'DAM, ,RGAL DKAR SEMS CAN BYING BA DANG, ,DNGOS MED DNGOS POR
MTHONG NAS NI, ,SDUG BSNGAL SNA TSOGS MYONG 'GYUR TE, ,LOG PA'I
BSAM PA LAS BYUNG BAS, ,RTOG PA'I DUG GIS 'CHI BAR

'GYUR, ,ZHES BSHAD PA DANG, DE BZHIN DU 'PHAGS PA 'JAM DPAL LA
BSTOD PA LAS KYANG, RNAM PAR RTOG PA MA RTOGS PA, ,'KHOR BA ZHES
BYA 'GA' YANG MED, ,DES NA RNAM PAR RTOG BRAL BA'I, ,SRID PA MYA
NGAN 'DAS BDAG NYID, ,CES BSHAD PA DANG, YANG

DE BZHIN DU, RNAM RTOG GTI MUG CHEN PO STE, ,'KHOR BA'I RGYA
MTSOR LTUNG BYED YIN, ,MI RTOG TING 'DZIN LA GNAS NA, ,MKHA' LTAR
DRI MA MED PAR SNANG, ,ZHES BSHAD PA DANG, YANG DE BZHIN DU, JI
SRID RNAM DAG BLO YIS GZUNG DANG 'DZIN BRAL BA'I, ,DON DAM DE
NYID

JI BZHIN SHES PAR MA GYUR PA, ,DE SRID RNAM RTOG BRGYA YI RLUNG
GIS G-YENG BA'I BLO, ,'JIG RTEN RNAMS RMONGS DBANG MED 'DI NI
RTAG TU 'KHOR, ,ZHES BSHAD PA YIN NO, ,DE LTAR NA 'DI NI CHOS KYI
DBYINGS LA SOGS PA'I RNAM GRANGS DU MAS BSHAD PA, RO GCIG PA'I

MTSAN NYID CAN SKYE BA MED PA GNYIS SU MED PA'I YE SHES ZHES BYA
BAR GNAS SO, ,DRIS PA, GAL TE MCHOG TU BLANG BAR BYA BA'I DE KHO
NA NYID NI MA SKYES SHING GNYIS SU MED PA'I YE SHES GCIG PU KHO
NA YIN NA, BCOM LDAN 'DAS KYIS MCHOD RTEN DANG, SKU GZUGS LA

SOGS PA BZHENGS SU GSOL BA DANG, DE BZHIN DU SBYIN PA DANG, TSUL
KHRIMS DANG, BZOD PA LA SOGS PA DANG, DGE BA'I LAS SNA TSOGS PA
GZHAN DAG BYA BA GSUNGS PA DANG, DE BZHIN DU DE'I RNAM PAR SMIN
PA LAS BSOD NAMS DANG YE SHES KYI TSOGS MTHA' YAS PA

@91B 'BYUNG BAR GSUNGS PA DANG, DE BZHIN DU SNGAGS KYI LHA SNA
TSOGS PA'I GZUGS KYI RNAM PA DANG, BZLAS BRJOD DANG, SBYIN SREG
DANG, DKYIL 'KHOR GYI BYA BA LA SOGS PA YE SHES THOB PAR BYA BA
CI'I PHYIR GSUNGS, 'DIR BRJOD PAR BYA STE, DE LA RE ZHIG MCHOD
RTEN

DANG SKU GZUGS LA SOGS PA BZHENGS SU GSOL BA LA SOGS PA DANG, DGE
BA'I LAS MANG PO GZHAN DAG BCOM LDAN 'DAS KYIS CI'I PHYIR GSUNGS
ZHES GANG SMRAS BA DE LA DE BZHIN GSHEGS PAS THUGS RJE CHEN PO'I
SHUGS KYI DBANG GIS SEMS CAN THAMS CAD KYI BSAM

PA DANG, YID LA RE BA YONGS SU RDZOGS PAR MDZAD PA YIN PAS, BYIS
PA DE KHO NA NYID MA RTOGS PA DANG, GSO BA DANG PO'I SPYOD YUL DU
GYUR PA RNAMS LA DON DAM PA LA 'JUG PAR BYA BA'I THABS SU KUN
RDZOB KYI BDEN PA GSUNGS PA YIN GYI, DON DAM PA NYID KYIS THABS
LAS

BYUNG BA'I TSUL DU GSUNGS PA NI MA YIN NO, ,DE YANG SLOB DPON KAM
PA LA'I ZHAL SNGA NAS KYIS SNANG BA'I PHRENG BA LAS, CHOS DANG
CHOS MIN DKA' THUB STONG, ,DUL DANG SDOM DANG ZHI BA DANG, ,DMYAL
BA YI DAGS DUD 'GRO DANG, ,MI RNAMS LHA DANG BCAS PA DANG,
,'BYUNG DANG 'BYUNG 'GYUR

PHUNG PO DANG, KHAMS GSUM THUB PAS BSTAN PA DANG, ,STON PA DANG
NI NYAN THOS NYID, ,THAMS CAD KUN RDZOB DAG TU BSTAN, ,SEMS CAN
DANG PO'I LAS CAN RNAMS, ,DAM PA'I DON LA 'JUG PA'I PHYIR, ,THABS
'DI RDZOGS PA'I SANGS RGYAS KYIS, ,SKAS KYI RIM PA LTA BUR

GZHAG ,DE LTAR BYIS PA BRID PA'I THABS, ,MTHAR NI THAMS CAD 'JIG
PAR 'GYUR, ,ZHES BSHAD PA YIN NO, ,DE BZHIN DU GZHAN YANG GSANG
SNGAGS KYI LHA TSOGS LA SOGS PA'I SKU'I RNAM BA DANG, DE BZHIN DU
BZLAS PA DANG SBYIN SREG DANG, DKYIL 'KHOR LA SOGS PA'I BYA

BA BCOM LDAN 'DAS KYIS CI'I PHYIR GSUNGS ZHES GANG SMRAS PA DE
BRJOD PAR BYA STE, GANG DON DAM PA MNGON PAR RTOGS PAR MI NUS PA
MED PA'I NGO BO NYID MI SHES PA DE'I BDAG NYID CAN GYI CHOS LA
MNGON PAR DGA' BAR BYA BA DANG, YUL GYI 'BRAS BU YOD PA LA NYE
BAR LONGS SPYOD PAR

@92A *, ,'DOD PA'I SKAD CIG GIS MED PA LAS 'DAS PAR GYUR PAR
'PHAGS PA DNGOS PO DANG, DNGOS PO MED PA'I BRTEN PA DANG BRAL BA
RNAMS NI SGRIB PA THAMS CAD DANG BRAL BAS, MCHOG TU ZAB PA'I TSUL
DU BSTAN PA'I GNYIS SU MED PA'I YE SHES RTOGS PAR

'GYUR RO, ,DE YANG 'PHAGS PA KLU SGRUB KYI ZHAL SNGA NAS KYIS
RIGS PA DRUG CU PA LAS, GANG BLO YOD DANG MED PA LAS, ,RNAM PAR
'DAS SHING MI GNAS PA, ,DE DAG ZAB MO DMIGS MED PA, ,RKYEN GYI
DON LA RNAM PAR BSGOM, ,ZHES BSHAD PA YIN NO, ,DRIS PA, DE LTAR
THEG

PA CHEN POR YE SHES NI MA SKYES PA'I MTSAN NYID CAN ZAB PA DANG,
DMIGS SU MED PA ZHES BSHAD PAS BSTAN DU ZIN KYANG, 'ON KYANG DE
CI YANG MA YIN TE, MTSAN NYID MED PA'I PHYIR DANG, NGO BO NYID
MED PA'I PHYIR DANG DNGOS PO YOD PA DANG BRAL BA'I PHYIR DE MTSAN
NYID JI LTA BU YIN PA KHO BO CAG

GIS MI SHES SO, ,DE BRJOD PAR BYA STE, THEG PA CHEN PO'I TSUL LA
YE SHES BRJOD DU MED PA DE NI 'DI YIN NO ZHES BSTAN PA DANG BRAL
BA, MTSAN NYID DANG MTSAN GZHI SPANGS PA, DE BZHIN NYID DU RO
GCIG PA'I BDAG NYID CAN, GCIG DANG DU MA DANG BRAL BA, DNGOS PO
DANG DNGOS PO MED PA RNAM PAR

SPANGS PA, ZAB PA DMIGS SU MED PA, NYAN THOS RNAMS KYI SPYOD YUL
MA YIN PA, YOD PA DANG MED PA'I RNAM PAR RTOG PA LAS NGES PAR
GROL BA, RTOG PA LAS 'DAS PA'I SPYOD YUL CAN, SPROS PA THAMS CAD
DANG BRAL BA, SKYE BA DANG 'JIG PA SPANGS PA, BRJOD DU MED PA,
CHAD PA

MED PA, RTAG PA MED PA, CHOS KYI DBYINGS KYI RANG BZHIN DU THAMS
CAD DU YANG DAG PAR GNAS PA DE NI RANG GI RIG PA PHRA BA'I PHYIR,
SANGS RGYAS SHIN TU PHRA BAR GZIGS PA RNAMS KYI SPYOD YUL DU GYUR
PA YIN NO, ,DE YANG SNANG BA'I PHRENG BA LAS, DE NI RANG RIG PHRA
BAS NA, ,SANGS RGYAS PHRA

BAR GZIGS PA YIN, ,BDAG CAG LTA BUR RANG GNAS NAS, ,BLO GROS
RTZING BAS MI MTHONG NGO, ,ZHES BSHAD PA DANG, DE BZHIN DU, CHOS
KYI DBYINGS NI MA SKYES SHING, ,NAM YANG 'GAG PAR MI 'GYUR LA,
,DUS KUN DU NI NYON MONGS MED, ,THOG MTHA' DBUS DANG BRAL BA YIN,
,ZHES

@92B BSHAD PA DANG, 'DI DAG NYID 'PHAGS PA KLU SGRUB KYIS DON DAM
PAR BSTOD PA LAS, NYE BAR MA YIN RING BAR MIN, ,NAM MKHAR MA YIN
SAR YANG MIN, ,'KHOR DANG MYA NGAN 'DAS PAR MIN, ,GNAS MED KHYOD
LA PHYAG 'TSAL LO, ,ZHES BSHAD PAS GSAL BAR MDZAD PA DANG,

YANG 'PHAGS PA KLU SGRUB KYI ZHAL SNGA NAS KYIS BSAM GYIS MI
KHYAB PA'I BSTOD PA LAS, GANG ZHIG GCIG MIN DU MA MIN, ,GNYIS MIN
GNYI GA MIN PA'ANG MIN, ,GNAS MED GSAL BA MED PA DANG, ,BSAM DU
MED CING BSTAN DU MED, ,GANG ZHIG SKYE MED 'JIG PA MED, ,CHAD PA

MED CING RTAG PA MED, ,DES NA MKHA' LTAR SO SOR SNANG, ,YI GES
SHES PA'I SPYOD YUL MIN, ,DE NI RTEN CING 'BREL PAR 'BYUNG, ,DE
NI STONG PA YIN KHYED BZHED, ,DAM PA'I CHOS KYANG DE 'DRA STE,
,DE BZHIN GSHEGS PA'ANG DE DANG MTSUNGS, ,DE NI DE NYID DON DAM
PA, ,DE BZHIN

NYID KYI DNGOS POR 'DOD, ,CES BSHAD PA DANG, YANG DE BZHIN DU,
GANG GIS RTEN CING 'BREL PAR 'BYUNG, ,'GAG PA MED PA SKYE MED PA,
,RTAG PA MED PA CHAD MED PA, ,'ONG BA MED PA 'GRO MED PA, ,THA
DAD DON MIN DON GCIG MIN, ,SPROS PA NYER ZHI ZHI BSTAN PA,
,RDZOGS

PA'I SANGS RGYAS SMRA RNAMS KYI, ,DAM PA DE LA PHYAG 'TSAL LO,
,GANG ZHIG SANGS RGYAS SPROS LAS 'DAS, ,'JIG RTEN SPROS PA MED PA
DAG ,RMONGS DE SPROS PAS BCOM PAS NA, ,DE BZHIN GSHEGS PA MI
MTHONG NGO, ,DE BZHIN GSHEGS PA'I RANG BZHIN GANG, ,'GRO BA

'DI YI RANG BZHIN DE, ,DE BZHIN GSHEGS PA RANG BZHIN MED, ,'GRO
BA 'DI YANG RANG BZHIN MED, ,CES BSHAD PA DANG, DE BZHIN DU
'PHAGS PA SHES RAB KYI PHA ROL TU PHYIN PA LAS KYANG, GANG GIS
NGA LA GZUGS SU MTHONG, ,GANG GIS NGA LA SGRAR SHES PA, ,LOG PAS

SPONG BAR ZHUGS PA STE, ,SKYE BO DE YIS NGA MI MTHONG, ,SANGS
RGYAS RNAMS NI CHOS KYI SKU, ,'DREN PA RNAMS NI CHOS NYID BLTA,
,CHOS NYID SHES PAR BYA MIN PAS, ,DE NI RNAM PAR SHES MI NUS,
,ZHES GSUNGS PA DANG, DE BZHIN DU BCOM LDAN 'DAS KYIS 'PHAGS PA
SHES RAB

@93A *, ,KYI PHA ROL TU PHYIN PA LA SOGS PA'I MDO SDE MTHA' YAS
PA LAS, CHOS THAMS CAD NGO BO NYID KYIS STONG PA DANG, SKYE BA
MED PA DANG, 'GAG PA MED PA STE, CHOS GANG LA'ANG GNAS PA'AM SKYE
BA'AM, 'GAG PA YOD PA MA YIN TE, CHOS THAMS CAD NI

GDOD MA NYID NAS SKYES PA'I PHYIR RANG BZHIN GYIS YONGS SU DAG
PA'O ZHES, BCOM LDAN 'DAS DE BZHIN GSHEGS PAS GSUNGS TE, DE KHO
NA NYID JI LTA BA BZHIN DU GSUNG BAR MDZAD PAS NA DE BZHIN GSHEGS
PA ZHES BYA'O, ,DE KHO NA NYID MA MTHONG BA'I BYIS PA'I SKYE BO
BLO PHYIN

CI LOG PA'I BSAM PA'I DREGS PA SPANGS PA THEG PA CHEN PO'I TSUL
DU RNAM GRANGS KYI MTSAN NYID MANG POS YE SHES BSHAD PA DANG,
BCOM LDAN 'DAS KYI GSUNG BLA NA MED PA'I YE SHES RTOG PAR SPRO BA
MED PA, SHIN TU YUN RING BA'I DUS GZHAN DAG TU BLA NA MED PA'I
BYANG

CHUB MNGON PAR RDZOGS PAR 'TSANG RGYA BAR 'GYUR RO ZHES BYA BA
SKRAG PAR 'GYUR BAS DE'I DBANG DU MDZAD NAS, BCOM LDAN 'DAS KYIS
DE DAG GSUNGS PA YIN NO, ,DE YANG SLOB DPON PADMA'I ZHAL SNGA NAS
KYIS, SGYU MA SHES PA LAS BYUNG BA, ,SGYU MA NYID LAS LDOG BYED
YIN, ,SGYU

MA LTA BU'I 'JIG RTEN NA, ,SGYU MA'I THABS NI RAB TU BSTAN, ,CES
BSHAD PA DANG, YANG 'DI DAG GSAL BAR BYA BA'I PHYIR, 'PHAGS PA
KLU SGRUB KYI ZHAL SNGA NAS KYIS, DMIGS SU MED PAR BSTOD PA LAS,
BSAM BYED BSAM GTAN BSAM BYA DAG ,SPANGS PA BDEN PA

MTHONG BA YIN, ,'DI KUN RTOG PA TZAM NYID DU, ,GANG GIS RTOGS PA
DE GROL 'GYUR, ,ZHES GSUNGS PA DANG, MKHA' DANG MTSUNGS PAR MNYAM
'GYUR DANG, ,RNAM PAR MI RTOG NGO BO NYID, ,CHOS RNAMS RANG BZHIN
DAG PA LAS, ,ROL MO 'DI DAG RNAM PAR BSGOM, ,ZHES

GSUNGS PA DANG, YANG 'DI NYID GSAL BAR BYA BA'I PHYIR, JI LTAR
RMI LAM SGYU MA DANG, ,DRI ZA'I GRONG KHYER MTHONG BA BZHIN,
,RNAL 'BYOR SPYOD PA MKHAS PA YI, ,SNA TSOGS 'DI DAG DE BZHIN
MTHONG, ,KUN RDZOB TU NI THAMS CAD SKYE, ,DES NA RTAG PA YOD MA
YIN, ,THAMS

@93B CAD YANG DAG PAR MI 'GYUR, ,DES NA CHAD PA YOD MA YIN, ,ZHES
BSHAD PA YIN NO, ,DE BAS NA JI SKAD DU BSHAD PA'I RNAM PAS BSTAN
PA'I GNYIS SU MED PA'I YE SHES NYID MA SKYES PA'I MTSAN NYID CAN
GYI DE KHO NA NYID YIN PAR BSHAD PA LEGS PAR SMRAS PA YIN NO, ,DE
LTAR JI SKAD

DU BSHAD PA'I MTSAN NYID CAN GYI GNYIS SU MED PA'I YE SHES YUN
RING DU BSGOMS SHING GOMS PAR BYAS LAS SO SOR RANG GI RIG PAS
MNGON SUM DU MA BYAS PAR THOS PA TZAM GYI TSIG LA BRTEN NAS BYA
BA BYAS ZIN PA NYID SEMS PA DE'I DBANG DU MDZAD NAS, 'PHAGS PA
KLU SGRUB KYI ZHAL SNGA NAS

KYIS; RIGS PA DRUG CU PA LAS, RNAM PAR DBEN DON MI SHES PAR,
,THOS PA TZAM DU 'JUG BYED CING, ,GANG YANG BSOD NAMS MI SHES PA,
,SKYES BU THA SHAL DE DAG BRLAG ,CES BSHAD PA DANG, DE BZHIN DU
SLOB DPON KAMBA LA'I ZHAL SNGA NAS KYIS SNANG BA'I PHRENG BA LAS,
RTAG TU

BRTZON 'GRUS LDAN PA YIS, ,'DI LTAR LAM GYI RJES 'JUG CAN, ,RING
PO MI THOGS CHOS KUN NI, ,STONG PA NYID DU RTOGS PAR 'GYUR, ,CHOS
KYI CHOS NYID THOB PA'I PHYIR, ,YONGS SU MA BSGOMS PAS MI 'GYUR,
,CHU MA 'THUNGS PAR THOS PA'AM, ,MTHONG BAS SKOM PA SEL 'GYUR

RAM, ,ZHES BSHAD PA YIN NO, ,CHOS NYID KYI RANG BZHIN CI ZHIG YIN
ZHES RTOG NA, DE BRJOD PAR BYA STE, CHOS THAMS CAD KYI NGO BO
NYID GANG YIN PA DON DAM PA'I TSUL JI LTA BA BZHIN DU GNAS PA
GNYIS SU MED PA DANG, DE BZHIN NYID CES BYA BA LA SOGS PA'I RNAM
GRANGS KYI MTSAN NYID DANG LDAN PA'I

CHOS THAMS CAD STONG PA NYID YIN NO, ,'DI YANG BLA MA'I MAN NGAG
DANG SNYING RJE SNGON DU 'GRO BA'I BSGOM PA GOMS PAR BYAS PA'I
STOBS KYIS SO SOR RANG GI RIG PA'I SHES PA NYID KYIS RAB KYI
MTHAR THUG PAS SRID PA LAS NGES PAR GROL BA DANG, BLA NA MED PA'I
YE SHES THOB PAR 'GYUR RO, ,DE YANG

GRUB PA'I SLOB DPON KLU SGRUB KYI ZHAL SNGA NAS KYIS CHOS NYID
KYI MTSAN NYID BSTAN PA NI, 'DI LA BSAL BYA GANG YANG MED, ,GZHAG
PAR BYA BA CI YANG MED, ,YANG DAG NYID LA YANG DAG LTA, ,YANG DAG
MTHONG NA RNAM PAR GROL, ,ZHES BSHAD PA DANG, YANG, MYA NGAN 'DAS
MTHA' GANG YIN

@94A *, ,PA; ,DE NI 'KHOR BA'I MTHA' YIN TE, ,DE DAG BYE BRAG
CUNG ZAD DU, ,SHIN TU PHRA BA'ANG YOD MA YIN, ,ZHES PA YIN NO,
,DRIS PA, THEG PA CHEN POR MA SKYES PA LA SOGS PA'I RNAM GRANGS
KYIS BSTAN PA'I GNYIS SU MED PA'I YE SHES GZUNG BAR BYA BA DANG,
'DZIN PA PO DANG

BRAL BA, STONG PA NYID KYI NGO BO NYID MCHOG TU BLANG BAR BYA
BA'I DE KHO NA NYID DU BSHAD PA GANG YIN PA DE NI PHAL CHER STONG
PA NYID KYI NGO BO NYID YIN PA'I PHYIR MED PA NYID KYIS NA MING
TZAM DU ZAD PAS RI BONG GI RVA DANG 'DRA STE, DE NI SHIN TU CHAD
PAR LTA BA YIN PAS LOG PA'I SHES PA NYID YIN PAR SHES SO ZHE NA,

'DIR BRJOD PAR BYA STE, 'DI LTAR SNGAR CHOS THAMS CAD GDOD MA NAS
MA SKYES PAR BSHAD PAS, RTAG PA DANG CHAD PA'I MTHA' GNYIS KYI
GLAGS YOD PA MA YIN GYI MA RIG PAS PHYIN CI LOG TU GYUR BA'I BYIS
PA LOG PA'I SHES PA'I LING TOG GIS BLO'I MIG KHEBS PA, DNGOS PO
DANG DNGOS PO

MED PA DAG LA YOD PA NYID DU MNGON PAR ZHEN PA'I SHING GI MES
RGYUD BSREGS PA, LOG PA'I GDON GYIS SEMS KYI RGYUD DKRUGS PA, BLO
SHIN TU RAGS PA'I NYON MONGS PA DE RNAMS KYIS THEG PA CHEN POR
CHOS KYI DBYINGS LA SOGS PA'I TSIG GI RNAM GRANGS KYIS BSTAN PA
MA SKYES PA'I

MTSAN NYID CAN SKYE BA DANG 'JIG PA DANG BRAL BA, MCHOG TU BLANG
BAR BYA BA'I DON DAM PA'I DE KHO NA NYID THABS LAS BYUNG BA'I
BDAG NYID CAN GNYIS SU MED PA'I YE SHES SANGS RGYAS KYI SPYOD YUL
DU GYUR PA, DE LA 'JUG PA'I GO SKABS RNYED PAR GA LA 'GYUR, DES
NA DE RNAMS NGES PAR CHAD PAR

LTA BA DANG LOG PA'I SHES PA YIN NO SNYAM DU SEMS SO, ,GANG YANG
BLO GROS PHYIN CI MA LOG PA YANG DAG PA'I YE SHES SO SO RANG GI
RIG PAS RTOGS PAR GYUR PA DANG, DE BZHIN DU BLO YOD PA DANG, MED
PA'I YE SHES LA BRTEN PA NYID KYIS BDAG NYID CHE BA GANG YIN PA
DE NI BDAG NYID CHEN PO STE,

'PHAGS PA NYID LA BYA LA DE RNAMS LA NI RANG GI PHYOGS DANG GZHAN
GYI PHYOGS YOD PA MA YIN NO ZHES BYA BA NI BSDUS PA'I DON YIN NO,
,GZHAN DAG NI MA RIG PA'I DBANG GIS NGA DANG BDAG CES BYA BA LA
SOGS PA BDAG TU LTA BA YOD PAS DNGOS PO LA MNGON PAR ZHEN PA
'BYUNG BAR 'GYUR LA,

@94B DNGOS PO LA MNGON PAR ZHEN PA'I RTZA BA LAS 'DOD CHAGS LA
SOGS PA SKYE BAR 'GYUR TE, YANG DE NYID LAS, DNGOS POR KHAS LAN
YOD NA NI, ,'DOD CHAGS ZHE SDANG MI BZAD 'BYUNG, ,LTA BA MA RUNGS
YONGS SU 'DZIN, ,DE LAS BYUNG BA'I RTZOD PAR 'GYUR, ,ZHES BSHAD
PA YIN NO, ,

'DI'I BSDUS PA'I DON NI 'DI YIN TE, DNGOS POR KHAS BLANG ZHING
DNGOS PO YOD PAR 'DOD PA LA NI 'DOD CHAGS LA SOGS PA'I NYES PA
RNAMS RAB TU SKYE BAR 'GYUR RO, ,DON 'DI NYID YANG DANG YANG DU
GSAL BAR BYA BA'I PHYIR DE NYID LAS, GNAS YOD NA NI 'DOD CHAGS
DANG, ,'DOD

CHAGS BRAL BA DMIGS 'GYUR NA, ,GNAS MED BDAG NYID CHEN PO RNAMS,
,CHAGS PA MED CING CHAGS BRAL MIN, ,ZHES BSHAD DO, ,DE'I DON NI
'DI YIN TE, DNGOS PO MED PA'I YE SHES LA BRTEN PA GANG YIN PA DE
NI BDAG NYID CHEN PO GNAS PA MED PA YIN LA, DE NI DNGOS PO LA

BRTEN PAS GANG LA YANG CHAGS PA'AM CHAGS PA DANG BRAL BAR MI
'GYUR RO, ,DRIS PA, GAL TE DNGOS PO LA DMIGS PA DE KHO NA NYID MA
YIN NA, CI DNGOS PO MED PA LA DMIGS PA DE KHO NA NYID YIN NAM ZHE
NA, 'DIR BRJOD PAR BYA STE, 'DI DAG NI SGYU MA DANG RMI LAM LA
SOGS PA'I DPE

SNGAR BSTAN ZIN MOD KYI 'ON KYANG CUNG ZAD TZAM ZHIG BRJOD PAR
BYA STE, GANG GI TSE MA RIG PA'I DBANG GIS THOG MA MED PA'I RANG
BZHIN GYIS 'KHOR BAR DNGOS PO MED PAR GCIG LA GCIG LTOS NAS GNAS
PA YIN LA, DE NAS GNYIS KA YANG MED PA YIN NO, ,DE YANG SLOB DPON
KLU

SGRUB KYI ZHAL SNGA NAS KYIS RIGS PA DRUG CU PA LAS, YOD PAS RNAM
PAR MI GROL TE, ,YOD PAS SRID PA 'DI LAS MIN, ,YOD DANG MED PA
YONGS SHES PAS, ,BDAG NYID CHEN PO RNAM PAR GROL, ,ZHES BSHAD PA
YIN TE, BYIS PA'I SKYE BO'I SPYOD YUL LAS 'DAS PA'I DMIGS

SU MED PA'I YE SHES LA BRTEN NAS, BDAG NYID CHEN PO NI 'PHAGS PA
STE, DE RNAMS GANG DNGOS PO DANG DNGOS PO MED PA DAG DON DAM PA'I
BDEN PAR DMIGS SU MED PAS DNGOS PO MED PA NYID DU SO SO RANG GI
RIG PA NYID KYIS YONGS SU MKHYEN PA YIN LA, MKHYEN PA NYID KYIS
RNAM PAR GROL

@95A *, ,BA BRNYES PA YIN NO, ,RIGS PA 'DI NYID KYIS DNGOS PO
DANG DNGOS PO MED PAR NYE BAR DMIGS PA NI DE KHO NA NYID YIN NO
ZHES BYA BA'I DON TO, ,DE YANG, MYA NGAN 'DAS PA DNGOS MED PA,
,MIN NA DE DNGOS GANG LA YIN, ,DNGOS DANG DNGOS PO MED ZIN PA,
,ZAD PA MYA NGAN 'DAS ZHES

BYA; ,ZHES BSHAD PA DANG, YANG, BLO CHUNG GANG GIS YOD PA DANG,
,MED PA NYID DU MTHONG GYUR PA, ,DES NI SPROS PA NYER ZHI BA'I,
,ZHI BA'I DNGOS PO MTHONG MI 'GYUR, ,ZHES BSHAD PA DANG, ,GANG
TSE DNGOS DANG DNGOS MED PA, ,BLO YI MDUN NA MI GNAS LA, ,DE TSE
BGROD PA GZHAN

MED PAS, ,DMIGS MED RAB TU ZHI BAR 'GYUR, ,ZHES BSHAD PA YIN NO,
,DE BZHIN DU BCOM LDAN 'DAS KYIS LANG KAR GSHEGS PA'I MDO LAS, JI
LTAR ME LONG DAG LAS GZUGS, ,GCIG DANG DU MA RNAM SPANGS PAR,
,SNANG YANG DER NI YOD MA YIN, ,DE BZHIN

DNGOS PO'I DNGOS NYID DANG, ,ZHES GSUNGS PA DANG, YANG 'DI DAG
NYID BCOM LDAN 'DAS KYIS GSAL BAR MDZAD PA'I PHYIR, BLO YIS RNAM
PAR BRTAGS PA NA, ,NGO BO NYID NI DMIGS SU MED, ,DE BAS DE NI
BRJOD MED PA, ,DNGOS PO MED PAR BSTAN PA YIN, ,ZHES GSUNGS

PA DANG, YANG 'DI NYID GSAL BAR BYA BA'I PHYIR, SLOB DPON KAMPA
LA'I ZHAL SNGA NAS KYIS SNANG BA'I PHRENG BA LAS, GAL TE DNGOS PO
DNGOS GYUR NA, ,SLAR NI DNGOS MED JI LTAR 'GYUR, ,DE NYID BRTAN
PA'I TSUL CAN PAS, ,GZHAN DU 'GYUR BAR MI 'THAD DO, ,MING DANG
RIGS

STZOGS YON TAN GYIS, ,GANG GIS CHOS RNAMS BRDZUN PAR MTHONG, ,DE
NI PHYIN CI LOG PA YIN, ,MKHA' LA RI MO 'DRI DANG MTSUNGS, ,DE
BAS DNGOS PO SNA TSOGS PA, ,NGO BO NYID KYI RANG BZHIN MED, ,GANG
GIS CHOS RNAMS GZHAN DU SHES, ,DE NI DON DAM DANG BRAL 'GYUR, ,

ZHES BSHAD PA DANG, DE BZHIN DU SLOB DPON KLU SGRUB KYI ZHAL SNGA
NAS KYIS BSAM GYIS MI KHYAB PAR BSTOD PA LAS, GANG ZHIG DNGOS PO
NYER DMIGS PA, ,DE NI GAL TE DE NYID 'GYUR, ,BYIS PA DE NYID RIG
'GYUR BAS, ,DE TSE DE NYID SHES CI DGOS, ,ZHES BSHAD PA YIN NO,,

@95B 'DIR LA LA DAG 'DI SKAD DU GAL TE DBANG PO THAMS CAD KYI NYE
BAR DMIGS PA'I DON RNAM PAR SHES PA YONGS SU GYUR PA NYID DU MI
'DOD NA DNGOS PO SNA TSOGS PAR SNANG BA LA 'JUG PA 'DI GA LA
'BYUNG ZHES RGOL BAR BYED NA, 'DIR BRJOD PAR BYA STE, DE NI MA
RIG PA'I DBANG GIS

YANG DAG PA MA YIN PA'I YONGS SU RTOG PA TZAM DU SNANG NGO, ,DE
YANG SNANG BA'I PHRENG BA LAS, BDAG NYID SEMS KYIS YONGS SU RTOGS
PHYIR DANG NI, ,BKOD PA'I DRI MED PHYI ROL SOGS GYUR PA, ,SKYE BA
DU MAR YONGS BSGOS NYER 'BAR BA, ,'GRO BA GSUM PO CUNG ZAD KYI
RJES SU

'BRANGS NAS BSTAN PA YIN NO, ,DRIS PA, JI SKAD DU BSHAD PA'I
MTSAN NYID KYIS NA BRJOD DU MED PA DE NI 'DI YIN NO ZHES BSTAN DU
MED PA SANGS RGYAS BCOM LDAN 'DAS KYI RANG RIG PA'I YE SHES DANG,
DE BZHIN DU SGRIB PA THAMS CAD DANG NGES PAR BRAL BA'I 'PHAGS PA

RNAMS KYI SPYOD YUL DE LA THOG MA MED PA NAS ZHUGS PA'I MA RIG
PA'I DRI MAS YID DRI MA CAN DU GYUR PA, BDAG DANG BDAG GIR MNGON
PAR ZHEN PA'I DUG GIS BRGYAL BA, SRID PA'I 'DAM DU BYING BA'I SO
SO'I SKYE BO RNAMS JI LTAR 'JUG PAR 'GYUR, DE RTOGS PAR 'GYUR

BA BSTAN PA LA GA LAS 'JUG PAR 'GYUR BA'I THABS KYI RGYU NI GANG
ZHIG YIN ZHE NA, 'DIR BRJOD PAR BYA STE, SRID PA'I RGYA MTSO 'DIR
SNGON THOG MA MED PA'I SANGS RGYAS BCOM LDAN 'DAS RNAMS KYIS LAS
DANG PO PA'I GNAS SKABS SU THUGS DANG PO BSKYED PA NAS THUGS RJES
NON PA'I

SHUGS KYIS 'GRO BA MA LUS PA GDON PAR BYA ZHING, SANGS RGYAS NYID
THOB PAR BYA BA'I PHYIR SMON LAM GYI RGYAL PO MNGON DU MDZAD PA
YIN LA, SMON LAM GYI SHUGS DE'I DBANG GIS SKU GSUM BDAG NYID LHUN
GYIS GRUB PA'I TSUL GYIS DE RNAMS SANGS RGYAS KYI MDZAD PA LA
'JUG PA YIN

NO; ,SANGS RGYAS KYI MDZAD PA DE GANG ZHIG YIN ZHE NA, BRJOD PAR
BYA STE, SNGON BLA NA MED PA'I SANGS RGYAS KYI ZHING DU BYANG
CHUB THOB PAR BYED PA'I DGE BA'I LAS SNA TSOGS PA'I SA BON BTAB
PA LA GOMS PAR BYAS PA GANG YIN PA DANG, ZHING DAM PA LA BSKRUN
PA'I DBANG GIS 'KHOR BAR SANGS

@96A *, ,RGYAS KYIS 'DUL BA'I SEMS CAN RNAMS 'BYUNG BAR 'GYUR RO,
,DE YANG BCOM LDAN 'DAS KYIS SANGS RGYAS LA BSKRUN PA'I DGE BA'I
RTZA BA NI 'KHOR BAR YONGS SU ZAD PAR MI 'GYUR ZHING YONGS SU
GTUGS PAR MI 'GYUR GYIS, MI ZAD PA'I MYA NGAN LAS 'DAS PA THOB

PAR 'GYUR RO ZHES GSUNGS PA DANG, DE BZHIN DU DPER NA, CHU YI
THIGS PA RGYA MTSO CHER LTUNG BA, ,BSKAL PA MI 'JIG PAR DU DE MI
ZAD, ,DE BZHIN BYANG CHUB YONGS BSNGO DGE BA NI, ,THAR PA MA THOB
BAR DU ZAD MI 'GYUR, ,ZHES GSUNGS PA DANG, ,YANG DE BZHIN DU, DRI
ZHIM

YAL ZHING RNYING LA SHUN PHRAGS DENGS 'GYUR ME TOG GCIG CIG NI,
,SNANG BA LA BRTEN DANG PA RNAM PAS RGYAL GYUR LA PHUL BAS, ,BSOD
NAMS DES NI NGAN 'GRO'I 'JIGS PA LAS GROL MTHO RIS SA STENG GI
,BDE BA DPAG MED DUS SPYAD BLO BZANG BDE BAS THAR PA THOB PAR
'GYUR,,

ZHES GSUNGS PA DANG, DE BZHIN DU, BUM PAS RGYA MTSO TSAD GZHAL
DANG, ,SRANG GIS RI RAB GOMS PAS SA, ,TSAD GZHAL BAR NI NUS SRID
KYI, ,RGYAL LA PHUL TSAD GZUNG MI NUS, ,ZHES BSHAD PA YIN NO, ,DE
BAS NA 'DI DAM PA'I BDAG NYID CHE BA LAS SANGS RGYAS KYIS 'DUL

BA'I SEMS CAN RNAMS 'BYUNG BAR 'GYUR RO, ,SANGS RGYAS KYI MNGON
SUM DU 'DUL BA'I SKYE BO DE LA THUGS RJE RJES SU BZUNG NAS,
,SANGS RGYAS BCOM LDAN 'DAS KYIS SKYE BO DE NYID SRID PA'I RGYA
MTSO LAS BSGRAL BAR BYA BA'I PHYIR 'KHOR BAR 'JUG PAR MDZAD NAS,
MOS PA SNA TSOGS

DANG LDAN PA'I SEMS CAN DE RNAMS LA SNA TSOGS PAR STON PAR MDZAD
PA DANG GZIGS PAR MDZAD PAS SANGS RGYAS KYIS MNGON SUM DU 'DUL
BAR 'GYUR BA DE THAMS CAD BSGRAL NAS LHAG MA LKOG TU GDUL BAR BYA
BA MA 'ONGS PA NA SANGS RGYAS KYI CHOS BSTAN PAS 'DUL ZHING,
SANGS RGYAS KYI

CHOS RAB TU BSTAN PA DANG, YE SHES NYE BAR BSTAN PAS DBANG PO RAB
DANG 'BRING DANG THA MA'I DBYE BAS MYUR BA DANG, YUN RING PO
DANG, SHIN TU RING POS 'TSANG RGYA BAR BYED PA'I THEG PA GSUM LAS
NYE BAR STON PA THOB PAR MDZAD PA DANG, DE BZHIN DU SNA TSOGS
PA'I BSAM PA DANG MOS PA THA DAD

@96B PA DE RNAMS SRID PA'I RGYA MTSO LAS BSGRAL BAR BYA BA'I
PHYIR, SANGS RGYAS BCOM LDAN 'DAS THUGS RJE CHEN PO'I SHUGS KYI
DBANG GIS SLOB MA DAM PA RNAMS LA BSAM PAS SNA TSOGS PA'I DBANG
DU MDZAD DE THABS SNA TSOGS BSTAN NAS, DE'I 'OG TU SANGS RGYAS
BCOM LDAN 'DAS KYIS

NYID KYI MDZAD PA RDZOGS PAR GYUR PA DANG, 'KHOR BA LAS YONGS SU
MYA NGAN LAS 'DAS PAR 'GYUR RO, ,BCOM LDAN 'DAS YONGS SU MYA NGAN
LAS 'DAS NAS, DE'I 'OG TU SLOB MA DAM PA 'PHAGS PA NYAN THOS DANG
RANG SANGS RGYAS DANG BYANG CHUB SEMS DPA' DE RNAMS RANG RANG GI

THEG PA DE LA LHAG PAR MOS SHING DE BSTAN PAS 'DUL BA RNAMS KYIS
SANGS RGYAS NYID THOB PAR BYA BA'I PHYIR, SANGS RGYAS BCOM LDAN
'DAS KYIS BSTAN PA'I THABS RANG RANG GI RGYUD DANG RJES SU MTHUN
PAR NYE BAR STON PAR BYED DO, ,DE LTAR BLA MA GCIG NAS GCIG TU
BRGYUD PA'I RIM

GYIS YE SHES BSTAN PA DE RTOGS PA LA 'JUG PA RNAMS THOS PA DANG
BSAM PA DANG BSGOM PA'I RIM GYIS GOMS PA'I STOBS KYIS YE SHES LA
'JUG PAR 'GYUR RO, ,DE'I THABS GOMS PA LA SOGS PA LA GOMS PAR
BYAS PA LA 'JUG STE, DE LA THEG PA CHEN PO'I RNAL 'BYOR BA LA

LA DGE BA'I RTZA BA LA 'BAD PA DANG LDAN ZHING, DBANG PO RNO BA
DANG BRTZON 'GRUS 'BAR BAS NYID DANG MTSAN DU BSGOM PA LA GOMS
PAR BYAS PA'I STOBS KYIS TSE 'DI NYID LA LOG PA'I SHES PA SPANGS
PA DANG, YANG DAG PA'I YE SHES THOB PAR 'GYUR BA YIN NO, ,DE
BZHIN DU DGE BA'I RTZA BA

LA SHIN TU 'BAD PA DE GOMS PAR BYED PA LA CUNG ZAD 'JUG PA DANG
SPRO BA CHUNG BA DE RNAMS NI SKYE BA GZHAN DU 'THOB PAR 'GYUR RO,
,DE LTAR GZHAN GYI RGOL BA'I DOGS PA BSAL NAS, SANGS RGYAS KYI YE
SHES LA JI LTAR 'JUG PAR 'GYUR BA DE LTAR BSTAN PA YIN NO, ,DRIS
PA, BCOM

LDAN 'DAS YONGS SU MYA NGAN LAS 'DAS NAS DE'I 'OG TU BLA MA GCIG
NAS GCIG TU BRGYUD PA'I RIM GYIS BLA NA MED PA'I YE SHES BSTAN PA
DE LA THEG PA CHEN PO'I RNAL 'BYOR PAS TSE 'DI NYID LA LO PAR
SHES PA SPANGS NAS YANG DAG PA'I YE SHES 'THOB PAR 'GYUR RO ZHES
BYA BA NI MI

@97A *, ,RIGS TE, GANG GI PHYIR GANG THOG MA MED PA'I TSUL CAN
GYI MA RIG PA'I RGYUD DANG LDAN PA'I LOG PA'I RANG BZHIN LAS DANG
NYON MONGS PA'I BDAG NYID CAN SKYE BA LA SOGS PA'I SDUG BSNGAL
MTHA' YAS PA SKAD CIG MA GCIG NAS GCIG TU BRGYUD PA'I BDAG NYID
CAN 'KHOR

BA'I RGYA MTSO ZHES BYA BA NI SHIN TU RGAL BAR DKA' BA YIN TE, DE
NI NYAN THOS LA SOGS PA'I THUB PA DPAG TU MED PA RNAMS KYIS SKYE
BA GRANGS MED PAR DKA' BA SPYOD PA DANG, DE BZHIN DU 'PHAGS PA'I
BDEN PA BSGOM PAS DGE BA'I LAS SNA TSOGS PA LA SOGS PA LA GOMS
PAR BYAS PA'I

DGA' BAS DUS SHIN TU YUN RING PO ZHIG NA SPONG BAR BYED DO ZHES
DE LTAR NYAN THOS KYI THEG PA LAS BSHAD DE, DE BAS NA TSE 'DI
NYID LA THEG PA CHEN PO'I RNAL 'BYOR PAS LOG PA'I SHES PA SPANGS
TE, YANG DAG PA'I SHES PA 'THOB PAR JI LTAR 'GYUR, 'DIR BRJOD PAR
BYA STE, THEG PA CHEN PO'I

RNAL 'BYOR BAS TSE RABS SNGA MA NGAG TU PHYIN CI MA LOG PA'I
THABS LA BSLABS PA DANG, THEG PA MCHOG LA GNAS PA'I RANG BZHIN
GYI CHE BA BDAG NYID CHE BA NYID DANG, DGE BA'I RTZA BA LA MI
G-YEL BAR 'BOD PA NYID DANG, YANG DAG PA'I YE SHES KYI THABS KYIS
MAN NGAG DANG, DE BZHIN DU

BRTZON 'GRUS KYI SHUGS DRAG PO BSGOM PA LA GOMS PA'I PHYIR, TSE
'DI NYID LA YE SHES THOB PAR 'GYUR BA YIN NO, ,DE YANG 'DI SKAD
THOS TE, 'PHAGS PA KLU SGRUB KYI ZHAL SNGA NAS LA SOGS PA TSE 'DI
NYID LA PHYIN CI MA LOG PA'I THABS KYIS MAN NGAG BSGOMS PA GOMS
PAR MDZAD

PAS RAB TU DGA' BA LA SOGS PA'I SA LA BZHUGS SHING SBYIN PA LA
SOGS PA'I SA LA SOGS PA'I PHA ROL TU PHYIN PA YONGS SU RDZOGS PA
DANG, YE SHES DANG SKYE BA'I CHOS LA BZOD PA THOB PA'I YE SHES
BRNYES PA YIN NO, ,DE LTAR DE RNAMS TSE 'DI NYID LA LAS DANG NYON
MONGS PA DANG,

SHES BYA'I SGRIB PA'I MTSAN NYID CAN LOG PA'I SHES PA SPANGS NAS
YANG DAG PA'I YE SHES THOB BO ZHES THOS LA, DE BZHIN DU GZHAN DAG
LAS 'BYUNG BAR 'GYUR TE, GANG GI PHYIR RGYA CHE BA'I CHOS NYID
KYI BDAG NYID CHE BA 'DI NI RANG BZHIN GYIS YOD PA MA YIN NO, ,DE
LTAR YANG SDONG PO BKOD PA'I

@97B MDO LAS, ,DPER NA ME YIS SHING GI RI, ,SKAD CIG GIS NI THAL
BAR BYED, ,YE SHES ME YIS RNAL 'BYOR PA'I, ,LAS KUN SKAD CIG DAG
GIS BSREG ,LAS KYI BAG CHAGS LDAN PA YI, ,KUN RDZOB DUS NI RING
PO CAN, ,RNAL 'BYOR YE SHES BAG CHAGS KYIS, ,THAMS

CAD SKAD CIG GIS 'JIG BYED, ,DPER NA MUN PA RAB GTUGS PA, ,MAR
MES SKAD CIG NGAG GIS 'JOMS, ,THUB PAS YE SHES SGRON MA YIS, ,MI
SHES 'DI NI SEL BAR MDZAD, ,CES GSUNGS PA YIN NO, ,DE LTAR NA
GNYIS SU MED PA'I YE SHES NI THAR PA 'DOD PA

RNAMS KYI MCHOG TU BLANG BAR BYA BA'I DE KHO NA NYID JI LTAR YIN,
DE LTAR LUNG DANG RIGS PA DAG GIS BSTAN PA YIN NO, ,'DIR BYIS PA
RNAMS KYI BLO'I RNAM PAR 'PHRUL PA'I 'BRAS BU YANG DAG PA MA YIN
PA'I RNAM PAR RTOG PA DES CHOG GO, ,DA NI THEG PA CHEN PO LA LHAG
PAR MOS

PA'I DAD PA CAN GYI RIGS KYI BUS GSOL BA BTAB PA DAG LA SPRO BA
BSKYED CING THAR PA MA LUS PA 'DOD PA LA SNGAR BSHAD PA'I MTSAN
NYID CAN GYIS YE SHES RTOGS PAR BYA BA'I PHYIR THABS NYE BAR
BSTAN PAS NA, BDAG DANG GZHAN GYI DON RAB TU GRUB PAR BYA BA'I
PHYIR SHES RAB KYI TSUL RJES SU

DRAN NAS DE BSTAN PA'I MAN NGAG BSGOM PA'I RIM PA'I CHO GA 'DIR
CUNG ZAD CIG BSHAD PAR BYA'O, ,THEG PA CHEN POR JI SKAD DU BSHAD
PA'I YE SHES MNGON PAR RTOGS PA DANG, GUS PA DANG LDAN PAS DE'I
TSUL LAS BSHAD PA'I CHO GA'I RIM PAR SNGON DU 'GRO BAS BLA MA LA
GSOL BA

BTAB STE, DE'I DRIN GYIS THOB PA'I LUNG GIS BLA NA MED PA'I YE
SHES KYI MAN NGAG GI RNAL 'BYOR BSGOM PA BRTZAM PAR BYA'O, ,DE LA
DANG PO RE ZHIG ,BSTAN BCOS RGYA CHEN PO NI THOS NAS SU, ,DON DAM
DE BZHIN NYID NI NGES BYAS LA, ,DAD LDAN DE NI 'JAM PA'I STAN
GNAS TE, ,BLO DANG

LDAN PAS RNAL 'BYOR RTZOM PAR BYED, ,GZUNG DANG 'DZIN DANG GNYI
GA GNYIS MIN DANG, ,BDAG DANG GZHAN DANG MYA NGAN 'DAS PA DANG,
,'KHOR BA ZHES BYA'I RNAM RTOG MANG PO NI, ,RAB TU SPANGS LA YID
NI MNYAM PAR BZHAG ,SGYU MA DRI ZA'I GRONG KHYER LTA BUR NI,
,SHES BYA MA LUS

@98A *, ,RNAM PAR BLTAS NAS SU, ,DE BZHIN NYID KYI YE SHES RDO
RJE YIS, ,LUS KYI 'KHRUL 'KHOR RAB TU GZHIG PAR BYA, ,RNAM PA
THAMS CAD DU NI RAB MDZES LA, ,THOG DANG THA MA'I CHA BRAL RNAM
MI RIG ,DRI MA MED PA'I 'OD ZER STONG GIS NI, ,MUN PA NGES BSAL

MKHA' DANG MTSUNGS PA YI, ,RANG GI RNAM PA TZAM GYI NGO BO RU,
,GZOD NAS SKYE BA MED PA'I RANG SEMS MTHONG, ,GANG GIS KYANG NI
DE MTHONG GYUR PA DAG ,DE YANG DE BZHIN DU NI BLTA BAR BYA,
,DMIGS PA MED PA DANG BCAS PA'I SEMS NYID NI, ,DE BZHIN NYID DANG
YANG DAG MTHA' RU

BSHAD, ,DE LTAR RIM GYIS BSLABS PAR GYUR PA LAS, ,MING DU SHES PA
'GOG PA 'THOB PAR 'GYUR, ,DE LA YANG DAG REG PAR SBYOR BA LAS,
,'BAD PA MED PAR MNGON SHES LNGA LDAN 'GYUR, ,DE DANG MNGON PAR
LDAN PA'I RNAL 'BYOR PA, ,'GRO BA'I DON NI DPAG TU MED PA

BYED, ,'DI NI YONGS SU RDZOGS PA'I RNAL 'BYOR BA, ,SHIN TU YUN
RING DUS SU GNAS PAR 'GYUR, ,LUS NI RDO RJE LTA BUR MI SHIGS
SHING, ,NYON MONGS BDUD LA SOGS PAS G-YO MI 'GYUR, ,SHES RAB PHA
ROL PHYIN PA ZHES BYA BA'I, ,RNAL 'BYOR 'DI DANG RTAG TU RAB LDAN
PAS,,

NAM MKHA' MDZOD LA SOGS PA'I TING NGE 'DZIN, ,MANG PO RNAMS NI
YANG DAG RDZOGS PAR 'GYUR, ,'DI ZAB MO'I DON GANG CI YANG RUNG BA
RTOGS DKA' BA DE NI BLA MA'I ZHAL NAS CHO GA JI LTA BA BZHIN DU
BSHAD PA GZUNG BAR BYA'O, ,RIGS KYI BU'AM RIGS KYI BU MO DAD PA
DANG LDAN PA

GANG LA LA PHA ROL TU PHYIN PA'I TSUL GYIS SPYAD PA SPYOD PA JI
SKAD DU BSHAD PA'I RIM PA'I CHO GAS SEMS CAN THAMS CAD GDON PAR
BYA BA'I PHYIR SEMS BSKYED NAS, BLA NA MED PA'I YE SHES KYI MAN
NGAG GI RNAL 'BYOR BA BRTZAMS NAS BRTZON 'GRUS DANG LDAN PAS
BSLABS PA'I STOBS DANG

LDAN PA DE NI RING PO MI THOGS PAR TSE 'DI NYID LA JI SKAD DU
BSHAD PA'I YE SHES THOB PAR 'GYUR RO, ,GANG YANG JI SKAD DU BSHAD
PA'I CHO GA MED PA'I GLEGS BAM TZAM LA BRTEN PA TZAM GYIS 'JU PAR
DE DAG JI SKAD DU BSHAD PA'I DNGOS GRUB LA RGYAB KYIS PHYOGS PAR
'GYUR ZHING SDUG

@98B BSNGAL DANG YID MI BDE BA SNA TSOGS PA DAG 'BYUNG BAR 'GYUR
RO ZHES ZAB MO'I TSUL LA DE BZHIN GSHEGS PAS GSUNGS SO, ,DRIS PA,
BCOM LDAN 'DAS THUGS RJE CHEN PO'I SHUGS KYI DBANG GIS THEG PA
CHEN PO LA LHAG PAR MOS SHING THAR PA 'DOD PA RNAMS KYI MCHOG TU

BLANG BAR BYA BA NYID DU DBANG PO DMAN PA DANG, BAR MA DANG, CHEN
PO'I DBYE BAS THEG PA CHEN PO'I TSUL KHRIMS DBYE BA RNAM PA GSUM
DU GSUNGS LA, DBYE BA GSUM PO DE DAG NYID BCOM LDAN 'DAS 'DUL
BA'I BSAM PA MANG PO'I DBANG GIS DBYE BA MANG PO'I MTSAN NYID LA
'JUG PAR

MDZAD PA YIN LA, DE RNAMS KYANG THABS KYI DBYE BAS PHYE BA YIN
GYI THABS LAS 'BYUNG BA LAS NI KHYAD PAR MED DO ZHES BSHAD DO, DE
RNAMS LAS GONG NAS GONG DU KHYAD PAR DU 'PHAGS PA'I MTSAN NYID
CAN THAMS CAD KYIS RAB MCHOG GI KHYAD PAR NI SNGAGS KYI THEG PA
YIN PAR GSUNGS

LA; DE BAS NA SNGAGS KYI THEG PA'I KHYAD PAR GANG YIN PA DE NI
BRJOD PAR BYA STE, TSUL GSUM GYI SGRON MA LAS, ,DON GCIG NA YANG
MA RMONGS DANG, ,THABS MANG DKA' BA MED PA DANG, ,DBANG PO RNON
PO'I DBANG MDZAD PAS, ,SNGAGS KYI THEG PA KHYAD PAR 'PHAGS, ,ZHES
BSHAD PA DANG,

DE BZHIN DU DPAL MCHOG DANG PO ZHES BYA BA'I SNGAGS KYI TSUL LAS,
,BDAG NYID SANGS RGYAS THAMS CAD DE, ,BYANG CHUB SEMS DPA' KUN
KYANG YIN, ,DE BAS RANG LHA'I SBYOR BA YIS, ,BDAG NYID NYE BAR
BSGRUB PAR BYA, ,ZHES GSUNGS PA DANG, YANG DE BZHIN DU, LDANG
NGAM YANG NA 'DUG

PA'AM, 'CHAG PA'AM JI LTAR GNAS PA'AM, ,DGOD DAM RAB TU SMRA
BA'AM, ,GANG DANG GANG DU JI LTAR GNAS, ,DKYIL 'KHOR DAG TU MA
ZHUGS PA'AM, ,SGRIB PA KUN DANG LDAN YANG RUNG, ,RANG LHA'I SBYOR
BA'I BDAG NYID CAN, ,BSOD NAMS CHUNG YANG 'GRUB PAR 'GYUR, ,ZHES

GSUNGS PA DANG, YANG DE BZHIN DU, MTSAMS MED LNGA LA SOGS PA YI,
,SDIG PA CHEN PO BYED PA YANG, ,THEG PA BLA NA MED PA YI, ,THEG
MCHOG 'DI LA 'GRUB PAR 'GYUR, ,ZHES GSUNGS PA DANG, YANG DE'I
KHYAD PAR GSUNGS PA NI, BDE BAS BYANG CHUB THOB 'GYUR GYI, ,LUS
KYI

@99A *, ,GDUNG BA BYANG CHUB MIN, ,GANG PHYIR TING 'DZIN LAS
BYUNG BA'I, ,SEMS BDE BA LAS 'TSANG RGYAR 'GYUR, ,ZHES BYA BA LA
SOGS PA RGYA CHER GSUNGS PA YIN NO, ,DE LTAR JI SKAD DU GSUNGS
PA'I MTSAN NYID CAN GYI SNGAGS KYI THEG PA CHEN PO NI DKA' BA MED
PA'I SPYOD PAS

SKAD CIG MA GCIG LA MNGON PAR BYANG CHUB PA THOB PAR BYED PA YIN
ZHING, GONG NAS GONG DU PHYIN CI MA LOG PA'I THABS KYIS KHYAD PAR
DU BCOM LDAN 'DAS THUGS RJE CHEN PO'I DBANG GIS GANG GSUNGS PA
DE, DE KHO NA NYID KYI SNYING PO BSDUS PA 'DIR BSTAN TAN ZHES
'DIR BRJOD PAR BYA STE, 'DI

NA DA LTAR SRID PA'I LAM DU DA LTAR SKYES PA DANG, SKYE BAR 'GYUR
BA'I SEMS CAN MTHONG BA DANG, ,THOS PA RNAMS NI SNGAGS KYI SPYOD
PA'I SNOD JI LTA BA MA YIN NO, ,DE YANG RE ZHIG DA LTAR BYUNG BA
RNAMS NI MA RIG PA'I DBANG GIS BDAG DANG BDAG GIR 'DZIN PA LA
SOGS PA LTA BA NGAN PA'I SHING

GIS SBAR BA'I MES RGYUD BSREGS PA, RANG GI RNAM PAR RTOG PA'I
RLUNG GIS BLO RNAM PAR G-YENGS PA DMAN PA'I BLO CAN LOG PAR 'DZIN
PA LA MNGON PAR ZHEN PA SNA TSOGS PA'I RIMS KYIS BTAB PA'I SEMS
DANG LDAN PA'I NYAM THAG PA NYON MONGS PA'I DPA' RLABS KYIS BLO
RNAM PAR G-YENGS PA

DE RNAMS KYIS GSANG SNGAGS KYI TSUL LAS BSTAN PA'I PHYIN CI MA
LOG PA'I THABS KYI KHYAD PAR ZAB MO RNAM PAR PHYE BA'I MTSAN NYID
CAN, SHIN TU RGYA CHE BA'I 'JIG RTEN LAS 'DAS PA'I SPYOD PA SPYAD
PAR GA LA NUS, DE LTA BU'I MTSAN NYID DANG LDAN PA'I SEMS CAN
NYID LA DGONGS NAS SNGON

BCOM LDAN 'DAS THAMS CAD MKHYEN CING THAMS CAD GZIGS PA NYID KYIS
MA 'ONGS PA'I SEMS CAN RNAMS KYI SPYOD PA MKHYEN NAS SNGAGS KYI
TSUL LA DGAG PA GSUNGS PA YIN NO, ,DE YANG BCOM LDAN 'DAS KYIS
GSANG SNGAGS KYI THEG PA TSUL LAS, ,SHES RAB DE NI MI SHES

SHING; ,NGAR 'DZIN DRI MAS SPAGS PA RNAMS, ,DE YI 'JIG RTEN 'DAS
SPYOD PA, ,DMYAL BAR 'GRO BA KHO NAR ZAD, ,CES GSUNGS PA DANG,
YANG DE NYID LAS, THABS BZANG RNAM PAR SPANGS NAS NI, ,'GAL BA'I
DAM TSIG LA SOGS PA, ,GANG ZHIG GZHAN DU BYED PA DAG ,DE NI

@99B DU 'BOD DAG TU 'TSED, ,DPER NA 'DI NA RAB 'BAR MER, ,RTZVA
DANG SHING LA SOGS PA'I TSOGS, ,BCUG PA THAL BA NYID 'GYUR GYIS,
,SLAR NI RAB TU SKYE MI 'GYUR, ,DE BZHIN DE NYID RNAM BRAL BAR,
,SHIN TU RMAD BYUNG LAS BYED PA, ,JI SRID NAM MKHA' GNAS PAR DU,
,SHI NAS

DMYAL BAR 'GRO BAR 'GYUR, ,ZHES GSUNGS PA DANG, GZHAN YANG, LEGS
BRTAGS LEGS PAR DPYAD NAS NI, ,MKHAS PAS RAB TU 'JUG BYA YIN,
,GZHAN DU MER NI 'JUG PA YIS, ,BCU DRUG CHAR YANG MI PHOD DO,
,ZHES GSUNGS PA DANG, YANG, DE NYID KYIS SHES NAS, ,

LHAG PAR MOS PAR NGES BRTEN GANG, ,DES GRUB 'GYUR GYI GZHAN DU
DE, ,DMYAL BA CHEN POR LTUNG BAR 'GYUR, ,ZHES BYA BA LA SOGS PA
RGYA CHER GSUNGS PAS SEMS CAN PHAL BA RNAMS LA SNGAGS KYI TSUL
BSTAN PA DGAG PAR MDZAD PA YIN NO, ,KHO BO CAG GIS KYANG BCOM
LDAN 'DAS

KYIS DGAG PAR GSUNGS PA'I BKA' 'DI NYID KYIS, DE KHO NA NYID KYI
SNYING PO BSDUS PA 'DIR GSANG SNGAGS KYI TSUL LA BSTAN PA'I THABS
KYI KHYAD PAR MA BSTAN PA YIN NO, ,THEG CHEN DON NI CUNG ZAD CIG
,BTUS NAS SNYING POR BSDUS PA LA, ,GANG 'DIR CUNG ZAD MI GSAL BA,
,DE NI

GZHAN DU LEGS PAR BRTAG ,'DI NI CHOS GRANGS LA SOGS PAS, ,DBU
MA'I LUNG DU MANG POR NI, ,SPROS PAS RNAM PAR PHYE BAS NA, ,RNAM
PAR RMONGS PA BSHOL BA YIN, ,THEG CHEN LA DGA'I BDAG NYID CAN,
,SEMS CAN DANG PO'I LAS CAN RNAMS, ,YANG DAG DE NYID RTOGS PA'I
PHYIR, ,

DE NYID SNYING PO BDAG GIS BSHAD, ,SNYING RJE BDUD RTZI'I ROS
BRLAN CING, ,SEMS CAN DON LA DGA' SEMS KYIS, ,DAD PAS BYANG CHUB
'DOD PA'I PHYIR, ,NGA YIS 'DI NI BSDUS PA YIN, ,'DIR GANG BLO
GROS DMAN GYUR PA 'AM, ,MA DPYAD PAR NI GANG BYAS PA, ,CUNG ZAD
RGOL BCAS DE DAG

KUN, ,MKHAS PAS BDAG LA BZOD PAR MDZAD, ,DE NYID BDUD RTZI DAG PA
'DIS, ,THUGS RJES RGYUD NI DAG PA YIN, ,DE BZHIN GSHEGS PA MA
GTOGS GZHAN, ,NYER LONGS SPYOD DON MA RUNGS YIN, ,DE NYID KYIS NA
BSHAD DKA' BA, ,GRUB MTHA'I RJES 'GRO'I BLO CAN LA, ,BLO GROS DE
NI

@100A *, ,DAG BYA'I PHYIR, ,SNYING RJES BSTAN LA 'JUG PA YIN,
,RANG ZAB SHIN TU RGYA CHE LA, ,SBYANGS PA MA BYAS BDAG NYID CAN,
,RMONGS PA'I DGRA BOS BDAG GZHAN GYI, ,THEG PA CHE LA SMOD PAR
BYED, ,LA LA RMONGS PAS BSGRIBS NAS NI, ,DE NYID LA NI 'GEGS BYED
GANG, ,DE

LA BDE 'GRO'ANG YOD MIN NA, ,THAR PA THOB PAR GA LA 'GYUR, ,THEG
PA CHEN PO'I TSUL GNAS PA, ,BRAM ZE KLU YI DBANG PO'I BU, ,CHOS
KYI DBANG PO DPAL LDAN GYIS, ,DE NYID BSDUS PA'I SNYING PO BYAS,
,DE BZHIN GSHEGS PA'I DE NYID BDUD RTZI MTSO NANG NAS, ,'GRO LA
SNYING RJES BLANGS

NAS YANG DAG DGE BA GANG, ,BSTZAGS PA DES NI 'GRO BA'I NYES PA
KUN BSAL TE, ,LUS CAN THAMS CAD DE BZHIN NYID GCIG LA GZHOL SHOG
,DE KHO NA NYID KYI SNYING PO BSDUS PA, SLOB DPON CHOS KYI DBANG
POS MDZAD PA RDZOGS SO,, ,,RGYA GAR GYI MKHAN PO DZA NAR D'A NA
DANG,

BOD KYI LO TZ'A BA DGE SLONG RIN CHEN BZANG POS BSGYUR CING ZHUS
TE GTAN LA PHAB BA'O, , 