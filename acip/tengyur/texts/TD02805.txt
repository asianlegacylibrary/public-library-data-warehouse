@163B *, ,'PHAGS PA

THUGS RJE CHEN PO YID DU 'ONG BA'I GZUGS CAN LA PHYAG 'TSAL LO,
,GZI BRJID PHUNG PO MTHONG TZAM GYIS, ,SKYE BO KUN GYI YID 'PHROG
CING, ,RGYAL PO'I NGAG BZHIN THAMS CAD LA, ,BSGOS PA DON YOD BYED
RIG BSHAD, ,THOG MAR BRTAN G-YO NAM MKHA'I SBYOR BA YIS, ,NGAG
BCAD DE LAS PADMA ZLA BA BSKYED, ,DE

STENG AA DANG KA PHRENG ZE'U 'BRU CAN, ,'DRES GYUR MGON PO YID
'ONG GZUGS CAN BSGOM, ,SHEL LTAR RAB DANGS RDO RJE LTA BUR
MKHREGS PA'I SKU, ,DKAR LA DMAR DANGS SHIN TU 'OD GSAL RNAM PAR
DAG ,BLTAS PAS MI NGOMS DPE BYAD MTSAN RAB KUN RDZOGS PA, ,SKYABS
SBYIN CHU SKYES G-YAS G-YON

PHYAG RGYAS BTAB PA'O, ,BRGYA PHRAG 'OD 'BAR RGYAN RNAMS LAS
BYUNG PHAN TSUN 'OD ZER RNAMS 'KHRUGS PAS, ,NYID KYI SKU BKAB DRA
BA DANG NI DRA BA PHYED DANG RDO RJE G-YUNG DRUNG 'KHYIL, ,ZER
PHOG PA DANG GZUGS BRNYAN RAB 'DRES TIG TIG GONG BU 'KHYIL 'GYUR
TE, ,SPU SGO KUN LA RIN CHEN 'OD 'DZAG MKHA' LA

NYI LTAR MDZES BDAG GYUR, ,DE'I SNYING POR YI GE GSUM PA 'DUS PA
LA NU MA GNYIS KYIS BRGYAN PA BLTAS LA, DAD PA DANG LHAN CIG PA'I
'OD KYI ZHAGS PAS PO TA LA NAS GZHON NU 'BAR BA NYID BKUG LA, BCU
DRUG DANG BRGYAD DANG, NYI SHU DANG BCU DANG, BDUN DANG LNGA LA
SOGS PA'I LHA MO LTE BA'I SGO LAS

MNGON PAR 'PHRO BA'I MCHOD PA THAMS CAD KYIS YANG DAG PAR MCHOD
NAS, PHYOGS KYI GZHON NU MA BZHIS YID 'ONG MTSUNGS MED LA SOGS
PAS BSTOD NAS LCAGS KYU DANG ZHAGS PA DANG, LCAGS SGROG DANG,
DRIL BU'I RANG BZHIN GYIS BKUG CING BCUG STE BCINGS LA DGYES PAR
BYA'O, ,DE NAS

@164A *, ,THUGS KA DANG LJAGS LA YI GE BZHI DANG BCU DRUG GI
PADMO DANG 'KHOR LO NYE BAR BKOD DE, BYAMS PA CHEN PO'I YID KYIS
BZLAS LA, NAM GYI TSE SKYE BO BDAG GI MING THOS PA DANG, GZUGS
MTHONG BAS DBANG PO MNGON PAR G-YO BA'I TSE, DE DAG GI SNYING LA
HR'I: DMAR PO BSAMS NAS, SNA

BUG G-YAS NAS SPROS PA'I SA BON LAS 'OD KYI MDA' BKYE BA BSNUN
TE, DE LAS BDUD RTZI RGYUN ZAGS PAS LUS THAMS CAD LA KHYAB PAR
BYA'O, ,BYAMS PA'I LTA BAS RNAM BLTA ZHING, ,RTAG TU KUN LA
SNYING RJE 'JUG ,CHAGS BRAL SDANG BA YANG MED PA, ,SGRUB PO 'GRO
BA KUN YID 'PHROG ,DBANG PO RAB TU DUL

BA DANG, ,DREGS MED BKA' BLO RAB TU BDE, ,'JIG RTEN MGON LA LHAG
PAR DAD, ,YID GZHUNGS GANG YIN SKAL LDAN MTSAN, ,CI STE 'DI
BRTZAMS KYIS MA SPOBS, ,DE NAS SBRANG RTZI RMA BYA'I MDONGS, ,ME
TOG BZANG PO KUN 'DAB CHE, ,SBOS CHUS SBYAR BA SMIN MTSAMS BYUG
,BYANG CHUB SEMS DKAR

DMAR THIG LE, ,RGYA MTSO'I WU BA SENG LDENG SPAGS, ,TZANDAN DMAR
PO GA PUR BCAS, ,DPRAL BAR BYUGS LA GSANG SNGAGS BRJOD, ,SPYAN
RAS GZIGS DPAL YID 'ONG MTHUS, ,DAM BCAS DAM TSIG RJES DRAN
PHYIR, ,RTAG PA'I RGYAL PO LAS BYED 'DIS, ,SKYE BO KUN YID MNGON
SUM 'PHROG ,SEMS

CAN MGU BAR BYED PA RDZOGS SO,,