@7B #, ,RGYA GAR SKAD DU, SU GA TA MA TO BI BHAm
GA K'A RI K'A, BOD SKAD DU, BDE BAR GSHEGS PA GZHUNG

RNAM PAR 'BYED PA'I TSIG LE'UR BYAS PA, 'JAM DPAL GZHON NUR GYUR
PA LA PHYAG 'TSAL LO, ,'DUS MA BYAS GSUM RTAG PA STE, ,NAM MKHA'
DANG NI 'GOG PA GNYIS, ,'DUS BYAS THAMS CAD SKAD CIG MA, ,BDAG
MED BYED PA PO YOD MIN, ,RNAM PAR SHES PA DBANG SKYES BLOS, ,

MNGON SUM DU NI PHRA BSAGS RIG ,KHA CHE BYE BRAG SMRA BA YI,
,GZHUNG 'DI YIN PAR MKHAS RNAMS BZHED, ,RANG GI RNAM PAR SHES PAS
RIG ,DBANG GIS YUL DU SNANG BA YIN, ,NAM MKHA' MO GSHAM BU DANG
MTSUNGS, ,'GOG PA GNYIS KYANG NAM MKHA' BZHIN, ,SEMS DANG MI

@8A *, ,LDAN 'DU BYED MED, ,DUS GSUM DU NI RJES 'JUG MED, ,THOGS
BCAS GZUGS MIN YOD MA YIN, ,MDO SDE PA YIN MKHAS ZHES BYA, ,CHA
SHAS ZHES BYAR YOD MIN PHYIR, ,PHRA RAB RDUL YANG YOD MA YIN,
,SNANG BA DMIGS SU YOD MIN TE, ,RMI LAM NYAMS

SU MYONG BA BZHIN, ,GZUNG DANG 'DZIN PA LAS GROL BA'I, ,SHES PA
DAM PA'I DON DU YOD, ,RNAL 'BYOR SPYOD GZHUNG RGYA MTSO YI, ,PHA
ROL PHYIN RNAMS DE SKAD SMRA, ,RNAM SHES DON DAM YIN PA RU, ,DE
YANG MKHAS RNAMS MI BZHED DE, ,GCIG DANG DU MA'I RANG BZHIN
BRAL,,

DNGOS MED NAM MKHA'I PADMA BZHIN, ,YOD MIN MED MIN YOD MED MIN,
,GNYIS KYI BDAG NYID DU YANG MED, ,MTHA' BZHI DAG LAS DES GROL
BA, ,DBU MA DE NYID MKHAS PA 'DOD, ,BDE BAR GSHEGS PA'I GZHUNG
RNAM PAR 'BYED PA'I TSIG LE'UR BYAS PA, BHANG GA LAR

'KHRUNGS PA'I MKHAS PA CHEN PO DZE T'A RIS MDZAD PA RDZOGS SO,,
,,PAndI TA SH'AN TI BHA DRA DANG, DGE SLONG SH'AKYA 'OD KYIS
BSGYUR CING ZHUS TE GTAN LA PHAB PA'O, ,