@325A #, ,RGYA GAR
SKAD DU, SHR'I RATNA MANYDZA R'IN'A MA t'I KA,

BOD SKAD DU, DPAL RIN PO CHE SNYE MA ZHES BYA BA'I RGYA CHER
'GREL PA, DPAL CHOS KYI DBYINGS LA PHYAG 'TSAL LO, ,RNAL 'BYOR
RNAL 'BYOR MA BYE BRAG ,GANG ZHIG 'DI SKAD BDAG SOGS DON, ,DPAL
RIN RDOR ZHABS LA PHYAG 'TSAL TE, ,SHES RAB DPAL BDAG DES GSAL

BSHAD; ,'DI LTAR GSANG BA CHEN PO NI, ,GSAL BAR BYED PA LUGS MIN
YANG, ,DE LTA MOD KYI BOD YUL DU, ,SKYES PA RANG GI SLOB MA MCHOG
,GUS PAS ZHUS PA'I NGOR BYAS SO, ,'DI SKAD BDAG GIS THOS PA DUS
GCIG NA, BCOM LDAN 'DAS DE BZHIN GSHEGS PA THAMS

CAD KYI SKU DANG GSUNG DANG THUGS RDO RJE DPA' BO CHEN PO DANG
DPA' MO'I DBANG PHYUG MAS RNAM PAR BSKOR NAS SHES RAB KYI BHA GA
LA BZHUGS SO ZHES BYA BA NI MDO'O, ,DE LAS DANG PO BRJOD PA BRJOD
PAR BYA BA DANG 'BREL BA DANG, DGOS PA DANG, DGOS PA'I YANG DGOS
PA'I DON GYI

YAN LAG 'JUG PA'I PHUN SUM TSOGS PA NGES PAR BSHAD PA'O, ,GANG GI
PHYIR ZHE NA 'DIS RGYUD KYI DON GSAL BAR SHES PA DE'I PHYIR RO,
,DANG PO NI BDAG PO PHUN SUM TSOGS PA, BDAG PO NI THAMS CAD SKYE
BA'I RGYU'I RANG BZHIN GYI PHYIR RO, ,JI LTAR SA BON NO, ,GNYIS
PA GNAS

PHUN SUM TSOGS PA NI SA BON LA YANG BZHI DGOS PA'I PHYIR RO,
,GSUM PA 'KHOR PHUN SUM TSOGS PA NI BZHI LA YANG CHU LA SOGS PA
DGOS PA'I PHYIR RO, ,BZHI PA DUS PHUN SUM TSOGS PA NI CHU LA SOGS
PA LA YANG GNAS DGOS PA'I PHYIR RO, ,LNGA PA SDUD PA PO PHUN SUM
TSOGS PA

GNAS SKABS LA YANG BYED PA PO DGOS PA'I PHYIR RO, ,DRUG PA RGYUD
PHUN SUM TSOGS PA 'DIR BYED PA PO YANG THAMS CAD RDZOGS PA LA
'DUS PA PHYED PA'I PHYIR RO, ,'DI LTAR RIGS PAS BSKYED PA'I RIM
PA'O, ,DE LA BRJOD PA LA SOGS PA'I DON GYI RIM PAS RDZOGS PA'O,
,DE'I PHYIR

@325B BSKYED PA DANG RDZOGS PA'I NGO BO NYID KYI RGYUD DPAL YE
SHES THIG LE RGYUD KYI RGYAL PO LAS NYID MCHOG GI DBANG PHYUG GIS
DE SKAD GSUNGS SO, ,DA NI BRJOD PA LA SOGS PA'I DON GYIS PHUN SUM
TSOGS PA DRUG BSHAD DE, GANG RGYUD PHUN SUM TSOGS PA DE NI BRJOD
PA'O, ,GANG SDUD PA PO DANG

DUS PHUN SUM TSOGS PA GNYIS NI BRJOD PAR BYA'O, ,GANG 'KHOR PHUN
SUM TSOGS PA NI 'BREL PA'O, ,GANG GNAS PHUN SUM TSOGS PA NI DGOS
PA'O, ,GANG BDAG PO PHUN SUM TSOGS PA DE NI DGOS PA'I DGOS PA'O,
,DA NI 'DI LA JI LTA BAR SGRA'I RIM PA GSAL BAR BSHAD DE,

'DI SKAD CES BYA BA NI RGYUD DE, BDAG GIS THOS PA ZHES BYA BA NI
SDUD PA PO'O, ,DUS GCIG NA ZHES BYA BA NI DUS SO, ,BCOM LDAN 'DAS
DE BZHIN GSHEGS PA THAMS CAD KYI SKU DANG GSUNG DANG THUGS RDO
RJE ZHES BYA BA NI BDAG PO RDO RJE 'DZIN PA CHEN PO'O, ,DPA' BO
CHEN PO DANG DPA'

MO'I DBANG PHYUG MAS YONGS SU BSKOR BA ZHES BYA BA NI 'KHOR RO,
,SHES RAB KYI BHA GA LA BZHUGS ZHES BYA BA NI GNAS SO, ,DA NI AE
WAm MA Y'A YI GE BZHI LA DANG PO RE ZHIG RNAL 'BYOR RGYUD KYI RIM
PAS DON BSHAD DE, RNAL 'BYOR NI BSKYED PA'I RIM PA'I MTSAN NYID
KYI PHYIR RO, ,RNAL

'BYOR MA NI RDZOGS PA'I RANG BZHIN NO, ,DE BAS NA RNAL 'BYOR NI
DANG POR BSHAD PAR RIGS SO, ,AE'I RNAM PA ZHES BYA BA NI SA'O,
,SANGS RGYAS RIN PO CHE'I SNOD KYI RTEN GYI GZUGS SO, ,RTZUB PA'I
MTSAN NYID KYI PHYIR SRA BA'O, ,WAm GYI RNAM PA NI CHU'O, ,GZHAN
MIN NI SANGS RGYAS RIN

PO CHE'I SNOD DO, ,GSHER BA'I MTSAN NYID KYI PHYIR 'JAM PA'O, ,MA
ZHES BYA BA NI ME'O, ,NYID BYANG CHUB KYI SEMS RIN PO CHE'O, ,TSA
BA'I MTSAN NYID KYI PHYIR SHIN TU 'OD GSAL BA'O, ,YA'I RNAM PA NI
RLUNG NGO, ,YANG DAG PA BYANG CHUB KYI SEMS ZLA BA'I GZUGS SO,
,G-YO BA'I MTSAN

NYID KYI PHYIR SPRIN DANG 'DRA ZHES BYA BA'I DON TO, ,DA NI
'BYUNG BA CHEN PO'I BDAG NYID KYI YI GE BZHI LA RNAM PA DANG BCAS
PA'I LHA MO'I DBANG BSHAD DE, AE'I RNAM PA NI LAS KYI PHYAG
RGYA'I RANG BZHIN SANGS RGYAS SPYAN NO, ,THAMS CAD BDE BA 'BYUNG
BA'I RGYU SBYOR THABS BYED PA'O, ,WAm GYI

@326A *, ,RNAM PA NI CHOS KYI PHYAG RGYA'I RANG BZHIN M'A MA
K'I'O, ,SBYOR THABS LAS BYUNG BA'I BDE BA PHYI'I 'DOD CHAGS KYI
ME'I TSA BA LAS BSIL BAR BYED PA'O, ,YANG NA NYE BAR ZHI BAR BYED
PA'O, ,ME'I RNAM PA NI DAM TSIG GI PHYAG RGYA'I RANG BZHIN GOS
DKAR MO'O, ,DGA'

BA DANG SKAD CIG THAMS CAD KUN MYONG BA'I PHYIR RO, ,Y'A'I RNAM
PA NI PHYAG RGYA CHEN PO'I RANG BZHIN SGROL MA'O, ,SPROS PA THAMS
CAD DANG BRAL BA'I RMAD DU BYUNG BA'I BDE BA CHEN PO GSAL BAR
BYED PA'I PHYIR RO, ,YANG NA KHYAB PAR BYED PA'I PHYIR ZHES
DGONGS PA'O, ,DA NI DE RNAMS LA TSANGS PA'I

GNAS DANG BCAS PA'I GNAS KYI RIM PA BSHAD DE, BYAMS PA DANG
SNYING RJE DANG DGA' BA DANG BTANG SNYOMS ZHES BYA BA NI TSANGS
PA'I GNAS BZHI'O, ,YANG NA TSANGS PA'I SGRA NI BYANG CHUB KYI
SEMS SO, ,SPYOD PA'I PHYIR NA GNAS SO, ,DES NA TSANGS PA'I GNAS
SO, ,DE LA GNAS NI SPRUL PA DANG

CHOS DANG LONGS SPYOD DANG BDE BA CHEN PO'I 'KHOR LO BZHI'O, ,DE
LA 'DI NI DGONGS PA'O, ,GANG ZHIG AE WAm MA Y'A YI GE BZHI PO DE
NI BYANG CHUB KYI SEMS KYI RANG BZHIN LHA MO'I RNAM PA'I GZUGS
KYIS SPRUL PA LA SOGS PA'I GNAS NA BZHUGS SO, ,DE YANG LHA'I RNAM
PA'I GZUGS

SHES RAB DANG THABS GNYIS SU MED PA'I RANG BZHIN TE, STENG 'OG
SBYOR BAS ZHES DGONGS PA'O, ,'OG GI GNAS NA YOD PA AE'I RNAM PA'I
GZUGS SHES RAB BO, STENG GI GNAS NA YOD PA'I WAm GYI RNAM PA'I
GZUGS THABS SO, ,DGONGS PA GANG GIS STENG DANG 'OG GI SBYOR BA DE

BSHAD DE, RTEN DANG BRTEN PA'I RANG BZHIN GYI PHYIR ZHES DGOS
PA'O, ,GANG GI TSE AE'I RNAM PA'I GZUGS SHES RAB RTEN YOD PA DE'I
TSE THABS LA NGAL SO'I GNAS YOD DO, ,THABS NGAL SO BAS THABS
BSKYED PA DANG GNAS PAR 'GYUR RO, ,BSKYED PA LA NI RDZOGS PA YANG
DAG PAR

SHES SO, ,DE LTA MA YIN NA GZHAN GANG NAS 'ONG, GANG GI PHYIR ZHE
NA, RDZOGS PA'I RANG BZHIN NAM MKHA' BZHIN DU CHOS KYI SKU'I RANG
GI NGO BO'O, ,DE NI SKYED PA'I RTEN MED PAS MI SHES SO, ,JI LTAR
MUN NAG NANG DU MAR ME MED PAR MU TIG LA SOGS PA MI RNYED CES
'BREL PA'O, ,DA NI

@326B MA'I SGRA'I DON BSHAD DE, MA Y'A ZHES BYA BA NI LONGS SPYOD
RDZOGS PA'I SKU'O, ,MA'I RNAM PA'I BDE BA CHEN PO'I GRUB PA 'OD
KYI BDAG NYID BYANG CHUB KYI SEMS SO, ,Y'A'I RNAM PA NI RANG
BZHIN GYI RLUNG GI MTSAN NYID DES MNAN PA G-YO BA MED PAR BYAS PA
ZHES BYA BA'I DON TO, ,G-YO BA

MED PAS THAMS CAD DGA' BA SKAD CIG ROS YONGS SU RGYAS PA DE'I
PHYIR LONGS SPYOD RDZOGS PA'I SKU'O, ,YANG NA DNGOS PO THAMS CAD
KYI RO GCIG PA'I RANG BZHIN GYI PHYIR LONGS SPYOD RDZOGS PA'I SKU
ZHES BYA BA'I DON TO, ,YANG NA MA'I RNAM PA NI SROG ,Y'A'I RNAM
PA NI NYE BA'I SROG ,DE DAG SBYOR BAS

MNYAM PA'O, ,GANG ZHIG MNYAM PA DE NI 'GRO BA DANG 'ONG BA DANG
BRAL BA'O, ,GANG ZHIG SROG DE NI SUM CU RTZA GNYIS PHYI NANG CHU
TSOD SUM CU RTZA GNYIS DBYU GU DRUG CU RTZA BZHI THUN TSOD BRGYAD
KYI PHYED KYI BAR DU BRGYAD BRGYAS LHAG PA'I STONG PHRAG BCU
SNANG BA MCHED PA'I GZUGS KYIS BDE BA

CHEN PO'I LONGS SPYOD MYONG BA'I DON DU SNYING GA NAS 'ONGS NAS
KHYAD PAR 'BYUNG NGO, ,PHYED KYI SNANG BA THOB PA'I GZUGS KYIS
LTE BA'I DBUS NAS 'ONGS NAS GYEN DU 'BYUNG NGO, ,DE DAG 'BYUNG
BAS GANG ZHIG SKAD CIG GIS BDE BA CHEN PO CHU SKYES KYI SNYING
POR 'OD RAB CHEN PO'I SNANG BA DE NI MA Y'A ZHES

BYA BA'I DON TO, ,DA NI THOS PA'I SGRA'I DON BSHAD DE, THOS PA
ZHES BYA BA NI RDZOGS PA'O, ,CI ZHIG SPRUL PA'I SKU'O, ,GANG LAS
RDZOGS PA DE NYID DON BSHAD DE, BDE BA CHEN PO GRUB PA'I 'OD KYI
BDAG NYID GANG GI TSE GRUB PA ZLA BA'I RNAM PAS YONGS SU SMIN PA
DE'I TSE YONGS SU SMIN PA'I DUS SU RLUNG DANG ME'I KHONG

DU CHUD PAS MTSAN DANG DPE BYAD LDAN PA'I SKU CHU LAS NYA BZHIN
BZHENGS PAR RDZOGS PA ZHES BYA BA'I DON TO, ,YANG NA THOS PA DE
NI GZHAN MIN RDZOGS PA'O, ,CI ZHIG DE RANG DON BSHAD DE, DNGOS PO
THAMS CAD LA SNANG BA THOB PA'O, ,SNANG BA ZHES BYA BA NI THA MAR
GROL BA'I LTA BA'O, ,

THOB PA NI DE RANG LEN PA, YANG NA GZUNG BA ZHES BYA BA'I DON TO,
,DA NI 'DI SKAD BDAG GIS THOS PA ZHES BYA BA'I TSIGS BCAD LA
SBYOR BA DRUG GI DON GYIS JI LTAR RANG BZHIN BSHAD DE, AE'I RNAM
PA DNGOS PO'I RNAM PAR SHES PA DNGOS PO THAMS CAD KYI RTEN GYI
PHYIR RO, ,YANG NA

@327A *, ,LAM MO, ,WAm GYI RNAM PA RTEN GYI RNAM PAR SHES PA'O,
,THOB PA DANG MA THOB PA RNAMS LA NGAL SO BA'I SA'O, ,YANG NA
RGYUR GYUR PA'O, ,RGYU 'DIR RNYED PA LA 'BYUNG BA MA YIN PA ZHES
BYA BA'I DON TO, ,MA'I RNAM PA NI YE SHES KYI RNAM PAR SHES PA'O,
,THOB PA'I BDE BA LA SOGS PA

SKYABS SBYIN NO, ,YANG NA 'DUS PAR BYED DO, ,YA'I RNAM PA NI RNAM
PAR 'BYED PA'I RNAM PAR SHES PA'O, ,SBAS PA LA BYE BRAG BYED DO,
,YANG NA 'GRO BAR 'DOD PA NI MI STER BA'O, ,SHRO'I RNAM PA NI
MTHA'I RNAM PAR SHES PA'O, ,GRANGS MED PA'I 'JIG RTEN LA YOD PA'I
SROG GI GRAGS PA'O, ,YANG NA

KHYAB PAR BYED PA'O, ,DE'I RNAM PA NI SNANG BA'I RNAM PAR SHES
PA'O, ,MI GSAL BA'I BDE BA'I YE SHES KUN LA GSAL BAR BYED DO,
,YANG NA SPONG BAR BYED PA ZHES BYA BA'I DON TO, ,DA NI DUS GCIG
NA ZHES PA'I DON BSHAD DE, DUS KYI SGRA NI GNAS SKABS SO, ,YANG
NA YONGS SU SMIN PA'I DUS SO, ,DE YANG 'DIR

GNYIS SU DBYE NA NI SHIN TU DUS DANG, NGAN DUS SO, ,SHIN TU DUS
NI SNA'I 'PHAR BA GNYIS KYI 'ONG BA, NGAN DUS NI DE BZHIN DU 'GRO
BA SHIN TU DUS KYIS JI LTAR 'DOD PA'I 'BRAS BU RNYED DO, ,NGAN
PA'I DUS KYIS MI RNYED DO, ,YANG NA DUS NI DGA' BA GNYIS MNYAM
PAR 'BYUNG NGO, ,YANG NA GNYIS KYI RIN

PO CHE KHA SPRAD PA'O, ,YANG NA BLA MA'I MAN NGAG GIS RIN PO
CHE'I SKE'I NANG GI LTE BA'I RTZA BAR BZUNG BA'O, ,DE NYID GZUNG
BA TZAM GYIS NI GANG ZHIG ZLA BA NYI MA'I STAN 'DZUMS PA DE NI
GCIG CES BYA BA'I DON TO, ,YANG NA GANG ZHIG 'GRO BA DANG 'ONG BA
DANG BRAL BA DE NI GCIG GO, ,YANG NA GANG ZHIG GRAGS

PA DANG BRAL BA DE NI GCIG GO, ,YANG NA GANG ZHIG CHAGS PA DANG
BRAL BA DE DAG GCIG TU GYUR PA MAR GYI NANG DU MAR BZHIN DU DE NI
DUS GCIG BRJOD CES BYA BA'I DON TO, ,DE'I SKAD CIG LA PHYIS BSHAD
PA'I SHES RAB KYI BHA GA LA BCOM LDAN 'DAS DE BZHIN GSHEGS PA
THAMS CAD KYI SKU DANG GSUNG DANG

THUGS RDO RJER BZHUGS SO, ,CHAGS PA LA SOGS PA'I NYON MONGS PA'I
DRA BA BCOM PA'I PHYIR BCOM LDAN 'DAS, YANG NA DBANG PHYUG LA
SOGS PA'I YON TAN DANG LDAN PA'I PHYIR BCOM LDAN 'DAS, YANG NA
SRID PA'I MUN NAG BCOM PA'I PHYIR BCOM LDAN 'DAS, YANG NA SRID
PA'I RGYA MTSO

@327B GTING RING BA'I ZAB PA CHAGS PA LA SOGS PA'I NYON MONGS
PA'I CHU SRIN GYIS KHYAB PA SGROL BAR BYED PA'I PHYIR BCOM LDAN
'DAS, YANG NA STONG PA NYID KYI BHA GA LA BZHUGS PA'I PHYIR BCOM
LDAN 'DAS SO, ,BZHUGS BZHIN DU GANG GI PHYIR 'GRO BA DANG MI 'GRO
BA DBYER MED PAS GZIGS PA DE'I

PHYIR THAMS CAD DO, ,JI LTAR SUS KYANG MA GSHEGS PA DE LTAR
GSHEGS PAS DE BZHIN GSHEGS PA ZHES BYA BA'O, ,YANG NA DE BZHIN
GSHEGS PA'I SGRAS RNAM PAR SNANG MDZAD LA SOGS PA DE RNAMS KYI
GANG ZHIG SKU GSUNG THUGS DE NI RDO RJE'O, ,RDO RJE NI RANG BZHIN
BDE BA'I MTSAN NYID DO, ,BDE BA'I

MTSAN NYID KYI PHYIR MI SHIGS PA'O, ,YANG NA THAMS CAD KYI SGRAS
'BYUNG BA CHEN PO LAS SKYES PA PHUNG PO LA SOGS DE NI JI LTAR
SNGON 'ONGS PA DE BZHIN DU 'GRO BA DE NI DE BZHIN GSHEGS PA ZHES
BYA BA'I DON TO, ,DE RNAMS LA GANG ZHIG SKU DE NI SKU'I MTSAN
NYID KYIS 'DAS SO, ,NYON MONGS PA'I

SGRIB PAS SKYON MI BGYID PA'I PHYIR LUS PO LA RGAS PA LA SOGS PA
YOD PA'O, ,DE MED PAS LUS PO YOD PA NI YANG MED DE, JI LTAR CHU'I
ZLA BA BZHIN DU CHU ZLA'I MTSAN NYID KYI PHYIR DE NYID RDO RJE'O,
,DE YANG CHOS KYI DBYINGS KYI RANG BZHIN NO, ,CHOS RNAMS KYI
DBYINGS CHOS KYI DBYINGS BYA BA CHOS KYI

SGRA NI SKU GSUNG THUGS, DBYINGS KYI SGRA NI SA BON SEMS LAS
BYUNG BA, YANG NA NAM MKHA', DE NYID SHES RAB KYI PHA ROL PHYIN
MA, DE'I BHA GA NI STONG PA NYID DO, ,DE YANG SHIN TU GTING RING
BA ZAB PA TSAD MED BSAM DU MED DO, ,YANG NA MYA NGAN LAS 'DAS
PA'I 'DZIN PA'I GZHI BCOM PA'I

PHYIR BHA GA'O, ,DE LA BZHUGS PA SU ZHIG BCOM LDAN 'DAS DE BZHIN
GSHEGS PA THAMS CAD KYI SKU DANG GSUNG DANG THUGS RDO RJE 'DZIN
PA CHEN PO ZHES BYA'O, ,DA NI 'DI SKAD BDAG GIS THOS PA LA SOGS
PA NAS BZHUGS PA YAN CHAD GNAS DANG NYE BA'I GNAS LA SOGS PA'I
DON GYIS JI LTA

BA'I RANG BZHIN BSHAD DE GANG GI PHYIR ZHE NA, BCOM LDAN 'DAS RDO
RJE 'DZIN PA CHEN PO LA AE WAm GYI RNAM PA GNAS PA DE'I PHYIR
GNAS DANG NYE BA'I GNAS LA SOGS PA'I DON GYIS NGES PAR SMRA BAR
BYA'O, ,ZLA BA GRAGS PA'I ZHAL SNGA LA SOGS PA NAS SEMS CAN GYI
PHYOGS LA SNYING RJE MED,

@328A *, ,YOD NA 'DI SKAD BDAG GIS LA SOGS PA CI'I DON GYI PHYIR
YANG DAG PAR MA BSHAD, GANG ZHIG BSHAD PA DE NI RGYUD RANG GI RIM
PA BOR NAS GAL TE 'DUS PA LA GNAS LA SOGS PA'I DON MA BSHAD CES
DGONGS NAS DE LA SMRA'O, ,GANG 'DUS PA MA BSHAD NA DE NI 'DUS PA
CHEN PO LA BCOM

LDAN 'DAS KYIS MA BSHAD DAM CI, GAL TE RGYUD MTHONG BA YIN NA DE
LTA YIN NA THOS PA CHE BA'I MTSAN NYID GANG, THOS PA CHUNG BA DES
'GREL PA LA SOGS PA MI BYA, MANG PO SMRA BAS CI BCOM LDAN 'DAS
KYIS BSHAD PA'I GO RIMS KYIS BDAG GI DER DON BSHAD DE, 'DI SKAD
CES BYA BA'I GNAS

DNGOS PO THAMS CAD KYI RTEN GYI PHYIR, YANG NA 'ONGS PA RNAMS LA
GNAS BGYID PA'I PHYIR RO, ,BDAG GIS ZHES BYA BA NI NYE BA'I GNAS,
GNAS PA LA 'PHEL BAR BYED PA'I PHYIR YANG NA YONGS SU SMIN PAR
BYED PAS SO, ,THOS ZHES BYA BA NI ZHING THAMS CAD SKYE BA'I
RGYU'I PHYIR YANG NA RDZOGS PAR BYED PAS SO, ,

DUS GCIG CES PA NI NYE BA'I ZHING THAMS CAD LA THAMS CAD YAN LAG
GIS THAMS CAD RGYAS PAR BYED PA'I PHYIR, YANG NA KHYAB PA'I PHYIR
RO, ,DE BZHIN GSHEGS PA THAMS CAD CES PA NI 'DUN PA, RTEN DANG
'PHEL BA DANG 'BYUNG BA DANG YAN LAG RGYAS PA LA GZUNG BA'I
PHYIR, YANG NA LTA BA'I PHYIR RO, ,SKU NI NYE

BA'I 'DUN PA, BZUNG BA'I DNGOS PO LA 'DU BYED BGYID PA'I PHYIR
YANG NA DAG PAR BYED PA'I PHYIR RO, ,GSUNG NI 'DUS PA, CHOS THAMS
CAD LA SBYOR BAR BYED PA'I PHYIR YANG NA BYE BRAG GSAL BAR BYED
PA'I PHYIR RO, ,SEMS NI NYE BA'I 'DUS PA, DNGOS PO THAMS CAD LA
NYE BA MA YIN PA'I PHYIR, JI LTAR

PADMA'I 'DAB MA NI NANG NA CHU, YANG NA THAMS CAD KYI NANG NA YOD
PA'I PHYIR, JI LTAR SHING LA SOGS PA'I NANG NA ME'O, ,RDO RJE
ZHES BYA BA NI DUR KHROD, DNGOS PO THAMS CAD LA DNGOS PO MED PAR
BYED PA'I PHYIR, YANG NA RLAG PAR BYED PA'I PHYIR RO, ,DPA' BO
CHEN PO ZHES PA NI NYE BA'I DUR KHROD, BRLAG PA 'GRUB

PA LA SNGON GYI BAG CHAGS KYI STOBS KYIS GZHAN MA'I DNGOS POS MYU
GU 'BYUNG BAR BYED PA'I PHYIR, YANG NA RANG GI MTSAN NYID GSAL
BAR BYED PA'I PHYIR RO, ,DPA' MO'I DBANG PHYUG MA NI RING BA CHOS
THAMS CAD LA YE SHES KYI LTA BAS KHYAB PAR BYED PA'I PHYIR, YANG
NA KHONG DU CHUD PAR BYED PA'I PHYIR RO, ,

@328B YONGS SU BSKOR BA ZHES BYA BA NI NYE BA'I RING BA, YE SHES
KYI LTA BAS KHYAB PA'I DNGOS PO LA YANG DAG PAR DRAN PAR BYED
PA'I PHYIR RO, ,YANG NA NYAMS SU MYONG BA'I PHYIR RO, ,SHES RAB
CES BYA BA NI SBYOR BA, YE SHES THAMS CAD LAS GZHAN MA YIN PA
SPYOD PA'I PHYIR, YANG NA RNAM PAR DPYOD

PA'I PHYIR RO, ,BHA GA ZHES BYA BA NI NYE BA'I SBYOR BA, RNAM PAR
DPYOD PA'I YE SHES LA YANG DAG PAR MTSAN NYID MI DMIGS PAR BYED
PA'I PHYIR, YANG NA BTANG SNYOMS BYED PA'I PHYIR RO, ,BZHUGS SO
ZHES BYA BA NI LAM, CHOS THAMS CAD LA 'GOG PA GROL BA'I PHYIR,
YANG NA DAG PAR BYED PA'I PHYIR

RO; ,BCOM LDAN 'DAS ZHES BYA BA NI NYE BA'I LAM, SKAD CIG GCIG
GIS BCU BZHI DBANG BYED PA'I PHYIR, YANG NA RNYED PA'I PHYIR ZHES
PA'I DON TO, ,DA NI RNAL 'BYOR MA'I RGYUD KYI GO RIMS KYI DON
BSHAD DE, RNAL 'BYOR DANG RNAL 'BYOR MA GNYIS SU MED PA'I PHYIR
RO, ,RNAL 'BYOR NI THABS, RNAL

'BYOR MA NI SHES RAB, SHES RAB DANG THABS GNYIS SU MED PA'I SBYOR
BAS YE SHES CHEN PO THOB BO, ,AE'I RNAM PA ZHES BYA BA NI CHAR
YANG THAMS CAD BDE BA BSKYED PA'I PHYIR, GLENG GZHI'I RANG BZHIN
YE SHES KYI GZUGS SO, ,WAm GYI RNAM PA ZHES BYA BA NI THIG LE BDE
BA LA TSIM PAR BYED PA'I

PHYIR; 'BYUNG BA'I RANG BZHIN YE SHES KYI GZUGS SO, ,MA'I RNAM PA
ZHES BYA BA TSUL, BDE BA LA YANGS PAR BYED PA'I PHYIR GNAS KYI
RANG BZHIN GYI YE SHES KYI NGO BO'O, ,Y'A'I RNAM PA ZHES BYA BA
NI TSUL TZAM BDE BA LA NANG GI REG BYA BYED PA'I PHYIR STONG PA
NYID YE SHES KYI MTSAN NYID DO, ,DE LTAR RANG

BZHIN YE SHES GZHI'I BYE BRAG TU 'DI SKAD BDAG GI DON DPAL DE KHO
NA NYID KYI SGRON MA'I RGYUD KYI 'DI RU ZHES BSTAN TO, ,DA NI YE
SHES BZHI LA RTZA'I DON GYIS RANG GI NGO BOR BSHAD DE, 'DAS PA
DANG MA 'ONGS PA DANG, DA LTAR YOD PA DGA' BA RNAMS LA GNAS SBYIN
PA'I PHYIR, YANG NA RTZA NI THAMS CAD

LA RTZA BA'I RTEN LA GNAS, RTZA BA'I RTEN GNAS LAS BDE BA THAMS
CAD LA SOGS PA RNYED DO, ,AE'I RNAM PA ZHES BYA BA NI LUS KYI
MTSAN NYID SROG MA, LUS GSAL BA'I GZUGS KYI PHYIR NGAG LA SOGS PA
BZHI'O, ,WAm GYI RNAM PA ZHES BYA BA NI NGAG GI MTSAN NYID RO MA,
NGAG NI RO THAMS CAD KYI DBANG

@329A *, ,BYED PA MI GSAL NA YANG GSAL BA'I SNANG BA BYED DO,
,MA'I RNAM PA ZHES BYA BA NI SEMS KYI RANG BZHIN 'DZIN MA, BDE BA
THAMS CAD DANG RO LAS 'BYUNG BA'I NGO BO 'DZIN PA'I PHYIR, YANG
NA TSOR BA'I PHYIR RO, ,Y'A'I RNAM PA ZHES BYA BA NI SEMS LAS
BYUNG BA'I NGO BO NYID RTOG MED MA

GSAL BA RTEN LA SOGS PA NI KHYAD PAR BYE BRAG NGO BO ZHES PAS,
YANG NA SPROS PA DANG BRAL BAR BYED PA'I PHYIR ZHES PA'I DON TO,
,DA NI RTZA'I MTSAN NYID CAN YI GE BZHI LA GNAS BSHAD DE, AE'I
RNAM PA ZHES BYA BA NI 'DAB MA BRGYAD PA'I NANG DU RNAM PA SNA
TSOGS KYI MTSAN NYID CAN 'DAB MA GSUM

PA'I 'DAB SKYES SO, ,WAm GYI RNAM PA ZHES BYA BA NI DE'I NANG NA
YOD PA RNAM PAR SMIN PA'I MTSAN NYID CAN LTE BA, MA'I RNAM PA
ZHES BYA BA NI LTE BA'I NANG NA YOD PA RNAM PAR 'JOMS PA'I MTSAN
NYID CAN SGUR MO'I RNAM PA'I BYA GDONG MA GTUM MO'O, ,Y'A'I RNAM
PA ZHES BYA BA NI RNAM PA'I MTSAN NYID

CAN YON PO'I GDUB BU'I RNAM PA AANYDZA KA'O, ,DE LA 'DI LTAR
DGONGS PA'O, ,GNAS GSUM GYI DBUS SU GANG ZHIG YON PO'I GDUB BU'I
RNAM PA AANYDZA KA DE NI KUN RDZOB DANG, DON DAM PA GNYIS SU MED
PA'I RANG BZHIN BYANG CHUB KYI SEMS ZHES BYA BA'I DON TO, ,DA NI
DGA' BA BCU DRUG GI BYE BRAG TU THOS

PA LA SOGS PA'I DON GSAL BAR BSHAD DE, GANG GI PHYIR AE WAm ZHES
BYA BA NI BDE BA'I ZHING DE BDAG GIS THOS ZHES BYA BA NI 'BREL
PA, DE'I PHYIR JI LTAR THOS PA LA SOGS PA'I DON DGA' BA LA SOGS
PA'I DON GYIS GSAL BAR BYED PA DE NI RGYU 'BRAS MTHUN PAR 'GYUR
RO, ,THOS PA ZHES BYA BA NI

'DOD PA'I MTSAN NYID ZLA BA'I BDE BA, BDE BA LA SBYOR BAR BYED
PA'I PHYIR RO, ,GCIG CES BYA BA NI 'DAR BA'I GRAGS PA MCHOG SBYOR
BA TZAM GYIS NI STENG GNAS NA YOD PA'I BYANG CHUB KYI SEMS 'OG
NAS 'GRO BA'I RAB G-YO BA'I PHYIR RO, ,DUS ZHES BYA BA NI 'GRO
BA'I RANG GI NGO BO PHYAG RGYA CHEN PO RANG

GI GNAS REG BYA NYAMS SU MYONG BA'I DUS SHES NAS PHYI NAS GYEN DU
'GRO BA'I PHYIR RO, ,PHYAG RGYA CHEN PO'I SGRA NI RTOG MED MA
BDAG GIS DGONGS PA'O, ,THAMS CAD CES BYA BA NI DGA' BA'I MTSAN
NYID YE SHES GSUM GCIG PU YIN NA YANG RLAG PA LONGS SPYOD DBANG
BYED PA'I PHYIR RO, ,DE BZHIN

@329B GSHEGS PA ZHES BYA BA NI RGYAS PA'I NGO BO NYID RNAM PAR
'BYED PA DBANG LA SOGS PA BYED PAS SKAD CIG DANG, RO LA SOGS PA
KHENGS PA LAS CHAD PA LA RNAM PAR 'BYED PA BYED PA'I PHYIR RO,
,SKU ZHES BYA BA NI MDUNG GI NGO BO NYID DGA' BA LAS KYI PHYAG
RGYA LAS 'BYUNG, BDE BAR RANG GIS

DPYOD PA'I STOBS KYIS YONGS SU POR BAS MTSAN NYID MED PAR BYED
PA'I PHYIR ZHES BYA BA'I DON TO, ,GSUNG ZHES BYA BA NI 'BYUNG
BA'I GRAGS PA MCHOG GI DGA' BA DAM TSIG PHYAG RGYA LAS 'BYUNG
BA'I BDE BA MYONG NAS BCOS MA ZHES YONGS SU BSGOMS TE, DPE MED
GSAR DU 'BYUNG BA'I BDE BA

BYED PAS SO, ,SEMS ZHES BYA BA NI MCHOG GI DGA' BA'I NGO BO NYID
CHAD PA'I NGO BO DE RU SMRA BA MANG PO YOD, MAN NGAG GI PHYIR
SMRA BA LUGS MA YIN NA YANG DE LTA MOD KYI SKAL LDAN SEMS CAN GYI
NGOR MDZAD PAS BSTAN BCOS KYI GZHI LA BDAG GIS BRI ZHES 'BREL
PA'O, ,MCHOG GI DGA' BA 'DI

MED NA DE LA JI LTAR CHAD PA'I DGA' BA LAS RANG BZHIN DGA' BA
RNYED DE, CHAD PA'I DGA' BA ZHES BYA BA NI DGA' BA'I DNGOS PO LAS
RLAG PA SROG DANG BRAL BA'I DNGOS PO 'THOB BO, ,JI LTAR SNUM ZAD
PA'I MAR ME'I SDONG BU DE NI 'DOD PA'I DNGOS PO RNYED PA YUN RING
PO YOD DAM CI, CHAD PA'I DGA'

BA YANG DE BZHIN NO, ,MED PAS NA GCIG PU CHAD PA'I MUN NAG GO,
,MUN NAG LA SHIN TU PHRA MO'I DNGOS PO SUS RNYED PAR NUS, DE BAS
NA MCHOG GI DGA' BA'I MAR ME DGOS SO, ,GANG GI PHRA MO'I DNGOS PO
RANG BZHIN DGA' BA RNYED PA ZHES BDAG GIS DGOS PA'O, ,JI LTAR
RNYED PA'I MAN

NGAG GI DON BDAG GIS BSHAD DE, DANG PO SRUB DANG BSRUB THABS KYI
GTUM MO'I SBYOR BA LAS RDO RJE RTZA BAR DGA' BA TSOR BAR BYA'O,
,RTZA BA LAS RKE RU MCHOG GI DGA' BA RKE LAS SNYING GAR CHAD PA'I
DGA' BA DE NI BSKYED PA'I RIM PA'I PHYOGS SO, ,RDZOGS PA'I PHYOGS
SU SNYING GA'I

GNAS SU BDE BA CHEN PO SLEB PA TZAM GYIS BLA MA'I MAN NGAG LAS DE
RU GANG ZHIG GZUNG BA DE NI MCHOG TU DGA' BA'O, ,CUNG ZAD TZAM
GYEN DU 'GRO BAR BYED PA RANG BZHIN DGA' BA'O, ,DE LTAR MIN NA
RANG BZHIN DGA' BA THOB PAR MI 'GYUR ZHES BDAG GIS DGONGS SO,
,RDO RJE ZHES

@330A *, ,BYA BA RDO RJE 'BAR BA'I NGO BO NYID KYI RANG BZHIN
SPROS PA THAMS CAD LHAN CIG SKYES PA'I PHYAG DANG MDOG LA SOGS PA
BRAL BA'I 'OD KYI NGO BO'I PHYIR RO, ,DPA' BO CHEN PO ZHES BYA BA
NI DPA' BO CHEN PO BYANG CHUB KYI SEMS THIG LE'I NGO BO NYID DU
ZHU BA DANG CHAD PA DANG BRAL

BA'I PHYIR THIG LE'I SGRAS BSHAD PA'O, ,DPA' BO CHEN PO'I DBANG
PHYUG MA NI MYOS PA'I RANG BZHIN GTZO, ,BDE BA THAMS CAD LA SOGS
PA KHONG DU CHUD PA'I PHYIR RO, ,YONGS SU BSKOR BA ZHES PA NI
CHAD PA'I DGA' BA'I MTSAN NYID KYI YAN LAG THAMS CAD CHAD PA DANG
BRAL BA'I PHYIR RO, ,DE

LA 'DI NI DGONGS PA'O, ,CHAD PA'I MTSAN MA'I MTSAN NYID DGA' BA
NI NYIN MO'I MTSAN NYID MTSAN MO 'DAS PAS NYIN MOR 'GYUR RO,
,NYIN MO'I YAN LAG THAMS CAD 'OD DANG LDAN PA MCHOG GI DGA' BA
MTHONG BA MDZES PA ZHES BYA BA'I DON TO, ,SA ZHES BYA BA NI SHES
RAB AOm DHA'I RANG BZHIN SANGS RGYAS RIN PO CHE'I

SNOD RO THAMS CAD DANG, REG BYA LA SOGS PA LA GZHI'I PHYIR RO,
,YANG NA NGAL SO BA ZHES BYA BAR DGONGS PA'O, ,BHA GA ZHES BYA BA
NI TSUL GYI NGO BO NYID LONGS SPYOD THA MA'I DNGOS PO BCOM PA'I
PHYIR, YANG NA 'JIG RTEN LAS 'DAS PA'I RO MYONG BA'I PHYIR RO,
,BZHUGS ZHES BYA BA NI NYID KYI MTSAN NYID KYIS BZHUGS SO, ,

PHYI'I CHAGS PA LA SOGS PA MA TSOR BA'I PHYIR RO, ,JI LTAR SKYES
BU GNYID DU 'GRO BA CI YANG MI TSOR RO, ,BCOM LDAN 'DAS ZHES BYA
BA NI RANG BZHIN DGA' BA'O, ,NAM MKHA'I NGO BO NYID KYI PHYIR RO,
,YANG NA THAMS CAD LA KHYAB PA'I PHYIR ZHES DGONGS PA'O, ,DE NI
MCHOG GI GSANG CHEN PO, ,THAMS CAD RGYUD KYI DON SNYING PO, ,

MCHOG GI BLA MA MNGON PAR GCES, ,YE SHES BDUD RTZI RGYA MTSO'O,
,DRI MED BDAG GIS BSHAD PA YIS, ,GANG ZHIG 'BRAS MCHOG DGE BA
RNYED, ,SRID PA'I SGROG GIS BCINGS PA LA, ,DE YIS GROL BAR 'GRO
BAR SHOG ,BDAG NYID DRAN PA'I DON PHYIR DANG, ,MKHAS PA YA MTSAN
'GYUR BA DANG, ,SLOB MA DGA'

BA'I DON GYI PHYIR, ,BDAG GIS RIN CHEN SNYE MA BYAS, ,RGYA GAR
GYI SLOB DPON CHEN PO SHR'I GUPTA'I ZHAL SNGA NAS MDZAD PA, DPAL
RIN PO CHE'I SNYE MA ZHES BYA BA'I RGYA CHER 'GREL PA ZHES BYA BA
RDZOGS SO,, ,,NYID KYI ZHAL SNGA NAS MDZAD CING GTAN LA PHAB
PA'O,, ,,