@233A #, ,RGYA GAR SKAD DU, SHR'I GUHYA SA M'A DZA
STO TRA, BOD SKAD DU, DPAL GSANG BA 'DUS PA'I BSTOD PA, 'JAM PA'I
RDO RJE LA PHYAG 'TSAL LO, ,KUN DU RTOG PA MA LUS SPANGS, ,DRI MA
DANG BRAL BDAG NYID CAN, ,KUN BZANG CHOS

DBYINGS NGO BO NYID, ,MI BSKYOD PA LA PHYAG 'TSAL LO, ,STON KA'I
ZLA BA LTAR DKAR BA, ,'OD ZER BRGYA PHRAG RNAM 'GYED PA, ,ME LONG
YE SHES NGO BO NYID, ,RNAM SNANG GTZO LA PHYAG 'TSAL LO, ,LTA
NGAN RTOG PA DANG BRAL ZHING, ,SKYON MED MKHA' LTAR RNAM PAR DAG
,MNYAM NYID YE SHES NGO

BO NYID, ,RIN CHEN DBANG LA PHYAG 'TSAL LO, ,DPAG MED 'OD KYI
MKHA' KUN KHYAB, ,TSAD MED YON TAN PHRENG BA YIS, ,KUN RTOG YE
SHES MKHYEN PA YI, ,'OD DPAG MED LA PHYAG 'TSAL LO, ,'GRO BA'I
DON NI MDZAD PA PO, ,JI BZHIN DU 'BYUNG 'GYUR BA YIS, ,BYA GRUB
YE SHES NGO BO NYID, ,

DON YOD GRUB PA DE LA 'DUD, ,SA LTAR SEMS CAN THAMS CAD KYI,
MCHOG TU RNAM PAR 'DZIN SPYOD PA, ,THUGS RJE SPYOD PA G-YO BA PO,
,LHA MO SPYAN MAR PHYAG 'TSAL LO, ,GANG GI MTHU YIS SEMS CAN
RNAMS, ,NYAN MONGS NYID NI RAB ZHI BA, ,CHU LTAR PHAN PA DON CHEN
GYI, ,M'A MA K'I LA PHYAG 'TSAL

@233B LO; ,ME LTAR SEMS CAN THAMS CAD KYI, ,NYON MONGS NYID NI
BSREG PAR BRTZON, ,BYA BA RTZE MO MCHOG GRUB PA, ,NA BZA' DKAR
MOR PHYAG 'TSAL LO, ,RLUNG LTAR KUN NAS NYON MONGS PA'I, ,RTZAD
'BYIN 'GRO LA BDE BA STZOL, ,AUTPALA YI SPYAN MNGA' BA, ,SGROL
MA LA NI PHYAG 'TSAL

LO; ,GANG GI GZUGS NI RGYA CHE ZHING, ,RNAM PA KUN DU MI 'PHRO
BA, ,BRTAGS BRAL GZUGS KYI RDO RJE MA, ,MNYAM MED DE LA PHYAG
'TSAL LO, ,GANG GI MTHU YIS SGRA RNAMS KYI, ,DE NYID DAM PA GSUNG
RGYAS SHING, ,RNA BA'I BDE BA STZOL MDZAD PA, ,SGRA RDO RJE LA
PHYAG 'TSAL

LO, ,GANG GI LONGS SPYOD LHUN GRUB PA, ,SEMS CAN MA LUS LA SEMS
PA'I, ,BUNG BA'I SGRA MDZAD RDO RJE DRI, ,MA SMAD DE LA PHYAG
'TSAL LO, ,GANG GI RANG RIG BRTAN DU MED, ,GNYIS MED RO MYANG
STOBS KYIS SU, ,SEMS CAN BDE LA GNAS MDZAD PA, ,RO RDO RJE LA
PHYAG 'TSAL

LO, ,JI BZHIN DU NI 'BYUNG 'GYUR BA'I, ,RE BA GANG LA SRED MTHA'
RU, ,'GRO GSUNG RTAG TU DGA' MDZAD PA'I, ,REG RDO RJE LA PHYAG
'TSAL LO, ,GANG PHYIR KUN NAS NYON MONGS PA, ,GCOD PA'I RGYUD
GYUR CHOS RNAMS KYIS, ,KUN LA RTAG TU RTOG MDZAD PA, ,BLA MED
CHOS KYI RDO RJE

'DUD; ,GANG PHYIR THEG PA CHEN PO LA, ,MI RNAMS DGA' BA SKYED
MDZAD PA, ,DAD PA RNAM DAG NGO BO NYID, ,GSHIN RJE GSHED POR
PHYAG 'TSAL LO, ,MKHAS PA GANG GIS STOBS KYIS SU, ,BYANG CHUB
TSOGS RNAMS RDZOGS MDZAD PA, ,BRTZON 'GRUS RNAM DAG NGO BO NYID,
,SHES

RAB MTHAR BYED PHYAG 'TSAL LO, ,GANG GI MTHU YIS SEMS CAN RNAMS,
,DGE BA BRJED MED SKYED MDZAD PA, ,DRAN PA RNAM DAG NGO BO NYID,
,PADMA MTHAR BYED PHYAG 'TSAL LO, ,GANG GI STOBS KYIS SEMS CAN
RNAMS, ,BGEGS BRAL BDE LA GNAS MDZAD PA, ,BSAM GTAN RNAM DAG

NGO BO NYID, ,BGEGS 'JOMS MDZAD LA PHYAG 'TSAL LO, ,DPAL GSANG BA
'DUS PA'I BSTOD PA SLOB DPON CHEN PO MAR ME MDZAD YE SHES KYIS
MDZAD PA RDZOGS SO,, ,,PAndI TA DE NYID DANG, LO TZ'A BA DGE
SLONG RIN CHEN BZANG POS BSGYUR BA'O,, ,,