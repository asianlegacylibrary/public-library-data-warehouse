@265A #, ,RGYA GAR SKAD DU, M'A R'I TZYEE DE
W'I S'A DHA NAm, BOD SKAD DU, LHA MO 'OD

ZER CAN GYI SGRUB THABS, LHA MO 'OD ZER CAN LA PHYAG 'TSAL LO,
,DE LA DANG POR RE ZHIG NYI MA'I DKYIL 'KHOR BSAMS LA, DE'I STENG
DU SA BON LNGA PA'I LNGA PA LA, DANG PO'I GNYIS PA RDZOGS PAR
BYAS LA, ZLA BA PHYED PA DANG THIG LES BRGYAN PA BSAMS LA, DE LAS
BYUNG BA'I LHA MO 'OD ZER

CAN SKU MDOG DMAR BA, ZHAL DRUG PA ZHAL DANG PO DMAR PO, GNYIS PA
NAG PO, GSUM PA LJANG GU, BZHI PA SER PO, LNGA PA DKAR PO, STENG
GI DBU PHAG GDONG NAG PO, AA SHVA KA DANG MCHOD RTEN GYIS BRGYAN
PA, GSUS KHYIM CHE BA THOD PA'I PHRENG BA CAN DBU SKRA DMAR SER
GYEN DU BRDZES PA, SBRUL

GYI ZHAGS PA STAG LPAGS KYI SHAM THABS BSNAMS PA, BGEGS RNAMS
LTUNG BAR MDZAD PA, KHA DOG SNA TSOGS PA'I PHAG GI SHING RTA LA
G-YON BRKYANG BAS BZHUGS PA, PHYAG G-YAS NA RAL GRI DANG, RDO RJE
DANG GTUN SHING DANG MDA' DANG RDO RJE RTZE GCIG PA DANG DGRA STA
BSNAMS PA, G-YON NA SDIGS

MDZUB ZHAGS PA DANG BCAS PA DANG, THOD PA DANG AA SHVA KA'I ZHAGS
PA DANG, TSANGS PA'I MGO BO DANG, GZHU DANG TRI SH'U LA BSNAMS
PA, SPYAN GSUM PAR BSAM MO, ,MDUN DU SHING ZLUM PO'I DBUS SU LAG
PA GNYIS PA SDIGS MDZUB BSGRENG BAR BSAMS LA, BDAG NYID BCOM LDAN
'DAS YUM

'OD ZER CAN YIN NO ZHES NGA RGYAL BSKYED PAR BYA'O, ,DE NAS PHYAG
RGYA BCING BAR BYA'O, ,RDO RJE THAL MO KHA SBYAR LA GUNG MO GNYIS
GSHIBS LA MYU GUR BYA STE MTHE BO GNYIS SKYIL KRUNG DU BSNOL LA,
MDZUB MO GNYIS RTZE MO DGUG PAR BYA'O, ,DE NAS BZLAS PA'I SNGAGS
NI AOm M'A R'I TZYEE M'Am H'Um H'Um PHAt PHAt

SV'A H'A, LHA MO 'OD ZER CAN GYI SGRUB PA'I THABS RDZOGS SO,
,SLOB DPON CHEN PO PHYAG RGYA CHEN PO'I DNGOS GRUB BRNYES PA DRI
MA MED PA'I LHAS MDZAD PA'I SGRUB THABS BCU GCIG RDZOGS SO,, 