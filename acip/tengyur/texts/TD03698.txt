@329A #, ,RGYA GAR SKAD DU,
BRAHMA PU TR'I SVA RA SA TYEE STO TRE nA SIDDHAm W'A KA PRA BHA
N'A MA, BOD SKAD DU, TSANGS PA'I BU MO DBYANGS CAN MA LA BSTOD
PAS GRUB PA DAG GI 'OD ZER ZHES BYA BA, 'JAM PA'I DBYANGS LA
PHYAG 'TSAL LO, ,SPYAN

RAS GZIGS DBANG ZHAL GYI MCHE BA'I RTZE LAS MNGON SPRUL ZHING,
,THUGS RJE'I RNAM 'PHRUL MTHA' YAS PHA ROL RJES SU GZUNG BA'I
PHYIR, ,TSANGS PA'I BU MO MDZES MA KHYOD SKU GSAL BA'I RNAM 'GYUR
CAN, ,BIshnU'I GZUGS CAN TAMBU RA LA DGA' BSKYED TSUL 'DZIN MA, ,

@329B RJES SU CHAGS BCAS ROL PA'I LO NI BCU DRUG LON PA'I NYAMS,
,CHU GTER 'GRAM NGOGS LBU BA'I PHRENG BAS RTZE BAR DGA' BA CAN,
,DRI ZA'I BU MO MNGON BSTOD NYID KYI RNAM THAR PHUL BYUNG RNAMS,
,GANG GIS YID LA DRAN BYED DE LA NGAG GI DBANG PHYUG STZOL, ,KHO

BOS KHYOD DRAN BA SPU SHAS CHER G-YO BA'I LAG PA GNYIS, ,THAL
SBYAR ME TOG GZHON NU KHA 'BUS LTA BU SPYI BO'I STENG, ,RAB BZHAG
SNYING NAS RAB TU GUS PA LHUR BYED KHYOD KYI YON TAN NI, ,MTHA'
DAG RTOGS MIN CUNG ZANG RNYED 'DI SDEB LEGS PHRENG BAS MCHOD,
,KHYOD SKU 'O MA'I

MTSO 'DRA KUNDA KU MUD ZLA ZER MTSUNGS, ,RAB DKAR 'OD KYI PHRENG
BAS KUN NAS BSKOR BA'I GZI BRJID KYIS, ,LHA DBANG YID 'PHROG DGA'
BA'I NGA ROS KHYOD LA RTAG TU BSTOD BYED NA, ,BLO GROS DON GSAL
DON GNYER LHA LA GUS PA SMOS CI DGOS, ,CHU SKYES DKAR PO DRI MED
STENG

GNAS GE SAR G-YO BA'I RTZER, ,RI BONG 'DZIN PA'I GDAN STENG TZOG
PU'I TSUL BZHUGS BGYING BAG CAN, ,ZHAL GCIG PHYAG GNYIS DRI ZA'I
PI WANG BSGRENGS PA'I SGRA DBYANGS DANG, ,RJES MTHUN GSUNG GIS SA
GSUM SKYE DGU'I BSAM PA TSIM MDZAD MA, ,'JAM MNYEN 'KHRIL ZHING
RING BA BUNG BA

LTA BUR GNAG PA'I SKRA, ,G-YAS G-YON RGYAB TU 'PHYANG ZHING CUNG
ZAD LI BA'I THOR COG LA, ,ME TOG DKAR PO'I PHRENG BAS THOD BCINGS
SPYI GTZUG ZLA BAS SPUD, ,GSER GYI RNA CHA 'PHYANG ZHING MKHUR
TSOS MDZES PA 'DZUM PA'I ZHAL, ,KA TZA LINDA'I SMAD G-YOGS TSOM
BU'I SPRAS PAS SGEG

PA'I NYAMS, ,PUndA R'I KA'I PHRENG BA CHUN 'PHYANG MGUL RGYAN DO
SHAL CAN, ,PHYAG ZHABS RIN CHEN PHRENG BA SIL SIL SGRA LDAN
BRGYUS PA YIS, ,KHYED SKU LHA DANG RIG 'DZIN BU MO'I TSOGS KUN
NGO MTSAR GYUR, ,LHA MO GZHON SGEG LANG TSOR LDAN PA SKYE DGU'I
YID 'PHROG MA, ,YID

'ONG 'DZUM PA'I BZHIN CAN MIG DKYUS RING PO'I ZUR GYIS NI, ,SMIN
MA G-YO BA'I GAR CAN KHYOD SKU RTAG TU DRAN BYED LA, ,RAB TU
DGYES PA'I NYAMS KYIS GZIGS SHING KHO BO RJES SU BZUNG, ,MDZAD
SPYOD BAGS KYIS DAL ZHING GSONG POR SMRA BA'I NGANG TSUL CAN,
,M'A LI SAR

@330A *, ,PA'I DRI LDAN NU ZHO NU BAR 'DOD PA LA, ,REG PAS DGA'
BA'I NU ZHO STOB BYED KHYED LA RTAG TU BSTOD PA'I BU, ,SNYING NAS
YUS CHE SHAS CHER DU BA'I GDUNG BA TSIM MDZAD MA, ,DE YI YID LA
BSTOD PA'I ZOL TSIG CA COR MA NGES PA YI SGRA, ,SMRA BA'I GA ZHAS
'DIR

SPEL NYID KYI THUGS LA BAS GYUR MOD, ,'ON KYANG KHO BO'I BLO NI
'DIR ZAD BU YI NYES PA RNAMS, ,MA YIS BZOD MDZAD BRTZE BAS SLAR
YANG BU NI RAB TU SKYONGS, ,SNYING GI CHU SKYES 'DAB BRGYAD DKAR
PO ZE'U 'BRU'I PHRENG BA CAN, ,DMAR SER MDZES PA'I MTSAMS NAS 'OD
KYI DRA BA

RAB TU DGYE, ,GE SAR 'JAM PA'I RTZE MOR BSIL ZER CAN NI RAB GNAS
PA'I, ,DBUS SU CHU SHEL MDOG 'DZIN HR'Im GI PHRENG BAS SGRIB
GNYIS 'JOMS, ,'DAB MA RE RER GNYIS GNYIS BZHUGS PA'I AA A'A LA
SOGS DBYANGS YIG RNAMS, ,G-YAS SU BSKOR BA'I RIM PAS MAR

ME'I PHRENG BA 'BAR BA LTAR, ,KUN NAS 'OD ZER 'PHRO BA'I RGYAN
LDAN RTZE MO'I RANG BZHIN GYIS, ,YID KYI DRI MA MUN NAG RNAM BSAL
BLO GROS MCHOG STZOL MDZOD, ,SROG GI 'OD ZER SKRA YI KHYOD TZAM
PHRA BA'I CHA SHAS KYIS, ,RTZOL BA'I SGO NAS MYUR BAR LHA MO'I
THUGS LA REG GYUR PAS, ,

'KHOR LO GNYIS PA BSKOR BAS RNAM PA BDUN PA'I MCHOD SPRIN CAN,
,'JUG PA'I RLUNG ZHON RANG SEMS YE SHES RGYAS MDZAD DE LA 'DUD,
,DE RJES HR'Im GI PHRENG BA MU TIG DO SHAL MGAL ME YI, ,'KHOR
BA'I TSUL DU 'KHOR BA ZHAL GYIS GO NAS 'THON GYUR CING, ,LTE BA'I
DKYIL

'KHOR NAS ZHUGS SLAR YANG SA BON TSA ZER RTZER, ,'BAR BA'I MOD LA
DBYANGS CAN NGAG STER KHYOD ZHABS SPYI BOS BLANG, ,LHA MO GTZANG
SPRA LA DGA' BRDZUN SPANGS 'BYUNG PO'I ZAS DOR ZHING, ,TSANGS
SPYOD BRTUL ZHUGS CAN GYIS NYIN RE DRAN BYAS YUM BOS NA, ,SLAR
YANG DAG

GI DBANG PHYUG CI BZHED GSUNGS PA'I GAD MO YIS, ,DKAR GSUM ZAS
KYI DGA' STON TSUL GYIS DNGOS GRUB STZOL LA 'DUD, ,DE LTAR KHYOD
BSTOD LHUR LEN GANG YIN DE NI YON TAN GYIS, ,DBUL GYUR SNA TSOGS
RIGS PA'I GZHUNG LUGS RNAMS LAS NGES PA'I DON, ,MYUR

@330B RTOGS SA GSUM SKYE BO'I GZHUNG SGRON GTI MUG MUN PA RNAMS,
,RAB BSAL RGYAL BA'I DBANG PO 'OD DPAG MED 'DRA THOB PAR SHOG
,'DIR NI 'PHAGS DANG MKHAS PA'I SKYE BO PHUL BYUNG CHOGS RNAMS
STON, ,BDAG 'DRA KHUMS SHING MU COR SGROGS PA DANG TSUL MI SHES
MOD, ,

KHYOD KYI RJES ZHUGS LAN CIG MA YIN TSIG DON GOMS BYA'I PHYIR,
,SDEB SBYOR GTZOR BYAS BRAG CA'I SGRA MTSUNGS 'DI NI BSTOD PAR
RIGS, ,TSIG 'DI GANG GIS MTHONG NGAM THOS SAM RTAG TU DRAN BYED
DAM, ,KLOG DANG KHA DON BYED DANG BSAM DON CHUB BYED PA, ,YI GER
BRI'AM

GZHAN LA RGYA CHER RAB TU STON KYANG RUNG, ,DE YI SEMS DANG NGAG
LA DPAL LDAN LHA MO DBYANGS CAN MYUR 'JUG SHOG ,TSANGS PA'I BU MO
DBYANGS CAN MA LA BSTOD PAS GRUB PA NGAG GI 'OD ZER ZHES BYA BA,
,LHA MO NYID KYIS DNGOS SU BYIN GYIS BRLABS PA'I BRAM ZE PHUR BUS

MDZAD PA RDZOGS SO,, ,,SUM PA LO TZ'A BA DAR MA YON TAN GYIS
BSGYUR BA'O,,