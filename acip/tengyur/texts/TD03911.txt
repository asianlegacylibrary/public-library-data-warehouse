@13B *, ,RGYA GAR SKAD DU, SAm PRiTTI BO DHI TZITTA BH'A BA NA AU PA
DE SHA WARnA SAm GRA HA, BOD SKAD DU, KUN RDZOB BYANG CHUB KYI
SEMS BSGOM PA'I MAN NGAG YI GER BRIS PA, SANGS RGYAS DANG BYANG
CHUB SEMS DPA' THAMS CAD LA PHYAG 'TSAL LO, ,KUN RDZOB BYANG CHUB
KYI SEMS BSGOM PA'I YI GE

PADMA SPUNGS PA ZHES BYA BA CUNG ZAD BRI BAR BYA'O, ,SHES RAB
SNYING RJE LDAN PA'I MIS, ,'GRO BA MGON MED RNAMS KYI PHYIR, ,DAG
PAR BYED CING SDIG SEL BA, ,BYANG CHUB SEMS MCHOG RAB BSKYED NAS,
,BYANG CHUB SPYOD PA'I 'GROS CHEN GYIS, ,NGES 'BYUNG LAM NI MTHAR
'BYIN NA, ,PHA DANG MA LA RAB GUS SHING, ,RGAN LA

SRI ZHU BYED PA DANG, ,MI YI CHOS LUGS LEGS SRUNG BA, ,'DI NI YA
RABS SPYOD PA YIN, ,MI 'TSE BA DANG BDEN PA DANG, ,BYIN NAS LEN
DANG TSANGS PAR SPYOD, ,'DZIN PA THAMS CAD BTANG BA NI, ,'DI NI
BDE 'GRO'I SPYOD PA YIN, ,'KHOR BA'I SDUG BSNGAL YONGS MTHONG
NAS, ,SPANG PHYIR BDEN PA'I LAM

@14A *, ,BSGOM ZHING, ,KHA NA MA THO GNYIS SPONG BA, ,'DI NI ZHI
BA'I SPYOD PA YIN, ,'DI DAG KUN KYANG BLANG BYA STE, ,NGES 'BYUNG
LAM GYI YAN LAG YIN, ,CHOS KUN STONG PA NYID RTOGS PAS, ,'GRO LA
SNYING RJE'I CHU RGYUN 'BYUNG, ,THABS MKHAS SPYOD PA MTHA' YAS

PA; ,NGES 'BYUNG MCHOG GI SPYOD PA YIN, ,DE YANG THOG MAR 'DI LTA
STE, ,DON MED RNAM PAR BSLU BA YIN, ,'JIG RTEN CHOS LA MA CHAGS
PAR, ,NAGS TSAL LA SOGS DBEN PAR BSDAD, ,SEMS NYID GDOD NAS MA
SKYES PA, ,RANG 'BYUNG DGON PA YIN MOD KYI, ,LAS DANG

PO PA'I SEMS CAN GYIS, ,PHYI ROL DGON PA THOG MAR BSTEN, ,DE 'OG
SEMS NYID DGON PA BTZAL, ,BYANG CHUB SNYING PO'I SA BON LA,
,BRTEN NAS DON CHEN 'DI LTAR SGRUB, ,DE YANG THOG MAR TSAD MED
BLO, ,BTANG SNYOMS SA GZHI LEGS BDAL LA, ,BYAMS PA'I CHU BOS RNAM
BCUS

LA; ,RAB TU DGA' BA'I RNAL 'BYOR PAS, ,SNYING RJE'I SA BON LEGS
PAR GDAB, ,LTA BA'I NAM MKHA' GO PHYE LA, ,BYANG SEMS MYU GU
THABS KYIS BSKYED, ,DNGOS GRUB LO TOG RAB BTZAL LA, ,MA CHAGS BLO
YIS KUN LA SKYE, ,SBYIN PA'I G-YAB MOS LEGS POS LA, ,SNYAN PAR
SMRA

BAS GTAM BYAS TE, ,DON MTHUN PA YIS BAG PHAB CING, ,DON SPYOD
GROS CHEN NGES PAR GDAB, ,DAD PA'I CHU BUM RAB THOGS LA, ,BDAG
GZHAN SDIG PA RNAM PAR BKRU, ,DRAN PA'I PHRENG BA MCHOG THOGS TE,
,YANG DAG GDAMS NGAG GZUNGS SU GZUNG, ,SHES BZHIN MAR ME LAG

THOGS TE, ,BAG YOD GOM PA LEGS PAR BOR, ,NAD MED SBYIN PA'I LUS
LA NI, ,TSUL KHRIMS GTZANG MA'I GOS BGOS SHING, ,BZOD PA'I MDANGS
CHEN RAB PHYUNG STE, ,BRTZON 'GRUS YAN LAG LEGS BSKYOD LA, ,TING
NGE 'DZIN GYI KHANG PA RU, ,BSAM GTAN KHA ZAS LEGS SBYAR

ZHING; ,SHES RAB SNANG BAS SGO PHYE STE, ,STONG NYID YE SHES
KHANG CHEN LA, ,KHAMS GSUM SKYE BO MGRON MO'I TSOGS, ,SMON LAM
SNYING RJES POS NAS SU, ,THABS MKHAS PA YI GO RIMS BZHIN, ,DAM
CHOS STOBS KYIS DGA' STON BYA, ,DAD PA'I 'KHOR LO RIN PO CHES,
,NYIN MTSAN

@14B DGE BA'I LAM SNA DRANG, ,TSUL KHRIMS BTZUN MO RIN PO CHES,
,RAB TU MDZES PA'I RGYAN PHRENG GDAGS, ,GTONG BA'I BLON PO RIN PO
CHES, ,BSOD NAMS YE SHES 'PHRUL CHEN 'BYUNG, ,THOS PA'I DMAG DPON
RIN PO CHES, ,LOG RTOG DGRA YI G-YUL NGO GZHOM, ,NGO TSA SHES
PA'I

RTA MCHOG GIS, ,NYON MONGS BDAG MED SBUBS SU SBA, ,KHREL YOD
STOBS KYI GLANG PO CHES, ,PHYIN CI LOG GI LAS RNAMS SPANG, ,SHES
RAB NOR BU RIN PO CHES, ,BDAG DANG GZHAN GYI RE BA BSKANG, ,YON
TAN MTHA' YAS 'PHAGS PA'I NOR, ,NOR GZHAN PHAL PA SDUG BSNGAL

RGYU, ,THOG MAR DGE BSHES BSTEN PA YIS, ,PHYI NANG CHOS KUN SLOB
DPON YIN, ,NAGS SOGS DUS KYIS 'GYUR BA YIS, ,'DUS BYAS MI RTAG
STONG PAR STON, ,NAG SOGS RGYU 'BRAS SO SO YIS, ,KUN RDZOB SLU BA
MED PAR STON, ,RO DANG RUS PA CHU SHING SOGS, ,PHYI NANG CHOS

KUN BDAG MED STON, ,KUN LA KHYAB PA'I NAM MKHA' [?] YIS, ,DON DAM
SPROS BRAL LA SOGS STON, ,RANG BZHIN YONGS SU SHES PA'I BLOS,
,CHAGS MED MIG GIS PHYOGS SU LTA, ,DE TSE YUL NA CI SNANG YANG,
,SGYU MA BZHIN DU GOS PA MED, ,DON GYI CHOS NI RTOGS GYUR NA, ,

THA SNYAD DAG GIS CI ZHIG BYA, ,GROGS MCHOG RNYED NA SHIN TU
LEGS, ,DE LTA MIN NA'ANG GCIG PUR GNAS, ,BUNG BA RGYAGS LDING GLU
LEN CING, ,LJON SHING YAL GA GAR BYED CING, ,BYA RNAMS SNYAN PA'I
SKAD KYANG 'BYIN, ,BSIL YAB NGAD 'JAM PHYAGS NA G-YO, ,PHU CHU
LHUNG RGYUN

SGRA YANG SGROGS, ,MDZES PA'I RI DAGS RGYUG CING BSKOR, ,ME TOG
TSOGS NI DGOD PA 'DRA, ,TZANDAN SPOS SOGS DRI NGAD LDANG, ,DGON
PA'I YON TAN 'DI LTA BUS, ,RANG GZHAN DAG LA PHAN 'DOGS SHING,
,LAN LA CUNG ZAD MI RE STE, ,GROGS MANG RNAL 'BYOR CI PHYIR SKYO,
,'JIG

RTEN PHAL PA DE LTA MIN, ,JI LTAR NAGS KYI RI DAGS BZHIN, ,RTZA
BA SDONG BU LA SOGS BZA', ,YANG NA BUNG BAS ME TOG BZHIN, ,YANG
DAG 'TSO BA GTZANG MA BLANG, ,YANG NA THABS MKHAS BYA BZHIN DU,
,SDIG MED GSOG 'JOG CUNG ZAD BYA, ,JI LTAR NAGS KYI DOM BU

@15A *, ,BZHIN, ,DRO BA'I SKYABS LA BRTEN PAR BYA, ,YANG NA DMAN
ZHING MI MKHO'I GOS, ,YANG NA BSOD NAMS STOBS DANG SBYAR, ,JI
LTAR RI DAGS PHYOGS SU BDAS, ,BAG PHEBS NAS NI NYAL BA BZHIN, ,DE
LTAR BLA MAS BSTAN PA YI, ,YANG DAG DON LA RNAL

'BYOR BYA, ,BYING RGOD DBANG DU MI BTANG BAR, ,ZHI GNAS LHAG
MTHONG CHA MNYAM MO, ,NANG GI ZHI GNAS MA RNYED KYANG, ,PHYI YI
ZHI GNAS LA BRTEN TE, ,CI NUS PA YIS CHOS SPYOD NI, ,NYIN MTSAN
G-YEL BA MED PAR BYA, ,DE LTAR BSOD NAMS TSOGS KYIS NI, ,RANG
RGYUD

ME LONG DAG PAR 'GYUR, ,DE LA DGA' BA MED PAR NI, ,SHES RAB YE
SHES 'CHAR BAR 'GYUR, ,THE TSOM MED CING DAD LDAN PAS, ,CHOS GCIG
NAN TAN BYAS PA YIS, ,YON TAN MTHA' YAS RAB SNANG BA, ,LO RGYUS
BZANG DANG GZHUNG NYID MTHONG, ,DE LTA BAS NA YON TAN GYI

SKABS NAS KYANG, BYANG CHUB SEMS DPA' SPYOD PA'I 'BYUNG KHUNGS SO
ZHES PA DANG, BLANG BA DANG DOR BA'I DNGOS PO'I BYE BRAG PHYED
PA'I SHES RAB NYID DO ZHES PA DANG, MING YANG DAG PAR BRJOD PA
'DI NI SANGS RGYAS KYI CHOS YANG DAG PA'I BAR DU YANG YONGS SU
RDZOGS PAR BYA'O, ,ZHES PAS

BSTAN TO, ,BLO YANG RGYA MTSO LTA BU LA, ,SPYOD PA MTHA' YAS
PADMA GSAL, ,BLO DMAN RDZING BU LTA BU'I PHYIR, ,PADMA SPUNGS PA
TZAM 'DI BRIS, ,KUN RDZOB BYANG CHUB KYI SEMS BSGOM PA'I YI GE
PADMA SPUNGS PA ZHES BYA BA SLOB DPON MKHAS PA CHEN PO RTA
DBYANGS KYI ZHAL SNGA NAS MDZAD PA

RDZOGS SO,, ,,RGYA GAR GYI MKHAN PO PADMA KA RA WAR MA DANG, ZHU
CHEN GYI LO TZ'A BA DGE SLONG RIN CHEN BZANG POS BSGYUR CING ZHUS
TE GTAN LA PHAB PA'O, ,