@209A #, ,RGYA GAR
SKAD DU, TATTVA PRA D'I PAm N'A MA S'A DHA

NO PI KA AA TI, BOD SKAD DU, DE KHO NA NYID SGRON MA ZHES BYA
BA'I SGRUB THABS RDZOGS PA, DPAL RDO RJE CAN LA PHYAG 'TSAL LO,
,GANG ZHIG GIS NI BDE BA THOB CING SDUG BSNGAL SPONG 'DOD PA, ,DE
YI SA BON NOR BU BZHIN DU BSGRUB PHYIR BDE BA'I MCHOG NYID LA NI
RAB BTUD DE, ,SGRUB PA'I THABS

@209B MCHOG DE NYID SGRON MA 'DI NI GSANG BA'I RGYUD RNAMS LA,
,BRTEN CING GZHAN YANG GANG LAS 'ONGS PA DE NYID BDAG GIS BSHAD
PAR BYA, ,GANG ZHIG GIS NI LEGS PA'I DON GSUNG BA NI KUN LA GSAL
MA BYAS, ,DE BYAS PA MIN MTHONG BA 'DIR NI GSANG BA 'DI LA DGA'
BA SKYES, ,

GANG ZHIG SDUG BSNGAL SPANG 'DOD DE LA THAS RNAMS MED 'GYUR
ZHING, ,BDE BA THOB PA'I THABS NI DE 'DRA DE LAS ZLOG BYED PA,
,THABS MCHOG DAM PA 'DI BSTAN 'DI LA GUS PAR GYIS, ,LTA SPYOD
DBANG DANG DAM TSIG LDAN, ,YON TAN GZHAN GYIS NYER BRGYAN PA'I, ,

RNAL 'BYOR SNOD CAN GANG ZHIG GIS, ,YANG DAG BYANG CHUB YID LA
GZHUG ,RI DANG YUL KHAMS LA SOGS PA'I, ,YON TAN THAMS CAD LDAN
PA'I GNAS, ,MNGON SUM GRAGS PAS MA SMAD PA, ,DER NI NYE BAR 'DU
NAS NI, ,DANG POR BGEGS RNAMS BSKRAD PAR BYA, ,

SKAD CIG PHYAG NA RDO RJE GSAL, ,'DI YIS GDUG PA CAN RNAMS LA,
,GZHAN DU 'GRO BA'I BKA' BSGO LA, ,MI 'GRO 'GYUR PA'I BGEGS RNAMS
KUN, ,RDO RJE 'KHOR LO'I THOG GIS GSAD, ,DE NAS RANG 'OD MDUN
BYUNG LAS, ,SNA TSOGS RDO RJE 'BAR BA BSAM, ,DE YIS

KHRO BO'I KHANG PA 'BU BAS, ,YANG NA BDAG LAS KHAMS GSUM RGYAL,
,KHRO BO DE SPROS 'BYUNG PO BKUG ,PHUR BUS MDUN DU BTAB BYAS NAS,
,DE NI 'BYUNG PO 'DUL BA'I MCHOG ,YANG NA RANG GI GNAS DAG TU,
,BCING DANG GTUB PA'I LAS BYAS NAS, ,DE NI MYUR DU BZLOG PA

YIN; ,DE 'OG KHRO BO'I KHANG PA BSGOM, ,PHYI NAS BGEGS RNAMS GSO
BAR BYA, ,YANG NA KHANG PA MED DANG THOG ,TSA TSA 'KHRUG PA'I
RNAM PA LA, ,'BAR DANG 'PHRO BA'I 'KHOR LO BRTZAM, ,MTSAMS BCAD
PA YI MAN NGAG GO, ,ZHES PA 'DI NI, BYANG CHUB SEMS DPA'

SEMS DPA' CHEN POS JI SRID DU MTSAMS BCAD PA'I DAM TSIG GO, ,GANG
TSE MTSAMS KYI CHO GA RDZOGS, ,DE NAS BLA MA MCHOD PA BRTZAM,
,RANG SNYING MDUN GYI NYI MA LA, ,BLA MA BKUG STE 'OD DU ZHU, ,DE
LAS RDO RJE 'CHANG CHEN SKU, ,GNAS RNAMS BYIN BRLABS DBANG

@210A *, ,BSKUR NAS, ,PHYAG BTZAL BA DANG MCHOD PA DANG, ,SDIG
BSHAGS SDOM PA BZUNG BA DANG, ,LUS DBUL DGE RTZA BSNGO BYAS NA,
,BLA MED MCHOG GIS 'GRUB PAR 'GYUR, ,BLA MA MCHOD PA'I RNAL 'BYOR
PAS, ,BDE GSHEGS MCHOD

PA'I CHO GA BRTZAMS, ,SA MAN DZA YI SNGAGS BYUNG BA'I, ,'OD KYIS
DPAL LDAN GOS SNGON CAN, ,'KHOR BCAS MDUN DU SPYAN DRANGS TE,
,GDAN LA BZHUGS PAR GSOL BA GDAB, ,DE NAS SPOS DANG ME TOG DANG,
,MAR ME DRI CHAB LA SOGS PA, ,DNGOS DANG YID KYI

MCHOD PA RNAMS, ,CI NUS PAR NI DBUL BAR BYA, ,DE 'OG SDIG PA
BSHAGS PA DANG, ,SDOM PA NI GZUNG BAR BYA, ,YI RANG BA DANG BSKUL
BA DANG, ,GSOL GDAB RANG GI LUS DBUL ZHING, ,DGE RTZA BYANG CHUB
CHEN POR BSNGO, ,BDAG LAS SPRUL PA'I LHA TSOGS KYIS,,

SEMS CAN KUN GYI DON BYED BSAM, ,PHYI MA'I DUS KYI SMON LAM GDAB,
,SEMS CAN DON BYA'I BSAM PA BSKYED, ,TSAD MED BZHI YANG BSGOM PAR
BYA, ,DE LA NAN TAN CHER BSKYED NAS, ,SDIG PA SBYONG PAR BYED PA
DANG, ,THUN MONG DNGOS GRUB KUN 'GRUB CING, ,DE LA SOGS

PA'I YON TAN TSOGS, ,DPAG TU MED PA 'BYUNG BAR 'GYUR, ,ZHES PA
'DI NI BYANG CHUB SEMS DPA' SEMS DPA' CHEN PO'I JI SRID DU BSOD
NAMS KYI TSOGS BSAGS PA'I DAM TSIG CHEN PO'O, ,GZHAN YANG YANG
DAG BSHAD BYA BA, ,JI SRID BSOD NAMS TSOGS

RDZOGS NAS, ,YE SHES TSOGS RNAMS BSHAD BYA STE, ,DANG PO NYID NAS
RANG BZHIN MED, ,DE LTAR MOS PAR BYED PA DANG, ,YANG NA SNYING
GA'I YI GE LAS, ,'OD BYUNG BDAG NYI ZHU GYUR TE, ,SLAR 'DUS RANG
BZHIN MED PAR 'GYUR, ,DE LA DMIGS NAS BSGOMS PA'I TSE, ,GZHAN
PA'I

YUL RNAMS RANG BZHIN GZHAG DE LAR, YUL NI GANG LA'ANG MI GTAD DE,
,RTEN YANG GANG LA'ANG BCAS PA MED, ,CES PA 'DI NI BYANG CHUB
SEMS DPA' SEMS DPA' CHEN POS 'DI NI JI SRID DU YE SHES KYI TSOGS
BSAGS PA'I DAM TSIG CHEN PO'O, ,DE LTAR TSOGS GNYIS BSAGS

@210B GYUR NA, ,GANG ZHIG BSKYED PA'I SBYOR BA NI, ,YAm DANG BAm
DANG LAm LAS DANG, ,SUm DANG BH'Um LAS BYUNG BA YI, ,RLUNG DANG
CHU YI DKYIL 'KHOR DANG, ,SA GZHI RI RAB STING DAG TU, ,GZHAL YAS
KHANG PA BSAM BYAS TE, ,GRU BZHI PA LA SGO BZHI PA, ,PADMA BRGYAD
KYIS YANG DAG

BRGYAN; ,GRU CHAD BZHIS BRGYAN PAR KHYAMS DANG, ,DRA BA DRA PHYED
PHA GU DANG, ,DRIL BU DAR DPYANGS LA SOGS PA, ,PHYI DANG NANG GI
RGYAN GYIS MDZES, ,DBUS SU NYI ZLA PADMA'I STENG, ,H'Um LAS BYUNG
BA'I RDO RJE 'BAR, ,DE LAS DPAL LDAN GOS SNGON SKU, ,ZHAL GCIG

PHYAG GNYIS MTHING GA'I MDOG ,DBU LA SPRUL BRGYAD GDANGS KA CAN,
,SANGS RGYAS LNGA YIS DBU BRGYAN CING, ,GNAS LNGAR SKU LNGA'I
MTSAN MA CAN, ,SPYAN GSUM ME YI MDOG 'DRA ZHING, ,SHANGS 'BAR
DBUGS LAS RLUNG YANG 'TSUB, ,LJAGS NI GLOG BZHIN

MYUR 'DRIL ZHING, ,ZHAL NAS SBRUL NAG GSOL BA'I TSUL, ,SBRUL NAG
SE RAL KHA LA GZED, ,SBRUL SER CHUN POS RKANG LAG BRGYAN, ,DMAR
PO YIS NI SKA RAGS BYAS, ,GSUS KHYIM CHE ZHING GSUS PA 'PHYANG,
,SKU SMAD GOS SNGON SHAM THABS CAN, ,RDO RJE KHROS MA SKU

LA'ANG 'KHRIL, ,GNYIS SU MED PAR GYUR PA DANG, ,PHYOGS BCU'I
SANGS RGYAS SPYAN DRANGS TE, ,MCHOD DANG BSTOD PAS MNYES BYAS
NAS, ,DON CHEN 'DI YIS GSOL BA BTAB, ,AE MA HO DPAL LDAN GOS
SNGON CAN, ,LUS KYI RTOG PA BSAL BA'I PHYIR, ,THUGS

RJE CHEN PO'I BYIN RLABS KYIS, ,BDAG LA BYIN GYIS BRLAB TU GSOL,
,GSANG BA'I BDAG PO BCOM LDAN 'DAS, ,BDAG NI SEMS CAN DON KUN
RTZOM, ,GSANG 'DZIN RIGS KYI BDAG PO YIS, ,BDAG LAS BDE GSHEGS
SKU BYIN RLOBS, ,DAG DANG YID LA DE

BZHIN DU, ,GSOL BA BTAB PAR BYED PA YIN ,PHYIS NI GNAS GSUM BYIN
BRLABS TE, ,BUM PA LA SOGS DBANG RNAMS BLANG, ,BDE BA CHEN POR
RTAG TU DGYES, ,DE NAS PHYOGS BCU'I LHA MO YIS, ,BSTOD PA GLU YIS
SKUL BAR BYED, ,AA LA LA LA LA HO,

@211A *, ,SHU KRA SU KA HO, ,BDE BA CHEN PO GSANG BA MCHOG NI
NYAMS DGA' NAS, ,BCOM LDAN GSANG MCHOG THUGS RJE'I BDAG NYID CAN,
,MA RIG RMONGS PA YONGS SU BSAL BA'I PHYIR, ,'BAR BA'I SKU BZHIS
RTAG TU 'GRO BA'I DON LA SPYOD, ,AA LA LA LA

LA HO; ,MA H'A GU HYA P'U DZO PA STHA SA MA YA, TZITTA SHU KRA SU
KA AA LA LA LA LA HO ZHES BSKUL LO, ,'OD LAS YONGS SU SAD GYUR
TE, ,RDO RJE PADMA BYIN BRLABS NAS, ,LHA MOS BSKUL DANG DGA' BA
YIS, ,SPYOD PA BYAS PAS 'GRUB 'GYUR TE, ,SNYOMS PAR ZHUGS NAS BHA
GA LA,,

SUM CU'AM NI NYI SHU LNGA, ,BCU SOGS YUM GYI BHA GAR BSKYED, ,DE
LA SO SO'I SNGAGS KYIS GDON, ,AOm SARBA TA TH'A GA TA KRO DHA N'I
L'Am BA RA DHA RA H'Um, AOm BADZRA KRO DHA N'I L'Am BA RA DHA RA
H'Um, AOm RATNA KRO DHA N'I L'Am BA RA DHA RA H'Um, AOm PADMA KRO
DHA N'I L'Am BA RA DHA RA H'Um, AOm KARMA KRO DHA N'I L'Am BA RA
DHA RA

H'Um; AOm SARBA TA TH'A GA TA KRO DH'I SHVA RI N'I L'Am BA RA
DHVA RA H'Um, AOm BADZRA KRO DHA TREE LOKYA BI DZ'A YA H'Um, AOm
MA H'A K'A LA BHA RA SANTI NA H'Um, AOm BI R'U dHA K'A YA H'Um,
AOm BI R'U PAKshA YE H'Um, AOm BADZRA L'A S+YE H'Um, AOm BADZRA
M'A LE TR'Am, AOm BADZRA G'I TI HR'I:, AOm BADZRA NRi TYA AA:,
AOm BADZRA DH'U PEDH'U, AOm BADZRA PUshPA

PU; AOm BADZRA A'A LO KE HR'I:, AOm BADZRA GANDHE GAm, BADZRA AAm
KU SHA JA:, BADZRA P'A SHA H'Um, BADZRA SPHO tA BAm, BADZRA
GHAndE HO:, ZHES PA'O, ,SHAR DU SANGS RGYAS GOS SNGON CAN, ,ZHAL
DANG SKU NI DKAR LA 'TSER, ,'KHOR LO DANG NI DRIL BU BSNAMS,
,SBRUL DKAR POS NI RNAM PAR

BRGYAN; ,LHOR NI RIN CHEN GOS SNGON CAN, ,ZHAL DANG SKU NI SER LA
'TSER, ,RIN PO CHE DANG DRIL BU BSNAMS, ,SBRUL SER POS NI SKU LA
BRGYAN, ,NUB TU PADMA GOS SNGON CAN, ,ZHAL DANG SKU NI DMAR LA
'TSER, ,PADMA DANG NI DRIL BU BSNAMS, ,SBRUL DMAR POS NI SKU LA
BRGYAN, ,

BYANG DU LAS KYI GOS SNGON CAN, ,ZHAL DANG SKU NI LJANG LA 'TSER,
,RGYA GRAM DANG NI DRIL BU BSNAMS, ,SBRUL LJANG POS NI SKU LA
BRGYAN, ,KHRO BO 'DI DAG THAMS CAD KYANG, ,DBU LA SANGS RGYAS
BZHI YIS BRGYAN, ,YUM BZHI YIS NI LEGS PAR 'KHYUD, ,KUN KYANG
GTZO

@211B BO'I CHA LUGS CAN, ,SNGAGS KYI DBANG PO GZHAN RNAMS KYANG,
,SO SO'I GNAS SU BSKYED PAR BYA, ,ZHES PA 'DI NI BYANG CHUB SEMS
DPA' SEMS DPA' CHEN POS JI SRID DU GTZO BO DANG 'KHOR BSKYED PA'I
DAM TSIG CHEN PO'O, ,JI SRID BSKYED PA RDZOGS GYUR NAS, ,

PHYOGS BCU'I SANGS RGYAS SPYAN DRANGS TE, ,MDUN DU GNAS LA MCHOD
PAS MNYES, ,RDO RJES GSOL BA GONG BZHIN GDAB, ,DE NAS BDAG LA
BSTIM PA'AM, ,YANG NA LHA MOS DBANG BSKUR PHYIR, ,GNAS GSUM BYIN
BRLAB BYAS PA'AM, ,YANG NA GSUM 'DUS SBYONG BA

BYA; ,DE LTAR BYAS NAS RANG GI SKU, ,DMIGS DANG GSAL BA'I CHO GA
BYA, ,'DIS NI RANG GI RNAM RTOG BZLOG ,CES PA 'DI NI BYANG CHUB
SEMS DPA' SEMS DPA' CHEN POS JI SRID DU BSKYED PA'I SKU BYIN GYIS
BRLAB PA'I DAM TSIG CHEN PO'O, ,GANG ZHIG RGYAS LA MA DAD

PA'I; ,GANG ZAG LA NI SBYOR 'DI BSTAN, ,SNGON DU BLA MA SANGS
RGYAS LA, ,PHYAG 'TSAL BA DANG BSHAGS BYAS NAS, ,YANG DAG BYANG
CHUB YID LA BZHAG ,DE NAS 'BYUNG BA GZHAL YAS BCAS, ,NANG DU CHO
GA GSUM LAS BYUNG, ,GTZO BO'I SKU DANG SKU BZHI NI, ,RANG RANG

YUM DANG BCAS PA BSKYED, ,BCU LAS GZHAN PA THAMS CAD KUN, ,BSDUS
PA'I SKABS SU SPANG BAR BYA, ,DE NAS YE SHES 'KHOR LO'ANG, ,MCHOD
DANG DBANG LA SOGS SPANGS TE, ,BSTIM PA YI NI SBYOR BA BYA, ,ZHES
PA 'DI NI BYANG CHUB SEMS DPA' SEMS DPA'

CHEN POS JI SRID DU SBYOR BA BSDUS PA'I DAM TSIG CHEN PO'O,
,GZHAN YANG SHIN TU BSDUS PA NI, ,DANG POR GZHAN GYI DON BYA
DANG, ,RANG NYID 'BRAS THOB BSAM PA BSKYED, ,STONG PA'I NGANG LAS
GCIG PAR GYIS, ,GZHAL YAS GTZO BO DANG BCAS PA, ,RIM PA'AM NI

CIG CAR GYIS, ,BSKYED DE 'KHOR NI 'DIR MA GSUNGS, ,YE SHES 'KHOR
LO BKUG NAS NI, ,GNYIS MED GYUR NAS SEMS GZUNG BA, ,YANG NA
SNGAGS KYI SBYOR BA BYAS, ,TSOGS DANG GTOR MA LA SOGS PA, ,DE LA
DE YI SBYOR BA BYA, ,ZHES PA 'DI NI BYANG CHUB

@212A *, ,SEMS DPA' SEMS DPA' CHEN PO'I JI SRID DU SBYOR BA SHIN
TU BSDUS PA'I DAM TSIG CHEN PO'O, ,DE LTAR SBYOR BA'I DON BSTAN
NAS, ,SEMS GZUNG RIM PA BSTAN PA NI, ,DANG PO BLA MA MCHOD LA
BRTEN, ,GNYIS PA BDE GSHEGS BRTEN PA STE, ,GSUM PA RLUNG

LA SOGS LA BRTEN, ,BZHI PA YI GE LNGA PA LA, ,RDO RJE DRUG PA SKU
LA BRTEN, ,DE NAS 'KHOR LO BRTEN PA NI, ,DBANG PO RAB 'BRING BYE
BRAG GIS, ,DUS GCIG PA'AM RIM GYIS BYED, ,DE NAS DBANG BSKUR BYIN
BRLAB DANG, ,BSTIM PA'I SBYOR LA BRTEN PA YIN, ,YANG NA DUS

KYI BYE BRAG NI, ,GANG ZHIG BLA MA LA SOGS PA, ,DANG PO'I DUS KYI
RNAL 'BYOR PAS, ,RJES SU DRAN NO SKAD CIG DANG, ,SKAD CIG BCU
DANG BRGYA DANG NI, ,STONG DANG THUN PHYED THUN GCIG DANG, ,THUN
MTSAMS MED PA'I BAR DU'O, ,ZHES PA NI BYANG CHUB SEMS DPA' SEMS
DPA'

CHEN POS JI SRID DU SEMS GZUNG BAR RIM PA'I DAM TSIG CHEN PO'O,
,SEMS GZUNG CHED DU BYAS PA YIS, ,DE YI THABS NI BSHAD BYA STE,
,GZHAN GYI RNAM PAS 'DIR 'DOD NA, ,NYON MONGS DGRA NI SPANG BAR
BYA, ,DAG PA'I DBANG DU 'DOD PA YIS, ,DANG POR RTOG PA SPANG

BAR BYA; ,DUL NAS 'DZIN PAR 'DOD PA YIS, ,SEMS NI PHYI DANG NANG
DU BYUNG, ,'OG TU BSTIM DANG STENG DU 'PHRO, ,DE BZHIN NANG DU
GZHUG PA'ANG, ,SEMS GZUNG DON DU BYED PA YIN, ,GZHAN YANG RNAL
'BYOR GANG ZHIG GIS, ,KHAMS GSUM LA SOGS SHES PA DAG, ,RAL

GRI YANG NI SBYAR BAR BYA, ,DPAL LDAN GSANG BA MCHOG SGRUB PAS,
,GTZO BO 'KHOR DANG BCAS GSAL NAS, ,MI 'GYUR MCHOG GI CHO GA BYA,
,GANG ZHIG LA NI GANG GSAL BA, ,DE LA DMIGS LA BSGOM PAR BYA, ,MA
GSAL BAR DU BSKYED CING BSGOM, ,PHYAG TZAM GSAL

NA PHYAG LA DMIGS, ,GNYIS DANG GSUM LA SOGS PA YANG, ,GSAL 'GYUR
DE LA DMIGS PAR BYA, ,GTZO BO GSAL NA GTZO BO STE, ,'KHOR LA YANG
NI DE BZHIN NO, ,THAMS CAD GSAL NA KUN LA DMIGS, ,THAMS CAD GSAL
BAR MA GYUR NA, ,SDIG PA ZHI

@212B DANG BSOD NAMS SPEL, ,ZHI DANG RGYAS PA'I SBYIN SREG BYA,
,RES GSAL RES MI GSAL GYUR NA, ,BGEGS RNAMS BZLOG PA'I LAS BYA'I
PHYIR, ,DRAG PO YI NI SBYIN SREG DANG, ,TSOGS KYI 'KHOR LO LA
SOGS BYA, ,DE BZHIN BSKRAD DANG MNAN PA DANG, ,BSRUNG PA'I MCHOG

KYANG BYA BA YIN, ,PHYAG GNYIS GSAL BAR MA GYUR NA, ,PHYAG MTSAN
GYIS NI GSAL BAR BYA, ,PHYAG MTSAN GSAL BAR MA GYUR NA, ,PHYAG
MTSAN 'OD KYIS GSAL BAR BYA, ,SPYAN RNAMS GSAL BAR MA GYUR NA,
,KHRAG GI ZHAM CHU 'BAB PA DANG, ,BKRAG DANG RI MO

LDAN PAS GSAL, ,ZHAL MDOG GSAL BAR MA GYUR NA, ,STONG GSUM 'OD
KYIS GANG BAR GSAL, ,YANG NA THAMS CAD GSAL BYAS NA, ,PHRA MO MIG
GSAL GYUR KYANG SLA, ,GANG TSE GANG GIS MI GSAL NA, ,ZAS DANG
SKOM DANG GNAS DAG GIS, ,'DU BA GANG LA

BRTEN PAS 'GRUB, ,DMIGS PA MI GSAL BCO BA GANG, ,DANG PO SKAD CIG
RJES DRAN DANG, ,RGYUN LA JI SRID 'TSO BAR DU, ,SBYOR BA 'DI NI
BYED PA YIN, ,DPAL LDAN GSAL BAR GYUR NAS NI, ,JI SRID LAS RNAMS
BYED PA YIN, ,ZHES PA 'DI NI BYANG CHUB SEMS DPA'

SEMS DPA' CHEN POS JI SRID DU DMIGS PA LA SEMS GZUNG BA'O, ,DES
NA BSGOM PA BOGS DBYUNG NI, ,JI SRID DUS KYI BOGS DBYUNG NI,
,SKAD CIG RJES DRAN GONG DU SHES, ,DMIGS PA BOGS DBYUNG BSHAD BYA
STE, ,DANG POR DKAR PO LJANG GU'I BAR, ,RE RE DANG NI LNGA

'DUS PA, ,KHA DOG LA NI BOGS DBYUNG BA'O, ,DE LAS RI RAB TIL
'BRU'I BAR, ,DBYIBS KYI BOGS DBYUNG DAG TU 'DOD, ,STONG GSUM GANG
DANG GCIG 'DUS PA, ,GRANGS KYI BOGS DBYUNG DAG TU BSHAD, ,SKU LA
JI LTAR BOGS PHYIN PA, ,DE LTAR THUGS LA BSLAB

BYA STE; ,KHA DOG DBYIBS DANG GRANGS DE BZHIN, ,GSUNG LA YANG NI
DE LTAR RO, ,DE LTA'I SBYOR BA BSTAN PA YANG, ,GANG ZAG RIGS KYIS
RNAM GNYIS TE, ,RKYEN GYI DBANG DU 'GYUR BA LA, ,JI LTA'I 'OD
KYIS BDAG RKYEN BYAS, ,MI 'GYUR RANG BZHIN 'GYUR PA'O, ,ZAS DANG

@213A *, ,SKOM LA SOGS PA YIS, ,JI LTAR BSAM GTAN 'PHEL BYED PA,
,'DI NI 'BRAS LA SOGS PA YIS, ,BOGS DBYUNG MAN NGAG YIN PAR 'DOD,
,DE LTAR BOGS DBYUNG SBYOR BA YIS, ,BSGOM PA 'PHEL BAR 'GYUR BA
YIN, ,DE LAS BYUNG BA'I SKU YIS

NI; ,LAS RNAMS THAMS CAD 'GRUB PAR BYED, ,CES PA 'DI NI BYANG
CHUB SEMS DPA' SEMS DPA' CHEN POS JI SRID DU BSGOM PA'I BOGS
DBYUNG BA'O, ,GANG TSE BSGOM LA MI GZHOL ZHING, ,GSANG SNGAGS
GTZO BOR BYED PA LA, ,SNGAGS KYI NGES PA BSHAD PAR

BYA; ,SNGAGS BZLAS PA NI RNAM GNYIS TE, ,THUN MONG DANG NI KHYAD
PAR RO, ,THUN MONG SNGAGS NI BSHAD BYA STE, ,BDAG DANG GZHAL YAS
'KHOR BCAS DMIGS, ,GSAL LA DMIGS PA'I BZLAS PA'O, ,SDIG PA DBYUNG
DANG BSREG PA DANG, ,BKRU BA'I DON LA RAB DMIGS NAS,,

H'Um DANG RAm DANG HAm BSKUL TE, ,MGAL ME PHRENG BA NYI MA YIS,
,GANG ZHIG BYED PAR 'GYUR BA NI, ,RGYUD RNAMS SBYOR BA'I BZLAS
PA'O, ,GANG TSE YUM DANG BZHI SKOR DANG, ,MDUN GYI DKYIL 'KHOR
NYIS SKOR DANG, ,'KHOR GYI DBANG DU SUM SKOR DANG, ,GTZO DANG
'KHOR GYI BZLAS

PA DANG; ,SNYING NA BTZON 'DRA'I BZLAS PA LA, ,MGAL ME PHRENG BA
NYI MA'I TSUL, ,MTSAN MA 'DOD PA'I BZLAS PA'O, ,KHYAD PAR BZLAS
PA BSHAD BYA STE, ,SNGAGS 'OD DKYIL 'KHOR RNAMS LA PHOG ,DE LAS
KHRO BO'I TSOGS BYUNG NAS, ,LEN BYED DGUG PA'I BZLAS PA'O, ,

RAL GRI LA SOGS THOG 'BEBS DANG, ,GCOD GTUB GSAD PA'I BZLAS PA'O,
,BDAG LAS BYUNG BA'I KHRO TSOGS KYIS, ,GSAD PA'I SHA RUS MDUN DU
BTON, ,HA HA RU LU'I SGRA SGROGS PA, ,BSNYEN PA'I DUS KYI BZLAS
PA'O, ,KHRO TSOGS 'KHOR LO THOGS PA YIS, ,

KLAD PAR 'KHOR LO BSKOR BA YIS, ,SMYO BYED DUS KYI BZLAS PA'O,
,RNGA MO CAN GYI KHRO TSOGS KYIS, ,BZUNG ZHING KHRID PAR BYED PA
NI, ,BSKRAD PA'I DUS KYI BZLAS PA'O, ,'OD ZER DKAR PO'I TSOGS
BYUNG NAS, ,LHA LA SOGS PA'I SDIG PA SBYONG, ,DE NI ZHI BA'I
BZLAS PA'O, ,

@213B GANG ZHIG GIS NI BCUD RNAMS BSDUS, ,RANG BYUNG TSE YI YI GE
GSOS, ,BKRAG DANG GZI BYIN BSNGOS PAS BSKYED, ,RGYAS PA'I DUS KYI
BZLAS PA'O, ,SNGAGS 'OD RDO RJE LA SOGS PAS, ,GDUL BYA'I RKANG
DANG SPYI BOR BSREG ,'OD ZER GZHAN GYIS GSOS 'DEBS PA,,

RENGS PA'I DUS KYI BZLAS PA'O, ,'OD ZER KHA DOG SNA LNGA LAS,
,SPOS SOGS LHA MO RNAMS KYIS GANG, ,GANG LA PHUL NAS DON GRUB PA,
,MCHOD PA'I DUS KYI BZLAS PA'O, ,GANG ZHIG LAS NI 'OD BYUNG NAS,
,BDAG ZHU DER 'DUS BDE THOB PA, ,GSANG BA'I DUS KYI

BZLAS PA STE, ,RNAM DAG DON LA RAB DMIGS PA, ,'DI NI BLA MED
BZLAS PA'O, ,GSANG SNGAGS SKYON RNAMS RAB SPANGS NAS, ,'BRAS BU
THOB PA'I LAS BYED PA'ANG, ,'DI YIS 'GYUR GYI GZHAN DU MIN, ,ZHES
PA 'DI NI BYANG CHUB SEMS DPA' SEMS DPA' CHEN PO'I JI SRID

DU RDO RJE SNGAGS BZLAS PA GRUB PA'I DAM TSIG GO, ,GANG ZHIG
TSOGS RNAMS RDZOGS BYED CING, ,'DI YIS NOR BU GZHAN 'GRUB PHYIR,
,TSOGS KYI DES BA BSHAD PAR BYA, ,'JIG RTEN RDZAS RNAMS MA LUS
PA, ,KUN TSOGS RNAL 'BYOR LHA GRANGS TE, ,'TSAM PA DANG NI

MCHOD PA SOGS, ,SNGON 'GRO SA CHOG LA SOGS RDZOGS, ,DE NAS LHA YI
TING 'DZIN GYIS, ,MAndALA LNGA DANG BCU SOGS LA, ,ME TOG DANG NI
MCHOD PA BKRAM, ,DE NAS GSANG BA'I DKYIL 'KHOR BRI, ,DE TSE RGYAL
POS MTSAMS RNAMS BCAD, ,TSOGS BSAGS RGYAL

POS BLANG BAR BYA, ,MED PA LAS BYUNG PHYAG RGYA YIS, ,RGYAL PO
BZHI NI THOB BYA STE, ,BDE BA CHEN PO NYID DAG LAS, ,LHA MOS SAD
BYAS SKUR LANGS TE, ,DKYIL 'KHOR RGYAS NAS RGYAL PO LEN, ,DE NAS
GRUB PA RDZOGS GYUR NAS, ,RGYAL PO YIS NI SEMS DPA' BSKUL, ,

PHYI ROL 'KHOR LO BSDUS BYAS NAS, ,NANG DU SO SO'I MAndALA BKOD,
,BDAG GIS 'JUG PA DE BZHIN DU, ,'KHOR RNAMS DAM PA'I DON LA 'JUG
,GANG ZHIG GIS NI ROL MO DANG, ,LDAN PAS TSOGS NI GRANGS BYAS TE,
,SKOM DANG MCHOD PA SNGON SONG NAS, ,

@214A *, ,TSOGS KYANG BYIN GYIS BRLAB PAR BYA, ,YAm RAm AA LAS
RLUNG ME THOD, ,NANG DU SHA LNGA BDUD RTZI LNGA, ,YI GE GSUM GYIS
LEGS SBYANGS TE, ,YE SHES BDUD RTZI BAB GYUR NAS, ,BDAG MCHOD
DKYIL 'KHOR MDUN DU MNYES, ,CHO GA'I YAN LAG RDZOGS PAR

BYA; ,'JIG RTEN MAndALA SNGON PO'I STENG, ,PHYI ROL DU NI MCHOD
PAR BYA, ,DE NI THUN MONG CHO GA'O, ,KHYAD PAR CHO GA BSTAN PA
NI, ,ZAB PAR SBRUL PAR BRTEN PA DANG, ,BZHI DANG GSUM DU NGES PAR
SBYAR, ,ZHIB LA SOGS SBYOR BA NI, ,SNGAGS KYI SBYOR BA BZHIN DU
SBYAR, ,GANG

ZHIG 'DI LA RTAG GNAS NAS, ,MCHOG 'GRUB GZHAN GYIS NUS MA YIN,
,ZHES PA 'DI NI BYANG CHUB SEMS DPA' SEMS DPA' CHEN POS JI SRID
DU TSOGS KYI 'KHOR LO'I SBYOR BA'O, ,BDAG PO 'BYOR BA CHUNG BA
DANG, ,SLOB DPON BSAM GTAN LDAN PA LA, ,TSOGS

KYI MCHOD PA BSTAN PAR BYA, ,RDZAS NI LNGA NAS BCU YI BAR, ,SLOB
DPON GCIG DANG GNYIS KYIS 'GRUB, ,KHYAB 'JUG BU MO'I SBYOR BA'AM,
,YANG NA RGYAS PA TSOGS 'KHOR BZHIN, ,DKYIL 'KHOR GCIG DANG GNYIS
PA DANG, ,BZHI YI BAR YANG MCHOD PA YIN, ,SLOB

DPON NUS PA'I BYE BRAG GIS, ,LAS GZHAN RTZOM NA GONG MA BZHIN,
,MI RTZOM 'GYUR NA SDIG PA SBYANG, ,ZHES PA 'DI NI BYANG CHUB
SEMS DPA' SEMS DPA' CHEN PO'I JI SRID DU TSOGS KYI MCHOD PA'I DAM
TSIG GO, ,DE NAS DPAL LDAN RDO RJE CAN, ,GANG GIS BSGRUB

PAR 'DOD PA DES, ,SBYIN SREG CHO GA BSHAD PAR BYA, ,SNGON BYA
GZHAN NI GZHAN DU STE, ,SA YI RIGS BZHIR THAB KHUNG BZHI, ,ZLUM
PO GRU BZHI ZLA GAM AE, ,THAB KHUNG DBYIBS KYI MTSAN NYID DO,
,DKAR SER DMAR DANG NAG PO NI, ,THAB KHUNG GI NI KHA DOG GO,
,'KHOR LO

RIN CHAN PADMA BRI, ,THAB KHUNG MTSAN MA ZHES SU BSHAD, ,DE NYID
RAm LAS 'OD 'PHROS PAS, ,MI DMIGS DANG LAS BHR'Um DU GYUR, ,DE
LAS GZHAL YAS KHANG PA NI, ,GONG MA'I KHA DOG DBYIBS DANG LDAN,
,MCHOD RDZAS MCHOD PAR SHES BYA STE, ,SREG RDZAS BYIN GYIS

@214B BRLAB PA YANG, ,MI DMIGS SNOD NA SVA YIG LAS, ,SO SO DE
NYID RGYAS PA LA, ,HA HO HR'I:YIS SKYON RNAMS BSAL, ,ME LHA
BSKYED PA'I RIM PA NI, ,AE LAS GRU GSUM DE NYID GSUM, ,RAm BCAS
YI GE BZHI RU GSAL, ,PAD STENG DE LAS ME LHAR GYUR, ,KHA DOG

BZHI YI BDAG NYID LAS, ,SO SE'I RIGS KYI DBU RGYAN BYAS, ,LTE BAR
GONG MA'I SBYOR BA STE, ,SNYING GAR PHYOGS SKYONG BCU DANG LDAN,
,DE NAS YE SHES ME LHA DGUG ,BYIN BRLABS DBANG BSKUR GZI BYIN
BSKYED, ,SO SO'I MCHOD PA DBUL BYAS TE, ,GZAR BU RDO RJE LA

SOGS PA, ,KHA DOG DBYIBS LDAN BYIN GYIS BRLABS, ,DE NAS DBUL BA'I
MAN NGAG KYANG, ,SHING GI 'OD NI BSKYED BYAS TE, ,MAR GYIS 'OD
'PHRO KUN LA SBYOR, ,DKAR GSUM DANG NI MNGAR GSUM GYIS, ,SPYI
DANG SO SOR SDIG PA 'BYIN, ,'BRAS DANG 'BRU YI CHAN

DAG GIS, ,GONG GIS GNYIS PO SO SOR 'BYIN, ,NAS THUG 'O MA'I THUG
PA YIS, ,RE RE'I GNAS SU SREG PAR BYED, ,TIL GYIS SNYING GI NAD
NAS 'BYIN, ,THA MA'I BAR GYIS 'KHRU BAR BYED, ,YANG NA TIL GYIS
SGO DGUR 'JUG ,RDZAS DE SER POR BYAS PA LA, ,DKAR

GSUM GYIS NI GZI BYIN BSKYED, ,MNGAR GSUM BSTEN BYA GSAL BA STE,
,'BRAS DANG 'BRU YI SBYOR BA YIS, ,YE SHES BCUD RNAMS SPYI BOR
SDUD, ,NAS DANG 'O MA'I SBYOR BA YIS, ,'GRO BCUD GNAS RNAMS KUN
DU SDUD, ,THA MA D'UR BA'I SBYOR BA YIS, ,MDZOD SPU'I SNYING

GA'I H'Um LA SDUD, ,THA MA MAR GYI SBYOR BA YIS, ,BSRUNG BA'I
MCHOG KYANG 'GRUB PAR 'GYUR, ,DBANG GI SBYOR BA BYED PA LA, ,BA
LANG SHA YI GTOR MA DANG, ,BCAS PAS SUM SKOR LA SOGS KYIS, ,MYUR
DU 'GUGS SHING DBANG DU SBYOR, ,GSANG BA'I LAS KYI CHO

GA NI; ,DANG POR SHA YI KHRO BA STE, ,LAG GI 'OD NI 'PHRO BAR
BYED, ,RUS PAS STENG GI 'KHOR LO BRI, ,BDUD RTZIS 'OD 'PHROS
SPRUL PA DGYES, ,'BRU NAG CHAN GYIS SPRUL PA KHROS, ,DUG GI GTOR
MAS 'GUGS PA DANG, ,DE YI NANG DU GSOD PA NI, ,PHYE MA

@215A *, ,GSUM DANG DUG 'BRUS BYED, ,DE LTAR ME YI CHO GA RDZOGS,
,SNYING GAR DGOD PA'I LHA RNAMS LA, ,GONG MA'I CHO GA RDZOGS BYAS
TE, ,BSDU DANG GSHEGS SU GSOL BYAS NAS, ,BZOD GSOL ME YI SBYOR BA
BYED, ,RDO RJE ME YI DAM TSIG YIN, ,

BSRUNG BZHI BA'I TSAL GDAB ,TSE SRID NAM MKHAR 'GRO BA DANG, ,'OD
DANG BU TSA BCUD 'GUGS PA, ,RGYAS PA'I CHA LA GDAGS PA'O, ,DGUG
PA DBANG GI CHA YIN TE, ,DRAG PO'I LAS GZHAN THA MA'I CHA, ,'DI
YIS 'GRUB BYA BA MA GTOGS PA, ,GANG ZAG

GZHAN GYIS 'GRUB MI 'GYUR, ,ZHES PA 'DI NI BYANG CHUB SEMS DPA'
SEMS DPA' CHEN PO'I JI SRID DU ME'I SBYOR BA'I DAM TSIG GO, ,DE
NAS GZHAN YANG BSHAD BYA BA, ,'PHAGS MCHOG CHO GA RDZOGS BYAS TE,
,GTOR MA'I CHO GA LAS BYED PAS, ,SHA KHRAG RUS PA

'BRU LA SOGS, ,THAMS CAD MA SBYANG SNOD DU BLUGS, ,BDAG 'OD SBYOR
BAS RANG BZHIN MED, ,DE LAS YAm RAm AA RU GYUR, ,NANG DU SHA LNGA
BDUD RTZI LNGA, ,STENG DU RDO RJE ZLA DKYIL BCAS, ,YI GE GSUM
GYIS BYIN GYIS BRLAB, ,DANG POR MDUN GYI DKYIL 'KHOR TE, ,DE

NAS DMAN DANG BAR MA DANG, ,SHIN TU DMAN PA RIM BZHIN SBYIN,
,GNAS KUN BYIN GYIS BRLAB BYAS NAS, ,LCE NI RDO RJER BSAMS TE
DBUL, ,'DI NI NYI SHU RTZA GCIG GAM, ,BRGYA'AM STONG GI SBYOR BAS
'GRUB, ,KHYAD PAR GTOR MA'I SBYOR BA NI, ,SNGAGS BZLAS SBYOR BAR

SHES PAR BYA, ,RANG GI BYANG CHUB SEMS CHU YIS, ,JI LTAR SNYING
GI LHA MCHOD PA, ,DE NI 'BRAS MIN 'BRAS BU CAN, ,'DI YI SBYOR BAS
BYED PA YIN, ,RDZAS MA TSOGS DANG BSAM GTAN BRAL, ,SNGON BYA MED
DANG GO RIMS BRAL, ,'DI NI BAR CHAD SBYOR BA STE, ,MKHAS

PA RNAMS KYIS SPANG BAR BYA, ,RDO RJE'I LTE BA 'KHOR LO CAN,
,BZHI PO SBYOR BA'I BDAG NYID DE, ,DRAN MED MTHA' YAS DNGOS GRUB
'BYUNG, ,BLA NA MED PA'I GTOR MA'O, ,GANG ZHIG GTOR MA'I RIM PA
LA, ,MI BRTEN DNGOS GRUB SBYOR BA SPANGS, ,ZHES PA 'DI NI BYANG
CHUB

@215B SEMS DPA' SEMS DPA' CHEN PO'I JI SRID DU GTOR MA GRUB PA'I
DAM TSIG CHEN PO'O, ,DE NAS GZHAN YANG BSHAD BYA STE, ,MKHAS PAS
LTA BA'I DUS DAG TU, ,SGYU MA MIG YOR LTA BU STE, ,DNGOS PO'I LTA
BAR RAB BZLOG NAS, ,'DOD YON LNGA LA DE LTAR SPYOD, ,

DMIGS SOGS SEMS DPA'I 'KHOR LO CAN, ,DER NI LHA MOS RTAG TU
DGYES, ,RO NI MCHOG TU GYUR PA STE, ,YID NI TSIM PAR BYED PA YIN,
,NYAN THOS SDOM PA'I 'KHOR LO DANG, ,REG PA'I BAR DU SBYOR BA
SPANG, ,THABS MCHOG 'DI YIS BYED PA STE, ,'BRAS BU KHYAD PAR
SGRUB

PAR BYED, ,CES PA 'DI NI BYANG CHUB SEMS DPA' SEMS DPA' CHEN PO'I
JI SRID DU LTA BA LA SOGS PA'I DAM TSIG GO, ,GANG ZHIG GIS NI
GANG ZHIG LA, ,GANG ZHIG BYED PAR 'GYUR BA NI, ,RNAL 'BYOR MCHOG
GI BYED PA STE, ,SNYING GA'I 'KHOR LO CHEN PO LA, ,SNYING

GA'I 'KHOR LO BCUG NAS NI, ,GNYIS SU MED PAR GYUR PA DANG, LTE
BA'I RLUNG GIS ME 'BAR BAS, ,LHA TSOGS RNAMS NI SMIN BYAS TE,
,LCE YI 'KHOR LO CHEN PO NI, ,BYIN ZA RU NI DMIGS PAR BYA, ,ZAS
LA SOGS PA ZA DUS SU, ,ZAS NI SHA LNGAR DMIGS BYAS TE, ,SKOM NI

BDUD RTZI LNGA RU BSAM, ,DE LAS LAG PA GZAR BU GNYIS, ,ZA BA'I
DUS SU LHA RNAMS LA, ,ZHAL DU GSOL BAS MNYES GYUR NAS, ,'OD KYIS
ZHI BA'I DUS DAG TU, ,LUS NGAG YID KYI SGRIB PA SBYONG, ,RGYAS
PA'I DUS SU BCUD RNAMS 'GUGS, DBANG DUS THAMS CAD DBANG SDUD

DE; ,GSAD PA'I DUS SU BKUG GYUR NAS, ,BCAD GYUR SHA KHRAG GSOL
BAR BSAMS, ,ZAS SOGS BDUD RTZI THAMS CAD KYANG, ,LAG PA YIS NI
DBUL BA DANG, ,YANG NA LHA MOS DBUL BA DANG, ,RDO RJE LCE THUNG
LAS BYED PA'I, ,CHO GA'I MCHOG NI 'DI YIS BYED, ,

CES PA 'DI NI BYANG CHUB SEMS DPA' SEMS DPA' CHEN PO'I JI SRID DU
NANG GI SBYIN SREG GI DAM TSIG CHEN PO'O, ,GZHAN YANG SEMS CAN
MOS PA YIS, ,BSAM GTAN GTZO CHER MI BYED CING, ,MCHOD PA GTZO
CHER BYED PA LA, ,MCHOD PA GTZO BO'I SBYOR BA BSHAD, ,

@216A *, ,SPOS DANG ME TOG MAR ME DANG, ,DRI CHAB LA SOGS SBYOR
BA LA, ,THAMS CAD LAS KYI SBYOR BA YIS, ,BSANGS NAS SKYON RNAMS
DAG PAR BSAM, ,YON CHAB ZHU BAS TRAm LAS NI, ,RIN CHEN 'BAR BA'I
SNOD MCHOG TU, ,RANG BYUNG YI GE AA LAS NI, ,

YON CHAB DPAG MED GYUR PA LA, ,AA YIS RTOG SBYANG AOm GYIS 'BAR,
,YANG NA DE YI SBYOR BA NI, ,HA YIS DKAR LA 'TSER GYUR TE, ,HO
YIS MI 'DOD DRI RNAMS BSAL, ,HR'I:YIS MYOS PAR 'GYUR BA BSAL, ,ME
TOG ZHU BAS YI GE PU, ,DE YI 'OD KYIS ME TOG BSDU, ,

SLAR 'DUS LHA MO ME TOG MA, ,DE YI 'OD LAS ME TOG TSOGS, ,BSNYEN
PA'I SKABS SU KHA DOG LNGA, ,HA HO HR'I:YIS BYIN GYIS BRLAB,
,MCHOD PA GZHAN YANG DE BZHIN DU, ,BYIN GYIS BRLABS LA MCHOD
BYA'I PHYIR, ,PHYOGS BCU'I SANGS RGYAS SPYAN DRANGS TE, ,MDUN DU

GSAL BAR BSAM BYAS NAS, ,ME TOG DMAR PO MDUN DU GTOR, ,ZHABS 'OG
PADMAR GYUR PAR BSAM, ,GDAN GYI MCHOD PA'I RIM PA'O, ,AA HA RA YI
SNGAGS BZLAS PAS, ,YON CHAB THOGS PA'I LHA MO'I TSOGS, ,DPAG MED
MDUN DU SPRUL BYAS TE, ,DE YIS

RDO RJE GLU LDAN PAR, ,YON CHAB KYIS NI PHYAG ZHABS BKRU, ,ME TOG
LA SOGS RIM PA YANG, ,DANG POR LHA MO SPRUL BYAS TE, ,GNYIS PAS
NAM MKHAR BZHUGS PAR GSAL, ,GSUM PAS NAM MKHAR RDO RJE'I GLU,
,BZHI PA SO SO'I GNAS SU DBUL, ,GZHAN

YANG 'DOD YON LHA MO NI, ,DVE shA TE YI SNGAGS LAS BYUNG, ,DKAR
MO GZUGS NI SPYAN LA BSTIM, ,PADMAR T'I'I SNGAGS LAS BYUNG, ,DMAR
PO SGRA NI SNYAN LA THIM, ,KARMA RA T'I'I SNGAGS LAS BYUNG,
,LJANG GU'I DRI NI SHANGS LA THIM, ,RATNA RA T'I'I SNGAGS LAS
BYUNG, ,SER

MO RO NI LJAGS LA THIM, ,BADZRA RA T'I'I SNGAGS LAS BYUNG,
,MTHING GA REG BYA LUS LA THIM, ,'DOD PA LNGA YI MCHOD PA'O,
,NANG GI MCHOD PA'I RIM PA NI, ,BADZRA KRO DH'I SHVA RI YI,
,SNGAGS LAS MTHING GA BYANG CHUB SEMS, ,BUDDHA KRO DH'I SHVA RI
YI, ,SNGAGS LAS DKAR MO

@216B DRI CHEN TE, ,RATNA KRODH'I'I SNGAGS LAS NI, ,SER MO SHA
CHEN ZHES SU BSHAD, ,PADMA KRO DH'I'I SNGAGS LAS NI, ,DMAR PO
KHRAG GI THOD PA STE, ,KARMA KRO DH'I SHVA RI YI, ,SNGAGS LAS
LJANG GU DRI CHU'O, ,LHA MO 'DI DAG THAMS CAD KYANG, ,THAL BA'I
MTSAN MAS LUS BYUGS

SHING; ,ZHING CHEN GYON ZHING DRIL BU THOGS, ,G-YAS PAS THOD PA'I
SNOD NANG DU, ,BDUD RTZI SO SOS BKANG BA NI, ,BSAM GYIS MI KHYAB
MDUN DU SPRUL, ,GLU YIS LJAGS LA MCHOD PA DBUL, ,NANG GI MCHOD
PA'I RIM PA'O, ,GSANG BA MCHOD PA'I RIM PA'AM, ,BADZRA

KRO DH'I GU HYA YIS, ,MTHING GA BYANG CHUB SEMS YIN TE, ,DKAR
DMAR SER DANG LJANG GU YIS, ,BYANG CHUB SEMS KYANG 'DIS SHES BYA,
,GNAS LNGA NANG DU DBUL BA DANG, ,GNAS LNGA PHYI RU DBUL BA DANG,
,GNAS GCIG TU NI DBUL BA DANG, ,LUS DANG RJES SU MTHUN PAR

BYA; ,'DI NI RANG BYUNG BCOM LDAN 'DAS, ,'GRO BA'I DPA' BO MNYES
PA YIN, ,BRGYAD DANG KHRO BA LA SOGS PA, ,MCHOD PA NYI SHU DBUL
BA DANG, ,GTOR MA BYIN GYIS BRLAB BYA STE, ,BDAG DANG LHA MO GANG
GIS DBUL, ,CI RIGS SBYAR TE DBUL BAR BYA, ,YI GE AOm GYIS

MGOR BRGYAN CING, ,RDO RJE GLU YIS MTHA' BRTEN PA, ,LHA MO BSKYED
PA'I SBYOR BA STE, ,RANG GIS GTZO BO'AM GANG BYED PA'I, ,MING GI
SNGAGS KYIS MGO DRANGS TE, ,RDO RJE LHA MO'I SNGAGS RJES LA, ,P'U
DZA ME GHA SA MU DRA, ,SPHA RA nA DANG SA MA YE H'Um, ,ZHES PA
'DI YIS DBUL

BA YIN, ,YANG NA BADZRA AOm GNYIS LA, ,P'U DZA YA NI GNYIS PA'I
DAM TSIG YIN, ,DKYIL 'KHOR GNYIS PA MNYES PA DANG, ,GTZO BOS
'KHOR RNAMS MNYES PA DANG, ,'KHOR GYIS GTZO BO MNYES PA DANG,
,YAB DANG YUM LA SOGS PA LA, ,GONG MA MNYES GYUR DE

BZHIN NO, ,RDZAS LA BRTEN NAS MCHOD PA DANG, ,BSAM GTAN KHO NAS
MCHOD PA DANG, ,PHYAG RGYA SNGAGS KYIS MCHOD PA YANG, ,GNYIS 'DUS
GSUM 'DUS LA SOGS PA, ,SBYOR BA 'DIS NI BYED PA YIN, ,ZHES PA 'DI
NI BYANG CHUB SEMS DPA' SEMS DPA'

@217A *, ,CHEN PO'I JI SRID MCHOD PA'I TSOGS KYI DAM TSIG CHEN
PO'O, ,DE NAS GZHAN YANG BSHAD BYA STE, ,SNGAGS DANG BSAM GTAN
DUS DAG TU, ,BDUD KYI SBYOR BA BRTAG PAR BYA, ,BDUD NI RNAM PA
GNYIS YIN TE, ,PHYI DANG NANG NA YOD PA'O, ,PHYI NI GZUGS

DANG SGRA DANG DRI, ,RO DANG REG BYAR SHES PAR BYA'O, ,GZUGS NI
DKAR DMAR LA SOGS PA, ,GSAL BA DE NI SANGS RGYAS TE, ,MI GSAL
BDUD KYI GZUGS SU 'GYUR, ,SNYAN DANG MI SNYAN DE BZHIN TE, ,GZHAN
LA YANG NI DE BZHIN NO, ,RANG BZHIN MED DRIS DMAN

BA DANG; ,SPYOD PA GTZOR STON GANG YIN YANG, ,RIGS DANG SBYAR LA
BRTAG PAR BYA, ,GZHAN YANG BRTAG PA'I SBYOR BA NI, ,MANG BA'I
RIGS LA NYUNG BA STON, ,CHE BA'I RIGS LA CHUNG BA STON, ,DE LAS
BZLOG PAR SHES PAR BYA, ,DKAR PO'I RIGS LA DMAR PO STON, ,

DMAR PO'I RIGS LA GZHAN PA STON, ,ZAB PA'I RIGS LA MI ZAB STON,
,MI ZAB RIGS LA ZAB STON DANG, ,SPYOD RIGS LHA STON BZLOG PA
DANG, ,MTSAN MA MED PA'I RIGS CAN LA, ,MTSAN BCAS MAN NGAG STON
PA DANG, ,MTSAN BCAS RIGS LA MTSAN MED STON, ,

THABS KYI RIGS LA THABS MTHA' DANG, ,SHES RAB RIGS LA'ANG DE
BZHIN NO, ,'DI DAG PHYI YI BDUD DU GSUNGS, ,NANG GI BDUD KYI
SBYOR BA NI, ,'DU BA BSKYED DANG BSAM PA BSGYUR, ,RLUNG MKHRIS
BAD KAN 'DUS PA RNAMS, ,MED BZHIN BSKYED PA'ANG BDUD YIN NO, ,

DAM PA DAG LA SUN DBYUNG DANG, ,RTAG TU BSAM PA MI MOS DANG, ,THA
MAL PA LA CHAGS PA DANG, ,KHRO DANG 'KHON DU 'DZIN PA DANG,
,'CHAB DANG 'TSIG PA LA SOGS PA, ,NYON MONGS NYE BA'I NYON MONGS
RNAMS, ,BSAM GTAN DANG LAS SKYES 'GYUR BA, ,'DI YANG BDUD

KYI RTAGS YIN NO, ,RTAG TU MIG RTZA RGOD PA DANG, ,DE BZHIN
'PHYAR DANG G-YENG PA DANG, ,ZHUM PA DANG NI G-YENG BA DANG, ,DE
DAG KUN KYANG BDUD KYI RTAGS, ,BSAM GTAN 'PHRO MI GSAL BA DANG,
,NYAMS MI DGA' ZHING LOG LA DAD, ,'DI YANG BDUD KYIS BSLUS

@217B PA'O, ,GZHAN YANG DAM PA STON PA DANG, ,BDUD 'GYUR RGYUN LA
BRTAG PAR BYA, ,ZAS DANG SKOM LA LNGA ROL PAS, ,SHAS CHER 'DOD
PAR GYUR PA DANG, ,KUN RDZOB SPYOD LA DGA' BA DANG, ,KHYAD PAR
PHYAG RGYA RANG GI RIGS, ,DE LA NYON MONGS SKYE BA DANG, ,LOG
PA'I

BLA MA BSTEN PA DANG, ,SDIG PA'I GROGS PO BSTEN PA DANG, ,BSAM
GTAN MI MOS LOG CHOS MOS, ,'DI YANG BDUD KYI RTAGS YIN NO, ,CHAGS
DANG KHONG KHRO LA SOGS PA, ,SKYE ZHING NUS PA 'PHRO BA YIN, ,DRI
DANG RO DANG REG BYAR SBYAR, ,DBUGS RGOD SKYIGS BU

RNGAM PA 'BYUNG, ,DE LA SOGS PA'I SBYOR BA RNAMS, ,BSAM MI KHYAB
STE GZHAN LAS SHES, ,BDUD KYI BRTAG PA MI SHES NA, ,YANG DAG
'BRAS MED LOG 'BRAS BU, ,ZHES PA 'DI NI BYANG CHUB SEMS DPA' SEMS
DPA' CHEN PO'I JI SRID DU BDUD KYI BSLU BA BRTAG PA'I DAM

TSIG GO, ,THAMS CAD BDUD KYI RTAGS MA YIN, ,YANG DAG RTAGS KYANG
BSHAD BYA STE, ,YANG DAG DON GYI BLA MA LA, ,SEMS BSKYED DBANG
BSKUR LA SOGS RTZOM, ,DAM TSIG RNAMS NI MI BRJOD CING, ,RANG GI
RIGS KYI BU MO BSTEN, ,DGE BA'I GROGS RNAMS RTEN

BYED DANG; ,ME TOG SNGON PO 'THUB DANG, ,GLEGS BAM DAG LA SPYOD
PA DANG, ,CHOS KYI BGRO BA BYED PA DANG, ,GZHAN GYIS MCHOD DANG
GZHAN LA MCHOD, ,STONG GSUM THAMS CAD MTHONG BA DANG, ,NYI ZLA'I
STENG NA 'DUG PA DANG, ,'KHOR LO KLAD LA BSKOR BA DANG, ,MCHOD

RTEN RTZE LA 'DZEG PA DANG, ,RAKSHA'I PHRENG BA BGRANG BA DANG,
,GOS SNGON LUS LA GYON PA DANG, ,GOS SNGON SKU GZUGS MTHONG BA
DANG, ,BDE GSHEGS KHANG PAR PHYIN PA DANG, ,MI GTZANG ME YIS
BSREG PA DANG, ,KHRAG SOGS LUS LAS 'THON PA DANG, ,SHA MDOG SNGON
POR

'DUG PA DANG, ,BDUD RTZI LNGA LA SPYOD PA DANG, ,RTAG TU GCER BUR
'DUG PA DANG, ,RANG LUS RAL GRIS GTUBS PA LA, ,BDE BA SKYE BAR
GYUR PA DANG, ,GZHAN GYIS CHOS RNAMS STON PA DANG, ,LUS LA MI
SDUG GZUGS BYUNG NAS, ,ME NANG SREG PAR GYUR PA DANG, ,

@218A *, ,DE LA SOGS PA'I SBYOR BA RNAMS, ,RMI LAM DAG TU 'BYUNG
BA LA, ,RANG BZHIN MED PA LA SOGS KYIS, ,BRTAN ZHING MI G-YOR
GYUR PA YIN, ,ZHES PA 'DI NI BYANG CHUB SEMS DPA' SEMS DPA' CHEN
PO'I JI SRID DU YANG DAG PA'I RMI LAM GYI MTSAN MA

BRTAG PA'I DAM TSIG GO, ,GZHAN YANG SEMS NYAMS BRTAG PA NI,
,DBANG BLANG MOS DANG BSRUNG LA MOS, ,SEMS CAN DMAN LA TSAD MED
'BYUNG, ,YANG DAG DON LA SPRO BA SKYES, ,SEMS CAN BDAG DANG 'DRA
BAR SEMS, ,NGA RGYAL LA SOGS NYON MONGS CHUNG, ,ZAB PA'I DON

LA CHOG MA SHES, ,DNGOS PO'I RDZAS LA CHAGS PA MED, ,RTAG TU
SBYIN PA GTONG LA DGA', ,RKANG LAG BCAD KYANG 'KHRUL PA MED,
,LDANG BA YANG ZHING ZO MDOG BDE, ,RANG GIS LHA DANG MTHUN PA LA,
,'JIG RTEN RIN CHEN TSOGS BKANG DBUL, ,SOM NYI MED CING YID CHES

LDAN; ,DE LA SOGS PA'I SBYOR BA RNAMS, ,ZHIB TU BLA MA'I ZHAL LAS
SHES, ,ZHES PA 'DI NI BYANG CHUB SEMS DPA' SEMS DPA' CHEN PO'I JI
SRID DU SEMS KYI RTAGS BRTAG PA'I DAM TSIG GO, ,DNGOS PO'I RDZAS
KYI KHYAD PAR LA, ,MNGON SUM RTAGS NI BRTAG BYA STE, ,DANG

PO BRIS SKU LUGS MA LA, ,SANGS RGYAS SKUR SNANG RAB YIN TE, ,DAM
PA'I SGRA 'BYUNG 'BRING DU BSHAD, ,'OD DANG DU BA LA SOGS PA,
,THA MA'I RTAGS SU SHES PAR BYA, ,MCHOD PA'I RDZAS LA BRTEN BYAS
PA, ,BYIN BRLABS 'BRAS BU RAB YIN TE, ,SGRA DANG 'OD NI GONG MA

BZHIN; ,SBYIN SREG SBYOR LA BRTEN PA LA, ,ME DBUS SANGS RGYAS RAB
YIN TE, ,DE LAS SGRA 'BYUNG 'BRING DU BSHAD, ,ME NI BDAG GI DBANG
'GYUR ZHING, ,LAS DANG MTHUN PA THA MA'O, ,GTOR MA'I SBYOR LA
BRTEN PA YANG, ,'OD DANG SGRA DANG KHOL BA DANG, ,GANG DMIGS LA

BYIN DE DBANG 'GYUR, ,RAB 'BRING THA MGO RIMS BZHIN, ,DUNG DANG
DRIL BU LA SOGS LA, ,MA DKROL SGRA RNAMS 'BYUNG BA DANG, ,'OD
DANG G-YO BA DE BZHIN NO, ,YANG NA RNAL 'BYOR SLOB MA LA, ,BRTEN
PA'I RTAGS NI BSHAD BYA STE, ,DBAB PA'I CHO GA'I DUS DAG TU,
,SLOB MAS

@218B THAMS CAD SHES PA DANG, ,SMRA BA DANG NI 'GUL BA DANG, ,RAB
'BRING THA MA GO RIMS SBYOR, ,GZHAN YANG 'OD GZHAN BRTAG BYA STE,
,DKAR DMAR LA SOGS GANG GI 'OD, ,GSAL BA SGYU MAR BSGOM PA DANG,
,MI GSAL GSHEGS PA BYAS LA SOGS, ,BRTAN DANG BOGS

DBYUNG BSAM GSAL BA, ,'DI YANG RAB KYI RTAGS YIN NO, ,SKU GSUNG
THUGS KYI MTSAN MA RNAMS, ,GONG GI STOBS KYIS GONG 'GYUR DANG,
,GANG ZHIG SGRA NI STONG LAS BYUNG, ,RANG DANG 'PHROD PA'I MAN
NGAG STON, ,SDIG SPONG DGE LA 'JUG PA YI, ,BRTAN PA DAM PA STON

'GYUR NA, ,DE YANG YANG DAG RTAGS YIN NO, ,GZHAN YANG RTAGS KYI
SBYOR BA NI, ,MDZES PA'I LTA MOS BDE STER DANG, ,BYANG CHUB SEMS
KYI CHU 'BEBS DANG, ,MCHOD PA'I TSOGS RNAMS STER BA LA, ,GANG TSE
SEMS SNANG SGYU MA

DANG; ,RANG BZHIN MED PAR BSGOM PA YIS, ,GSAL BRTAN BOGS DBYUNG
RAB TU GYUR, ,'DI YANG YANG NGAG RTAGS YIN NO, ,GZHAN YANG BRTAG
PA'I SBYOR BA NI, ,'JA' TSON DANG NI SPRIN SNGON DANG, ,NYI ZLAS
STONG KHAMS GANG BA DANG, ,SPRUL NAG LA SOGS LUS LA

GNAS; ,DER NI KHANG PA CHEN PO DANG, ,TZANDAN TSAL DANG NOR BU'I
TSAL, ,MCHOD RTEN SKU GZUGS SNGON PO DANG, ,PUshPA SNGON PO RDO
RJE CAN, ,RTAG TU THOD RLON MDUN BYUNG BA, ,'DI YANG YANG DAG
RTAGS YIN NO, ,DBU RGYAN RDO RJE DRIL BU DAG ,RTAG TU MDUN NA
BYUNG PA'AM, ,

BDAG GI LAG TU 'BYUNG 'GYUR BA, ,'DI YANG DAM PA'I RTAGS YIN NO,
,KHRAG DANG MCHI MA DNGOS BYUNG DANG, ,YI DAGS DBANG DU SDUD NUS
DANG, ,YI DAGS ZIL GYIS MNAN PA'I TSE, ,GNAD GYUR SMRA BA BYED PA
DANG, ,SKAD NGAN DANG NI TZE SGRA 'DON, ,'O DOD KHUS 'DEBS BYED

PA YANG, ,YANG DAG PA YI RTAGS YIN NO, ,GZHAN YANG BSAM GTAN BYED
DUS SU, ,DAM CHOS SNGON DU BRDA MA BRTAGS, ,PHYIS NI RJES SU DRAN
PA DANG, ,MA THOS DE LA STON PA DANG, ,GAR DANG PHYAG RGYA LA
SOGS PA, ,RDO RJE DRIL BU'I SBYOR BA RNAMS, ,MA GRAGS MNGON

@219A *, ,DU SHES GYUR PA, ,'DI DAG KUN KYANG RGYAL BA YIS, ,RAB
DANG DAM PA'I RTAGS SU GSUNGS, ,YANG DAG RTAGS RNAMS THOB BYA
DANG, ,LOG PA'I RTAGS NI SPANG BYA'I PHYIR, ,RTAGS RNAMS BZLOG
PA'I CHO GA YI, ,DAM PA BDAG GIS BSHAD PAR BYA, ,DANG

POR BYANG CHUB SEMS BSKYED DE, ,GANG DU RTAGS KYI SBYOR 'BYUNG
LA, ,DGA' BA DANG NI MI DGA'I SEMS, ,GNYIS DANG BRAL BA'I BSAM PA
BZLOG ,SEMS KYI 'KHRUL PAR LTA BA DANG, ,SGYU MA RANG BZHIN MED
PA YI, ,LTA BA BZLOG PA'I CHO GA'O, ,GONG DU DRI CHEN SHA CHEN

DANG; ,BYANG CHUB SEMS LA SPYOD BYED PA, ,SPYOD PAS BZLOG PA'I
CHO GA'O, ,GANG GIS DAM TSIG RTAG TU BSRUNG, ,DE LA SHUGS KYIS
SBYOR BA MED, ,DAM TSIG GIS NI BZLOG PA'O, ,YI DAM LHA LA LUS
'BUL ZHING, ,DAM TSIG NYAMS PA BSHAGS PA DANG, ,PHYIS NI SDOM

PA 'DZIN BYED PA, ,BSHAGS PAS DBANG DU SDUD PA'O, ,DE LA DRAG
PO'I SBYOR SNGAGS DANG, ,MI 'DA' GSAD BA'I SNGAGS ZLOS PA,
,SNGAGS KYIS BZLOG PA'I CHO GA'O, ,BDAG LAS BYUNG BA'I KHRO TSOGS
KYIS, ,LUS LA MTSON CHA'I CHAR 'BEBS DANG, ,BDAG 'DOD DBYINGS

LAS BYUNG BA YIS, ,THOGS 'BEBS SBYOR BA RTZOM PA DANG, ,ME DANG
CHU YI 'KHOR LO YIS, ,SBYOR BA'I CHO GA 'DI BYED PA, ,BSAM GTAN
STOBS KYIS BZLOG PA'O, ,YUNGS KAR DANG NI YUNGS NAG DANG, ,SKE
TSE SHANG TSE GU GUL DANG, ,DRUG 'BRU LA SOGS SBYOR BA YIS, ,ZLOG

PAR BYED PA 'DI DAG NI, ,RDZAS KYIS BZLOG PA'I CHO GA'O, ,YANG NA
BDAG NYID KHRO BO YI, ,MDUN GYI SNYING DU SEMS DPA' BSKYED, ,LAS
BCOL RDO RJE ME 'BAR BA, ,'DIR YANG BSAM GTAN SBYOR BA'O, ,GANG
ZHIG DE YI MGRIN PA RU, ,YI GE A'A:NI BSAM BYA STE, ,SPYI BO
'KHOR

LO BSKOR BA YIS, ,SMROS SHIG BYAS PAS SMRA BAR 'GYUR, ,'DI YANG
BSAM GTAN SBYOR BA'O, ,THOD PA GSUM GYI PHYAG RGYA DANG, ,DAM
TSIG RDO RJE SDIGS MDZUB DANG, ,RGYA GRAM 'KHOR LO'I SBYOR BA
YANG, ,PHYAG RGYA'I SBYOR BAS GSUNGS PA YIS, ,BKRA SHIS 'KHOR
LO'I

@219B SBYOR BA YIS, ,CHAGS PAR 'GYUR NA RUL MYAGS DANG, ,DUM BU
LANG LING RNAM PAR BSAM, ,KHRO BOR GYUR NA BYAMS LA SOGS, ,GTI
MUG LA NI CHOS RNAMS BYED, ,DE BZHIN MI DGE'I GNYEN PO BSAM,
,GZHAN YANG LOG PA'I DON STON NA, ,BDAG DANG CHOS DANG CHOS

CAN RNAMS, ,RANG BZHIN MED PA SGYU MAR BSAM, ,DES NI ZHI DANG
GSAL BA YIN, ,GAL TE BRDA DANG PHYAG RGYA LAS, ,SOGS PA'I SBYOR
BA STON GYUR NA, ,SNYING NANG SEMS DPA' BCUG NAS NI, ,MI YI SBYOR
BAS GSAL 'GYUR NA, ,DE LA LAN DANG BCAS PAR BYA, ,THABS

KYIS STON PA SHES RAB STE, ,SHES RAB STON PA THAMS CAD DANG
SBYAR, ,GLENG BSLAD PA LA LAN SBYIN TE, ,DES NI ZHING DANG GSAL
BAR YIN ,GSANG BA'I ROL PA'ANG DE BZHIN NO, ,DE BAS MKHAS PAS DUS
KUN DU, ,SBYOR BA 'DI NI BSAM PAR BYA, ,BDUD RNAMS SBYOR BA KHA
CIG

LA; ,SHES RAB MA YIN SPYOD PAS RDZOGS, ,'DI YIS 'GRUB PAR 'GYUR
BA YIN, ,SBYOR BA 'DI LA BZLOG PA YANG, ,GNYIS 'DUS DANG NI BCU
'DUS DANG, ,THAMS CAD 'DUS PAS 'GRUB PA'ANG YOD, ,CES PA 'DI NI
BYANG CHUB SEMS DPA' SEMS DPA' CHEN PO'I

JI SRID DU BDUD BZLOG PA'I DAM TSIG CHEN PO'O, ,GANG ZHIG BDAG
DANG GZHAN RNAMS LA, ,GDUG PA BRTZON PA TSAR BCAD PHYIR, ,SBYOR
BA 'DI NI BSAM PAR BYA, ,SA GZHI YID 'ONG MDZES PA RU, ,SNGON
'GRO'I BYA BA RDZOGS PA DANG, ,GANG LTAR 'DOD PA'I SKU BSKYED
DE,,

ZHI BA LA SOGS SO SO YI, ,BZLAS DANG BSDU BA RDZOGS GYUR NAS,
,TSOGS DANG GTOR MAS BZLOG PAR BYA, ,DE YIS DUL BAR MA GYUR NA,
,RKANG PAR RAL GRI G-YAS PA LA, ,G-YON PA LCAGS KYU'I SBYOR BA
YIS, ,MI G-YO G-YAS G-YON STANG STABS BYA, ,BSAM

GTAN DE DANG 'BREL PA STE, ,RAL GRI'I GSANG SNGAGS BZLAS PAS
'GRUB, ,GDAB PA YANG NI DE BZHIN NO, ,YANG NA GZIR BA'I CHO GA
NI, ,NAD PA'AM NI GZUGS DAG LA, ,DMIGS PA LEGS PAR DBAB BYA STE,
,RKANG PA G-YAS LA RI RAB STE, ,RGYA GRAM

@220A *, ,'BAR BAS MTSAN PA'O, ,RGYAL CHEN PHYOGS SKYONG GONG MA
STE, ,KHRO BO BZHI NI 'OG MA'O, ,BUS MOR CHU SRIN RGYAL MTSAN TE,
,GNAS LNGAR KHRO BO LNGA PO BSKYED, ,G-YON PAR LCAGS KYU'AM RDO
RJE'O, ,DGUG PA LA SOGS SBYOR BYAS NAS, ,SNYING GAR

MNAN PAR GYUR PA YIS, ,'BYUNG PO KHRAG TU 'THON GYUR TE, ,MI BZOD
SMRE SNGAGS 'DON PA DANG, ,LHA CHEN PO YANG 'DAR BAR 'GYUR, ,YANG
NA SNYING NANG ME DPUNG BSKYED, ,'BAR BA DANG NI BSREG PAR 'GYUR,
,PHYOGS SKYONG GANG DANG GANG 'DUL YANG, ,GONG MA'AM NI

KHRO BCUS 'GRUB, ,KHYAD PAR KLU YI SBYOR BA YANG, ,GZIR BA MKHA'
LDING LNGA PO STE, ,YANG NA SNYING PAD 'BAR BA BRTZAM, ,LNGA LA
LNGA NI LEGS GNAS TE, ,LNGA PO YI NI SBYOR BAS 'DZIN, ,PUS MO
DPUNG PA RNAM BZHI LA, ,THOGS MED 'KHOR LO BZHI BSAMS TE, ,

RDO RJES BSREG CING LCAGS KYUS 'DZIN, ,SBYOR BA 'DI NI DAM PA'O,
,GZHAN YANG SBYOR BA DAM PA NI, ,GANG ZHIG BDE GSHEGS SKUR GNAS
TE, ,G-YAS PAR RTZE LNGA THOGS MED LNGA, ,G-YON PAR RTZA LAS
BYUNG BA'I STENG, ,SU LAS RIN CHEN RDO RJE STENGS SU, ,KHOM SHA
LAS

BYUNG RNAM LNGA BSAM, ,'OD ZER GYIS NI LEGS BKUG STE, ,NUS DANG
LDAN PAR BYAS NAS NI, ,BDAG 'OD BU GA DGU SOGS ZHUGS, ,LTE BA'I
'KHOR LO BSKUL BYAS TE, ,G-YAS KYI RDO RJES SPAR BYAS NAS, ,G-YON
PAS LEN PAR BYED PA YIN, ,G-YON SBYOR SHIN

TU RMAD DU BYUNG, ,YANG NA NANG DU BSREG PAR BYA, ,DES NI 'GRUB
PAR 'GYUR BA YIN, ,ZANGS SOGS DMAR PO'I SNOD DU BKOD, ,DE NI BDUD
RTZIS GSO BAR BYA, ,PHYI NAS RANG GI GNAS SU BSKYAL, ,'KHOR LO'I
RTZIBS BRGYAD 'BAR BA NI, ,GNAS BRGYAD DU NI BSAMS

BYAS TE; ,BSREGS PAS RLUNG GIS GTOR GYUR NAS, ,BKRUS PA BYANG
CHUB THIG LE BYAS, ,DPAL LDAN SKUR GYUR BYIN BRLAB CING, ,DBANG
THOB SKU YI GSANG SNGAGS BZLAS, ,'DI YIS GDUGS BA SEL BA YIN,
,KHYAD PAR CAN GYIS BDAG DANG GZHAN, ,MYUR

@220B DU PHAN GNOD LAS RNAMS BYED, ,DE BAS 'DI NI THABS KYI MCHOG
,SBYOR BA GZHAN LAS RNYED MA YIN, ,ZHES PA 'DI NI BYANG CHUB SEMS
DPA' SEMS DPA' CHEN PO'I NI SRID DU BGEGS BZLOG PA'I DAM TSIG
CHEN PO'O, ,GANG ZHIG GDUG PA 'DUL 'DOD PAS, ,GSAD

PA'I CHO GA DAM PA NI, ,DUR KHROD LA SOGS 'JIGS GNAS SU, ,DRAG
PO'I DKYIL 'KHOR DUG GIS BRIS, ,RKANG RJES GOS LA SOGS PA LA,
,GDUG PA'I GZUGS BRNYAN BYAS NAS NI, ,DE NYID SNYING GAR MING RUS
GZHUG ,TSA BA BSKYED PA'I SBYOR BA BYA, ,DE NAS

TSON SKUD SNA LNGAS BCING, ,RABS CHAD THOD PA RLON PA RU, ,DE NI
GZHUG PAR BYA BA YIN, ,DE 'OD LAS NI NRiR [?] GYUR TE, ,DE LAS
GANG YIN GZUGS SU GYUR, ,BDAG LAS SPRUL PA'I KHRO BO'I TSOGS,
,DPAG TU MED PA'I 'JIG RTEN BKANG, ,RDO RJE DGUG PA'I SNGAGS

BZLAS PAS, ,LCAGS KYU LA SOGS BZHI PO 'PHROS, ,GANG YIN DE RU
DGUG BYAS TE, ,LAS KYI RGYA'AM RI RAB KYIS, ,DE YI STENG NAS MNAN
PAR BYA, ,BYIN GYIS BRLAB PA'I LHA RNAMS KUN, ,LAS KYI KHRO BOS
DBYE BA DANG, ,ME 'BAR LCAGS KYU PHUR PAS 'DEBS, ,

SROG RTZA'I BDAG PO BRAM ZE'I GZUGS, ,GDUG PA'I KHRO BO'I SBYAR
MAS BDUG ,KHROS PA'I STOBS KYIS KHRAG 'BYIN CING, ,RO LA ZA BAR
BYED PA YIN, ,BDAG DANG YE SHES KHRO BO LAS, ,SPRUL PA THOGS LNGA
SNGAGS LAS BYUNG, ,DE LUS GCOD PAR BYED PA DANG, ,PHYE

MAR YANG NI 'GYUR BA YIN, ,DE DAG KUN GYI SBYOR BA YIS, 'GRUB PAR
MA GYUR PA RNAMS LA, ,PHYE MA GSUM GYIS GSAD PA YIN, ,LCAGS PHYE
ZANGS PHYED RDO LCAGS LA, ,THOG CHEN SBYOR BA'I LAS BYAS NA,
,DKYIL 'KHOR KUN GYI SBYOR BA YIS, ,GSAD PAR GYUR PA

GDON MI ZA, ,DE YIS GSAD PAR MA GYUR NA, ,PHUR PA KHO NAS GSAD
PAR BYA, ,LCAGS DANG RIGS MTHUN GYUR PA LA, ,KHRO BO DE DANG
MTHUN BYAS NAS, ,DKYIL 'KHOR KUN GYI SBYOR BAS 'GRUB, ,GANG ZHIG
RAL GRI'I SBYOR BA DANG, ,RDO RJE THO BA'I SBYOR BA YANG, ,MYUR
DU

@221A *, ,'GRUB PAR 'GYUR BA YIN, ,YANG NA GSAD PA'I DAM PA YIN,
,YUNG SA KAR DANG NI YUNGS NAG DANG, ,DE BZHIN GDUG PA'I 'BRU
RNAMS KUN, ,KHRO CHUNG SBYOR BAS 'GRUB PA YIN, ,DUG DANG MYOS
PA'I CHUR SBYAR TE, ,GDUG PA SBRUL NAG SBYOR BA

YIS, ,BKUG CING KHA RU BLUGS GYUR NAS, ,LUS NANG SBRUL NAG SBYOR
BYAS NA, ,'GRUB PAR 'GYUR BA GDON MI ZA, ,YANG NA MA MO'I SBYOR
BA YIS, ,BUD MED THOD PA LCANG LO'I NANG, ,RIMS KHRAG DUG DANG
BCAS BLUGS NA, ,SNYING NAG MA MO'I SBYOR BA YIS, ,KHAR

BLUGS GYUR NA MYOS NAS 'CHI, ,THOD PAR KLAD PA'I 'KHOR LO BSKOR,
,YANG NA MDZE CAN THOD PA RU, ,DE LA DGUG PA SNGON 'GRO BAS,
,MDZES CAN KHRAG GI SBYOR BA YIS, ,LUS NANG GANG NAS LCAGS SBRANG
NGAM, ,LCAGS SDIG SRIN BU LA SOGS PA, ,BA SPU'I BU GAR

SBYOR BYAS NA, ,DE NI MDZE YIS 'CHI BAR 'GYUR, ,DUG DANG MYOS
PA'I RIMS KHRAG LA, ,LUG DANG GLANG GI KHRAG DAG GIS, ,SMYO BYED
SBYOR BA RAB BYAS NAS, ,GANG DU SHA BA'I 'KHOR LOR LDAN, ,DES NI
LKUGS PAR 'GYUR BA YIN, ,LCE LA RI RAB SBYOR BA BYA, ,YANG

NA MNAN PA'I SBYOR BA NI, ,BYANG DU BLTAS PA'I CHU MIG TU, ,THOD
PA DUM BU DRUG YOD PAR, ,GANG YIN MING RUS BCUG BYAS TE, ,DGUG PA
LA SOGS BYAS NA NI, ,ZHAG BDUN GYIS NI 'CHI BAR 'GYUR, ,YANG NA
BSAM GTAN KHO NA YIS, ,GSANG BA'I THABS NI BSHAD

BYA STE; ,DGUG PA SNGON DU 'GRO BA YIS, ,MDUN DU ZA BYED KHA
GDANGS LA, ,PHUR BU SPYI BOR BTAB BYAS NAS, ,RKANG PAR KHRAG
BYUNG ZA BYED 'JIG ,DE LTAR BYAS NA SKYA LAM 'GYUR, ,GSAD PA'I
CHO GA DAM PA YIN, ,YANG NA SPYI'U GTZUG GYUR PA LA, ,MDUN DU
SPYI

BSDUS RDO RJE NI, ,KHA DOG NAG PO 'BAR BA LA, ,ME YI PHRENG BAS
BSKOR GYUR TE, ,SUM SKOR 'OD KYI SBYOR BA YIS, ,RDO RJE SPYI BOR
ZHUGS GYUR NAS, ,'OD ZER SNYING NAS SREG PAR BYED, ,THIG LE DAG
KYANG 'JOMS PA YIN, ,YANG NA 'OD ZER NAG POS YANG, ,LTE BA'I

@221B 'KHOR LO BSKUL BYAS TE, ,ME 'BAR STOBS KYIS BSREG PA DANG,
,SPYI BO'I KHU BA BKUG NAS NI, ,RKANG PA'I ME NANG SREG PA'AM,
,YANG NA ZA BYED KHA RU SREG ,YANG NA RDO RJE'I YI GE GSAL, ,SPYI
NAS BSHAD PAR RDO RJES BRDEG ,BSHANG BA'I YI GE BSHIG PA YIN,
,YANG NA

SNYING NANG RAm LAS MES, ,ME NANG ME YIS SREG PAS DANG, THAL BAR
BYED PA RDO RJE YIN, ,'DIS NI MA RUNGS 'JOMS PAR BYED, ,YANG NA
'KHOR LO NAG PO'I STENG, ,GANG YIN DNGOS SU GSAL BYAS NAS,
,SNYING GI NANG DU SBRUL NAG PO, ,BSAM GYIS MI KHYAB PHU LAS
BYUNG, ,

STONG GSUM SBRUL NAG BKUG NAS BSTIM, ,SBRUL LAS LCAGS SBRANG GZE
MA YIS, ,BA SPU'I BU GA NAS PHYUNG ZHING, ,ME YIS BSREG PAR 'GYUR
BA YIN, ,'DI NI THABS KYI DAM PA'O, ,GZHAN YANG GSAD PA'I BSAM PA
NI, ,LTE BA'I YI GE BSAMS NAS KYANG, ,RAm

LAS BYUNG BA'I 'OG NAS 'BAR, ,RDO RJE PHUR BUS STENG NAS RDEG
,'OD ZER LCAGS GZE'I TSUL CAN GYIS, ,YI GE DKRUG CING SREG PA
DANG, ,GSHEGS PA'I SBYOR BA BYAS PAS 'GRUB, ,DE PHYIR ZAB PAR
BSTAN PA YIN, ,YANG NI SNYING GAR NRi BSAM MAM, ,MING YIG DANG

POR GNAS PA LAS, ,'OD ZER LNGA YI SBYOR BA YIS, ,YI GE MA RUNGS
BYED PA YIN, ,SPYI BO NAS NI RKANG PA'I BAR, ,MKHAS PAS 'OD ZER
NAG POS DGANG, ,'OD ZER 'TSUB MAS DGRA NYID KYANG, ,STENG DU G-YO
ZHING YI GE BSREGS, ,NAG PO'I RDZAS KYI SBYOR BA BYAS, ,

RAm LAS BYUNG BA'I GRU GSUM DU, ,SBRUL NAG TSOGS KYIS BKANG BA
LA, ,NANG DU GDUL BYA BKUG GYUR NAS, ,LCAGS GZE NYI MA'I SBYOR BA
BYA, ,DRAG PO CHEN PO BDUD CHEN DANG, ,DBANG PHYUG LHA CHEN LA
SOGS PA, ,SBYOR BA 'DI NI BYAS TZAM GYIS, ,RDO RJE BZHIN DU 'GRUB

BAR 'GYUR, ,YANG NA DBANG PHYUG MTHUN CHEN GYIS, ,RIGS PA 'DI YI
SBYOR BA LA, ,ZLA BA ZER LA DE DAG GIS, ,DMIGS PA CHU YI NANG DU
'BAB, ,SBYOR BA MCHOG LA GNAS BYAS NAS, ,DUG DANG ME YI SBYOR BA
YIS, ,RTAG TU 'CHI BAR 'GYUR BA YIN, ,ZHES PA 'DI NI

@222A *, ,BYANG CHUB SEMS DPA' SEMS DPA' CHEN PO'I JI SRID DU
GSANG BA'I DAM TSIG CHEN PO'O, ,GZHAN YANG DNGOS GRUB SBYOR BA
RNAMS, ,GANG DU MTHAR PHYIN BYED PA YI, ,RDO RJE'I SBYOR LA BRTEN
PAR BYA, ,LAS BZHI'I RGYU LAS BYUNG BA LAS, ,SHIN TU

MDZES PA'I RDO RJE BYAS, ,GANG LTAR 'DOD PA'I DBYIBS SU BSGYUR,
,'OD ZHU H'Um LAS BYUNG BA YI, ,RDO RJE 'BAR BA 'OD DANG LDAN,
,DE LAS RDO RJE THUGS MCHOG SKU, ,GNYIS MED THIM NAS BYIN BRLABS
DANG, ,DBANG BSKUR MCHOD DANG BSTOD PA DANG, ,LAS BCOL

SNGAGS BZLAS 'OD DU ZHU, ,DE LAS RDO RJE KHA DOG LNGA, ,GANG GIS
LAS DANG MTHUN PAR BSKYED, ,BADZRA SATVA ZHES PA'AM, ,RANG GI
RTZA BA'I SNGAGS BZLAS PAS, ,YE SHES RTAGS RNAMS BKUG BYA STE,
,'OD 'GYUR SBYAR BA BRTZAM PAR BYA, ,GANG ZHIG 'DI YI SBYOR

BA YIS, ,LAS RNAMS MA LUS 'GRUB PAR 'GYUR, ,DRIL BU PHRENG BA LA
SOGS PA'ANG, ,LHAG PAR GNAS PA LAS BYUNG LAS, ,'DI YIS DNGOS GRUB
THAMS CAD KUN, ,'GRUB PAR 'GYUR GYI GZHAN DU MIN, ,ZHES PA 'DI NI
BYANG CHUB SEMS DPA' SEMS DPA' CHEN PO'I

JI SRID DU RDZAS BSGRUB PA'I DAM TSIG CHEN PO'O, ,JI SRID KHRUS
KYI SBYOR BA NI, ,GANG GI BUM PA SBYANGS BYAS NAS, ,PADMA BZHI
NANG GOS SNGON BSKYED, ,BSGRUB PA'I CHO GA RDZOGS GYUR NAS, ,DAG
PA'I SNGAGS KYI SBYOR BA YIS, ,YE SHES CHU BO BYIN BRLABS TE,
,GANG LA

BKRUS PA TZAM GYIS NI, ,DNGOS GRUB THAMS CAD 'BYUNG BA YIN, ,GANG
ZHIG DAM PA'I DON LA GNAS, ,LHA MO RGYUN 'BAB CHU BO YIS, ,GANG
DU BKRUS PA TZAM GYIS NI, ,'DOD PA THAMS CAD SGRUB PAR BYED, ,CES
BYA BA 'DI NI BYANG CHUB SEMS DPA' SEMS DPA' CHEN

CHEN PO'I JI SRID DU RDO RJE KHRUS KYI DAM TSIG GO, ,BSAM GTAN
DAG LA MI GNAS SHING, ,RTAG TU DRAG PO'I SNGAGS RTZOM PA, ,DE YIS
NOR BU BZHIN SGRUB PHYIR, ,SNGAGS KYI NGES PA BSHAD PAR BYA, ,AOm
NA MO BADZRA P'A nI MA H'A YAKshA SE N'A PA TA YE BADZRA KRO DHA
N'I L'Am BA RA

@222B DHA RA H'Um H'Um PHAt, AOm NA MO SARBA DHARMA KU RU BANDHA
YE H'Um PHAt, AOm NA MO BADZRA KRO DH'I SHVA RI MU H'Um H'Um
PHAt, AOm SH'ANTIm KU RU SV'AH'A, PUshtIm KU RU SV'AH'A, BA SHAm
KU RU NA MA HR'I:H'Um M'A RA YA M'A RA YA SHA TR'Um PHAt, AOm
STAm BHA YA STAm BHA YA H'Um BA LIm BA LIm, GRiHnA GRiHnA, KH'A
TI KH'A HI AA K'A RO MU KHAm SARBA DHARM'A

n'Am A'A DYA NUTPANNA BA NA YE H'Um PHAt, AOm RATT'I SHA YE DHA
BA RA TZA MU KHAm KU RU H'Um PHAt, AOm SARBA DE BA M'A RA YA
TSINDA TSINDA H'Um PHAt, BINDA BINDA H'Um PHAt, GRiHnA GRiHnA
H'Um PHAt, HA NA HA NA H'Um PHAt, TA TH'A YA TA TH'A YA H'Um
PHAt, DZ'A LA DZ'A LA H'Um PHAt, SU RU SU RU H'Um PHAt, MU RU MU
RU H'Um PHAt, N'A SHA YA N'A SHA

YA H'Um PHAt, GRiHn'A PA YA GRiHn'A PA YA H'Um PHAt, HA SA YA NA
HA SA YA NA H'Um PHAt, KI LI KI LI M'A RA YA H'Um PHAt, SPHO tA
YA SPHO tA YA H'Um PHAt, N'A GA R'A DZA N'A GA RAKshA, YAKshA KU
RU SARBA RA SHA RAKshA RAKshA, BI DHVANSA YA HE BHA GA B'AN KU RU
KU RU, ,BA SHAm KU RU H'Um PHAt, AOm AA PA SMA RA BI NA

SHI KA RA H'Um H'Um SV'A H'A, PRE TI BA NE SHO KA H'Um PHAt, AOm
SHUDDHE SHUDDHE BI SHODHA BI SHODHA NI, SARBA P'A PAm BI SHODHA
NI H'Um PHAt, AOm DZVA LA DZVA LA SARBA P'A PAm DA HA NI BADZRA
DZVA LA H'Um PHAt, AOm GU LA P'A YA GU LA P'A YA, ,SARBA P'A PAm
DHARM'A SHUDDHE SHUDDHE H'Um, AOm GRiHnA SARBA SHA TR'Um M'A RA
YA M'A RA YA N'A SHA YA SARBA

DA HA BADZRA H'Um PHAt, PA RA BITTVA NA, RAKshA BITTVA NA, YAKshA
BITTVA NA KARMA GHO RU BITTVEN M'A RA YA H'Um PHAt, CES PA 'DI NI
BYANG CHUB SEMS DPA' SEMS DPA' CHEN PO'I JI SRID DU RDO RJE
SNGAGS BSGRUB PA'I DAM TSIG CHEN PO'O, ,DE NAS GZHAN YANG BSHAD
BYA BA, ,GANG ZHIG MCHOG

GI DON BSGRUB PA, ,DE YIS NOR BU BZHIN SGRUB PHYIR, ,DE NYID
RGYAN NI BSHAD PAR BYA, ,GANG ZHIG NOR BU 'PHEL BYED PA, ,DE YIS
RTAG TU DON 'DI BSAM, ,SNYING GAR BCU DRUG BRGYAD DAM BZHI, ,DBU
NAS THABS DANG SHES RAB 'BAR, ,DKAR ZHING ZLUM PA'I THIG LE

BSAM; ,'BYUNG BZHI DANG PO YI GE BRGYAD, ,G-YAS DANG G-YON DU
BSGOM PAR BYA, ,DE LAS BYUNG BA LNGA'AM BCUS, ,THIG LE DAG LA
BRTEN NAS NI, ,DBANG PO'I RGYU BA DGAG PAR BYA, ,'BYUNG BA DANG
NI 'JUG PA DANG, ,GNAS PA GNYIS KYI BDAG NYID CAN, ,GANG

@223A *, ,DAG 'DI LA RTAG GNAS NAS, ,RNAL 'BYOR BDE BA MYONG BAR
BYED, ,YANG NA SNYING GA NAS BYUNG BA, ,LNGA'AM KHRAG DANG CHU
DANG BYANG CHUB SEMS, ,MDUNG DANG RAL GRI'I SBYOR BA CAN, ,MGRIN
PA'I PADMA KHA BYE BSAM, ,PHYOGS SU GZHOL BA SLOB PA NI,,

KHA BYE THIG LE 'GRO 'OD BDAG ,'BYUNG DANG 'JUG PA 'DIR BSLABS
NAS, ,RNAL 'BYOR BDE BA MYONG BAR BYED, ,DRE RE'AM NI LNGA YI
BAR, ,SLOB MA RNAL 'BYOR BDE BA'I LAM, ,SNANG MTHA' YAS KYI GNAS
DAG NA, ,BZHI BCU'AM NI SUM CU GNYIS, ,BCU DRUG BRGYAD KYI

RNAM PA LA, ,'BYUNG BZHI A'A LI BCU DRUG NI, ,G-YAS DANG G-YON DU
'KHOR BAR BYED, ,GANG ZHIG DBUS NAS DPA' BO STE, ,DBANG PO'I RGYU
BA 'GOG PA DANG, ,BDE CHEN KHA BYE DE BZHIN DU, ,'BYUNG 'JUG 'DI
LA GNAS PA NI, ,RTAG TU BDE BA CHEN PO BSGRUB, ,

GANG ZHIG SPYI BO'I KHANG PA RU, ,BDUN CU GNYIS SAM DRUG CU BZHI,
,SUM CU RTZA GNYIS BRGYAD DANG BZHI, ,A'A LI GNYIS DANG K'A LI
GCIG ,'BYUNG BA BZHI DANG YANG DAG LDAN, ,STENG DANG 'OG TU RGYU
BA'I TSUL, ,DBANG PO 'GENGS PAR BYED PA'AM, ,YANG NA TSANGS DANG

SMIN MTSAMS PAR, ,RTZA LNGA KHA 'BYED SBYOR BAR BYED, ,LTE BA
DPA' BO GSANG BA'I BDAG ,BRGYAD DANG NYI SHU'I SBYOR BA'AM,
,PHYED BCAS A'A LI K'A LI 'BAR, ,GANG ZHIG DPA' BO RLUNG STOBS
KYIS, ,RTZA LNGA SNYING GAR SLOB PA DANG, ,DBANG PO 'GEGS PAR
BYED PA YIN,

KHA CIG SLOB PA'I DUS DAG TU, ,NYI MA RDO RJE SBYOR BA STE, ,LA
LA YI GE THIG LER 'DOD, ,BZHI NI SO SOR SLOB PA STE, ,GCIG NI
MDUD PAR SLOB PA'O, ,GANG ZHIG 'DI LA RTAG GNAS NAS, ,BDE BA CHEN
PO SGRUB PAR BYED, ,GZHAN GYI SBYOR BAS MA GSUNGS SO, ,YANG NA

DBANG PO 'GEGS PA DANG, ,RTZA LNGA'I SBYOR BA MA GSUNGS TE, ,GANG
ZHIG 'DI YI SBYOR LA GNAS, ,DBAB DANG BZLOG PAS 'GRUB PA YIN, ,JI
SRID 'KHOR LO GONG MA LA, ,DE YI SBYOR BA MA GSUNGS TE, ,GANG
ZHIG RDO RJE'I SBYOR BA YI, ,BZHI PO 'DI NI BRTZAM

@223B PAR BYA; ,SUM CU GNYIS SAM BCU DRUG DANG, ,BRGYAD DANG BZHI
YI RNAM PA LA, ,BZHI PO KHO NA'I SBYOR BA YIS, ,DBAB DANG BZLOG
PAR BYA BA'AM, ,BRGYAD DANG GNYIS LA BRTEN PA DAG ,DBAB PA GONG
'OG GZHAN DU SBYOR, ,DBAB PAS DGA' BA BSKYED PA DANG, ,BZLOG PAS

DGA' BA BSKYED PA DANG, ,BAR DU SKYE DBAR GYUR PA DANG, ,GANG
ZHIG RGYUN LA SKYE BA DANG, ,'DI DAG RIGS KYI DBANG DU GSUNGS,
,GANG ZHIG RIGS GZHAN SBYOR BA LA, ,RIGS GZHAN PHO NYA'I SBYOR BA
BYA, ,GANG TSE RANG GI RIGS MTHUN PA, ,BYIN GYIS BRLABS NAS

GNYIS MED SBYOR, ,RTAG TU DAM PA BDE BA 'BAB, ,'DI YI SBYOR BAS
DGA' BA RNAMS, ,RIM SKYE PHYAG RGYA'I DNGOS GRUB 'GRUB, ,GANG
ZHIG 'DI YI SBYOR BA YANG, ,LAS LAS BSKYED PA'I BU MO DANG, ,YE
SHES BU MO SPRUL PA DANG, ,G-YON GYI YUM DANG SNYING GA LAS, ,

BYUNG BA'I BU MO SBYOR BYED PA, ,'DI LA BRTEN NAS RNAL 'BYOR
PA'I, ,YE SHES SKYED PAR BYED PA YIN, ,THA MA'I LAS KYI DUS DAG
TU, ,RKED PA THIG GUS BCING BA DANG, ,DBUGS KYI LCAGS KYUS BZLOG
PA YANG, ,'DI YIS 'BYUNG GI GZHAN DU MIN, ,GANG ZHIG

SBYOR BA GZHAN DAG KYANG, ,NYI MA ME NI LTE BAR 'BAR, ,SPYI BO'I
BYANG CHUB SEMS BKUG NAS, ,DGA' BA BDE BA 'GRUB PA DANG, ,RTAG TU
GZHAN NAS 'BAR BA YIS, ,RTZE MO LAS NI 'BAR BA DANG, ,GANG 'DIR
BYANG CHUB SEMS DAG GI ,BZLOG PA RLUNG SNGON BSKYED PA

RANG; ,'BAR BA RANG GI GNAS DAG TU, ,GANG ZHIG 'DI YIS BYED PA
DAG ,RNAL 'BYOR BAS NI SPYAD PAR BYA, ,YANG NA 'BYED 'DZUMS SBYOR
BA YIS, ,LAS KYI RLUNG BSKUL SANGS RGYAS RNAMS, ,'OG MIN GNAS NAS
RAB BKUG STE, ,ZHING KHAMS BRGYAD LA

SOGS PA BKUG ,RNAL 'BYOR YE SHES DNGOS GRUB 'GYUR, ,RNAL 'BYOR MA
NI THAMS CAD KYI, ,THOD PA BYANG CHUB SEMS BKANG LA, ,GANG GIS
DMIGS PA DE DAG GIS, ,RTAG TU BDE BA CHEN PO 'GRUB, ,THABS NI KUN
RNAMS MA LUS PAS, ,RI LU'I PHRENG BA

@224A *, ,MGUL NA THOGS, ,SBRUL GYI ZHAGS PA'I SBYOR BA YIS, ,KUN
DU 'KHYUD PAS DNGOS GRUB 'BYUNG, ,GANG DU RNAL 'BYOR MA RNAMS LA,
,RTAG TU BDE BA STER BYED PA, ,SNA TSOGS DPAL LDAN RDO RJE CAN,
,'DI LA DMIGS PAS RNAL 'BYOR BA'I, ,'DOD PA

RDO RJE BZHIN DU 'GRUB, ,GANG ZHIG GTZO BO'I SBYOR BA LA, ,DMIGS
NAS GSAL BAR 'GYUR BA'I TSE, ,ZHING KHAMS GANG DANG GANG RUNG
BAR, ,SPRUL PA'I BYIN RLABS PHYOGS BCUR 'GYED, ,GANG TSE DE YI
SBYOR BA YIS, ,ZHING KHAMS YONGS SU GYUR NAS NI, ,THAMS CAD BDE

BA CHEN POR 'GRUB, ,YANG NA RNAL 'BYOR BDE CHEN POR, ,GSAL NAS
KHYAB PAS SPU LDANG ZHING, ,SNANG BA GSUM NI 'BYUNG BAR 'GYUR,
,RNAL 'BYOR PA NI THAMS CAD KYIS, ,BDE BA CHEN PO SKYED PAR BYED,
,YANG NA 'KHOR LO'I SBYOR SPANGS PAS, ,GNAS NI BZHI'AM BRGYAD DAG

DANG; ,BCU DRUG GNAS SU THIG LE BSGOM, ,THAMS CAD 'PHO DANG 'JUG
PA LA, ,RNAL 'BYOR BDE BA SKYED PAR BYED, ,GANG ZHIG 'DI LA RTAG
GNAS NA, ,ZLA BA DRUG GAM BCU GNYIS SAM, ,DE LAS GYUR PA'I SBYOR
BA YIS, ,RNAL 'BYOR DNGOS GRUB 'GRUB PAR BYED, ,

SANGS RGYAS BYANG CHUB SEMS DPA' DANG, ,RNAL 'BYOR PHO DANG RNAL
'BYOR MO, ,PHO NYA 'KHOR TSOGS THAMS CAD KYIS, ,RTAG TU BDE BA
STER PAR BYED, ,BDUD DANG GNOD SBYIN LA SOGS PA, ,GANG GIS GNOD
PA'I TSOGS RNAMS KUN, ,MA LUS KUN DU ZHI BAR 'GYUR, ,GANG

ZHIG DON 'DI LOG RTOG CAN, ,DBYAR GYI TZANDAN LTA BU LA, ,GANG
ZHIG STER BAR 'GYUR BA STE, ,RTAG TU BRLAG PAR 'GYUR BA YIN,
,GSANG BA'I DON RNAMS THAMS CAD KUN, ,DRI MCHOG GA BUR BZHIN DU
BTZA', ,GANG ZHIG 'DI LAS LOG PA LA, ,'BRAS BU MED CING NGAN SONG

LTUNG; ,MKHA' 'GRO BYAD MA SRIN PO DANG, ,RO LANGS LA SOGS KUN
GYIS GSOD, ,SENG GE'I 'O MA SNOD NANG DU, ,BLUGS PA JI BZHIN
DNGOS GRUB MED, ,TZANDAN SBRUL GYI SNYING PO BZHIN, ,MKHAS PAS
BSTAN PA MI STER BAR, ,GLEGS BAM MTHONG NAS KHENGS 'GYUR BA, ,DA

@224B LA GSANG BA BSTAN MI BYA, ,GANG ZHIG SNOD LDAN NGANG TSUL
CAN, ,LUS DANG LONGS SPYOD GTONG BA DANG, ,SOM NYI MED CING GSANG
LA DANG, ,SGANG BU DMA' ZHING SEMS CAN GSOD, ,RTAG TU MKHAS PAS
DE LA SBYIN, ,BDAG 'DRA RMONGS PAS SGRUB PA'I THABS 'DI BRTZAMS
PAR MI

RIGS NA, ,SEMS CAN DON DU 'GYUR LA PHAN PHYIR BDAG GIS BRTZAMS,
,'DI LA NYES PAR GYUR PA CI MCHIS PA, ,MKHA' DANG DAM PA RNAMS LA
BZOD PAR GSOL, ,BDAG GIS SGRUB PA'I THABS NI BRTZAMS PA'I DGE BA
YIS, ,GANG GIS LEGS GSUNGS RGYAL BA'I

BSTAN PA KUN RGYAS TE, ,RTAG TU BDE BA MCHOG BSGRUB DAM PA DE YI
ZHAL MTHONG NAS, ,'GRO RNAMS DNGOS GRUB KUN THOB RTAG TU SDUG
BSNGAL BRAL BAR SHOG,