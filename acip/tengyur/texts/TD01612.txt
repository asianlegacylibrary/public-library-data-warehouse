@103B #, ,RGYA GAR SKAD DU,
DZNY'A NA SHVA RI S'A DHA NA N'A MA, BOD SKAD DU, YE SHES DBANG
PHYUG MA'I SGRUB

THABS, DPAL RDO RJE SEMS DPA' LA PHYAG 'TSAL LO, ,THABS DANG SHES
RAB BDAG NYID MCHOG ,YE SHES DBANG PHYUG PHYAG 'TSAL NAS, ,RTZA
BA'I RGYUD KYI RJES 'BRANGS TE, ,BDAG GIS DE YI SGRUB THABS
BSHAD, ,DE LA THOG MAR GNANG BA THOB PA'I RNAL 'BYOR PAS, G-YAS
PA'I LAG

@104A *, ,MTHIL LA AA RNAM PAR BSGOM PAR BYA'O, ,SDIGS MDZUB LA
SOGS PA'I SOR MO RNAMS LA, SUm KshUm YUm H'Um AA, RIM PA JI LTA
BA BZHIN DU BSGOM PAR BYAS LA RDO RJE RTZE LNGA PA BSAM PAR
BYA'O, ,DE BZHIN DU G-YON PA'I LAG MTHIL DU SA'I RNAM PA SDIGS
MDZUB LA SOGS

PA'I SOR MO LA, SMRYUm HMRYUm YMRYUm KshMRYUm SAm, ZHES PA RIM PA
JI LTA BA BZHIN DU BSGOMS LA PADMA BSAM PAR BYA'O, ,'DI NI LAG PA
SBYANG BAR BYA BA'O, ,DE NAS MGRIN PAR HR'I:LAS PADMA 'DAB MA
BRGYAD PA BSGOMS LA, LCE'I 'DAB MAR H'Um LAS RDO RJE DE'I DBUS SU
AOm A'A:DZI SVA SAm BRTA NI H'Um PHAt CES PAS

LCE DAG PAR BYA'O, AOm H'Um SV'A H'A, ZHES PAS AARGHA DANG GTOR
MA'I SNOD LA PHYAG RGYA DANG BCAS PAS LAN BDUN MNGON PAR BSNGAGS
TE, G-YON PHYOGS SU BZHAG LA, DE'I CHUS THAMS CAD KUN LA BSANG
GTOR BYA'O, ,LAG PA GNYIS RDO RJE KHU TSUR BCANGS TE DBUS MA
GNYIS

BRKYANG STE, KHAB LTAR BYAS LA AOm H'Um PHAt, ZHES PAS GNAS
BSRUNG BAR BYA'O, ,LAG PA GNYIS BRKYANG STE MTHE BONG GNYIS
BCINGS LA, GSHOG PA BZHIN DU BYAS LA BSKOR NAS SNYING GAR BZLOG
STE BKOD PA NI BDAG BSRUNG BA'O, ,AOm H'Um SV'A H'A, ZHES PAS SO,
,RDO RJE BCINGS

NAS DBU MA BRKYANG BA NI KHAB KYI PHYAG RGYA BZHIN DU BCAS NAS
BSKOR BA BYAS LA DRA BA DANG RA BA LA SOGS PAR BYA'O, ,AOm dA tU
SV'A H'A, RDO RJE KHU TSUR GNYIS KYI SDIGS MDZUB GNYIS BZLOG STE,
SNYING GA DANG RGYAB DANG MGO PO RNAMS KYI GO CHA STE LAN GSUM
BYA'O, ,AOm BADZRA TU shYA HO, ,ZHES

PAS MNYAM PA'I THAL MO GYIS PAR BYAS LA, ,DE'I MDUN DU 'OG NAS
'BYUNG BA'I DKYIL 'KHOR GYI 'KHOR LO BSGOMS TE MCHOD PAR BYA'O,
,AOm SHR'Im SV'A H'A, LAG PA BRKYANG STE MTHE BONG MDZUB MO SBYAR
BAR BYAS PA NI ME TOG GI'O, ,AOm H'Um SV'A H'A, LAG PA BRKYANG BA
NI DRI'O, ,AOm KAm SV'A H'A,

LAG PA BRKYANG STE DBU MA BSGRENG BA BDUG PA'I 'O, ,AOm KshUm
SV'A H'A, KHU TSUR BCANGS TE MTHE BONG BSGRENG PA NI MAR ME'O,
,AOm GHUm SV'A H'A, LAG PA GNYIS BRKYANG STE, DBUS SU MTHE BONG
RAB TU BSKYOD PA NI GTOR MA DBUL PA'O, ,DE NAS PADMA BSGYUR BA
SNGON DU 'GRO BA THAL MO SNYING GAR

@104B GZHAG STE, AOm NA MA: TE H'Um, NA MA MI H'Um, NA MO NA
MA:H'Um SV'A H'A, AOm PANYTZA d'A KI N'I P'U DZO PA STHA N'A YA
A'ATMA N'Am NIRY'A TA Y'A MI, ,AOm A'A TZARY'A JO PA STHA N'A YA
A'ATMA N'Am NI RY'A TA Y'A MI, AOm SA KA LA SATVA PA RI TRA n'A
YA A'ATMA N'Am NIRY'A TA Y'A MI, SA MA YA STVAm, SA MA YA HO HO
HO ZHES SO, ,SANGS RGYAS

CHOS DANG DGE 'DUN LA, ,RTAG PAR BDAG NI SKYABS SU MCHI, ,THAMS
CAD THEG PA GSUM LA YANG, ,SBYOR BA GSANG BA MKHA' 'GRO DANG,
,DPA' BO DPA' MO DBANG LHA MO, ,BYANG CHUB SEMS DPA' BDAG CHEN
DANG, ,KHYAD PAR DU NI SLOB DPON LA, ,RTAG TU SKYABS SU BDAG
MCHI'O,,

BDAG LA DGONGS SHIG THAMS CAD KYIS, ,RNAM SNANG MI BSKYOD RIN
CHEN MCHOG ,SNANG MTHA' YAS DANG DON YOD KYI, ,SANGS RGYAS BYANG
CHUB SEMS DPA' KUN, ,CHE GE MO ZHES BYA BA BDAG ,DUS 'DI NYE BAR
BZUNG NAS SU, ,BYANG CHUB CHEN PO THOB PA'I BAR, ,BLA NA MED PA'I

BYANG CHUB SEMS, ,MCHOG TU BDAG GIS BSKYED PAR BGYI, ,JI LTAR DUS
GSUM MGON PO YI, ,BYANG CHUB NYID DU NGES BYAS BZHIN, ,TSUL
KHRIMS RNAM GSUM BSLAB PA DANG, ,DGE BA'I CHOS NI SDUD PA DANG,
,SEMS CAN DON BYED TSUL KHRIMS GSUM, ,SO SOR BDAG GIS BRTAN

POR BZUNG, ,SANGS RGYAS CHOS DANG DGE 'DUN DANG, ,BLA MED DKON
MCHOG GSUM GYI MCHOG ,SDOM PA SANGS RGYAS RNAL 'BYOR SKYES, ,DANG
PO DE RING GZUNG BAR BGYI, ,RDO RJE DRIL BU'I PHYAG RGYA DAG ,SO
SOR DE BZHIN NYID DU GZUNG, ,RDO RJE CHEN PO'I RIGS MCHOG LA,
,SLOB DPON NYID DU

GZUNG BAR BGYI, ,DAM TSIG YID DU 'ONG BA YI, ,RIN CHEN 'BYUNG
BA'I RIGS MCHOG LA, ,NYIN RE BZHIN DU LAN DRUG TU, ,SBYIN PA RNAM
BZHI SBYIN PAR BGYI, ,BYANG CHUB CHEN PO LAS BYUNG BA'I, ,PADMA
CHEN PO'I RIGS DAG LA, ,PHYI NANG GSANG BA'I THEG PA GSUM, ,DAM
CHOS SO SOR GZUNG BAR

BGYI; ,SDOM PA THAMS CAD LDAN PA LA, ,JI LTAR NUS PA MCHOD PA'I
LAS, ,LAS KYI RIGS MCHOG CHEN PO LA, ,DE BZHIN NYID DU SO SOR
GZUNG, ,BLA NA MED PA'I BYANG CHUB SEMS, ,MCHOG TU BSKYED PA BYAS
NAS SU, ,SEMS CAN THAMS CAD DON BYED PHYIR, ,SDOM PA MA LUS GZUNG
BAR BGYI, ,MA

@105A *, ,BSGRAL BA RNAMS BDAG GIS BSGRAL, ,MA GROL BA RNAMS BDAG
GIS DGROL, ,DBUGS MA PHYIN PA DBUGS BYUNG STE, ,SEMS CAN MYA NGAN
'DAS LA DGOD, ,DE NAS RANG GI SNYING GAR KshUm GI RNAM PA'I 'OD
ZER GYI PHRENG BA BSGOM PAS, ,RANG GI LUS LA SOGS PA 'JIG RTEN

STONG PAR BSGOM PAR BYAS LA, CHOS RNAMS THAMS CAD RANG BZHIN MED
PAR BYA'O, ,AOm SVA BH'A BA SHUDDHA:SARBA DHARM'A:SVA BH'A BA
SHUDDHO&HAm ZHES BRJOD DO, ,DE'I RJES LA RDO RJE MKHA' 'GRO MA
LA SOGS PA'I LHA MO BZHIS BSKUL BA'I BDAG NYID DU BLTA BAR BYA'O,
,DZA DZA DZA DZA RDO RJE SEMS DPA' GSHEGS PAS

BDAG PO LA KHYOD KYIS DNGOS GRUB STER BA, HA HA HA HA, H'Um YIG
MGON PO DAM TSIG BDAG PO BDAG PHYAG 'TSAL LO, ,BA BA BA BA RDO
RJE GSHEGS PA'I GSANG BA LAS PHYUNG SKU 'DZIN PA, AA AA AA AA HO
GUHYA'I RDO RJE A'A LI GCIG TU THIM PA'I H'Um, DE NAS ZLA BA'I
DKYIL 'KHOR BSGOMS TE, AOm

DZNY'A NA AA HAm ZHES BRJOD PAR BYA STE, DE'I STENG DU AA LA SOGS
PA'I YI GE LAS BYUNG PA'I ZLA BA'I DKYIL 'KHOR YANG MDUN DU BLTA
BAR BYA'O, ,DE'I DBUS SU H'Um LAS BYUNG BA'I RDO RJE'I LTE BA LA
SA BON DE NYID GNAS PA BSGOM MO, ,AOm BADZRA SHUDDHA: SARBA
DHARM'A BADZRA SHUDDHO&HAm, ZHES BRJOD PAR BYA'O, ,DE NAS RDO
RJE'I 'OD

ZER LAS, DE BZHIN GSHEGS PA THAMS CAD KYI SKU DANG LDAN PAR BYUNG
STE, SEMS CAN THAMS CAD KYI DON BYAS TE SLAR YANG BZHUGS TE
SNGAGS KYI NGA RGYAL BYA'O, ,AOm WARTA NA MO AA HO HO, ,ZHES PAS
YE SHES MKHA' 'GRO MA BSGOM PAR BYA'O, ,RGYAN THAMS CAD DANG LDAN
PA, ZHAL GSUM PA DANG, PHYAG DRUG PA DANG, SPYAN

GSUM PA, SENG GE'I GDAN GYI STENG NA, SNA TSOGS PADMA DANG NYI
MA'I DKYIL 'KHOR GYI STENG NA, SEMS DPA'I SKYIL MO KRUNG GIS
BZHUGS PA, SKU MDOG SNGON PO, ,SBRUL GYI RGYAN GYIS BRGYAN PA,
'JIGS PAR BYED PA, SKRA GROL BA, SPYI BOR THOD PAS BRGYAN PA, DBU
LA SANGS RGYAS LNGA YIS BRGYAN PA, BZHAD

PA DANG, KHRO BA DANG, SGEG PA'I ZHAL CAN, NA BZA' DMAR PO BSNAMS
PA, GTZIGS SHING BZHAD PA, G-YAS PA'I PHYAG NA KHA tV'Am GA DANG
DGRA STA DANG, RDO RJE 'DZIN PA, G-YON PA NA DRIL BU DANG, LTUNG
BZED DANG, RAL GRI 'DZIN PA, 'OD ZER 'BAR BA'I PHRENG BA CAN,
RANG BZHIN GYI RDO RJE SEMS DPA' LA 'KHYUD PAR

@105B BSGOM MO, ,DE NAS AOm AUDBHA BO AA HAm A'A A'A A'A AOm H'Um
SV'A H'A, ZHES BRJOD DO, ,AOm YO GA SHUDDHA:SARBA DHARM'A YO GA
SHUDDHO&HAm, RDO RJE GSOR LA, AOm DZNY'A NA KA YO AA HAm ZHES
NGA RGYAL BYA'O, ,DE NAS LAG PA G-YON PA'I MTHE'U CHUNG DANG,
MTHE BONG SBYAR TE, LHAG MA BRKYANG LA BA DAN GSUM PA'I

PHYAG RGYAS, SUm KshUm YUm H'Um, LCE DANG, SPYI BO DANG, RNA BA
DANG, SNA DANG, MIG TU'O, ,SMRYUm HMRYUm YMRYUm KshMRYUm MGRIN PA
DANG, DPUNG PA DANG, SNYING GA DANG, LTE BA RU YI GE BRJOD CING
BYIN GYIS BRLAB PAR BYA'O, ,AOm BADZRA K'A YA HO, AOm BADZRA B'A
KYE A'A:, AOm BADZRA TZITTA H'Um ZHES PAS LUS LA SOGS PA BYIN

GYIS BRLAB PO, ,AOm SA MA YO&HAm, H'Um H'Um, SA MA YA STVAm, AA
DHI TIshthA MAm, ZHES PA LAG PA GNYIS PA'I MTHE BONG DANG, MTHE'U
CHUNG SPYAR LA LCAGS SGROG LTAR BYAS LA, LHAG MA GSUM BRKYANG STE
GUNG MO KHAB LTAR BYAS LA, SNYING GA DANG, MDZOD SPU DANG, SPYI
BO DANG,

MGRIN PA RU BYIN GYIS BRLAB PO, ,AOm H'Um A'A:SV'A H'A, RDO RJE
BCINGS TE, MDZUB MO DANG GUNG MO GNYIS KA BRKYANG STE, GUNG MO
KHAB LTAR BYAS LA MDZUB MO GNYIS KYIS MNAN TE, SPYI BO LA SOGS
PA'I GNAS LNGAR GZHAG PAR BYA'O, ,RNAM PAR SNANG MDZAD DANG, MI
BSKYOD PA DANG, RIN

CHEN 'BYUNG LDAN DANG, 'OD DPAG MED DANG; LAS KYI MGON PO RNAMS,
DKAR PO DANG, SNGON PO DANG, SER PO DANG, DMAR PO DANG, LJANG
GU'I SKU MDOG GO, ,BYANG CHUB MCHOG DANG, SA GNON DANG, MCHOG
SBYIN DANG, TING NGE 'DZIN DANG, SKYABS SBYIN GYI TSUL GYIS MNGON
DU BZHUGS PA RIM PA JI LTA BA BZHIN

DU BSGOM PAR BYAS LA, AOm H'Um SV'A H'A, ZHES PAS RDO RJE DANG,
AOm HR'I SV'A H'A, ZHES PAS DRIL BU BZUNG BAS NGA RGYAL DANG BCAS
PAS DKROL BAR BYA'O, ,TSANGS PA'I GTZUG GI NOR BU'I 'OD KYIS
ZHABS GNYIS SNANG BAR MDZAD, ,SKU LA SHIN TU DAM DU 'KHYUD PA'I
DRIL BU LAS BYUNG SKU 'DZIN PA, ,G-YO ZHING 'PHROS PAR

BSKYOD PA'I GSANG BA LAS BYUNG PADMA GNYIS, ,DE 'DI RDO RJE SEMS
DPA' MCHOG GI DBANG PHYUG DAM PA MCHOG GI GNAS, ,ZHES BRJOD LA,
MCHOD PA THAMS CAD KYI BDAG NYID KYIS MNGON PAR MCHOD PAR BYA'O,
,DE'I RJES LA, YUm KshUm SUm H'Um GI SA BON LAS RLUNG DANG, ME
DANG, CHU DANG, SA'I

@106A *, ,DKYIL 'KHOR ZLA BA PHYED PA DANG, GRU GSUM PA DANG,
ZLUM PO DANG, GRU BZHI'I RNAM PA RIM BZHIN DU BSGOM PAR BYA'O,
,DE'I STENG DU, H'Um SUm H'Um, ZHES PAS RI RAB BSAM PAR BYAS LA,
AOm H'Um SV'A H'A, ZHES PAS RDO RJE LAG PAR BRKYANG STE, GNAS
LNGAR

BRDABS PAS RIN CHEN BDUN GYI RANG BZHIN GYI GZHAL YAS KHANG BSGOM
PAR BYA'O, ,DE'I DBUS SU ZLA BA'I DKYIL 'KHOR SENG GE'I GDAN
LNGAS NYE BAR SPRAS PA, GDUGS DKAR PO DANG YANG DAG PAR LDAN PAR
BLTA'O, ,DBUS KYI SENG GE'I GDAN LA PADMA BYIN GYIS BRLABS PA LA,
NYI MA'I DKYIL

'KHOR LA H'Um GIS MTSAN PA, DE LAS RDO RJE DE LA YANG H'Um GI
RNAM PA, DE LAS GONG DU GSUNGS PA'I YE SHES MKHA' 'GRO MA'I GZUGS
BSAM PAR BYA'O, ,DE NAS RANG GI ZLA BA'I DKYIL 'KHOR LA 'OG NAS
'BYUNG BA'I 'KHOR LO RIM PAR BSAM PAR BYAS LA, SO SOR DBUGS LAS
'BYUNG BAR BSAM MO, ,H'Um

ZHES PAS YE SHES MKHA' 'GRO MA PHYUNG STE, SEMS CAN THAMS CAD KYI
DON BYAS NAS SLAR 'ONGS TE, DBUS SU GNAS PA BSAM PAR BYA'O, ,SUm
GYIS RDO RJE MKHA' 'GRO MA, ,KshUm GIS DRAG MO MKHA' 'GRO MA,
,YUm GYIS RO LANGS MKHA' 'GRO MA, ,H'Um GIS GTUM MO'I MKHA' 'GRO
MA, DE RNAMS DBUGS

LAS PHYUNG STE, SEMS CAN GYI DON BYAS NAS, YE SHES DBANG PHYUG
MA'I MDUN DANG, G-YON DANG, RGYAB DANG, G-YAS PHYOGS SU RIM PA
BZHIN DU DGOD PAR BYA'O, ,DKAR PO DANG, SER PO DANG, DMAR PO
DANG, NAG PO'I SKU MDOG GO, ,KHA tV'Am GA NGANG RNAL 'BYOR GYI
SNOD 'DZIN PA, NYI MA'I DKYIL

'KHOR DANG PADMA'I GDAN LA SEMS DPA'I SKYIL KRUNG GIS NYE BAR
BZHUGS PA'O, ,SPYAN GSUM PA, SKRA GROL BA, NA BZA' DMAR PO BSNAMS
PA, SPRUL GYI RGYAN GYIS BRGYAN PAR BYA'O, ,SMRAm GIS SENG GE
MA'O, ,HMRYUm GIS STAG MO LA'O, ,YMRYUm GIS CE SBYANG MA'O,
,YMRYUm ZHES PAS 'UG PA MA'O, ,RIM PA BZHIN DU

DBANG LDAN DANG, ME DANG, BDEN BRAL DANG, RLUNG DU GLANG PO CHE'I
GDAN DANG, MA HE'I GDAN DANG, KLU'I GDAN LA DKAR ZHING SER BA
DANG, DKAR ZHING SNGO BA DANG, SNGO ZHING DMAR BA DANG, DMAR
ZHING SER BA'I SKU MDOG DANG G-YON SDIGS MDZUB DANG, ZHAGS PA

@106B G-YAS PA'I PHYAG NA RDO RJE DANG LCAGS KYU, SEMS DPA'I
SKYIL MO KRUNG GIS BZHUGS PA'O, ,MKHA' 'GRO MA PHUm, 'BAR BYED MA
PHEm, 'JIB BYED MA PHROm, 'PHROG BYED MA PHRIm ZHES PA SHAR DANG,
BYANG DANG, NUB DANG, LHO PHYOGS KYI SGO BZHIR RO'I GDAN LA
BZHUGS SO, ,LAG PA

GNYIS KHAR BCUG NAS RAB TU DGOD PA DANG, THAL MO SPYI BOR 'DZIN
PA DANG, SKUD PA DMAR PO LTAR SNYIM PAS KHRAG 'THUNG BA DANG,
SNYING GAR GNAS PA'I SDIGS MDZUB DANG GTUN SHING 'DZIN PA'O,
,THAMS CAD KYANG SPYAN GSUM PA, 'BAR BA'I PHRENG BA CAN DBU SKRA
GROL BA, DKAR

PO DANG, SER PO DANG, DMAR PO DANG, LJANG GU'I MDOG TU 'DUG PA'O,
,DE LTAR DKYIL 'KHOR GYI 'KHOR LO RNAMS BSGOMS LA, RDO RJE KHU
TSUR GNYIS BCINGS TE, ,G-YON PA SNYING GAR BZHAG STE, G-YAS PA
LAG PA G-YON PA'I MCHAN KHUNG DU BCUG STE, AOm H'Um SV'A H'A, ZHES
DAM

TSIG GI PHYAG RGYA BSTAN PAR BYA'O, ,AOm AA SV'A H'A, AOm A'A SV'A
H'A, AOm A'A:SV'A H'A, AOm AAm SV'A H'A, 'DI NI RTZA BA'I SNGAGS
SO, ,RDO RJE KHU TSUR GNYIS BCINGS TE, DBU MA BRKYANG NAS RTZE
SPRAD PAR BYAS PA NI YE SHES LHA MO'I RTZA BA'I PHYAG RGYA'O,
,RDO RJE BCINGS NAS MTHE BONG DANG DBU MA SPRAD PA NI RDO RJE LHA

MO'I PHYAG RGYA'O, ,DE NYID LAS MTHE BOR PHYI ROL DU BRKYANG BAR
BYAS PA NI, DRAG MO LHA MO'I RTZA BA'I PHYAG RGYA'O, ,DE NYID LAS
MTHE CHUNG GNYIS BRKYANG BA NI RO LANGS MA'I RTZA BA'I PHYAG
RGYA'O, ,DE NYID LAS DBU MA BRKYANG BA NI GTUM MO'I RTZA BA'I
PHYAG RGYA'O, ,DE RNAMS KYI SNGAGS NI RIM PA JI LTA BA

BZHIN DU SHES PAR BYA'O, ,AOm RI SV'A H'A, AOm R'i SV'A H'A, AOm
LI SV'A H'A, AOm L'i SV'A H'A, DBANG LDAN GYI SENG GE MA LA SOGS
PA'I RTZA BA'I SNGAGS SO, ,RDO RJE KHU TSUR GNYIS BCINGS TE,
SDIGS MDZUB BRKYANG BA RTZE MO SPRAD PAR BYAS PA NI, MTSAMS KYI
LHA MO BZHI'I PHYAG RGYA'O, ,AOm

PHUm SV'A H'A, AOm PHEm SV'A H'A, AOm PHRIm SV'A H'A, AOm PHRIm
SV'A H'A, SGO SKYONG RNAMS KYI RTZA BA'I SNGAGS SO, ,RIM PA DE
BZHIN DU RTZA BA'I SNGAGS KYI PHYAG RGYA NI, LAG PA GNYIS KHAR
BCUG NAS HA HA ZHES BRJOD PA DANG, SPYI BOR THAL MO SBYOR BA
DANG, LAG PA SBYAR TE KHA DBYE BAR BYAS PA GSANG

@107A *, ,BA'I GNAS SU BZHAG PA STE, H'Um H'Um ZHES BRJOD PA
DANG, LAG PA BSKOR ZHING SOR MO SPRAD LA GSANG BA'I GNAS SU BZHAG
LA, SNGON DU GSUNGS PA'I MCHOD PA RNAM PA LNGA'I SNGAGS DANG,
PHYAG RGYAS PHYI ROL DU MCHOD PA RGYAS PAS MCHOD PAR BYAS TE,
GONG NAS GSUNGS

PA'I SNGAGS DANG, PHYAG RGYA RDO RJE DRIL BU BLANGS LA, RDO RJE
GSOR ZHING TSIGS BCAD 'DI BRJOD PAR BYA'O, ,RDO RJE GSOR BA'I GZI
BRJID KYIS, ,SEMS CAN THAMS CAD RNAM THAR BYED, ,CHOS KYI BYE
BRAG GROL BA YIS, ,RDO RJE SNYING PO BZUNG BA'O, ,ZHES PAS RDO
RJE BLANGS TE, MTHE'U

CHUNG LCAGS SGROG TU BYAS TE, RGYAB DANG RGYAB TU SBYAR LA SDIGS
MDZUB GNYIS BSGRENG STE, AOm BADZRA GHANdE RA nI TA PRA RA nI TA
SARBA BUDDHA PRA TZA LI TE PRA DZNY'A P'A RA MI T'A NA DA SVA
BH'A WE NA, SARBA BUDDHA HRi DA Y'A AA WA TO shA NI H'Um H'Um
H'Um HO HO HO SV'A H'A, ZHES PAS DRIL BU BLANGS TE, DE NAS DRIL
BU GSIL LA,

H'Um GI GLU YI RNAM PA YI, ,BDE BA'I THUGS LDAN RDO RJE CAN,
,BDAG GI MIG GIS DE MTHONG NGO, ,YI GE DNGOS PO'I RANG BZHIN NI,
,STONG PAS RGYAS PA DE YIN NO, ,DNGOS DANG DNGOS MED LAS GROL
BA'I, ,DBUS NI RNAM PAR SHES BYAS TE, ,YI GE THAMS CAD 'JOMS BYAS
NAS, ,

'DIS NI SHIN TU BSAM PA NI, ,PHAN TSUN 'KHYUD NAS SBYOR BA LAS,
,'GYING BAG TU NI 'DI BYA'O, ,GNYIS MED CHOS NI RNYED GYUR NA,
,MYA NGAN LAS 'DAS 'DI THOB BO, ,'KHOR BA'I BDE BA RMONGS NA, ,DE
NI MYA NGAN LAS 'DAS PA, ,RANG BZHIN KUN GYI RNAL 'BYOR MA, ,GAR
BYED SMYO

BA BZHIN DU 'DI, ,RNAL 'BYOR MA LNGA SANGS RGYAS TE, ,DE NI DE
BZHIN NYID DU BRTAG ,SNA CHOGS MANG DU GZUGS SPRUL PA, ,SEMS CAN
RNAM PAR SMIN BYED DES, ,'KHOR BA BDE BA'I DON BYED DE, ,CHOS
NYID 'DI LA MA RMONGS NA, ,RNAL 'BYOR MA YI THAR PA 'DI, ,CHOS
KYI SNYING PO PHYAG

'TSAL LO, ,SEMS CAN GROL MDZAD RNAL 'BYOR BDAG LA BSTOD PHYAG
'TSAL, ,KUN TU BDAG NYID NGO BO GCIG LA BSTOD PHYAG 'TSAL, ,'KHOR
BA'I RGYA MTSO RMONGS PA GCOD LA BSTOD PHYAG 'TSAL, ,BDAG GIS
RTAG TU DE BZHIN NYID GCIG BSTOD PHYAG 'TSAL, ,DE'I RJES

@107B LA GTOR MA'I SNOD BZA' BA MTHA' DAG GIS LDAN PAR BYAS TE,
NYA SHA RLON PA DANG, SHA YANG DAG PAR LDAN PA'I BDUD RTZI LNGA
DANG LCAGS KYU LNGA LHAN CIG PA MDUN DU BZHAG STE, RDO RJE LAG
PAS REG LA, LHA MO KUN GYI RTZA BA'I SNGAGS KYIS SO SOR ZHI BA'I
LAS

LA SOGS PA LA BRGYA PHRAG GCIG LHAG PA'I GRANGS KYIS BYIN GYIS
BRLAB PAR BYA'O, ,DE NAS JI LTAR 'BYOR PA'I MCHOD PAS MCHOD PAR
BYA STE, AOm GHU SV'A H'A, ZHES PAS RTZA BA'I SNGAGS DANG LDAN PAS
GTOR MA'I PHYAG RGYAS GTOR MA DBUL BAR BYA'O, ,DE NAS A'A LI DBUL
BAR BYA STE, DE LA

RIM PA NI 'DI'O, ,PADMA'I LAG SKOR SNGON DU 'GRO BAS G-YAS PAR
PADMA LA GNAS PA'I SNOD BSAM PAR BYA'O, ,G-YON PA RDO RJE 'PHYAR
BA STENG DU BZUNG LA, AOm HA HO: HR'I: SV'A H'A, ZHES PA SNGON DU
PHYAG RGYA CHEN PO BSTAN PAR BYA'O, ,G-YAS PAR RNAL 'BYOR GYI
SNOD A'A LIS BKANG BA BZUNG LA,

G-YON PA'I LAG MTHIL LA SAm GI RNAM PA DKAR PO LA, A'A LI'I RNAM
PA BCU DRUG GIS YONGS SU BSKOR BAR BSAMS LA, SNOD LA DGAB PAR
BYAS LA BDUD RTZI'I RANG BZHIN DU, A'A LI BLTA BAR BYA'O, ,H'Um
GI RNAM PAS MTHE BONG SA GZHIR BYAS PA SRIN LAG LA SUm GI RNAM
PAR LDAN PAS

RI RAB TU BSAMS LA BSRUNG BAR BYA'O, ,MGRIN PAR MCHOD RTEN RNAM
PAR BSGOMS LA, THIGS GTOR GSUM DBUL LO, ,SKU DANG GSUNG DANG
THUGS LA GSUM GSUM DBUL LO, ,RNAL 'BYOR MA RNAMS THAMS CAD LA,
THIGS GTOR GSUM DBUL LO, ,PI TZI AA SO HI AA,

DHA MA MU NA STI SAm BHA BA NA ME LU, BRAHMA NA KUKKU RA TZAndA
LU AEKKU SAH'A BEHKHA DTSU ZHES BRJOD NAS, AOm HA HO:HR'I:ZHES
BRJOD PAS DBUL BAR BYA'O, ,AOm BHAKshA BHAKshA SARBA YO G'I SHVA
RA H'Um H'Um H'Um DZUm SV'A H'A, RDO RJE KHU TSUR GNYIS BYAS LA,
RGYAB DANG RGYAB TU SBYAR BAR BYA, ,SRIN LAG GNYIS DANG KHRO

BO GNYIS, ,LCAGS SGROG DAG GI RNAM PAR BYA, ,GTOR MA DANG, A'A
LI'I MCHOD PA GZUNG BAR BYA'O, ,JI LTAR BDE BA ZHES BRJOD PAR
BYA'O, ,MCHOD PA RAB 'BYAM THAMS CAD KYIS MCHOD LA BSTOD PA YANG
BYA STE, AOm SRABH'A BA SHUDDHA: SARBA DHARM'A: SVABH'A PA
SHUDDHO&HAm, BADZRA SHUDDHA:

@108A *, ,SARBA DHARM'A BADZRA SHUDDHO&HAm, YO GA SHUDDHA:
SARBA DHARM'A YO GA SHUDDHO&HAm, ZHES RDO RJE THAL MO SNYING
GAR BZHAG STE BZLAS PAR BYA'O, ,DE NAS DKYIL 'KHOR GYI PHYI ROL
DU GRU GSUM DKYIL 'KHOR DMAR PO'I MTHAR, LNGA PA LNGA'I PHYI ROL
GYI LHA NYID PHYOGS BRGYAD DU BSGOM PAR BYA'O,,

RO'I GDAN LA GNAS PA MKHA' 'GRO DANG, GTUM MO LNGA RTZE GSUM
DANG, THOD PA 'DZIN PA NAG PO DRAG PO DRAG CHEN PO LA SOGS PA
DANG, TZA MUndI LA SOGS PA YANG G-YAS KYI PHYAG NA THOD PA BSGOM
PAR BYA'O, ,RDO RJE KHU TSUR GNYIS BCINGS TE, RGYAB DANG RGYAB TU
SBYAR BAR BYA, MTHE

CHUNG GNYIS KYIS DKRI BAR BYA, ,SDIGS MDZUB GNYIS NI BSGRENG BAR
BYA, ,SDIGS MDZUB G-YAS PAR SPYAN DRANG NGO, ,AOm KU RU KU RU SA
MA YA AA DHI PA TI H'Um DZA:SV'A H'A, ZHES PA 'DIS DMAR PO NYE BAR
SPYOD PAS, MCHOD PAR BYA ZHING MCHOD PA NYI SHU PAS MCHOD DO,
,H'Um GI GLU'I RNAM PA BYA

ZHING PADMA'I LAG BSKOR BYA ZHING, SGEG MO LA SOGS PA DANG, PI
WANG DANG, GLING BU DANG, SIL SNYAN DANG, DUNG 'BUD PA'I TSUL
DANG, PA tA HA'I TSUL DANG, RDZA RNGA'I TSUL DANG, SBRANG YAB KYI
TSUL DANG, GAR GYI TSUL DANG, RGYAL MTSAN GYI TSUL DANG, BLA RE'I
TSUL DANG, BA DAN GYI TSUL

DANG, GDUGS KYI TSUL DANG, KHRO BA DANG, SGEG PA DANG, 'GYUR BA
DANG, 'KHYUD PA DANG, PHYAG 'TSAL BA DANG, DE RNAMS KYI RNAM PA'I
TSUL GYIS MCHOD PAR BYA'O, ,RDO RJE DRIL BU BLANGS LA BSTOD PA
YANG BYA'O, ,RNAL 'BYOR MA THAMS CAD MTSAN MA CI RIGS PAR KUN LA
BSTAN PAR BYA'O, ,G-YON GYI

GLOR GTOR MA'I SNOD BZHAG STE, G-YAS PAS SDIGS MDZUB BSGRENG LA,
G-YON PA BA DANG GSUM PA'I PHYAG RGYAS GTOR MA'I TSIGS BCAD LAN
GSUM BRJOD LA BRTAN PAR BSNGO BAR BYA'O, ,AOm SHING GCIG DANG NI
DUR KHROD DANG, ,RI DANG BRAG DANG PHUG GI SA, ,YUL GYI 'DAB DANG

LAM DANG ZHING, ,KHYAD PAR DU NI KHYIM STONG LA, ,SNOD DANG THANG
DANG SA STONG LA, ,KHYAD PAR GDOL BA'I KHYIM GNAS PA, ,NAG PO
DRAG PO DRAG CHEN PO, ,LHA SBYIN MNYAM DU BSTEN PA DANG, ,NAG PO
GTZIGS BYED 'JIGS BYED PA, ,RGA LAS 'DAS PA BGEGS RGYAL PO, ,RGAN
BYED MA DANG

@108B DRAG MO DANG, ,'JIGS BYED MA DANG AU MAS BSTOD, ,RGYAL MO
RNAM PAR RGYAL MO DANG, ,THUB CHEN GZHAN GYIS MI THUB MA, ,NAG MO
BZANG MO NAG CHEN MO, ,NAG SPOM MA DANG RNAL 'BYOR MA, ,DBANG MO
DANG NI ZLA BA MO, ,NAG MO SDANG BA LAMBA KI ,'PHROG BYED MA DANG
MAR ME MA, ,'JIGS BYED

YUL GNAS RNAL 'BYOR MA, ,DRAG MO'I GZUGS DANG GZUGS CHEN MA,
,MCHE BA GTZIGS MA THOD CAN MA, ,THOD PHRENG PHRENG BA KHA tV'Am
MA, ,SBRUL CHEN RAL GRI DGRA STA CAN, ,RDO RJE DE BZHIN GZHU LAG
DANG, ,LHA YI DBANG PHYUG MA RNAMS NI, ,MKHA' 'GRO LNGA YI DE
NYID DANG, ,LAS KUN

RJES SU SGRUB BYED PA'I, ,SBYOR BA'I DKYIL 'KHOR RGYAL CHEN MO,
,DE BZHIN RDO RJE DBANG PHYUG GTZO, ,DE BZHIN GSHEGS PA'I SKU
CHEN MO, ,GOS MED SBYOR BA SKYED BYED MA, ,RDO RJE DBANG PHYUG MA
BKA' YIS, ,THAMS CAD THAMS CAD 'DIR SPYON CIG ,AOm KAKKA dHA NA,
BABBANDHA NA,

KHA KHKH'A DA NA, SARBA DUsht'A NA HA NA HA NA GH'A TA YA GH'A TA
YA, AA MU KA SY'A, AI DAm KA RA YA, S'A DHA YA, H'Um H'Um H'Um
PHAt PHAt PHAt DZA:SV'A H'A, ZHES BRJOD PAS JI LTANG LAS KYI RJES
SU 'BRANGS NA BSKUL BAR BYA'O, ,DE'I RJES LA BDUD RTZIS KHA BKANG
STE, 'BAR BA'I PHYAG RGYA BCINGS LA MNGON PAR 'DOD

PA'I DNGOS PO YID LA BYA STE, KHYED KYIS NGES PAR SNGON DU DGOS
PAR GYIS SHIG CES SBYAR BAR BYA'O, ,KHA PHRU'I RNAM PAS RNAL
'BYOR MA DE RNAMS KYIS KHA BKANG BAR BSGOM PAR BYA'O, ,GONG DU
GSUNGS PA'I SNGAGS DANG PHYAG RGYAS GZUNG BAR BYA STE, AOm SVA
BH'A BA ZHES PA LA SOGS PA

BRJOD DO, ,MGON PO SANGS RGYAS THAMS CAD RJES SU CHAGS PA'I A'A
LI K'A LI'I SBYOR BA BYAS TE, ,BDE BA CHEN PO GNAS SKABS SU GYUR
PA'I BDUD RTZI LNGAS BDAG NYID MCHOD PAR BYA'O, ,PHAN TSUN 'KHYUD
PA'I SBYOR LDAN PA'I, ,RDZU 'PHRUL GYIS NI BRGYAN PA 'DI, ,MGON
PO'I LUS LA MDZES

PA'I SKU, ,DNGOS LAS GROL LA BDAG PHYAG 'TSAL, ,H'Um H'Um H'Um DE
NI DBYANGS SO, ,DE NAS RDO RJE DRIL BU BLANGS TE GSIL LA BSTOD PA
BYA'O, ,DPAL LDAN SKAL BZANG KUN DU BZANG PO CHEN PO DANG, ,MNYAM
MED YE SHES KYIS GNAS DE BZHIN GSHEGS PA MGON PO YIS, ,PHYAG
MTSAN

@109A *, ,DRUG GIS BRGYAN PA'I PHYAG NA DRI MED SEMS CAN DAG
,DPAL LDAN RDO RJE SEMS DPA' KHYOD KYI ZHABS KYI PADMAR 'DUD, ,DE
YI YAN LAG DANG 'BREL BDE BA CHEN PO BYANG CHUB BRNYES, ,SGEG
DANG KHRO DANG BZHAD PA'I DE KHO NA NYID SKU, ,AINDRA N'I LA DANG
MTSUNGS

'BAR BA'I MDZES PA'I SKU, ,DPAL LDAN YE SHES MKHA' 'GRO KHYOD KYI
ZHABS KYI PADMAR 'DUD, ,SANGS RGYAS KUN GYI RIGS NYID CHU LAS
BYUNG BA DAG PA'I SKU, ,SPYAN DKYUS RI RAB GSAL ZHING SNYING RJE
RGYAN GYIS BRGYAN, ,KHA tV'Am GA DANG BDUD RTZIS BKANG BA'I THOD
PA BSNAMS, ,

DPAL LDAN RDO RJE MKHA' 'GRO MA KHYOD ZHABS KYI PADMAR 'DUD, ,'OD
KYI RANG BZHIN SA BON NOR BU'I RIGS LAS BYUNG BA'I DRI MED LUS,
,PHYAG GIS KHU TSUR DRIS NI KHA tV'Am GA DANG PADMA'I SNOD, ,DRAG
PO'I CHAR GYI RGYUN DANG BRAL BAS SA STENG TSIM MDZAD PA'I, ,DPAL
LDAN DRAG MO'I

MKHA' 'GRO MA KHYOD ZHABS KYI PADMAR 'DUD, ,CHU LAS SKYES PA
BZHIN DU DE NI DBUGS KYI THIG LE'I NGO BO NYID, ,PHYAG MTSAN KHA
tV'Am GIS MTSAN PADMA'I 'DAB MA 'DZIN MDZOD CING, ,SKYE BO RMONGS
PA'I THE TSOM NGES PAR SEL MDZAD PA'I, ,RO LANGS MKHA' 'GRO MA
KHYOD ZHABS KYI PADMAR

'DUD, ,LAS KYI RJES SU BYED PA'I ME YI RANG BZHIN RNAM PAR DAG
PA'I LUS, ,KHA tV'Am GAS MTSAN PAD SNOD PHYAG GNYIS MTSAN, ,SHA
ZA GTUM PO'I TSOGS KUN PHYE MAR RAB TU RLOG ,GTUM MO'I MKHA' 'GRO
MA KHYOD ZHABS KYI PADMAR 'DUD, ,DPAL CHEN SENG GE 'UG PA MO NI
MANG POS

H'Um SGROGS NGA RO CAN, ,DPAL LDAN STAG MO CE SPYANG MO YANG SKYE
BA'I RIM NI GDUG PA 'JOMS, ,ZHAGS PA LCAGS KYU SDIGS MDZUB
BSNAMS PA'I PHYAG ,KHYED KYI PADMA'I ZHABS LA BDAG NI SKYABS SU
MCHI, ,DPAL LDAN MKHA' 'GRO RAB MCHOG 'BAR BYED 'JIB BYED MA,
,'PHROG BYED

MA NI RTAG TU MNYAM MED DNGOS GRUB MI LA STER, ,GDUL DKA' 'DUL
BAR MDZAD PA'I SEMS KYI BDAG NYID RGYAL, ,KHYOD KYI PADMA'I ZHABS
LA PHYAG 'TSAL SKYABS SU MCHI, ,ZHES SO, ,DE'I RJES LA SNYING GAR
THAL MO BZHAG STE, SMON LAM GDAB PAR BYA STE, SEMS CAN THAMS CAD
SKYON

@109B MED CING, ,SEMS CAN THAMS CAD BDE GYUR CIG ,GANG GIS LAM LA
'GRO BA YIS, ,SANGS RGYAS NYID DU 'GRUB GYUR CIG ,MA BSGRAL BA
RNAMS BSGRAL BA DANG, ,MA GROL BA RNAMS BDAG GIS DGROL, ,DE LTAR
RJES SU BRTZE BA'I PHYIR, ,RNAL 'BYOR GTZUG LA BDAG

GIS BGYI, ,AOm ZHES BRJOD LA ,AOm JI LTA SANGS RGYAS BCOM LDAN
'DAS, ,SEMS CAN PHAN PAR MDZAD PA LTAR, ,SANGS RGYAS YUL DU
GSHEGS NAS KYANG, ,SLAR YANG YUL DU GSHEGS SU GSOL, ,ZHES BRJOD
CING G-YON PA'I RDO RJE KHU TSUR BCINGS TE, SNYING GAR

BZHAG LA G-YAS PA'I LAG PA BRKYANG LAS LA BZHAG STE, AOm A'ATMA
TIshthA SV'A H'A, ZHES PAS GSHEGS SU GSOL LO, ,RANG GI DBUGS KYIS
RANG GI LUS LA THIM PAR BYA'O, ,YE SHES MKHA' 'GRO MA LA SOGS
PA'I LHA MO NI, SNYING GA DANG, LCE DANG, SPYI BO DANG, RNA BA
DANG, MIG

TU RIM PA JI LTA BA BZHIN DU ZHUGS PAR BYA'O, ,SENG GE MA LA SOGS
PA NI MGRIN PA DANG, DPUNG PA DANG, SNYING GA DANG LTE BAR RO,
,SGO SRUNG BZHIN NI G-YAS DANG, G-YON GYI BRLA DANG RJE DAR GNYIS
SU RIM PA BZHIN DU, YI GE'I GZUGS SU BA DAN GSUM PA'I PHYAG RGYA
DGOD PAR

BYA'O, ,AOm SARBA DUshtA GRi HnA GRiHnA GTZTSA H'Um PHAt, CES PAS
SE GOL GSUM GYIS PHYI'I LHA GSHEGS SU GSOL, DE NAS PHYI DANG NANG
GI MCHOD PA'I BDAG NYID MCHOD PA RGYAS PAS BDAG NYID MCHOD PAR
BYA STE, LHAG MA'I GTOR MA NYID DBUL BAR BYA'O, ,AOm KU RU KU RU
BATT'A LI, MAH'A BATT'A LI,

DUR KHROD BDAG MO DNGOS GRUB ZHAL, ,GTUM MO GTZIGS BYED YI DAGS
KHA, ,DAM TSIG BSRUNG BA KHRAG DGA' MO, ,K'A LI'I SGRA SGROGS
SBYOR ZIN MA, ,DUR KHROD RO YI CHAL DBUS NA, ,TSOGS DANG PHO NYAR
BCAS PA RU, ,GTZIGS BYED GTUM MO DUNG SOL MA, ,GSOL CIG BZHES
SHIG DAM

TSIG LHA, ,GNAS NAS GNAS SU MDZAD DU GSOL, ,BDAG GI SEMS LA CI
'DOD PA, ,DE NI KHYOD KYIS GRUB PAR GYIS, ,H'Um GRi HnA GRi HnA
SARBA DUshtA N'Am BHAKshA BHAKshA PHROm PHROm PHRIm PHAt SV'A H'A,
ZHES PAS RDO RJE KHU TSUR GNYIS MDZUB MO GNYIS MCHE BA'I TSUL
GYIS KHA'I GRVAR BZHAG LA GSHEGS SU

@110A *, ,GSOL LO, ,SRANG KA'I DBUS SU KHAS BLUGS PAR BYA'O,
,RTZA BA'I GTOR MA LHO PHYOGS SU BZHI MDOR BLUGS PAR BYA'O,
,LHA'I NGA RGYAL GYI GZUGS KYIS GNAS PAR BYA'O, ,GTOR MA'I CHO
GA'O, ,GONG DU GSUNGS PA'I RIM PAS BDAG NYID SBYOR BA THAMS CAD

RDZOGS PAR BYA STE, ,BDAG NYID MCHOD PAR BYAS LA, DANG PO BUM
PA'I STA GON DU GNAS PA'I RIM PA BZHIN DU BYA'O, ,GSER LA SOGS
PA'I BUM PAR RIN PO CHE LNGA DANG SMAN DANG 'O MA DANG LHA RTEN
GYI CHUS BKANG BA LA, PA LA SHAS LDAN PAR BYA'O, ,LAS KYI RJES SU
'BRANGS TE GCIG

GAM GSUM MAM LNGA'AM, DGU'I RIM PAS GRANGS BZHIN DU KU SHA'I CHUN
PO LA 'KHOR BZHIN DU BYAS PA'I STENG MDUN DU GZHAG PAR BYA'O, ,YE
SHES KYI LHA MO LA SOGS PA'I MING LA SOGS PA BSGOM PAR BYA'O, ,JI
LTAR RANG GI PHYAG RGYA DANG SNGAGS KYI MCHOD PA LNGAS NYE BAR
MCHOD

DE; PHYAG BYAS LA AOm H'Um SV'A H'A, ZHES PA LA SOGS PAS BYIN GYIS
BRLAB PAR BYA'O, ,JI LTAR GNAS PAR MDUN DU GZHAG PAR BYA'O, ,DE
NAS AOm HI LI HI LI KI LA BETT'A L'I H'Um PHAt, ZHES PA'I CHUS
KUN NAS BSANG GTOR BYA'O, ,AOm SHR'Im SV'A H'A MAR SBYANG BAR
BYA'O, ,AOm AOm SV'A H'A,

SNOD LA SOGS PA SBYANG BAR BYA'O, ,AOm JIm SV'A H'A 'BRU SBYANG
BAR BYA'O, ,AOm KU RU KU RU SV'A H'A 'BRU LA SOGS PA SBYANGS PA'O,
,AOm AA SV'A H'A YAM SHING SBYANG PA'O, ,SO SOR BRGYAD BRGYAR
BZLAS PAR BYA'O, ,RDO RJE KHU TSUR BCINGS TE, DBU MA KHAB LTAR
BYAS PA'I PHYAG RGYAS, AOm H'Um SV'A H'A, ZHES PAS ME

TOG BLANGS TE DBUL BAR BYA'O, ,DE NAS SNOD RNAMS SU RDZAS BLUGS
TE, G-YAS PHYOGS SU SREG RDZAS, G-YON DU RDO RJE DANG DRIL BU
STON BZHIN DU BSAGS TE, GTOR MA'I SNOD DANG AARGHA'I SNOD GZHAG
PAR BYA'O, ,KU SHA'I MDUD PA DANG LHAN CIG PAS, BGEGS NYE BAR ZHI
BAR BYED PA'I CHUS, AOm

BADZRA YAKshA H'Um PHAt SV'A H'A, ZHES PA BZLAS LA GZHAG PAR
BYA'O, ,DE NAS MDUN DU NYI MA'I DKYIL 'KHOR DANG, ,SNA TSOGS
PADMA LA GDUGS DKAR POS BRGYAN PA DER H'Um LAS RDO RJE RTZE LNGA
PA 'BAR BA'I H'Um DE NYID BLTA'O, ,DE LAS DPAL YE SHES MKHA' 'GRO
MA BSGOM PAR BYA'O, ,SENG GE'I GDAN

@110B LA PADMA'I STENG NA NYI MA'I DKYIL 'KHOR LA, SEMS DPA'I
SKYIL MO KRUNG GIS BZHUGS PA, PHYAG GNYIS PA LAS DANG RJES SU
MTHUN PAR KHA DOG RGYAN GYIS BRGYAN PA G-YAS PA RDO RJE G-YON PAR
DRIL BU BLTA BAR BYA'O, ,RANG GI SNYING GAR H'Um BSAMS LA RANG GI
DBUGS LAS DZNY'A NA d'A K'I H'Um

ZHES PAS PHYUNG STE GCIG TU GYUR NAS, AOm H'Um SV'A H'A ZHES PAS
G-YAS NA DBYUG PA G-YON NA THOD PA BSNAMS PA, RTZA BA'I PHYAG
RGYA BSTAN PAR BYA'O, ,AOm BADZRA PR'A KA RA H'Um PHAt CES PAS
LAG PA G-YON PA KHA PHYIR BSTAN, G-YAS PA KHA NANG DU BSTAN TE
BRKYANG LA DBANG LDAN NAS BSKOR BA

BYA BA NI RA BA'I SNGAGS DANG PHYAG RGYA'O, ,AOm DZUm SV'A H'A,
LAG PA GNYIS BRKYANG STE, PHAN TSUN BSNOL BA NI DRA BA'I SNGAGS
DANG PHYAG RGYA'O, ,AOm BRUm SV'A H'A, ZHES G-YON PA KHU TSUR
BCANGS TE MTHE BONG BRKYANG NAS SA LA BTZUGS PA NI PHUR BU'I
SNGAGS DANG PHYAG RGYA'O, ,DE NAS RIM PA 'DIS

MCHOD PAR BYA STE, AOm BADZRA GANDHE SV'A H'A, DRI'O, ,AOm PUshPE
M'A LE H'Um SV'A H'A, ME TOG GI'O, ,AOm T'I KshnA D'I PE H'Um
SV'A H'A, MAR ME'I'O, ,AOm DH'U PE SHVA RI H'Um SV'A H'A, BDUG PA
DBUL BAR BYA'O, ,PHYAG RGYA NI LAG PA G-YAS PA PHYED BRKYANG BA
NI DRI'I PHYAG RGYA'O, ,MTHE BONG DANG MDZUB MO SBYAR BA NI ME

TOG GI PHYAG RGYA'O, ,KHU TSUR BCANGS LA MTHE BONG BSGRENG BA NI
MAR ME'I'O, ,DE NYID LA GUNG MO BSGRENG BA NI BDUG PA'I'O, ,DE
NAS BGEGS BSGRANG PAR BYA'O, ,RGYAS PA'I GTOR MA'I MDUN DU 'BAR
BA'I SNOD KYI ME BZHAG LA, BDUD RTZI THAB SBYOR GYI SNGAGS KHRO
BO DANG BCAS PAS BZLAS PAR BYA'O,,

G-YAS PAS SDIGS MDZUB BYAS LA G-YON PAS TSA BA'I MAR KHU BYUG
PA'I YUNGS KAR LNGAS LAG PA G-YAS PA SDIGS MDZUB BCAS G-YON PAS
SBYIN SREG BYA'O, ,AOm GYIS DBYUNG ZHING BSKRAD PAR BYA'O, ,DE
NAS RDO RJE GNOD SBYIN BZLAS PAS BGEGS NYE BAR ZHI BAR BYED PA'I
CHUS

BSANG GTOR BYA'O, ,SNGON BZHIN DU RDO RJE RA BA LA SOGS BA YANG
BYAS LA, DE'I RJES LA KHRUS BRTZAMS PA NI LHA'I LUS LA DRI ZHIM
PA'I BYE BRAG GIS KHRUS KYI CHO GA BZHIN DU DRI ZHIM PO DBUL BAR
BYA'O, ,AOm H'Um SUm KshUm YUm H'Um PHAt SV'A H'A, ZHES PAS LAN
BDUN DU BA DAN GSUM PA'I PHYAG RGYAS REG

@111A *, ,PAR BYA'O, ,DUNG DANG RNGA'I SGRA DANG BKRA SHIS KYI
GLU SNA TSOGS PA'I DBYANGS BLANGS SHING DRIL BU GSIL BAR BYA'O,
,BKRA SHIS KYI TSEGS BCAD BRJOD CING CHU'I RGYUN SBRENG BAR
BYA'O, ,DRI ZHIM PO'I MAR KHU DANG DRI MA MED PA'I CHU DRI ZHIM
PO DANG, SBRANG RTZE DANG, 'O MA DANG,

ME TOG GI CHUS RIM PAS KHRUS BYA'O, ,KHRUS BYAS NAS KHRUS RAS
BSAL LA LAS DANG RJES SU MTHUN PA'I RAS ZUNG GCIG DBUL BAR BYA'O,
,RDO RJE KHU TSUR GNYIS BCINGS TE BZUNG BA NI CHOS GOS KYI
RGYA'O, ,SNGAGS NI AOm H'Um SV'A H'A, GOS NYE BAR DBUL BA DANG,
RGYAN LA SOGS

BA DANG, MCHOD PA'I TSOGS DANG SGRA YANG RNAM PAR DBUL LO, ,DE
NAS AOm HA NA HA NA KRO DHA H'Um PHAt, LAG PA G-YAS PA BRKYANG
STE SA LA REG NAS BRDABS PAS SA SBYANG BAR BYA'O, ,THAB KHUNG GI
BYANG DANG SHAR DU RTZE MO BSTAN TE, BUD SHING BRTZIG PAR BYA'O,
,AOm BADZRA SATVA AA,

ZHES PAS LAN BDUN BDUN DU KU SHA'I CHUN PO LA BZLAS LA THAB KHUNG
NAS RTZE MO LA RTZA BA SBYAR TE KU SHA DGRAM PAR BYA'O, ,DE NAS
GTZUB SHING LA SOGS PA'I ME SBAR LA KU SHA'I CHUS LAN GSUM BSANG
GTOR DANG, MCHOD PA BYAS TE THAB KHUNG DU GZHUG PAR BYA'O, ,AOm
BADZRA YAKshA

H'Um ZHES PAS LAN BDUN BZLAS PA'I MAR GYIS SBAR BAR BYA'O, ,LHAG
MA KU SHA'I CHUN POS GDAB PAR BYA'O, ,DE NAS H'Um GIS THAB KHUNG
BSKYED LA, AOm GYIS PADMA DE'I STENG DU RAm GYI RNAM PA LAS ME'I
LHA BSGOM PA NI PADMA LA GNAS PA, MDOG SER SKYA, RAL PA DANG BCAS
PA PHYAG GNYIS

NA BGRANG PHRENG DANG GUNDHE BSNAMS PA 'BAR BA'I PHRENG BA CAN
RGYAN THAMS CAD KYIS BRGYAN PA'O, ,DE NAS ME'I MTSAMS NAS DE
BZHIN DU YE SHES SEMS DPA' RNAM PAR BSGOM PAR BYA'O, ,AOm A'A
GATZTSA A'A GATZTSA AAGNE DZA: H'Um SV'A H'A, ZHES PAS SO, ,LAG PA
G-YAS PA KHU TSUR BCANGS

TE MDZUB MO DANG DBU MA BSGRENG LA DBU MA'I TSIGS SU SDIGS MDZUB
GNYIS KYI SOR MOS SPYAN DRANG BAR BYA'O, ,DAM TSIG SEMS DPA' LA
YE SHES SEMS DPA' GZHUG PAR BYA'O, ,AOm DZU HU DZU HU SV'A H'A,
ZHES PAS DBU MI'I RTZE MO 'BREL BAR BYAS, PADMA'I PHYAG RGYA NI
DAM TSIG GI PHYAG RGYA'O, ,

@111B AOm PRA WA RA SATK'A RA SV'A H'A, AOm ZHES PAS ZHABS BSIL
DANG ZHAL BSIL PHUL BAS, 'DOD PA'I DNGOS PO MTHA' DAG GI S'A LI
LA SOGS PAS YANG DAG PAR MCHOD DE, DRIL BU DKROL ZHING BSTOD PAR
BYA'O, ,DE NAS AOm AINDR'A YE SV'A H'A, AOm YA M'A YE SV'A H'A, AOm
BA RU n'A YE SV'A H'A, AOm BE SHRA

BA n'A YE SV'A H'A, AOm AA GNA YE SV'A H'A, AOm NEE RRi TE YA
SV'A H'A, AOm BA YA BE SV'A H'A, AOm A'I SHA N'A YA SV'A H'A, AOm
TZANDRA A'A DI T'A BHYA:SV'A H'A, AOm SUm BHA NI SUm BHA BHYAm
SV'A H'A, ZHES PAS LHA BSHOS LA SOGS PA'I MCHOD PA RAB 'BYAM GYIS
'JIG RTEN SKYONG BA MCHOD PAR BYA'O, ,ME LA ZHAL BSIL PHUL LA

ME LHA'I LCE DANG, DGANG GZAR GYI KHAR H'Um GI RNAM PAR BSAMS LA,
RANG GI RDO RJE DANG DRIL BU BLANGS TE JI LTAR 'DOD PA BZHIN DU
CHU BYIN LA AOm DZU HU DZU HU SA SV'A H'A, ZHES PA'I RIM PA 'DIS
BSREG PAR BYAS TE, YAM SHING GIS NI RGYA BRTEN GYI TSUL DU'O,
,MAR NI ZHAL DU'O, ,'BRU NI PHYAG

TU'O, ,'BRAS NI ZHAL DU'O, ,ZHO YANG ZHAL DU'O, ,D'UR BA DANG, ME
TOG GI SPYI BOR RO, ,ZHABS BSIL PHUL TE MCHOD PA LA SOGS PA PHAR
BAR DU BYAS TE LAN GSUM GSUM DU BSREG PAR BYA'O, ,DGANG BLUGS
KYANG DBUL LO, ,DE NAS KU SHA'I CHUS LAN GSUM BSANG GTOR BYA STE,
'BAR BAR THIM

PAR BYA'O, ,AOm H'Um tA tI tA TA ZHES BGEGS NYE BAR ZHI BAR BYED
PA'I CHUS RDO RJE'I LAG PA DANG BCAS PAS ME'I THAB KHUNG KUN NAS
BSANG BAR BYA'O, ,DE NAS GONG DU GSUNGS PA'I MDUN DU BSGOMS LA,
YE SHES MKHA' 'GRO MA ME'I DBUS SU BSGOM PAR BYA'O, ,STON MO BYA
STE, SGEG MO LA

SOGS PAS KYANG MNGON PAR MCHOD DE, ZHAL BSIL BA DANG, ZHABS BSIL
PHUL TE, AOm H'Um SV'A H'A, ZHES PA GONG DU GSUNGS PA'I RIM PAS
SBYIN SREG BYA'O, ,GONG DU GSUNGS PA'I RIM PAS SBYIN SREG DANG,
'BRAS BU LA SOGS PAS SBYIN SREG TU DBUL LO, ,DGANG GZAR MAR

GYIS BKANG STE RTZA BA'I SNGAGS KYIS LAN BRGYA RTZA BRGYAD DU
MNGON PAR BSNGAGS SHING RDO RJE DRIL BU'I LAG PAR BLUGS GZAR LA
H'Um BSAMS LA, MNGON PAR 'DOD PA'I DON SEMS LA BYA STE, DGONG
BLUGS DBUL BAR BYA'O, ,SNGON DU ZHAL BSIL PHUL NAS, KU SHA'I CHUS
ME LA BSANG GTOR

@112A *, ,BYA'O, ,YE SHES KYI LHA MO BRIS SKU LA SOGS PA LA ZHUGS
PAS BYA STE, SLAR YANG ME'I LHA GONG DU GSUNGS PA'I RIM PAS BSAMS
LA, MCHOD PA SNA TSOGS PAS MNGON PAR MCHOD NAS, MNGON PAR 'DOD
PA'I DNGOS GRUB RNAM PAR RIM PAR BYAS LA, AOm KHYED KYIS SEMS CAN
DON KUN MDZAD,

CI LTA'I RJES SU DNGOS GRUB STZOL, ,SANGS RGYAS YUL DU GSHEGS PAR
MDZOD, ,SLAR YANG 'BYON PAR MDZAD DU GSOL, ,AOm GATZTSA GATZTSA
AAGNE SV'A H'A, ZHES SPYAN DRANG BA'I PHYAG RGYA LAS MDZUB MO
RGYAB TU SBYAR BA NI GSHEGS SU GSOL BA'O, ,DE NAS SNGON DU GSUNGS
PA'I GTOR MA'I DKYIL 'KHOR GYI

'KHOR LO BYA STE, JI SKAD GSUNGS PA'I SNGAGS DANG PHYAG RGYA
MTHA' DAG GIS GTOR MA DBUL BAR BYA'O, ,AOm KU RU KU RU MA H'A
BATT'A LI H'Um SV'A H'A, ZHES PAS LAG PA GNYIS BRKYANG STE SOR MO
DBU MA GNYIS SBYAR BA NI SBYIN SREG GI DUS SU GTOR MA'I SNGAGS
DANG PHYAG RGYA'O, ,ME'I BDAG NYID SBYIN SREG GI DUS SU

ME BRTAGS LA GAL TE MTSAN MA NGAN PA MTHONG NA DE NAS AOm BADZRA
YAKshA H'Um SV'A H'A, ZHES PA GONG DU MTSAN MA NGAN PA MTHONG BA'I
PHYOGS DER MAR BRGYA RTZA BRGYAD DU NI SBYIN SREG DBUL LO, ,BGEGS
NYE BAR ZHI BAR BYED PA'I CHUS LAN GSUM DU BSANG GTOR BYAS LA,
SNGON BZHIN DU SBYIN SREG BYA'O, ,RTZA BA'I SBYIN

SREG GIS MCHOD NAS, GONG DU GSUNGS PA'I RNAM PAS RANG GI DBUGS
KYIS BKUG STE, RANG GI LUS LA GZHAG PAR BYA'O, ,PHYI'I LHA GSHEGS
SU GSOL LA LANGS PAR BYA'O, ,SBYIN SREG GI CHO GA'O, ,DE NAS
MCHOD SBYIN GYI CHO GA BRJOD PAR BYA'O, ,BLA RE BRE BA DANG, NA
BZA' SNA TSOGS 'PHYANG BA DANG, DRI DKAR LA ZHIM PAS DKYIL

'KHOR GRU BZHI PAR BYAS LA, DKAR POS BUM PA DANG DBUS KYI SNOD
BYUG PAR BYA'O, ,'O MA DANG, DRI BZANG PO'I CHUS DGANG BAR BYAS
LA SHING LO LA SOGS PAS BRGYAN PAR BYA'O, ,GOS DKAR POS DKRIS PA
LA 'DAB MA MIG GE GZUGS, SEN RTZI DANG KU SHA LA SOGS PA DBUL BAR
BYA'O, ,SUm KshUm YUm H'Um, SMRYUm HMRYUm YMRYUm KshMRYUm, ZHES
PAS

DANG POR AOm DANG MTHAR SV'A H'A, RE RE LA YANG BRGYA RTZA BRGYAD
MNGON PAR BSNGAGS TE, GNAS JI LTA BAR BUM PA BRGYAD GZHAG PAR
BYA'O, ,DBUS SU YANG SNOD CHEN PO GZHAG PAR BYA'O, ,GONG DU
GSUNGS PA'I RIM PAS BDAG NYID RNAL 'BYOR MTHA' DAG RDZOGS PAR BYA
STE, BDAG

@112B NYID MCHOD LA, DE NAS SBYIN SREG BRTZAM PAR BYA'O, ,AOm KA
MA LA GARBHE SV'A H'A, ZHES PAS PADMA'I RNAM PA LA LAG PA'I THAL
MO DBYE BAR BYAS LA DE NAS SNOD KYI DBUS SU PADMA DGOD PAR BYA'O,
,DE NAS ZLA BA'I DKYIL 'KHOR LA GDUGS DKAR POS G-YOGS LA, DE NAS
H'Um LAS RDO RJE H'Um GIS BYIN

GYIS BRLAB PA'O, ,DE NAS YE SHES MKHA' 'GRO MA BSGOM PAR BYA'O,
,SKU MDOG DKAR PO PHYAG GNYIS PA, SEMS DPA'I SKYIL KRUNG GIS
BZHUGS PA, RDO RJE DANG DBYIG PA DE G-YON PA DANG G-YAS PAR BSAM
PAR BYA'O, ,DE'I SHAR DU RDO RJE MA, BYANG DU DRAG MO, ,NUB TU RO
LANGS MA, LHOR

GTUM MO, ,DBANG LDAN DU SENG GE MA, MER STAG MO, ,BDEN BRAL DU CE
SBYANG MA, RLUNG DU 'UG BA MA, ,GONG DU GSUNGS PA'I MTSAN MA DANG
RGYAN DANG LDAN PA'I SKU MDOG DKAR MO BSAM PAR BYA'O, ,JI LTAR
RANG RANG GI SNGAGS DANG PHYAG RGYAS DAM TSIG DBUL BAR BYA'O,
,AOm SA MA YA TIshthA H'Um PHAt, RDO RJE

BCING BA BYAS NAS MDZUB MO GNYIS BRKYANG STE, RTZE MO BKUG PAR
BYAS LA DAM TSIG GI PHYAG RGYA BSTAN PAR BYA'O, ,SNGON LTAR MCHOD
LA H'Um SV'A H'A, RDO RJE KHU TSUR GNYIS BYAS NAS G-YON PAS SNYING
GAR BZHAG G-YAS SPYI BOR BZHAG BA NI RTZA BA'I SNGAGS DANG PHYAG
RGYA'O, ,RTZA BA'I SNGAGS KYIS JI LTAR

'DOD PAR CHU DBUL BAR BYAS NAS, D'UR BA'AM KU SHA DANG SBYAR
ZHING KUN DA LA SOGS PA'I ME TOG DANG, BSGOM PA DANG LDAN PAS
SNGAGS LAN RE RE BZLAS PAS RDO RJE LHA MO'I COD PAN DU DBUL BAR
BYA'O, ,KHRI PHRAG GCIG TU SPYI BOR DBUL BAR BYAS LA YID LA JI
LTAR 'DOD PA'I DNGOS GRUB 'PHEL ZHING

NAD MED PAR 'GYUR RO, ,SBYIN SREG GI SNGAGS GONG DU JI LTAR
GSUNGS PA'I RJES SU 'BRANGS NAS, GTOR MA DBUL BAR BYA'O, ,ZHI BAR
BYA BA LA NI DKAR PO'I MCHOD PA DANG, KHA SHAR PHYOGS SU MNGON
PAR BLTAS PAS MCHOD PAR BYA'O, ,TSIGS BCAD KYI BAR DU MING SBYAR
ZHING BSKUL BAR BYA'O, ,PHRENG

BA'I GRANGS BRGYA PHRAG GCIG GI MDZUB MOS BGRANG ZHING ZHI BA'I
YID KYIS ZHI BAR BYA'O, ,RGYAS PA LA YANG MCHOD RDZAS THAMS CAD
SER PO DANG KHA BYANG DU BLTA BAR BYA'O, ,PHUN SUM TSOGS PA THAMS
CAD DGUG PA'O, ,BRGYA RTZA BRGYAD KYIS LHAG PA'I PHRENG BA DBUS
NAS BGRANG ZHING DGA' BA'I NGA RGYAL

@113A *, ,GYIS RGYAS PA'O, ,DBANG LA NI MCHOD RDZAS THAMS CAD
DMAR PO DANG NUB TU BLTAS PAS BYA'O, ,DBANG GIS YID PHYOGS NAS
'GUGS PA LA SOGS PAS BSKUL BAR BYA'O, ,BGRANG PHRENG NYI SHU RTZA
LNGA PAS, SRIN LAG LA GNAS PAR BYAS LA DBANG GI YID KYIS DBANG DU
BYA'O, ,

MNGON SPYOD LA MCHOD RDZAS THAMS CAD NAG PO'I RDZAS KHA LHOR
BLTAS PAS BGROD CIG CES BSKUL ZHING BGRANG PHRENG DRUG CU'I
GRANGS KYIS MTHE'U CHUNG LA GNAS PA'I KHRO BO'I CHA BYAD KYIS
PADMA'I GDAN LA BZHUGS PA'I MNGON PAR SPYOD PA BYA'O, ,GTOR MA
DANG SBYIN SREG DANG MCHOD SBYIN MDOR BSDUS

PA'I CHO GA'O, ,DPAL RDO RJE GDAN BZHI PA'I MAN NGAG MDOR BSDUS
PA, DPAL YE SHES DBANG PHYUG MA'I SGRUB PA'I THABS 'PHAGS PA LHAS
MDZAD PA RDZOGS SO,, ,,PAndI TA SMRI TI DZNY'A NA K'I RTIS BSGYUR
BA'O, ,PHYIS PAndI TA SA MA YA SHR'I DZNY'A NA SA RGYA DPE LA ZHU
TIG BYAS SO, ,

