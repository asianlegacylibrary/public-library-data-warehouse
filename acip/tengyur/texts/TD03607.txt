@229B #, ,RGYA GAR SKAD DU, BADZRA B'A
R'A H'I S'A DHA NAm, BOD SKAD DU, RDO RJE PHAG MO'I SGRUB THABS,
RDO RJE PHAG MO LA PHYAG 'TSAL LO, ,RNAL 'BYOR PAS SNGA BAR LNGAS
NAS

ZHAL BSANG BA LA SOGS PA BYAS NAS DAM TSIG GI RI LU ZHAL DU BCUG
STE, RI'I PHUG LA SOGS PA YID DU 'ONG BA'I GNAS SU SNA TSOGS RDO
RJE'I STAN LA 'DUG NAS A'A LI DANG K'A LI DBYANGS LAN GSUM BRJOD
PAS BDAG NYID RDO RJE PHAG MOR GYUR NAS DE'I RNAM PA CAN DU 'GRO
BA THAMS CAD

NGES PAR BYAS TE, RANG GI SNYING GAR CHU SKYES DANG NYI MA LA BAm
YIG DMAR PO BLTAS NAS DE LAS BYUNG BA'I 'OD ZER DMAR PO BSKAL
PA'I ME LTA BU'I SHIN TU MI BZAD PA 'OG MIN GYI GNAS SU SONG NAS
RDO RJE PHAG MO 'CHAD PAR 'GYUR BA'I SKU MDOG DANG PHYAG MCHAN
DANG LDAN PA DANG, BLA MA DANG SANGS

RGYAS DANG BYANG CHUB SEMS DPA' RNAMS MDUN GYI NAM MKHA' LA SPYAN
DRANGS NAS BZHUGS TE, SNYING GA NAS PHYUNG BA'I 'OD ZER GYI MCHOD
PA RNAMS KYIS YANG DAG PAR MCHOD NAS, DE'I MDUN DU SDIG PA BSHAGS
PA DANG, BSOD NAMS LA RJES SU YI RANG BA DANG, DGE BA YONGS SU
BSNGO BA DANG,

GSUM LA SKYABS SU 'GRO BA DANG, BYANG CHUB TU SEMS BSKYED PA LA
SOGS PA BYAS NAS TSAD MED PA'I GNAS BZHI RNAM PAR BSGOMS TE, DE
NAS CHOS THAMS CAD RDO RJE'I RANG BZHIN GYI STONG PA NYID DU BYAS
NAS, AOm SH'U N+YA T'A DZNY'A NA BADZRA SVABH'A WA A'ATMA KO&HAm,
ZHES PA'I SNGAGS KYI DON MNGON DU

BYAS NAS SKAD CIG GIS MI GNAS PA'I SKUR BSAM PAR BYA'O, ,SNGON
GYI SMON LAM GYI DBANG GIS TING NGE 'DZIN LAS RNAM PAR BZHENGS
NAS NAM MKHA' LA YAm RAm BAm LAm YONGS SU GYUR PA LAS GZHU'I
DBYIBS DANG ZUR GSUM DANG ZLUM PO DANG GRU BZHI RNAMS NAG PO DANG
DMAR PO DANG DKAR PO DANG SER

@230A *, ,PO RNAMS TE 'BYUNG BA CHEN PO BZHI'I DKYIL 'KHOR RNAMS
SNYENG NAS STENG DU BLTA BAR BYA'O, ,DE'I STENG DU SUm YIG LAS
BYUNG BA'I RI RAB GRU BZHI PA RIN PO CHE BZHI'I RANG BZHIN CAN
LCOG BRGYAD KYIS NYE BAR MDZES PA RNAM PAR BSAMS NAS, DE'I STENG
DU AOm ME DI N'I BADZR'I

BHA BA BADZRA BANDHA H'Um, AOm BADZRA PR'A K'A R'A H'Um BAm H'Um,
AOm BADZRA PAm DZA RA H'Um YAm H'Um, AOm BADZRA BI T'A NA H'Um
KHAm H'Um, AOm SHA RA DZ'A LA TR'Am SHAm TR'Am, AOm BADZRA DZVA
L'A NA L'ARKA H'Um H'Um H'Um, SNGAGS 'DI RNAMS KYIS RDO RJE'I SA
GZHI LA SOGS PA'I RIM PA DRUG GO, ,BSGRUBS NAS DE'I NANG DU GRU
BZHI LA SOGS PA'I MTSAN

NYID THAMS CAD DANG LDAN PA'I GZHAL YAS KHANG RNAM PAR BSAMS NAS
DE'I DBUS SU PAm YIG DMAR PO LAS SKYES PA'I PADMA 'DAB MA BRGYAD
PA'O, ,DE'I ZE'U 'BRU LA A'A LI K'A LI YONGS SU GYUR PA LAS ZLA
BA DANG NYID MA YANG DAG PAR SBYOR BA 'OD DMAR PO RDO RJE'I NANG
DU SONG BA LAS BAm YIG

DMAR PO'I RANG BZHIN 'OD RAB TU GSAL BAR BLTA BAR BYA'O, ,DE
THAMS CAD YONGS SU GYUR PA LAS BDAG NYID BCOM LDAN 'DAS MA RDO
RJE PHAG MO SE 'BRU'I ME TOG LTA BU PHYAG GNYIS PA, PHYAG G-YAS
PA RDO RJE'I SDIGS MDZUB MDZAD PA, G-YON NA THOD PA DANG KHA
tV'Am GA BSNAMS PA ZHAL

GCIG PA, SPYAN GSUM PA, SKRA GROL BA, PHYAG RGYA DRUG GIS BRGYAN
PA, PHYOGS KYI GOS CAN YE SHES LNGA'I BDAG NYID LHAN CIG SKYES
PA'I DGA' BA'I RANG BZHIN CAN, ZHABS G-YAS BRKYANG BAS 'JIGS BYED
DANG DUS MTSAN MNAN PA, MGO BO RLON PA'I PHRENG BAS SKU LA BRGYAN

PA; KHRAG 'DZAG BZHIN PA 'THUNG BA BSGOM PAR BYA'O, ,DE NAS SHAR
LA SOGS PA'I 'DAB MA BZHI RNAMS LA GO RIMS JI LTA BA BZHIN DU
G-YON SKOR DU MKHA' 'GRO MA DANG, L'A MA DANG, DUM SKYES MA DANG,
GZUGS CAN MA RNAMS NAG MO DANG, LJANG GU DANG, DMAR MO DANG, DKAR
MO

RNAMS TE DE RNAMS ZHAL GCIG PA, PHYAG BZHI PA'O, ,PHYAG G-YON NA
KHA tV'Am GA DANG THOD PA BSNAMS PA, G-YAS NA dA MA RU DANG GRI
GUG BSNAMS PA, SPYAN GSUM PA, DBU SKRA GROL BA, GCER BU ZHABS
G-YAS BRKYANG GIS BZHUGS PA, PHYAG RGYA LNGAS

@230B RNAM PAR BRGYAN PAR BSGOM PAR BYA'O, ,MTSAMS KYI 'DAB MA
BZHI RNAMS LA BYANG CHUB KYI SEMS LA SOGS PAS GANG BA'I THOD PA
RNAMS BSGOM PAR BYA'O, ,DE'I RJES LA SNYING GA'I SA BON LAS 'OD
ZER 'PHROS NAS BCOM LDAN 'DAS MA'I YE SHES KYI 'KHOR LO DZA:YIG
GIS

SPYAN DRANGS NAS, H'Um YIG GIS RANG DAM TSIG GI 'KHOR LO CHU LA
CHU BZHIN DU GZHUG PAR BYA'O, ,BAm YIG GIS BCINGS NAS HO:YIG GIS
MNYES PAR BYA'O, ,DE NAS AOm BAm BHR'Um H'Um KHAm A'A:H'Am HA,
ZHES PA'I YI GE RNAMS KYIS SKYE MCHED RNAMS SBYANG BAR BYA'O,
,LHA MO DRUG GI DAG PA

DANG; ,SNGAGS KYI RKANG PA RNAMS KYIS BCOM LDAN 'DAS MA'I GO CHAR
BYA'O, ,AOm BAm LTE BA LA'O, HAm YAm THUGS KA'O, ,HR'Im MAm ZHAL
LO, ,HR'Em HR'Im DBU LA'O, ,H'Um H'Um SPYI BO LA'O, ,PHAt PHAt
SKU THAMS CAD LA NA BZAR BYA'O, ,DE NAS BCOM LDAN 'DAS MA'I SKU
GSUNG THUGS

RNAMS LA GO RIMS JI LTA BA BZHIN DU AOm A'A:H'Um ZHES PA RNAM PAR
DGOD DO, ,BSGOMS PAS NGAL NA SNGAGS BZLAS PAR BYA'O, ,DE LA
SNGAGS NI AOm BADZRA BEE RO TZA N'I YE H'Um H'Um PHAt SV'A H'A
ZHES SO, ,THUN MTSAMS GSUM DU GTOR MA SNGON DU 'GRO BAS BCOM LDAN
'DAS MA BSGOM PAR BYA'O,,

SPYOD LAM THAMS CAD LA GO RIMS JI LTA BA BZHIN DU BCOM LDAN 'DAS
MA'I SKU GZUGS KYIS GNAS PAR BYA'O ZHES SO, ,RDO RJE PHAG MO'I
SGRUB THABS RDZOGS SO,, ,,PAndI TA CHEN PO AA BA DH'U T'I PA DPAL
LDAN GNYIS MED RDO RJE'I ZHABS KYIS MDZAD PA'O,, ,,

