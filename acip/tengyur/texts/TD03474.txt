@123B #, ,RGYA GAR SKAD DU, DHARM'A SHAm KHA SA M'A DHI MANYDZU
SHR'I S'A DHA NAm, BOD SKAD DU, CHOS KYI DUNG GI TING NGE 'DZIN
'JAM DPAL GYI SGRUB THABS, 'PHAGS PA 'JAM DPAL LA PHYAG 'TSAL LO,
,DE LA 'DIR CHOS KYI DUNG GI TING NGE 'DZIN NI CHU'I DKYIL 'KHOR
ZLUM PO DKAR PO'I STENG DU GE SAR DANG BCAS PA'I

PADMA 'DAB MA BRGYAD PA'I ZE'U 'BRU LA 'CHI BA 'JOMS SHING CHOS
THAMS CAD GSAL BAR MDZAD PA'I PHYIR MAm YIG GI SA BON LAS SKYES
PA'I SKU MDOG DKAR PO PHYAG GNYIS PA RDO RJE SKYIL MO KRUNG GI
STENG NA TING NGE 'DZIN GYI PHYAG RGYA DANG LDAN PA, GZHON NU
RGYAN DANG LDAN PA, ZUR PHUD LNGA DANG LDAN PA GSAL

ZHING DRI MA MED PA'I YE SHES KYI RANG BZHIN 'JAM DPAL GYI SKUR
BDAG NYID BSGOM PAR BYA'O, ,RANG GI SNYING GAR ZLA BA'I STENG DU
PADMA LA BAm YIG LAS SKYES PA'I DUNG, DE'I DBUS SU AOm BADZRA DZI
HVA RAm ZHES PAS LCE RDO RJE'I LCE'I STENG DU RIN PO CHE DANG
PADMA LA TING NGE 'DZIN DANG YANG DAG PAR LDAN PA'I SANGS RGYAS
'OD

DPAG MED, DE'I STENG DU RKAN LA BAm YIG MGO THUR DU BSTAN PA BDUD
RTZI'I THIG LE 'BAB BZHIN PA'O, ,DE BZHIN DU GO RIMS BZHIN DU ZLA
BA PHYED DANG, ZLA BA DANG ZLA BA DRUG GIS MTHAR THUG PA BSGOM
PAR BYA'O, ,DNGOS GRUB KYI MTSAN MA MTHONG NAS DKYIL 'KHOR BRI
BAR BYA'O, ,DE LA PHYI RU ZUR

BZHI PA SGO BZHI PA SGO RKYANG DANG LDAN PA'O, ,SGEG MO MA DANG,
PHRENG BA MA DANG, GLU MA DANG, GAR MA DANG, ME TOG MA DANG, BDUG
SPOS MA DANG, MAR ME MA DANG, DRI CHAB MA RNAMS DKYIL 'KHOR GYI
PHYIR DGOD PAR BYA'O, ,DE'I NANG DU SGO MED PA'I RE KH'A DKAR PO
ZLUM PO CIG BRI BAR BYA'O, ,DE'I DBUS SU

PADMA DKAR PO DE BZHIN DU BRIS NAS SMIN DRUG DANG, DBO DANG SA GA
LA SOGS PA'I ZLA BA GANG BA LA ZHAL ZAS LA SOGS PA'I MCHOD PA
SNGON DU 'GRO BAS GTOR MA PHUL NAS, TING NGE 'DZIN DANG LDAN PAS
DKYIL 'KHOR GYI DBUS SU RDO RJE SKYIL KRUNG GIS NYE BAR BZHUGS
PA'I 'JAM DPAL GYI SKU LA YONGS SU BSKOR

BA'I 'OD DPAG MED KYI SKU'I BDAG NYID CHOS KYI DBYINGS DANG
MTSUNGS PA'I 'OD GSAL BA BSGOM PAR BYA'O, ,DE NAS DE BZHIN GSHEGS
PA THAMS CAD KYI SKU GSUNG THUGS KYI PHYAG RGYAS PHYOGS THAMS CAD
NAS BYON TE RANG GI LUS NGAG YID RNAMS LA RAB TU BZHUGS TE BRTAN
PAR GYUR NAS SEMS BRTAN PAR BYA'O, ,

@124A *, ,RANG GI SNYING GAR ZLA BA DANG PADMA LA GNAS PA'I DUNG
GSAL PO BLTA BAR BYA'O, ,DE LA YI GE'I RANG BZHIN THAMS CAD KYIS
YONGS SU BSKOR ZHING GNAS PA'I GE SAR GYI THIG LE LAS NGAG GI
RDUL PHRA RAB MGRIN PA'I PHYOGS NAS THOB PA'I DBYANGS KYI GZUGS
SU 'GYUR RO, ,DBYANGS LA

SGRA LAS YI GE'I GZUGS NYID LCE LAS BYUNG ZHING RDO RJE'I RNAM
PAS RIM PA BZHIN DU NAM MKHA' MA LUS PA GSAL BAR MDZAD PAS NAM
MKHA' THAMS CAD DU 'PHROS PA'I SGRIB PA DANG BRAL BA'I DBYANGS
BCU DRUG GI RNAM PAR BLTA BAR BYA ZHING, DBYANGS KYIS NAM MKHA'
GANG BA'O, ,AOm W'A KYEE DAm NA MA:ZHES

PA'I SNGAGS BZLAS PAR BYA'O, ,SKYIL MO KRUNG MA BSHIG PAR MTSAN
MO RIL PO BZLAS PAS DNGOS GRUB KYI MTSAN MAR 'GYUR TE, LCE LA 'OD
ZER 'PHRO BAR 'GYUR RO, ,GRUB PA BRGYAD CU'I SGRA YANG THOS PAR
'GYUR RO, ,MCHU DANG SO RNAMS LAS KYANG SNA TSOGS PA'I 'OD ZER
'PHRO BAR 'GYUR RO, ,DE NAS DE

LTA BU LA SOGS PA'I JI LTAR SEMS PA'I TSIG DANG TSIGS SU BCAD
PA'I TSIG DANG, TSIGS BCAD DANG, SNGAGS DANG, RIG PA DANG, SNYING
PO RNAMS DUNG LAS 'BAD PA MED PAR DE BZHIN DU 'BYUNG BAR 'GYUR
RO, ,KHONG DU MA CHUD PA'I BSTAN BCOS RNAMS KYANG KHONG DU CHUD
PAR 'GYUR RO, ,THAMS CAD

MKHYEN PA NYID DANG YUN MI RING BAR LHA NYID DU 'GYUR RO ZHES SO,
,CHOS KYI DUNG GI TING NGE 'DZIN 'JAM DPAL GYI SGRUB THABS RDZOGS
SO,, 