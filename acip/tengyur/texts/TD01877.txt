@81A #, ,RGYA GAR
SKAD DU, ,RATNA MA TI N'A MA S'A DHA NAm, ,BOD SKAD DU, MI SHIGS
PA'I RIN PO CHE ZHES BYA BA'I SGRUB THABS, THAMS CAD MKHYEN PA

LA PHYAG 'TSAL LO, ,GANG ZHIG DRI MED GZI BRJID LDAN, ,SPROS PA'I
RNAM PA KUN BRAL TE, ,MTHA' YAS RIGS KYI SPRUL 'PHRO BA, ,'JAM
DBYANGS DE BTUD BLA MA LA'ANG, ,BLO GROS GZHAN YANG DAD PA YIS,
,'DUS BA'I DON GYIS DE BZHIN NYID, ,RANG GZHAN DRAN PAR BYED PA'I
DON, ,

MI SHIGS RIN CHEN BSHAD PAR BYA, ,DE LA YANG DAG PA'I MAN NGAG
DANG BRAL BA RNAMS NI CHOS KYI PHUNG PO BRGYAD KHRI BZHI STONG
STON CING SHES KYANG, BSKAL BA BYE BA KHRAG KHRIG GI BAR DU
BSGRUBS KYANG BLA NA MED PA'I SANGS RGYAS RDO RJE 'DZIN PA'I GO
'PHONG THOB BAR MI NUS SO, ,DE'I PHYIR BDAG

GIS KYANG BDAG CAG GI BLA MA CHEN PO SANGS RGYAS YE SHES KYI ZHAL
SNGA NAS KYI RIM PA NAS 'ONGS PA'I RLUNG GI DE NYID KYI SGO NAS
MI SHIGS PA'I RIN PO CHE SGRUB PA'I THABS CUNG ZAD STON PAS SKYES
BU CHEN PO RNAMS KYIS 'BAD DE GZUNG BAR BYA'O, ,DE LA DNGOS PO
THAMS CAD KYI MTHA'I DE

BZHIN NYID NI ZAB MO DANG GSAL BA GNYIS SU MED PA'I DE BZHIN NYID
DE, ,DE YANG CHOS KYI DBYINGS SPROS PA'I MTHA' THAMS CAD DANG
BRAL BA NAM MKHA'I DKYIL LTAR RNAM PAR DAG PA'I NGO BO, ,DE LTA
BU'I RNAM PAR DAG PA'I NGO BO LA THOG MA MED PA'I DUS NAS SEMS
CAN RNAMS KYIS PHYIN CI

LOG TU BRTAGS BAS RLUNG GI KHAMS BSGRUBS TE, ,DE LAS ME, ,DE LAS
CHU, DE LAS SA'I KHAMS BSGRUBS PAS PHUNG GO DANG SKYE MCHED DANG
KHAMS SU SNANG ZHING 'KHOR BA'I CHOS KYIS RNAM PAR SNANG NGO, ,DE
LTAR SNANG BA'I DUS NYID NA YANG RNAM PAR DAG PA'I DON LA NI G-YO
BA RDUL TZAM

@81B YANG MED DO, ,DE LTA BU'I DON DE SEMS CAN THAMS CAD LA KUN
RDZOB KYI RNAM PA'I GZUGS KYI GNAS SU RNAM PAR GNAS KYANG BLA
MA'I ZHAL LAS BSTAN PA MED PAR RTOGS PAR MI 'GYUR RO, ,DE BAS NA
LHAN CIG BYED PA'I SLOB DPON GYI BYIN GYIS BRLABS PAS RLUNG GI
SGO NAS

SPROS PA DANG BRAL BA'I NGO BO GNAS DANG NGAL SO BA'I DE KHO NA
NYID BLA MA'I ZHAL LAS RTOGS PAR 'GYUR RO, ,RTOGS PA DE BSGOMS
PAS PHYIN CI LOG TU SNANG BA'I PHUNG PO LA SOGS PA RIM GYIS LOG
PAS YANG DAG PA'I PHUNG PO LA SOGS PA ZAB PA DANG GSAL BA DBYER
MED PA'I NGO BO 'THOB

PA'I RTAGS NAS RNAMS RNYED PAR 'GYUR RO, ,DE RNYED PAS BSGOM PA
LA SOGS PA DANG BCAS BSAM GNAS PA'I MYA NGAN LAS 'DAS PA THOB PAR
'GYUR TE, ,DE BAS NA JI SKAD BSHAD PA'I BYA BAS DE RTOGS PAR BYA
STE, DE PHYIN CHAD DGON PA'AM GANG YANG RUNG BA'I GNAS SU RNAM
PAR GNAS

NAS; SNGON DU BYA BAR 'OS PA THAMS CAD TSOGS PAR BYAS TE, THABS
'DIR NI RIM PA GNYIS PA'I DON BSGOM PAR BYA'O, ,DE YANG DANG PO
SEMS CAN THAMS CAD LA MI BTANG BA'I SNYING RJE CHEN PO'I SEMS
BSKYED DE, DE NAS RANG GI THUGS KA NAS YE SHES SEMS DPA'I SA BON
DE

BZHIN GSHEGS PA THAMS CAD KYI YE SHES RIM PA DANG PO RNAMS LA YI
GE'I GZUGS SU SNANG BA GZHOM DU MED PA DE LAS, YI GE KHA DOG
LNGA'I 'OD ZER STENG GI SGO'I G-YAS NAS BYUNG STE, DE'I RTZE LAS
DKYIL 'KHOR DANG LDAN PA'I DE BZHIN GSHEGS PA SPROS PAS PHYOGS
BCU'I

SEMS CAN THAMS CAD KYI KUN DU RTOG PA RLUNG GI BZHON PA DANG LDAN
PA RNAMS, DE RNAMS BLA MA LTA BUR GYUR PA LA THIM PAS RNAM PAR
DAG PAR BYAS TE, ,DE NYID SLAR BSDUS TE YE SHES KYI NGO BOR GYUR
TE G-YON NAS ZHUGS TE, MTSAN MA'I DBUS KYI BUM PA'I SA BON LA
THIM PAS, ,DE SANGS

RGYAS THAMS CAD KYI YON TAN BSKYED PA'I RIN PO CHE DNGOS PO THAMS
CAD LA KHYAB PA'I RANG BZHIN MI SHIGS PA'I THIG LO 'OD ZER LNGA
DANG LDAN PA TZA NA KA'I 'BRU TSAD TZAM DU GYUR BAR BSAM MO,
,DE'I 'OD ZER GYIS GNAS DANG YE SHES SEMS DPA' LA SOGS PA GSAL
BAR BYAS NAS, BDAG

@82A *, ,GI MTHE BO'I RTZA BA DANG, RJE NGAR DANG, BRLA GNYIS
DANG, GSANG BA'I GNAS DANG, LTE BA DANG, GSUM PA DANG, NU MA
GNYIS DANG, LAG RTZE DANG, MGRIN PA DANG, MCHU DANG, 'GRAM PA
DANG, MIG GNYIS DANG, RNA BA'I RTZA DANG, SPYI BO DANG, LUS KUN
GYI

NANG GSAL BAR BYAS TE, DE DAG NA GNAS PA'I BYANG CHUB KYI SEMS
SGRA YIG BCU DRUG GI GZUGS SU SNANG BA BKUG STE, THIG LER ZHUGS
PAR BSAM MO, ,DE BSAMS PA TZAM GYIS DE'I NANG DU LHA BCU DGU RTEN
DANG BRTEN CAN LHAG PAR MOS PAS BSGOMS TE, DE'I DBUS KYI GTZO

PO'I THUGS KAR GONG MA LTAR YE SHES KYI THIG LE BSGOMS NAS, DE'I
'OD KYI RIM PAS RTEN GYI THIG LE'I BAR GSAL BAR BYA'O, ,DE NAS
GNAS BCU DRUG NAS 'OD ZER GZHAG PA PHYUNG STE, DES DKYIL 'KHOR
GYI 'KHOR LO LA SOGS PA GSAL BAR BYAS NAS, PHYOGS BCU'I 'JIG RTEN

GYI KHAMS NA BZHUGS PA'I DE BZHIN GSHEGS PA THAMS CAD KYI ZHAL DU
ZHUGS NAS MI SHIGS PA'I THIG LER SONG NAS YE SHES KYI BDUD RTZI
BLANGS TE, RDO RJE'I LAN NAS BYUNG STE, 'O MA'I RGYUN LTAR 'DU
ZHING THABS DANG SHES RAB KYI DBYIBS, SNA BUG G-YAS G-YON DU
ZHUGS TE YE

SHES KYI THIG LE LA THIM PAS, DE 'DZAG PA'I NGANG TSUL DANG LDAN
PA DE LA SEMS BZUNG STE, YANG GONG GI RIM PAS SPRO BA DANG, BSDU
BA DANG GZUNG BA BYAS PAS RTAGS RNAMS GDON MI ZHA BAR RNYED PAR
'GYUR RO, ,DE RNYED PAS SANGS RGYAS RDO RJE MCHOG 'DZIN PA DANG
'DRA BAR 'GYUR RO, ,MI

SHIGS PA'I THIG LE BSGOM PA'I CHO GA'O, ,GAL TE DES RTAGS RNYED
PAR MA GYUR NA DE'I TSE MI SHIG SA PA'I THIG LE DE NYID RIM PA
'DIS BSGOM PAR BYA'O, ,DE YANG DANG POR RANG GI YE SHES SEMS
DPA'I SA BON GYI 'OD ZER GYI LCAGS KYUS DKYIL 'KHOR 'KHOR LO DANG
LDAN PA'I DE

BZHIN GSHEGS PA RNAMS BSDUS TE, RANG GI SNYING GAR BTZUD PAS
THAMS CAD ZHU STE 'DZAG PA'I NGANG TSUL DANG LDAN PAS YANG RDUL
DANG MUN PA DANG SNYING STOBS KYI TSUL DU SNYING GA'I PADMA LA
PHABS NAS, RANG GI RDO RJE'I BUM PA'I DKYIL DU GNAS PA LAS DE
'BYUNG BA LNGA DANG YE SHES LNGA'I NGO BO'I

@82B RANG GI MTSAN MA PHRA MO 'OD ZER LNGA DANG LDAN PAR BSAMS
NAS, DE'I BUM PA LA LHAG PAR MOS PAS, RTEN DANG BRTEN CAN GYI
'KHOR LO THIG LE DANG BCAS PA BSGOM PAR BYA'O, ,GAL TE DE RA SEMS
BYING BAR SONG BAS SKYO BAR GYUR NA NANG GI GSANG BA'I RDO RJE
LAS PHYUNG STE, LHA MO'I PADMA'I GE

SAR LA GZHAN NAS BSGOM PAR BYA'O, ,DE'I THIG LAS GONG GI RIM PA
LTAR 'OD ZER SNA LNGA PA, ,STENG GI SGO NAS BYUNG BA DANG SLAR
BDUD RTZI BKUG NAS SLAR 'JUG PA'I RIM PA BYED PA'O, ,DE DBUGS
DGAG STONG GI YAN LAG GO, ,DE NAS DE LTA BU'I GSANG BA'I THIG LE
LA GONG GI RIM PA

LTAR SEMS DAL BU'I BZUNG BAS DNGOS PO MED PA'I GNAS SU 'GYUR RO,
,DE YANG BZUNG BA YANG DANG YANG DU GOMS PA'I STOBS KYIS PHYIN CI
LOG GIS RNAM PAR LOG PAS SMIG RGYU LTE BU BYUNG BA NI RTAGS DANG
PO'O, ,CHU RNAM PAR LOG PAS DU BA LTA BU BYUNG BA NI RTAGS GNYIS
PA'O, ,ME RNAM

PAR 'GYUR BAS SRIN BU MED KHYER LTA BU BYUNG BA NI RTAGS GSUM
PA'O, ,RLUNG RNAM PAR LOG PAS MAR ME LTAR 'BAR BA NI RTAGS BZHI
BA'O, ,RNAM PAR SHES PA LOG PAS ZAB MO DANG GSAL BA GNYIS SU MED
PA'I NAM MKHA' LTAR GSAL BA NI RTAGS LNGA BA'O, ,GZUNG BA'I YAN
LAG

GO; ,DE LTAR MTSAN MA LNGA THOB NAS DE KUN KHYAB PAR BYA BA'I
PHYIR, RDO RJE'I LAM NAS NAM MKHA'I KHAMS SU JI SKAD GSUNGS PA'I
CHOGS SPRO BAR BYA'O, ,SPRO BDE LAS SNGON DU MTHONG BA'I DON RJES
SU DRAN PAR BSKYED DE, DE YANG SANGS RGYAS RJES SU DRAN PA DANG,
CHOS RJES SU DRAN PA DANG,

RDO RJES SU DRAN PA DANG, RIGS RJES SU DRAN PA DANG, KHRO BO RJES
SU DRAN PA DANG, LHA RJES SU DRAN PA NI, DKYIL 'KHOR GYI 'KHOR LO
RE RE'I DBANG DU BYAS PA YIN NO, ,GCIG PA LA YANG RTOGS PAR
BYA'O, ,LHA RJES SU DRAN PA KUN LA YANG RTOGS PAR BYA'O, ,DE YANG
RJES SU DRAN PA LNGA NI,

SKU LA SOGS PA'I DKYIL 'KHOR GYI 'KHOR LO SNGON DU BSTAN PA DE
SPRO BA DANG BSDU BAS GSAL BAR BYA'O, ,DAM TSIG RJES SU DRAN PA
NI DE DANG SPRO BA LAS SNGAGS BRJOD PA DANG, CHO GA DANG PO'I DON
RJES SU DRAN PA'O, ,DKYIL 'KHOR RJES SU DRAN PA NI CHO GA GNYIS
PA LA SOGS PA'I DKYIL

@83A *, ,'KHOR DE DANG DE SPRO BA LAS DRAN PA'O, ,SKU DANG GSUNG
DANG THUGS RJES SU DRAN PA DANG SEMS CAN RJES SU DRAN PA NI, SKU
DANG GSUNG DANG THUGS RDO RJE BSGOM PA RNAM PAR SMON PA STE,
SPROS PA LAS RJES SU DRAN PA'O, ,SNGAGS THAMS CAD KYIS BYI GZUGS
RJES SU DRAN PA NI

RDO RJE SEMS DPA' DANG RANG GI LHA'I GZUGS LONGS SPYOD BZHIS
BRGYAN PA SPROS PA LAS RJES SU DRAN PA'O, ,DAM TSIG RJES SU DRAN
PA NI BDUD RTZIS BYIN GYIS BRLAB PA LA SOGS PA LAS RJES SU DRAN
PA'O, ,SHES RAB KYI PHA ROL TU PHYIN PA DANG, SKYES PA RJES SU
DRAN PA NI, SPROS PA DE DAG

KYANG CI YANG MED CES BYA BA DANG, DE GNYIS SU MED PA'I NGO BO
YIN PAS RJES SU DRAN PA'O, ,ZHE SDANG GI RIGS LA SOGS PA'I MCHOD
PA RJES SU DRAN PA NI, RANG GI RIGS KYI BU MO 'BRING GI YAN LAG
BZHIS DAG PA NI, RJES SU CHAGS PAS MNYES PAR BYAS PA'I DON RJES
SU DRAN PA'O, ,GANG

DAG GZUNG BA LAS BLO NYAMS PA'I BLO GROS DMAN PA RNAMS KYIS BCU
DRUG PO 'DI BYA'O ZHES GZHAN DAG 'CHAD DO, ,RJES SU DRAN PA BCU
DRUG PO 'DI PHRA MO'I RNAL 'BYOR PAS GZHAN DANG GZHAN DU SPROS PA
LAS GRUB PAR SHES PAR BYA'O, ,DE BZHIN BSDU BA YANG SHES PAR
BYA'O, ,RJES SU DRAN PA'I

YAN LAG GO, ,GSANG BA'I THIG LE BSGOM PA'I CHOG GA'O, ,DE LTAR
DES RTAGS RNYED PAR GYUR NAS RIM PA 'DIS SBRUL BA'I THIG LE SPRO
BSDU BYA'O, ,DE YANG SPYI BO'I GNAS SU RLUNG GI DKYIL 'KHOR DUD
KA LA AOm DKAR PO 'ONG BA'I RANG BZHIN BSAM MO, ,MGRIN PA'I GNAS
SU CHU'I DKYIL 'KHOR

DKAR PO LA A'A:DMAR PO GNAS PA'I RANG BZHIN BSAM MO, ,THUGS KYI
GNAS SU ME'I DKYIL 'KHOR DMAR PO LA H'Um NAG PO 'GRO BA'I RANG
BZHIN BSAM MO, ,NU MA'I BAR DU DBANG CHEN GYI DKYIL 'KHOR LA RANG
GI LHA'I SA BON 'BYUNG BA DANG 'JUG BA DANG, GNAS PA LAS GROL
BA'I NGO

BO'O; ,DE NYID LAS G-YAS NAS 'BYUNG BA'I RLUNG GI DKYIL 'KHOR DUD
KA LAS, H'Um GI RANG BZHIN 'GRO BA SNANG SRID KYI CHOS KUN KHYAB
CING DAG PAR BYAS NAS BDUD RTZI'I RANG BZHIN AOm GYI NGO BO 'OS
BAS NANG GI CHOS KUN DAG PAR BYAS NAS ZHUGS TE, A'A:'I NGO BOS
CUNG ZAD GNAS PAR BYAS

@83B TE; DE LA RANG GI LHA'I DE NYID DAL BU DAL BUS DNGOS PO MED
PA'I GNAS SU 'GYUR RO, ,DE BZHIN DU G-YON PA NAS BYUNG BA'I CHU'I
DKYIL 'KHOR DKAR PO LAS, H'Um GI RANG BZHIN SPRO BA DANG, AOm GYI
RANG BZHIN BSDU BA DANG, A'A:'I RANG BZHIN GNAS PA LA RANG GI DE
BZHIN BZUNG BA

GONG MA BZHIN NO, ,DE LTAR GNYI GA LAS DRAG TU 'BYUNG BA ME'I
DKYIL 'KHOR DMAR PO LAS, H'Um GI NGO BO SPRO BA DANG, AOm GYI NGO
BO BSDU BA DANG, A'A:A'I NGO BO GNAS PA LAS RANG GI NGO BO DE
NYID BZUNG BA GONG MA BZHIN NO, ,DE BZHIN DU GNYIG LAS DAL BUS
'BYUNG BA'I DBANG CHEN GYI

DKYIL 'KHOR SER BO LAS, ,H'Um GI NGO BO SPRO ZHING, ,AOm GYI NGO
BO BSDU ZHING, A'A:A'I NGO BO GNAS PA LAS 'BYUNG BA DANG, 'JUG PA
DANG, GNAS PA LAS GROL BA'I YE SHES RNYED PAR BYED PAR SOM NYI MI
BYA'O, ,DE LTAR PHYAG RGYA BZHI'I DBYE BAS RE RE LA NYIS BRGYA
NYI SHU RTZA LDAR RNAM PAR ZLO STE,

DE 'PHO BA RE RE LA DGU BRGYAR RNAM PAR BSGRENG PA'I NYI SHU RTZA
BZHIS KHRI KHRAG GNYIS DANG, STONG PHRAG GCIG DANG DRUG BRGYAR
DBANG PHYUG CHEN PO'I RNAL 'BYOR BAS NYIN MTSAN DU BZLAS PA BYED
DO, ,BZLAS PA DES CHOS THAMS CAD SGYU MA'AM, SMIG RGYU DANG, BRAG
CA DANG, MGAL ME'I 'KHOR LO

DANG; DRI ZA'I GRONG KHYER DANG, SPRUL PA DANG, MIG 'PHRUL DANG,
GZUGS BRNYAN DANG, CHU ZLA LA SOGS PA'I SKU'I NGO BOR THAMS CAD
RTOGS SHING SHES NAS RNAM PAR GNAS TE, DES BCU'I DBANG PHYUG
RNAMS DANG SKAL BA LTAG PAR MNYAM STE, RNAL 'BYOR RNAMS KYIS DON
DE LA RAB TU

'BAD DE NAN TAN BYA'O, ,DE LTA BU'I RANG BZHIN GYIS BZLAS PA LA
SEMS CAN THAMS CAD THOG MA MED PA'I DUS NAS BZLAS PA BYED KYANG
GANG BLA MA'I MAN NGAG MED PAR YANG DAG PAR MI SHES SO, ,DE BAS NAS
BLA MA YANG DAG PAR MNYES PAR BYAS TE, DGA' BRAL GYI NGO BO RTOGS
PAR BYAS NAS, GONG

GI RIM PAS BSGOMS NA JI SKAD DU GSUNGS PA'I YON TAN DU 'GYUR RO,
,DE BAS NA DE YONGS SU SHES PAS RNAL 'BYOR BA'I BAR CHAD KYI NGAG
GI BZLAS PA RNAMS YONGS SU SPANG BAR BYA'O, ,'ON KYANG DE LA GNAS
PA NI GAL TE CUNG ZAD KYANG YOD PA MA YIN NO, ,DE MI SHIGS PAS
'DI'I DON RDO RJE 'CHAD

@84A *, ,CHEN PO'I BO NGO GANG GIS JI LTAR BZLAS TE, GLANG PO
RNYED NA GLANG PO'I RJES TSOL BA LTA BU'O, ,DE BAS NA RDO RJE
'CHANG GI BZLAS PA 'DI LA RNAL 'BYOR BAS 'BAD PAR BYAS PAS DE
BZHIN GSHEGS PA THAMS CAD KYI BYIN GYIS BRLAB PA'I GNYID CUNG ZAD
'ONG BAS BZHI BAR 'GYUR

BA'I RTAGS LAN GRANGS MANG DU RNYED PAR 'GYUR RO, ,DE SKAD DU
LE'U BCO LNGA PA LAS, BSAM GTAN BZLAS LA 'BAD PA YIS, ,SGRUB PA
POS NI RTAG TU MTHONG, ,ZHES SO, ,DE MTHONG BAS JI SKAD GSUNGS
PA'I CHO GA LA GNAS PAS, RNAM PA THAMS CAD MKHYEN PA'I BYANG CHUB
TSE 'DI NYID LA SKAD CIG

GIS THOB NAS, RO MYANG BA'I MTSAN NYID BRGYAD DANG LDAN PAR SRID
PA JI SRID KYI BAR DU BZHUGS PAR MDZAD DO, ,SBRUL BA'I THIG LE
SLOB PA'I CHOG GA'O, ,DE BAS NA GZHUNG 'DI LAS RIM PA GNYIS STON
TE, BSKYED PA'I RIM PA DANG, RDZOGS PA'I RIM PA'O, ,BSKYED PA'I
RIM PA DE LA GNYIS

TE; BSKYED PA'I RIM PA DANG, RDZOGS PA'I RIM PA'O, ,RDZOGS PA'I
RIM PA LA YANG DE BZHIN TE, BSKYED PA'I RIM PA NI THIG LE GSUM
PA'I CHO GA'O, ,RDZOGS PA'I RIM PA NI DES MTSON PA'I JI BZHIN
PA'I DON TO, ,RIM PA GNYIS KYI BYE BRAG GIS LHA'I SKU YANG RNAM
PA GNYIS TE, SNGAGS

KYI SKU DANG YE SHES KYI SKU'O, ,YE SHES KYI SKU LA YANG RNAM PA
GNYIS TE, YE SHES CUNG ZAD DAG PA'I SKU DANG, SHIN TU RNAM PAR
DAG PA'I SKU'O, ,SHIN TU RNAM PAR DAG PA'I SKU MTSAN NYID KYI
TSUL DU GNAS PAS MI SLU BA'I SKU DANG, JI BZHIN PA'I 'BRAS BU'I
SKU'O, ,DE YANG SBYOR BA BDUN TE, DPE MED

BDE RDZOGS KYI SKU DANG, GNYIS SU MED PA DANG, BDE BA CHEN PO
DANG, RANG BZHIN MED PA DANG, THUGS RJE RGYAS PA DANG, BAR CHAD
MED PA DANG, 'GOG PA MED PA'I SBYOR BA STE, BLA MA MNYES PAR BYA
BA LAS YANG DAG PAR SHES PAR BYA'O, ,NYAG GCIG RTOGS PA'I SPYOD
YUL MCHOG, ,JI

BZHIN BA YI DE KHO NA, ,BDAG 'DRA BLUN BOS MI DPOGS PAS, ,GZHAG
PAR BYA BAR 'OS PA YIN, ,'ON KYANG YANG DAG LAM STOR LA, ,PHAN
SNYAM NAS NI DAD TZAM GYIS, ,CUNG ZHAD TZAM DU BSDUS PA LA, ,DPA'
BO MKHAS PAS BZOD PAR MDZOD, ,'GRO BA THAMS CAD DNGOS PO YIS, ,

@84B GNYIS MED DE NYID RAB RTOGS NAS, ,'BRAS BU RDO RJE 'CHANG
BAR SHOG ,MI SHIGS PA'I RIN PO CHE ZHES BYA BA'I SGRUB THABS,
SLOB DPON CHEN PO BI TA P'A DAS MDZAD PA RDZOGS SO,, ,,RGYA GAR
GYI MKHAN PO KA MA LA GU HYA DANG, BOD KYI LO TZ'A BA CHEN PO
MNGA' BDAG LHA YE SHES RGYAL MTSAN GYIS

BSGYUR CING ZHUS TE GTAN LA 'BAB PA'O,,