@199A #, ,RGYA GAR SKAD DU

SHR'I TATTVA DZNY'A NA SIDDHI, BOD SKAD DU, DPAL DE KHO NA NYID
YE SHES GRUB PA, DPAL RDO RJE PHAG MO LA PHYAG 'TSAL LO, ,RLUNG
GIS BSKYOD PAS 'OG GI 'KHOR LO NAS BZHENGS GLOG GI ZER LTAR 'OD
GSAL ZHING, ,RTZIBS GNAS GSUM DU BSREGS NAS 'JIG RTEN GSUM GYIS
MCHOD GYUR BDUD

RTZI RGYUN RAB 'BAB, ,SANGS RGYAS YE SHES BCUD DANG 'DRES SHING
SKYON BRAL SHIN TU DGA' BA'I TSOGS STER BA, ,DNGOS DANG DNGOS MED
RNAM PAR SPYOD DANG BRAL BA'I PHAG MO YIS NI KHYAD LA SRUNGS, ,KA
SOGS YI GER BSKOR NAS SPRUL BA'I RTZIBS CAN NYID DBANG DKYIL
'KHOR LAS

BZHUGS SHING, ,'BAR BA'I ME LTAR RAB 'BAR BDUD RTZI RAB 'DZAG
PADMA'I SKAD PA LTAR PHRA BA, ,RIG MA SANGS RGYAS TSOGS RNAMS
BSREG CING 'KHOR LO GSUM PO 'BYED PA GANG YIN PA, ,KUN DGA' DANG
BCAS ROL PAS GYEN GSHEGS PHAG MO KHYED NI SEMS LA GSAL GYUR CIG
,RDO RJE YI NI

@199B RNAL 'BYOR MA, ,RDO RJE SNGON SONG PHAG MO LA, ,MGOS PHYAG
'TSAL NAS RANG DRAN PHYIR, ,BDAG GIS DE NYID SHES GRUB BRJOD,
,YID DANG MTHUN PA'I DBEN GSAN SU, ,MGON POS MGO MTSAN BLO LDAN
ZHUGS NAS NI, ,DER NI SHIN TU 'JAM PA'I STAN DAG LA, ,KUN NAS DAG
PAR RNAM PAR BSGOM

PAR BYA, ,DE RJES YI GE GSUM GYIS SNGAGS GRUB PA, ,RGYAL BA RDOR
'DZIN SNYING PO MING MED KYIS, ,BRIS NAS ME TOG DMAR POS MCHOD
PAR BYA, ,RDO RJE DANG PO MCHOG GI SNOD DU NI, ,G-YAS PA LAS
GZHAN LAG PA BCUG NAS KYANG, ,NYE BAR BSTAN PA JI LTA BA BZHIN
DU, ,LAG PA REG NAS RDO

RJE'I KHRUS BYA'O, ,MTHE BONG CHEN PO DANG NI SOR MO RNAMS, ,YANG
DAG LDAN PAS LAG PAS BKOD BYAS NAS, ,DPA' BO YI NI DBANG PHYUG
DRUG PO YI, ,SNGAGS RNAMS KYIS NI LUS LA DGOD PAR BYA, ,DE RJES
LA YANG RDO RJE 'CHANG STENG DU, ,TSON BZANG SBYAR BA LAS SKYES
SNOD SNYOMS LA, ,ZHA NYE

LAS SKYES PHYE MA SO MA DAG ,SENG RAS DAG TU DAL BUS BTZAGS LA
'GRAM, ,DER NI GSER LAS BYAS PA'I THUR MA YIS, ,RGYAL BA'I SNYING
PO'I SNYING PO 'KHOR LO NI, ,GTZUG PHUD CAN GYIS ZUR LDAN MNGON
BRIS NAS, ,DE YI SNYING POR SNGAGS KYI PHRENG BA BRI, ,'KHOR LO'I
PHYI ROL SHAR GYI CHA DANG

NI, ,BYANG DANG NUB DANG GZI LDAN SRAS PHYOGS SU, ,BKRA SHIS DAM
PA RNAMS NI RIM PA BZHIN, ,LAG PA G-YON PA YIS NI MNGON PAR BRI,
,DZA: H'Um BAm HO:, ,ZHES NI RAB BRJOD NAS, ,RDO RJE LHA MO BKUG
NAS GSANG SNGAGS KYI, ,YI GE LA NI BCUG NAS BSDAMS PA DANG, ,CHO
GA YIS NI YONGS SU

MNYES PAR BYA, ,DE RJES SNGAGS KYI RANG BZHIN DE LA NI, ,BZA'
DANG BCA' DANG LDAG DANG BTUNG BA DANG, ,GZHI BA BYA 'DOD YON
LNGA DANG BCAS RNAMS KYI, ,MCHOD PA RNAM PA SNA TSOGS PA DAG BYA,
,SNA TSOGS STOBS NI MYOS BYED DANG BCAS PA, ,SHIN TU KHYAD 'PHAGS
MCHOD PA RNAM LNGA DANG, ,

GLU DANG ROL MO DANG NI GAR RNAMS DANG, BSKOR BA PHYAG 'TSAL
BSTOD PA RNAMS KYIS NI, ,NYIN RE BZHIN NAM ZLA PHYED SO SO'AM,
,ZLA RE BZHIN NAM TSES NI BCU PA LAS, ,DNGOS GRUB 'DOD PA'I DAM
PAS JI SKAD DU, ,BSHAD BZHIN MCHOD PA'I CHO GA 'DI LA BYA, ,DE
KHO NA NYID YE SHES GRUB PA LAS, ,

@200A *, ,PHYI ROL MCHOD PA'I CHO GA'O,, ,,DE NAS GTZO CHEN PHYI
ROL MCHOD PA'I TSUL, ,BYAS PAS SPRUL BA'I RTZIBS CAN PAD DBUS SU,
,DBUGS BRAL SNYING GAR TZA ZER CAN GZUGS LA, ,SDAR BRJOD PA YI
LHA MO BSGOM BYA STE, ,DGONGS KA'I THUN MTSAMS DMAR THAG MDOG CAN
'OD

DPUNG TSOGS KYIS MDUN GYI GZIR BCOM ZHING, ,DPAG MED 'OD 'PHRO
NYAM THAG KUN GCOD PA YI GRI GUG G-YAS KYI PHYAG NA 'DZIN, ,RGYAL
MTSAN DANG BCAS G-YON PAS PAD SNOD SHIN TU DKAR BA KHRAG GIS
BKANG 'DZIN CING, ,THOD PHRED RDO RJE PHRENG BAS DBU BCINGS MGO
SKRA GROL ZHING GYEN DU 'GRENG GYUR PA, ,

MGO BO'I PHRENG BAS SKU BRGYAN KHRAG GIS ZHAL BKANG RO YI SPYAN
LDAN GROL BA'I GDANGS, ,SKAL LDAN SA GLOG ZHAL NI GYEN DU LTA
ZHING RTZA BA'I ZHAL NI CUNG ZAD KHRO, ,KUN DGA' DANG BCAS RJES
SU CHAGS SHING SNA TSOGS NYAMS CAN SKYIL KRUNG PHYED PA'I GAR,
,PHYAG RGYA LDAS NI RGYAS BTAB NA BZA' DANG BRAL BCU

DRUG LO TSAD SKU MCHOG CAN, ,YE SHES DGUG SOGS SNGA MA BZHIN DU
NI, ,CHO GA'I RIM PA SNGAGS PAS BYAS NAS NI, ,BKRA SHIS DPRAL BA
YIS NI MNGON PHYOGS LA, ,MYUR BAR 'KHOR BA GCIG NI BSGOM PAR BYA,
,DE YI RJES LA BYA LAM KHAMS SU NI, ,GRU GSUM RI MO YI NI SUL
NANG DU, ,

'KHOR LO DMAR PO RAB TU 'BAR BA NI, ,MYUR BAR SNGAR BSHAD LTA BUR 'KHOR
BAR BSGOM, ,LHAG PA'I SHUGS KYIS BSTAN PA LTAR GNAS SHING, ,RLUNG
MED MI G-YO MAR ME LTAR GSAL DES, ,BDE BA CHEN PO'I 'KHOR LO BZHU
BYAS NAS, ,BDUD RTZI'I THIG LE ZAGS PAS KHRUS BYAS SHING, ,SKU

GSUM NGO BO MCHOG TU LHAN CIG TU, ,SKYES PA'I BDAG NYID 'GRO LA
KHYAB BYED CING, ,BDE BA DPAG TU MED PA'I RGYUR 'PHRO BA, ,NUB TU
BLTAS NAS PHYI NAS BLTA BAR BYA, ,NYI MA RE RE BZHIN DU THUN
RE'AM, ,JI LTAR KHOM BZHIN 'DI NI JI SRID DU, ,DNGOS GRUB MTSAN
MA MTHONG BA DE SRID PAR, ,BSGOM

BYA DE YANG GSAL BAR BRJOD PAR BYA, ,'BAD MED SKYES PA DGA' MA'I
SHUGS DANG RJES 'BREL BAS, ,GANG TSE RNAM PAR BSGOMS PA 'DI NI
GSAL GYUR CING, ,LCAGS KYIS BZHU BA LA SOGS GNOD PA MI TSOR BA,
,DE TSE GRUB PA NYE BAR GNAS PAR GYUR PA YIN, ,RNGA BO CHE SOGS
RAB TU BRDUNGS PA

@200B RNAMS KYI SGRA, ,GSAL POR NYAN PA'I SPYOD YUL DU NI MI
'GYUR ZHING, ,GANG TSE RMI LAM DU NI BLA MED BYANG CHUB MCHOG
,THOB NA RING POR MI THOGS BSAM GTAN PAS MCHOG 'GRUB, ,GRUB PA'I
MTSAN MA MTHONG NAS 'DRE GNAS DANG, ,RI LJONGS LJON PA'I RNA BA
LA SOGS SU, ,GNAS NAS RDZOGS PA'I RIM

PA'I RNAL 'BYOR NI, ,BLO BZANG KYIS NI RGYUN MI CHAD PAR BSGOM,
,GRUB NAS NOR 'DZIN LA SOGS RIM PA YIS, ,GONG NAS GONG DU RAB TU
THOM 'GYUR ZHING, ,DE TSE NAM MKHA' LTA BUR SNANG BA YIS, ,'OD
GSAL BA YI YE SHES TZAM DU 'GYUR, ,DE DAG MTSAN MAR SHES BYA
MTSAN MA YANG, ,RNAM PA

LDAR NI DE SHES PAS RIG BYA, ,DE NYID PHYIR NA DE DAG RNAL 'BYOR
PAS, ,MNYAM PAR GZHAG PA'I SEMS KYIS RTOGS PAR BYA, ,DANG PO RI
DAGS SRED BZHIN SNANG BA STE, ,MTSAN MA GNYIS PA DUD PA'I RNAM PA
CAN, ,GSUM PA ME KHYER DANG 'DRA BZHI PA DE, ,SGRON MA 'BAR BA
LTA BUR GSAL BA YIN, ,

MTSAN MA LNGA PA RNAM PAR MI RTOG PA, ,SPRIN BRAL NAM MKHA' LTA
BUR SNAG BA YIN, ,DE LTAR BU YI MTSAN MA MTHONG NAS NI, ,PHYAG
RGYA CHEN PO 'THOB PAR 'GYUR BA YIN, ,LDANG BAR 'DOD PA RNAL
'BYOR MA DANG MGOR GNAS PA'I, ,MGON LA 'DUD NAS YI GE MU: NI RAB
TU BRJOD, ,LANGS NAS DE NYID BLO

YIN BYA BA BSGRUB BYA ZHING, ,RNAL 'BYOR RIGS PAS RTAG TU RNAL
'BYOR LDAN PAR GNAS, ,DE KHO NA NYID YE SHES GRUB PA LAS, ,BSGOM
PA'I CHO GA'O,, ,,SLOB MAS MAndALA BYAS SHING ZHABS PAD LA, ,'DOD
PAS GSOL PA MANG DU BTAB GYUR PA'I, ,SNGAGS PA YIS NI TSES BCU PA
DAG LA, ,DE

DAG RNAMS NI RJES SU GZUNG BAR BYA, ,RNAL 'BYOR BYAS PA SNGAGS
KYI RANG BZHIN GYIS, ,LHA MO 'KHOR LO'I BDAG NYID CAN MCHOD CING,
,BZLAS PA BYAS PAR GYUR PA'I DANG PO MCHOG ,KUN DU BLANGS TE DE
LAS 'DA' BAR BYA, ,DE NAS MAndALA LNGA NI BYAS GYUR CING, ,YON
PHUL NAS NI MDUN DU 'GRANG

GYUR PA'I, ,ME TOG PHRENG 'DZIN SLOB MA'I MGO BO LA, ,MGON PO
BSGOMS LA BLA MAS BLTA BAR BYA, ,DE RJES JI SKAD BSHAD PA'I LHA
MO DANG, ,'OD ZER 'BAR BA'I 'KHOR LO'I SHUGS LDAN PA, ,NYE BAR
GNAS PA'I LUS LA BSAMS NAS NI, ,DE LA RDO RJE 'DZIN PA SBYIN PAR
BYA, ,MTHAR GYIS DE

@201A *, ,LTAR BABS PA DE LA NI, ,SPU LDANG BA DANG RAB TU 'DAR
BA DANG, ,MCHU MA BYUNG BA DANG NI 'GYEL BA DANG, ,YE SHES SKYES
PA'I RANG BZHIN 'BYUNG BAR 'GYUR, ,DE RJES DANG LDAN YON TAN DANG
BCAS SHING, ,BLA MAS SANGS RGYAS GNYIS MED GUS PA LA, ,RDO RJE YI
NI RNAL 'BYOR MA

RNAMS KYI, ,TING 'DZIN MCHOD DANG SNGAGS RNAMS BRJOD PAR BYA, ,DAD
PA DANG NI RNAM PAR BRAL BA YI, ,GRUS PA RNAM PAR NYAMS PA'I SLOB
MA LA, ,YID CHES 'PHRAL BSKYED SHIN TU RNAM DAG PA'I, ,RNAL 'BYOR
'DI NI BRJOD PAR MI BYA'O, ,GANG ZHIG SNGAGS DANG BCAS PAR GYUR
PA YI, ,LHA MO'I

'KHOR LO LA NI MCHOD BYED PA, ,DE LA 'JIGS BRGYAD PO RNAMS DANG
NI, ,SDIG PA CHEN PO RNAMS DANG SKAL NGAN DANG, ,DBUL BA DANG NI
NAD DANG RGAS PA DANG, ,SDUG BSNGAL YID MI BDE BA RNAMS DANG NI,
,'KHRUG DANG 'THAB RTZOD NYES SKYON NYON MONGS DANG, ,GSUNG BA
SNA TSOGS RNAMS KYANG

'JIG PAR 'GYUR, ,GANG ZHIG SNYING GAR 'KHOR LO'I GSANG SNGAGS NI,
,BSGOMS NAS 'GOG PA'I TSIG GIS ZLOS BYED DES, ,DNGOS GRUB BRGYAD
PO RNAMS DANG MNGON SHES LNGA, ,DE BZHIN YON TAN BRGYAD PO THOB
PAR 'GYUR, ,NYIN RE BZHIN DU THUN BZHIR 'BAD NAS SU, ,SA RLOG
ZHAL NI BSGOM

PA GANG YIN LA, ,SENG GE 'PHROG BYED DBYIG GI SNYING PO YIS,
,THUB PAR DGA' BA'I DRAN PA SKYE BAR 'GYUR, ,LHOR LO DANG BCAS
PHAG ZHAL CAN 'DI GANG ZHIG SGOM BYED PA, ,DE LA BUD MED RNAMS
DANG RIGS PA SNA TSOGS GOS DANG NI, ,BZA' BTUNG SNA TSOGS NOR 'BU
SA GZHI DANG NI KHANG

BZANGS DANG, ,LHA RDZAS KYI NI MAL STAN DAG DANG SGRUB BYED RNAMS
KYANG 'BYUNG, ,DE KHO NA NYID YE SHES GRUB PA LAS PHAN YON DANG
SLOB MA RJES SU GZUNG BA'I CHO GA'O,, ,,DE NAS RDO RJE RNAL 'BYOR
MA'I, ,SNGAGS BTU MCHOG GYUR RIM PA BZHIN, ,RNA NAS RNA DANG DE
BZHIN DU, ,ZHAL NAS ZHAL DU 'ONGS

'DI BRJOD, ,SNGAR BRJOD LTA BU'I 'KHOR LO LHA'I, ,TSOGS KYI GNAS
DANG LDAN PA BRI, ,AA PHRENG KA PHRENG DE BZHIN DER, ,GCIG MA
TSANG BA RIM GYIS BRI, ,DZHA 'OG DANG STENG GNAS SBYAR BA, ,HA
'OG BSTEN PAS RNAM BRGYAN PA'I, ,YIG MCHOG DE NYID GSAL BYED NI,
,DANG PO NYID DU GSUM

@201B BRI BYA; ,BHA STENG RTEN DANG TSA STENG GNAS PA NI, ,tA
STENG GNAS DANG 'BREL PA DE RJES BRI, ,shA 'OG RTEN PA dA 'OG MAR
BCAS DANG, ,SHA STENG RTEN PA shA STENG GNAS DANG BCAS, ,LI 'OG
GNAS PA NYA 'OG DANG LDAN PA, ,PA STENG tA 'OG LDAN PA DE RJES
BRI, ,PA STENG SON PA thA 'OG DANG LDAN PA, ,HA tA'I BAR

GNAS AEE G-YON DANG BCAS TE, ,TZA SA'I DBUS GNAS PA DANG BHA 'OG
DANG, ,GNAS PA THA G-YAS DANG 'BREL DE RJES LA, ,HA THA'I DBUS
SON PA DANG TA G-YON RTEN, ,thA LA'I DBUS DANG 'BREL PA PHYI NAS
BRI, ,CHA KUN GYI NI MTHA' DANG PHA YI BAR, ,DE GSUM PA YI DANG
PO'I G-YON NAS 'BREL, ,LA YI

'OG NA nA STENG PA DANG LDAN, ,TSA STENG GNAS DANG DHA 'OG thA
G-YAS LDAN, ,shA 'OG GNAS PA TA STENG BA DANG LDAN, ,nA 'OG THA
STENG DANG LDAN PHYI NAS YIN, ,PHA 'OG RTEN DANG PHA STENG THA
'OG MAR, ,LDAN DANG LA 'OG nA STENG DA LDAN NO, ,WA 'OG GNAS PA
R'i 'OG STONG PA CAN, ,GSUM DANG TZA STENG RA 'OG

GNAS BCAS GSUM, ,SHA 'OG GNAS PA THA 'OG DANG LDAN ZHING, ,NYA YI
'OG MA DANG YANG LDAN PA YIN, ,SA YI BAR GNAS DZHA YI G-YON BCAS
TE, ,GSANG CHEN YI GE'I RNAM PA BRJOD GYUR PA, ,RDO RJE LHA MO
RNAMS KYI SNGAGS 'DI NI, ,BRI ZHING BSGOM PA BRJOD PAR BYA BA
YIN, ,YID BZHIN NOR BU

DPAG BSAM SHING DANG BUM PA MCHOG, ,DBAL LDAN 'OD DANG PA'I 'O
MA'I BA YANG RAB TU BSNGAGS, ,DE DAG BSGRUB BYAS 'DIR NI NOR STER
TZAM 'GYUR TE, ,'DIS NI BDE DANG BCAS PA'I NOR RNAMS STER BAR
BYED, ,DE KHO NA NYID YE SHES GRUB PA LAS SNGAGS BTU BA'I TSO
GA'O,, ,,MCHOD PA'I GYUR NI CHO

GA MKHAS PA YIS, ,SNOD LA BRTEN PA GANG LA 'DI BRIS PA, ,DES NI
MGO DANG MGUL PA DPUNG BA LA, ,BRTAGS PAS BYIN PA'I TSUL BZHIN
BSRUNG BAR BYA, ,BSRUNG BCAS BYIS PA MTHONG NAS LTO 'PHYE 'BYUNG
PO DANG, ,GDON DANG MTSAN MO RGYU DANG SHA ZA'I TSOGS BCAS DANG,
,BYIS PA 'JIGS PAS NYAM THAG

BYED PA'I RAB 'JIGS GZHAN, ,STOBS LDAN SENG GES NAGS SU SKRAG LA
'DAR BZHIN 'BYER, ,RNAL 'BYOR GYI NI MAN NGAG DAM PA THOB CING
YID CHES MTHONG GYUR NAS, ,BDAG GIS GSAL BA'I YE SHES DRI MED
YANG DAG GRUB PA 'DI BRIS TE, ,DES NA DE THOB DON DU GRUB SMRA
BAB TU SBYIN PA'I TSUL

@202A *, ,RNAMS DANG, ,LUS NGAL BA DANG RAB 'DUD RNAMS KYIS BLA
MA DAM PA'I ZHABS PAD STEN, ,'JIG RTEN DAG NAM BZHIN PHAN PA MANG
PO SKYES BYED DE NYID MCHOG GRUB GANG YIN PA, ,DE BYAS DGE BA
SKYON BRAL ZLA BA NYA BA'I 'OD LTAR DKAR BA YANG DAG GANG THOB PA,
,DES NI 'JIG RTEN RTZOD

PA'I DRI BRAL RDZOGS PA'I BYANG CHUB DAG PA YI NI SNOD GYUR CIG
,PHYAG RGYA RGYA CHEN SRID DANG ZHI BA MNYAM GYUR SEMS CAN KUN
DON BYED PA THOB PAR SHOG ,DE KHO NA NYID YE SHES YANG DAG PAR
GRUB PA ZHES BYA BA BDAG BYIN GYIS BRLAB PA'I RIM PA DPAL 'JAM
PA'I DBYANGS KYIS BYIN GYIS BRLABS PA MKHAS PA CHEN

PO TING NGE 'DZIN RDO RJE'I ZHAL SNGA NAS KYI ZHABS KYI RDUL LA
RIG PA PAndI TA STONG NYID TING NGE 'DZIN GYIS MDZAD PA RDZOGS
SO,, ,,BAL PO'I A'A TZ'A R+YA BHA RENDRA RU TZI DANG, LO TZ'A BA
BLO LDAN SHES RAB KYIS BSGYUR BA'O,, ,,'GRO KUN SANGS RGYAS MYUR
THOB SHOG,, 