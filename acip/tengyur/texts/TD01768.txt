@265A #,
,RGYA GAR SKAD DU, AA NU DZNY'A BI DHI:, BOD SKAD DU, RJES SU
GNANG BA'I CHO GA, DPAL RNAL 'BYOR NAM MKHA' LA PHYAG 'TSAL LO,
,GDOD MA'I MGON LA RAB BTUD NAS, ,N'A RO'I ZHABS LAS RIM 'ONGS

PA'I, ,DUD SOL MA YIS RJES SU GNANG, ,DA NI BDAG GIS BSHAD PAR
YA, ,DE YANG RE ZHIG DANG POR BZA' BA DANG BCA' BA DANG 'JIB PA
DANG BLDAG PA DANG, BTUNG BA LA SOGS PAR LDAN PA'I GTOR MA 'DUS
BYAS LA, 'CHAD PAR GYUR BA'I CHO GAS BCOM LDAN 'DAS MDUD PA'I SOL
BA LA

MCHOD CING BSTOD PAS YANG DAG PAR MNYES PAR BYAS NAS MNGON PAR
'DOD PA'I BYA BA STZOL BYA'O, ,DE NAS RJES SU GNANG BA NOD PAR
'DOD PA'I SLOB MA SKAL BA DANG LDAN PA RNAMS KYIS BLA MA LA
MAndALA PHUL TE, MGO BOR ME TOG GI PHRENG BA DANG BCAS PAS PHUS
MOS LA BTZUGS SHING THAL

MO SBYAR TE, DKYIL 'KHOR DBANG PHYUG PHYI DANG GSANG BA GZHAN PA
LAS BYUNG BA, ,BDAG DANG SBYOR BA NAM MKHA'I DE NYID GDAN BZHUGS
RIG MAR BCAS, ,RNAL 'BYOR NAM MKHA'I ZHABS KYI CHU SKYES LA NI
GRUB PA YI, ,RJES SU 'GRO BA'I BLO NI RGYAL BA'I CHED DU BDAG
PHYAG 'TSAL, ,ZHES BYA

BA 'DI BRJOD PA'I MTHAR, ,KYE 'KHOR LO'I DBANG PHYUG GI BDAG PO
RNAL 'BYOR NAM MKHA', SDUG BSNGAL GYI RGYA MTSOR GYUR PA'I SRID
PA RAB TU GZHOM PA DANG, MCHOG GI BDE BA CHEN PO'I MYA NGAN LAS
'DAS PA MNGON DU MA BYAS PA DE SRID DU, BAR DU GCOD PA NYE BAR
ZHI BA'I CHED DU, BDAG LA BCOM

LDAN 'DAS MA DUD PA'I SOL BA MA'I RJES SU GNANG BA DANG BYIN GYIS
BRLAB PA STZAL DU GSOL ZHES LAN GSUM DU GSOL BA GDAB TU GZHUG GO,
,DE MA THAG PAR DE DAG RNAMS, ,BLA MA SANGS RGYAS LA PHYAG 'TSAL,
,ZHES BYA BA LA SOGS PAS SKYABS SU 'GRO BA DANG, SEMS BSKYED PA

@265B LA BKOD NAS, DE RNAMS KYI MGO BOR LHA'I RANG BZHIN GYI GTOR
MA YANG DAG PAR BKOD PA, SNA TSOS PADMA 'DAB MA BRGYAD PA DANG
NYI MA LA H'Um GIS LAS SKYES PA'I DUD PA'I SOL BA DANG, DU BA'I
MDOG CAN ZHABS G-YON BRKYANG BAS GNAS PA, ZHAL GCIG PHYAG GNYIS
PA, ZHAL SPYAN GSUM

DMAR ZHING ZLUM PA, MCHE BA GTZIGS PA, G-YAS KHA tV'Am GA'I RAL
GRI 'PHYAR BA, G-YON KHRAG GIS GANG BA'I THOD PA 'DZIN PA, SKRA
DMAR SER GYEN DU 'BAR BA, DAR DMAR PO'I SMAD DKRIS CAN, ,PHYAG
RGYA DRUG GIS NYE BAR BRGYAN, SGAL TSIGS KYI PHRENG BA 'PHYAR BA,
'JIGS PA'I GZUGS

CAN MA, ME DPUNG RAB TU 'BAR BA CAN DU BLTA BAR BYA'O, ,DE NAS
AOm DHU M'ANG+G'A R'I YE S'Um SV'AH'A, ZHES BYA BAS LAN NYI SHU
GCIG TU BSDUS TE, SEMS CAN SGROL MDZAD SBYOR BA'I BDAG MO KHYOD
LA 'DUD, ,SKAL MAD SEMS CAN RGAL BAR MDZAD MA KHYOD LA 'DUD, ,KUN
BDAG GCIG PA'I

RANG BZHIN MA LA BDAG 'DUD DO, ,GCIG PU'I DE NYID NGES GYUR BDAG
NYID MA LA 'DUD, ,CES BYA BA'I TSIGS SU BCAD PA BLA MAS GSUM DU
BRJOD CING, GU GUL LA SOGS PA'I SPOS KYIS BDUG PA DANG, RNGA LA
SOGS PA'I ROL MO'I SGRAS BYIN DBAB PAR BYA'O, ,DE'I RJES SU RDO
RJE

'CHANG LA SOGS PA BRGYUD PA'I BLA MA RNAMS KYI MTSAN YANG DAG PAR
BSGRAGS NAS, KYEE BCOM LDAN 'DAS MA RNAL 'BYOR NAM MKHA' DUD PA'I
SOL BA MA, 'DI DAG RNAMS KYIS BKA' LAS MA 'DA' BAR DAM BCA' BA
RJES SU DRAN PAS DAM TSIG SRUNGS SHIG ,BSTAN PA SKYONGS SHIG
,SLOB MA CHE

GE'I DGRA DANG BGEGS THAMS CAD GZHOM PAR MDZOD CIG ,CHE GE'I RJES
SU 'JUG PAR GYIS LA JI LTAR MNGON PAR 'DOD PA'I DON THAMS CAD
PHUN SUM TSOGS PAR BYOS SHIG CES BSGO BRA BYA'O, ,DE NAS DES JI
LTAR BKA' STZAL BA DE BZHIN DU BGYIS TE, KHYED RNAMS KYI MNGON

PAR 'DOD PA'I DON PHUN SUM TSOGS PAR BGYID DO ZHES KHAS LEN PA
NI, DE RNAMS KYANG MNYAN DU GZHUG GO ,DE NAS GTOR MA SNGAR GYI
GNAS DE NYID DU BZHAG LA, BCOM LDAN 'DAS MA LA YANG DAG PAR MCHOD
CING MNGON PAR BSTOD DE, NGES PAR DGYES PAR GYUR PAR BLTA BAR
BYA'O, ,

@266A *, ,DE'I RJES SU 'CHAD PAR 'GYUR BA'I SGRUB PA'I THABS
BRJOD PAR BYA'O, ,DE NAS TSOGS KYI 'KHOR LO BYA, ,DO RJES DUD SOL
DGYES BYA ZHING, ,DGE 'DUN MCHOD STON GYIS MGU DANG, ,PHONGS DANG
MGON MED RNAMS TSIM BYA, ,'DI NI RJES SU GNANG BA'I TSO GA'O,
,DNGOS GRUB

BRNYES PA'I PAntI TA CHEN PO SHR'I BA NA RATNA'I ZHAL SNGA NAS
MDZAD PA'O,,