@6B #, ,RGYA GAR SKAD DU, A'ARYA SAPTA SHA TA K'A PRADZNY'A
P'A RA MI TA t'I KA ,BOD SKAD DU, 'PHAGS PA SHES RAB KYI PHA ROL
TU

PHYIN PA BDUN BRGYA PA'I RGYA CHER 'GREL PA, BAM PO DANG PO, NGAG
GI DBANG PHYUG ZAB CING GTING RTOGS BLO MNGA' BA, ,THUGS RJE CHE
LDAN SKYABS KYI NGANG LA PHYAG 'TSAL TE, KUN RMONGS GNAS NGAN LEN
GYI NAGS CHEN SREG PA'I ME, ,BDUN BRGYA PA NI MDOR BSDUS KUN NAS

BSHAD PAR BYA, ,SANGS RGYAS SKYED MA THAMS CAD LA YANG LHAG
MTHONG DANG, ,ZHI GNAS DANG NI GNYIS PO MNYAM PA'I DMIGS PA
'BYUNG, ,BDUN BRGYA PA LA'ANG BZHI PO GANG DAG BSTAN MOD KYI,
,'CHAD BYED RNAMS KYIS MA BSTAN DE DAG BRJOD PAR BYA, ,GLENG
BSLANG BA NI

MDOR BSDUS DANG, ,DE YI SKABS 'BYED PA DANG BCAS, ,'KHOR DANG
GLENG GZHI RGYU DANG DON, ,MTHONG BA DANG NI BSGOM PA'I LAM,
,RGYU NI MOS SPYOD RNAM PA GSUM, ,BSTOD DANG RAB BSTOD BSNGAGS PA
DANG, ,DMIGS DANG DE YI RNAM PA YI, ,TSUL GYI RJES MTHUN

RNAM DRUG STE, ,DE NYID DON DAM DGONGS PA DANG, ,'THOB DANG MTHA'
GNYIS SPANGS PA DANG, ,BSAM GYIS MI KHYAB PA DANG 'CHAD, ,DE
'BRAS 'THOB PA'I MTSAN NYID DANG, ,DE YI RJES MYONG RNAM PAR
SGROGS, ,RANG GI NGO BO'I THOGS MED BLO, ,RIGS DANG BZHUGS DANG

SPYOD PA DANG, ,YON TAN BCAS DANG BZOD PA GSUM, ,RJES SU GZUNG
DANG SMON PA DANG, ,RJES SU BSTAN PA DPE DANG BCAS, ,MI RTOG PA
YI GZUGS BRNYAN GSUNGS, ,DAM CHOS YUN RING GNAS CHED DU, ,LHA
RNAMS KYIS NI RJES SU BSGRUBS, ,SANGS RGYAS RNAMS KYIS BYIN

BRLABS 'DI, ,RNAM BSHAD MTSAN NYID MDO DON GYIS, ,BDUN BRGYA PA
YI DON BSDUS YIN, ,DE LA TSIG DANG PO GSUM NI GLENG BSLANG BA'O,
,GLENG BSLANGS NAS SKABS 'BYED PAR RTZOM PA NI DUS GCIG NA ZHES
BYA BA LA SOGS PA NAS, KUN DGA' RAB NA ZHES BYA BA'I

@7A *, ,BAR YIN NO, ,BSHAD PAR GTOGS PA'I 'KHOR GYI DBANG DU BYAS
NAS DGE SLONG STONG THAM PA'I ZHES BYA BA NAS, BYANG CHUB SEMS
DPA' SA YA DANG THABS CIG GO ZHES BYA BA'I BAR DES NI 'KHOR BSTAN
TO, ,DE PHAN CHAD NAS DE BZHIN GSHEGS PA'I PHO BRANG

GAL BA DER MCHIS NAS, PHYOGS GCIG TU MCHIS SO, ,DE CI'I SLAD DU
ZHE NA ZHES BYA BA'I BAR DU NI GLENG GZHI'O, ,DE DAG NI DE BZHIN
GSHEGS PA LA BLTA BA DANG, PHYAG BGYI BA DANG ZHES BYA BA LA SOGS
PA NI RGYU'O, ,DE'I 'BRAS BU NI SEMS CAN GYI DON TO, ,MI

DMIGS PA'I TSUL GYIS DE BZHIN NYID KYI RNAM PA DANG, RNAM PAR MI
RTOG PA'I RNAM PAR DE BZHIN GSHEGS PA LA BLTA BAR BYA'O ZHES BYA
BA'I SA NAS BRTZAMS TE, BYANG CHUB SEMS DPA'I THEG PA PA DMIGS PA
CAN RNAMS YANG DAG PA JI LTA BA BZHIN DU RTOGS PAR BYA BA'I

PHYIR PHYAG RGYA 'DI GZHAG GO ZHES BYA BA'I BAR NI MTHONG BA'I
LAM MO, ,BCOM LDAN 'DAS BDAG NI SHES RAB KYI PHA ROL TU PHYIN PA
RGYA CHER STON PAR SPOBS LAGS SO ZHES BYA BA NAS BRTZAMS TE, BCOM
LDAN 'DAS 'JIG TSOGS DE NI MA MCHIS PA STE, 'JIG TSOGS MA

LAGS PAS DE NI MI 'PHO LA 'PHO BA DANG BRAL BA YANG MA LAGS TE,
DE CI'I SLANG DU ZHE NA, 'JIG TSOGS DE NI 'JIG TSOGS MA LAGS SO
ZHES BYA BA'I BAR NI BSGOM PA'I LAM MO, ,'DI LTAR MTHONG BA'I LAM
GYI RJES LA BSGOM PA'I LAM YIN LA, MTHONG BA'I LAM DE'I RGYU GANG
ZHE NA, DE'I

RGYUR GYUR PA'I MOS PA RNAM GSUM YIN PAR BSTAN TE, DE LA DE NAS
BCOM LDAN 'DAS LA TSE DANG LDAN PA SHA RA DVA TI'I BUS 'DI SKAD
CES GSOL TO ZHES BYA BA NAS, BYANG CHUB TU NGES PAR 'GYUR BA LAGS
SO ZHES BYA BA'I BAR SH'A RI'I BUS SMRAS PA RNAMS NI RANG GI DON
DU MOS

PA'O; ,DE NAS BCOM LDAN 'DAS LA BYANG CHUB SEMS DPA' SEMS DPA'
CHEN PO BYAMS PAS 'DI SKAD CES GSOL TO ZHES BYA BA NAS, BYANG
CHUB LA NYE BAR GYUR PA LAGS SO ZHES BYA BA'I BAR BYAMS PA'I TSIG
RNAMS NI RANG DANG GZHAN GYI DON DU MOS PA'O, ,DE NAS BCOM

@7B LDAN 'DAS LA 'JAM DPAL GZHON NUR GYUR PAS 'DI SKAD CES GSOL
TO ZHES BYA BA NAS, DE DAG NI SANGS RGYAS NYID DU BLTA BAR BGYI'O
ZHES BYA BA'I BAR 'JAM DPAL GYI TSIG NI GZHAN GYI DON DU MOS
PA'O, ,DE NAS BCOM LDAN 'DAS LA SRING MO DMIGS PA MED PAS 'DI

SKAD CES GSOL TO ZHES BYA BA LA SOGS PA SRING MO DMIGS PA MED
PA'I TSIG NI THAR PA DANG NGES PAR 'BYED PA'I CHA'I MTSAN NYID
MOS PAS SPYOD PA'I SAS BSDUS PA RNAMS KYI DMIGS PA DANG MTHONG BA
DANG BSGOM PA'I LAM GYI DMIGS PA NI JI SNYED YOD PA DANG, JI LTA
BA BZHIN DU YOD PA

'THAD PA SGRUB PA'I RIGS PA DANG BCAS PA YIN NO, ,DE NAS BCOM
LDAN 'DAS KYIS TSE DANG LDAN PA SHA RA DVA TI'I BU LA BKA' STZAL
PA, DE DE BZHIN NO ZHES BYA BA NAS BRTZAMS TE, DE DAG NI RNAM PA
THAMS CAD KYI MCHOG DANG LDAN PA'I THAMS CAD MKHYEN PA'I YE SHES
DANG LDAN PA'I BAR

DU 'GYUR RO ZHES BYA BA'I BAR NI MOS PA RNAM PA GSUM MO, ,DE LA
YANG BCOM LDAN 'DAS KYIS BSTOD PA DANG RAB TU BSTOD PA DANG
BSNGAGS PA'O, ,DMIGS PA MDOR BSTAN PA'O, ,RGYAS PAR BSTAN PA NI
'JAM DPAL KHYOD KYIS DON GYI DBANG CI ZHIG MTHONG NA ZHES BYA BA
NAS, DE CI'I

PHYIR ZHE NA, 'DI LTAR CHOS THAMS CAD NI, GANG LA GNAS TE RNAM
PAR RIG PAR 'GYUR BA'I SKYE BA MED PA'I PHYIR RO ZHES BYA BA LA
THUG PA'I BAR YIN NO, ,GANG DAG MTSAMS MED PA LA ZHUGS PA DE DAG
NI ZHES BYA BA LA SOGS PA NAS, KUN DGA' PO 'JIG RTEN DU SA G-YOS
PA BYUNG BA

'DI'I RGYU NI DE YIN NO, ,RKYEN NI DE YIN NO ZHES BYA BA LA THUG
PA NI DMIGS PA'I RNAM PA GTAN LA 'BEBS PA STE, TSUL RNAM PA DRUG
BSTAN TO, ,BCOM LDAN 'DAS 'JAM DPAL 'DI NI BSAM GYIS MI KHYAB
PA'I DPAL LO ZHES BYA BA NAS BSAM GYIS MI KHYAB PA NYID NI SGRA
MA LAGS

SO; ,SGRA MA LAGS PA YANG BSTAN PAR MI NUS SO ZHES BYA BA'I BAR
NI DE'I 'BRAS BU THOB PA'I MTSAN NYID BSTAN TO, ,'JAM DPAL KHYOD
BSAM GYIS MI KHYAB PA'I TING NGE 'DZIN LA SNYOMS PAR 'JUG GAM
ZHES BYA BA NAS, 'DI LTAR 'JAM DPAL KHYOD NI SNGON GYI RGYAL BA
LA BYA BA

@8A *, ,BYAS PA STE, MI DMIGS PAR TSANGS PAR SPYOD PA YUN RING DU
SPYAD PA'O ZHES BYA BA LA THUG PA'I BAR NI RJES SU MYONG BA BSTAN
PA SMRAS PA YIN NO, ,CI 'JAM DPAL KHYOD SHES RAB KYI PHA ROL TU
PHYIN PA LA GNAS TE, DE SKAD SMRA'O SNYAM DU SEMS SAM ZHES BYA

BA NAS BRTZAMS TE, DE LTAR NA DE BZHIN GSHEGS PA'I DBYINGS DANG,
BDAG GI DBYINGS 'DI NI GNYIS SU MA MCHIS TE, GNYIS SU DBYER MA
MCHIS SO ZHES BYA BA'I BAR 'DI NI RANG GI NGO BO BSTAN PA YIN NO,
,BCOM LDAN 'DAS KYIS GANG BDAG BSGOM PA DE NI SHES RAB KYI

PHA ROL TU PHYIN PA BSGOM PA'O ZHES BKA' STZAL PA DE YANG ZHES
BYA BA NAS, BCOM LDAN 'DAS DE BZHIN DU YE SHES 'DI YANG MA BGYIS
PA MA BSGRUBS PA MA BSKYED PA MA 'GAGS PA STE, DE'I SLAD DU MI
BSGYUR BA LAGS SO ZHES BYA BA LA THUG PAS NI YE SHES THOGS PA MED
PAR

BSTAN TO, ,DE NAS BYANG CHUB SEMS DPA'I RIGS CAN GYI GANG ZAG
STON TE, DE YANG RIGS LA GNAS PA DANG, ZHUGS PA DANG, SPYOD PA LA
ZHUGS PA DANG, SPYOD PA'I YON TAN NO, ,'JAM DPAL DE BZHIN GSHEGS
PA'I YE SHES BSTAN PA 'DI LA 'DI

LTAR BSTAN PAR SU DAG MOS ZHES BYA BA LA SOGS PA NAS, 'JAM DPAL
LEGS SO LEGS SO, ,KHYOD KYI TSIG 'DI LEGS PAR SMRAS SO ZHES BYA
BA LA THUG PA'I BAR DU NI RIGS LA GNAS PA'I GANG ZAG BSTAN TO,
,DE NAS DE'I TSE BCOM LDAN 'DAS LA TSE DANG LDAN PA 'OD

SRUNGS CHEN POS 'DI SKAD CES GSOL TO ZHES BYA BA NAS BRTZAMS TE,
'JAM DPAL SHES RAB KYI PHA ROL TU PHYIN PA ZAB MO SHIN TU MA
SKYES PA DANG, DNGOS PO MED PA'I BAR 'DI BSTAN PA NA GANG DAG MOS
PA NAS, KUN CHUB PAR BYED PA'I BAR DU BYED PA DE DAG NYID RIGS
KYI BU DANG,

RIGS KYI BU MO DE DAG GI RNAM PA DANG, RTAGS DANG MTSAN MA DE YIN
NO, ,ZHES BYA BA'I BAR NI BYANG CHUB SEMS DPA'I RIGS CAN NYID KYI
ZHUGS PA BSTAN TO, ,'JAM DPAL GANG DU SHES RAB KYI PHA ROL TU
PHYIN PA BSTAN PA DER SANGS RGYAS KYI CHOS THAMS CAD BSTAN PAR

@8B BLTA'O ZHES BYA BA NAS BRTZAMS TE, BKOD PA GCIG PA'I TING NGE
'DZIN BSGRUBS PA DE'I TSE'I TSAD JI TZAM BA DE TZAM DU GNAS SHING
GLENG GZHI DANG BCAS PA'I CHOS STON PAR 'GYUR RO ZHES BYA BA LA
THUG PA'I BAR GYIS NI SHES RAB KYI PHA ROL TU PHYIN PA LA SPYOD
PA DANG TING NGE 'DZIN LA

SPYOD PA BSTAN TO, ,'JAM DPAL DE LA BYANG CHUB SEMS DPA'I THEG PA
PA KHA CIG 'DI SNYAM DU BKOD PA GCIG PA'I TING NGE 'DZIN 'DI ZHES
BYA BA NAS, 'JAM DPAL GZHAN YANG TING NGE 'DZIN 'DI THOB PA'I
BYANG CHUB SEMS DPA' SEMS DPA' CHEN PO MYUR DU BYANG CHUB KYI

PHYOGS KYI CHOS RNAMS YONGS SU RDZOGS NAS MYUR BA NYID DU BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR 'TSANG RGYA BAR 'GYUR RO ZHES BYA BA'I BAR NI SPYOD PA'I YON
TAN NO, ,'JAM DPAL GZHAN YANG BYANG CHUB SEMS DPA' SEMS DPA' CHEN
POS

GANG GI TSE BDAG GI DBYINGS NAS, CHOS KYI DBYINGS KYI BAR DU ZHES
BYA BA LA SOGS PA NAS, 'JAM DPAL DE LTA BAS NA RIGS KYI BU 'AM,
RIGS KYI BU MO GANG GIS BSTAN PA 'DI THOS NAS ZHUM PAR MI 'GYUR
BA DE YANG BLA NA MED PA YANG DAG PAR RDZOGS PA'I BYANG CHUB LAS
PHYIR MI

LDOG PAR NGAS BSHAD DO ZHES BYA BA LA THUGS PA'I BAR DU NI SGRA'I
RJES SU 'BRANG BA DANG BSAM PA LAS BYUNG BA DANG BSGOM PA DANG
RJES SU MTHUN PA'I BZOD PA RNAM PA GSUM BSTAN TO, ,'JAM DPAL DE
LTA BAS NA DGE SLONG NGAM, DGE SLONG MA 'AM, DGE BSNYEN NAM DGE
BSNYEN NAM DGE BSNYEN MA GANG

DAG SHES RAB KYI PHA ROL TU BYIN PA ZAB MO 'DI LA ZHUM PAR MI
'GYUR BA NAS, NUR BA'I BAR DU MI 'GYUR BA DE DAG NI NGA LA SKYABS
SU SONG BA'O ZHES BYA BA NAS BRTZAMS TE, BLO 'PHEL ZHING RGYAS PA
DANG YANGS PAR 'GYUR TE, BLA NA MED PA YANG DAG PAR RDZOGS PA'I
BYANG CHUB TU SLU

BAR MI BYED DO ZHES PA'I BAR DU DE BZHIN GSHEGS PAS RJES SU GZUNG
BA BSTAN TO, ,'DI'I 'BRAS BU RNAM PAR PHYE STE 'CHAD PA NI PHYIS
STON PAR 'GYUR RO, ,DE SKAD CES BKA' STZAL PA DANG, BCOM LDAN
'DAS LA 'JAM DPAL GZHON NUR GYUR PAS 'DI SKAD CES GSOL TO ZHES

@9A *, ,BYA BA NAS BRTZAMS TE, 'JAM DPAL GANG DAG SHES RAB KYI
PHA ROL TU PHYIN PA ZAB MO 'DI THOS TE, THOS NAS KYANG DGA' BA
DANG MGU BA YANGS PA THOB PA DE DAG NI DGE BA'I RTZA BA CHUNG BAR
NGA MI 'CHAD DO ZHES BYA BA'I BAR GYIS NI SMON PA BSTAN NO,
,DBANG PO RNON

PO MNGON DU ZHUGS PA GANG DAG CHOS BTAGS PA RNAM PAR GZHAG PA LA
BRTEN NAS JI SNYED YOD PA DANG, JI LTA BA BZHIN DU YOD PA RTOGS
PAR NUS PA DE DAG GI CHED DU BYA BA RNAMS RDZOGS SO, ,DA NI 'JAM
DPAL GANG ZHIG SHES RAB KYI PHA ROL TU PHYIN PA BSTAN PA 'DI LA
NYAN

'DOD PAR GYUR NA ZHES BYA BA NAS BRTZAMS TE, NYAN THOS DANG RANG
SANGS RGYAS KYI SAR 'GRO BA'AM 'JUG PA'I SKAL BA CAN MA YIN NO
ZHES BYA BA'I BAR DU NI DE LAS GZHAN PA GDAMS NGAG RJES SU BSTAN
PA TZAM GYIS BSGRUB PAR BYA BA'I GDUL BYA RNAMS KYI CHED DU BYAS
TE, DPE DANG

BCAS PA'I TING NGE 'DZIN GYI SPYOD YUL RNAM PAR MI RTOG PA'I
GZUGS BRNYAN BSTAN TO, ,DE NAS DE'I TSE LHA'I DBANG PO BRGYA BYIN
DANG SUM CU RTZA GSUM PA'I LHA'I BU RNAMS KYIS LHA'I TZAN DAN GYI
PHYE MA DANG ZHES BYA BA NAS, 'CHANG BA'I BAR DU BGYID PA'I RIGS
KYI BU 'AM RIGS KYI BU MO DE DAG

GIS, BDAG CAG GI 'DI NI LHAS BSGRUBS PA'O ZHES THE TSOM MA MCHIS
PAR 'TSAL BAR BGYI'O ZHES BYA BA'I BAR DU NI LUNG DANG RTOGS PA'I
CHOS KYI MTSAN NYID YUN RING DU GNAS PAR BYA BA'I PHYIR, LHA
RNAMS KYIS BSGRUBS PA BSTAN TO, ,DE NAS BCOM LDAN 'DAS LA 'JAM
DPAL

GZHON NUR GYUR PAS 'DI SKAD CES GSOL TO ZHES BYA BA LA SOGS PAS
NI DAM PA'I CHOS YUN RING DU GNAS PAR BYA BA'I PHYIR, SANGS RGYAS
KYIS BYIN GYIS BRLABS PA BSTAN TE, DE DAG NI BSDUS PA'I DON TO,
,DA NI RGYAS PAR BSHAD PA BRTZAMS TE, DE LA CHOS SDUD PA PO LA
'KHOR

RNAMS KYIS GSOL PA DANG SDUD PA POS GLENG BSLANG BA NI 'DI SKAD
BDAG GIS THOS PA ZHES BYA BA YIN NO, ,'DIR YANG BDAG GIS THOS PA
ZHES BYA BA YANG RJES SU BZLAS PA STE, SDUD PA PO NI CHOS NYAN PA
DANG, KUN TU 'DZIN PA DANG 'CHAD BA DANG 'CHAD PAR BYED PA YIN
PAR 'KHOR RNAMS KYIS

@9B RNAM PA GZHAN GYI SGO NAS KHONG DU CHUD PA'I PHYIR RO, ,DE
LTA MA YIN NA GSOL BA 'DEBS PA MI RIGS PA'I PHYIR RO, ,'DI SKAD
CES BYA BA NI SGRUB PAR BYED PA STE, DE JI LTA BU YIN PA MI SHES
NAS, DE BAS NA SHES PAR 'DOD PA'I PHYIR DON 'DI KHO NA YIN NO
ZHES BYA BA NI 'DI SKAD

CES BYA BAS SGRUB PAR BYED DE, GANG BDAG GIS THOS PA DE NI 'DI
SKAD YIN GYI GZHAN DU MA YIN TE, LHAG CHAD SPANGS NAS, JI SKAD
THOS PA 'OG NAS 'BYUNG BA MTHA' DAG RDZOGS PAR GLENG BSLANG BA
YIN NO, ,CIG CAR THOS PA DANG, KUN 'DZIN PA DANG, 'CHANG BA DANG,
'CHAD

PAR BSTAN PAS NI BDAG NYID SANGS RGYAS RNAMS LA DGE BA'I RTZA BA
BSKYED PA NYID DANG, SANGS RGYAS DANG BYANG CHUB SEMS DPA' RNAMS
KYIS RJES SU GZUNG BA YIN PAR BSTAN TE, DE LTA MA YIN NA DE LTA
BUR NUS PA MI SRID PA'I PHYIR RO, ,DE NI BCOM LDAN 'DAS MGON PO
BYAMS PAS KYANG BSTAN

TE; SANGS RGYAS RNAMS LA BYA BA BYAS PA DANG, ,DE DAG RNAMS LA
DGE BA'I RTZA BA BSKRUN, ,DGE BA'I BSHES GNYEN DAG GI MGON BCAS
NI, ,'DI DAG NYAN PA'I SNOD DU 'GYUR BA YIN, ,SANGS RGYAS RNAMS
LA BSNYEN BKUR KUN TU 'DRI, ,SBYIN DANG TSUL KHRIMS LA SOGS SPYOD
PA NI,,

KUN TU 'DZIN DANG 'CHANG BA LA SOGS PA'I, ,SNOD NYID DAM PA DE
DAG YIN PAR DGONGS, ,DE NYID KYI PHYIR BDAG GIS ZHES BYA BA
GSUNGS TE, GDUL BYA RNAMS THE TSOM DANG BRAL NAS, RAB TU DANG BA
DANG RNA BA BLAGS TE NYAN PA DANG, GUS PA LA SOGS PA BSKYED PA'I
PHYIR RO, ,

'PHAGS PA DKON MCHOG SPRIN LAS KYANG SMAN PA SNYING RJE CAN BZHIN
NO ZHES BSTAN TO, ,THOS PA'I TSIG GIS NI YI GE LA BRTEN PA'I SGRA
JI LTA BA BZHIN ZHAL NAS GSUNGS PA NYID YIN PAR BLTA'O, ,DUS GCIG
NA ZHES BYA BA LA SOGS PAS NI SKABS 'BYED PAR BYED PA RTZOM PA
YIN NO, ,

DUS NI STON PA LA SOGS PA'I DUS SO, ,BDUD BZHI BCOM BAS NA BCOM
LDAN 'DAS TE, YON TAN RIN PO CHE'I PHUNG PO MTHA' MED PA CAN 'GRO
BA'I BLA MA LA BYA'O, ,BCOM LDAN 'DAS ZHES BYA BA'I TSIG GIS
BRJOD PA NI RANG DANG GZHAN GYI DON DU ZHUGS PA'I 'KHOR GNYI GA'I
YANG

@10A *, ,CIG CHAR SKYABS SU 'OS PA NYID YIN PAR BSTAN PA'I PHYIR
RO, ,RGYAL BU RGYAL BYED KYI TSAL MGON MED ZAS SBYIN GYI KUN DGA'
RA BA NA BCOM LDAN 'DAS BZHUGS PAS NI GNAS DE MCHOD RTEN DU GYUR
PA DANG MES 'JIG PA LA SOGS PAS MI SHIGS PAR YANG

BSTAN TE, SA PHYOGS DE NI SKYON THAMS CAD LAS GROL BA'I DE BZHIN
GSHEGS PA'I DBANG GIS BYUNG BA'I PHYIR RO, ,DE BZHIN GSHEGS PA'I
SPYOD LAM BZHI PO GANG YANG RUNG BAS BZHUGS PA'I SA PHYOGS DE NI
ME LA SOGS PA'I 'JIG PA RNAMS KYIS SHIGS PAR MI 'GYUR RO,,

ZHES BYANG CHUB SEMS DPA'I SDE SNOD LAS BCOM LDAN 'DAS KYIS DNGOS
SU BSTAN PA'I PHYIR RO, ,DE LTAR BYAS NA ZLA BA SGRON MA'I MDO
LAS, RGYAL PO'I KHAB KYI SHAR PHYOGS 'DI NYID DU, ,SANGS RGYAS
BYE BA STONG PHRAG MTHONG BA DANG, ,RGYAL BA DE DAG KUN GYI DRUNG
DU NI, ,TING

'DZIN ZHI BA MCHOG 'DI ZHU BA BGYIS, ,ZHES BYA BA DANG, BLO GROS
SHIN TU BRTAN PAS ZHUS PA LAS KYANG, BYAMS PA CHOS KYI RNAM
GRANGS 'DI NI SANGS RGYAS BYE BA KHRAG KHRIG STONG PHRAG BDUN CU
RTZA BZHIS SA PHYOGS 'DI NYID DU GSUNGS SO, ,ZHES BYA BA DAG DANG
RJES SU MTHUN PAR

'GYUR RO, ,BZHUGS SO ZHES BYA BA NI SPYOD PA KHYAD PAR CAN DANG
LDAN ZHING ZHES BYA BA'I THA TSIG GO, ,BZHUGS PA'I TSIG GIS NI
LHA DANG 'PHAGS PA TSANGS PA'I GNAS PA BSTAN TE, RGYAL BYED KYI
TSAL LA SOGS PA NA SEMS CAN GYI DON MCHOG TU MDZAD CING BCOM LDAN
'DAS DE LJONGS

RGYU BA BZHIN DU BZHUGS PA YIN GYI, DUS BZLA BA'I MTSAN NYID KYI
PHYIR NI MA YIN NO ZHES BYA BA'I DON TO, ,DE NYID KYI PHYIR DUS
GCIG NA ZHES GSUNGS TE, GZHAN NA NI YUL GZHAN DAG NA BZHUGS PAR
BSTAN PA'I PHYIR RO, ,'DIS NI BCOM LDAN 'DAS KYI RJES SU SLOB PA
GDUL

BYA RNAMS KYIS KYANG GNAS PA MCHOG GSUM GYIS GNAS PAR BYA BA YIN
GYI 'JIM GONG BZHIN DU 'DUG PAR MI BYA'O ZHES BSTAN TO, ,GZHAN
DAG NA RE DUS GCIG NA ZHES BYA BA NI SNGA MA DANG SBYAR BA YIN
TE, BDAG RANG LA SKAD CIG MA GCIG LA SNANG BA YIN NO ZHES ZER TE,
DE NI GCIG TU NGES

@10B PAR DGONGS PA YOD PA MA YIN TE, DE'I BDAG RANG LA SNANG BA
NI 'KHOR RNAMS 'DRI BAR MI 'DOD KYI, DPAL GYI MGUR NAS GSUNGS PA
'DRI BAR BSAMS PA'I PHYIR RO, ,GANG YANG RANG TSANG MAR GRUB PAR
BYA BA'I PHYIR, YUL DANG DUS NI GTAN TSIGS, 'KHOR NI DBANG PO YIN

TE; RTZOD PA'I DBANG RGYA DANG TSUL 'DRA'O ZHES SMRA NA, DE NI
BDAG GIS RTOGS PA MA YIN TE, 'DI LTAR YUL THOG THAG TU SONG ZHING
DBANG LA DRI BAR BYA BA NI DER 'GRO MI NUS PA RNAMS KYIS MDO
SDE'I DON GTAN LA DBAB PA RING DU THOGS PAR 'GYUR RO, ,GANG DU
'KHOR GYI MING MA BSTAN

PA DER YANG SU LA DRI BAR BYA, DA NI BSTAN PA'I NANG DU GTOGS
PA'I 'KHOR GANG YIN PA'I DBANG DU BYAS NAS DE NI, DGE SLONG STONG
THAM PA'I DGE SLONG GI DGE 'DUN CHEN PO DANG THABS CIG TU ZHES
BYA BA LA SOGS PA SMOS SO, ,'DIR YANG DGE SLONG GI 'KHOR SNGAR
BSTAN PA NI CHUNG BA YIN

PA'I PHYIR RO, ,BYANG CHUB SEMS DPA'I 'KHOR PHYIS BSTAN PA NI CHE
BA'I PHYIR RO, ,DPER NA 'GRO BA KUN DANG SLOB PA DANG MI SLOB PA
DANG RANG RGYAL RNAMS ZHES BYA BA LA SOGS PA GSUNGS PA BZHIN NO,
,GZHAN DAG NA RE 'KHOR RTAG PA YIN PA'I PHYIR DGE SLONG GI 'KHOR
SNGAR SMOS SO

ZHES ZER RO, ,NYON MONGS PA BCOM PA'I PHYIR DGE SLONG NGO, ,NYON
MONGS PA TZAM ZAD PAR BYA BA'I PHYIR ZHUGS PA GANG YIN PA DE DAG
NYAN THOS KYI THEG PA'I NANG DU GTOGS PA YIN GYI, THEG PA CHEN
PO'I NANG DU MA GTOGS PA YIN NAM, BDUN BRGYA PA 'DI NI THEG PA
CHEN PO SHIN TU

BSDUS PA GCIG TU NGES PA'I DON MCHOG TU ZAD PA 'DI LA BYANG CHUB
SEMS DPA'I RIGS CAN DAG LAS GZHAN PA NYAN THOS LA SOGS PA DAG
'DIR JI LTAR GTOGS, GANG GIS NA NYAN THOS KYI 'KHOR BSTAN CE NA
DE NI NYES PA MED DE, DON 'DI NI SHES RAB KYI PHA ROL TU PHYIN PA
NYI KHRI LNGA

STONG PA LAS BYAMS PAS ZHUS NAS DE BZHIN GSHEGS PAS BKA' STZAL
PA, SEMS CAN RNAMS KYI RIGS NI GSUM MO, ,DE LA SEMS CAN GYI RIGS
KHA CIG NI THOG MAR RGYA CHE BA DAM PA TSOL BAR BYED LA RGYA CHE
BA NYID KHONG DU CHUD PAR 'GYUR RO, ,KHA CIG NI THOG MAR DMAN PA
TSOL

@11A *, ,LA DMAN PA NYID KHONG DU CHUD PA'O, ,DE TZAM GYIS MGU BA
YANG MA YIN TE, YANG MCHOG RGYA CHE BA TSOL ZHING DE YANG KHONG
DU CHUD DO, ,KHA CIG NI DMAN PA KHO NA TSOL ZHING DMAN PA KHONG
DU CHUD DE, DE TZAM GYIS MGU NAS GANG MA MCHOG RGYA CHEN PO TSOL
BAR MI

BYED PA DE NI ZHI BA PHYOGS GCIG LA ZHUGS PAR BSTAN TO, ,GANG DAG
NYAN THOS KYI BYANG CHUB THOB KYANG DE TZAM GYIS MGU BA MA YIN
GYI BLA NA MED PA YANG DAG PA'I BYANG CHUB TU SEMS SKYED PAR BYED
CING, LAS DANG NYON MONGS PA'I DBANG DU MA GYUR PAR BYANG CHUB TU
YONGS SU SGYUR BAR BYED

LA; SMON LAM GYI DBANG GIS SKYE BA GZHAN DANG GZHAN BSGRUBS TE,
BYANG CHUB TU TSOGS RDZOGS PAR BYED DO, ,DE NYAN THOS KYI RIGS
CAN DU BSTAN PA NI THOG MAR DE'I BYANG CHUB TSOL BA'I PHYIR RO,
,DGONGS PA NGES PAR 'GREL PA LAS KYANG NGA NI RNAM GRANGS KYIS DE
DAG

BYANG CHUB SEMS DPA'I RIGS CAN DU SMRA'O ZHES BKA' STZAL TO,
,SH'A RI'I BU LA SOGS PA YANG DE LTA BU YIN PAR BLTA'O, ,DES NA
DE DAG 'DI NYAN PA LA SOGS PA'I SNOD NYID YIN NO, ,BYANG CHUB LA
'AM BYANG CHUB NYID SEMS PA YIN PA DE DAG NI BYANG CHUB SEMS
DPA'O, ,

SEMS CHE BA NYID DANG SPONG BA CHE BA NYID DANG RTOGS PA CHE BA
NYID DANG LDAN PA'I PHYIR, BYANG CHUB SEMS DPA' CHEN PO'O, ,PHAN
TSUN DU 'BREL PA'I PHA ROL TU PHYIN PA DRUG YONGS SU RDZOGS PAR
BYA BA'I CHED DU BRTZON 'GRUS KHYAD PAR CAN DANG LDAN PA'I PHYIR
GO CHA CHEN PO BGOS PA'O, ,'DI SKAD

BSTAN TE, SBYIN PA LA SOGS PA DRUG PO RE RE LA YANG RNAM PA DRUG
PO 'DUS PA LA GO CHA'I BRTZON 'GRUS GANG YIN PA STE, DE NI RNAM
PA DRUG DANG LDAN PA JI SKAD DU BSTAN PA'O, ,PHYIR MI LDOG PA
NYID KYIS NI MI SKYE BA'I CHOS LA BZOD PA THOB PA BSTAN TE, GO
CHA CHEN PO NYID KYIS BYE

BRAG TU BYAS PA'I PHYIR RO, ,MI SKYE BA'I CHOS LA BZOD PA MED PAR
NI PHA ROL TU PHYIN PA RNAMS CHEN PO NYID DU MI RUNG NGO, ,NGES
PAR 'BYED PA'I CHA DANG MTHUN PA LA SOGS PA'I GNAS SKABS KYI
PHYIR MI LDOG PA LA NI BYA BAR 'OS PA MA YIN NO, ,DE SKAD DU,
DROD DANG SPYI BO BZOD PA DANG, ,CHOS

@11B KYI MCHOG LA GNAS PA DAG ,RTAGS NI RNAM PA NYI SHU 'DIS,
,BYANG CHUB DAG LAS MI LDOG YIN, ,MI LDOG PA YI RTAGS DAG NI,
,MTHONG BA'I LAM GNAS YIN PAR 'DOD, ,CES BYA BA LA SOGS PA GSUNGS
SO, ,SKYA RENGS NI MANG STE MTHON KA DANG, SER PO DANG, DMAR

PO DANG NYI MA'I MDOG 'DRA ZER BA'O, ,'DIR DUS LA MA BABS PAR
'ONGS PAS NA RINGS PA YIN PAR BRJOD PAR BZHED PA'I PHYIR, SKYA
RENGS MTHON KA YIN PAR BLTA BAR BYA STE, DE NI THAMS CAD PAS
SNGAR 'CHAR BA'I PHYIR DANG, KHYAD PAR MED PAS NA THAMS CAD BSDU
BA BYAS PA'I

PHYIR RO, ,'DI SKAD BSTAN TE, THOG MAR SKAR MA'I 'OD NYAMS SHING,
,NAM MKHA' DAG NI SNGO SER MDOG ,SHAR PHYOGS SU NI MDOG SNGA'O
'OD, ,MTHON KA'I SKYA RENGS SHAR BA YIN, ,DE SHAR BA NI DE BYUNG
BA'O, ,DES MTSON PA'I DUS LA BAB PA NI TSE STE, DUS DE LA BAB PA
NA

DE'I TSE MTSAN MO THOG MA RNGA BRDUNG BA'I DUS SO, ,DE'I PHYIR
DUS LAS 'DAS SO, ,GNAS NI NANG DU YANG DAG 'JOG PA'I KHANG PA LA
BYA STE, DE NAS BYUNG BA'O, ,GA LA BA ZHES BYA BA NI DE BZHIN
GSHEGS PA'I PHO BRANG MTSON PA'O, ,DER ZHES BYA BA 'DIS KYANG
SONG BA MTSON PAR BYED DO,,

BCOM LDAN 'DAS KYI GDAN BSHAMS PA'I PHYOGS KYI NYE 'KHOR DU 'DUG
PAR 'OS PA'I GNAS LAS PHYI ROL NA 'DUG PA'I PHYIR YUL LAS 'DAS
PA'O, ,YUL DANG DUS LAS 'DAS PA 'DI GNYIS KYIS BSAM PA'I KHYAD
PAR STON PA'I PHYIR 'CHAD PA'I GLENG GZHI YIN NO, ,DE BZHIN

GSHEGS PA LA LTA BA LA SOGS PA NI JI SKAD DU, RIN PO CHE'I ZA MA
TOG LAS BCOM LDAN 'DAS 'OD KYI TOG GIS, 'PHAGS PA 'JAM DPAL LA
BKA' STZAL PA DANG, GANG BCOM LDAN 'DAS CHOS LA LTA BA SHIN TU
RNAM PAR DAG PAR GYUR PA NI DE BZHIN GSHEGS PA LA LTA BA

SHIN TU RNAM PAR DAG PA YIN NO, ,GANG GI TSE LUS KYIS MA YIN SEMS
KYIS MA YIN, MI 'DUD RAB TU MI 'DUD KHENGS PAR MA YIN GUS PAR MA
YIN PAR MI GNAS PAR 'DUG STE, BTANG SNYOMS THOB CING RNAM PAR
DBEN PA'I REGS KYIS SEMS GNAS TE, DRAN PA DANG

@12A *, ,LDAN ZHING SHES BZHIN DU 'DUG PA DE NI DE BZHIN GSHEGS
PA LA PHYAG 'TSAL BA YIN NO, ,GANG GI TSE BDAG TU SGRO 'DOGS PAR
MI BYED, SANGS RGYAS SU SGRO 'DOGS PAR MI BYED, MNYAM PA NYID YIN
PAR MNYAM PAR MI BYED, MI MNYAM PA NYID

YIN PAR MI MNYAM PAR MI BYED, RNAM PAR MI BYED KYI, SANGS RGYAS
BCOM LDAN 'DAS RNAMS DANG LHAN CIG TU SHIN TU GCIG PAR BYED,
SANGS RGYAS KYI SKU YANG CHOS KYI SKU YIN PAR RTOGS, RANG GI LUS
KYANG CHOS KYI DBYINGS KYI NANG DU GTOGS PAR MTHONG, MTHONG BA

RNAMS KYANG MA YIN PAR MA MTHONG, RNAM PAR MA MTHONG, RING BAR MA
YIN, NYE BAR MA YIN PA DE NI DE BZHIN GSHEGS PA LA BSNYEN BKUR
BYED PA YIN NO ZHES GSOL TO, ,DE LTAR NA LTA BA LA SOGS PA DE DAG
NI RGYU YIN NO, ,SEMS CAN GYI DON NI 'BRAS BU STE, DE DAG NI

PHYIS BSTAN PAR BYA'O, ,NYON MONGS PA MED CING KHA NA MA THO BA
MED PA'I SKU TSE BSTOD PA YIN PA'I PHYIR, TSE DANG LDAN PA ZHES
BYA'O, ,SH'A RI'I BU LA SOGS PA'I LTA BA LA SOGS PA KUN LA YANG
SBYAR BAR BYA'O, ,MNGON DU ZHUGS TE MNGON DU ZHUGS TE ZHES RNAM
PA GNYIS 'BYUNG

BA NI GSAL BA GSAL BA BZHIN PA'AM, 'JAM PO 'JAM PO ZHES BYA BA
BZHIN TE, DE BZHIN GSHEGS PA LA MNGON DU PHYOGS PA 'AM BSHAD PA'I
DON LA MNGON DU PHYOGS TE ZHUGS PA NI GNAS PA'I CHED DAM SPYOD
PA'I CHED DU ZHUGS PA DANG GNAS SO ZHES BYA BA'I BAR DU STE, LTA
BA LA

SOGS PA BSTAN ZIN PA'I NGO BO DE DAG LA JI LTA BA BZHIN DU BRTZON
PA'I PHYIR RO, ,GLEGS BAM KHA CIG LAS 'DAS SHING THAL TE 'DUS PAR
MKHYEN NAS ZHES 'BYUNG BA ZHES BYA BA DER YANG YUL DANG DUS LAS
'DAS TE ZHES BYA BAR RIG PAR BYA'O, ,NYAN THOS SH'A RI'I BU LA
SOGS PA DAG

SHES RAB DANG RDZU 'PHRUL LA SOGS PAS CHEN PO YIN NO, ,YANG NA
NYAN PAS NA NYAN THOS TE, GDUL BYA THAMS CAD DO, ,DE DAG NI MANG
BA'I PHYIR CHEN PO NYID DO, ,'DUS PA TSOGS PAR MKHYEN NAS SO,
,KYANG ZHES BYA BA NI GONG DU BSTAN PA'I BCOM LDAN 'DAS KYI MDZAD
PA

@12B GSUM KHO NAR ZAD PAR 'DIR NGES PAR GZUNG BA'I DON YIN GYI,
NYI KHRI LNGA STONG PA LA SOGS PA LAS TING NGE 'DZIN DANG RDZU
'PHRUL DANG CHO 'PHRUL LA SOGS PAS GDUL BYA RNAMS GZUD PA LTA BUR
BYAS PA NI 'DIR MA YIN TE, GDUL BYA'I SEMS KYI RGYUD YONGS SU
SMIN BA CHUNG NGU DANG 'BRING

DANG CHEN PO'I MTSAN NYID KYI RNAM PAR ZHUGS ZIN PA'I PHYIR RO,
,YONGS SU SMIN PA'I RNAM PAR ZHUGS ZIN PA DE YANG MNGON DU ZHUGS
PA MNGON DU ZHUGS PA ZHES BYA BA'I TSIG GIS BSTAN TO, ,KHA CIG
GIS PHYI DANG NANG GI GNAS PHYE NAS, BGROD PAR BYA BA GNYIS SU
BRTAGS

TE MNGON DU ZHUGS PA MNGON DU ZHUGS PA ZHES BYA BA BYED PA'I TSIG
GNYIS SBYOR BAR BYED PA MI RIGS PAR MTHONG STE, SGRA DANG DON
GNYIS MI RIGS PA'I PHYIR RO, ,SHA RA DVA TI'I BU KHYOD CI'I PHYIR
ZHES BYA BA LA SOGS PAS NI SH'A RI'I BU DUS DANG YUL LAS 'DAS TE,
'ONGS PA'I

DGONGS PA BCOM LDAN 'DAS KYIS DRIS PA NI THAMS CAD PAS THOG MAR
'PHAGS PA 'JAM DPAL LA 'ONGS PA NI SHIN TU DGONGS PA MCHOG DANG
LDAN PA YOD PAR 'KHOR RNAMS LA BSTAN PA'I PHYIR RO, ,THAMS CAD
KYI THOG MA NYID DU 'JAM DPAL ZHES BYA BA LA SOGS PAS NI 'JAM

DPAL NI JI LTA BA BZHIN DU DE BZHIN GSHEGS PA BLTA BA LA SOGS PA
STON PAR MKHAS PA'I PHYIR DANG, THOG MAR 'ONGS PA YANG YIN PA'I
PHYIR, SH'A RI'I BUS KYANG DE 'JAM DPAL LAGS SO ZHES SMRA'O,
,MKHYEN BZHIN DU ZHES BYA BA NI RTAG TU MNYAM PAR GZHAG PA'I
PHYIR RO, ,

CHOS KYI SKU THOB PA DANG SANGS RGYAS NYID DU ZHUGS PA'I 'PHAGS
PA 'JAM DPAL YANG DE LTAR BRTZON PAR 'JUG PA DANG SBYAR NA NGES
PAR DGOS PA CHEN PO ZHIG YOD DO SNYAM NAS, DE BZHIN GSHEGS PA
BLTA BA LA SOGS PA LA 'KHOR RNAMS KYI GUS PA BSKYED PA'I PHYIR,
'JAM DPAL

KHYOD DE BZHIN GSHEGS PA LA BLTA BA LA SOGS PA BYA BA'I PHYIR,
THAMS CAD KYI THOG MA NYID DU PHO BRANG GI SGOR 'DUG CES GRAG NA
BDEN NAM ZHES BKA' STZAL TE, DE NYID KYI PHYIR MI SRID PA LA GRAG
NA ZHES BYA BA'I SGRA SBYOR BAR MDZAD DO, ,CI'I PHYIR KHYOD KHO
NA LHAG PAR BRTZON PAR BYED

@13A *, ,CE NA; MA NGOMS PA'I SLAD DU'O ZHES BYA BA LA SOGS PA'O,
,'DIS NI SHIN TU DAD PA LA SOGS PA DANG LDAN PA NYID BSTAN TE,
'DI LTAR BLTA BA DANG PHYAG 'TSAL BA DANG, BSNYEN BKUR BYA BA
'ANG 'DOD PA MI NGOMS TE 'ONGS PA JI SKAD DU BSTAN PA'I

MTSAN NYID RNAMS KYIS NI DAD PA DANG BRTZON 'GRUS SHIN TU CHE BA
NYID DANG LTA BAS SHES RAB CHE BA NYID DANG PHYAG 'TSAL BAS NI
DRAN PA DANG TING NGE 'DZIN CHE BA NYID DANG BSNYEN BKUR BYED PAS
NI THAMS CAD KYANG CHE BA NYID YIN PAR BSTAN TO, ,BLTA BA LA SOGS
PA LA YANG CI'I PHYIR KHYOD

BRTZON PA NYID DU BYED CE NA, 'DI LTAR BDAG DE BZHIN GSHEGS PA LA
BLTA BA NAS BSNYEN BKUR BYA BA'I SLAD DU MCHI BA DE YANG SEMS CAN
THAMS CAD KYI DON GYI SLAD DU STE ZHES BYA BA GSUNGS TE, 'DIS NI
BLTA BA LA SOGS PA NI RGYU NYID YIN LA, SEMS CAN GYI DON DE NI
DE'I

'BRAS BU NYID YIN PAR BSTAN TE, 'DI LTAR DE BZHIN GSHEGS PA LA
BLTA BA LA SOGS PA JI LTA BA BZHIN DU MA BYAS PAR 'GA' YANG SEMS
CAN GYI DON BYED NUS PA MA YIN NO, ,DE DAG GIS RIM GYIS MNGON PAR
SHES PA BSKYED PAS SEMS CAN RNAMS KYI SEMS 'DZUD PA

DANG DGE BA'I RTZA BA BSKYED PA DANG YONGS SU SMIN PA LA SOGS PAR
BYED NA, PHAN PA DANG BDE BA'I MTSAN NYID KYI SEMS CAN GYI DON
BYED NUS PAR 'GYUR RO, ,DE LA PHAN PA NI THEG PA GSUM GYIS MYA
NGAN LAS 'DAS PA LA BKOD PA'O, ,BDE BA NI LHA DANG MI'I BDE BA LA
BKOD PA

STE; SNGAR LHA DANG MI LA BKOD NAS PHYIS THEG PA GSUM GYIS MYA
NGAN LAS 'DAS PA LA SBYOR BAR MDZAD DO, ,DE LTAR MA BYAS NA 'DU
BYED KYI SDUG BSNGAL DANG BRAL BAR MA BYAS PAS THUGS RJE MED CING
SBYOR BA LA MA LCOGS PAR 'GYUR TE, 'DIR NI DE YONGS SU SPANG BAR
BZHED DO, ,

DE LTAR NA BDAG NI BLTA BAS MI NGOMS SO ZHES BYA BA 'DIS NI CHOG
PAR 'DZIN PA DANG RGYUN TU MI SBYOR BAR BYED PA YONGS SU SPANGS
SO, ,SEMS CAN RNAMS KYI DON GYI CHED DU DE BZHIN GSHEGS PA'I THAD
DU 'ONGS BAS NI MA GUS PAR BYED PA DANG LE LO DANG SNYING RJE MED
PA'I SBYOR BA YONGS SU

@13B SPANGS SO, ,DE DAG GI SA NI KUN RDZOB KYI MTSAN NYID DE DAG
YIN PAR BSTAN TE, GANG ZAG GIS SEMS PA DANG, SPYOD PA LA SOGS PA
KUN TU BRTAGS PA YIN PAR BSTAN PA'I PHYIR RO, ,DA NI BCOM LDAN
'DAS GAL TE DE BZHIN GSHEGS PA LA BLTA BA DANG PHYAG BGYI BA DANG

ZHES BYA BA LA SOGS PAS NI MTHONG BA'I LAM BSTAN TO, ,DE YANG
SKAD CIG MA BCU DRUG GI BDAG NYID YIN TE, SKAD CIG MA DE DAG RIM
GYIS STON PAR BYED DO, ,GAL TE ZHES BYA BA NI JI LTA ZHES BYA
BA'I THA TSIG GO, ,JI LTAR BDAG GIS MTHONG BA DANG ZHES BYA BA NI
RNAM PA GANG GIS

ZHES BYA STE, RNAM PA DE YANG JI LTA BU ZHE NA, DE BZHIN NYID KYI
RNAM PAR ZHES GSUNGS TE, DUS THAMS CAD DU DE BZHIN DU 'DUG PAS
NA, DE BZHIN NYID DE MA SKYES PA'I GNAS SKABS BZHIN DU SKYE BA'I
GNAS SKABS KYANG SMIG RGYU'I CHU BZHIN DU YOD PA MA YIN PA'I
PHYIR RO, ,

'PHAGS PA DKON MCHOG ZA MA TOG LAS KYANG SKYE BA DANG MI SKYE BA
GNYIS MNYAM PA NYID NI DE BZHIN NYID DO ZHES GSUNGS TE, DE BZHIN
NYID KYI RNAM PA DE'I SGO NAS, DE BZHIN GSHEGS PA BLTA BAR BYA'O,
,'DIS NI DE BZHIN NYID DANG SANGS RGYAS GNYIS DANG GZHI DANG GNAS

PA BSTAN TE, RNAM PA NI BLTA BAR BYA BA LAS GZHAN MA YIN PA'I
PHYIR RO, ,GZHAN YIN NA YANG RNAM PA NYID DU MI RIGS PAR 'GYUR
RO, ,GAL TE DE BZHIN GSHEGS PA NI BLTA BAR BYA BA YIN LA, KHYOD
NI LTA BAR BYED PA YIN NA, GZUNG BA DANG 'DZIN PA DANG LDAN PA'I
PHYIR

DE BZHIN NYID KYI RNAM PAR MTHONG BA MA YIN PAR 'GYUR RO ZHE NA,
DE'I PHYIR MI DMIGS PA'I TSUL GYIS ZHES GSUNGS TE, CHOS THAMS CAD
DANG DE BZHIN GSHEGS PA DANG BDAG KYANG MI DMIGS PA STE, DE LA
SBYOR ZHING MNYAM PAR 'JOG PA DE'I SGO NAS SO, ,CI STE ZHE NA, DE
BZHIN

GSHEGS PA'I SGRA NI CHOS THAMS CAD KYI DE BZHIN NYID RTOGS PAS
RAB TU PHYE BA YIN PA'I PHYIR DANG, DE BZHIN GSHEGS PA YANG DE
BZHIN NYID KYI RNAM PA YIN PA'I PHYIR LA, 'JAM DPAL GYIS KYANG DE
LTAR MTHONG BA YIN PA'I PHYIR RO, ,DE LTA YIN NA NI MI DMIGS PAR
SBYOR

@14A *, ,BA 'GRUB PAR 'GYUR GYI, GZHAN DU DMIGS PA YOD NA NI MA
YIN NO, ,'DI LTAR DE BZHIN GSHEGS PA MTHONG BA YIN, CI'I PHYIR
GZHAN DU MTHONG BA YIN ZHE NA, DE RJES SU DRAN PA'I DBANG GIS DE
BZHIN GSHEGS PA MTHONG BA YIN NO, ,DE

NYID KYI PHYIR DRAN PA NI MTHONG BA'I BYANG CHUB KYI GNAS KYI YAN
LAG TU GSUNGS SO, ,MA MTHONG BA YANG MA YIN TE, RNAM PAR MI RTOG
PA'I YE SHES YOD PA'I PHYIR RO, ,GZUGS KYI SKUR CI'I PHYIR DE
BZHIN GSHEGS PA BLTA BAR MI BYA STE, DE NI 'DI LTAR YUM GYI LHUMS
SU

BLTAMS PA DANG, TSAL LUM BIR SKYES PA DANG, BYANG CHUB CHEN POR
DE BZHIN GSHEGS PAR GYUR PA YIN TE, DER MNGON PAR RDZOGS PAR
SANGS RGYAS PA'I PHYIR RO ZHE NA, SPROS PA'I DRA BA 'DI THAMS CAD
DRI ZA'I GRONG KHYER BZHIN DU BRDZUN PA YIN PA'I PHYIR RNAM PA DE
DAG GIS, DE

BZHIN GSHEGS PA MTHONG BA NI YANG DAG PA MTHONG BA MA YIN TE,
DE'I PHYIR DE BZHIN GSHEGS PA LA MI SKYE BA'I RNAM PAR BLTA BA
NAS, DNGOS PO MA MCHIS PA'I RNAM PA'I BAR DU ZHES GSUNGS SO, ,BAR
DU ZHES BYA BA'I SGRA NI SKYE BA MA MCHIS PA'I RNAM PA DANG,
DNGOS PO

MA MCHIS PA'I RNAM PAR DE BZHIN GSHEGS PA LA BLTA BAR BGYI'O ZHES
SBYAR RO, ,RNAM PA DE DAG GIS BLTAS NA, JI LTAR DE BZHIN GSHEGS
PA JI LTA BA BZHIN DU MTHONG BA YIN ZHE NA, 'DIR BSHAD PA 'BRAS
BU SKYE NA, RGYU DANG DUS MNYAM PAR SKYE 'AM DUS THA DAD PA YIN,

DUS MNYAM PA YIN NA NI KUN CIG CAR DMIGS PAR 'GYUR BA DANG RGYU
DANG 'BRAS BU DBYER MED PA DANG, BSKAL BA YANG SKAD CIG GCIG TU
'GYUR RO, ,DUS THA DAD NA YANG NUS PA MED PA'I PHYIR RGYU MED PA
NYID DU 'GYUR RO, ,RGYU MED PA YIN NA NI LTOS PA MED PA'I PHYIR,
RTAG TU

YOD PA 'AM MED PAR THAL BAR 'GYUR RO, ,DE BAS NA DON DAM PAR SKYE
BA ZHES BYA BA NI 'GA' YANG YOD PA MA YIN NO, ,DE LTAR GZUGS SU
DE BZHIN GSHEGS PA BLTA BAR BYA BA MA YIN PAR BSTAN NAS, MTSAN DU
BLTA BAR BYA BA MA YIN, DPE BYAD DU YANG MA YIN NO ZHES

@14B BSTAN PA'I PHYIR, DE BZHIN NYID LA KUN NAS 'BYUNG BA MA
MCHIS TE, ZHES BYA BA LA SOGS PA GSUNGS SO, ,GZUGS KYI SKUR DE
BZHIN GSHEGS PA BLTA BA MA YIN NA, 'O NA LONGS SPYOD RDZOGS PA'I
SKU MTSAN SUM CU RTZA GNYIS DANG, DPE BYAD BZANG PO BRGYAD CU
DANG

LDAN PA PHA ROL TU PHYIN PA DANG TSAD MED PA LA SOGS PA THEG PA
CHEN PO'I 'BRAS BU LA LONGS SPYOD PA'I MTSAN NYID THUN MONG MA
YIN PA THAMS CAD DU KHYAD PAR DU GYUR PAS BSAGS PA'I GNAS SKABS
DE BZHIN GSHEGS PA YIN PAR LTA MOD, DE SKAD DU MGON PO BYAMS PAS
KYANG,

THUB PA'I SUM CU RTZA GNYIS MTSAN, ,DPE BYAD BZANG PO BRGYAD CU'I
BDAG ,THEG CHEN LONGS SPYOD RDZOGS PAS NA, ,'DI NI LONGS SPYOD
RDZOGS SKUR BZHED, ,GANG DANG GANG GI 'DIR RGYU GANG, ,MTSAN NYID
DAG NI SGRUB BYED PA, ,DE DANG DE NI RAB RGYAS PA, ,KUN NAS

'BYUNG BA'I MTSAN NYID YIN, ,ZHES GSUNGS SO ZHE NA, DE YANG YOD
PA YIN TE, 'DI LTAR SKYE BO BLA MA'I DRUNG DU 'GRO BA DANG SDOM
PA BLANG BA DANG, DNGOS PO BZANG PO SBYIN PA DANG, ,BSAD PA LAS
THAR BAR BYED PA DANG, YID DAM LEN PA DANG, DGE BA SPEL BA LA
SOGS PA RANG

JI LTA BA BZHIN DU PHYAG DANG ZHABS 'KHOR LO LA SOGS PA'I MTSAN
DANG, SEN MO'I MDOG SNUM BA LA SOGS PA DPE BYAD BZANG PO SGRUB
PAR BYED PA'I LAS RNAMS KUN NAS 'BYUNG BA MA YIN NO, ,DE MED PA'I
PHYIR DE'I 'BRAS BU MTSAN DANG DPE BYAD RNAMS KYANG 'BYUNG BA MA
YIN NO, ,DES

NA DE DAG GI SKU YANG DE DAG GIS KHYAD PAR DU GYUR PA'I NGO BOR
YOD PA MA YIN NO, ,DE'I PHYIR DE BZHIN NYID LA KUN NAS 'BYUNG BA
MA MCHIS TE ZHES GSUNGS TE, 'DIS NI 'BYUNG BA'I RGYU BKAG GO, ,DE
BZHIN NYID NI 'BYUNG BA 'ANG MA LAGS ZHES BYA BA 'DIS NI MTSAN
DANG DPE BYAD 'BYUNG

BA BKAG GO, ,KHYAD PAR YANG MA LAGS TE ZHES BYA BA 'DIS NI MTSAN
DANG DPE BYAD MED PA'I PHYIR DES KHYAD PAR CAN DU GYUR PA LONGS
SPYOD RDZOGS PA'I SKU BKAG GO, ,'O NA BYANG CHUB KYI PHYOGS LA
SOGS PA THUN MONG MA YIN PA'I CHOS RNAMS SU DE BZHIN GSHEGS PA LA
BLTA BAR BYA

@15A *, ,MOD CE NA, DE YANG MI RUNG BAR YUL NA MI GNAS ZHES BYA
BA LA SOGS PA GSUNGS SO, ,YUL NI TSUL KHRIMS LA SOGS PA'I PHUNG
PO'I SPYI LA BYA'O, ,PHYOGS NI DE'I CHA SHAS TE, BAG CHAGS KYIS
MTSAMS SBYOR BA SPANGS BA'I MTSAN NYID SHIN TU RNAM

PAR DAG PA MTHAR PHYIN PA'I BDAG NYID LA BYA'O, ,GNAS PA NI DE
NYID LA SLOB PA STE, THA DAD PA DE DAG DE BZHIN NYID LA MED PAS
NA, YUL NA MI GNAS PHYOGS NA MI GNAS PA YIN NO, ,'DAS PA LA SOGS
PA BKAG PAS SNGON GYI MTHA' DANG, MA 'ONGS PA'I MTHA' DANG, DE
LTAR

BYUNG BA'I SPYOD PA RNAM PAR DAG PA RNAMS BRTZAL TO, ,GNYIS KYIS
RAB TU PHYE BA ZHES BYA BA LA GNYIS NI BSOD NAMS DANG YE SHES KYI
TSOGS KYI MTSAN NYID DO, ,DES RAB TU PHYE BA NI DE LAS SKYES PA
DANG, DE LAS BYUNG BA ZHES BYA BA'I BAR DU YIN NA DE BZHIN NYID
NI DE LTA BU MA YIN NO, ,

GNYIS SU MA MCHIS PA NI 'DUS MA BYAS STONG PA NYID LA SOGS PA YIN
NA DES RAB TU PHYE BA YANG MA YIN NO, ,GANG GI PHYIR GNYIS SU MED
PAS RAB TU PHYE BA MA YIN PA DE NYID KYI PHYIR, DE BZHIN NYID LA
KUN NAS NYON MONGS PA DANG RNAM PAR DAG PA LA SOGS PA MED PAS NA
DE BZHIN NYID

NI KUN NAS NYON MONGS PAR ZHES BYA BA LA SOGS PA GSUNGS SO, ,DE
NYID KYI PHYIR RNAM PAR BYANG BA'I CHOS RNAMS MI SKYE BA DANG KUN
NAS NYON MONGS PA RNAMS MI 'GAG PA DE'I PHYIR, DE BZHIN NYID NI
MI SKYE MI 'GAG PA STE ZHES GSUNGS SO, ,DE LTAR LTA BA NI SPROS
PA'I TSOGS 'DI THAMS

CAD DE BZHIN NYID LA MED PA'I PHYIR RO ZHES BYA BA'I THA TSIG GO,
,DE LTAR BYAS NA NYI KHRI LNGA STONG PA DANG, RDO RJE GCOD PA
DANG, SGO MTHA' YAS PA LA SOGS PA LA, DE BZHIN GSHEGS PA BLTA BA
DANG, RJES SU DRAN PA BSTAN PA DANG RJES SU MTHUN PAR 'GYUR RO,
,ZLA BA SGRON MA

LAS KYANG, GZUGS SUM YIN MTSAN NYID CHOS MIN PAR, ,RGYAL BA'I
SRAS 'DI SANGS RGYAS RJES SU DRAN, ,GANG DU SEMS MED 'GRO ZHING
RGYU BA MED, ,DE LTAR DE NI SANGS RGYAS RJES SU DRAN, ,ZHES
GSUNGS SO, ,BCOM LDAN 'DAS KYIS MDO SDE NI MDO SDE GZHAN GYI RJES
SU

@15B 'BRANGS TE, KHONG DU CHUD PAR BYA'O ZHES GSUNGS SO, ,DE LTA
NA DE BZHIN GSHEGS PA MTHONG BA DANG ZHES BYA BA NI BSTAN PA'I
RNAM PA BZHIN DU DE BZHIN GSHEGS PA LTA NA YIN GYI, DE LAS GZHAN
DU LTA NA MA YIN NO ZHES NGES PAR GZUNG BAR BYA'O, ,'DI DAG GIS
NI RANG GI 'DOD

PA DAM BCAS PA BSGRUBS PA YIN NO, ,'DI TZAM GYIS KHA CIG LA GSAL
BAR MI 'GYUR BAS NA DE BAS NA MA LUS PAR KHONG DU CHUD PAR BYA
BA'I CHED DU 'JAM DPAL KHYOD KYIS DE LTAR BLTAS NA JI ZHIG MTHONG
ZHES DRIS SO, ,DRIS PA RTOGS PAR BYA BA'I CHED DU, BCOM LDAN 'DAS
BDAG

GIS DE LTAR BLTAS NA CI YANG MTHONG BA MA MCHIS SO ZHES GSUNGS
SO, ,DE NYID JI LTA BU YIN ZHE NA DE'I PHYIR, BDAG GIS CHOS GANG
LA YANG SKYE BA YANG MA MTHONG ZHES GSUNGS TE, MA SKYES PA MTHONG
BAR MI RIGS PA'I PHYIR RO, ,MA MTHONG BA NI DE BZHIN GSHEGS PA'I
MTHONG

BA YIN NO ZHES BYA BAR GNAS SO, ,DE NI RNAM GRANGS KYIS ZHAL GYIS
BZHES PA STON TE, DE LTAR BLTA BA DANG BSNYEN BKUR BYED PA'I DANG
TSUL CAN DAG SEMS CAN DU DMIGS PA DANG, MNGON PAR ZHEN PA DANG
BRAL BA YIN NA BYAMS PA CHEN PO NYE BAR GNAS TE, SEMS CAN

THAMS CAD YONGS SU MYA NGAN LAS 'DA' BA'I GO CHA DAG 'GAL BA'I
PHYIR MI 'THAD PAR STON PA NI 'JAM DPAL KHYOD KYIS DE BZHIN
GSHEGS PA LA, DE LTAR MTHONG BA DANG DE LTAR BSNYEN BKUR BYAS PA
ZHES BYA BA NAS, GO CHA CHEN PO BGOS PA DE NI KHYOD DKA' BA BYED
PA'O ZHES BYA BA'I BAR

DU GSUNGS TE, PHAN TSUN 'GAL ZHING MI RIGS PA'I DON LA RJES SU
BRTZON PAR BYED PA ZHES BYA BA'I THA TSIG GO, ,SEMS CAN THAMS CAD
LA ZHES BYA BA NI PHUNG PO DANG KHAMS DANG SKYE MCHED KYI MTSAN
NYID LA'O, ,BYAMS PA CHEN PO ZHES BYA BA NI MI DMIGS PA NYID YIN
GYI SEMS CAN

DANG CHOS LA DMIGS PA GNYIS NI CHEN PO NYID DU MI 'THAD PA'I
PHYIR TE, MTSAN MA MA SPANGS PA'I PHYIR DANG RTZOL BA YOD PA'I
PHYIR DANG DBANG RNAMS MA THOB PA'I PHYIR RO, ,SA BRGYAD PA LA
SOGS PA MI SKYE BA'I CHOS LA BZOD PA THOB PA LA NI BYAMS PA CHEN
PO LHUN GYIS GRUB PAR 'BYUNG BA

@16A *, ,RNAM PAR SMIN PA LAS SKYES PA GNAS PA 'BYUNG BAR 'GYUR
RO, ,CI YANG MED CING ZHES BYA BA NI SEMS CAN LA DMIGS PA DANG
CHOS LA DMIGS PA DAG GIS SEMS CAN DU DMIGS PA YOD PA MA YIN NO
ZHES BYA BA'I THA TSIG GO, ,SEMS CAN DU MNGON PAR ZHEN

PA CI YANG MED CING ZHES BYA BA NI MI DMIGS PA DANG MNGON PAR
ZHEN PA MED PA GNYIS KYIS MTHONG BAS SPANG BAR BYA BA DANG, BSGOM
PAS SPANG BAR BYA BAR JI LTAR RANG GI RNAM PAR RTOG PA SPANGS PAR
BSTAN TO, ,BYAMS PA BSGRUB PA'I PHYIR SEMS CAN THAMS CAD YONGS SU
MYA NGAN LAS 'DA'

BA'I PHYIR ZHUGS KYANG ZHES GSUNGS TE, THEG PA GSUM GYI MYA NGAN
LAS 'DAS PA NI GTAN DU ZHI BA BDE BA YIN TE, DE NYID BSGRUB PA'I
CHED DU LHA DANG MI'I BDE BA LA DGOD PAR MDZAD DO, ,SEMS CAN
THAMS CAD KYI CHED DU ZHES BYA BA NI SEMS CAN RNAMS KYI DON DU
ZHES BYA BA'I THA TSIG

GO, ,GO CHA NI SNGAR BSTAN ZIN TO, ,KHYOD MI DMIGS PA'I TSUL DANG
ZHES BYA BA LA SOGS PAS NI MI 'THAD PA NYID SMOS PAR BYED DO, ,DE
NYID KYI PHYIR 'GAL BA BSTAN PA'I PHYIR THAMS CAD DU KYANG GI
SGRA SMOS SO, ,'PHAGS PA 'JAM DPAL GYIS KYANG RNAM GRANGS KYIS MI
'GAL BA 'THAD PA

ZHAL GYIS BZHES PA'I PHYIR, JI SKAD SMRAS PA DE DE BZHIN TE ZHES
BYA BA LA SOGS PA GSUNGS TE, RNAM PAR RTOG PA YOD NA NI GAL TE
SEMS CAN MI DMIGS NA, JI LTAR DE DAG LA BDE BA NYE BAR BSGRUB
PA'I MTSAN NYID BYAMS PA LA NYE BAR GNAS PAR BYED CES BYA BA'I
SKYON 'DIR

'GYUR GYI, GANG GI TSE LHUN GYIS GRUB PAR 'BYUNG BA DMIGS PA MED
PA'I ZHI GNAS DANG, LHAG MTHONG SKYES PA DE'I TSE JI LTAR GOMS PA
BZHIN DU LHUN GYIS GRUB PA ZAG PA MED PA'I CHOS THAMS CAD 'BYUNG
BAR 'GYUR RO, ,DE BAS NA BYAMS PA CHEN PO DANG SEMS CAN MYA NGAN
LAS

'DA' BA'I GO CHA DANG SEMS CAN MI DMIGS PA DANG MNGON PAR ZHEN PA
MED PA RNAMS CUNG ZAD KYANG 'GAL BA 'AM MI 'THAD PA MED DO, ,DE
LTAR NA CHOS KYI DBYINGS RTOGS PA'I BDAG NYID MTHONG BA'I LAM LA
YANG CUNG ZAD KYANG SKYON MED DO ZHES RNAM GRANGS KYIS KHAS
BLANGS PA BSTAN TO, ,

@16B DA NI CHEN PO NYID BSTAN PA'I PHYIR, GO CHA DE NI JI LTAR
BDAG GIS SEMS CAN GYI KHAMS ZHES BYA BA LA SOGS PA SMOS TE, DE
LTAR GO CHA BGOS TE, SEMS CAN GYI KHAMS SEMS CAN GYI RIGS 'KHOR
BAR GTOGS PA RNAMS, BRI BA 'AM MYA NGAN LAS 'DAS PA GNAS PA

RNAMS GANG BAR BYA ZHES BYA BA'I SEMS CAN GYI KHAMS NYID DMIGS SU
MED PA'I PHYIR, BRI BA NYID DANG GANG BA NYID YOD PA MA YIN NO,
,YONGS SU BRTAG PA BZUNG STE, GAL TE ZHES BYA BA LA SOGS PAS NI
DE NYID STON PAR BYED DE, DE NI GSAL BA YIN NO, ,RNAM PA 'DI DAG
TZAM

GYIS CI'I PHYIR BRI BA MED PA NYID DANG GANG BA NYID DU MI MNGON
ZHE NA, 'DIR GTAN TSIGS NI SEMS CAN DBEN PA DANG ZHES GSUNGS TE,
SEMS CAN STONG PA NYID KYI PHYIR RO ZHES BYA BA'I THA TSIG STE,
DE BZHIN NYID LA SEMS CAN 'GA' YANG DMIGS SU MED DO, ,DE NYID
KYANG CI'I PHYIR

ZHE NA, SEMS CAN SEMS CAN MA YIN PA'I PHYIR TE ZHES GSUNGS TE,
SEMS CAN GYI MTSAN NYID PHUNG PO DANG KHAMS DANG, SKYE MCHED DANG
BDAG LA SOGS PA GZHAN YANG RUNG BA MED PA'I PHYIR RO ZHES BYA
BA'I THA TSIG GO, ,NAM MKHA' BZHIN DU CHE BA NYID BSTAN ZIN TO,
,DA NI 'O

NA NI BYANG CHUB TU MNGON PAR RDZOGS PAR SANGS RGYAS NAS ZHES BYA
BA LA SOGS PAS MTHA' MED PA NYID 'DRI BAR BYED DO, ,DE NI ZHES
BYA BA NI SEMS CAN MED NA ZHES BYA BA YIN TE, CHOS NYAN PA MED
PAS CHOS STON PA MI 'THAD NA, SANGS RGYAS KYI MDZAD PA YOD PA MA
YIN PAS BLA NA MED

PA YANG DAG PAR RDZOGS PAR BYANG CHUB PA DON MED PAR 'GYUR RO ZHE
NA, LAN NI GANG GI TSE SEMS CAN SHIN TU MI DMIGS PA DE'I TSE ZHES
BYA BA LA SOGS PA YIN TE, GANG GI TSE SNGON GYI MTHA' DANG PHYI
MA'I MTHA' DANG DA LTAR GYI DNGOS PO MED PAS SEMS CAN MI DMIGS PA
DE'I TSE,

'DIR SU ZHIG MNGON PAR RDZOGS PAR 'TSANG RGYA SU LA CHOS BSTAN
PAR BYA STE, MNGON PAR RDZOGS PAR 'TSANG RGYA BA DANG, CHOS 'CHAD
PA DANG NYAN PA GANG YANG MED DO ZHES BYA BA'I THA TSIG GO, ,DE
CI'I PHYIR ZHE NA ZHES BYA BA NI CI'I PHYIR NA, SEMS CAN DE DAG
SHIN TU DMIGS SU MED

@17A *, ,PA YIN, GANG GIS NA MNGON PAR RDZOGS PAR 'TSANG RGYA BA
LA SOGS PA 'GA' YANG MED CE NA, DE'I PHYIR 'DI LTAR CHOS THAMS
CAD CES BYA BA LA SOGS PA GSUNGS SO, ,'DIS NI GTAN TSIGS BSTAN
TE, GZUGS LA SOGS PA'I CHOS DE DAG

THAMS CAD SNGON GYI MTHA' LA SOGS PA MED PA'I PHYIR, SHIN TU MI
DMIGS PA YIN NO, ,MTHA' MED PA BSTAN ZIN TO, ,DA NI 'JAM DPAL
GANG GI TSE CHOS THAMS CAD SHIN TU MI DMIGS PA ZHES BYA BA LA
SOGS PAS DPAG TU MED PA NYID 'DRI'O, ,DE'I TSE ZHES BYA BAS NI

'DAS MA THAG PAR CHOS THAMS CAD MI DMIGS PA DE'I TSE ZHES STON
TO, ,CI ZHES BYA BA NI GTAN TSIGS CI ZHE 'AM, CI ZHES 'DRI BA
TZAM YIN NO, ,DA NI ZHES BYA BA NI SEMS CAN DPAG TU YOD PA 'DRI
BA'I TSE'O, ,SEMS CAN DU YANG 'DOGS SAM ZHES BYA BA NI RNAM PAR
'JOG

GAM ZHES 'DIR TSIG ZUR DU 'DOD DO, ,YANG GAL TE ZHES BYA BA NI CI
STE ZHES BYA BA'I DON TO, ,'GA' ZHIG CES BYA BA NI SEMS CAN DPAG
TU MED PA SHES PAR 'DOD PA'O, ,GANG DAG YIN ZHES BYA BA NI SEMS
CAN DU DPAG TU YOD PA GANG ZHES BYA BA'O, ,DE SKAD 'DRI NA DE

LA KHYOD KYIS JI SKAD BYA ZHES BYA BA NI GAL TE PHUNG PO LA SOGS
PA'I CHOS TZAM DU ZAD DO, ,SEMS CAN GDAGS SU MED NA ZHES DGONGS
SO, ,LAN DU DE SKAD 'DRI BA DE LA BDAG GIS ZHES BYA BA LA SOGS PA
GSUNGS SO, ,SANGS RGYAS KYI CHOS GANG DAG YIN ZHES BYA BA 'DIS

NI NAM MKHA' BZHIN DU SEMS CAN DPAG TU MED PAR BSTAN TE, NAM
MKHA' BZHIN DU SANGS RGYAS KYI CHOS RNAMS DPAG TU MED PA'I PHYIR
RO, ,DE SKAD DU YANG NYI KHRI LNGA STONG PA LA SOGS PA LAS DPAG
TU MED PA NYID DU BSTAN TE, NAM MKHA' DPAG TU MED PAS NA GZUGS

DPAG TU MED DO, ,GZUGS DPAG TU MED PAS NA SHES RAB KYI PHA ROL TU
PHYIN PA DPAG TU MED DO ZHES BYA BA LA SOGS PA GSUNGS TE, DE LAS
GZHAN PAR DPAG PA YANG BKAG PA'I PHYIR RO, ,JI SKAD DU DE BZHIN
GSHEGS PA BSAM GYIS MI KHYAB PA GSANG BA'I MDO LAS,

@17B MI RNAMS GANG ZHIG SANGS RGYAS CHOS, ,NAM MKHA' 'DRA BA'I
BDAG NYID LA, PHA MTHA' RTOGS PAR 'DOD PA NI, ,DE NI 'GRUB PAR MI
'GYUR RO, ,SANGS RGYAS DANG NI CHOS RNAMS KYI, ,DPER NI JI TZAM
'GA' BYED PA, ,SANGS RGYAS DAG DANG DE MI MTHUN, ,DE DAG

RGYAL BA SMOS PAR BYED, ,SANGS RGYAS CHOS DANG MNYAM PA GANG,
,DPE NI DE LA GCIG YOD PA, ,NAM MKHA'I KHAMS SU BSTAN PA STE, ,DE
YI TSAD NI GANG NA'ANG MED, ,NAM MKHA'I KHAMS NI JI TZAM PAR,
,RGYAL BA'I TSUL KHRIMS DE TZAM YIN, ,BSAM GTAN SHES RAB

YE SHES DANG, ,RNAM GROL YE SHES MTHONG BA DANG, ,ZHES BYA BA LA
SOGS PA GSUNGS SO, ,GAL TE DE LTA NA NYI KHRI LNGA STONG PA LA
SOGS PA BZHIN DU 'DIR YANG NAM MKHA' BZHIN DU SEMS CAN DPAG TU
MED PA YIN ZHES CI'I PHYIR MA GSUNGS, GZHAN DU CI DGOS SHE NA,

'DI YANG GSAL BA KHO NA YIN TE, NYI KHRI LNGA STONG PAR NI RGYAS
PAR BSTAN LA, 'DIR NI MDOR BSTAN TE, TSIG NYUNG YANG DON MANG BA
YIN NO, ,DE LTAR BSTAN PA'I DGONGS PA NI 'DI YIN TE, SEMS CAN
DPAG TU MED PA LA DMIGS PA'I BYANG CHUB KYI SEMS DANG, TSAD MED

PA LA SOGS PA RGYU NAM MKHA' BZHIN PA LAS SANGS RGYAS KYI CHOS
'BRAS BUR GYUR PA RNAMS DE TZAM KHO NAR MNGON PAR GRUB PA YIN NO
ZHES SHES PAR BYA BA'I PHYIR RO, ,DPAG TU MED PA BSTAN ZIN TO,
,DA NI TSAD MED PA BRJOD PAR BYA BA NI SEMS TZAN GYI KHAMS KYI
TSAD JI TZAM

ZHES 'DRI NA ZHES BYA BA YIN NO, ,SANGS RGYAS KYI YUL GYI TSAD JI
TZAM PA DE TZAM MO ZHES BGYI'O ZHES BYA BA NI SANGS RGYAS KYI YUL
NI RNAM PA LNGA'I BDAG NYID DE, DE YANG SO SOR YONGS SU MA CHAD
CING TSAD MED PA YIN NO, ,DE BAS NA SEMS CAN GYI KHAMS TSAD MED
PA YIN NO ZHES

GSUNGS SO, ,KHAMS LNGA GANG ZHE NA, SEMS CAN GYI KHAMS RNAM PA
THAMS CAD DANG, 'JIG RTEN GYI KHAMS DANG CHOS KYI KHAMS DANG,
GDUL BYA'I KHAMS DANG, GDUL BYA'I THABS KYI KHAMS SO, ,GAL TE
DPAG TU MED PA NYID DANG, TSAD MED PA NYID LA THA DAD

@18A *, ,DU BYAR CI YOD, GANG GIS NA GNYIS BSTAN ZHE NA, DE BZHIN
NYID LA NI CI YANG MED DO, ,GZHAN DU NI THA DAD PA NYID YOD DE
'DI LTAR, SEMS CAN JI SNYED YOD CES BYA BA NI RDZAS 'DI JI SNYED
CIG LA SEMS CAN ZHES THA SNYAD 'DOGS, CIG CIG LA 'AM,

'ON TE GNYIS LA 'AM, 'ON TE MANG PO LA GANG GI TSE PHUNG PO LNGA
LA 'JIG RTEN ZHES BRJOD NA 'JIG RTEN DANG SEMS CAN DON THA DAD PA
MED PAR BRJOD PA YIN NO, ,SEMS CAN ZHES BRJOD PAR BYA BA PHUNG PO
LNGAR DPAG TU YOD PA'I TSAD JI TZAM ZHE NA, DPER NA 'DZAM BU'I
GLING GI MI RNAMS

KYI TSAD NI KHRU PHYED DANG KHRU BZHI'O ZHES BYA BA LA SOGS PA
LTA BU STE, YUL 'DI LTA BU LA NI DPAG PA'I SGRA SBYAR BAR 'OS PA
MA YIN NO, ,'DIR NI 'JIG RTEN GYI KHAMS LA SOGS PAS SEMS CAN GYI
KHAMS KYI TSAD SHES PAR 'DOD DO, ,TSAD MED PA BSTAN ZIN TO, ,NYI
KHRI LNGA

STONG PA LA SOGS PA LAS NI THOG MAR TSAD MED PA DE'I 'OG TU DPAG
TU MED PA PHYIS MTHA' MED PA 'BYUNG LA, ,'DIR GO RIMS BZLOG PA NI
SNGA PHYIR MNGON PAR ZHEN PA BSAL BA'I DON DU RIG PAR BYA'O, ,DE
LTAR YANG NYI KHRI LNGA STONG PA LA SOGS PA DANG, MNGON PAR RTOGS
PA'I

RGYAN LAS KYANG, BDEN PA'I RNAM PA GO RIMS BZHIN DU BSTAN TE, DE
NI BRGYAD DANG BDUN DANG LNGA, ,BCU DRUG TU NI BSTAN PA STE,
,RGYU DANG LAM DANG SDUG BSNGAL DANG, ,'GOG PA DAG LA GO RIMS
BZHIN, ,'DIR YANG 'OG NAS YUL GCIG NA, ,SANGS RGYAS BCOM

LDAN 'DAS ZHES BYA, ,ZHES BYA BA LA SOGS PAS GO RIMS MED PA BZHIN
DU GSAL BAR STON PAR 'GYUR RO, ,DA NI SHES RAB KYI PHA ROL TU
PHYIN PA LA GNAS PA STON PAR BYED DE, YANG LA LA ZHIG 'DI SKAD DU
SEMS CAN GYI KHAMS GANG DU GTOGS ZHES 'DRI NA ZHES BYA

BA LA SOGS PA NI RNAM PA THAMS CAD DU DE'I BDAG NYID KYI NGO BO
GANG YIN PA YIN NAM, GANG DU GTOGS SHE NA, 'DIR LAN NI SKYE BA
MED PA BSAM GYIS MI KHYAB PA DAG TU GTOGS PAR GTOGS SO ZHES BYA
BA YIN TE, SKYE BA MED PA DNGOS PO MED PA NYID YIN NO, ,BSAM

@18B GYIS MI KHYAB PA NI RNAM PAR RIG PAR BYA BA NYID MA YIN
PA'O, ,TSUL DE LTA BU'I SKYE BA MED PA DANG BSAM GYIS MI KHYAB PA
NI GANG DU YANG GTOGS PA MED DO, ,DE DANG THA MI DAD PA'I MTSAN
NYID SEMS CAN GYI KHAMS KYANG GANG DU YANG GTOGS PA MED DO ZHES
BYA BA'I THA TSIG GO, ,

SEMS CAN GYI KHAMS CI LA GNAS ZHES 'DRI NA ZHES BYA BA NI GNAS
GANG LA ZHE 'AM, DMIGS PA GANG LA GNAS SHING 'DUG CI LA GNAS ZHES
BYA BA YIN NO, ,'DIR LAN NI SKYE BA MED PA'I KHAMS CI LA GNAS PA
ZHES BYA BA LA SOGS PA YIN NO, ,SKYE BA MED PA'I BDAG NYID KYI

KHAMS NI SKYE BA MED PA'I KHAMS SO, ,DE'I MTSAN NYID NI BSTAN ZIN
TO, ,DE DAG DNGOS PO MED PA NYID KYIS NA GANG LA YANG GNAS PA MED
PA'I PHYIR, SEMS CAN GYI KHAMS DE YANG MTSAN NYID GCIG STE, GANG
LA YANG GNAS PA MED DO ZHES BYA BA'I THA TSIG GO, ,'JAM DPAL

KHYOD GANG GI TSE SHES RAB KYI PHA ROL TU PHYIN PA SGOM PA ZHES
BYA BA LA, RNAM PA THAMS CAD SHES PA 'AM SHES PA'I MCHOG NI SHES
RAB BO, ,SHES RAB DE MCHOG NYID DANG, DAM PA'I DNGOS PO DANG,
PHUL DU BYUNG BA NYID NI SHES RAB KYI PHA ROL TU PHYIN PA ZHES
BYA'O, ,NGES PA'I TSIG

'DI NI RIGS PA NYID YIN TE, SKYON MED PA'I PHYIR DANG, BCOM LDAN
'DAS KYIS KYANG BSTAN PA'I PHYIR RO, ,BRGYAD STONG PA LAS KYANG,
BCOM LDAN 'DAS BSAM GYIS MI KHYAB PA DE NI SHES RAB BO, ,MCHOG TU
BSAM GYIS MI KHYAB PA DE SHES RAB YIN TE, DGE BA'I RTZA BA GANG

THAMS CAD MKHYEN PA NYID DU YONGS SU SNGO BAR BYED PA'O, ,BCOM
LDAN 'DAS KYIS BKA' STZAL PA, KUN DGA' BO DE BAS NA SHES RAB DE
MCHOG NYID YIN PA'I PHYIR, PHA ROL TU PHYIN PA'I MING THOB PAR
'GYUR RO ZHES BYA BA LA SOGS PA GSUNGS TE, 'DI LTAR SHES RAB 'DI

NI YANG DAG PA MA YIN PA KUN BRTAGS PAR SGRO 'DOGS PAR MI BYED
CING CHOS THAMS CAD MA SKYES PA LA CHAGS PA DANG BRAL ZHING RTOG
PA'I NGO BO THAMS CAD BCOM PA DON DAM PA YIN TE, DE LAS GZHAN PA
YOD PA MA YIN PA'I DON CAN GYI SHES RAB LAS PHUL DU BYUNG BA YIN
PA'I PHYIR

@19A *, ,MCHOG YIN NO, ,'DIS YONGS SU ZIN PA'I SBYIN PA LA SOGS
PA YANG, DES YONGS SU MA ZIN PA'I SBYIN PA LA SOGS PA LAS MCHOG
YIN NO, ,MCHOG YIN PA'I PHYIR YANG PHA ROL TU PHYIN PA'I MING
'THOB PA YIN TE KUN MCHOG YIN NO, ,DE'I TSE

CI LA GNAS TE ZHES BYA BA NI DMIGS PA GANG LA SEMS 'DUG CES BYA
BA'O, ,BDAG SHES RAB KYI PHA ROL TU PHYIN PA SGOM PA DE'I TSE, MI
GNAS PAR SHES RAB KYI PHA ROL TU PHYIN PA SGOM PA LAGS SO ZHES
BYA BA NI SHES RAB KYI PHA ROL TU PHYIN PA LA NI GANG LA GNAS
SHING GANG GIS

JI LTAR DE BSGOM PAR 'GYUR BA'I GNAS PAR BYA BA 'GA' YANG YOD PA
MA YIN TE, CHOS THAMS CAD SHIN TU MA SKYES PA'I PHYIR RO, ,SHES
RAB KYI PHA ROL TU PHYIN PA'I MTSAN NYID NI CHAGS PA MED PA YIN
PA'I PHYIR RO, ,GAL TE YANG 'GA' ZHIG LA GNAS PA YOD NA NI, DE'I
TSE LOG

PA'I SHES PA YIN PAS, SHES RAB KYI PHA ROL TU PHYIN PA BSGOM PAR
GA LA 'GYUR, DON 'DI GSAL BAR BYA BA'I PHYIR, 'JAM DPAL MI GNAS
PA LA SHES RAB KYI PHA ROL TU PHYIN PA BSGOM DU YANG CI YOD CES
DRIS SO, ,'DIS NI 'KHOR GYI NANG DU 'DI SKAD BSTAN TE, GAL TE

DNGOS PO GOMS PAR BYA BA 'AM, BSGOM PAR BYA BA DE LA SEMS RGYUN
DU MA BZHAG NA JI LTAR BSGOMS PA YIN ZHES BYA BA YIN NO,, ,,BAM
PO GNYIS PA, ,'JAM DPAL GYIS KYANG GANG CI LA YANG MI GNAS PA DE
NYID CES BYA BA LA SOGS PAS 'DI SKAD BSTAN TE,

GANG CI LA YANG MI GNAS PA NYID NI SHES RAB KYI PHA ROL TU PHYIN
PA CHAGS PA MED PA'I MTSAN NYID YIN TE, MI GNAS PA LAS GZHAN DU
BSGOM PA YOD PA MA YIN NO, ,SHES RAB KYI PHA ROL TU PHYIN PA LA
GNAS PAR BSTAN ZIN TE, 'DI NYID LA GNAS PA'I BYANG CHUB SEMS DPA'
NI

SANGS RGYAS NYID DU NGES PA YIN NO, ,LEN PA MED PA DANG GTONG BA
MED PA LA SOGS PA BRJOD PAR BYA'O, ,DE'I TSE KHYOD GANG GI TSE
SHES RAB KYI PHA ROL TU PHYIN PA SGOM PA DE'I TSE, KHYOD KYI DGE
BA'I RTZA BA PHA ROL TU PHYIN PA LA SOGS PA 'PHEL ZHING RGYAS PAR
'GYUR BA DANG, LAM GYI

@19B SGRAS DE LAS GZHAN PA DAG 'BRI ZHING 'GRIB PAR 'GYUR ZHES
BYA BAR BLTA'O, ,LAN NI DE'I TSE BDAG GI DGE BA'I RTZA BA 'PHEL
BA 'AM, 'BRI BAR 'GYUR BA CI YANG MA MCHIS SO ZHES BYA BA YIN TE,
CI'I PHYIR ZHE NA, DGE BA'I RTZA BA 'PHEL BA DANG MI DGE BA ZAD
BA NI SHES RAB KYI PHA

ROL TU PHYIN PA BSGOM PA DANG 'GAL BA MED KYI, 'DIR NI YONGS SU
LEN PA DANG GTONG BA'I BSAM PA LA DGONGS PA YIN TE, RLOM PA'I
BDAG NYID PAS NA BSGOM PA DANG 'GAL BA'I PHYIR RO, ,DE NYID KYI
PHYIR DON 'DI NYID 'OG NAS, BCOM LDAN 'DAS GANG LA CHOS 'GA' ZHIG

'PHEL BA DANG 'GRIB PA MCHIS NA ZHES BYA BA LA SOGS PAS STON PAR
BYED DO, ,SBYIN PA LA SOGS PA'I CHOS 'GA' ZHIG 'PHEL BA 'AM, SER
SNA LA SOGS PA BRI'O ZHES GANG LA BSAM PA YOD PA DE LA NI SHES
RAB KYI PHA ROL TU PHYIN PA'I SGOM PA YOD PA MA YIN NO, ,DE CI'I
PHYIR

ZHE NA DE'I PHYIR, DE NI SHES RAB KYI PHA ROL TU PHYIN PA SGOM PA
MA LAGS TE ZHES BYA BA LA SOGS PA GSUNGS SO, ,GANG LA CHOS 'GA'I
DNGOS PO 'PHEL BA'I PHYIR RAM, 'BRI BA'I PHYIR NYE BAR GNAS SHING
'JUG PA DE NI SGOM PA MA YIN PAR RIG PAR BYA'O, ,DE LTAR 'GAL
BA'I

CHOS DANG LDAN PA SGOM PA LAS LOG PAR BSTAN NAS SGOM PA DANG RJES
SU MTHUN PA RJES SU 'GRO BA BSTAN PA'I PHYIR, BCOM LDAN 'DAS GANG
SO SO'I SKYE BO'I CHOS RNAMS KYANG MI SPONG LA ZHES BYA BA LA
SOGS PA GSUNGS TE, SO SO'I SKYE BO'I CHOS 'DOD CHAGS LA SOGS PA
MI SPONG MI

SEL LA, SANGS RGYAS KYI CHOS STOBS LA SOGS PA MI LEN MI 'DZIN PA
DE SHES RAB KYI PHA ROL TU PHYIN PA SGOM PA LAGS SO, ,DE CI'I
SLAD DU ZHE NA ZHES BYA BA NI DE LTAR LEN PA MED PA DANG GTONG BA
MED PA'I GTAN TSIGS GANG YIN SNYAM PA LA, GTAN TSIGS BSTAN PA'I
PHYIR,

BCOM LDAN 'DAS 'DI LTAR SHES RAB KYI PHA ROL TU PHYIN PA SGOM PA
NI ZHES BYA BA LA SOGS PA GSUNGS TE, CHOS THAMS CAD MI DMIGS PA'I
NGO BOR SHES RAB KYI PHA ROL TU PHYIN PA LA GNAS PAS CHOS GANG LA
SPANG BA 'AM BLANG BAR BYA, BLANG BA LA SOGS PAR 'GYUR BA NI
SKYON

@20A *, ,DANG YON TAN MTHONG BA LAS 'GYUR BA YIN GYI GZHAN DU NI
MA YIN NO, ,SHES RAB KYI PHA ROL TU PHYIN PA SGOM PA 'DI NI SKYON
DANG YON TAN GNYIS MI DMIGS PA YIN TE, GTANG BA 'AM GZUNG BA GAR
YANG YOD PA MA YIN NO, ,DE NYID KYI GTAN TSIGS BSDU

BAR BCOM LDAN 'DAS GANG 'KHOR BA'I SKYON DU YANG MI MCHI LA ZHES
BYA BA LA SOGS PA GSUNGS TE, GANG 'KHOR BA'I SKYON 'DOD CHAGS LA
SOGS PAS BYAS PA SKYE BA DANG RGA SHI LA SOGS PA DANG MYA NGAN
LAS 'DAS PA'I YON TAN STOBS DANG MI 'JIGS PA LA SOGS PA BYANG
CHUB

KYI PHYOGS BSGOMS PAS BYAS PA RNAMS SU MI MCHI ZHING MI SEMS PA
DE SHES RAB KYI PHA ROL TU PHYIN PA SGOM PA LAGS SO, ,DE CI'I
PHYIR ZHE NA ZHES BYA BA DE NI DE NYID KYANG CI'I PHYIR ZHES DOGS
PA LA BCOM LDAN 'DAS 'DI LTAR 'KHOR BA NYID KYANG RE ZHIG MI
MTHONG NA ZHES BYA BA LA SOGS

PA GSUNGS SO, ,'KHOR BA NYID KYANG RE ZHIG CES BYA BA NI SKYON LA
LTOS TE, RE ZHIG MI MTHONG BA'O, ,MYA NGAN LAS 'DAS PA NYID KYANG
RE ZHIG MI DMIGS NA ZHES BYA BA 'DIR YANG RE ZHIG CES BYA BA'I
RIM PA NI YON TAN LA LTOS PA'O, ,DE DAG NI RANG GIS MI DMIGS PA'I
DON LA NYE

BAR GTOD PA YIN TE, DE'I CHED DU BRIS PA'I PHYIR RO, ,BCOM LDAN
'DAS GANG CHOS GANG LA YANG BLANG BA 'AM ZHES BYA BA LA SOGS PA
GSUNGS PA NI MJUG SDUD PA'O, ,SANGS RGYAS KYI CHOS GANG LA YANG
BLANG BA 'AM GZUNG BA ZHES BYA BA LA THA DAD PA 'GA' ZHIG GIS
BLANG BA

NI BLANG BA'O, ,THA DAD PA MED PAR DE'I BDAG NYID DU GYUR PA NI
GZUNG BA STE, BLANG BA DANG GZUNG BA GNYIS LHAN CIG TU SMOS PA'I
PHYIR DON DE LTAR DBYE'O, ,LAM GYI SGRA NI THAMS CAD DU PHAN TSUN
LTOS PA'O, ,SO SO'I SKYE BO'I CHOS 'DOR ZHING NGES PAR 'BYUNG BA
STE, MA

MCHIS ZHES BYA BA NI THAMS CAD DU SBYAR RO, ,BLANG BA MED PA DANG
DOR BA MED PA LA SOGS PA BSTAN ZIN TO, ,DA NI BYAMS PA LA SOGS PA
DANG STONG PA NYID BRJOD PAR BYA'O, ,TSAD MED PA LA SOGS PA DANG
STONG PA NYID DE YANG JI LTA BA BZHIN DU MDOR BSTAN PA'I PHYIR,
BCOM

@20B LDAN 'DAS GANG CHOS GANG LA YANG 'GRIB PA DANG ZHES BYA BA
LA SOGS PA GSUNGS SO, ,CHOS GANG LA YANG ZHES BYA BA NI RANG GI
MI MTHUN PA'I PHYOGS ZHE SDANG LA SOGS PA DANG LTA BAS BYAS PA
DAG 'GRIB CING ZAD PA DANG, TSAD MED PA LA SOGS PA DANG, STONG PA
NYID SGOM PA

RNAMS 'PHEL ZHING LHAG PAR RGYAS PAR GYUR PA'I DNGOS PO GANG MI
DMIGS PA DE SHES RAB KYI PHA ROL TU PHYIN PA SGOM PA LAGS SO, ,DE
YANG CI'I PHYIR ZHE NA, DE'I PHYIR BCOM LDAN 'DAS SKYE BA MA
MCHIS PA LA 'GRIB PA DANG 'PHEL BA MA MCHIS PA'I SLAD DU'O ZHES
GSUNGS TE, SKYE

BA MA MCHIS PA NI DE BZHIN NYID DE, DE LA NI 'GRIB BA MED 'PHEL
BA MED DE, DUS THAMS CAD DU DE BZHIN DU 'DUG PA'I PHYIR DANG 'DUS
MA BYAS YIN PA'I PHYIR RO, ,DE BAS NA MI MTHUN PA'I PHYOGS 'GRIB
PA MED LA GNYEN PO 'PHEL BA MED DO, ,'GOG PA LA YANG MI RTOG PAS
NA SHES

RAB KYI PHA ROL TU PHYIN PA SGOM PA YIN NO ZHES BSTAN PA'I PHYIR,
BCOM LDAN 'DAS GANG CHOS GANG YANG ZHES BYA BA LA SOGS PA GSUNGS
TE, RNAM PAR BYA BA'I CHOS SKYE BA DANG, NYON MONGS PA'I KUN NAS
NYON MONGS PA LA SOGS PA 'GAG PAR RLOM PA DE LTA BU YANG SGOM PA
GANG LA

YOD PA MA YIN PA DE SHES RAB KYI PHA ROL TU PHYIN PA SGOM PA LAGS
SO, ,DE LTAR GANG GIS DNGOS POR RTOG PA BSAL NAS 'BRAS BU LA RTOG
PA BSAL BA'I PHYIR, BCOM LDAN 'DAS GANG CHOS GANG LA YANG JI LTAR
RANG GI GNAS NGAN LEN DANG, DE'I KUN TU RMONGS PA RNAMS 'GRIB

BA'AM RNAM PAR BYANG BA'I YON TAN RNAMS RGYAS PAR MI BGYID CING
BCOM LDAN 'DAS GANG DE LTAR SGOM ZHING SEMS BSKYED PA DE SHES RAB
KYI PHA ROL TU PHYIN PA SGOM PA LAGS SO, ,DE LTAR RGYUN DU SEMS
BSKYED PA DE NYID SHES RAB KYI PHA ROL TU PHYIN PA SGOM PA LAGS
SO, ,TSAD

MED PA LA SOGS PA DANG STONG PA NYID BSTAN ZIN TO, ,DA NI SANGS
RGYAS NYID 'THOB PA BRJOD PA NI BCOM LDAN 'DAS GZHAN YANG ZHES
BYA BA LA SOGS PA YIN TE, STOBS DANG MI 'JIGS PA LA SOGS PA SANGS
RGYAS KYI CHOS GANG YIN PA DE DAG NI BSAM GYIS MI KHYAB PA'I CHOS
YIN TE

@21A *, ,BSAM PAR MI NUS PA'I PHYIR RO, ,NYI TSE BA'I SO SO'I
SKYE BO DANG NYAN THOS LA SOGS PA'I CHOS YIN TE NYI TSER ZHUGS
PA'I PHYIR RO, ,MI SMON PA NI 'DOD PA MED PA'O, ,NYI TSE BA SMOS
PA NI MI SMON PAS KHYAD PAR BSTAN PA'I PHYIR RO, ,DE NI GNYIS KAR

RTOG PA DANG BRAL BA'I DBU MA'I LAM BSTAN PA YIN NO, ,TSIG GI ZLA
BSTAN PA KUN LA YANG DE BZHIN DU RIG PAR BYA'O, ,MI SMON PA YANG
RNAM PA GSUM STE, DGOS PA MED PA'I PHYIR DANG LE LO YOD PA'I
PHYIR DANG MI NUS PA'I PHYIR RO, ,'ON KYANG BCOM LDAN 'DAS GANG
LA

SMON PA DANG ZHES BYA BA LA SOGS PAS NI RNAM PA THA MA NYID BSTAN
TE, DE YANG MCHOG YIN PA NYID KYIS SANGS RGYAS NYID NI GTZO BO
DAM PA BYA DKA' BA MTHA' YAS PA SHIN TU 'BAD PAS SMON CING BTZAL
BAR BYA BA NI YOD PA MA YIN NO, ,KYANG GI SGRAS NI GANG GIS DANG
JI LTAR GANG GI

DON DU SMON PA YANG RIG PAR BYA STE, YOD PA MA YIN PA'I PHYIR
SMON CING BTZAL BYAR NUS PA MA YIN NO, ,DE LTAR BSGOMS NA SHES
RAB KYI PHA ROL TU PHYIN PA SGOM PA LAGS SO, ,SANGS RGYAS NYID
THOB PA BSTAN ZIN TO, ,DE NI RNAM PAR BYANG BA'I PHYOGS THAMS CAD
BSDU BA

BRJOD PAR BYA BA NI BCOM LDAN 'DAS SHES RAB KYI PHA ROL TU PHYIN
PA SGOM PA NI 'DI LTAR CHOS 'DI DAG NI MCHOG GO ZHES BYA BA LA
SOGS PA GANG GSUNGS PA YIN NO, ,NYE BAR MI GNAS SHING ZHES BYA BA
NI MI 'JUG PA'O, ,DE STON PA NI PHA ROL TU PHYIN PA DANG STONG PA
NYID DANG BYANG CHUB

KYI PHYOGS DANG TSAD MED PA LA SOGS PA'I CHOS 'DI DAG NI MCHOG
GO, ,SER SNA DANG TSUL KHRIMS 'CHAL BA DANG GNOD SEMS DANG LE LO
LA SOGS PA'I CHOS 'DI DAG NI THA MA'O ZHES DE LTAR MCHOG DANG THA
MA YIN PAR RTOG PAS MI GNAS PA'O, ,DE LTAR CI'I PHYIR YIN ZHE NA,
DE'I

PHYIR CHOS GANG DAG MCHOG DANG THA MAR GYUR PA'I CHOS DE DAG
KYANG MI DMIGS TE ZHES GSUNGS TE, PHA ROL TU PHYIN PA LA SOGS
PA'I MCHOG GANG DAG BLA NA MED PA'I DON 'DREN PAR BYED PAS NA
MCHOG GO, ,NGAN SONG LA SOGS PA 'DREN PAR BYED PAS NA SER SNA LA
SOGS PA NI THA

@21B MA'O ZHES CHOS DE LA YANG MI DMIGS SO, ,DE LTAR RNAM PAR
BYANG BA DANG, KUN NAS NYON MONGS PA'I CHOS MI DMIGS PAS MCHOG
NYID DANG, THA MA NYID DU MI RTOG PA GANG YIN PA'I SHES RAB KYI
PHA ROL TU PHYIN PA SGOM PA'I RNAL 'BYOR TING NGE 'DZIN LA RJES
SU GTAD

DE; BRTZON ZHING MA BRAL BA'I RIGS KYI BU NI CHOS THAMS CAD MI
DMIGS SO, ,DES RNAM PAR BYANG BA'I PHYOGS THAMS CAD YONGS SU ZIN
PAR BSTAN PAS SHES RAB KYI PHA ROL TU PHYIN PAS YONGS SU ZIN NA
PHA ROL TU PHYIN PA THAMS CAD DANG, STONG PA NYID DANG TSAD MED

PA DANG BYANG CHUB KYI PHYOGS LA SOGS PA YONGS SU ZIN PA YIN NO
ZHES 'BYUNG BA DANG MTHUN PA YIN NO, ,RNAM PAR BYANG BA'I CHOS
THAMS CAD YONGS SU BZUNG BA BSTAN ZIN TO, ,DA NI MNGON PAR ZHEN
PA'I NAD THAMS CAD 'JOMS PAR BYED PA BRJOD PA'I CHED DU BCOM LDAN
'DAS

SHES RAB KYI PHA ROL TU PHYIN PA SGOM PA NI CHOS GANG LA GANG
MCHOG CE 'AM THA MA ZHES MI RTOG GO ZHES GSUNGS SO, ,MNGON PAR
ZHEN PA'I NAD CES BYA BA GANG ZHE NA, SRID PA DANG, LONGS SPYOD
KYI DNGOS PO PHYI NANG GI CHOS LA THA MA DANG, MCHOG TU LTA BAS
KUN TU ZHEN CING

CHAGS PA NI MNGON PAR ZHEN PA'O, ,DE NYID YUN RING POR DBYEN DANG
RTZOD PA DANG 'GYED PA DANG MI MTHUN PA LA SOGS PA'I GNOD PA
BSKYED PA'I PHYIR DANG, SER SNA LA SOGS PA SKYED PAR BYED PA'I
PHYIR NAD DO, ,DE THAMS CAD 'JOMS PAR BYED CING GTAN NAS 'BYIN PA
NI

MCHOG NYID DANG THA MA NYID DU MI RTOG PA'I SHES RAB KYI PHA ROL
TU PHYIN PA SGOM PA DANG GZHAN DAG KYANG DE LA 'GOD PAR BYED PA
YIN NO, ,DE CI'I SLAD DU ZHE NA ZHES BYA BA NI MI RTOG PA DE NYID
GTAN TSIGS GANG GIS ZHES BYA BA'O, ,DE'I PHYIR BCOM LDAN 'DAS
SKYE BA MA MCHIS PA LA ZHES BYA BA LA

SOGS PA GSUNGS SO, ,DE BZHIN NYID DANG YANG DAG PA'I MTHA' DANG,
CHOS THAMS CAD KYI BAR LA YANG ZHES BYA BA LA, BAR LA ZHES BYA
BA'I SGRAS 'DUS MA BYAS PA'I RNAM GRANGS GZHAN DAG KYANG GZUNG
NGO, ,CHOS THAMS CAD CES BYA BA NI PHYI DANG NANG MA SKYES PA'I
NGO BO STE, DE LA

@22A *, ,MCHOG DANG THA MA MCHIS SO ZHES BYA BA'I THA TSIG GO,
,BCOM LDAN 'DAS DE LTAR BSGOMS NA SHES RAB KYI PHA ROL TU PHYIN
PA SGOM PA LAGS SO ZHES BYA BA NI MJUG SDUD PA'O, ,DE NI MYA NGAN
LAS 'DAS PA LA MNGON PAR ZHEN PA ZHIB BRJOD PAR BYA STE, DE SKAD

CES GSOL BA DANG BCOM LDAN 'DAS KYIS ZHES BYA BA LA SOGS PA
GSUNGS PA GANG YIN PA DE LA DE SKAD CES BYA BA NI RNAM PA SNGA MA
DE LTA BU LA BYA'O, ,GSOL PA ZHES BYA BA NI SMRAS PA'O, ,'DI SKAD
CES ZHES BYA BA NI 'OG NAS 'BYUNG BA'O, ,BKA' STZAL TO ZHES BYA
BA NI GSUNGS

PA'O; ,'JAM DPAL SANGS RGYAS KYI CHOS ZHES BYA BA SANGS RGYAS KYI
BDAG NYID KYI CHOS STOBS DANG, MI 'JIGS PA LA SOGS PA RNAM PA
THAMS CAD LAS KHYAD PAR DU 'PHAGS PA YIN PA'I PHYIR, GTZO BO
MCHOG MA YIN NAM ZHES TSIG ZUR GYIS DRIS PA DANG 'DIR LAN NI,

BZUNG DU MA MCHIS PA'I SLAD DU SANGS RGYAS KYI CHOS RNAMS NI
MCHOG LAGS SO ZHES GSOL TO, ,'JUG PA DANG LDOG PA'I GNAS LA GZUNG
BAR RNAM PAR RTOG PA MI MNGA' BA'I PHYIR DANG, DE MED NA MED PA
YIN PA'I PHYIR 'DZIN PAR RNAM PAR RTOG PA YANG MI MNGA'O, ,

DE BAS NA DE DAG NI KUN RDZOB TU MCHOG YIN NO, ,DON DAM PAR NI MA
YIN TE, DE'I PHYIR BCOM LDAN 'DAS CHOS THAMS CAD STONG PAR ZHES
BYA BA LA SOGS PA GSUNGS TE, CHOS THAMS CAD CES BYA BA NI GZUGS
LA SOGS PA'O, ,STONG PAR ZHES BYA BA NI NGO BO NYID KYIS DBEN
PA'O,,

DE LTAR DE BZHIN GSHEGS PAS MNGON PAR RDZOGS PAR SANGS RGYAS PA
LAGS SAM ZHES BYA BA LA MNGON SUM DU MTSAN NYID GCIG NYID DU
MNYAM ZHING THA MI DAD PAR MKHYEN TE, MNGON PAR RDZOGS PAR SANGS
RGYAS PA LAGS SAM, DE SKAD ZHUS PA DANG, BCOM LDAN 'DAS KYIS DE
DE

BZHIN TE ZHES ZHAL GYIS BZHES SO, ,'PHAGS PA 'JAM DPAL GYIS KYANG
BCOM LDAN 'DAS STONG PA NYID LA MCHOG GAM, THA MA ZHES BGYI BA
MCHIS SAM ZHES DRI BA NYID LAN DU SMRAS PA YIN TE, STONG PA NYID
LA MCHOG DANG THA MA MCHIS SAM ZHES TSIG ZUR GYIS DRIS PA NI DE
GNYI

@22B GA YANG MCHIS PA MA LAGS SO ZHES BYA BA'I THA TSIG GO, ,BCOM
LDAN 'DAS KYANG RIGS PA SMRAS PAS DGYES NAS 'JAM DPAL LEGS SO
LEGS SO ZHES GSUNGS SO, ,'JAM DPAL DE DE BZHIN TE, JI SKAD SMRAS
PA BZHIN NO ZHES BYA BA NI ZHAL GYIS BZHES PA STE, GZHAN

DU MA YIN NO ZHES BYA BA'I BAR DU YIN NO, ,GZUNG BA DANG 'DZIN PA
YANG DAG PA MA YIN PAR SGRO 'DOGS PA'I RNAM PAR RTOG PA DANG BRAL
BA NI SANGS RGYAS KYI CHOS RNAMS YIN NO ZHES BSTAN NAS DE'I BAG
LA NYAL DANG BRAL BA BSTAN PA'I PHYIR, 'JAM DPAL SANGS RGYAS KYI
CHOS

RNAMS BLA NA MED PA YIN NAM ZHES BYA BA LA SOGS PA GSUNGS TE, 'DI
LAS GZHAN MCHOG DAM PA KHYAD PAR DU 'PHAGS PA MED PAS BLA NA MED
PA'O, ,DRIS PA DANG 'JAM DPAL GYIS GSOL BA DE DE LTA LAGS TE ZHES
GSUNGS TE, SANGS RGYAS KYI CHOS RNAMS BLA NA MED PA NYID

LAGS KYI, DE LAS GZHAN NI MA LAGS SO ZHES ZHAL GYIS BZHES PA
GSUNGS SO, ,'DIR GTAN TSIGS SU BCOM LDAN 'DAS 'DI LTAR DE DAG LA
ZHES BYA BA LA SOGS PA GSUNGS TE, SANGS RGYAS KYI BDAG NYID KYI
CHOS DE DAG LA BAG CHAGS KYI MTSAN NYID KYI CHOS CUNG

ZAD TZAM DANG PHRA MO TZAM YANG MA MCHIS SHING MCHIS PA MA LAGS
SO, ,DE'I PHYIR MI DMIGS TE, RIG PAR BYAR MED DO, ,RNAM PAR RTOG
PA RGYU BA'I GNAS SKABS LTA RE ZHIG RING DU ZHOG GI ,SANGS RGYAS
KYI CHOS RNAMS LA DE'I BAG CHAGS KYANG YOD PA MA YIN NO ZHES BYA
BA NI

YANG GI SGRA'I DON YIN NO, ,DES NA SANGS RGYAS KYI CHOS BLA NA
MED PA DE DAG KUN RDZOB TU MCHOG NYID DANG, BLA NA MED PA NYID NI
MYA NGAN LAS 'DAS PA LA MNGON PAR ZHEN PA'I GNAS YIN NO, ,YANG
DAG PAR NI STONG PA NYID LA MCHOG DANG THA MA NYID YOD PA MA YIN
LA, BLA NA MED PA NYID DANG,

GONG MA DANG BCAS PA NYID KYANG YOD PA MA YIN PAS MYA NGAN LAS
'DAS PA LA MNGON PAR ZHEN PA ZHI BA YIN NO, ,DA NI SANGS RGYAS
KYIS GSUNGS PA LA SOGS PA BRJOD PAR BYA'O, ,SHES RAB KYI PHA ROL
TU PHYIN PA SGOM PA LA BRTZON PAS SANGS RGYAS BCOM LDAN 'DAS
RNAMS SGRUB PA'I

@23A *, ,BYANG CHUB SEMS DPA' LA SRUNG BA DANG SKYOB PA DANG SBA
BA MDZAD DO, ,DE LA SRUNG BA NI SGOM PA 'PHEL BA DANG, YONGS SU
MI NYAMS PAR MDZAD PA'O, ,SKYOB PA NI PHA ROL GYI GNOD PA LAS
SKYOB PA'O, ,SBA BA NI THEG PA DMAN PAR 'PHRO ZHING G-YENG BA MED
PAR

BYED PA'O, ,BYANG CHUB SEMS DPA' GANG GIS SO SO'I SKYE BO'I CHOS
RNAMS SPANGS NAS THEG PA DMAN PA LAS 'DAS TE, SANGS RGYAS KYI
CHOS RNAMS THOB PAR MDZAD CING, SANGS RGYAS KYI MDZAD PA MDZAD DO
ZHES GANG LA KUN RDZOB KYI RNAM PAR RTOG PA DE DAG MI 'BYUNG BA
DE SHES RAB KYI PHA ROL

TU PHYIN PA SGOM PA YIN NO ZHES STON PA NI BCOM LDAN 'DAS GZHAN
YANG GANG SANGS RGYAS KYI CHOS RNAMS ZHES BYA BA LA SOGS PA YIN
TE, SANGS RGYAS KYI CHOS BSTAN ZIN PA'I NGO BO RNAMS SGRUB PAR
BYED PAS SGRUB PA STE, BSNYEN PAR BYED NGES [?] SU MTHUN PAR BYED
PA'O, ,DE'I DNGOS PO NI

SGRUB PAR BYED PA NYID DO, ,DE'I DON DU 'JUG PAR MI BYED 'BYUNG
BAR MI BYED SGRUB PAR MI BYED PA'I BAR DU YIN NO, ,SO SO'I SKYE
BO'I CHOS RNAMS SPONG BA DANG DOR BAR MI BGYID DO, ,SANGS RGYAS
KYI CHOS RNAMS 'THOB PA YANG MA LAGS LA ZHES BYA BA NI 'THOB PAR
BYED PA YANG MA LAGS

PA'O; ,'DZIN PA YANG MA LAGS ZHES BYA BA NI SKYED PAR BYED PA 'AM
'DZIN PAR BYED PA MA LAGS ZHES BYA BA YIN NO, ,SANGS RGYAS RNAMS
KYIS GSUNGS PA LA SOGS PA BSTAN ZIN TE, NYI KHRI LNGA STONG PA LA
SOGS PA LAS KYANG DE SKAD DU BSTAN PA NI PHYOGS BCU'I 'JIG RTEN
GYI

KHAMS DAG NA BZHUGS PA'I SANGS RGYAS BCOM LDAN 'DAS RNAMS KYIS
SHES RAB KYI PHA ROL TU PHYIN PA 'DI 'DZIN PA NAS YID LA BYED
PA'I BAR DU BYED PA DE'I JI LTAR DGE BA'I CHOS 'PHEL BAR 'GYUR BA
DANG, SBYIN PA'I PHA ROL TU PHYIN PA NAS RNAM PA THAMS CAD MKHYEN
PA'I BAR DU MI NYAMS

PAR 'GYUR BA DANG, NGA RGYAL LA SOGS PAS ZIL GYIS MI NON PAR
'GYUR BAR BYA BA'I PHYIR, BSRUNG BA DANG BSKYAB PA DANG, SBA BAR
MDZAD DO ZHES BYA BA LA SOGS PA GSUNGS TE, BU MANG POS MA'I NAD
BSAL BA'I PHYIR BRTZON PA'I DPES SANGS RGYAS KYIS BSRUNGS PA LA
SOGS

@23B PA BSTAN TE, DE LA BU LTA BU NA SANGS RGYAS BCOM LDAN 'DAS
SO, ,MA LTA BU NI SHES RAB KYI PHA ROL TU PHYIN PA'O, ,DE'I NAD
LTA BU NI MTHONG BA DANG BSGOMS BAS SPANG BAR BYA BA'I RNAM PAR
RTOG PA RANG RANG LA JI LTAR YOD PA DANG DE'I BAG LA NYAL LO, ,DE
BZHIN GSHEGS PA 'BYUNG

BA BSTAN PA'I MDO LAS KYANG DON 'DI GSAL BAR BSTAN MOD KYI YI GE
MANGS SU DOGS BAS MA BRIS SO, ,SROG GCOD PA MED PA NAS BRTZAMS
TE, RNAM PA THAMS CAD MKHYEN PA'I TSUL LA RANG YANG GNAS SHING
SEMS CAN RNAMS DGOD PA BRJOD PAR BYA'O, ,DE YANG SPANG BA DANG
BLANG

BA'I CHOS RNAM PA GNYIS BYE BRAG TU SHES SHING BSAMS PA MED PAR
SPANG BAR BYA BA MI DGE BA LA SOGS PA LAS BSLANG STE, BLANG BAR
BYA BA RNAM PA THAMS CAD MKHYEN PA NYID THOB PAR BYED PA'I CHOS
DGE BA LA SOGS PA LA RANG GNAS SHING GZHAN YANG DGOD PAR MI NUS
PAS CHOS DE DAG LA

GDON MI ZA BAR BSAM PA DANG RNAM PAR SHES PAR BYA DGOS SO, ,GANG
ZHIG DAG GIS DBEN BAR BSGOMS PA DE NI SHES RAB KYI PHA ROL TU
PHYIN PA SGOM PA YIN PAR BSTAN PA'I PHYIR, GANG CHOS GANG LA YANG
MI SEMS LA ZHES BYA BA LA SOGS PA GSUNGS TE, SPANG BAR BYA BA SO
SO'I SKYE BO

LA SOGS PA DANG 'BREL BA DANG BLANG BAR BYA BA YANG DAG PAR
RDZOGS PA'I SANGS RGYAS KYI CHOS GANG LA YANG, DRAN PA'I RNAM PAR
RTOG PAS MI SEMS LA MYONG ZHING DMIGS PAS RNAM PAR MI RIG PA DE
SHES RAB KYI PHA ROL TU PHYIN PA SGOM PA LAGS SO, ,GTAN TSIGS
BSTAN PAS GSAL

BAR BYA BA'I PHYIR, 'JAM DPAL KHYOD SANGS RGYAS KYI CHOS RNAMS LA
MI SEMS SAM ZHES BCOM LDAN 'DAS KYIS DRIS TE, SANGS RGYAS KYI
CHOS DE DAG LA MI SEMS SAM ZHES TSIG ZUR GYIS BSTAN TE, DE RJES
SU DRAN PA NI NGES PAR BYA DGOS PA'I PHYIR RO ZHES DGOS PA'O, ,

GAL TE BDAG GIS SANGS RGYAS KYI CHOS RNAMS YONGS SU GRUB PAR
MTHONG NA NI BDAG SANGS RGYAS KYI CHOS RNAMS LA SEMS LAGS SO ZHES
BYA BA LA, SANGS RGYAS KYI CHOS RNAMS NI CHOS CAN SANGS RGYAS
DANG, DE'I CHOS RNAMS LA BYA STE, CI STE YONGS SU GRUB CING RANG
GI NGO BO GRUB PAR

@24A *, ,MTHONG NA NI SEMS LAGS SO, ,YONGS SU GRUB PAR MA MTHONG
BA'I PHYIR SEMS PAR MI BGYID DO ZHES BSTAN TO, ,DE LTAR YONGS SU
MA GRUB PA DNGOS POR SEMS PAR BGYID NA, SHES RAB KYI PHA ROL TU
PHYIN PA NYID MA YIN NO ZHES BSTAN PA'I PHYIR SHES RAB

KYI PHA ROL TU PHYIN PA SGOM PA NI 'DI DAG NI ZHES BYA BA LA SOGS
PA NAS, CHOS GANG LA YANG RNAM PAR RTOG PAS NYE BAR GNAS PA MA
LAGS SO ZHES BYA BA'I BAR DU GSUNGS TE, SPANG BAR BYA BA DANG
BLANG BAR BYA BA'I CHOS CAN DANG CHOS GANG LA YANG BYE BRAG TU
RTOG CING, RNAM PAR RTOG

PAS NYE BAR GNAS SHING ZHUGS PA MA LAGS SO, ,'DI DAG NI SO SO'I
SKYE BO'I CHOS SO ZHES BYA BA LA SOGS PAS NI BYE BRAG TU RTOG PA
STON TE, 'GRO BA LNGA 'AM DRUG TU SO SOR 'GRO BAS NA SO SO'I SKYE
BO'O, ,DE DAG GI CHOS NI SO SO'I SKYE BO'I CHOS TE, 'DOD CHAGS LA
SOGS

PA'O; ,BDAG DUL BA DANG ZHI BA DANG YONGS SU MYA NGAN LAS 'DAS PA
LA SOGS PA 'DI DAG NI NYAN THOS KYI CHOS SO, ,'DZIN PAR SGRO
'DOGS PA LA SOGS PA 'DI DAG NI RANG SANGS RGYAS KYI CHOS SO,
,STOBS LA SOGS PA 'DI DAG NI YANG DAG PAR RDZOGS PA'I SANGS RGYAS
KYI CHOS

SO ZHES CHOS GANG LA YANG RNAM PAR RTOG PAS NYE BAR GNAS PA MA
LAGS SO, ,'DIR GTAN TSIGS NI RNAL 'BYOR LA BRTZON PA'I RIGS KYI
BUS CHOS DE NYID KYANG MI DMIGS TE ZHES BYA BA LA SOGS PA GSUNGS
TE, THA SNYAD GDAGS PAR 'OS PA'I CHOS BDAG LA SOGS PA DE NYID

KYANG MI DMIGS TE MI MTHONG NGO, ,BDAG LA SOGS PA GANG LA BSTAN
ZIN PA'I NGO BO'I CHOS SO SO'I SKYE PO'I CHOS ZHES BRJOD CING
BSTAN PA BDAG DE MI DMIGS SO, ,SLOB PA NI RGYUN DU ZHUGS PA LA
SOGS PA GANG BAG BDUN NO, ,MI SLOB PA NI DGRA BCOM PA'O, ,RANG
SANGS RGYAS

NI RNAM PA GNYIS TE, BSE RU LTA BU DANG, TSOGS DANG SPYOD PA'O,
,DE LA BSE RU LTA BU NI SKYES BU DAM PA LA BRTEN NAS RGYUD YONGS
SU SMIN PAR BYED KYI NGES PAR 'BYED PA'I CHA DANG MTHUN PA YANG
MI SKYED PA'O, ,TSE YONGS SU BRJES NAS NI NGES PAR 'BYED PA'I CHA
DANG MTHUN PA DANG, 'PHAGS

@24B PA'I LAM SKYED PAR BYED CING DGE SBYONG GI 'BRAS BU NGANG
SHIN TU MTHAR THUG PA'I RANG BYANG CHUB SGRUB PAR BYED DO, ,TSOGS
DANG SPYOD PA YANG RNAM PA GNYIS TE, KHA CIG NI SKYES BU DAM PA
LA BSTEN NAS RGYUD YONGS SU SMIN PAR BYED, NGES PAR 'BYED PA'I
CHA DANG MTHUN PA YANG SKYED PAR

BYED KYI, DGE SBYONG GI 'BRAS BU DANG 'PHAGS PA'I LAM NI MI SKYED
DO, ,TSE YONGS SU BRJES NA SA NI 'PHAGS PA'I LAM BSKYED NAS SHIN
TU MTHAR PHYIN PA'I RANG BYANG CHUB MNGON SUM DU MI BYED DO,
,GZHAN DAG NI SKYES BU DAM PA LA BRTEN NAS RGYUD YONGS SU SMIN
PAR BYED NGES PAR

'BYED PA'I CHA DANG MTHUN PA YANG SKYED, 'PHAGS PA'I LAM YANG
SKYED PAR BYED KYI SHIN TU MTHAR PHYIN PA'I MTSAN NYID RANG BYANG
CHUB NI MNGON SUM DU MI BYED DO, ,TSE YONGS SU BRJES NAS NI RANG
BYANG CHUB DE THOB PAR BYED DO, ,RNAM PA DE DAG GSUM CHAR YANG
LUNG LAS GCIG TU NGA RGYAL

LA SPYOD PA YIN PAR BZHAG STE, NGA RGYAL CHEN PO DANG 'BRING DANG
CHUNG NGU YIN PA'I PHYIR, BSE RU LTA BU LA SOGS PAR DBYE'O, ,DE
DAG GI CHOS NI RANG SANGS RGYAS KYI CHOS SO ZHES BYA BA'I SGRA NI
THAMS CAD DU YANG PHAN TSUN LTOS PA YIN NO, ,YANG DAG PAR RDZOGS
PA'I SANGS RGYAS

ZHES BRJOD PA'I CHOS DE SHIN TU RAB TU BDAG LA SOGS PAR BRJOD PAR
RUNG BA'I CHOS CAN DE MI DMIGS SHING DMIGS SU MED PA YIN NO, ,DE
LTAR GANG ZAG LA BDAG MED PA SGOM PA NI SHES RAB KYI PHA ROL TU
PHYIN PA SGOM PA YIN NO, ,CHOS LA BDAG MED PA'I DBANG DU BYAS
NAS,

BCOM LDAN 'DAS SHES RAB KYI PHA ROL TU PHYIN PA SGOM PA'I RNAL
'BYOR LA BRTZON PA'I RIGS KYI BU NI ZHES BYA BA LA SOGS PA GSUNGS
TE, RIGS KYI BU DE'I RNAM PAR RTOG PA 'DI SNYAM DU DBANG SGYUR BA
LA SOGS PA NAS, MNAR MED PA LA THUG PA'I BAR 'DI NI 'DOD PAS RAB
TU

PHYI BA'I KHAMS YIN PAS 'DOD PA'I KHAMS SO, ,GNAS GTZANG MA LA
SOGS PA NAS TSANGS RIS LA THUG PA'I BAR 'DI NI GZUGS KYIS RAB TU
PHYE BA'I KHAMS YIN PAS GZUGS KYI KHAMS SO, ,'DU SHES MED 'DU
SHES MED MIN SKYE MCHED LA SOGS PA NAS, NAM MKHA'

@25A *, ,MTHA' YAS SKYE MCHED LA THUG PA'I BAR 'DI NI GZUGS MED
PAS RAB TU PHYE BA YIN PAS GZUGS MED PA'I KHAMS SO, ,RAB TU YANG
ZHES BYA BA'I SGRAS BSDU BA NI 'DOD CHAGS ZAD PAS 'DOD CHAGS DANG
BRAL BA'I KHAMS DANG, DE LAS GZHAN PA'I

NYON MONGS PA ZAD PAS SPANGS PA'I KHAMS RNAMS YONGS SU BZUNG NGO,
,'GOG PA'I DBYINGS SU ZHES BYA BA NI DNGOS PO YONGS SU ZAD PA
ZHES BGYI BA RNAM PAR RTOG PA'I NGO BO DE LTA BUR MI SEMS SO,
,'DIR DOGS NAS GTAN TSIGS SU BCOM LDAN 'DAS 'DI LTAR DES ZHES

BYA BA LA SOGS PA GSUNGS TE, DES ZHES BYA BA NI SHES RAB KYI PHA
ROL TU PHYIN PA SGOM BA DANG LDAN PA'I RIGS KYI BUS SO, ,'DOD
CHAGS LA SOGS PA 'GOG PA'I CHOS ZAD PA'I RANG GI NGO BO'I CHOS DE
GANG YANG MI MTHONG STE, CHOS THAMS CAD MA SKYES PA'I PHYIR RO,
,DE LTAR

BDAG MED PA GNYIS KYI MTSAN NYID SGOM PA SHES RAB KYI PHA ROL TU
PHYIN PA SGOM PA NI RTOG PA MED PA'I BDAG NYID YIN PAR RIG PAR
BYA'O, ,RNAM PA THAMS CAD MKHYEN PA'I TSUL LA RANG GNAS LA SEMS
CAN RNAMS 'GOD PA BSTAN ZIN TO, ,DA NI SBYIN PA LA SOGS PA BYANG
CHUB

TU YONGS SU BSNGO BA BRJOD PAR BYA STE, RAB TU 'JUG PA THAMS CAD
KYANG 'DOD PA DANG MI 'DOD PA THOB PA DANG YONGS SU SPANG PA'I
CHED YIN LA, SBYIN PA LA SOGS PA BYANG CHUB TU YONGS SU BSNGOS PA
'DI YANG SANGS RGYAS NYID DANG SO SO SKYE BO GNYIS GO RIMS BZHIN
DU 'THOB

PA DANG, YONGS SU SPANG BA'I CHED YIN NO ZHES DE LTAR RNAM PAR
RTOG PA SKYE'O, ,DE LA 'DIR CHOS THAMS CAD MA SKYES PA YIN PA'I
PHYIR, DGOS PA DANG BYED PA PO DANG LAS RNAMS LA MI RTOG PAR SHES
RAB KYI PHA ROL TU PHYIN PA BSGOM PAR BYA'O ZHES GO RIMS BZHIN DU
BSTAN PA'I

PHYIR; BCOM LDAN 'DAS GZHAN YANG GANG CHOS GANG LA YANG PHAN PA
'AM ZHES BYA BA LA SOGS PA GSUNGS TE, 'DOD PA 'AM MI 'DOD PA MA
THOB PA 'AM THOB PA'I CHOS KYI RANG GI NGO BO GANG LA YANG GO
RIMS BZHIN DU PHAN PA SGRUB PA 'AM, GNOD PA SEL BAR YANG MI BGYID
CING MI

@25B SGRUB PA DE SHES RAB KYI PHA ROL TU PHYIN PA SGOM BA LAGS
SO, ,PHAN PA MA THOB PA SGRUB CING GNOD PA THOB PA SEL BAR MI
BYED PA'O, ,'AM ZHES BYA BA'I SGRA NI PHAN TSUN LTOS PA YIN NO,
,DON 'DI LA GTAN TSIGS SU BCOM LDAN 'DAS 'DI LTAR SHES RAB KYI
PHA ROL TU PHYIN PA

SGOM PA NI SANGS RGYAS KYI CHOS RNAMS SBYIN PAR BGYID PA PO YANG
MA LAGS ZHES BYA BA LA SOGS PA GSUNGS SO, ,'DI LTAR GANG GI PHYIR
SHES RAB KYI PHA ROL TU PHYIN PA SGOM PA BSTAN ZIN PA'I NGO BO NI
SANGS RGYAS KYI CHOS RNAMS SBYIN PAR BGYID PA PO YANG MA LAGS TE,
DES NA

'BUL BAR BGYID PA PO MA LAGS ZHES BYA BA'I THA TSIG GO, ,SO SO'I
SKYE BO'I CHOS RNAMS GCOD PAR BGYID PA PO LAGS SO ZHES BYA BA NI
SEL BAR BYED PA PO MA YIN NO ZHES BYA BA'I THA TSIG GO, ,DE BAS
NA BCOM LDAN 'DAS GANG SO SO'I SKYE BO'I CHOS RNAMS KYANG MI 'GOG
LA

ZHES BYA BA LA SOGS PAS NI DON DE NYID NI GZHUNG 'DZUGS PAR BYED
PA'O, ,GANG ZHES BYA NI 'DI LTAR ZHES BYA STE, SO SO'I SKYE BO'I
CHOS DNGOS PO MA SKYES PA RNAMS MI 'GOG CING ZAD PAR MI BYED,
SANGS RGYAS KYI CHOS DNGOS PO MA SKYES PA RNAMS MI 'THOB CING YOD
PAR MI BYED

DE; THOB PAR BYA BA DANG THOB PA PO RNAMS SHIN TU DNGOS PO MED
PO'I PHYIR RO ZHES LAN DU MAR BSTAN ZIN TO, ,'DIR NI YONGS SU
BSNGO BA 'KHOR GSUM YONGS SU DAG PA YIN PAR RIG PAR BYA'O, ,SBYIN
PA LA SOGS PA BYANG CHUB TU YONGS SU BSNGO BA BSTAN ZIN TO, ,DE
YAN CHAD

DU MTHONG BA'I LAM SKAD CIG MA BCU DRUG BSTAN ZIN TE, DE LA BCU
DRUG NI, DE BZHIN NYID DANG SANGS RGYAS DAG, ,PHAN TSUN BRTEN PA
MED PA DANG, ,RNAM GRANGS KYIS NI ZHAL MI BZHES, ,CHEN PO NYID
DANG MTSAN MED BCAS, ,DPAG MED PA DANG MTHA' MED DANG, ,DER GNAS

PA YI GZUGS LA SOGS, ,SANGS RGYAS NYID DU NGES 'DZIN DANG, ,BLANG
DOR MED LA SOGS PA DANG, ,BYAMS LA SOGS PA STONG NYID DANG,
,SANGS RGYAS NYID NI 'THOB PA DANG, ,RNAM PAR BYANG KUN YONGS
BSDUS DANG, ,MNGON ZHEN NAD KUN 'JOMS PA DANG, ,MYA NGAN 'DAS

@26A *, ,'DZIN ZHI NYID DANG, ,SANGS RGYAS RNAMS KYIS BSRUNGS
SOGS DANG, ,SROG GCOD MED PA NAS BRTZAMS NAS, ,RNAM PA KUN MKHYEN
TSUL LA NI, ,BDAG GNAS SEMS CAN 'GOD PA DANG, ,SBYIN BA LA SOGS
BYANG CHUB TU, ,YONGS SU SNGO BAR BYED

PA STE; ,LAM SHES NYID KYI SKAD CIG MA, ,ZHES BYA STE, DE DAG NI
ZHI GNAS DANG LHAG MTHONG GI DMIGS PA DNGOS PO'I MTHA' YIN PAR
RIG PAR BYA'O, ,MTHONG BA'I LAM DE SKAD DU BSTAN PA DANG, ,THUGS
DGYES PA 'AM ZHAL GYIS BZHES NAS, LEGS SO LEGS SO,

ZHES LAN GNYIS SU GSUNGS SO, ,'JAM DPAL KHYOD KYIS 'DI LTAR CHOS
ZAB MO 'DI LTA BU 'DI ZHES BYA BA LA, 'DI LTAR ZHES BYA BA NI
GANG GI PHYIR ZHES BYA'O, ,'DI LTA BU ZHES BYA BA NI DMIGS PA'I
MTSAN NYID DNGOS PO'I MTHA' LA BYA'O, ,ZAB MO NI SGRO 'DOGS PA
DANG SKUR 'DEBS

KYI MTHA' DANG BRAL BA'I PHYIR TE, DON DAM PAR RANG GI NGO BO'I
CHOS MTHONG BA'I LAM 'DI SEMS CAN RNAMS LA BSTAN CING BSHAD PA
ZHES BYA BAR RIG PAR BYA STE, DE'I SKABS YIN PA'I PHYIR RO,
,PHYAG RGYA 'DI GZHAG GO ZHES BYA BA NI MTHONG BA'I LAM GYI CHOS
BCU DRUG 'DI NYID

YID CHES PAR BYED PA'I RGYU YIN PA'I PHYIR, PHYAG RGYA DANG RTAGS
YIN TE, THEG PA GSUM GYI TSUL SO SOR NGES PA'I SEMS CAN GYI NGO
BO DAG GI CHA PHRA MO KHONG DU MA TSUD PA TSU ROL NYI TSE MTHONG
BA, BYANG CHUB SEMS DPA' DANG CIG SHOS SU BYE BRAG MA PHYED PA
RNAMS KYIS, BYANG CHUB

SEMS DPA' SEMS DPA' CHEN PO YIN PAR, YANG DAG PA JI LTA BA BZHIN
RTOGS PAR BYA BA'I PHYIR KHYOD KYIS PHYAG RGYA BZHAG STE, GANG
DAG CHOS 'DI LA 'DOD PA DANG SENG GE SGRAS SENG GE'I PHRU GU
BZHIN DU CHOS THOS PAS MI SKRAG PA LA SOGS PA DE DAG NI BYANG
CHUB SEMS DPA'

YIN NO ZHES PHYAG RGYA 'DIS NGES PAR BYED DO, ,GANG DAG SENG GE'I
SGRAS RI DAGS GZHAN BZHIN PA DANG, ,BA TSA'I CHU'I NANG NAS SKYES
PAS CHU ZHIM PO MI 'DOD PA BZHIN 'DI LA MI 'DOD CING SKRAG PAR
BYED PA'I NYAN THOS KYI THEG PA PA MNGON PA'I NGA RGYAL CAN NAM,
BYANG CHUB

@26B SEMS DPA'I THEG PA PA DMIGS PA CAN DAG YIN PAR RIG PAR BYA
STE, BYANG CHUB SEMS DPA'I RTAGS SU GYUR PA'I PHYAG RGYA DANG
BRAL BA'I PHYIR RO, ,MNGON PA'I NGA RGYAL CAN RNAMS DANG ZHES BYA
BA NI NYAN THOS KYI THEG PA'I BYE BRAG YIN TE, NYAN THOS KYI
BYANG CHUB TZAM

GYIS DGA' ZHING ZHI BA PHYOGS GCIG PA ZHES BYA BA'I THA TSIG GO,
,YANG NA RANG SANGS RGYAS KYI THEG PA PAR BZUNG STE, DE DAG NI
GCIG TU NGA RGYAL LA SPYOD PA YIN PAR GSUNG RAB LAS GZHAG GO, ,DE
DAG NI SANGS RGYAS GCIG LA BSNYEN BKUR BYAS PA MA YIN ZHES BYA BA
LA

SOGS PA NI 'DI DAG GIS SANGS RGYAS GCIG BSNYEN BKUR BYAS PA DE
SANGS RGYAS GCIG LA BSNYEN BKUR BYAS PA'O, ,YANG NA SANGS RGYAS
GCIG LA BSNYEN BKUR BYAS PA GANG YIN ZHES BYA BAR SBYAR TE, DE
LTA BU MA YIN NO, ,'DI DAG GIS SANGS RGYAS GCIG LA BSNYEN

BKUR BSKYED PA ZHES BYA BAR SBYAR TE, DE LTAR MA YIN GYI 'ON
KYANG SANGS RGYAS MANG PO LA BSNYEN BKUR BYAS PA YIN, SANGS RGYAS
MANG PO LA DGE BA'I RTZA BA BSKUL BA YIN ZHES BYA BA'I THA TSIG
GO, ,SKRAG PA NI SNGANGS SHING SKRAG PA STE, LAN 'GA' 'BYUNG
BA'O, ,DNGANG BA NI

RGYUN DU SKRAG PA'O, ,DNGANG BAR 'GYUR BA NI BRAL YANG YANG BYUNG
YANG BYUNG BYED PA STE, RGYUN DU 'DUG PA'I RIMS DANG BAR DU
'BYUNG BA'I RIMS BZHIN NO, ,GZHAN DAG NA RE CHUNG NGU DANG 'BRING
DANG CHEN PO'I BYE BRAG YIN NO ZHE'O, ,DE DAG LTA BU MA YIN PAS
MI SKRAG PA LA SOGS

PA YIN NO, ,DE LTAR BSAM PA RNAM PAR DAG PAS BSDUS PA'I MTHONG
BA'I LAM GYI MJUG THOGS SU BSLAB PA GSUM RNAM PAR DAG PAS BSDUS
PA'I BSGOM PA'I LAM BRJOD PAR BYA STE, CHUNG BA'I CHUNG BA LA
SOGS LAM, ,SA DGU LA NI RNAM PAR DAG, ,CHEN PO'I CHEN

PO LA SOGS PA'I, ,DRI MA DAG GI GNYEN PO YIN, ,ZHES GSUNGS PA YIN
NO, ,DE LA LHAG PA'I TSUL KHRIMS RNAM PAR DAG PAS SA GNYIS PA
DANG, LHAG PA'I BSAM PA RNAM PAR DAG PAS SA GSUM PA DANG, LHAG
PA'I SHES RAB RNAM PAR DAG PA'I BYE BRAG GI

@27A *, ,PHYIR 'OD 'PHRO BA LA SOGS PAS BRGYAD GZHAG GO, ,DE LA
DE BZHIN GSHEGS PA'I NI DE BZHIN GSHEGS PA'I YE SHES KUN 'BYUNG
BA'I BDEN BAS THOB PAR BYA BA YIN PAS 'DIR MA BSHAD DO, ,DE LAS
GZHAN DGU NI RIM BZHIN STON TE, BCOM

LDAN 'DAS KYIS GNANG BA BSGRUB PA'I PHYIR BDAG NI SHES RAB KYI
PHA ROL TU PHYIN PA RGYA CHER STON PAR SPOBS LAGS SO ZHES GSUNGS
TE, RGYA CHER ZHES BYA BA NI GONG DU BSTAN BA TZAM PAS LHAG PAR
SPOBS SO ZHES BYA BA'I THA TSIG GO, ,'JAM DPAL SPOBS PAR GYIS

SHIG CES BYA BA NI BCOM LDAN 'DAS KYIS RJES SU GNANG BA BSTAN TO,
,DE LA LHAG PA'I TSUL KHRIMS KYI BSLAB PA NI SBYIN PA LA SOGS PA
PHA ROL TU PHYIN PA GSUM MO, ,BRTZON 'GRUS KYI PHA ROL TU PHYIN
PA NI THAMS CAD DU 'GRO BA'O, ,LHAG PA'I SEMS KYI BSLAB

PA NI BSAM GTAN GYI PHA ROL TU PHYIN PA'O, ,LHAG PA'I SHES RAB
KYI BSLAB PA NI SHES RAB KYI PHA ROL TU PHYIN PA STE, 'DI DRUG
KHO NAS SEMS CAN GYI DON DANG NYON MONGS PA SPANGS PA 'GRUB PA'I
PHYIR RO, ,THABS LA SOGS PA BZHI NI 'DI DAG NYID KYI GROGS YIN
TE,

'DI LTAR SBYIN BA LA SOGS PAS YONGS SU ZIN PA'I SEMS CAN GYI
TSOGS RNAMS THABS LA MKHAS PAS DGE BA LA SBYOR BAR BYED PAS THABS
KYI PHA ROL TU PHYIN PA NI LHAG PA'I TSUL KHRIMS KYI BSLAB PA'I
GROGS YIN NO, ,MTHONG BA'I CHOS LA NYON MONGS PA LHAG PAR CHE
BA'I

PHYIR SGOM PA RGYUN DU MI NUS SHING KHAMS DMAN BA LA LHAG PAR MOS
PAS LHAG PA'I BSAM BA NYAM CHUNG BAS DMIGS PA JI LTA BA BZHIN DU
BSAM GTAN YONGS SU BSGOM PA'I PHYIR NANG DU SEMS 'JOG MI NUS PA
DANG 'JIG RTEN LAS 'DAS PA'I SHES RAB MNGON PAR SGRUB MI NUS

PA RNAMS BSOD NAMS CUNG ZAD TZAM DAG BYAS TE 'DUG PA DE DAG TSE
PHYI MAR NYON MONGS PA CHUNG BAR YID KYIS SMON LAM BTAB BO, ,NYON
MONGS PA CHUNG BA DES NA BRTZON 'GRUS RTZOM NUS PAR 'GYUR TE, DE
BAS NA SMON LAM GYI PHA ROL TU PHYIN PA NI BRTZON 'GRUS KYI GROGS

@27B YIN NO, ,GANG GI TSE SKYES BU DAM PA LA BRTEN PA DANG, DAM
PA'I CHOS NYAN PA DANG, TSUL BZHIN YID LA BYED PA LA BRTEN NAS
LHAG PA'I BSAM BA NYAM CHUNG BA BZLOG STE, GZUGS KYI KHAMS SU
LHAG PA'I BSAM BA STOBS DANG LDAN PA NYID THOB PA'I PHYIR, STOBS

KYI PHA ROL TU PHYIN PA NI BSAM GTAN GYI GROGS YIN NO, ,YE SHES
GANG GIS 'JIG RTEN LAS 'DAS PA'I SHES RAB SGRUB NUS PAR 'GYUR
BA'I YE SHES KYI PHA ROL TU PHYIN PA DE NI SHES RAB KYI PHA ROL
TU PHYIN PA 'DI'I GROGS YIN NO, ,DE LAS GNYIS PA'I DBANG DU BYAS

NAS; BCOM LDAN 'DAS GANG CHOS GANG GI GNAS PA MI DMIGS PA DANG
ZHES BYA BA LA SOGS PA GSUNGS TE, 'DIR SHES RAB KYI PHA ROL TU
PHYIN PA SGOM PA NI LHAG PA'I TSUL KHRIMS KYI BSLAB PA RNAM PAR
DAG PA'I MTSAN NYID DE DE LA GANG CHOS GANG GI ZHES BYA BA NI
GNAS

PA PO'I CHOS GZUGS LA SOGS PA GANG YIN BA DE DAG GI'O, ,GNAS PA
ZHES BYA BA NI 'DI LA GNAS PAS GNAS PA'O, ,BSLAB PA 'DI NYID LA
BYA STE, RJES SU BSGRUB PA'I BDAG NYID RNAMS KYIS SGRUB BA NI DE
LA 'JUG PA'I PHYIR RO, ,DE MI DMIGS PA NI MI MTHONG BA'O,,

MI GNAS PA YANG RNAM PA GNYIS TE, SER SNA DANG, TSUL KHRIMS 'CHAL
PA DANG, GNOD SEMS LA SOGS PA LOG PAR SGRUB PA DANG MI SGRUB PA
STE, DE YANG MI DMIGS PA STE, GNYEN PO DANG MI MTHUN PA'I PHYOGS
DANG GNYI GA MA YIN PA RNAMS MI DMIGS PA GANG

YIN BA DE SGOM PA 'DI YIN PAR BZHED DO, ,DE NAS DE MI DMIGS PA
'DI YANG CI'I SLAD DU ZHE NA, GZUGS LA SOGS PA'I CHOS THAMS CAD
MI GNAS PA'I SLAD DU ZHES GSUNGS TE, MA SKYES PA RNAMS NI GNAS
PAR MI RIGS SO ZHES BYA BA'I THA TSIG GO, ,SA GSUM

PA'I DBANG DU BYAS NAS BCOM LDAN 'DAS GANG CHOS GANG LA YANG LHAG
PAR DMIGS PA'I SLAD DU NYE BAR MI GNAS PA DE ZHES BYA BA LA SOGS
PA GSUNGS TE, 'DIR SHES RAB KYI PHA ROL TU PHYIN PA SGOM PA NI
LHAG PA'I SEMS KYI BSLAB PA RNAM PAR DAG PA'I MTSAN NYID YIN

@28A *, ,NO; ,DE YANG GANG ZHE NA, DNGOS PO'I CHOS GANG LA YANG
LHAG PAR DMIGS PA'I SLAD DU YUL DU BYA BA'I PHYIR NYE BAR MI GNAS
'JUG PA MA LAGS SO, ,'DIR DE CI'I SLAD DU ZHE NA ZHES BYA BAS
DOGS TE, GTAN TSIGS DRIS PA DANG, BCOM LDAN 'DAS

'DI LTAR ZHES BYA BA LA SOGS PA GSUNGS TE, GANG GI PHYIR CHOS
THAMS CAD NI DMIGS PA MA MCHIS SHING, DMIGS PA STONG PA YIN TE,
MA SKYES PA RNAMS LA YUL DANG YUL CAN GYI DNGOS PO MI 'THAD PA'I
PHYIR RO, ,BCOM LDAN 'DAS 'DI LTAR SGOM PA NI ZHES BYA BA LA

SOGS PA MJUG SDUD PA'O, ,DE NYID SEMS MI DMIGS PAR SGOM PA YIN
TE, DMIGS PA'I RNAM PA MA GTOGS PAR SEMS MED PA'I PHYIR RO, ,DE
YANG DRI ZA'I GRONG KHYER BZHIN DU YOD PA MA YIN YANG SNANG BA'I
PHYIR RO, ,DON DAM PAR DE MI DMIGS PA'I BDAG NYID SGOM

PA NI SHES RAB KYI PHA ROL TU PHYIN PA SGOM PA YIN PAR BZHED DO,
,LHAG PA'I SEMS KYI BSLAB PA RNAM PAR DAG PA ZHES BYA BA SA GSUM
PA'O, ,LHAG PA'I SHES RAB KYI BSLAB PA RNAM PAR DAG PA'I KHYAD
PAR NI SA LHAG MA RNAMS YIN NO, ,DE LAS BZHI PA'I DBANG DU BYAS
NAS, BCOM

LDAN 'DAS GZHAN YANG ZHES BYA BA LA SOGS PA GSUNGS TE, GZHAN YANG
ZHES BYA BA NI SHES RAB KYI PHA ROL TU PHYIN PA'I RNAM PA GZHAN
YANG ZHES BYA BA YIN NO, ,'OD 'PHRO CAN GYIS 'DI NI CHOS KYI
DBYINGS LA KUN TU 'DZIN PA NYID MED PA'I DON RTOGS PAS, SNYOMS
PAR 'JUG PA

LA SRED PA'I RMONGS PA DANG CHOS LA SRED PA'I RMONGS PA DANG,
DE'I GNAS NGAN LEN GYI GNYEN PO YIN NO, ,DE LTAR NA RE ZHIG CHOS
LA SRED PA MED PA BSTAN PA'I PHYIR GANG LA SANGS RGYAS KYI CHOS
RNAMS KYANG ZHES BYA BA LA SOGS PA GSUNGS TE, KYANG GI SGRAS NI
DE DAG GI CHED DU 'JUG

PAS SANGS RGYAS KYI CHOS RNAMS 'DOD PAR BYA BA NYID DU BSTAN PA'I
PHYIR RO, ,SANGS RGYAS KYI CHOS RNAMS KYANG MNGON DU MI 'GYUR
ZHES BYA BA NI MDUN NA 'DUG PA MA YIN TE, CHOS THAMS CAD DNGOS PO
MA YIN PAR MTHONG BA'I PHYIR RO, ,'DOD PAR BYA BA MA YIN PA RANG
SANGS RGYAS KYI CHOS

@28B RNAMS MNGON DU LTA GA LA 'GYUR ZHES SBYAR RO, ,NYAN THOS KYI
CHOS RNAMS KYANG MNGON DU MI 'GYUR NA ZHES BYA BA LA SOGS PA NI
SGOM PA GANG LA ZHES BYA BA LA LTOS PA YIN NO, ,SO SO'I SKYE BO'I
CHOS RNAMS LTA SMOS KYANG CI 'TSAL ZHES BYA BA NI SPONG BA STE,
SO SO'I SKYE BO'I CHOS RNAMS KYI DNGOS PO

MNGON DU 'GYUR BA LTA RE ZHIG ZHOG GI ,SMOS SU YANG MED DO ZHES
BYA BA NI KYANG GI SGRA'I DON YIN NO, ,CHOS LA SRED PA MED PA
BSTAN NAS, BCOM LDAN 'DAS GZHAN YANG SHES RAB KYI PHA ROL TU
PHYIN PA DE SGOM PA NI ZHES BYA BA LA SOGS PAS NI SNYOMS PAR 'JUG
PA LA SRED PA MED PAR STON TO, ,SHES

RAB KYI PHA ROL TU PHYIN PA DE SGOM PA NI ZHES BYA BA NI SNYOMS
PAR 'JUG PA LA SRED PA'I GNYEN PO'I MTSAN NYID DO, ,SGOM PA GANG
LA BRTEN NAS ZHES BYA BA NI GNAS NAS TE, RE ZHIG NYI TSE BA'I
CHOS MNGON DU BYED PA LTA ZHOG GI ,SANGS RGYAS KYI CHOS RNAMS
BSAM GYIS MI KHYAB PA LA YANG MNGON DU MI BYED DO, ,YANG

GI SGRAS SANGS RGYAS KYI CHOS RNAMS BSAM GYIS MA KHYAB PA'O ZHES
RNAM PAR RTOG PA YANG MNGON DU MI BYED DO ZHES BYA BAR BLTA BAR
BYA'O, ,MNGON DU MI BYED PA NI SNYOMS PAR 'JUG PAS YUL DU MI BYED
PA STE, SNYOMS PAR 'JUG PA LA SRED PA CHAD PA'I PHYIR RO, ,BCOM
LDAN 'DAS SHES RAB KYI PHA

ROL TU PHYIN PA SGOM PA 'DI NI BYANG CHUB SEMS DPA' SEMS DPA'
CHEN PO RNAMS CHOS THAMS CAD LA RNAM PAR ME RTOG PA'I SLAD DU
LAGS PAR RIG PAR BGYI'O ZHES BYA BA NI, YANG DAG PAR RDZOGS PA'I
SANGS RGYAS LA SOGS PA'I CHOS RNAMS LA RNAM PAR MI RTOG PAR BYA
BA'I PHYIR

YIN NO ZHES BLTA BAR BYA STE, CHOS DANG SNYOMS PAR 'JUG PA LA
SRED PA SPANGS PA'I PHYIR RO ZHES BYA BA'I THA TSIG GO, ,BCOM
LDAN 'DAS GZHAN YANG SGOM PA GANG LA BRTEN NAS ZHES BYA BA LA
SOGS PAS NI SA LNGA PA STON TO, ,SGOM PA GANG LA BRTEN NAS ZHES
BYA BA NI THOB NAS SO, ,

MTHONG BA MA MCHIS PA'I TSUL DU ZHES BYA BA NI CHOS THAMS CAD MI
DMIGS PA'I TSUL GYIS ZHES BYA BA'I DON TO, ,SO SO'I SKYE BO LA
SOGS PA DANG 'BREL PA'I CHOS THAMS CAD NI SANGS RGYAS KYI CHOS SU
MTHONG ZHING SHES SO, ,CHOS THAMS CAD BSAM GYIS MI KHYAB PA'I
CHOS THUN

@29A *, ,MONG MA YIN PA RMAD DU BYUNG BA'I CHOS YIN PAR MTHONG BA
DE SHES RAB KYI PHA ROL TU PHYIN PA SGOM PA LAGS SO ZHES BYA BA
NI NYON MONGS PA DANG RNAM PAR BYANG BA'I RGYUD THA DAD PA MED
PAR RTOGS PA'I MTSAN NYID DO, ,GANG DAG SHES RAB KYI PHA ROL TU
PHYIN PA BSTAN PA 'DI

THOS NAS MI SGRA GCES BYA BA LA SOGS PA LA SANGS RGYAS BRGYA
STONG MANG PO LA BSNYEN BKUR BGYIS PA LAGS TE, MNYES PAR BGYIS PA
DANG LDAN PA NI SANGS RGYAS LA BSNYEN BKUR BGYIS PA'O, ,DE GANG
ZHE NA, GANG DAG BSGOM PA'I LAM GYIS BSDUS PA'I SHES RAB KYI PHA
ROL TU

PHYIN PA BSTAN PA 'DI THOS NAS MI SKRAG PA LA SOGS PA YIN NO, ,MI
SKRAG PA LA SOGS PA BSHAD ZIN TO, ,THOS PA LA SKRAG PA MED PA LA
SOGS PA SANGS RGYAS BRGYA STONG MANG PO LA BSNYEN BKUR BYAS PAS
LHAG PAR MOS PA NI SHIN TU YANG SANGS RGYAS MANG PO LA BSNYEN
BKUR BYAS PA YIN

TE; DE DAG GI THUGS MNYES PAR MDZAD PA YIN GYI, GZHAN DAG NI NYAN
PA LA SOGS PA MI RIGS PA'I PHYIR RO, ,JI SKAD DU SNGAR SANGS
RGYAS RNAMS LA LHAG PAR BYA BA BYAS PA ZHES BYA BA LA SOGS PA
GSUNGS PA YIN NO, ,GAL TE BSGOMS PA'I BRTZAMS PA YONGS SU RDZOGS
PAR

THOS PA LA SKRAG PA MED PA LA SOGS PA'I BSNGAGS PA STON PA SKABS
SU CI BAB CE NA, DE LA BSHAD PA, BYANG CHUB SEMS DPA'I SA LA NI
NYON MONGS PA'I PHRA RGYAS KYI GROGS DANG NYAM CHUNG BA DANG PHRA
BA DANG RNAM PA GSUM YANG DAG PAR BCOM MO, ,DE LA DANG PO NAS
LNGA PA'I BAR DU NI MTHUN

BAR NYON MONGS PA'I PHRA RGYAS KYI GROGS YANG DAG PAR BCOM PA'I
GNAS SKABS YIN NO, ,DRUG PA DANG, BDUN PA GNYIS KYI GNAS SKABS SU
NI MTHUN PAR NYAM CHUNG BA BCOM PA YIN NO, ,BRGYAD PA LA SOGS PA
GSUM GYI GNAS SKABS SU NI MTHUN PAR PHRA BA BCOM PA YIN

NO ZHES BSTAN PA'I PHYIR, SA LNGA PA BSTAN NAS SANGS RGYAS MANG
PO LA ZHES BYA BA LA SOGS PA GNAS SKABS GZHAN BSTAN TO, ,DE BZHIN
DU SA BDUN PA BSTAN NAS DE NAS YANG ZHES BYA BA LA SOGS PA SMOS
SO, ,SA BCU PA BSTAN PA LA NI SKABS RDZOGS PA YIN NO ZHES DGONGS

@29B PA'O; ,DE SKAD DU SA LA 'JUG PA LAS KYANG, SA LNGA GNYIS
DANG GSUM DAG LA, ,NYON MONGS GROGS DANG NYAM CHUNG DANG, ,PHRA
BA ZAD PA'I 'DOD PA YIN, ,DE BZHIN GSHEGS PA DE DAG ZAD, ,CES
GSUNGS SO, ,BCOM LDAN 'DAS GZHAN YANG GANG KUN NAS NYON MONGS

PA 'AM ZHES BYA BA LA SOGS PAS SA DRUG PA STON TO, ,'DIR LUGS
DANG MI THUN PA DANG, LUGS DANG MI MTHUN PA'I RTEN CING 'BREL PAR
'BYUNG BA RTOGS PA'I PHYIR, GANG KUN NAS NYON MONGS PAR 'GYUR BA
'AM RNAM PAR BYANG BAR 'GYUR BA'I CHOS GANG YANG YOD PA MA YIN
PAR

MTHONG; DE DAG NI KUN NAS NYON MONGS PA RNAM PA GSUM RTEN CING,
KUN NAS NYON MONGS PAR GYUR PA'I CHOS KYI DNGOS PO DANG BDAG LA
SOGS PA GANG YANG YANG DAG PAR RJES SU MI MTHONG ZHING, RNAM PAR
BYANG BA YANG SKYED DO, ,GANG ZAG DANG, CHOS LA MNGON PAR ZHEN PA
NGAN SONG

BA'I KUN NAS NYON MONGS PA'I RMONGS PA DANG GNAS NGAN LEN LA SOGS
PA'I DRI MA DANG BRAL BA YANG DAG PAR RJES SU MI MTHONG ZHING, MI
DMIGS PA DE SHES RAB KYI PHA ROL TU PHYIN PA SGOM PA LAGS TE ZHES
BYA BAS STON TO, ,BCOM LDAN 'DAS DE LTAR BSGOMS NA ZHES BYA BA LA

SOGS PAS NI MJUG SDUD PA YIN NO, ,BCOM LDAN 'DAS SHES RAB KYI PHA
ROL TU PHYIN PA SGOM PA DE NI SO SO'I SKYE BO DANG ZHES BYA BA LA
SOGS PAS SA BDUN PA STON TE, 'DI NI RTZOL BA DANG BCAS SHING
MTSAN MA MED PAR GNAS PA YIN LA THA DAD PA NYID MED PA'I DON
RTOGS PA YIN TE,

THA DAD PA NYID KYI RGYU DANG MTSAN MA MI DMIGS PA'I PHYIR RO,
,DE NYID STON PA NI SHES RAB KYI PHA ROL TU PHYIN PA SGOM PA DE
NI THA DAD PA MED PA NYID KYI DON RTOGS PA'I MTSAN NYID GANG YIN
PA STE, SO SO'I SKYE BO NAS YANG DAG PAR RDZOGS PA'I SANGS RGYAS
KYI BAR DU YANG PHAN TSUN THA DAD

DU MI BGYID CING BYE BRAG TU MI BYED DE, ,YANG NA 'DIR THA DAD DU
BYED DE MTSAN MA'O, ,DE MI BYED PA GANG YIN PA 'DI NI RING DU
SONG BA'I BDAG NYID SHES RAB KYI PHA ROL TU PHYIN PA SGOM BA LAGS
SO, ,DE NAS BCOM LDAN 'DAS KYIS 'JAM DPAL GZHON NUR GYUR PA LA
ZHES BYA BA LA

@30A *, ,SOGS PAS SA BRGYAD PA MI G-YO BA STON TE, 'DIR MI SKYE
BA'I CHOS LA BZOD PA THOG PAS DMA' BA MED PA DANG MA THOB PA MED
PA'I DON RTOGS SHING MTSAN MA MED PA YID LA BYED PA LHUN GYIS
GRUB PA 'BYUNG BA DANG MTSAN MA LA YANG DBANG NYID THOB PA'O, ,DE
DAG

THAMS CAD BSTAN PA'I PHYIR BCOM LDAN 'DAS KYIS, 'JAM DPAL KHYOD
KYIS DE BZHIN GSHEGS PA JI SNYED CIG LA BSNYEN BKUR BYAS ZHES
DRIS TE, GANG KHYOD KYIS BSNYEN BKUR BYAS PA'I DE BZHIN GSHEGS PA
DE DAG GI TSAD JI TZAM ZHES BYA BA'O, ,'PHAGS PA 'JAM DPAL

GYIS KYANG SGYU MA'I SKYES BU'I SEMS DANG SEMS LAS BYUNG BA JI
SNYED CES BYA BA LA SOGS PAS DE DAG MA SKYES PA NYID DU STON PAR
BYED DO, ,SGYU MA'I RANG BZHIN GYI SKYES BU NI SGYU MA'I SKYES
BU'O, ,DE NI RE ZHIG GTAN MA SKYES PA YIN NA, DE'I SEMS DANG SEMS
LAS BYUNG BA LTA SHIN TU YANG MA

SKYES NA 'GAG PA LTA CI ZHIG YOD, ,BSNYEN BKUR BYA BA'I SANGS
RGYAS KYANG DE BZHIN DU MA SKYES PA YIN NO, ,BSNYEN BKUR BYED PA
YANG MA SKYES PA YIN NO ZHES BSTAN PA'I PHYIR, 'JAM DPAL KHYOD
SANGS RGYAS KYI CHOS LA YANG DAG PAR MA ZHUGS SAM ZHES DRIS SO,
,SANGS RGYAS RNAMS

KYI CHOS NI SANGS RGYAS KYI CHOS TE, STOBS DANG MI 'JIGS PA LA
SOGS PA'O, ,DE 'AM DE DAG LA LHUN GYIS GRUB PAR 'JUG PA MA YIN
PA'I PHYIR, RGYUN GYIS SA MA YANG DAG PAR MA ZHUGS PA NI SANGS
RGYAS KYI CHOS LA YANG DAG PAR MA ZHUGS SAM ZHES BYA STE, 'DI
LTAR BSNYEN BKUR

MA SKYES PAR SMRA'O, ,SANGS RGYAS KYI CHOS LA YANG DAG PAR ZHUGS
PA NI SANGS RGYAS LA BSNYEN BKUR BYED PA DANG, ,SEMS CAN YONGS SU
SMIN PAR BYED PA DANG SANGS RGYAS KYI ZHING YONGS SU SBYONG BA
DANG, BYANG CHUB SEMS DPA'I SPYOD PA YONGS SU SBYONG BA LA SOGS
PA YIN NA BYA BA DE DAG

MI BYED NA, JI LTAR SANGS RGYAS KYI CHOS LA YANG DAG PAR ZHUGS PA
YIN ZHES DGONGS PA'O, ,BCOM LDAN 'DAS GANG SANGS RGYAS KYI CHOS
LA YANG DAG PAR ZHUGS PA'I CHOS DE GANG YANG DMIGS SU MA MCHIS
SAM ZHES BYA BA NI YANG DAG PAR ZHUGS PA PO BSNYEN BKUR BYED PA
LA SOGS

@30B PA'I BDAG NYID RTAG PA DANG PHUNG PO LA SOGS PA'I MTSAN NYID
MI RTAG PA MI DMIGS PAS MI 'THAD PA KHO NA YIN PAR STON TO, ,'DIS
NI MTSAN MA MED PA YID LA BYED PA NA RTZOL BA'I RMONGS PA SPANGS
PA DANG MTSAN MA LA DBANG BA'I RMONGS PA SPANGS PA YANG BSTAN TO,
,GAL TE BSNYEN BKUR

BYA BA LA BSNYEN BKUR BYED PA RNAMS YANG DAG PAR ZHUGS PA MED NA,
'JAM DPAL 'O NA SANGS RGYAS KYI CHOS DE DAG SU LA YOD CES DRIS PA
DANG, 'JAM DPAL GYIS GSOL PA, BCOM LDAN 'DAS NYID LA YANG ZHES
BYA BA LA SOGS PA GSUNGS TE, SANGS RGYAS KYI CHOS ZHES BGYI

BA DE DAG CES BYA BA 'DIS BSTAN PA'I MNGON SUM DU MDZAD PA DE DAG
GI MING YANG JI LTAR YANG MA MCHIS TE, DE BAS NA MI DMIGS PA NI
RIG PAR MI NUS PA'I PHYIR RO, ,'DIS NI CHOS DANG CHOS CAN MA
SKYES PAR BSTAN TO, ,SA DGU PA LA NI STON PAR MDZAD PA'I GNAS
SKABS YIN PA'I

PHYIR CHAGS PA MED PA'I SO SO YANG DAG PAR RIG PA THOB BO, ,DE
LTA MA YIN NA, JI LTA BA BZHIN DU THOGS PA MED PAR STON PA MI
'THAD PA'I PHYIR RO, ,DE NYID 'DIR STON PA NI 'JAM DPAL KHYOD
KYIS CHAGS PA MED PA NYID RNYED DAM ZHES TSIG ZUR GYIS DRES PA
DANG, DE'I LAN DU BCOM

LDAN 'DAS BDAG NYID CHAGS PA MA MCHIS PA NYID LAGS NA ZHES BYA BA
LA SOGS PA YIN TE, BDAG NYID CHAGS PA MA MCHIS PA NYID LAGS NA
ZHES BYA BA NI CHOS THAMS CAD CHAGS PA MED PA'I MTSAN NYID YIN
PA'I PHYIR RO, ,DE BAS NA YANG LAN CIG CHAGS PA MA MCHIS PA THOB
PAR

BGYIR CI MCHIS, DE NI SHES BYA LA CHAGS PA'I DRI MA MED PA'I YE
SHES YIN PA'I PHYIR RO, ,SA BCU PA'I SKABS DBYE BA'I PHYIR 'JAM
DPAL KHYOD CI BYANG CHUB KYI SNYING PO LA 'DUG GAM ZHES DRIS TE
GAL TE BDAG NYID CHAGS PA MED PA YIN PAR KHAS LEN NA ZHES DGONGS
PA'O, ,DE SKAD

DRIS PA DANG, YANG DAG PA'I MTHA' BRTZON PAR BGYIS NA BCOM LDAN
'DAS NYID KYANG ZHES BYA BA LA SOGS PAS SA DE NYID STON TO, ,DE
YANG DGOS PA YONGS SU GRUB PA'I DMIGS PA CAN ZHI GNAS DANG LHAG
MTHONG THOB CING MNGON PAR SHES PA CHEN PO LA KUN TU RMONGS PA
DANG, GSANG BA

@31A *, ,PHRA MO LA 'JUG PA'I KUN TU RMONGS PA SPANGS PA YIN TE
GANG GIS PHYIN CI LOG THAMS CAD KYI MTSAN NYID KYI GNAS NGAN LEN
GYI TSOGS SPANGS PA'I PHYIR, 'DI CHOS KYI SKU YONGS SU THOB PO
ZHES BRJOD PA STE, BAG LA NYAL LHAG MA TZAM LUS PA NI GANG SPANGS
PAS

SHIN TU RNAM PAR DAG PA DE BZHIN GSHEGS PA NYID DU 'GYUR BA'O,
,BYANG CHUB KYI SNYING PO ZHES BYA BA 'DI NI BYANG CHUB KYANG YIN
SNYING PO YANG YIN PAS BYANG CHUB KYI SNYING PO'O, ,GNAS NGAN LEN
RNAM GSUM SPANGS PA NI BYANG CHUB BO, ,DE YANG PAGS PA LA YOD PA
LTA BU DANG, SHA LA YOD PA

LTA BU DANG, RUS PA LA YOD PA LTA BUR DBYE'O, ,DE LA CHOS DANG
GANG ZAG LA MNGON BAR ZHEN PA'I KUN DU RMONGS PA DANG, NGAN SONG
BA'I KUN NAS NYON MONGS PA'I KUN TU RMONGS PA DANG, DE'I GNAS
NGAN LEN LA SOGS PA RAB TU DAG PA LA SOGS PA'I MI MTHUN PA'I
PHYOGS RNAMS

SGRO BTAGS PA'I NGO BO NYID KYIS PHYI ROL DU GYUR PA'I PHYIR PAGS
PA LA YOD PA LTA BU NYID YIN NO, ,MTSAN MA LA DBANG BA'I KUN TU
RMONGS PA DANG DE'I GNAS NGAN LEN LA SOGS PAS BRGYAD PA LA SOGS
PA GSUM GYI MI MTHUN PA'I PHYOGS RNAMS NI YID KYI RNAM PAR SHES
PA'I BDAG NYID

KYIS MI BSTAN PAR GYUR PA'I PHYIR SHA LA YOD PA LTA BU YIN NO,
,BAG CHAGS NI SA BON DU GYUR PA NYID KYIS KUN GZHI LA GNAS PA'I
PHYIR RUS PA LA YOD PA LTA BU YIN NO, ,PAGS PA LA YOD PA LTA BU'I
GNAS NGAN LEN SPANGS PAS NI RAB TU DGA' BA LA SOGS PA SA BDUN YIN
NO, ,

BRGYAD PA LA SOGS PA GSUM NI SHA LA YOD PA LTA BU'I GNAS NGAN LEN
SPANGS PA'O, ,DE BZHIN GSHEGS PA NI RUS PA LA YOD PA LTA BU'I
GNAS NGAN LEN SPANGS PA STE, DES NA BYANG CHUB 'DI MCHOG YIN PA'I
PHYIR SNYING PO ZHES BYA'O, ,DE THOB PAR BYED PA'I SA GZHI YANG
DE'I SGRA YIN

BAR GDUL BYA RNAMS DE LTAR MNGON PAR ZHEN PA'I PHYIR RO, ,DE LA
BYANG CHUB KYI SNYING PO LA BZHUGS TE, BDUD BCOM PA DANG LDAN PAR
GRAGS PA DAG BZHUGS PA MI MNGA' NA CI BDAG KYANG MCHIS PAR BGYID
DAM, YANG DAG PA'I MTHA' BRTZON PAR BGYIS NA ZHES BYA BA 'DIS NI
RDO RJE'I

@31B GDAN LA 'DUG PA LA SOGS PA PHYIN CI LOG YIN BAR BSTAN TE,
DON DAM PAR NI GDAN DANG 'GRO BA DANG 'ONG BA LA SOGS PA YOD PA
MA YIN NO, ,DES NA PHYIN CI LOG THAMS CAD SPANGS PA'I MTSAN NYID
CHOS KYI SKU NI GANG DU YANG BZHUGS PA LA SOGS PA YOD PA MA YIN
NO ZHES BSTAN TO, ,

DE NYID BSTAN PA'I PHYIR YANG DAG PA'I MTHA' ZHES BYA BA DE DAG
GI TSIG BLA DAGS ZHES YANG DAG PA'I MTHA'I SGRA'I DON DRIS PA
DANG LAN DU, BCOM LDAN 'DAS YANG DAG PA'I MTHA' ZHES BGYI BA DE
NI 'JIG TSOGS KYI TSIG BLA DAGS LAGS SO ZHES GSOL TO, ,'JIG TSOGS
DANG YANG

DAG PA'I MTHA' GNYIS NI PHYIN CI LOG DANG PHYIN CI MA LOG PA'I
MTSAN NYID YIN PA'I PHYIR 'GAL BAS SHIN TU THA DAD PA'I PHYIR
GCIG PA NYID DU MI RIGS SO, ,DE BAS NA DE BSTAN PA'I PHYIR, 'JAM
DPAL CI LAS BSAMS TE DE SKAD SMRA ZHES DRIS SO, ,LAN DU; BCOM
LDAN 'DAS

'JIG TSOGS DE NI MA MCHIS PA STE ZHES GSOL TO, ,SGRO 'DOGS SHING
YONGS SU BRTAGS PA YIN PA'I PHYIR RO, ,MED PA NI MU STEGS CAN
DANG NYAN THOS KYIS YONGS SU BRTAGS PA'I BDAG GO SNYAM PA'I YUL
RANG DBANG CAN GYI BDAG DANG PHUNG PO LA SOGS PA'I MTSAN NYID YIN
NO, ,

RANG DBANG CAN GYI BDAG LA SOGS PA NI MI DMIGS PA'I PHYIR MU
STEGS CAN GYIS YONGS SU BRTAGS PA NI MED PA NYID DU RIGS NA PHUNG
PO LA SOGS PA'I MTSAN NYID KHO NA JI LTAR MED PA NYID YIN ZHE NA,
DE'I PHYIR 'JIG TSOGS MA LAGS PAS ZHES GSUNGS TE, DA LTAR BYUNG
BA'I

RANG GI NGO BO YOD PA NYID DU BDAG DANG GZHAN GYIS NGES PAR MA
BYAS PA'I PHYIR RO, ,RGYU GANG NAS KYANG DE NI MI 'PHO LA 'BRAS
BU GANG DU YANG RNAM PAR 'PHO PA YANG MA LAGS SO, ,DES NA DUS
GSUM MI DMIGS PAS DE LTAR YONGS SU BRTAGS PA'I LUS CHOS CAN NI
'JIG TSOGS MA YIN

BAR GRUB BO, ,DE LTA BU'I RNAM PA GANG YIN PA YOD PA MA YIN PA
'JIG TSOGS DMIGS PA DANG MI DMIGS PA MNYAM PA NYID DE NI YANG DAG
PA'I MTHA' YIN TE, PHYIN CI MA LOG PA'I NGO BO YIN BA'I PHYIR RO,
,'DI NYID CHOS KYI SKU YIN NO, ,BSGOM PA'I LAM BSTAN ZIN TE, DE'I
DMIGS

@32A *, ,PA NI DNGOS PO'I MTHA' DANG RNAM PAR RTOG PA DANG BCAS
PA'I GZUGS BRNYAN DANG RNAM PAR MI RTOG PA'I GZUGS BRNYAN RNAMS
YIN NO, ,SA BCU PA DANG DE BZHIN GSHEGS PA'I DMIGS PA NI MTHAR
PHYIN PAR GNAS PA YIN PA'I PHYIR DGOS PA YONGS SU GRUB PA YIN

NO; ,DE NAS YANG BCOM LDAN 'DAS LA TSE DANG LDAN PA SHA RA DVA
TI'I BUS 'DI SKAD CES GSOL TO ZHES BYA BA LA SOGS PA NI MTHONG BA
DANG BSGOM PA'I LAM 'BRAS BUR GYUR PA GNYIS KYI 'OG TU, DE'I
RGYUR GYUR PA MOS PA GSUM BSTAN PA'I SKABS LA BAB STE, RNAM PA
THAMS CAD

MKHYEN PA NYID BRJOD PA'I RJES LA LAM MKHYEN PA LA SOGS PA STON
PA BZHIN NO, ,GANG YANG MNGON PAR RTOGS PA'I RGYAN DANG, DE DANG
RJES SU MTHUN PAR BRGYAD STONG PA RGYA CHER 'GREL PA LAS KYANG
MOS PA NI BSGOM PA'I LAM YIN BAR BSTAN TO, ,DE NI RIGS PA MA YIN
TE 'DI

LTAR DGONGS PA NGES PAR 'GREL PA LAS, MOS PA SPYOD PA'I SA LA NI
PHA ROL TU PHYIN PA'O, ,RAB TU DGA' BA LA SOGS PA BDUN LA NI PHA
ROL TU PHYIN PA 'PHEL BA'O, ,BRGYAD PA LA SOGS PA NI PHA ROL TU
PHYIN PA CHEN PO'O, ,DE BZHIN DU 'PHAGS PA BLO GROS MI ZAD PAS
BSTAN

PA DANG, BYANG CHUB SEMS DPA'I SDE SNOD DANG DE BZHIN GSHEGS PA
BDUN SKYE BA 'BYUNG BA BSTAN PA LA SOGS PA'I MDO LAS RIG PAR
BYA'O, ,DBUS DANG MTHA' RNAM PAR 'BYED PA LAS KYANG, DBANG PO
DANG NI STOBS RNAMS LA, ,NGES 'BYED CHA MTHUN GNYIS GNYIS SO,
,ZHES

'BYUNG BA DANG, DE BZHIN DU BYANG CHUB SEMS DPA'I SA DANG, THEG
PA CHEN PO BSDUS PA DANG, THEG PA CHEN PO'I CHOS MNGON PA LA 'JUG
PA DANG, SA LA 'JUG PA DANG, BSTAN PA RGYAS PA LA SOGS PA LAS
KYANG RIG PAR BYA STE, 'PHROS PA GTANG NGO, ,MOS PA DE YANG RNAM

PA GSUM STE, RANG GI DON DANG, RANG DANG GZHAN GYI DON DANG STE
GZHAN GYI DON TO, ,DE LA RANG GI DON GYI DBANG DU BYAS NAS DE DAG
NI BYANG CHUB TU NGES PAR 'GYUR BA LAGS SO ZHES GSUNGS TE, BLA NA
MED PA'I BYANG CHUB TU ZHES BYA BAR RIG PAR BYA'O, ,GTAN TSIGS
SU, SHES

@32B RAB KYI PHA ROL TU PHYIN PA BSTAN PA 'DI THOS NAS ZHES BYA
BA LA SOGS PA GSUNGS TE, LAM GNYIS KYI MTSAN NYID SHES RAB KYI
PHA ROL TU PHYIN PA BSTAN PA GONG DU GSUNGS PA 'DI THOS PA NI
THOS PA LAS BYUNG BA'I SHES PAS MNGON DU BYED PA'O, ,MOS PA NI
'DI NI DE KHO NA YIN GYI

GZHAN DU MA YIN NO ZHES NGES PAR 'DZIN CING KHONG DU CHUD NAS
RANG GI DON GYI CHED DU SGRUB PAR BYED DO, ,MI SKRAG PA LA SOGS
PA NI BSHAD ZIN TO, ,NGES PA NI GDON MI ZA BAR BYANG CHUB KYI
SNOD DU GYUR PA'O, ,JI LTA ZHE NA, 'DIR NI BYANG CHUB THOB PAR
BYED PA'I THABS KYI RANG GI NGO

BO JI LTA BA BZHIN DU SHIN TU BSTAN LA, DE THOS NAS YANG DAG PAR
KHONG DU CHUD PA'I SBYOR BA DANG, DNGOS GZHI DANG, RJES KYI GNAS
SKABS DANG, GO RIMS BZHIN DU SKRAG PA DANG, DNGANG BA DANG DNGANG
BAR 'GYUR BA MED PAS NA MOS PA YID LA BYED PA STOBS DANG LDAN PA
YIN NO, ,

DE NI GDON MI ZA BAR RGYU MTHUN PA DANG, RNAM PAR SMIN PA'I BAG
CHAGS 'JOG PAR BYED PA LA DE LAS GONG NAS GONG DU YONGS SU GYUR
PA'I BYE BRAG LAS RIM GYIS GOMS PA YOD NA SHIN TU RNAM PAR DAG
PA'I GNAS SKABS THOB PAR 'GYUR RO, ,DE BAS NA DE NI NGES PA YIN
NO ZHES BYA BA

NI RIGS PA YIN NO, ,RANG DANG GZHAN GYI DON GYI DBANG DU BYAS
NAS, DE DAG NI BYANG CHUB LA NYE BAR GYUR PA LAGS SO ZHES GSUNGS
SO,, ,,BAM PO GSUM PA, 'DIS NI RANG GI DON LA MOS PA'I 'BRAS BU
NGES PAR GYUR BA YIN PAS 'DI KHYAD PAR DU GSUNGS

TE; ,'DI LTAR 'DI LA NI GZHAN GYI DON YOD PA'I PHYIR DANG, BYAMS
PA LA SOGS PA LHAG PAR CHE BA DANG LDAN ZHING BDAG TU 'DZIN PA
YANG SNGA MA BAS CHUNG BA NYID YIN TE, DES NA DE BYANG CHUB LA
NYE BAR GYUR PA YIN NO, ,GTAN TSIGS GANG GIS SHE NA, BCOM LDAN
'DAS

GANG CHOS DE DAG RJES SU RTOGS PA ZHES BYA BA LA SOGS PA GSUNGS
TE, BYANG CHUB NI ZAD PA DANG MI SKYE BA'I YE SHES SO, ,MCHOG NI
DAM PA'O, ,'DI SKAD GSUNGS TE, DRI MA RNAMS NI ZAD PA DANG, ,MI
SKYE SHES PA BYANG CHUB BSTAN, ,ZAD PA MED DANG MI SKYE'I PHYIR,
,GO

@33A *, ,RIMS BZHIN DU DE RTOGS BYA, ,GANG CHOS ZHES BYA BA NI
GZUGS LA SOGS PA SO SOR SNANG BA RNAMS SO, ,DE DAG RJES SU RTOGS
PA ZHES BYA BA NI JI LTA BA BZHIN DU YONGS SU SHES PA STE, RJES
SU ZHES BYA BA'I SGRA NI MTHUN PA'I DON YIN PA'I PHYIR RO, ,

BYANG CHUB DE NYID MOS PA YID LA BYED PA'I DMIGS PA NYID DU YOD
PAS NA NYE BAR GYUR PA YIN NO, ,GZHAN GYI DON GYI DBANG DU BYAS
NAS, DE DAG NI SANGS RGYAS NYID DU BLTA BAR BGYI'O ZHES GSUNGS
TE, BYAMS PA LA SOGS PA 'PHEL BAS GZHAN GYI DON LA MOS PA GCIG TU

YID LA BYED PA CHE BA DANG CHES CHE BAR GYUR PA'I PHYIR DANG,
RANG GI DON YID LA BYED PA KUN TU MI 'BYUNG BA'I PHYIR RO, ,SANGS
RGYAS NYID DU BLTA BAR BGYI'O ZHES BYA BA NI RGYU DANG, PHRIN LAS
LAS ZHES BYA BAR RIG PAR BYA'O, ,SHES RAB KYI PHA ROL TU PHYIN PA
LA MOS PA YID LA BYED

PA RGYU DANG GZHAN GYI DON BYED PA NYID KYI MTSAN NYID 'BRAS BU
DANG GNYIS YOD DU ZIN KYANG 'ON KYANG DNGOS PO MA YIN TE, MOS PAR
BYED PA DAG LA SANGS RGYAS SU BLTA BA MI RIGS SO ZHES DOGS PA LA,
'DIR GTAN TSIGS SU SANGS RGYAS ZHES BGYI BA DE NI DAM PAR NA SKYE
BA MA

MCHIS PA'I TSIG BLA DGAS SO ZHES GSUNGS TE, DNGOS SU SKYE BA MED
PA DANG SKYE BA MED PAR SHES PA MED PA'I TSIG BLA DGAS YIN TE, DE
NI RNAM PAR RTOG PA DANG BCAS PA DE DAG GIS 'DI LA YOD PA YIN NO,
,RNAM PAR RTOG PA'I GZUGS BRNYAN LA DMIGS PA NI LHAG MTHONG

YIN NO, ,ZHI GNAS LA LTOS NAS NI RNAM PAR MI RTOG PA YANG YIN TE,
DE'I DMIGS PA NI RNAM PAR MI RTOG PA'I GZUGS BRNYAN YIN PA'I
PHYIR RO, ,DE BAS NA DE DAG NI SANGS RGYAS NYID DU BLTA BAR
BYA'O, ,BYANG CHUB KYI PHYOGS BSHAD ZIN TO, ,DE DAG GI DMIGS PA

BRJOD PA BRTZON BA NI DE NAS YANG BCOM LDAN 'DAS LA SRING MO
DMIGS PA MED PAS ZHES BYA BA LA SOGS PA YIN NO, ,DE NAS ZHES BYA
BA NI 'DAS MA THAG PA NAS SO, ,YANG GI SGRA NI TSIG GI RGYAN NO,
,DMIGS PA MED PA NI BYANG CHUB SEMS DPA' CHEN PO LA BRJOD DO,
,'OG NAS

@33B 'CHAD PA 'DI SKAD CES GSOL TO, ,DE DAG NI SO SO'I SKYE BO LA
SOGS PA'I CHOS DGE BA DANG MI DGE BA LA SOGS PA RNAMS LA LHAG PAR
DMIGS PAR MI 'GYUR TE, DMIGS PAR MI BGYID DO, ,DE STON PA NI GANG
DAG SHES RAB KYI PHA ROL TU PHYIN PA 'DI THOS NAS MOS TE

ZHES BYA BA LA SOGS PA YIN TE, DE NI BSHAD ZIN TO, ,'DIR DOGS PA
LA GTAN TSIGS SU BCOM LDAN 'DAS 'DI LTAR ZHES BYA BA LA SOGS PA
GSUNGS SO, ,MI DMIGS PA ZHES BYA BA NI BSGRUB PAR BYA BA'I CHOS
SO, ,CHOS THAMS CAD CES BYA BA NI DON LA SOGS

PA'I NGO BOR SNANG BA'I CHOS CAN NO, ,MA MCHIS PA'I SLAD DU ZHES
BYA BA NI GTAN TSIGS SO, ,'DI GRUB PA NI SNGAR BSHAD ZIN TO,
,PHYIS KYANG RGYAS PAR STON PAR 'GYUR RO, ,DA NI MOS PA RNAM PA
GSUM LA YANG BSTOD PA DANG RAB TU BSTOD PA DANG BSNGAGS PAR BYA
BA'I PHYIR TSE DANG

LDAN PA SHA RA DVA TI'I BU LA BKA' STZAL PA DE DE BZHIN NO ZHES
BYA BA LA SOGS PA GSUNGS SO, ,'DIR SH'A RA DVA TI'I BU LA BKA'
STZAL PA NI 'DIR SNGAR SMOS PA NYID KYIS NA SNGAR ZHAL GYIS BZHES
PA'I PHYIR DANG, SHES RAB KYI PHA ROL TU PHYIN PA LA MOS PA YONGS
SU GYUR PA'I

'BRAS BU'I BYE BRAG MNGON DU MA BYAS PA'I PHYIR RO, ,DE DAG NI
BYANG CHUB TU NGES PAR 'GYUR RO ZHES BYA BA NI GDON MI ZA BAR
'GYUR BA'O, ,MOS PA'I SEMS BSKYED PA KHO NA DAG PHYIR MI LDOG
PA'I SA LA GNAS PA YIN PAR KHYOD KYIS SHES PAR GYIS SHIG CES BYA
BA NI BZANG PO'I

DPAL GZHON NUR GYUR PA DANG, ZHI BA'I SHUGS DANG, 'JAM DPAL LA
SOGS PA BZHIN DU DE DAG GI DGE BA'I RTZA BA YONGS SU SMIN PA NYID
DU STON TO, ,SPYI BOS LEN PA ZHES BYA BA NI DAD PA LA SOGS PA
SHIN TU YONGS SU SMIN PA'I BYE BRAG DANG LDAN PA'I PHYIR RO, ,DE
LA

'DIR BSTOD PA NI DE DANG DE DAG NI SBYIN BDAG DAM PAR 'GYUR ZHES
BYA BA LA SOGS PA YIN TE, DE DANG DE DAG NI ZHES BYA BA NI SBYOR
BA GZHAN RNAM PAR BCAD PA'I TSUL GYIS BSTOD PA'O, ,DE LA SBYIN PA
NI ZANG ZING DANG MI 'JIGS PA DANG, CHOS KYI BYE BRAG GIS RNAM PA
GSUM MO, ,

@34A *, ,DE'I PHYIR TSIG GSUM DANG GO RIMS BZHIN SBYAR RO, ,YANG
NA PHA ROL TU PHYIN PA DANG, NYE BA'I PHA ROL TU PHYIN PA DANG,
PHA ROL TU PHYIN PA CHEN PO BSHAD PA BZHIN DU GNAS SKABS KYI BYE
BRAG TU GZHAG STE, DE LA SBYIN BDAG DAM PAR 'GYUR ZHES BYA BA NI

MOS PAS SPYOD PA'I SA LA NI PHA ROL TU PHYIN PA BZHIN NO, ,SBYIN
BDAG KHYAD PAR DU 'PHAGS PAR 'GYUR ZHES BYA BA NI RAB TU DGA' BA
LA SOGS PA SA BDUN LA YIN TE, NYE BA'I PHA ROL TU PHYIN PA BZHIN
NO, ,SBYIN BDAG CHEN POR 'GYUR BA NI MI SKYE BA'I CHOS LA BZOD PA
THOB PA'I PHYIR,

SA BRGYAD PA LA SOGS PA GONG MA BZHI'I TSE YIN TE, SKAD CIG MA
GCIG LA PHYOGS BCU'I 'JIG RTEN GYI KHAMS MTHA' MED PA 'BYAM KLAS
PA DAG TU PHA ROL TU PHYIN PA DANG TSAD MED PA LA SOGS PA THAMS
CAD BSGRUB PA'I PHYIR TE, PHA ROL TU PHYIN PA CHEN PO BZHIN NO,
,SH'A RI'I

BU DE DANG DE DAG NI TSUL KHRIMS PHUN SUM TSOGS PAR 'GYUR ZHES
BYA BA LA SOGS PA LA, TSUL KHRIMS NI SDOM PA DANG, DGE BA'I CHOS
SDUD PA DANG, SEMS CAN GYI DON BYA BA'I BYE BRAG GIS RNAM PA GSUM
MO, ,DE BAS NA TSIG GSUM DANG SBYAR RO, ,YANG NA GNAS SKABS KYI
BYE

BRAG YIN TE, SNGA MA BZHIN NO, ,NGES PAR 'BYIN PA'I 'BRAS BU LA
LTOS NAS DE DANG MTHUN PA'I TSUL KHRIMS KYI YON TAN GYI LAM RNYED
PAR 'GYUR RO ZHES BYA'O, ,DE DANG DE DAG NI BZOD PA'I MCHOG DANG
ZHES RGYAS PAR 'BYUNG BA LAS, BZOD PA YANG SDUG BSNGAL DANG DU
LEN PA DANG,

GNOD PA LA JI MI SNYAM PA DANG, CHOS LA NGES PAR SEMS PA'I BYE
BRAG GIS RNAM PA GSUM MO, ,BRTZON 'GRUS KYANG GO CHA DANG, DGE BA
LA SBYOR BA DANG, SEMS CAN GYI DON LA SBYOR BA'I BYE BRAG GIS
RNAM PA GSUM MO, ,BSAM GTAN NI ZHI ZHING RAB TU ZHI STE, RNAM PAR
MI RTOG CING

NYON MONGS PA DANG SDUG BSNGAL GYI GNYEN POR GYUR PA BDE BAR GNAS
PA'I BSAM GTAN DANG, YON TAN MNGON PAR SGRUB PA'I BSAM GTAN DANG,
SEMS CAN GYI DON MNGON PAR SGRUB PA'I BSAM GTAN NO, ,SHES RAB NI
BDEN PA GNYIS DANG, SEMS CAN GYI DON LA

@34B DMIGS PA'I BYE BRAG GIS RNAM PA GSUM MO, ,DE SKAD DU, DRUG
PO DE DAG BSLAB PA'I DNGOS, ,RE RE LA YANG RNAM PA GSUM, ,SBYIN
PA LA SOGS RNAM DAG NI, ,LNGA DANG BDUN TE GZHAN DAG YIN, ,ZHES
'BYUNG NGO, ,DE BAS NA KUN LA YANG DNGOS PO MA YIN PAR GZUNG BA'I
PHYIR, DAM

PA'I SGRA SBYAR BAR BYA'O, ,MTSUNGS PA MED PA'I SHES RAB CES BYA
BA NI DMIGS PA MED CES BYA BA'I THA TSIG GO, ,LDAN PA ZHES BYA BA
NI 'BREL PA'O, ,'GYUR RO ZHES BYA BA NI GDON MI ZA BAR 'GYUR BA
STE, BSTOD PA 'DI NI SPRO BA RGYAS PAR BYED PA'I NGO BO YIN PA'I
PHYIR RO, ,DE DAG NI RNAM PA

THAMS CAD KYI MCHOG DANG LDAN PA'I ZHES BYA BA LA RNAM PA THAMS
CAD NI BYANG CHUB KYI PHYOGS DANG, TSAD MED PA LA SOGS PA NAS,
RNAM PA THAMS CAD MKHYEN PA LA THUG PA'I BAR YIN NO, ,MCHOG CES
BYA BA NI DE DAG SHIN TU RNAM PAR DAG PA YIN PA'I PHYIR RO, ,RNAM
PA'I MCHOG DE DAG

THAMS CAD LDAN ZHING 'BREL PA THAMS CAD MKHYEN PA'I YE SHES DANG
LDAN ZHING 'BREL PAR 'GYUR RO, ,GLEGS BAM KHA CIG LAS GANG DAG
SHES RAB KYI PHA ROL TU PHYIN PA 'DI THOS NAS MOS TE, ,MI SKRAG
MI DNGANG DNGANG BAR MI 'GYUR BA DE DANG, DE DAG NI SKRAG PA MED
PAR SEMS

CAN RNAMS LA RAB TU STON PAR 'GYUR, 'CHAD PAR 'GYUR ZHES 'BYUNG
STE, DES NA GZHAN GYI DON LA MOS PA GSAL BA YIN TE, DE DRUG NI
BSNGAGS PA YIN NO, ,BSTOD PA DANG RAB TU BSTOD PA DANG, BSNGAGS
PA 'DI DAG GI BYE BRAG JI LTA BU ZHE NA, YON TAN BRJOD PA NI
BSTOD PA'O, ,

DON GYI GZUGS BRNYAN LA SOGS PA SPANGS PA'I SGO NAS BSNGAGS PAR
BYED PA'I BSNGAGS PA STE, NYI KHRI LNGA STONG PA LA SOGS PA LAS
BSTAN TO, ,DMIGS PA MED PAR BSTAN PA'I DMIGS PA GSAL BAR BYA BA'I
PHYIR, 'JAM DPAL KHYOD KYIS DON GYI DBANG CI ZHIG MTHONG NAS ZHES
BYA BA

LA SOGS PAS DRIS SO, ,DRIS PA'I LAN DU, GAL TE BDAG BYANG CHUB TU
ZHUGS NA NI SHES BYA BA LA SOGS PA GSUNGS TE, RANG DANG YANG DAG
PA'I BYANG CHUB DANG YANG DAG PAR ZHUGS PA DANG 'DOD PA'I RNAM
PAR RTOG PA RNAMS MI 'BYUNG BA'I PHYIR, 'DRES PA'I CHOS LA DMIGS
PA ZHI GNAS

@35A *, ,DANG; LHAG MTHONG RNAM PAR DAG PA MTHAR PHYIN PAR BSTAN
TO, ,'DIR DOGS PA'I LAN DU 'JAM DPAL GZHON NUR GYUR PA GANG LAGS
PA DE BYANG CHUB NYID DO ZHES GSUNGS TE, CHOS THAMS CAD BYANG
CHUB LAS THA DAD PA'I NGO BO NYID MA YIN PA'I PHYIR RO ZHES
DGONGS PA'O, ,

DE SKAD DU, DE BZHIN NYID DANG BYANG CHUB DANG, ,MYA NGAN 'DAS
DANG GNAS GYUR LA, ,CHOS RNAMS THAMS CAD RTOGS PA YIS, ,GZHOL
DANG 'BAB DANG BAB PAR GYUR, ,ZHI GNAS DANG NI LHAG MTHONG 'DI,
,'DRES PA'I CHOS LA DMIGS PA YIN, ,DANG PO DANG NI GSUM PA DANG,
,THA MA GNYIS

LA GO RIMS BZHIN, ,'JUG DANG RAB TU 'THOB PA DANG, ,DE YI MTHAR
PHYIN RGYAL BAS DGONGS, ,ZHES BYA BA 'DIS RE ZHIG BDAG GI RANG GI
NGO BO DANG CHOS THAMS CAD KYANG BYANG CHUB LAS THA DAD MA YIN
PAR BSGOM PAR BYA'O, ,BYANG CHUB KYI RANG GI NGO BO NI PHYIS STON
PAR 'GYUR RO, ,'DIR

DGYES NAS LEGS SO LEGS SO ZHES LAN GNYIS GSUNGS SO, ,DGYES PA'I
GTAN TSIGS SU 'JAM DPAL KHYOD ZAB MO ZAB PA'I GNAS 'DI LTA BU 'DI
STON PA ZHES GSUNGS SO, ,ZAB MO ZAB PA ZHES BYA BA NI SGRO 'DOGS
PA DANG, SKUR PA 'DEBS PA'I MTHA' DANG BRAL BA RNAM PA

GNYIS SO, ,GNAS ZHES BYA BA NI PHYOGS LA BYA'O, ,'DI LTA BU ZHES
BYA BA NI BYANG CHUB DANG THA DAD PA MED PA'I NGO BO'O, ,'DI ZHES
BYA BA NI BYANG CHUB SEMS DPA'I TING NGE 'DZIN GYI DMIGS PAR GYUR
PA BSTAN PA GANG YIN PA'O, ,NGES PAR STON PA ZHES BYA BA NI NGES
PA'AM NGES PA LAS STON

PA'O; ,'DI LTAR KHYOD NI SNGON GYI RGYAL BA LA BYA BA BYAS PA
STE, MI DMIGS PAR TSANGS PAR SPYOD PA YUN RING DU SPYAD PA LTA
ZHIG CES BYA BA NI THABS SU GYUR PA'I RNAM PA GANG GIS JI LTAR
KHYOD SNGON GYI RGYAL BA 'BRUG GI SGRA DBYANGS LA SOGS PA LA BYA
BA SHES RAB KYI PHA ROL TU PHYIN PA NYAN PA

DANG LEN PA DANG 'DZIN PA DANG STON PA LA SBYOR BA'I RNAM PA GTZO
BOR BYAS TE, DGE PA'I RTZA BA BSKYED PA LA SOGS PA BSGRUBS PA
GANG YIN PA DE LA DE SKAD CES BYA'O, ,CHOS THAMS CAD BDAG MED
CING MI DMIGS PAR TSANGS PA BYANG CHUB STE GANG DANG LDAN BAS
BCOM LDAN 'DAS TSANGS PA

@35B ZHES BRJOD PA DE'I DON DU GANG GIS SPYOD PA BSGOM PA LA SOGS
PA'I MTSAN NYID DE YUN RING PO BSKAL PA GANG G'A'I KLUNG GI BYE
MA 'BUM PHRAG GRANGS MED PA BDUN SNYED DU 'AM, DUS RING POR SPYOD
PA LTA ZHIG DE LTA MA YIN NA, KHYOD KYIS STON PAR MI NUS SO ZHES
BYA BA'I THA TSIG GO, ,DE

BAS NA DE LTA BUR 'GYUR BA'I 'DOD PA RNAMS KYIS SANGS RGYAS RNAMS
LA BYA BA SGOM PA LA SOGS PA BYA DGOS SO ZHES BSTAN PA YIN NO,
,DE LA RLOM SEMS SPONG BAR BYED PA NI, BCOM LDAN 'DAS GAL TE BDAG
MI DMIGS PA SPYOD PA LAGS NA NI CHOS THOB PA NYID DU 'GYUR BA
LAGS SO ZHES BYA BA

YIN NO, ,CHOS SPYOD PAR BYED PA'I MTSAN NYID BDAG LA SOGS PA THOB
PA NYID DU RNYED PA NYID DU 'GYUR BA LAGS SO ZHES BYA BAS MI
DMIGS PA SEL BAR BYED PAR 'GYUR RO, ,DE CI'I PHYIR ZHE NA, GAL TE
BDAG MI DMIGS PAR SPYOD PA LAGS NA NI ZHES GSUNGS TE, MI DMIGS
PAR SPYOD PA GANG YIN

PA DE LA DE SKAD CES BSTAN TE, 'DIS NI DMIGS PA BSTAN TO, ,DES NA
DMIGS PA DANG SPYOD PA GNYIS PHAN TSUN 'GAL BA'I PHYIR, SPYOD PA
BYED PA'I MTSAN NYID KYI CHOS 'DI LA YOD PA MA YIN NO ZHES BYA
BA'I THA TSIG GO ,DE DAG NI SO SO'I SKYE BO'I CHOS RNAMS LHAG PAR
DMIGS PAR

MI 'GYUR BA LAGS SO ZHES BYA BA LA SOGS PA SNGAR MDOR BSTAN PA DE
DAG RGYAS PAR BSTAN CING CHOS CAN GYI RNAM PAR RTOG PA SHIN TU
BSAL BA'I PHYIR 'JAM DPAL KHYOD KYIS NGA'I NYAN THOS PHUN SUM
TSOGS PA 'DI DAG MTHONG NGAM ZHES DRIS TE, GZHAN LAS THOS PA'I
RJES SU

'GRO ZHING MCHOG TU SEMS RNAM PAR GROL BA 'BYOR PA MTHONG NGAM
ZHES DRIS PA DANG, GSOL PA, BCOM LDAN 'DAS MTHONG LAGS SO ZHES
GSUNGS SO, ,JI LTAR CI 'DRA BAR MTHONG ZHES BYA BA NI MTHONG BA'I
RNAM PA 'DRI BA STE, MTHONG BA'I RNAM PA GANG YIN CI 'DRA BA ZHES
DRIS PA

DANG; BCOM LDAN 'DAS JI LTAR SO SO'I SKYE BOR MI MTHONG BA DANG
ZHES RGYAS PAR GSUNGS SO, ,SO SOR 'GRO BAS NAS SO'I SKYE BO'O,
,SLOB PA NI RGYUN TU ZHUGS PA LA SOGS PA NAS DGRA BCOM PA LA 'JUG
PA LA THUG PA'I BAR DU BDUN YIN TE, BSLAB PAR BYA BA YOD PA'I
PHYIR RO, ,

@36A *, ,MI SLOB PA NI DGRA BCOM PA STE, BSLAB PA RDZOGS PA'I
PHYIR RO, ,SO SO'I SKYE BO DANG SLOB PA DANG BSLAB PA YONGS SU
RDZOGS PA RNAMS LA GCIG PU'I NGO BO MI DMIGS PA'I PHYIR DANG DE
LAS GZHAN PA YANG MA SKYES PA'I PHYIR DE DAG MA MTHONG NGO SNYAM
DU

BSAMS PA'O, ,MTHONG BA MA MCHIS MA MTHONG BA YANG MA MCHIS PA DE
LTAR MTHONG NGO ZHES BYA BA NI MTHONG BA DANG MA MTHONG BAR RNAM
PAR RTOG PA MED PAR MTHONG NGO ZHES BYA BA'I THA TSIG GO, ,DE
LTAR ZHES BYA BA'I SGRA NI RE RE DANG SBYAR RO, ,GANG 'GA' YANG
MTHONG BA MED PA DANG

BDAG MI DMIGS PA DE LTA BU DE NI MTHONG BA YIN NO, ,DE LTAR RANG
GI NGO BO LA RNAM PAR RTOG PA BSAL NAS, 'DI LTAR MANG DU YANG MI
MTHONG BA DANG ZHES BYA BA LA SOGS PAS TSAD LA RNAM PAR RTOG PA
DANG, BYE BRAG LA RNAM PAR RTOG PA GNYIS SEL BAR BYED PA YIN NO,
,'DI

LTAR ZHES BYA BA NI GANG GI PHYIR ZHES BYA BA'I DON YIN NO, ,YI
GE KHA CIG LAS 'DI LTAR ZHES MI 'BYUNG GI BAR DU ZHES 'BYUNG BA
DE NI MTHONG BA'I RNAM PAR STON PA YIN NO, ,MANG DU ZHES BYA BA
NI SO SO'I SKYE BO'O, ,NYUNG DU ZHES BYA BA NI SLOB PA DANG MI
SLOB PA'O, ,DUL BA YANG ZHES

BYA BA NI MI DGE BA DANG BRAL BAS DUL BA 'AM DGE BA BYE BRAG TU
GYUR PAS DUL BA'O, ,DE LAS GZHAN PA NI MA DUL BA'O, ,MANG NYUNG
GI TSAD DANG, DUL BA DANG MA DUL BA'I BYE BRAG TU YANG MI MTHONG
NGO ZHES BYA BA'I BAR DU YIN NO, ,SO SO'I SKYE BO DANG NYAN THOS
KYI 'KHOR

MTHONG BA BSTAN NAS BYANG CHUB SEMS DPA'I 'KHOR DRIS PA DANG,
'JAM DPAL GYIS SMRAS PA, BTZUN PA SHA RA DVA TI'I BU BYANG CHUB
SEMS DPA' ZHES BYA BA'I CHOS KYANG ZHES BYA BA LA SOGS PA GSUNGS
SO, ,BYANG CHUB SEMS DPA' RNAMS KYI SGRUB PA NI RNAM PA BZHI

STE; GO CHA DANG RAB TU ZHUGS PA DANG TSOGS DANG NGES PAR ZHUGS
PA'I MTSAN NYID DO, ,DE LA GO CHA LTA BU SGRUB PA'I DBANG DU BYAS
NAS, 'DI LA BYANG CHUB SEMS DPA'I BSAM PA YOD PAS BYANG CHUB SEMS
DPA'O ZHES BYA BA JI LTAR YANG RNAM PA GANG GIS KYANG MI

@36B MTHONG STE, BYANG CHUB SEMS DPA' GANG YIN PA DE'I CHOS CAN
LA RNAM PAR BLTAS NA MI DMIGS SO ZHES BYA BA'I BAR DU YIN NO, ,DE
LTAR GANG BYANG CHUB KYI CHED DU YANG DAG PAR RAB TU ZHUGS PA
DANG, DE BZHIN DU GANG DE'I TSOGS LA SPYOD PA DANG, GANG MNGON
PAR RDZOGS

PAR BYANG CHUB CING NGES PAR 'BYIN PA ZHES BYA BA'I CHOS DNGOS PO
JI LTAR YANG YANG DAG PAR RJES SU MI MTHONG BA DE LTAR YANG DAG
PAR RDZOGS PA'I SANGS RGYAS KYI THEG PA PA BDAG GIS MTHONG NGO
ZHES SBYAR RO, ,DE BZHIN GSHEGS PA LA RNAM PAR RTOG PA 'DI YANG
BSAL BA'I PHYIR,

'JAM DPAL KHYOD KYIS DE BZHIN GSHEGS PA SH'AKYA THUB PA 'AM GZHAN
LA JI LTAR MTHONG ZHES DRIS PA DANG, BTZUN PA SHA RA DVA TI'I BU
GLANG PO CHE ZHOG SHIG CES BYA BA LA SOGS PA GSUNGS SO, ,GLANG PO
CHE NI KLU'I RGYAL PO RGYA MTSO LA SOGS PA STE, DE DAG NI LO THOG
DANG

'BRAS BU PHUN SUM TSOGS PA'I RGYU SKOM PAS GDUNGS PA RNAM PAR
'JOMS PAR BYED PA BDUD RTZI'I RO 'BEBS PA THUN MONG MA YIN PA'I
RGYU YIN NO, ,BCOM LDAN 'DAS KYANG SRID PA DANG LONGS SPYOD LA
MNGON PAR DGA' BA'I SRED PA RGYUN GCOD CING LHA'I DBANG PHYUG LA
SOGS PA'I BDE

PA'I RGYUR GYUR PA DGE BA'I LO TOG PHUN SUM TSOGS PAR BYED PA'I
CHOS KYI BDUD RTZI'I RO 'BEBS PA THUN MONG MA YIN PA'I RGYU YIN
TE, DE DANG CHOS MTHUN PAS KLU CHEN PO ZHES BYA'O, ,DE ZHOG SHIG
CES BYA BA NI MA BSKUL CIG CES BYA BA'O, ,DE BZHIN GSHEGS PA NI
GDUL BYA'I SKYE BO'I

BLO LA DE BZHIN GSHEGS PA'I SKU SNANG BA NYID LA BYA STE, DE NYID
DE BZHIN NYID GSUNGS PAS NA STON PA PO NYID KYI MTSAN NYID YIN
PAR NGES PA'I TSIG GI DON SRID PA YIN TE, RTZOL ZHING SGROL BA LA
SOGS PA'I LHAG PA'I BSAM PA 'BYUNG BA'I PHYIR DANG, DGA' BA LA
YANG BRTZON PA

MI 'PHROGS PAS NA, GLANG PO CHE CHEN PO DANG CHOS MTHUN PA'I
PHYIR, GLANG PO CHE CHEN PO NI BCOM LDAN 'DAS SAM, CANG SHES PA
LA BYA'O, ,DE BSKUL BA NI DPYOD PA'I DPYANG THAG LA GDAGS PA STE,
'DI DGAG PA NI 'OG NAS 'CHAD PA'I DON LA SPRO BA BSKYED PA DANG,

@37A *, ,GUS PA DANG RNA BA GTOD PA LA SOGS PA BSKYED PA'I PHYIR
RO, ,DE BAS NA DE NI SANGS RGYAS KYI DNGOS PO RTOGS PAR BYA BA'I
PHYIR, DPYOD PAR BYED PA NI 'JAM DPAL SANGS RGYAS ZHES BYA BA DE
GANG GI TSIG BLA DGAS ZHES BYA BA YIN TE, BRJOD PAR BYA BA GANG

YIN ZHES BYA BA'I THA TSIG GO, ,DRIS PA'I LAN DU BTZUN PA SHA RA
DVA TI'I BU BDAG CES BYA BA DE GANG GI TSIG BLA DGAS ZHES GSUNGS
SO, ,DE LA BDAG CES BYA BA DE NI SKYE BA MED PA'I TSIG BLA DGAS
SO ZHES GSOL TO, ,BDAG CES BYA BA'I DNGOS PO NI YOD PA MA YIN TE,
'DI LTAR

BDAG 'DI'I DNGOS PO CUNG ZAD KYANG YOD PA MA YIN TE MED KYANG
YONGS SU BRTAGS PA'I PHYIR RO, ,BTZUN PA SHA RA DVA TI'I BU DE DE
BZHIN TE ZHES BYA BA LA SOGS PAS BDAG 'DI DANG MTSUNGS PAR BSTAN
NAS KHYAD PAR GYI GTAN TSIGS BSTAN PA'I PHYIR, YANG 'DI LTA STE
SANGS RGYAS

ZHES BYA BA DE NI ZHES BYA BA LA SOGS PA GSUNGS SO, ,'DI LTAR
ZHES BYA BA 'DIS NI SANGS RGYAS ZHES BYA BA DNGOS PO MED PA NYID
DU RNAM PA GZHAN GYIS SDUD PAR BYED DO, ,YANG ZHES BYA BA'I SGRA
NI RNAM PA GZHAN YANG ZHES BYA BA'I SGRA'I DON YIN PA'I PHYIR RO,
,GZHI NI DNGOS PO

LA BYA STE, 'DI LTAR RTZOL BA DANG, DNGOS PO DANG, MTSAN GZHI
DANG, GNAS DANG YONGS SU SKYOB PA RNAMS NI GZHI'I TSIG YIN NO,
,GZHI MED PA'I TSIG BLA DGAS SO ZHES BYA BA NI DNGOS PO MED PA'I
TSIG BLA DGAS LA BYA STE, 'DI LTAR SANGS RGYAS ZHES BRJOD PA'I
NGAG 'DI NI DNGOS

PO LA BRJOD PAR GRAGS PA MA YIN NO, ,'DIR GTAN TSIGS SU SANGS
RGYAS ZHES BYA BA DE NI TSIG GIS SHES PAR BYA DKA' BA'O ZHES BYA
BA LA SOGS PA GSUNGS TE, 'DI LTAR DE NI TSIG GIS SAM NGAG GIS
SHES PAR KHONG DU CHUD PAR BYA DKA' ZHING SLA BA MA YIN TE, GZHAN
LA

BSTAN PAR MI NUS SO ZHES BYA BA'I BAR DU YIN NO, ,'DIR DGONGS PA
NI 'DI YIN NO, ,NGAG KUN NAS SLONG BAR BYED PA'I RNAM PAR RTOG PA
DANG, NGAG DANG DE SNANG BA'I RNA BA'I RNAM PAR SHES PA DANG, DE
LAS PHYIS RNAM PAR RTOG PA DANG, BZHI PO DE DAG NI RANG RIG PA
TZAM DU

@37B ZAD PA YIN PA'I PHYIR, RANG LAS GZHAN PA DANG NI GANG DU
YANG GANG GI TSE JI LTAR YANG 'BREL PA NYID YOD PA MA YIN NO, ,DE
BAS NA TSIG GIS NI 'GAL LA JI LTAR YANG RTOGS PAR MI BYED NA,
GANG GI PHYIR TSIG GIS SANGS RGYAS SO ZHES SHES PAR BYA SLA BAR
'GYUR, SANGS

RGYAS ZHES BYA BA NI NYE BAR MTSON PA YIN TE, CHOS THAMS CAD
KYANG TSIG GIS SHES PAR BYA SLA BA MA YIN NO, ,DNGOS PO'I YANG
DAG PA NYID BSTAN PA LA RGYAB KYIS PHYOGS PA'I BLO DANG LDAN PA'I
BYIS PA RNAMS SGRA DANG DON RTOGS PA DANG, RTOGS PAR BYED PA'I
MTSAN NYID YIN PAR 'DI LA

LOG PA'I NGA RGYAL BYED PA TZAM DU ZAD DE, RAB RIB CAN RNAMS KYIS
ZLA BA GNYIS SU MTHONG BA NA, ZLA BA GNYIS RTOGS PA DANG, RTOGS
PAR BYED PAR BYAS PA BZHIN NO, ,BDAG GIS BRJOD DU MED PA GRUB PA
LAS, DON 'DI RGYAS PAR GTAN LA PHAB ZIN PAS 'DIR GZHUNG MANG DU

DOGS NAS MA SPROS SO, ,BTZUN PA SHA RA DVA TI'I BU TSIG KYANG
RGYUD THAMS CAD LA NGES PA MED PAR GSAL LA RAB TU SO SOR SNANG
BA'I RANG GI NGO BO YANG 'DI NI TSIG GO ZHES BRTAG CING DPYAD DE
GTAN LA DBAB PAR DKA' STE, MI NUS TE, 'DI DANG NI RNAM PAR RTOG
PA'I RANG GI NGO BOR

GTOGS PA'I TSIG DANG LHAN CIG 'BREL PA MED PA'I PHYIR DANG, SO
SOR SNANG BA RTOG PAR BYED PA MA YIN PA'I PHYIR RO, ,SANGS RGYAS
ZHES BYA BA LTA CI SMOS TE ZHES BYA BA 'DIS NI SANGS RGYAS ZHES
BYA BA 'DI NI TSIG LAS SHIN TU RING ZHING THA DAD PAR BSTAN TE,
SO SO RANG GIS RIG PA NYID

YIN PAS NA GZHAN GYI YUL MA YIN PA'I PHYIR RO, ,'DIR GTAN TSIGS
GZHAN YANG BTZUN PA SHA RA DVA TI'I BU SANGS RGYAS ZHES BYA BA DE
GANG GI TSIG BLA DGAS ZHES DE SKAD SMRA BA NI ZHES BYA BA LA SOGS
PA GSUNGS SO, ,GANG YANG DAG PAR MA GRUB PA NI RGYU DE MED NA DE
LAS 'ONGS PAR MI

RIGS PA'I PHYIR RO, ,DE NYID KYI PHYIR MA SKYES PA STE, GANG NAS
KYANG MA 'ONGS PA NI DRI ZA'I GRONG KHYER BZHIN DU SKYE BAR MI
RIGS PA'I PHYIR RO, ,MA SKYES NA JI LTAR 'GAG STE 'GAG PA'I SNGON
ROL DU SKYE BA YIN PA'I PHYIR RO, ,GANG CHOS GANG DANG YANG MI
LDAN PA YIN NO ZHES BYA BA NI SKYE BA

@38A *, ,DANG GNAS PA DANG, 'PHEL BA DANG YONGS SU 'GYUR BA DANG
ZAD PA DANG 'JIG PA GANG YANG RUNG BA RE RE 'AM, 'DUS PA DANG MI
LDAN ZHING MA 'BREL BA DE'I TSIG BLA DGAS YIN NO ZHES BYA BAR
SBYAR RO, ,SNGAR NI TSIG LA DNGOS PO MED PAR BSTAN TO, ,DA NI DON

LA NGAG MED PAR BSTAN PA'I PHYIR, 'DI LA TSIG DBYER MED PA CI
YANG MED LA TSIG MED PA STE BTZUN PA ZHES GSUNGS SO, ,SANGS RGYAS
BCOM LDAN 'DAS 'DI LA TSIG 'DIS RTOGS PAR BYED PA DON KHONG DU
CHUD PAR BYED PA'I TSIG RJOD PAR BYED PA'I BYE BRAG CI YANG MED
DO, ,

TSIG DBYER MED PA TSIG GI SPYI'I MTSAN NYID KYANG CUNG ZAD KYANG
YOD PA MA YIN NO, ,DE BAS NA TSIG MED PA STE ZHES GSUNGS SO, ,'DI
LA TSIG GI RANG DANG SPYI'I MTSAN NYID YOD PA MA YIN PAS, BCOM
LDAN 'DAS LA TSIG GIS THOG DU MI PHEBS BRJOD DU MI RUNG BA DE LA
SANGS

RGYAS ZHES BYA BA'I TSIG BLA DGAS GLO BUR BA MING RJOD PAR BYED
PA SGRO BTAGS PA'O ZHES BYA BA'I BAR DU YIN NO, ,SKABS MJUG BSDU
BAR BYA STE, SKABS KYANG CI ZHE NA, DE BZHIN GSHEGS PA MTHONG
BA'O, ,DE'I PHYIR BTZUN BA SHAR DVA TI'I BU DE BZHIN GSHEGS PA
TSOL BAR 'DOD

PAS ZHES GSUNGS TE, MTHONG BA DANG DRAN PA DANG BRJOD PA DAG GIS
TSOL ZHING RJES SU 'BRANG BAR 'DOD PAS BDAG BTZAL BAR BYA'O, ,DON
DE NYID PHYIS GSAL BAR BYED DO, ,'DI GNYIS 'BREL PA CI ZHIG YOD,
GANG GI DE SKAD BYA ZHE NA, DE'I PHYIR, BTZUN PA SHA RA DVA TI'I
BU

BDAG CES BYA BA DE NI SANGS RGYAS KYI TSIG BLA DGAS TE ZHES BYA
BA LA SOGS PA GSUNGS SO, ,BDAG NI NAM MKHA'I ME TOG BZHIN DU GTAN
MED PA YIN LA SANGS RGYAS BCOM LDAN 'DAS NI DE LTA BU MA YIN PA
YIN NO, ,DE JI LTAR BDAG CES BYA BA SANGS RGYAS KYI TSIG BLA DGAS
YIN PAR 'DOD

CE NA; DE'I PHYIR JI LTAR BDAG CES BYA BA SHIN TU MED CING MI
DMIGS PA DE BZHIN DU SANGS RGYAS KYANG SHIN TU MED CING MI DMIGS
SO ZHES GSUNGS PAS 'DI SKAD BSTAN TE, BDAG NI YOD PA MA YIN PA'I
PHYIR SHIN TU MI DMIGS SO, ,SANGS RGYAS KYANG MA SKYES PA'I PHYIR
SHIN TU YOD

@38B PA MA YIN TE, MI DMIGS SHING BRJOD PAR BYA BA MA YIN ZHES
BYA BA'I BAR DU YIN NO, ,JI LTAR BDAG CES BYA BA, TSIG GI RGYU
MTSAN, CHOS GANG LTAR YANG TSIG GIS BRJOD PAR BYA BA MA YIN ZHING
BRJOD DU MI RUNG BA DE BZHIN DU SANGS RGYAS KYANG, CHOS GANG LTAR
YANG TSIG GIS BRJOD

PAR BYA BA MA YIN NO, ,TSIG GI YUL MA YIN PA NYID DANG, SHES PA'I
YUL MA YIN PA NYID MJUG BSDU BA'I PHYIR, GANG LA CI YANG BRJOD
CING SMRA BA SGROGS PA MED PA DE SANGS RGYAS ZHES BYA'O, ,SHES
PA'I YUL MA YIN PA NYID BSTAN PA'I CHED DU, BDAG CES BYA BA'I
GZHI'I

TSIG BLA DGAS DE NI SHES PAR SLA BA MA YIN NO ZHES BYA BA LA SOGS
PA GSUNGS TE, 'DI NI GSAL LO, ,SANGS RGYAS KYI TSIG GI DON GYI
RJES LA BYANG CHUB BSTAN PA'I SKABS GZHAN BYA BA'I PHYIR, DE NAS
BCOM LDAN 'DAS LA TSE DANG LDAN PA SHA RA DVA TI'I BUS 'DI SKAD
CES GSOL

TO ZHES BYA BA LA SOGS PA GSUNGS TE, JI LTAR RNAM PA GANG GIS LAS
DANG PO PA THEG PA LA GSAR DU ZHUGS PA RNAMS KYIS 'TSAL BAR 'GYUR
BA, MA LUS PA KHYAD PAR RTOGS PAR 'GYUR BA'I RNAM PA DE LTA BU,
DE 'DRA BA MI STON TO ZHE NA LAN DU, KHO BO NI JI LTAR DGRA BCOM
PA BYAS

PA RTOGS PAR 'GYUR BA DAG GIS KYANG SHES PAR 'GYUR BA ZHES BYA BA
LA SOGS PA GSUNGS TE, JI LTAR RNAM PA GANG GIS BYAS PA RTOGS PA
CAN YONGS SU NYAMS PA MED PA'I CHOS CAN GNYI GA'I CHA LAS RNAM
PAR GROL BA'I DGRA BCOM PA DAG GIS KYANG SHES PAR 'GYUR BA DE LTA
BU RNAM PA

DE 'DRA BA'I CHOS MI STON MI 'CHAD DO, ,THEG PA CHEN PO LAS BYANG
CHUB NI RNAM PA MANG DU BRJOD LA, 'PHAGS PA NYI KHRI LNGA STONG
PA LAS KYANG, SANGS RGYAS KYIS MNGON PAR RDZOGS PAR BYANG CHUB
PA'I PHYIR DANG, 'DI SANGS RGYAS RNAMS KYI YIN PA DANG, BYANG
CHUB CES BYA BA NI 'DI

LTA STE, MING GI NGO BO TZAM DU ZAD DO, ,MING DANG MTSAN MA RTOGS
PA'I PHYIR BYANG CHUB CES BYA'O, ,'DUS MA BYAS YANG DAG PA'I DON
NI BYANG CHUB CES BYA'O ZHES 'BYUNG NGO, ,DE LA SANGS RGYAS KYIS
MNGON PAR RDZOGS PAR SANGS RGYAS PA'I PHYIR ZHES BYA BA DE'I
MTSAN NYID KYI DBANG DU

@39A *, ,BYAS NAS KHO BO NI JI LTAR SUS KYANG ZHES BYA BA LA SOGS
PA GSUNGS TE, GZHAN 'GA' ZHIG SHIN TU KHYAD PAR DU 'PHAGS PA DES
KYANG SHES PAR 'GYUR, BYE BRAG SHES PAR 'GYUR BA DE LTA BUR MI
STON TO, ,'DIR GTAN TSIGS CI YIN SNYAM DU DOGS PA

LA DE BSAL BAR BYA BA'I PHYIR BYANG CHUB NI SUS KYANG MA SHES
ZHES GSUNGS TE KHYAD PAR DU MA SHES PA'O, ,SUS KYANG MNGON PAR
RDZOGS PAR MA RTOGS ZHES BYA BA NI MNYAM PA NYID KHONG DU CHUD
PA'I PHYIR RO, ,MA MTHONG BA NI MIG GIS SO, ,MA THOS PA NI RNA
BAS SO, ,MA DRAN PA NI YID

KYIS MA MYONG BA'I PHYIR RO, ,MA SKYES PA NI RGYU RKYEN TSOGS PAS
MA BSKYED PA'O, ,DE NYID KYI PHYIR DE DANG BRAL BAS NA MA BKAG PA
YIN TE, GANG ZHIG RGYU RKYEN TSOGS PA LAS SKYE BA DE NYID DE DANG
BRAL NA 'GAG PAR 'GYUR TE, ROL MO'I RGYUD KYI SGRA LA SOGS PA
BZHIN NO, ,MA SMRAS

PA NI GZHAN LA TSIG GIS SO, ,MA BSTAN PA NI DPE NYE BAR BYA BA LA
SOGS PA 'DI LTA BU MA BSTAN TO, ,SKYED PAR BYED PA DANG DPE SHES
PAR BYED PA BKAG PA DE DAG GIS NI 'DIS SANGS RGYAS RNAMS KYI YIN
NO ZHES BYA BA'I BYANG CHUB KYI DON 'DI GSAL BA YIN NO, ,MING GI
NGO BO TZAM GYI DBANG

DU BYAS TE, BTZUN PA SHA RA DVA TI'I BU BYANG CHUB NI 'DI LTA BU
STE ZHES BYA BA LA SOGS PA GSUNGS TE, BYANG CHUB KYI DNGOS PO NI
DE LTA BU STE, 'DI LTA STE, BYANG CHUB DE YANG DNGOS PO MA YIN
NO, ,DE'I PHYIR MING TZAM YIN, 'DI LTAR MING DANG MTSAN MA RTOGS
PA BYANG CHUB YIN MOD CE NA,

DE'I PHYIR BYANG CHUB KYIS MNGON PAR RDZOGS PAR 'TSANG RGYA BAR
ZHES BYA BA LA SOGS PA GSUNGS TE, BYED PAR GYUR PA 'AM, BYED PA
POR GYUR PA'I BYANG CHUB KYIS MNGON PAR RDZOGS PAR 'TSANG RGYA
BAR BYA, MING NGAM MTSAN MA GANG YANG MED DE, DE YANG BYANG CHUB
BZHIN DU DNGOS PO MED

PA'I PHYIR RO, ,MING DANG MTSAN MA DE NYID BSTAN PA'I PHYIR BYANG
CHUB KYANG BYANG CHUB KYIS ZHES BYA BA LA SOGS PA GSUNGS TE,
DNGOS PO MED PAS DNGOS PO MED PA MNGON PAR RDZOGS PAR 'TSANG RGYA
BA MA YIN NO ZHES DGONGS PA'O, ,DNGOS PO MA YIN PA'O, ,DE CI'I
PHYIR ZHE NA, MING

@39B DANG MTSAN MA RTOGS PA'I DBANG DU BYAS NAS, BYANG CHUB KYIS
MNGON PAR RDZOGS PAR 'TSANG RGYA BA ZHES BYA BA LA SOGS PA GSUNGS
TE, BYED PAR GYUR PA 'AM, BYED PAR GYUR PA'I BYANG CHUB MNGON PAR
RDZOGS PAR 'TSANG RGYA BAR BYA BA MING NGAM MTSAN MA CI YANG MED
DE, DE YANG BYANG

CHUB BZHIN DU DNGOS PO MED PA YIN PA'I PHYIR RO, ,DNGOS PO MED
PAS DNGOS PO MED PA MNGON PAR RDZOGS PAR BYANG CHUB PAR NUS PA MA
YIN NO, ,DE NYID BSTAN PA'I PHYIR BYANG CHUB KYANG BYANG CHUB
KYIS ZHES BYA BA LA SOGS PA GSUNGS TE, RANG GI NGO BO LA YANG
BYANG CHUB CING

MNGON PAR RTOGS PA MA YIN NO, ,BSTAN ZIN PA'I DON GSAL BAR BYA
BA'I PHYIR 'JAM DPAL BCOM LDAN 'DAS KYIS CHOS KYI DBYINGS ZHES
BYA BA LA SOGS PA DRIS TE, LHA'I BU LA SOGS PA'I BDUD GNOD PAR
BYED PA BCOM PA DANG LDAN PAS STOBS DANG, MI

'JIGS PA LA SOGS PA'I CHOS KYI RGYU DBYINGS DON DAM PAR MNGON PAR
RDZOGS PAR SANGS MA RGYAS SAM, MNGON DU MA BYAS SAM ZHES TSIG ZUR
GYIS DRIS SO, ,'DIR LAN NI BTZUN PA SHA RA DVA TI'I BU DE NI MA
YIN NO, ,GTAN TSIGS SU 'DI LTAR CHOS KYI DBYINGS NYID BCOM LDAN

'DAS YIN TE, DE LA MA GTOGS PA'I DNGOS PO 'GA' YANG YOD PA MA YIN
PA'I PHYIR RO, ,GAL TE BCOM LDAN 'DAS KYIS CHOS KYI DBYINGS ZHES
BYA BA LA SOGS PAS NI ZHAL GYIS BZHES NAS 'CHAD PAR BYED PA STE,
CI STE CHOS KYI DBYINGS MNGON PAR RDZOGS PAR SANGS RGYAS

PA YIN PAR GYUR NA, 'O NA NI DE'I TSE 'AM DE BAS NA GANG SKYE BA
MED PA'I DBYINGS 'DUS MA BYAS PA NYID DE DANG 'GAL BAR 'GYUR TE
GNOD PAR 'GYUR RO, ,'DUS MA BYAS PA'I YANG DAG PA'I DON NYID
BRTAN POR BYA BA'I PHYIR CHOS KYI DBYINGS DE NYID BYANG CHUB PO
ZHES GSUNGS SO, ,CHOS

KYI DBYINGS DE NYID BYANG CHUB CES BYA BAR, CHOS KYI DBYINGS NI
BSGOM PAR BYA BA YIN, BYANG CHUB NI THOB PAR BYA BA YIN TE, DE'I
PHYIR RGYU DANG 'BRAS BUR GYUR PA 'DI GNYIS JI LTAR DBYER MED PA
YIN ZHES DOGS PA LA, CHOS KYI DBYINGS NI DNGOS PO MED PA'I PHYIR
RO ZHES

@40A *, ,GSUNGS TE, DNGOS PO ZHES BYA BA NI YOD PA'I DNGOS PO
STE, DE MA BYUNG BA 'AM MED PA GANG YIN PA DE DNGOS PO MED PA'O,
,PHYIR RO ZHES BYA BA GANG GI PHYIR ZHES BYA BA YIN TE, RE ZHIG
CHOS KYI DBYINGS NI DE LTA BU YIN NO, ,CHOS THAMS CAD NGO BO NYID
MED PA'O ZHES

BYA BA DE NI BYANG CHUB KYI TSIG BLA DGAS TE ZHES BYA BA DES NI
BYANG CHUB KYI RANG GI NGO BO BSTAN TO, ,DE BAS NA DNGOS PO MED
PA DANG, CHOS THAMS CAD MED PA GNYIS DBYER MED PA'I PHYIR CHOS
KYI DBYINGS DANG, BYANG CHUB GNYIS THA DAD PA MA YIN NO, ,DE NYID
STON PAR BYED PA NI DE NI CHOS

KYI DBYINGS KYI GRONGS SU 'GRO BA'O ZHES BYA BA YIN TE, CHOS
THAMS CAD MED PA'I NGO BO BYANG CHUB GANG YIN PA DE NYID SHES
PA'I NGO BO'I DNGOS PO YIN PAS DE NI CHOS KYI DBYINGS ZHES BYA
BA'I GRANGS SU 'GRO ZHING BRJOD PA THOB PAR 'GYUR RO, ,'DIR DOGS
PA LA GTAN TSIGS SU CHOS

THAMS CAD NI ZHES BYA BA LA SOGS PA SMOS TE, CHOS THAMS CAD THA
DAD PA MED CING MTSAN NYID GCIG PA YIN NO, ,GTAN TSIG MA GRUB PO
SNYAM PA DANG, LAN NI SANGS RGYAS KYI YUL DU ZHES BYA BA YIN TE,
MTHAR PHYIN PA PHYIN CI MA LOG PA'I YE SHES KYI SPYOD YUL DU'O, ,

PHYIR RO ZHES BYA BA NI GANG GI PHYIR ZHES BYA BA'O, ,DES 'DI
SKAD DU GANG SNA TSOGS PA NYID DU YANG DAG PA MA YIN PAR KUN
BRTAGS PA DE NI 'KHRUL PA'I SHES PA'I SPYOD YUL YIN PAR BSTAN TO,
,BTZUN PA SHA RA DVA TI'I BU THA DAD PA MED CES BYA BA DE NI RNAM
PAR RIG PA MED PA'O ZHES GSUNGS

PA NI THA DAD PA MED PAR STON PA YIN TE, BYE BRAG TU SHES PA NI
RNAM PAR RIG PA'O, ,DE GANG LA MED PA DE NI RNAM PAR RIG PA MED
PA'O, ,'DIR GTAN TSIGS SU RNAM PAR RIG PA MED PA ZHES BYA BA DE
NI RNAM PAR SHES PAR MI NUS PA STE ZHES GSUNGS TE, RANG DANG
GZHAN LA SHES

PAR MI NUS PA'O, ,RGYUS BSKYED PA'I 'DUS BYAS SU 'AM DE LAS BZLOG
PA 'DUS MA BYAS SU RNAM PAR RIG PAR MI NUS PA'O, ,BAR DU ZHES BYA
BA'I SGRAS RTAG PA DANG MI RTAG PA LA SOGS PA YANG BZUNG NGO,
,'ANG ZHES BYA BA'I SGRA NI PHAN TSUN GNYI GA LA LTOS PA'O, ,DE
LTAR SANGS

@40B RGYAS KYI YUL THA DAD PA MED PA DE LA 'DUS BYAS LA SOGS PA'I
RNAM PA'I BYE BRAG RNAM PAR RIG PA GANG YANG MED PA DES NA DE
RNAM PAR RIG PA MED PA'O, ,DE LTAR YUL CAN GYI CHOS SNA TSOGS MED
PAR BSTAN NAS YUL GYI CHOS KYANG SNA TSOGS MED PAR BSTAN PA'I
PHYIR CHOS THAMS

CAD NI RNAM PAR RIG PA MED PA STE ZHES GSUNGS SO, ,'DIR DOGS PA
LA GTAN TSIGS SU 'DI LTAR GANG GI PHYIR GZUGS LA SOGS PA'I CHOS
THAMS CAD NI DNGOS PO GANG LA GNAS TE, RNAM PAR GNAS PA BYAS TE,
RNAM PAR RIG PAR 'GYUR BA RNAM PAR SHES PAR 'GYUR

BA BDAG DANG GZHAN KHONG DU CHUD PAR 'GYUR BA'I SKYE BA 'BYUNG BA
BDAG YOD PAR THOB PAR 'GYUR BA MED PA'I PHYIR RO, ,DE DAG NI DE
KHO NA'I DON GYI TSUL GYI RNAM PA YIN NO, ,SO SO'I SKYE BO LA
SOGS PA BSTAN ZIN TO, ,DA NI DE'I CHOS BRJOD PAR BYA STE, DGONGS
PA'I TSUL GYI RNAM PA

NI DE LA SO SO'I SKYE BO'I CHOS 'DI LTA STE, MTSAMS MED PA ZHES
BYA BA NI MI BZAD PA'O, ,DE LA ZHUGS PA RNAMS NI BSAM GYIS MI
KHYAB PA NYID LA ZHUGS PA NYID DU BSTAN PAS, MTSAMS MED PA RNAMS
BYANG CHUB KYI RANG BZHIN YIN PAR BSTAN TO, ,DE DAG KYANG ZHES
BYA BA LA KYANG

GI SGRAS NI DE LAS GZHAN PA'I MI DGE BA RNAMS DANG, LUNG DU MA
BSTAN PA DANG, DGE BA RNAMS DANG, SO SO'I SKYE BO DANG SLOB PA
DANG MI SLOB PA LA SOGS PA'I CHOS DE DAG THAMS CAD KYANG BYANG
CHUB KYI RANG BZHIN NYID YIN PAR BLTA BAR BYA'O ZHES 'DIR THUN
MONG YIN PAR BSHAD DE,

'OG NAS MJUG SDUD PA'I TSIG GIS STON PAR 'GYUR RO, ,BYE BRAG TU
'CHAD PA NI SO SO'I TSIG GIS 'CHAD PAR 'GYUR TE, DE BAS NA GANG
DAG MTSAMS MED PA ZHES BYA BA LA SOGS PA GSUNGS TE, MTSAMS MED PA
LA ZHUGS PA NI MTSAMS MED PA LA GNAS PA STE, DE DAG NI

BSAM GYIS MI KHYAB PA LA ZHUGS PA'O ZHES BYA BA NI SO SO'I SKYE
BO NI BSTAN PA LA MA ZHUGS PA DANG, ZHUGS PA'I BYE BRAG GIS RNAM
PA GNYIS SO, ,BSTAN PA LA ZHUGS PA YANG 'DUL BA LAS 'GAL BAR BYED
PA DANG, MI 'GAL BAR BYED PA DANG RNAM PA GNYIS SO, ,DE

@41A *, ,RIM GYIS BSTAN PA'I PHYIR MTSAMS MED PA LA ZHUGS PA MA
GSOD PA LA SOGS PA BYED PAR ZHUGS PA DE DAG NI BSAM GYIS MI KHYAB
PA LA ZHUGS PA STE, BSAM GYIS MI KHYAB PA'I DON RNAM PAR SGROGS
PA'I BYED PA NI GANG DAG BSAM GYIS MI KHYAB PA LA ZHUGS

PA DE DAG NI ZHES BYA BA LA SOGS PA YIN TE, BSAM PAR MI NUS PA
'AM, BSAM PAR MI 'OS PA NI BSAM GYIS MI KHYAB PA'O, ,DE LA ZHUGS
PA DE DAG NI YANG DAG PA LA ZHUGS PA KHO NA YIN NO, ,YANG DAG PA
NI PHYIN CI MA LOG PA DANG, SKYE BA MED PA'I BAR DU YIN TE DER
ZHUGS

PA'O; ,MTSAMS MED PA YANG PHYIN CI MA LOG PA NYID YIN PA'I PHYIR
YANG DAG PA YIN PAR BLTA BAR BYA'O ZHES DGONGS PA'O, ,'DIR DGONGS
NAS YANG DAG PA'I DON DGROL BA'I GTAN TSIGS SU BTZUN PA SHA RA
DVA TI'I BU YANG DAG PA ZHES BYA BA NI DBYER MED PA'I GZHI YIN
PA'I PHYIR RO ZHES

GSUNGS TE, DBYER MED PA NI YANG DAG PAR DBYER MED PA STE, GNAS
MED PA LA SOGS PA NAS BYUNG BA MED PA LA THUG PA'I BAR RO, ,DE'I
GZHI NI GNAS SAM NGO BO STE, DE BZHIN NYID LA SOGS PA MYA NGAN
LAS 'DAS PA LA THUG PA'I BAR DU YIN TE, DE NI BYANG CHUB SEMS
DPA'I SDE

SNOD LAS RIG PAR BYA'O, ,DBYER MED PA'I GZHI DE DAG YANG DAG PA
YIN PA'I PHYIR BSAM GYIS MI KHYAB PA'I SGRAS BRJOD PAR BYA BA
STE, DE LA ZHUGS PA DE DAG NI GANG MTSAMS MED PA LA ZHUGS PA YIN
NO ZHES BYA BA'I THA TSIG GO, ,GAL TE DE LTA NA BSAM GYIS MI
KHYAB PA LA ZHUGS

PA BZHIN DU MTSAMS MED PA BYED PA RNAMS KYANG MTHO RIS DANG,
BYANG GROL THOB PAR CI'I PHYIR MI 'GYUR, CHOS GCIG LA ZHUGS PA
RNAMS 'BRAS BU THA DAD PAR CI'I PHYIR 'GYUR ZHE NA, DE'I PHYIR
GANG DAG BSAM GYIS MI KHYAB PA DANG LDAN PA ZHES BYA BA LA SOGS
PA GSUNGS TE

BSAM GYIS MI KHYAB PA DANG LDAN ZHING RJES SU 'BREL PA DE DAG
MTHO RIS BRGYA BYIN LA SOGS PAR BSTEN CING, 'GRO BA KHO NA MA YIN
NO, ,MTHO RIS SMOS PAS 'KHOR LOS SGYUR BA DANG, TSANGS PA LA SOGS
PAR BSTEN PA YANG MTSON PA YIN NO, ,NGAN SONG NI DMYAL BA LA SOGS

@41B PA'O; MYA NGAN LAS 'DAS PA NI YANG DAG PAR RDZOGS PA'I SANGS
RGYAS NYID DE, DE DAG TU 'GRO BA MA YIN NO, ,MTHO RIS DANG BYANG
GROL DANG NGAN SONG LA SOGS PAR 'GRO BA'I MTSAN NYID DU SNANG BA
DE DAG NI RMONGS PA RNAMS KYI 'KHRUL PA YIN GYI YANG DAG PA NYID
MA YIN NO, ,'DI LA

GTAN TSIGS CI YOD, MTSAMS MED PA BYED PA NI NGAN SONG DU 'GRO LA,
BSAM GYIS MI KHYAB PA DANG LDAN PA NI MTHO RIS DANG, BYANG GROL
THOB PAR BYED PAR SNANG NGO SNYAM DU SEMS PA DE'I PHYIR BSAM GYIS
MI KHYAB PA NI 'GRO BA DANG MI 'GRO BAR NYE BAR GNAS PA MA YIN
ZHES

GSUNGS TE, BSAM GYIS MI KHYAB PA NI 'DUS MA BYAS TE, DE BZHIN
NYID LA SOGS PA MYA NGAN LAS 'DAS PA LA THUG PA RNAMS TE, DE DAG
NI LAS KYIS 'GRO BA DANG DE ZAD PAS MI 'GRO BA STE, 'GRO BA DANG
MI 'GRO BAR KUN TU BRTAGS PA YOD PA MA YIN PA DE BAS NA, NYE BAR

GNAS PA MA YIN 'GYUR BA MA YIN TE, BSAM GYIS MI KHYAB PA NI SKYE
BA MED PA'I NGO BO YIN PA'I PHYIR JI LTAR 'BRAS BU YOD PA MA YIN
PA KUN BRTAGS PA YIN PAR 'GYUR ZHING, NYE BAR GNAS PAR 'GYUR MYA
NGAN LAS 'DAS PA'I BAR DU ZHES THA MAR SMOS PA LA BAR DU ZHES

BYA BA'I SGRAS NI DE BZHIN NYID KYI RNAM GRANGS SU GTOGS PA THAMS
CAD STON PAR BYED DO, ,'DUL BA'I CHOS LAS 'GAL BAR BYED PA'I
DBANG DU BYAS NAS, BTZUN PA SHA RA DVA TI'I BU GANG DAG LTUNG
BA'I RTZA BA BZHI LA GNAS PA ZHES BYA BA LA SOGS PA GSUNGS TE, MI
GSOD

PA LA SOGS TE, PHAS PHAM PA'I LTUNG BA BZHI LA GNAS PA DE DAG
KYANG ZHES BYA BA LA, KYANG GI SGRAS DGE 'DUN GYI LHAG MA LA SOGS
PA LA NAN TAN BYED PAS 'DUG PAR BYED CING GNAS PA BSDU'O, ,RTZA
BA MED PA LA GNAS PA'O ZHES BYA BA LA RTZA BA NI 'JIG TSOGS DANG
PHAM

PA'I LTUNG BA BZHI BYUNG BA'O,, ,MI GNAS PA ZHES BYA BA LA GNAS
PA NI YANG DAG PA YIN PAR KUN TU RTOG PA LA'O, ,DE GNYIS MA SKYES
PA'I PHYIR DE GNYIS NI BYANG CHUB DANG MNYAM PA YIN PAR SHES SO,
,BYANG CHUB SEMS DPA'I SDE SNOD LAS KYANG BYANG CHUB KYI RTZA BA
MED

@42A *, ,PA DANG; GNAS PA MED PAR GSUNGS SO, ,'DIR RTZA BA MED
PA'I TSIG GIS NI GNYI GA'I BYE BRAG YIN PAR BSTAN TO, ,'OG NAS
KYANG RTZA BA MED PA'I DGE SLONG ZHES BYA BA DE NI GNAS PA MED
PA'I DGE SLONG GI TSIG BLA DGAS SO ZHES GSUNGS TE, TSIG

GNYI GA SMOS PAS NI 'DIR RAB TU PHYE BA YIN NO, ,GANG YANG RUNG
BA CIG SMOS NA NI GNYI GA BSTAN PA YIN TE, BYA BA DANG DNGOS PO'I
SGRA BZHIN NO, ,DE BAS NA DE DAG KYANG RTZA BA MED PA LA GNAS
PA'O ZHES BYA BA NI BYANG CHUB LA GNAS PA YIN NO ZHES BYA BA'I
THA TSIG GO, ,RTZA BA BYUNG

BA LA GNAS PA DAG JI LTAR BYANG CHUB LA GNAS PA YIN ZHE NA, DE'I
PHYIR BTZUN PA SHA RA DVA TI'I BU SKYE BA MED PA LA RTZA BA 'AM
RTZE MO ZHES BYA BAR 'DOD PA MED PA'I PHYIR RO ZHES GSUNGS TE,
'DI LTAR SKYE BA MED PA 'DUS MA BYAS PA LA NI RTZA BA ZHES BYA BA
BDAG GO SNYAM PA'I BLO DANG RTZE MO

CHOS KYI RNAM PAR RTOG PA YOD PAR 'DOD CING KHAS LEN PA MED PA'I
PHYIR TE, YANG DAG PA MA YIN PA DE GNYIS YOD NA NI SKYE BA MED PA
NYID MA YIN PAR 'GYUR RO, ,DES NA RTZA BA MED PA'I DGE SLONG ZHES
BYA BA DE NI YANG DAG PA MA YIN PAR KUN TU RTOG PA KHAMS GSUM
PA'I SEMS DANG

SEMS LAS BYUNG BA'I BDAG NYID LA MI GNAS SHING RLOM SEMS DANG
BRAL BA'I DGE SLONG GI TSIG BLA DGAS TE, RJOD PAR BYED PA YIN NO,
,'DIS NI RTZA BA BYUNG BA DANG BYANG CHUB MNYAM PA NYID YIN PAR
BLTA BAR BYA BA YIN NO ZHES BSTAN PAR RIG PAR BYA'O, ,DA NI RTA
DANG RGOD MA DANG, BA

LANG DANG GLANG ZHES BYA BA'I TSUL LTAR DE LAS GZHAN PA'I LTUNG
BA'I DBANG DU BYAS NAS RTZOD PA BYUNG BA ZHES BYA BA DE NI LHAG
PAR SGRO 'DOGS PA ZHES BYA BA LA SOGS PA GSUNGS TE, RTZOD PA
BYUNG BA ZHES BYA BA NI RTZOD PA'I GNAS SU GYUR PA'I LTUNG BA
BYAS PA BYUNG BA STE, DAG PA MA YIN PA'I

PHYIR; GNAS PAR BYA BA MA YIN PAS JI LTAR RANG RANG GI LAS RNAMS
KYIS RNAM PAR SBYANG DGOS PA YIN NO, ,RTZOD PA'I GNAS PA MA SKYES
PA YIN PA'I PHYIR, BYANG CHUB KYI RANG GI NGO BO YIN NO ZHES
BSTAN PA'I PHYIR, DE NI LHAG PAR SGRO 'DOGS PA ZHES BYA BA'I TSIG
BLA DGAS SO ZHES

@42B GSUNGS TE, GANG LA LTA BAS BYAS PA'I RTOG PA SGRO 'DOGS PA
DE LHAG PA KHONGS SU MA GTOGS PA RNAM PAR MI GNAS PA DE NI MNYAM
PA NYID KYI YE SHES MNGON PAR RDZOGS PAR BYANG CHUB PA'I MTSAN
NYID YIN TE, DE'I TSIG BLA DGAS YIN NO, ,BSTAN MA THAG PA'I MTSAN
NYID

LHAG PAR SGRO 'DOGS PA LA LHAG PAR MOS PA LA SOGS PAS BYANG CHUB
KYI SPYOD PA'I GNAS SKABS NA, SPYOD CING BYED PA NI SBYIN GNAS SU
'GYUR TE, 'KHOR GSUM YONGS SU DAG PA DANG LDAN PA'I PHYIR DANG
DAG PA YIN PA'I PHYIR RO, ,DE LAS GZHAN PA NI SBYIN PA DANG

SBYIN PA PO DANG LEN PA RNAMS DMIGS PA DANG DRI MA CAN YIN PA'I
PHYIR MA DAG PA YIN TE, SBYIN GNAS DAM PA DAG PAR 'GYUR BAR NUS
PA MA YIN NO, ,DE LTAR NA 'DI NI DGONGS PA STON PA'I GZHI BLO
GROS SHIN TU GNAS PAS YONGS SU ZHUS PA DANG RJES SU MTHUN PAR
GYUR PA

YIN NO, ,'DI YANG 'KHOR GSUM YONGS SU DAG PA ZHES BYA BA GANG YIN
PA DE LTAR DAG PA DE NI PHYIS RNAM PAR SBYANG DU MED DO, ,LHA'I
BU 'DI LAS DGONGS NAS 'DI SKAD DU STON TE, GANG ZHIG STONG GSUM
GYI STONG CHEN PO'I 'JIG RTEN GYI KHAMS KYI DAD PAS BYIN PA YONGS
SU

SPYOD PA DE NI 'JIG RTEN NI SBYIN GNAS SU GYUR PA DANG DE SHIN TU
RAB TU BYUNG BA YIN PAS DE SBYANG DGOS PA MA YIN NO ZHES 'BYUNG
STE, DE NI KHYAD PAR DU BSTAN PA YIN TE, NYI MA BZHIN NO ZHES
DGONGS PA'O, ,'DIR DGOS PA LA GTAN TSIGS SU 'DI LTAR LHAG PAR
SGRO 'DOGS

PA DE NI MNYAM PA YIN PA'I PHYIR RO ZHES GSUNGS TE, MNYAM PA NI
RNAM PAR THAR PA GSUM GYI MNYAM PA NYID KYIS MNYAM PA NYID YIN PA
DE NYID DANG, BYANG CHUB SEMS DPA'I SDE SNOD LAS RGYAS PAR RIG
PAR BYA'O, ,LHAG PAR SGRO 'DOGS PA DE NI SNGAR BSTAN ZIN TO, ,DA
NI YONGS

SU SMIN PAR BYED PA LA ZHUGS PA NYID KYI CHOS KYI DBANG DU BYAS
NAS, BTZUN PA SHA RA DVA TI'I BU DGE SLONG DAD PA DANG LDAN PA NI
ZHES BYA BA LA SOGS PA GSUNGS TE, LAS DANG 'BRAS BU DANG BDEN PA
DANG DKON MCHOG LA SOGS PA LA MNGON PAR YID CHES PA DANG LDAN
PA'I DAD PA CAN DE NI

@43A *, ,DAD PAS BYIN PA SPYAD PA'I 'OS MA YIN TE, LAS DANG 'BRAS
BU LA SOGS PA RNAM PAR RTOG PA'I DRI MAS SEMS KYI RGYUD DRI MA
CAN DU BYAS PA'I PHYIR RO, ,DE LAS BZLOG PA NI DGE SLONG MA DAD
PA YIN TE, DE NI DAD PAS BYIN PA SPYAD PA'I 'OS YIN TE, SEMS

KYI RGYUD RNAM PAR DAG PA'I RANG BZHIN YIN PA'I PHYIR RO, ,BTZUN
PA SHA RA DVA TI'I BU RUNG BA CAN GYI DGE SLONG NI ZHES BYA BA LA
RUNG BA NI 'DUL BA LAS BSLAB PA BCAS PA GSUNGS PA BZHIN BYED PA
DANG BCAS PA DE LAS MI 'DA' BA GANG YIN BA'O, ,'DI YANG DAD PA
DANG LDAN PA BZHIN RIG

PAR BYA'O, ,DE NI RGYU DANG 'BRAS BUR PHYE STE, MI SLOB BA'I CHOS
KYI DBANG DU BYAS NAS KHRID PA YANG DAG PAR MA BCOM BA'I DGE
SLONG NI ZHES BYA BA LA SOGS PA GSUNGS TE, SRID PAR KHRID PAR
BYED PA NI SRED PA'O, ,DE NI YUL THOB PA DANG MA THOB PA NYID PAS
RNAM PA GNYIS SO, ,DE LA

THOB PA'I YUL LA BRTEN PA DES MI SKYO ZHING MA THOB PA YANG TSOL
BAR BYED DO, ,YUL LA YID BYUNG BA MED PA'I NGO BO DANG, YUL TSOL
BAR BYED PA DE YANG 'GRO BA DANG, SKYE GNAS DE DANG DE DAG TU
PHUNG PO'I RGYUN KHRID PAR BYED PAS KHRID PAR ZHES SBYAR TE, SDUG
PA DANG MI SDUG PA THOB

PA DANG SPANGS PAR BYA BA'I PHYIR RGYUG PAR BYED PA'I THA TSIG
GO, ,YID 'BYUNG BA'I GAGS SU GYUR PA DANG, YUL TSOL BAR BYED PA'I
DGRA DE DAG BCOM PAS, DGRA BCOM PA'O, ,PHUNG PO'I RGYUN ZAG PA
ZAD PAS, ZAG PA ZAD PA ZHES BYA'O, ,NYON MONGS PA BCOM BAS DGE

SLONG NGO, ,DE DAG YANG DAG PAR BCOM BA DE NYID KHRID PAR BYED PA
YANG DAG PAR MA BCOM PA ZHES BYA BA 'DIS BSTAN TO, ,DGONGS PA
GSAL BAR BYA BA'I PHYIR, 'JAM DPAL CI LAS BSAMS TE DE SKAD SMRA
ZHES DRIS SO, ,'DI SNYAM BSAMS TE, SRID PAR KHRID PAR BYED PA MA

BCOM NA, JI LTAR ZAG PA ZAD PA, DGRA BCOM PA'I DGE SLONG NYID
YIN, YANG DAG PAR BCOM NA YANG, JI LTAR SRID PAR KHRID PA YANG
DAG PAR MA BCOM PA NYID YIN ZHES BSAMS PA'O, ,JI LTA BA BZHIN
BCOM PA BSTAN PA'I PHYIR, MNYAM PA NYID LA YANG DAG PAR BCOM

@43B PA MED, KHRID PAR BYED PA DE NYID KYANG MNYAM PA NYID YIN NO
ZHES GSUNGS SO, ,MNYAM PA NYID CHOS KYI DBYINGS DE LA, YANG DAG
PAR BCOM PA MED PA NI GANG GIS JI LTAR YANG DAG PAR RGYUN BCAD PA
MED PA'O, ,'DI LTAR SNA TSOGS NYID KYIS NI BCOM PA DANG, 'JOMS

PAR BYED PA LA KHYAB PAR BYED PA YIN LA, SNA TSOGS NYID DANG MI
MTHUN PA YANG MNYAM PA NYID YIN NO, ,DE LTAR SNA TSOGS NYID LOG
PAR GYUR NA, KHYAD PAR BYA BA BCOM PA RANG YANG LDOG PAR 'GYUR
BAS, YANG DAG PAR BCOM PA MED PA MNYAM PA NYID YIN NO, ,GZHAN

YANG 'DAS PA NI 'GAGS PA'I PHYIR DANG, MA 'ONGS PA NI MA THOB
PA'I PHYIR DANG, DA LTAR BYUNG BA NI STOBS MTSUNGS PA'I PHYIR
'JOMS PA MA YIN NO, ,DE BAS NA DON DAM PAR GANG GZHOM PAR BYA BA
DANG, 'JOMS PAR BYED PA GANG YANG MNYAM PA NYID LA BSAM DU MED
DO, ,'JOMS

PA DE LA KHYAB PAR BYED PA'I SNA TSOGS NYID DANG, MI MTHUN PA
MNYAM PA NYID NI KHRID PAR BYED PA LA YOD PAR MJUG BSDU ZHING MA
GRUB PA YONGS SU SPANG BA'I PHYIR, KHRID PAR BYED PA DE NYID
KYANG MNYAM PA NYID YIN NO ZHES GSUNGS TE, 'DIR NI KHRID PAR
BRJOD PA MNYAM PA NYID BSTEN PAS NI

KHRID PA'I MI MNYAM BA'I NGO BO SEL BAR BYED PA YIN NO, ,DE NYID
KYI PHYIR MNYAM PA NYID YIN NO ZHES BSTAN TO, ,KYANG ZHES BYA BA
NI SNGA PHYI SDUD PAR BYED PA'O, ,DE NYID CES BYA BA 'DIS NI
KHRID PAR BYED PA BRJOD MA THAG PA MTSON PAR STON PAR BYED DO,
,DES NA 'DI SKAD DU, SKYE BA MED PAR MNYAM PA

NYID MTHONG BA KHO NA YANG DAG PAR DGRA BCOM PA NYID YIN NO ZHES
BSTAN TO, ,SLOB DPON KLU SGRUB KYIS KYANG, GNAS DANG BCAS PA'I
SEMS YOD LA, ,NYON MONGS DUG CHEN CIS MI 'BYUNG, ,THA MAL 'DUG PA
'AM NYON MONGS PA'I, ,SBRUL GDUG RNAMS KYIS ZIN PAR 'GYUR, ,

SDUG CES PA LAS CHAGS PA 'BYUNG, ,DE LAS BZLOG PAS 'DOD CHAGS
BRAL, ,SGYU MA'I SKYES BU LTAR DBEN BAR, ,MTHONG NA MYA NGAN 'DAS
PAR 'GYUR, ,ZHES BSHAD DO, ,PHUNG PO LA SOGS PA YANG DAG PAR MA
SKYES PA RNAMS LA, MI RTOG PA LA SOGS PA'I RNAM PAR BSGOMS

@44A *, ,PAS; 'DOD CHAGS LA SOGS PA ZHI BAR 'GYUR BA DE NI YANG
DAG PA MA YIN TE, NYAN THOS RNAMS THEG PA CHEN PO LA 'DZUD PAR
DGONGS NAS, DGONGS PA'I TSUL LA DGONGS TE, DE SKAD BSHAD PA YIN
NO, ,'BRAS BUR GYUR PA'I MI SLOB PA'I CHOS KYI DBANG DU BYAS

NAS; BTZUN PA SHA RA DVA TI'I BU 'JIGS PA LAS MA RGAL BA ZHES BYA
BA LA SOGS PA GSUNGS SO, ,NYAN THOS RNAMS NI SKYE BA LA SOGS PA'I
SDUG BSNGAL GYIS KHAMS GSUM LA SKRAG NAS, RANG GI LAM BSGOMS PAS
'KHOR BA'I 'JIGS PA LAS BRGAL TE 'BRAS BU THOB PA DE LA, 'JAM

DPAL CI LAS BSAMS TE DE SKAD SMRA ZHES DGONGS PA DRIS PA DANG LAN
DU, DE'I 'JIGS PA CUNG ZAD TZAM YANG MED NA, CI ZHIG LAS BRGAL
BAR 'GYUR ZHES GSUNGS SO, ,RE ZHIG 'JIGS PA CHEN PO 'AM, 'BRING
LTA ZHOG GI ,'JIGS PA CUNG ZAD CAM YANG PHRA MO TZAM YANG MED DE,

DE'I SKYE BA LA SOGS PA NI MA SKYES PA'I PHYIR RO, ,DE BAS NA CI
ZHIG LAS BRGAL BAR 'GYUR GANG ZHIG GANG DU JI LTAR YANG ZHES BYA
BAR YANG BSTAN PAR BYA BA YIN NO, ,'DIS NI MI RTAG PA LA SOGS
PA'I RNAM PAR 'PHAGS PA'I BDEN PA BSGOMS PAS, DGRA BCOM PA'I GANG
ZAG 'DI KHAMS

GSUM LAS 'DAS TE, MYA NGAN LAS 'DAS PA LA GNAS SO ZHES BYA BA 'DI
THAMS CAD NI YANG DAG PA MA YIN PAR SGRO BTAGS PA TZAM DU ZAD DO
ZHES BSTAN PA YIN NO,, ,,BAM PO BZHI PA, DA NI BYANG CHUB SEMS
DPA'I CHOS BSHAD PA SKABS DBYE BA'I PHYIR 'JAM DPAL MA SKYES

PA'I BZOD PA CAN ZHES BYA BA DE GANG GI TSIG BLA DGAS ZHES SH'A
RI'I BUS DRIS SO, ,MA SKYES PA LA 'AM MA SKYES PA RTOGS PA LA
BZOD PA NI BZOD PA DANG DU LEN PA DANG, 'DOD PA 'DI LAS YOD PAS
MA SKYES PA'I BZOD PA CAN ZHES BYA'O, ,SHA RA DVA TI'I BU GANG
GIS MIG DANG GZUGS DANG,

DE'I RNAM PAR SHES PA LA SOGS PA'I CHOS CUNG ZAD TZAM YANG PHRA
RAB TZAM YANG MA BSKYED DE, SKYE BAR BLOS MA MTHONG BA BRTAGS PA
STE, MA SKYES PA'I BZOD PA CAN ZHES BYA'O, ,'DI MAN CHAD NI BSLAB
PA GSUM GYI MTSAN NYID LAM GYI DBANG DU BYAS NAS, 'JAM DPAL DGE
SLONG MA DUL BA ZHES

@44B BYA BA DE ZHES BYA BA LA SOGS PA GSUNGS SO, ,CI'I PHYIR DGRA
BCOM PA LA DE SKAD CES BYA ZHE NA, DE'I PHYIR MA DUL BA NI 'DUL
LA, DUL BA NI MI 'DUL BA YIN TE, BTZUN PA SHA RA DVA TI'I BU 'DI
LA BSAMS TE ZHES BYA BA LA SOGS PA GSUNGS TE, MA DUL BA ZHES BYA
BA NI 'DUL BA DANG

'BRAL BA 'AM, LOG PAR DUL BA RNAMS BSLAB PA DANG GDAMS NGAG RJES
SU SBYIN PA RNAMS KYIS 'DUL BAR BYED PA'O, ,DUL BA NI MI 'DUL BA
ZHES BYA BA NI RNAM PAR DAG PA'I TSUL CAN SGRO 'DOGS PA DANG,
SKUR 'DEBS KYI MTHA' DANG BRAL BA GANG YIN PA DE DAG 'DUL BAR MI
BYED PA STE, ,

LUS DANG NGAG DANG, YID SDOM PA'I BDAG NYID KYI LHAG PA'I TSUL
KHRIMS KYI BSLAB PA MI DMIGS PA LA DGONGS TE DE SKAD SMRA'O ZHES
BYA BA'I THA TSIG GO, ,DE LTAR BYAS NA 'DI'I BLO GROS SHIN TU
GNAS PAS ZHUS PA LAS, LHAG PA'I TSUL KHRIMS LA SOGS PA'I BSLAB PA
GSUM MI DMIGS

PAS; LHAG PA'I TSUL KHRIMS LA SOGS PA BSLAB PA GSUM YIN NO ZHES
'BYUNG BA DANG RJES SU MTHUN PAR BYAS PA YIN NO, ,BTZUN PA SHA RA
DVA TI'I BU LHAG PA'I SEMS LA SPYOD DO ZHES BYA BA DE NI SO SO'I
SKYE BO'I TSIG BLA DGAS SO ZHES BYA BA NI LHAG PA'I SEMS KYI
BSLAB PA DANG, SPYOD PA RNAMS

DMIGS PA'I PHYIR RO, ,'DIR GTAN TSIGS SU 'DI LTAR DE LHAG PAR
BYED PA'I PHYIR RO ZHES GSUNGS TE, 'DI LTAR GANG GI PHYIR LHAG
PA'I SEMS KYI BSLAB PA SANGS RGYAS THAMS CAD KYIS MA BRNYES PA
LA, SO SO'I SKYE BO DE DAG LHAG PAR BYED CING GNAS PAR BYED DE,
,MNYAM PA NYID BOR NA SEMS

DANG GZHAN LA YANG RTOGS PAR BYED PA YIN NO, ,DON GYIS NA SEMS
DANG SPYOD PA MI DMIGS PA'I LHAG PA'I SEMS KYI BSLAB PA YIN BAR
GSUNGS SO, ,YANG DAG PAR BSHAD PAS RANGS NA, 'JAM DPAL KHYOD KYIS
DGRA BCOM PA ZAG PA ZAD PA JI LTA BA DE BZHIN DU SMRAS PA DE LEGS
SO LEGS

SO ZHES BYA BAS, LHAG PA'I SHES RAB KYI BSLAB PA GLENG SLONG BAR
BYED PA YIN TE, YANG DAG PA'I NGAG NI SHES RAB KYI 'BRAS BU YIN
PA'I PHYIR RO, ,DGRA BCOM PA ZAG PA ZAD PA ZHES BYA BA NI RNAM
PAR GROL BA'I PHUNG PO'O, ,JI LTAR DE BZHIN DU SMRAS PA ZHES BYA
BA NI RNAM PAR GROL BA'I YE

@45A *, ,SHES MTHONG BAS SO, ,'DIS NI SHES RAB 'BRAS BU DANG
DGONGS PA DANG BCAS PA BSTAN PA YIN NO, ,'PHAGS PA 'JAM DPAL GYIS
KYANG THEG PA CHEN PO LA GZUD PAR DGONGS NAS, NYAN THOS KYI THEG
PA SPANG BAR BSTAN PA'I PHYIR, SH'A RI'I BU DE DE BZHIN TE, JI

SKAD SMRAS PA DE BZHIN NO ZHES BYA BA LA SOGS PA GSUNGS TE, RNAM
PA GZHAN LA DGONGS NAS ZAG PA ZAD PA NYID YIN PAR ZHAL GYIS BZHES
PA'I PHYIR DANG, DGRA BCOM PA NYID YIN PAR DNGOS SU BKAG PA'I
PHYIR, GNYI GA YANG MA YIN PAR BSTAN PA YIN NO, ,DE CI'I PHYIR
ZHES

DOGS PA LA GTAN TSIGS SU, BTZUN PA SHA RA DVA TI'I BU 'DI LTAR
NYAN THOS KYI SA DANG ZHES BYA BA LA SOGS PA GSUNGS TE, NYAN THOS
DGRA BCOM PA DANG, RANG SANGS RGYAS KYI SAR KHO BO'I BDAG GI BSAM
PA SRED PA ZAD PA'I PHYIR DANG MED PA'I PHYIR TE, NYAN THOS KYI
SA LA 'DOD PA MED PA'I

RNAM GRANGS TSUL 'DIS NA KHO BO ZAG PA ZAD PA YIN MOD KYI, DGRA
BCOM PA NI JI LTAR YANG MA YIN NO ZHES BYA BA'I SGRA NI NGES PAR
BZUNG BA'I DON TE, MA YIN PA KHO NA'O ZHES BYA BA'I THA TSIG GO,
,'DI SKAD BSTAN TE, GANG ZHIG NYAN THOS KYI THEG PA 'DOD PA DE LA
NI BDAG TU LTA BA LA SOGS

PA YOD PA YIN NO, ,DE LTA MA YIN NA BDAG ZHI BAR BYA BA DANG,
YONGS SU MYA NGAN LAS 'DAS PAR BYA BA'I PHYIR, MI SBYOR BA KHO NA
YIN NO, ,MNGON PAR BZHED PA'I SHES RAB BSTAN PA'I PHYIR, 'JAM
DPAL BYANG CHUB SEMS DPA' SEMS DPA' CHEN PO GANG BYANG CHUB KYI
SNYING POR 'DUG

LA ZHES BYA BA LA SOGS PA GSUNGS TE, GANG ZHES BYA BA NI GANG GIS
SO, ,BYANG CHUB KYI SNYING PO NI MTSAN NYID BSTAN ZIN TO, ,'DUG
LA GNAS TE BLA NA MED PA'I BYANG CHUB MNGON PAR RDZOGS PAR 'TSANG
RGYA BA'I SKAL BA MED PAR 'GYUR BA, SNOD DU MI 'GYUR BA'I RNAM
GRANGS YOD DAM ZHES DRIS

SO; ,RNAM GRANGS ZHES BYA BA NI, BSHAD PA'I RIM PA LA BYA BA YIN
GYI, DNGOS SU NI DUS THAMS CAD DU DE BZHIN DU GNAS PA YIN PA'I
PHYIR RNAM GRANGS MED PA YIN NO, ,LAN DU 'JAM DPAL GYIS GSOL BA,
BCOM LDAN 'DAS ZHES BYA BA NAS, SKAL PA MA MCHIS PAR 'GYUR BA'I
RNAM

@45B GRANGS MCHIS SO ZHES BYA BA'I BAR DU GSOL TO, ,DE GTAN TSIGS
CI YOD CE NA DE'I PHYIR, 'DI LTAR BYANG CHUB LA CUNG ZAD TZAM GYI
CHOS KYANG MA MCHIS SHING ZHES BYA BA LA SOGS PA GSOL TE, 'DI
LTAR BYANG CHUB LA CUNG ZAD TZAM GYI CHOS KYANG MA MCHIS SO ZHES
LAN GRANGS DU MAR BSHAD

DO; ,'DI LAS GONG NA LHAG PA MED PA'I PHYIR BLA NA MED PA'O,
,YANG DAG PA NI PHYIN CI MA LOG PA'O, ,RDZOGS PA NI THA DAD PA
MED PA STE, CHOS THAMS CAD MTSAN NYID GCIG PA YIN NO, ,BYANG CHUB
NI MNYAM PA NYID KYI YE SHES TE, DE NI YANG DAG PAR RDZOGS PA'I
BYANG CHUB BO, ,SKYES

PA'I CHOS GANG YANG MED DU ZIN KYANG, 'ON KYANG BYANG CHUB DE NI
SKYES TE YOD PA YIN NO ZHE NA, DE'I PHYIR BYANG CHUB DE YANG MA
SKYES PA STE ZHES GSUNGS SO, ,NGES PA'I TSIG GI DON GSAL BAR BYA
BA'I PHYIR, DE LA GANG BYANG CHUB KYI SNYING PO LA MCHIS PA 'AM
ZHES BYA BA LA SOGS PA GSUNGS PA'O, ,

GANG DANG GANG GIS DANG, BYANG CHUB GANG LA MNGON PAR RDZOGS PAR
'TSANG RGYA BAR 'GYUR ZHES BYA BA NI GO RIMS BZHIN DU, BYED PA PO
BYANG CHUB SEMS DPA' DANG, BYED PA LAM DANG, LAS BYANG CHUB RNAMS
LA BYA STE, DE DAG GANG YANG MA MCHIS SHING ZHES BYA BA NI MA
SKYES PA'I PHYIR RO, ,MI DMIGS

TE ZHES BYA BA NI RMI LAM LA SOGS PA BZHIN DU YANG DAG PA MA YIN
PA'I PHYIR TA, MA SKYES PA'I PHYIR DNGOS PO MED PAR BSTAN PA YIN
GYI, SKAD CIG MA NYID YIN PA'I PHYIR NI MA YIN TE, 'DI LTAR DE NI
GZUGS BRNYAN YIN TE, 'GOG PAR BYED DO, ,SO SO'I SKYE BO LA SOGS
PA'I CHOS

BSTAN ZIN PA'I RNAMS BYANG CHUB DANG MNYAM PAR BSTAN PA'I CHED DU
BYANG CHUB KYI RANG GI NGO BO DRIS PA DANG, BCOM LDAN 'DAS BYANG
CHUB CES BGYI BA DE NI MTSAMS MA MCHIS PA LNGA PO DAG GI TSIG BLA
DGAS SO ZHES GSOL TO, ,BYANG CHUB BSHAD MA ZIN NAM DE LA GZHAN CI
ZHIG BSHAD DU YOD CE NA, DE

BDEN TE 'ON KYANG BYANG CHUB MA BSTAN PAR SO SO'I SKYE BO LA SOGS
PA'I CHOS RNAMS DE'I RANG BZHIN YIN PAR BSTAN PAR MI NUS PAS YANG
DE BSTAN PA LA NYES PA MED DO, ,CI'I PHYIR DE'I TSIG BLA DGAS YIN
ZHE NA, BCOM LDAN 'DAS 'DI LTAR MTSAMS MA MCHIS PA LNGA PO DE DAG
NYID DNGOS PO MA

@46A *, ,MCHIS PAS BYANG CHUB KYI RANG BZHIN CAN TE ZHES GSUNGS
TE, 'DI LTAR ZHES BYA BA NI GANG GI PHYIR TE, BYANG CHUB KYI RANG
BZHIN DE DAG GI NGO BO NYID YIN PAS BYANG CHUB KYI RANG BZHIN CAN
NO, ,RANG BZHIN DE YANG GANG ZHE NA, DNGOS PO MA MCHIS PA NYID
PAS ZHES GSUNGS TE,

DNGOS PO NI 'BYUNG BA LA BYA'O, ,DE LTA BU MA YIN PAS DNGOS PO MA
MCHIS BA STE, MA SKYES PA ZHES BYA BA'I THA TSIG GO, ,DE'I NGO BO
NI DE NYID DO, ,DE BAS NA MI GSOD PA LA SOGS PA DE DAG GI RANG GI
NGO BO NI DNGOS PO MED PA NYID YIN PA'I PHYIR MA SKYES PA KHO NA
YIN NO, ,CHOS THAMS CAD

DNGOS PO MED PA NYID KYI RANG BZHIN DU GYUR PA DE'I SLAD DU BYANG
CHUB DE NI MTSAMS MA MCHIS PA LNGA'I RANG BZHIN CAN LAGS SO, ,DES
NA MTSAMS MA MCHIS PA RNAMS DNGOS PO MED PA NYID DU MNGON PAR
RDZOGS PAR RTOGS PA MTSAN NYID BSTAN ZIN PA NI BYANG CHUB LAGS
SO, ,MTSAMS MED PA RNAMS

NI MTSON BAR ZAD KYI, CHOS THAMS CAD MNGON PAR RDZOGS PAR RTOGS
PA YANG BYANG CHUB YIN TE, RANG BZHIN GCIG PA'I PHYIR RO ZHES BYA
BAR RIG PAR BYA'O, ,GLEGS BAM KHA CIG LAS MTSAMS MA MCHIS PA
RNAMS MNGON PAR RDZOGS PAR RTOGS PA BYANG CHUB MA LAGS SO ZHES
BYUNG

BDE'I DON YANG 'DI LTA STE, DNGOS PO MED PA NI MNGON PAR RDZOGS
PAR RTOGS PAR MI NUS PA'I PHYIR, MTSAMS MED PA RNAMS MNGON PAR
RDZOGS PAR RTOGS PA MA YIN PA GANG YIN PA DE BYANG CHUB YIN LA,
MTSAMS MED PA RNAMS MA MTHONG BA'I MTSAMS YIN TE, CHOS THAMS

CAD MTHONG BA MED PA'I MTSAN NYID YIN PAR NI CHOS RNAMS MA MTHONG
BA NYID DE KHO NA MTHONG BA YIN NO ZHES LAN MANG DU BSTAN TO,
,'DOD PA BSTAN ZIN NAS, MI 'DOD PA DGAG PA'I PHYIR, CHOS THAMS
CAD MNGON DU GYUR PA YANG BYANG CHUB MA LAGS SO ZHES GSUNGS TE,
MNGON SUM DU

MA GYUR PA RNAMS MNGON SUM DU BYA BAR SBYOR BA NI MNGON SUM DU
GYUR PA STE, DE'I RNAM PA MNGON SUM DU BYED PA'I TSUL GYIS CHOS
THAMS CAD MNGON SUM DU BYED PA DE NI BYANG CHUB MA YIN NO ZHES
BYA BAR SBYAR RO, ,DE LTAR NA CHOS THAMS CAD KYI RNAM PA MNGON
SUM DU BYED PA MED CING, MNGON SUM

@46B DU MI BYED PA BYANG CHUB YIN NO, ,YANG GTAN TSIGS GANG GIS
YIN ZHE NA DE'I PHYIR, CHOS THAMS CAD NI SHIN TU MNGON SUM MA
LAGS TE ZHES BYA BA LA SOGS PA GSUNGS TE, 'DI LTAR SHIN TU MNGON
SUM MA LAGS PA'I CHOS DE DAG NI SANGS RGYAS SAM, GZHAN GANG GIS
KYANG MNGON PAR RDZOGS

PAR RTOGS PA'I MTSAN NYID BSTAN ZIN PA DANG, STON PAR GYUR PA LTA
BUR MNGON PAR RDZOGS PAR RTOGS SO, ,MA MTHONG BA NI LTA BAS SO,
,MA THOS PA NI NYAN PAS SO, ,MA 'TSAL BA NI SHES PAS SO, ,YANG NA
MTHONG BA DANG BSGOM PA'I LAM LA LTOS NAS SO, ,BAR GYI SGRAS DRAN
PA GZUNG NGO, ,

MA RTOGS PA NI KUN GYIS SO, ,DE LTA BU'I SHES PA GANG YIN PA SGRO
'DOGS DANG SKUR 'DEBS KYI MTHA' THAMS CAD DANG BRAL BA DE LTA BU
DE NI BYANG CHUB PO, ,'THAD PA GZHAN YANG DE LTA LAGS KYIS KYANG,
BCOM LDAN 'DAS ZHES BYA BA LA SOGS PA GSUNGS TE, LHAG PAR ZHEN PA
'AM LHAG

PA'I NGA RGYAL NI MNGON PA'I NGA RGYAL LO, ,DE SPYOD PA NI MNGON
PA'I NGA RGYAL CAN TE, LOG PA'I SGRO 'DOGS SHING SPYOD PA'O, ,DE
DAG GI RNAM PAR RTOG PAS GZHAN NA NI PHUNG PO DANG KHAMS DANG
SKYE MCHED RNAMS MNGON SUM DU BYAS SHING, MNGON PAR RDZOGS PAR
SANGS RGYAS PA YIN PAR GZHAG GO ,

BAR DU ZHES BYA BA'I SGRAS MTHONG BA DANG, SHES PA LA SOGS PA
GZUNG NGO, ,DE DAG GI RNAM PA DE DANG DE'I RANG GI NGO BO STONG
YANG RNAM PAR SHES PA LA SNANG BA'I RANG GI NGO BO MA SHES PA DE
DAG NI STONG PA NYID MA RTOGS TE, RNAM PA DE DAG PHYI ROL NA YOD
PA NYID DU YANG DAG PAR MNGON PAR ZHEN TE, MTSAN

MAR 'DZIN PAS DE DANG DE LA RTOGS PAR BYED PA YIN GYI DE DAG YANG
DAG PA NI MA YIN NO, ,DGONGS PA BSHAD ZIN TO, ,DA NI 'THOB PA
BRJOD PAR BYA STE, SO SO'I SKYE BO RNAMS DANG 'PHAGS PA'I CHOS
RNAMS DE LTAR BYANG CHUB KYI RANG BZHIN NYID DU BSTAN NAS, YANG
DAG PAR RDZOGS PA'I SANGS RGYAS KYI

CHOS BSTAN PA'I PHYIR, 'JAM DPAL CI KHYOD NGA LA ZHES BYA BA LA
SOGS PA GSUNGS TE, NGA LA ZHES BYA BA NI BDAG LA'O, ,'DI SNYAM DU
ZHES BYA BA NI 'OG NAS 'BYUNG BA, DE BZHIN GSHEGS PA NI BDAG GI
DE BZHIN GSHEGS PA'O SNYAM DU RNAM PAR RTOG PA'I NGO BO SEMS PA
DANG THA SNYAD DU BYED

@47A *, ,PA 'BYUNG NGAM ZHES BYA BA YIN NO, ,'DI NI YANG DAG PAR
RDZOGS PA'I SANGS RGYAS NYID DANG, DE'I PHRIN LAS STON PA PO NYID
LA DGONGS PA YIN NO, ,DE BZHIN GSHEGS PA NI ZHES BYA BA NI JI
LTAR BGROD PAR BYA BA DE BZHIN GSHEGS PAS DE BZHIN GSHEGS PA'O,
,BDAG

GI DE BZHIN GSHEGS PA'O ZHES PA NI BDAG LA DE BZHIN DU GSUNGS
PA'I PHYIR DANG, PHYIN CI MA LOG PAR STON PAS DE BZHIN GSHEGS PA
STE, STON PAR MDZAD PA YIN NO, ,DE LTAR NA DE BZHIN GSHEGS PA'I
SGRA GNYIS 'BYUNG BA LA SNGA MA NI JI LTA BA BZHIN DU RTOGS PA'O,
,GCIG NI RJES SU STON

PAR MDZAD PA'O, ,STON PA PO LA LTOS NAS BDAG GIS ZHES DRUG PA YIN
NO, ,DE SKAD DRIS PA DANG BCOM LDAN 'DAS DE NI MA LAGS SO ZHES
GSOL TE, DE BZHIN GSHEGS PA LA BDAG GI LAGS SO ZHES PA'I RNAM PAR
RTOG PA DANG THA SNYAD MA MCHIS TE, SGRUB PAR BYED PA'I GTAN
TSIGS MED DO

ZHES DGONGS PA'O, ,DE CI'I SLAD DU ZHE NA ZHES DRIS PA DANG, BCOM
LDAN 'DAS 'DI LTAR DE BZHIN GSHEGS PA NI ZHES BYA BA LA SOGS PAS
GTAN TSIGS MED PAR GSUNGS TE, 'DI LTAR GTAN TSIGS KYIS BRTAGS NA
JI SKAD BSTAN PA'I RNAM PA CAN GYI SHES PA YOD PA MA YIN PAR BLTA
BAR

BYA STE; DE SNGON DU 'GRO BA YIN PA'I PHYIR RTOG PA DANG THA
SNYAD KYANG MED PAR RIG PAR BYA'O, ,CI'I PHYIR DE LTAR KHYOD SHES
PA MED PAR GYUR ZHE NA 'DIR GSOD PAR BYED PA NI BCOM LDAN 'DAS
'DI LTAR DE BZHIN NYID NI ZHES BYA BA LA SOGS PA GSUNGS TE, DE
BZHIN NYID YUL DU GYUR PA'I DE BZHIN

GSHEGS PA LA DE BZHIN NYID KYIS RNAM PAR RIG PAR MI BGYID PA NI
DE BZHIN NYID KYIS RANG GI BDAG NYID DE BZHIN GSHEGS PA LA KHONG
DU CHUD PAR MI BYED PA ZHES BYA BA'I THA TSIG GO, ,'DIS NI RTOG
PA'I DE BZHIN GSHEGS PA BSAL TE, DE BZHIN GSHEGS PAS KYANG SKAL
BA DANG LDAN PA RNAMS

LA; DE BZHIN NYID RNAM PAR RIG PAR MI BGYID KHONG DU CHUD PAR MI
BGYID DE MI NUS PA'I PHYIR RO, ,'DIS NI RJES SU STON PA NYID KYI
DE BZHIN GSHEGS PA BSAL TO, ,DE CI'I PHYIR RIG PAR MI BYED CE NA
DE'I PHYIR, BCOM LDAN 'DAS 'DI LTAR DON DAM PAR NA ZHES BYA BA LA
SOGS PA GSUNGS

@47B TE; YANG DAG PAR DE BZHIN NYID KYANG MED, DE BZHIN GSHEGS PA
YANG MED NA DE JI LTAR RNAM PAR RIG PAR BYED PA YIN, BCOM LDAN
'DAS DE BAS NA ZHES BYA BA LA SOGS PA NI MJUG SDUD PA'O, ,'DIR
GTAN TSIGS KYI SNOD DU DE BZHIN GSHEGS PA ZHES BGYI BA DE MING
TZAM DU

BAS NA ZHES BYA BA LA SOGS PA GSUNGS TE, DE BZHIN GSHEGS PA ZHES
BYA BA NI MING TZAM DU ZAD DE, DE NI DNGOS PO STONG PA YIN NA,
SHES PA DANG THA SNYAD KYI YUL DAG LA BDAG 'DI SNYAM DU DE BZHIN
GSHEGS PA NI BDAG GI DE BZHIN GSHEGS PA'I SNYAM DU SHES PA DANG,
THA SNYAD 'BYUNG

BAR 'GYUR ZHES BYA BA NI MJUG SDUD PA YIN NO, ,DE NYID GTAN LA
DBAB PA'I PHYIR, 'JAM DPAL KHYOD DE BZHIN GSHEGS PA LA THE TSOM
ZA 'AM ZHES ZUR GYIS DRIS SO, ,THE TSOM SPANG BA'I PHYIR BCOM
LDAN 'DAS DE NI MA LAGS SO ZHES GSOL TO, ,BCOM LDAN 'DAS GAL TE
DE BZHIN

GSHEGS PA BYUNG BA 'AM ZHES BYA BA NI SO SO'I SKYE BO NYID SPANGS
NAS 'PHAGS PA'I SAR ZHUGS TE, SANGS RGYAS KYI RIGS SU SKYES PA
STE, DPER NA SO SO'I SKYE BO'I RIS MTHUN PA'I SKYE BO'I LUS SNGA
MA BOR NAS MA'I MNGAL DU ZHUGS PA'I MTSAN NYID SKYES PA DANG DE
NAS RIM GYIS YAN LAG DANG,

NYID LAG TSANG BAR YONGS SU GRUB PA BZHIN DU GYUR PA 'AM LHAG MA
MED PA'I YONGS SU MYA NGAN LAS 'DAS PA 'AM, GAL TE DE BZHIN
GSHEGS PAR YONGS SU GRUB PA STE, DGONGS PA YONGS SU GRUB PA LA
DMIGS PA'I TSUL GYIS, SHIN TU RNAM PAR DAG PA'I MTSAN NYID CHOS
KYI SKU YONGS SU

RDZOGS PA THOB PA'I DE BZHIN GSHEGS PA 'GA' ZHIG MCHIS NA NI DE
LA BDAG THE TSOM 'TSAL LO, ,DE SUM CHAR YANG MA MCHIS PAS DE BAS
NA BDAG DE BZHIN GSHEGS PA LA THE TSOM MA MCHIS TE, MNGON SUM DU
NGES PAR GYUR BA KHO NA LAGS SO, ,GAL TE DE LTA BU YIN NA 'JAM
DPAL KHYOD DE

BZHIN GSHEGS PA BYUNG NGO SNYAM DU MI SEMS SAM BSOD NAMS DANG YE
SHES KYI TSOGS LAS BYUNG NGO SNYAM PA'I BLO MED DAM, 'DIR LAN DU
BCOM LDAN 'DAS GAL TE CHOS KYI DBYINGS LA BYUNG BA MA MCHIS NA NI
ZHES GSOL TE, DE DANG THA MI DAD PA'I DE BZHIN GSHEGS PA YANG
BYUNG NGO SNYAM DU SEMS

@48A *, ,PAR 'GYUR NA, GANG GI TSE CHOS THAMS CAD LA KHYAB PAR
BYED PA'I CHOS KYI DBYINGS MA BYUNG BA DE'I TSE, DE BZHIN GSHEGS
PA BYUNG BA GA LA MCHIS, 'O NA DE LTAR 'BYUNG BA MA MTHONG NA,
'JAM DPAL KHYOD SANGS RGYAS BCOM LDAN 'DAS GANG G'A'I KLUNG GI
BYE

MA SNYED YONGS SU MYA NGAN LAS 'DAS PAR MI MOS SAM, YID MI CHES
SAM ZHES DGONGS PA'O, ,BSAM GYIS MI KHYAB PA BRJOD PAR BZHED NAS,
SANGS RGYAS BCOM LDAN 'DAS RNAMS NI 'DI LTAR BSAM GYIS MI KHYAB
PA'I YUL DU YUL GCIG PA MA LAGS SAM ZHES DRIS SO, ,YUL

GCIG PA ZHES BYA BA LA YUL NI SPYOD YUL LO, ,GCIG PA NI DBYER MED
PA STE, SHIN TU MCHOG TU PHUL DU BYUNG BA'I BLO CAN, SANGS RGYAS
DE DAG GI YUL DE NI GCIG PA YIN NO, ,'DIS NI THUGS SU CHUD PA SNA
TSOGS PA NYID SEL BAR BYED PA YIN NO, ,YUL DE LA GZHAN DANG GZHAN

RTOGS PA DANG MA RTOGS PA YOD NA NI MI SHES PA YIN TE, SNGAR
BSTAN PA LTA BU SANGS RGYAS MA YIN PAR 'GYUR RO, ,BCOM LDAN 'DAS
NI GRAGS PA DANG LDAN PA RAB TU GRAGS PA YIN TE, JI SKAD DU SA'I
STENG GI LHA RNAMS NAS BZUNG STE, 'OG MIN GYI LHA'I BAR DU KYE
MA'O 'DI NI YANG

DAG PAR RDZOGS PA'I SANGS RGYAS YIN NO ZHES SGRA SGROGS SHING
SGRAS GO BAR BYED DO ZHES BYA BA LA SOGS PA GSUNGS TE, DE BAS NA
GDON MI ZA BAR YUL DE KHO NA NYID DAM PA GCIG YIN PAR 'GYUR RO,
,YUL DE KHO NA NYID MA YIN ZHING, DU MA YOD NA NI 'GRON PO'I MI
BZHIN DU MNGON PAR

'DOD PA'I GRAGS PA DANG LDAN PAR MI 'GYUR RO, ,DE KHO NA NYID DAM
PA DE YANG BSAM GYIS MI KHYAB PA LAS GZHAN MA YIN PAS 'DI LTAR
BSAM GYIS MI KHYAB PA'I YUL DU ZHES GSUNGS TE, 'DI LTA STE, BSAM
GYIS MI KHYAB PA'I YUL ZHES BYA BA NI BSAM PAR 'OS PA NI BSAM

PA'O; ,DE LTA BU MA YIN PAS BSAM GYIS MI KHYAB PA'O, ,DE NYID YUL
YIN TE DE NI BSAM GYIS MI KHYAB PA'I YUL LO, ,'DI DANG DE RNAM
PAR RTOG PA DANG BRAL BA NI YE SHES KYI BDAG NYID YIN NO, ,DE
LTAR NA 'DI NI BSAM GYIS MI KHYAB PA YIN NO ZHES DE SNYAM DU SHES
PAS, DMIGS

@48B NA YANG BSAM GYIS MI KHYAB PA SEMS PA'I PHYIR 'DOD PA MI
'GRUB STE, DON MED PA KHO NA YIN NO, ,DE SKAD DU DE BZHIN GSHEGS
PA'I GSANG BA BSAM GYIS MI KHYAB PA BSTAN PA LAS, CHOS RNAMS LA
MNGON PAR MA ZHEN PA NI DON YOD PA'O, ,GANG ZHIG DON LA RLOM SEMS

BYED PA DE NI 'DI'I DON MED PA CHEN PO YIN NO ZHES GSUNGS SO,
,DE'I DGONGS PA 'DI LTA STE, ,SANGS RGYAS YUL NI BSAM MI KHYAB,
,DE MCHOG RTAG PA DE KHO NA, ,ZAD DANG SKYE DANG RING THUNG SOGS,
,DE LTAR RTOG PA LOG PA YIN, ,BRDZUN PA DAG LA MTHU MED PHYIR,
,'GA'

YANG YANG DAG SEL MI BYED, ,SMIG RGYU'I CHU YI TSOGS RNAMS NI,
,DPYID DUS TSA BAS SEL MI BYED, ,CES BYA BA BZHIN NO, ,'JAM DPAL
DE DE BZHIN TE ZHES BYA BA LA SOGS PA NI DGONGS PA DANG MTHUN
PA'O, ,CI NI BCOM LDAN 'DAS DE LTAR BZHUGS SAM ZHES BYA BA NI

BCOM LDAN 'DAS BSAM GYIS MI KHYAB PA'I YUL CAN DE LTAR BZHUGS SAM
ZHES 'DRI BA'O, ,'JAM DPAL DE DE BZHIN NO ZHES 'DIR YANG ZHAL
GYIS BZHES SO, ,'JAM DPAL GYIS GSOL BA, BCOM LDAN 'DAS DE'I SLAD
DU ZHES BYA BA LA SOGS PA GSUNGS TE, DE BZHIN

GSHEGS PA NI BSAM GYIS MI KHYAB PA'I YUL NYI TSE BA MA YIN PA,
PHYIN CI MA LOG PA'I BDAG NYID KYI YE SHES DANG LDAN PA'I SANGS
RGYAS BCOM LDAN 'DAS RNAMS YONGS SU MYA NGAN LAS 'DA' BAR BZHED
PA DE DAG BZHUGS PA DE'I SLAD DU, YONGS SU MYA NGAN LAS MA 'DAS
TE, JI

SKAD DU BSTAN PA'I MTSAN NYID KYI YE SHES KYIS MYA NGAN LAS 'DAS
PA DE DAG LA MI DMIGS SO, ,DMIGS NA NI YUL BSAM GYIS MI KHYAB PA
NYAMS PAR 'GYUR RO, ,DE CI'I SLAD DU ZHE NA ZHES BYA BA NI, BSAM
GYIS MI KHYAB PA YIN DU ZIN KYANG, CI'I PHYIR YONGS SU MYA NGAN
LAS

MI 'DA' ZHES BYA BA YIN NO, ,SANGS RGYAS BCOM LDAN 'DAS RNAMS NI
'DI LTAR BSAM GYIS MI KHYAB PA'I YUL DU YUL GCIG PA'I SLAD DU STE
ZHES GSUNGS PA NI, DE GNYIS 'GAL BAR STON PAR BYED DO, ,BSAM GYIS
MI KHYAB PA DE NYID NI SKYE BA MA LAGS ZHES BYA BA LA, DE NYID
ZHES BYA BA NI

@49A *, ,NGES PAR GZUNG BA STE, BSAM GYIS MI KHYAB PA NYID NI
SKYE BA MA LAGS 'GAG PA MA LAGS SO, ,GAL TE 'DI SKAD DU GSUNGS
PA'I MTSAN NYID KYI YE SHES GCIG PA YIN NA, SO SO'I SKYE BO LA
SOGS PA DE LTA BU THAMS CAD MI SRID PAR 'GYUR RO ZHE NA, DE BZHIN

NO ZHES BRJOD PAR BYA'O, ,DE NYID KYI PHYIR, BCOM LDAN 'DAS NYID
KYIS MNGON PAR RDZOGS PAR SANGS RGYAS NA ZHES BYA BA LA SOGS PA
GSUNGS TE, GANG DAG MA 'ONGS PA'I DUS NA, DE BZHIN GSHEGS PA DGRA
BCOM PAR 'GYUR BA DE DAG MNGON PAR RDZOGS PAR SANGS RGYAS ZIN PAR

'GYUR GYI, PHYIS 'TSANG RGYA BAR MI 'GYUR RE, ,GTAN TSIGS SU BSAM
GYIS MI KHYAB PA LA 'DAS PA'AM ZHES BYA BA LA SOGS PA GSUNGS TE,
'DAS PA LA SOGS PA'I NGO BO YOD PA MA YIN NO, ,RING BA DANG NYE
BA DANG, RAGS PA DANG, PHRA BA DANG, SO SO'I SKYE BO DANG, 'PHAGS

PA DANG, NGAN PA DANG, GYA NOM PA LA SOGS PAR DBYE BA RNAMS NI
LOG PAR RNAM PAR RTOG PAS BYAS PA'O, ,DE NYID KYI PHYIR, BCOM
LDAN 'DAS DE BAS NA SU DAG 'DI SNYAM DU DE BZHIN GSHEGS PA SKYES
SO ZHES BGYI BA NAS, YONGS SU MYA NGAN LAS 'DA' BA'I BAR DU SEMS
PA

DE DAG GI 'JIG RTEN GNAS PA NI 'KHRUL PAR BGYID PA STE ZHES BYA
BA LA SOGS PA GSUNGS SO, ,'KHRUL PAR BYED PAS 'KHRUL PA STE, KUN
TU RMONGS PAR BYED PA'O, ,'JIG RTEN GNAS PA ZHES BYA BA NI SEMS
CAN DANG, SNOD RNAMS GNAS PA'O, ,YANG NA 'JIG RTEN NI

GZUGS LA SOGS PA'I PHUNG PO DANG, DE DAG GNAS PA NI ZHEN PA'I
SEMS LA YOD PA'O, ,DE NI DE DAG LA 'KHRUL PAR BYED 'KHRUL PA
SKYED PAR BYED DO, ,BCOM LDAN 'DAS DE DAG 'JIG RTEN GNAS PA
'PHROS PAR BGYID PA LAGS SO ZHES BGYI BA LA, DE DAG GIS 'KHRUL
PAR BYAS

PA; DE DAG NI 'JIG RTEN GNAS PA 'KHRUL PAR BYED PA RNAMS 'PHROS
PAR BGYID BYE BRAG DE DANG DE DAG GIS RGYAS PAR BGYIS PA'O, ,DE
GANG ZHE NA SU DAG 'DI SNYAM DU DE BZHIN GSHEGS PA SKYES PA DANG,
SEMS CAN LA GZIGS PA DANG, 'DREN PA DANG, SMIN BAR MDZAD ZIN TO, ,

@49B MDZAD DO MDZAD PAR 'GYUR RO ZHES BYA BA NAS DE NAS 'DI MYA
NGAN LAS 'DA'O ZHES BYA BA'I BAR DU KUN TU RTOG PA YIN NO, ,'JAM
DPAL DE'I PHYIR KHYOD KYIS DE BZHIN GSHEGS PA'I BSAM GYIS MI
KHYAB PA BSAM DU MED PA BSAM PA LAS 'DAS PA BSAM GYIS MI LANG BA
ZHES BYA BA

LA SOGS PAS NI SHIN TU ZAB PA BSAM GYIS MI KHYAB PA'I TSUL DE LA
SGRO 'DOGS PA DANG SKUR PA 'DEBS PA 'GOG PAR BYED DO, ,DE BZHIN
GSHEGS PA BSAM GYIS MI KHYAB PA ZHES BYA BA NI BSTAN MA THAG PA'I
DE BZHIN GSHEGS PA'I BSAM GYIS MI KHYAB PA DE YIN TE, DE NI 'DIR

BYE BRAG CAN GYI TSIG YIN NO, ,LHAG MA GSUM NI 'DI'I BYE BRAG YIN
NO, ,BSAM DU MED PA ZHES BYA BA GNYIS PA NI BSAM PAR MI NUS PA'I
PHYIR RO, ,DE YANG CI'I PHYIR MI NUS SHE NA, BSAM PA LAS 'DAS PA
YIN TE, BSAM PAR BYA BA'I CHOS 'GA' YANG MED PA'I PHYIR RO, ,

NGES TSIG NI BSAM PA LAS 'DAS PA'AM, BSAM PA 'DI LAS 'DAS PAS
BSAM PA LAS 'DAS PA'O, ,DE BAS NA DE NI BSAM PA'I 'OS MA YIN PAS
BSAM GYIS MI LANG BA YIN NO, ,DE LTAR NA SEMS PAR BYED PA'I NGANG
TSUL CAN SKAL BA MED PA SO SO'I SKYE BO RNAMS LA BSTAN PAR BYA BA
MA

YIN GYI, SEMS PA'I DRA BA SPANGS PA DE BZHIN GSHEGS PA'I SPYAN
SNGA DANG, PHYIR MI LDOG PA ZHES BYA BA NI MOS PA YANG DAG PA
DANG LDAN PA'I SO SO'I SKYE BO YANG GZUNG BAR BYA STE, NYI KHRI
LNGA STONG PA LA SOGS PA LAS, NGES PAR 'BYED PA'I YAN LAG LA GNAS
PA YANG, PHYIR MI LDOG

PA'I MTSAN NYID YIN PAR BSTAN PA'I PHYIR RO, ,MGON PO BYAMS PAS
KYANG 'DI SKAD DU, ,DROD DANG SPYI BO BZOD PA DANG, ,'JIG RTEN
CHOS LA DE GNAS PA, ,RTAGS NI NYI SHU 'DI DAG GIS, ,BYANG CHUB
LAS NI PHYIR MI LDOG ,CES GSUNGS SO, ,DGRA BCOM PA ZAG PA ZAD PA

ZHES BYA BA NI BLA NA MED PA RDZOGS PA'I BYANG CHUB KYI SEMS YOD
PA LA BYA BA YIN GYI, DGRA BCOM PA GZHAN ZHIB PHYOGS GCIG PA LA
YANG BYA BA NI MA YIN TE, DE LA MOS PA MED PA'I PHYIR RO, ,DE LTA
CI'I PHYIR YIN ZHE NA, 'DI LTAR DE DAG NI ZHES BYA BA LA SOGS PA
GSUNGS TE, DE DAG NI

@50A *, ,ZHES BYA BA NI BSTAN MA THAG PA'O, ,THOS NAS BSNGAGS PAR
YANG MI 'GYUR ZHES BYA BA NI SGRO 'DOGS PA'I RNAM PAR RTOG PA MED
PA'I PHYIR RO, ,SPONG BAR YANG MI 'GYUR ZHES BYA BA NI 'DOD PAR
MI 'GYUR BA STE, SKUR PA 'DEBS PA'I RNAM PAR RTOG PA MED PA'I
PHYIR RO, ,

DE BZHIN GSHEGS PA DANG, BYANG CHUB SEMS DPA' DAG DE LTA BU YIN
PAR RUNG GRANG NA, DGRA BCOM PA PHUNG PO DANG KHAMS DANG SKYE
MCHED SKYE BA DANG, 'GAG PAR LTA BA CAN DE DAG GO, ,JI LTA BU ZHE
NA, NYES PA MED DE, 'DI LTAR GANG ZAG LA BDAG MED PA MNGON DU
BYAS SHING, CHOS THAMS

CAD LA BDAG MED PAR RTOGS PAR 'DOD PAS YANG DAG PA'I BYANG CHUB
TU SMON LAM BTAB PA YIN PAS, BSAM GYIS MI KHYAB PA'I TSUL LA SGRO
'DOGS PA DANG, SKUR PA 'DEBS PA MI BYED PAR BSGOM PA'I PHYIR RO,
,DE LTAR YIN PA CI'I PHYIR ZHE NA, DE'I PHYIR 'DI LTAR 'DI BSAM
GYIS

MI KHYAB PA ZHES BYA BA LA SOGS PA GSUNGS TE, 'DI LTAR ZHES BYA
BA NI GANG GI PHYIR ZHES BYA BA'I DON TO, ,'DI ZHES BYA BA NI
'DIR DE BZHIN GSHEGS PA'I BSAM GYIS MI KHYAB PA LA BYA'O, ,BSAM
GYIS MI KHYAB PA ZHES BYA BA LA SOGS PA NI BYE BRAG GSUM PO SNGA
MA RNAMS 'DIR GTAN

TSIGS NYID DU BSTAN PAS BSHAD MI DGOS TE, GANG ZAG DE GSUM GYIS
BYE BRAG GSUM DE DE BZHIN GSHEGS PA'I BSAM GYIS MI KHYAB PA YIN
PAR RTOGS SO, ,GAL TE DE DAG BSAM GYIS MI KHYAB PA YIN NA, DE NI
DE LTA BU YIN GYI GZHAN DU MA YIN NO ZHES SU BSNGAGS PA BYED PAR

'GYUR, DE MA YIN NO ZHES SU SPONG BAR 'GYUR, MA BSAMS PAR NI DE
DAG BYED MI NUS PAS BSAM DGOS NA, DE YANG BSAM GYIS MI KHYAB PA'I
YUL CAN GYI YUL MA YIN PAS, DE BZHIN GSHEGS PA NI PHYOGS GCIG CIG
MKHYEN PAR 'GYUR RO, ,'ON TE BSAM PA LA YANG

BSAM PA MA YIN PAR RTOGS NA NI DE MA YIN PA LA DER 'DZIN PAS
'KHRUL PA YIN TE, PHAN TSUN 'GAL BA RNAM PA GNYIS RIGS PA MA YIN
LA, GSUNGS MA THAG PA DANG YANG 'GAL BAR 'GYUR RO ZHES SNYAM PA'I
DOGS PA 'DI BSAL BA'I PHYIR, 'JAM DPAL GYIS GSOL BA, BCOM

@50B LDAN 'DAS CHOS THAMS CAD BSAM GYIS MI KHYAB CING ZHES BYA BA
LA SOGS PA GSUNGS TE, MIG DANG GZUGS LA SOGS PA'I CHOS THAMS CAD
BSAM GYIS MI KHYAB PA NI BSAM PAR 'OS PA MA YIN TE, GZUNG BAR BYA
BA MA YIN PA'I PHYIR RO, ,BSAM DU MA MCHIS PA ZHES BYA BA LA BSAM

PA NI SEMS PA'O, ,DE DAG STONG PA NI BSAM DU MA MCHIS PA STE,
'DZIN PA MED PA'I PHYIR RO, ,BSAM DU MA MCHIS PA'I TSUL 'DI LA
CHOS DE DAG GI NANG NAS SU ZHIG BSNGAGS PA 'AM SPONG BAR 'GYUR,
SU ZHIG CES BYA BA NI SPONG BA'I DON YIN PA'I PHYIR TE GANG YANG
MED DO ZHES BYA BA'I BAR DU

YIN NO, ,'DIR MDOR NA DON 'DI YIN TE, BYIS PA RNAMS KYIS RNAM PAR
SHES PA'I RANG GI NGO BO MA SHES PAS 'DI BDAG GIS BSAM PAR BYA'O,
,GZHAN LA BLTA'O SNYAM PA 'DI NI RMONGS PA 'BA' ZHIG TU ZAD DO
ZHES BYA BA YIN NO, ,'DI NYID BSAL BAR BYA BA'I PHYIR, 'JAM DPAL
JI LTAR

NA DE BZHIN GSHEGS PA BSAM GYIS MI LANG BA DE LTAR ZHES BYA BA LA
SOGS PAS ZUR GYIS DRIS TE, DE BZHIN GSHEGS PA JI LTAR BSAM GYIS
MI KHYAB CING SEMS PA STONG PA NYID YIN PA DE LTAR DE BZHIN DU,
SO SO'I SKYE BO RNAMS KYANG BSAM GYIS MI KHYAB PA YIN NAM ZHES
DRIS PA DANG

LAN DU, BCOM LDAN 'DAS SO SO'I SKYE BO RNAMS KYANG DE BZHIN DU
ZHES BYA BA LA SOGS PA GSUNGS SO, ,BSAM GYIS MI KHYAB PA DE LA DE
BZHIN GSHEGS PA DANG, SO SO'I SKYE BO GNYIS DNGOS SU BYE BRAG CI
YANG MA MCHIS SO, ,'JAM DPAL DE DE BZHIN NO ZHES BYA BA 'DIS NI
RJES SU GNANG

BA MDZAD NAS GTAN TSIGS SU DE CI'I PHYIR ZHE NA, 'DI LTAR ZHES
BYA BA LA SOGS PA GSUNGS TE, BSAM PAR BYA BA NYID DU SGRO 'DOGS
PA'I BSAM PA THAMS CAD NI BSAM GYIS MI LANG ZHING SEMS PAS STONG
PA YIN TE, BSAM PAR BYA BA DANG SEMS PAR BYED PA'I DNGOS PO MED
PA'I PHYIR RO, ,

GAL TE BSTAN MA THAG PA LTA BU'I DON LAGS NA, 'O NA CI'I SLAD DU
BCOM LDAN 'DAS KYIS JI LTAR DE BZHIN GSHEGS PA BSAM GYIS MI LANG
BA DE BZHIN DU ZHES BYA BA LA SOGS PAS BDAG LA 'DI SKAD DRI BA
BKA' STZAL PA, JI LTAR BKA' STZAL PAR BYA BA MA YIN ZHE NA, DE'I
PHYIR BCOM LDAN

@51A *, ,'DAS SO SO'I SKYE BO NYID KYANG ZHES BYA BA LA SOGS PA
GSUNGS TE, SO SO'I SKYE BO DE DAG BSAM GYIS MI KHYAB PA LTA ZHOG
GI ,GANG YANG DE DAG SO SOR 'GRO BA KUN NAS SLONG BAR BYED CING
RAB TU 'JUG PA'I RGYU MTSAN NYID KYI LAS DE DANG DE DAG SEMS PA'I
BDAG NYID YIN

PAR SHIN TU GRAGS PA DE YANG SEMS PA MED PA YIN NO, ,'DIR GTAN
TSIGS SU BCOM LDAN 'DAS CHOS THAMS CAD GANG GI PHYIR BSAM GYIS MI
KHYAB PA YIN PA DE BZHIN DU MYA NGAN LAS 'DAS PAR SEMS PA YANG
YIN NO ZHES BYA BA'I PHYIR, GANG LA LA DAG MYA NGAN LAS 'DAS PA'I
SLAD DU

ZHUGS NA ZHES BYA BA LA SOGS PA GSUNGS TE, MYA NGAN LAS 'DAS PAR
BYA BA'I PHYIR 'BAD PAR BYED PA NI NYAM THAG PAR 'GYUR 'KHYAMS
PAR 'GYUR DON MED PAR 'GYUR RO, ,CI'I PHYIR ZHE NA DE'I PHYIR
GANG BSAM GYIS MI LANG BA DE NYID CES BYA BA LA SOGS PA GSUNGS
TE, BSAM GYIS MI

KHYAB PA RANG BZHIN NYID DU GYUR PA YIN PA'I PHYIR RO, ,MYA NGAN
LAS 'DAS PA YANG DE LTA BU YIN PAR 'BAD PA MED PAR GRUB STE, BSAM
GYIS MI KHYAB PAS KHYAB PAR BYED PA NI THAMS CAD 'BAD MI DGOS PAR
GRUB PA YIN NA MYA NGAN LAS 'DAS PA LA 'JUG PA'I NYAM THAG PA DON
MED PA'I GNAS

SU GYUR PA CI DGOS, THEG PA GCIG PA NYID DU BSTAN CING MJUG SDUD
PA'I PHYIR, DE'I SLAD DU BSAM GYIS MI LANG BA LA THA DAD PA MA
MCHIS SO ZHES GSUNGS TE, BSAM GYIS MI KHYAB PA LA NI SO SO'I SKYE
BO DANG 'PHAGS PA GNYIS THA DAD PA MED DO ZHES BYA BA'I TSIG GI
LHAG MA'O, ,YANG

DAG PAR SO SO'I SKYE BO DANG 'PHAGS PA'I CHOS THAMS CAD THA DAD
PAR SMRA BA DE DAG NI DE DAG GI MI SHES PAS SPUNGS PA YIN NO,
,DE'I PHYIR GANG DAG 'DI SKAD DU, 'DI DAG NI SO SO'I SKYE BO'I
CHOS RNAMS SO ZHES BYA BA LA SOGS PA GSUNGS SO, ,DE DAG LA 'OG
NAS 'BYUNG BA 'DI SKAD DU BRJOD PAR

BYA'O; ,DGE BA'I BSHES GNYEN ZHES BYA BA LA, DGE BA NI PHAN PA
DANG BDE BA THOB PA STE, GANG LA 'DU BYED KYI SDUG BSNGAL TZAM
YANG MED PA YIN TE, DE NI MYA NGAN LAS 'DAS PA YIN NO, ,DER DGE
BA'I BSHES GNYEN BYED PA NI YANG DAG PA'I MTHA' DANG, MAN NGAG
SBYIN PA GNYIS KYI

@51B GROGS BYED PA'O, ,DE DAG KYANG SANGS RGYAS DANG BYANG CHUB
SEMS DPA' DANG, DE DAG GI NYAN THOS RNAMS SO, ,DE DAG LA BSNYEN
BKUR BYA BA NI, RNAM PA THAMS CAD DU MNYES PAR BYA BA'O, ,DGE
BA'I BSHES GNYEN MNYES PAR BYAS PA DE LAS PHYIS SO SO'I SKYE BO
DANG 'PHAGS PA'I

CHOS RNAMS KYI RANG GI NGO BO SHES PAR 'GYUR GYI, DE LTAR NI MI
DGE BA LA GNAS PA YIN NO ZHES BYA BA'I THA TSIG GO, ,SEMS CAN
THAMS CAD KYI MCHOG SEMS CHE BA NYID PHUN SUM TSOGS PA'I DBANG DU
BYAS NAS, 'JAM DPAL KHYOD DE BZHIN GSHEGS PA SEMS CAN THAMS CAD
KYI

MCHOG TU 'DOD DAM ZHES BYA BA LA SOGS PA GSUNGS SO, ,GAL TE 'DI
LA SEMS CAN DU YONGS SU GRUB CING SKYES PA 'GA' ZHIG MCHIS NA NI
BDAG DE BZHIN GSHEGS PA SEMS CAN THAMS CAD KYI MCHOG GTZO BO LAGS
PAR 'TSAL BA ZHIG NA, GRUB PA DE NI MA MCHIS TE CHOS

THAMS CAD MA SKYES PA'I PHYIR RO, ,DE BAS NA GANG LA LTOS TE GANG
ZHIG MCHOG LAGS ZHES BSAMS PA'O, ,SPANGS PA DANG RTOGS PA CHEN PO
NYID PHUN SUM TSOGS PA'I DBANG DU BYAS TE, 'JAM DPAL KHYOD DE
BZHIN GSHEGS PA BSAM GYIS MI KHYAB PA'I CHOS DANG LDAN BAR 'DOD

DAM ZHES BYA BA LA SOGS PA GSUNGS TE, SKU DANG GSUNGS DANG THUGS
BSAM GYIS MI KHYAB PA'I CHOS THUN MONG MA YIN PA DPE MED CING
BDAG NYID CHEN PO DANG SHIN TU LDAN PA BRNYES TE MNGA'O ZHES BYA
BA'I BAR DU YIN NO, ,LDAN PA DE YANG GZUNG BA DANG 'DZIN PAR RNAM
PAR RTOG PA BRGYAD MA LUS

PAR SPANGS PA YIN GYIS GZHAN DU NI MA YIN NO, ,DE SKAD DU MGON PO
BYAMS PAS KYANG, GNOD BYED 'DI DAG ZAD GYUR NA, ,RING ZHIG LON
NAS DBUGS PHYUNG BZHIN, ,'GRO BA'I BDE BA'I RNAM PA KUN, ,SGRUB
BYED YON TAN PHUN SUM TSOGS, ,RNAM PA THAMS CAD KUN

LDAN PA'I, ,'DOD PA'I 'BRAS BU RGYA CHEN RNAMS, ,SEMS CAN CHEN PO
KHYOD BSTEN PA, ,RGYA MTSO CHEN POR CHU KLUNG BZHIN, ,ZHES GSUNGS
TE, GAL TE BSAMS PA'I CHOS DANG LDAN PA 'GA' ZHIG MCHIS NA NI DE
LTAR 'GYUR NA DE YANG MA MCHIS TE, CHOS THAMS CAD

@52A *, ,BSAM GYIS MI KHYAB PA LAGS PA'I PHYIR RO, ,DE LTAR NA DE
BZHIN GSHEGS PA YANG BSAM GYIS MI KHYAB PA'I CHOS DANG LDAN NO
SNYAM DU MNGON PAR ZHEN PA'I RNAM PAR RTOG PA DAG BSKYED PAR MI
BGYID DE, BDAG LA SOGS PA GCIG PU DANG, PHUNG PO LA

SOGS PA LA LDAN PA GANG YANG MI DMIGS PA'I PHYIR RO ZHES DGONGS
PA'O, ,PHUN SUM TSOGS PA RNAM PA DE DAG GSUM BRNYES PA'I BSTAN PA
PO GANG GI CHED DU 'JUG PA'I PHRIN LAS BSTAN PA'I PHYIR, 'JAM
DPAL KHYOD NYAN THOS 'DI LTA BU 'DI DAG NI DE BZHIN GSHEGS PAS
BTUL LO ZHES

BYA BAR 'DOD DAM ZHES BYA BA LA SOGS PA GSUNGS SO, ,'DI LTA BU
ZHES BYA BA NI BSAM PA DANG DBANG PO DANG DAD PA'I BYE BRAG CAN
NO, ,'DI DAG NI ZHES BYA BA NI 'DUS PA DANG PO NAS DA LTAR 'KHOD
PA YAN CHAD DO, ,NYAN THOS ZHES BYA BA NI MTSAN NYID KYIS NA THEG
PA GSUM CHAR GYI'AM

GRAGS PA'I NYAN THOS KYI THEG PA PA STE; DE DAG BTUL TE BSTAN PA
LA BTZUD PA DANG, DGE BA'I RTZA BA BSKYED PA DANG, YONGS SU SMIN
PAR BYAS PA DANG GROL BAR BYAS SAM ZHES DRIS PA DANG, GAL TE LA
LA ZHIG BSAM GYIS MI KHYAB PA'I DBYINGS ZHES BYA BA LA SOGS PA
GSUNGS

TE; BSAM GYIS MI KHYAB PA'I DBYINGS 'DUL BA NI NYES PA ZLOG PA
DANG, YON TAN 'BYUNG BAR BYED PA'I MTSAN NYID DU 'GYUR NA, THOB
NA NI DE LTAR 'TSAL NA DE DAG NI MA MCHIS TE, DE BAS NA DE LTAR
MI 'TSAL LO ZHES DGONGS PA'O, ,DE NYID GSAL BAR BYED PA NI BCOM
LDAN

'DAS SANGS RGYAS 'BYUNG BA NI ZHES BYA BA LA SOGS PA GSUNGS PA
YIN TE, BYANG CHUB KYI PHYOGS DANG, MYA NGAN LAS 'DAS PA GANG LA
YANG PHAN PA 'BYUNG BAR 'GYUR BA'AM, 'DOD CHAGS LA SOGS PA'AM,
'KHOR BA GANG LA YANG SPONG ZHING ZHES GNOD PAR NYE BAR GNAS PA
MA LAGS 'JUG

PA MA LAGS SO, ,'DIR GTAN TSIGS GANG ZHE NA, 'DI LTAR DBYINGS 'DI
NI GNAS PA NYID DANG ZHES BYA BA LA SOGS PA GSUNGS SO, ,'DI NI
ZHES BYA BA NI DBYINGS KYI RANG GI NGO BO MNGON SUM DU GYUR PA LA
BYA'O, ,DBYINGS 'DI NI GNAS PA NYID NI GNAS PA NYID DANG ZHES BYA
BA NI SKYE BA DANG 'GAG PA

@52B BSAL BA'O, ,MA 'DRES PA NI GZHAN DANG MA 'DRES PA'O, ,DE
YANG GANG ZHE NA, 'DI LTAR DBYINGS 'DI NI DBYINGS GANG YIN PA'O,
,BSAM GYIS MI KHYAB PA'I DBYINGS DE LA NI NYAN THOS THA DAD PA
NAS SO SO'I SKYE BO THA DAD PA'I BAR DU MI DMIGS SO, ,BAR DU ZHES
BYA BA'I SGRAS NI RANG SANGS

RGYAS LA SOGS PA BSDU'O, ,SO SO'I SKYE BO THA DAD PAR MI DMIGS
TE, MI RTOGS NA DE LAS GZHAN 'DUL BAR BYA BA GA LA YOD CES BYA BA
LHAG MA'O, ,THABS GANG GIS LAS DE DAG BYED PA'I THABS DE BSTAN
PA'I CHED DU, 'JAM DPAL KHYOD 'DI LTAR DE BZHIN GSHEGS PA BSOD
NAMS

KYI ZHING BLA NA MED PA YIN PAR MI 'DOD DAM ZHES GSUNGS SO, ,DE
BZHIN GSHEGS PA BSOD NAMS KYI ZHING ZHES BYA BA LA, BSOD NAMS
SKYE BA DANG, GNAS PA'I ZHING DANG RTEN DANG GZHI STE, SEMS DANG
BA BSKYED PA'I BSOD NAMS SHIN TU SOGS PA DAG PHYOGS BCU'I SANGS

RGYAS KYI ZHING RAB 'BYAM DAG TU 'KHOR BA JI TZAM PAR SEMS CAN
GYI DON DU SPYAD KYANG YONGS SU GTUGS PAR MI 'GYUR BA'I GNAS YIN
PA'I PHYIR BLA NA MED PA STE, 'DI LAS LHAG PA GONG NA MED PA'I
PHYIR RO, ,DE LTA BU YIN NAM ZHES DRIS PA DANG LAN DU BCOM LDAN
'DAS DNGOS PO MA MCHIS

PA'I SLAD DU ZHES GSOL TE, DNGOS POR SHES PA DANG BRAL BA'I
PHYIR, DE BZHIN GSHEGS PA BSOD NAMS KYI ZHING NGO, ,DNGOS PO MED
PAR MKHYEN PA DE NYID KYIS NA, DE NI BSOD NAMS KYI ZHING BLA NA
MA MCHIS PA STE, STONG PA NYID MKHYEN PA'I BDAG NYID LAGS PA'I
PHYIR RO, ,DE

SKAD DU YANG, BYANG CHUB SEMS KYI BSOD NAMS DANG, ,DAM CHOS 'DZIN
PA'I BSOD NAMS GANG, ,STONG PA NYID LA BRTZON PA YI, ,BCU DRUG
CHAR YANG MI PHOD DO, ,ZHES GSUNGS SO, ,YON TAN GYIS GANG BA NYID
KYANG, SKYON GYIS MA GANG BA NYID KYIS ZHING DAM PA YIN NO, ,'DIR
NI

BSOD NAMS KYI ZHING YON TAN DANG SKYON GYIS MA GANG BA NYID KYIS
ZHING DAM PA YIN NO, ,'DI NI BSOD NAMS KYI ZHING YON TAN DANG,
SKYON MA SKYES PAR THUGS SU CHUD PA'I PHYIR, ZHING DE NI GANG BA
MA LAGS SHING MA GANG BA YANG MA LAGS TE, DE LTA BU'I DNGOS POR
DGONGS PAS NA BLA NA MED

@53A *, ,PAR RIG PAR BYA'O, ,DE NYID GSAL BAR BYA BA'I PHYIR,
BCOM LDAN 'DAS YANG DE LA CHOS GANG YANG ZHES BYA BA LA SOGS PA
GSUNGS TE, DE LA ZHES BYA BA NI ZHING DU 'DOD PA LA'O, ,CHOS GANG
YANG YANG DAG PAR 'GRUB PAR MI 'GYUR ZHES BYA BA NI MI SKYE BA
SHES PA'O, ,

BAS PAR MI 'GYUR ZHES BYA BA NI ZAD PA SHES PA STE, DE NYID SNGAR
BSTAN ZIN TO, ,DE LTAR NA DE BSOD NAMS KYI ZHING LAGS SO ZHES BYA
BA NI RNAM PA GZHAN GYIS BSAL BA'I MJUG SDUD PA'O, ,DE LA YANG SA
BON BTAB PA NI ZHES BYA BA LA SOGS PA GSUNGS PA LA, DE LA NI ZHES
BYA BA NI ZHING GI MTSAN

NYID BSTAN ZIN PA DAG LA'O, ,YANG GI SGRA NI SDUD PAR BYED PA'O,
,SA BON NI DGE PA'I RTZA BA'O, ,BTAB PA NI RAB TU BSKYED PA STE,
DE LTA BU'I NGO BO 'DOD PA'I TSUL GYIS SEMS DANG BAR GYUR PA'I
PHYIR BTAB PA YIN NO, ,RNAM PAR MI 'PHEL ZHING YONGS SU MI 'GRIB
BO ZHES BYA BA NI SKYE BA MED PA NYID DU

STON PA YIN NO, ,DE GSAL BAR BYA BA'I PHYIR, 'JAM DPAL KHYOD KYIS
CI LAS BRTZAMS TE ZHES BYA BA LA SOGS PA DRIS SO, ,GTAN TSIGS SU
BCOM LDAN 'DAS 'DI LTAR ZHING DE NI BSAM GYIS MI KHYAB PA STE
ZHES BYA BA LA SOGS PA GSUNGS SO, ,BSAM GYIS MI KHYAB PA NI BSAM
PA'I GNAS MED

PAR SNGAR BSTAN PA'I RNAM PA LTA BU YIN GYI DE LTA MA YIN NA DE
BSOD NAMS KYI ZHING MA YIN NO, ,'DI SKAD BSTAN TE DE LA SEMS DANG
BA BSKYED PA NI DE NYID KYI DNGOS PO 'THOB PAR 'GYUR TE, SA BON
GYI CHOS NI 'BRAS BU LAS GZHAN DU MI 'GYUR BA'I PHYIR RO, ,DE NAS
DE'I TSE SANGS RGYAS KYI MTHUS ZHES BYA BA LA

SOGS PA GSUNGS PA LA, DE NAS ZHES BYA BA NI DE MA THAG TU'O,
,DE'I TSE ZHING BYA BA NI SANGS RGYAS KYI ZHING DU BSTAN PA'I
TSE'O, ,SANGS RGYAS KYI MTHUS ZHES BYA BA NI BCOM LDAN 'DAS KYI
BYIN GYI RLABS KYIS TE, DE YANG BDAG NYID CHE BA NYID DU BSTAN
PAS GDUL BYA RNAMS CHOS 'DI LA 'JUG PAR BYA

BA'I PHYIR RO, ,RNAM PA DRUG TU DBYE BA NI BYED PA'I BYE BRAG YIN
TE, SHAR PHYOGS MTHO LA NUB PHYOGS DMA' BA STE GCIG ,NUB PHYOGS
MTHO LA SHAR PHYOGS DMA' BA DANG GNYIS, DE BZHIN DU LHO PHYOGS
DANG BYANG PHYOGS GNYIS LA GNYIS SO, ,DBUS DANG MTHA' GNYIS LA
GNYIS TE RNAM PA DRUG

@53B GO; ,DGE SLONG KHRI DRUG STONG ZHES BYA BA LA SOGS PA 'BYUNG
BA LA GANG YANG 'KHOR 'DUS PA'I TSE, DGE SLONG STONG TSANG BA
ZHES BYA BA LA SOGS PA NI DE DAG DGRA BCOM PA'I DBANG DU BYAS SO
ZHES BYA BAR SHES SO, ,LEN PA MED PAR ZAG PA RNAMS LAS ZHES BYA
BA LA, ZAG PA NI RNAM PA

BZHI STE, 'DOD PA'I ZAG PA DANG, SRID PA'I ZAG PA DANG, MA RIG
PA'I ZAG PA DANG, LTA BA'I ZAG PA'O, ,'DOD PA LA SOGS PA DE DAG
NYID NYE BAR LEN PA YIN TE, MA RIG PAS MDONGS PAR GYUR CING, LTA
BA'I CHUS BRLAN PA'I BDAG TU MNGON PAR ZHEN PA DAG NI PHUNG PO LA

SOGS PA LEN PA'I PHYIR RO, ,DE LTA BUR LEN PA MED PAS, LEN PA MED
PAR ZAG PA RNAMS LAS SEMS BRAL ZHING RNAM PAR GROL BAR GYUR TO,
,DGE SLONG MA BDUN BRGYA DANG ZHES BYA BA NI GONG MA DANG SBYAR
RO, ,YANG NA 'OG MA DANG SBYAR RO, ,RDUL DANG BRAL ZHING ZHES BYA
BA NI GLO BUR BA'I MTSAN MA

DANG BRAL BA'I PHYIR RO, ,DRI MA MED PA ZHES BYA BA NI LHAN CIG
SKYES PA'I GNAS NGAN LEN GYI DRI MA DANG BRAL BA'I PHYIR RO,
,CHOS LA ZHES BYA BA NI GZUGS LA SOGS PA LA'O, ,CHOS KYI MIG CES
BYA BA NI STONG PA NYID LA SOGS PA'I CHOS KYI YUL CAN GYI YE SHES
SKYES SHING BYUNG BA STE, YUL 'DI

LA MTSAN MA'I GNAS NGAN LEN DANG BRAL BAR GYUR TO ZHES BYA BA'I
THA TSIG GO ,DOG SA CHER G-YOS PA RGYUN DU BYUNG BA 'DI'I RGYU
GANG LAGS RGYU DE'I GROGS BGYID PA'I RKYEN GANG LAGS ZHES DRIS PA
DANG LAN DU, KUN DGA' BO BSOD NAMS KYI ZHING BSTAN PA ZHES BYA
BA'I CHOS KYI RNAM GRANGS 'DI

ZHES BYA BA LA SOGS PA GSUNGS TE, 'DIS SAM 'DIR BSOD NAMS KYI
ZHING BSTAN PAS NA BSOD NAMS KYI ZHING BSTAN PA'O, ,SNGON GYI
SANGS RGYAS RNAMS KYIS KYANG ZHES BYA BA NI MTSAN MA SMOS PA
RNAMS KYIS TE, GRANGS KYI BYE BRAG MA BSTAN PA'I PHYIR DANG, 'JIG
PA'I RGYU SKYON THAMS

CAD LAS RNAM PAR GROL BA'I DE BZHIN GSHEGS PA RNAMS KYI BZHUGS
YUL NI 'JIG PA'I YUL MA YIN PA'I PHYIR RO, ,BSKAL PA BZANG PO LA
'OD SRUNGS LA SOGS PAS 'DI BSHAD DO ZHES 'CHAD PA NI RIGS PA MA
YIN TE, DE 'BA' ZHIG MA YIN GYI SNGA MA DAG KYANG YIN NO, ,DE LTA

@54A *, ,MA YIN NA ROL PAS CHUB PA LAS 'DI SKAD DU, SANGS RGYAS
BYE BA STONG PHRAG NI, ,DGU BCU RTZA GCIG BDAG SNGON DRAN, ,DRANG
SRONG ZHES BYA'I TSAL MCHOG 'DIR, ,CHOS KYI 'KHOR LO DAM PA
BSKOR, ,ZHES 'BYUNG BA DANG, JI LTAR RJES SU MTHUN PAR 'GYUR, SA

PHYOGS 'DI NYID DU ZHES GSUNGS PA GANG YIN PA DE NI SA PHYOGS
GZHAN DU MA YIN NO, ,GSUNGS TE ZHES BYA BA NI BSHAD DE'O, ,'DI'I
RGYU NI DE YIN NO ZHES BYA BA NI SNGON GYI DE BZHIN GSHEGS PA
RNAMS BZHUGS TE BSHAD PA'I MTSAN NYID DO, ,RKYEN NI DE YIN NO
ZHES BYA BA NI DA LTAR BZHUGS TE 'CHAD

PA'O, ,DE LTAR NA JI LTAR BGROD PAR BYA BAR GSHEGS PA DANG, JI
LTAR THUGS SU CHUD PA GSUNG BA DANG, GANG GI CHED DU 'JUG PA DE
THOB PA DANG, DE'I PHRIN LAS SEMS CAN 'DUL BA GANG YIN PA DANG,
DE'I THABS BSOD NAMS KYI ZHING STE, DE DAG NI SANGS RGYAS KYI
CHOS BSTAN PA YIN NO, ,

BYANG CHUB KYI PHYOGS KYI DMIGS PA'I RNAM PA BSTAN PA RDZOGS SO,,
,,DE'I 'BRAS BU THOB PA'I DBANG DU BYAS TE, BCOM LDAN 'DAS 'JAM
DPAL 'DI NI BSAM GYIS MI KHYAB PA'I DPAL LO ZHES BYA BA LA SOGS
PA GSUNGS SO, ,BSAM GYIS MI KHYAB PA NI BSAM PAR MI NUS PA'O, ,

DPAL NI SKU DANG GSUNG DANG THUGS PHUN SUM TSOGS PA STE, CHE BA'I
BDAG NYID GANG LA YOD PA DE LA DE SKAD CES BSHAD DO, ,GTAN TSIGS
SU 'DI LTAR 'DI'I SPOBS PA GANG DANG GANG LAGS PA'I ZHES BYA BA
LA SOGS PA GSUNGS TE, GANG DANG GANG LAGS PA'I SPOBS PA NI SEMS
LA SNANG BA STE,

DE DAG NYID BSAM GYIS MI KHYAB PA NYID LAGS KYI GZHAN SPOBS PA MA
LAGS SO, ,'JAM DPAL DGE SLONG SHA RA DVA TI'I BUS TSIG JI SKAD
SMRAS PA DE BZHIN TE ZHES BYA BA LA SOGS PA GSUNGS PA NI, BCOM
LDAN 'DAS KYIS KYANG RJES SU GNANG BA MDZAD PA YIN TE, SH'A RI'I
BU 'DIS SANGS RGYAS

NYID DU ZHUGS PA 'PHAGS PA 'JAM DPAL GYI SPOBS PA JI LTAR KHONG
DU CHUD NA DE SKAD DU SMRA ZHES 'GA' YANG 'DI LA DOGS PAR MA BYED
CIG CES BYA BA YIN NO, ,'JAM DPAL GYIS KYANG DE NYID BSTAN PA'I
PHYIR, BCOM LDAN 'DAS BSAM GYIS MI KHYAB NA SPOBS PAR MI 'GYUR RO
ZHES BYA BA LA

@54B SOGS PA GSUNGS TE, BDAG SHIN TU SPOBS PA BKAG PA DE'I RANG
BZHIN LAGS SO ZHES BSTAN TO, ,GAL TE BSAM GYIS MI KHYAB PA SPOBS
PAR 'GYUR NA NI ZHES BYA BA NI GAL TE BSAM GYIS MI KHYAB PA YIN
NO ZHES SPOBS SHING MDUN DU BZHAG NA NI BSAM DU MA MCHIS PA NYID
DU 'GYUR

RO; ,,BAM PO LNGA PA, GAL TE BSAM GYIS MI KHYAB PA YIN NA SPOBS
PA MED PAS JI LTAR STON PAR 'GYUR, 'ON TE STON NA NI, JI LTAR
SPOBS PA MED PA YIN ZHES BYA BA'I 'GAL BA 'DI DAG BSAL BA'I
PHYIR, YANG GANG BSAM GYIS MI KHYAB PA MA LAGS PA NI GANG CI

YANG MA MCHIS SO ZHES GSUNGS SO, ,YANG ZHES BYA BA NI SNGA MA LAS
PHYE STE 'THAD PA GZHAN BSTAN PA STE, BSAM GYIS MI KHYAB PA MA
LAGS PA'I DNGOS PO NI GANG CI YANG MA MCHIS SO, ,DE LTAR BSAM
GYIS MI KHYAB PA NI KHYAB PAR BYED PA NYID YIN PAR BSTAN NAS
'CHAD PA NI SGRA'I BDAG

NYID YIN PA'I PHYIR, RTZOD PA'I GNAS SU GYUR PA'I SGRA BSAM GYIS
MI KHYAB PA NYID YIN PAR BSGRUB PA'I PHYIR, BCOM LDAN 'DAS SGRA
THAMS CAD NI BSAM GYIS MI KHYAB PA STE ZHES BYA BA GSUNGS TE, ZIN
PA'I 'BYUNG BA CHEN PO'I RGYU LAS BYUNG BA LA SOGS PAR DBYE BA'I
SGRA RNAM PA BRGYAD PO DE

DAG THAMS CAD NI BSAM PAR MI NUS PAS BSAM GYIS MI KHYAB PA STE,
BSAM PA'I YUL MA YIN PA'I PHYIR RO, ,SGRA BSAM GYIS MI KHYAB PA
NYID YIN PAR BSTAN NAS SGRA 'CHAD PAR BYED PA NYID MA YIN PAR
BSTAN PA'I PHYIR, BSAM GYIS MI KHYAB PA'I SGRA NI STON PAR NUS PA
YANG MA YIN

NO ZHES GSUNGS TE, BSAM GYIS MI KHYAB PA'I BDAG NYID YIN PA'I
SGRA NI STON PAR NUS PA MA YIN GZHAN LA KHONG DU CHUD PAR BYED PA
MA YIN TE, RANG RIG PA'I MTHAR THUG PA NI GZHAN LA RIG PAR MI
BYED DE, DE DAG NI DON DAM PA YIN NO, ,RTOGS PA PO DANG STON PAR
BYE DPA'I THA SNYAD NI MA

BRTAGS PA GCIG PU NA DGA' BA KUN RDZOB YIN TE, RTOGS PA PO DANG,
STON PAR BYED PA YIN PAR MNGON PAR ZHEN PA'I DON BYAS PA'I PHYIR,
RAB RIB CAN GNYIS KYIS ZLA BA GNYIS MTHONG STE, STON PAR BYED PA
BZHIN NO, ,'DIR NI DE LTA BU BSAM DU MED PA'O, ,DE SKAD DU 'PHAGS

@55A *, ,PA THOGS MED KYIS KYANG, YI GE PHAN TSUN 'BREL PA LAS,
,'BREL PA CAN NI DON DE YIN, ,'BREL PA CAN GYI NGO BO LAS,
,BRTAGS YIN DE LAS GZHAN DU MIN, ,RJOD PAR BYED PA MED PAR NI,
,BRJOD PAR BYA LA SHES MI 'JUG, ,RJOD PAR BYED PA 'ANG 'GAL BA'I

PHYIR; ,DE BAS THAMS CAD BRJOD DU MED, ,CES GSUNGS SO, ,DE BZHIN
GSHEGS PA 'DU BA'I MDO LAS KYANG, GZUGS KYI NGO BO BSTAN MI NUS,
,GZUGS KYI NGO BO BSAM MI NUS, ,GZUGS KYI NGO BO YI GE BRAL, ,YI
GES STON PA GZUGS LA YIN, ,SGRA YI NGO BO BSTAN MI NUS, ,SGRA

YI NGO BO BSAM MI NUS, ,SGRA YI NGO BO YI GE BRAL, ,YI GES STON
PA SGRA LA YIN, ,DE BZHIN DU DRI LA SOGS PA DANG, MIG LA SOGS PA
LA YANG SBYAR BAR BYA'O, ,DE DAG NI 'DIR STON PA'I TSUL GYI RNAM
PA YIN NO, ,DE'I 'BRAS BU THOB PA BSHAD ZIN TO, ,DA NI RJES SU
MYONG BA 'CHAD PAR BYED PA

STON TE, DE YANG GANG ZHE NA, BYANG CHUB KYI PHYOGS DE DAG BSGOM
PA NA NYAMS SU MYONG BA DE'I BYE BRAG 'CHAD CING SGROGS PA NI DE
RJES SU MYONG BA RNAM PAR 'CHAD PA YIN NO, ,DE DAG KYANG CI'I
PHYIR ZHE NA, LAS DANG PO PA 'JUG PAR BYA BA'I PHYIR TE, DANG POR
RNAM PAR RTOG PA 'BYUNG BA YIN LA, DE NAS

SBYOR BA BAR CHAD DANG BCAS PA DANG, RTAG TU SBYOR BA DANG, BAR
MA CHAD PAR SBYOR BA YIN NO, ,DE'I 'OG TU NI DE'I BDAG NYID DU
GYUR TE, DE NAS BRTZON PA MI 'DOR BA YIN PAS SPRO BA MED PAR MI
BYA'O, ,DE BSTAN PA'I CHED DU 'JAM DPAL KHYOD BSAM GYIS MI KHYAB
PA'I TING NGE 'DZIN LA SNYOMS

PAR 'JUG GAM ZHES DRIS TE, TING NGE 'DZIN LA SNYOMS PAR 'JUG PA
RLOM SEMS CAN YIN YANG TING NGE 'DZIN MA YIN NO ZHES BYA BA NI
DRIS PA'I DON YIN NO, ,DON DE NYID BCOM LDAN 'DAS DE NI MA LAGS
TE ZHES BYA BAS STON TO, ,DE NYID GSAL BAR BYA BA'I PHYIR, BSAM
GYIS MI KHYAB PA'I

TING NGE 'DZIN LA BDAG SNYOMS PAR MI 'JUG GO ZHES GSUNGS TE, 'DI
NI DAM BCAS PA YIN NO, ,'DIR GTAN TSIGS NI DE CI'I SLAD DU ZHE
NA, 'DIR BDAG NYID CES BYA BA LA SOGS PA GSUNGS PA YIN TE, GSUNGS
PA'I TSUL DES NI SEMS PA DANG BRAL ZHING BDAG NYID SEMS PAR BYED

@55B PA NYID SPONG BAR BYED PA YIN NO, ,BCOM LDAN 'DAS GAL TE
BDAG BSAM DU RUNG BA LAGS NA NI BDAG BSAM GYIS MI KHYAB PA'I TING
NGE 'DZIN LA SNYOMS PAR 'JUG GO ZHES BYA BA NI BDAG GI BSAM PA
YANG SPONG BAR BYED DE CHOS THAMS CAD SHIN TU MA SKYES PA'I PHYIR
RO, ,SNYOMS PAR 'JUG PO'AM SNYOMS PAR

'JUG PAR BYA BA'I CHOS GANG BSAM PAR BYA BA STE GANG YANG MA
MCHIS SO, ,GANG GI TSE DE LTAR BSAM PAR BYA BA GANG YANG MA MCHIS
NA, DE'I TSE SU ZHIG TING NGE 'DZIN 'DI LA SNYOMS PAR 'JUG PAR
'GYUR, TING NGE 'DZIN LA CHOS DE GNYI GA MI RIGS PAR MJUG BSDU
BA'I PHYIR, BCOM LDAN 'DAS BSAM GYIS MI KHYAB

PA'I TING NGE 'DZIN ZHES BGYI BDE NI BSAM DU MCHIS PA, BSAM GYIS
MI LANG BA LAGS NA ZHES BYA BA DE'I DON NI BSHAD ZIN TO, ,DE BAS
NA JI LTAR BSAM GYIS MI KHYAB PA'I TING NGE 'DZIN LA SNYOMS PAR
'JUG PAR BGYI ZHES 'BYUNG PA LA, DE BAS NA ZHES BYA BA NI DE LTA
NA ZHES BYA BA'O, ,JI LTAR ZHES BYA BA NI SPONG BA STE,

BDAG NYID BSAM GYIS MI KHYAB PA'I RANG BZHIN LAGS LA, BDAG LAS
THA MI DAD PA'I RANG GI NGO BO BSAM GYIS MI KHYAB PA'I TING NGE
'DZIN LA JI LTAR SNYOMS PAR 'JUG PAR BGYI, CI KHYOD GCIG PU DE
LTAR BSAM GYIS MI KHYAB PA YIN NAM, 'JIG RTEN PA THAMS CAD KYANG
BSAM GYIS MI KHYAB PA YIN NA, DE DAG JI LTAR

KHYOD BZHIN DU MA GYUR CE NA, DE'I PHYIR DE LTAR LAGS KYIS KYANG
BCOM LDAN 'DAS BDAG SNGON LAS DANG PO PA'I TSE NA ZHES BYA BA LA
SOGS PA GSUNGS TE, TING NGE 'DZIN THOB PA'I SNGA ROL SNGON BDAG
BSGOM PA LA SBYOR BA'I LAS DANG PO'I TSE, NYAN PA DANG, SEMS PA'I
DUS NA NI SNYOMS PAR 'JUG PA PO DANG SNYOMS PAR

'JUG PAR BYA BA DANG, SNYOMS PAR 'JUG PAR SGRO 'DOGS PAR BGYID
CING, BSAM GYIS MI KHYAB PA'I TING NGE 'DZIN LA SNYOMS PAR 'JUG
GO SNYAM DU RNAM PAR RTOG PA DE LTA BU SHIN TU BYUNG LAGS SO,
,TING NGE 'DZIN THOB NAS DE LTAR NI BDAG BSAM GYIS MI KHYAB PA'I
TING NGE 'DZIN LA SNYOMS PAR 'JUG GO SNYAM

DU YANG DE LA SEMS PA KUN 'BYUNG ZHING SKYE BA MA MCHIS SO, ,DANG
POR RNAM PAR RTOG PA DE LTA BU 'BYUNG DU ZIN KYANG, ,BSGOM PA
GOMS PAS BDAG BZHIN DU MA MCHIS PAR 'GYUR RO, ,DE BAS NA BSGOM PA
LA BRTZON PAR BYOS SHIG CES BSTAN PA YIN NO, ,DPES GSAL BAR BYA
BA'I PHYIR,

@56A *, ,BCOM LDAN 'DAS 'DI LTA STE, DPER NA 'PHONG GI SLOB DPON
NI ZHES BYA BA LA SOGS PA GSUNGS TE, GZHU 'DIS MDA' 'PHEN ZHES
PA'I SLOB DPON ZHES BYA STE, DE NI DON GSAL LO, ,SKRA LA ZHES PA
NI SPU'I NYAG MA LA'O, ,BCOM LDAN 'DAS DE BZHIN DU BDAG

SNGON NI ZHES BYA BA LA SOGS PA NI DPES DON LA SBYOR BAR BYED
PA'O, ,BDAG SNGON NI BSAM GYIS MI KHYAB PA'I TING NGE 'DZIN LA
SNYOMS PAR 'JUG GO SNYAM DU DE LTAR BSAM PAR GYUR TO ZHES BYA BA
NI MI MTHUN PA'I PHYOGS DANG 'BREL PA DE'I TSE TING NGE 'DZIN MA
YIN PAS LDOG PAR BYA BA YIN NO, ,GANG

GI TSE BDAG GIS TING NGE 'DZIN DE LA SNYOMS PAR ZHUGS NAS ZHES
BYA BA NI RJES SU 'GRO BA BSTAN PA YIN TE, TING NGE 'DZIN 'DI LAN
MANG DU GNAS SHING GNAS PA DE'I TSE DE'I DUS NA, BDAG TING NGE
'DZIN 'DI LA SLAR YANG 'DI SNYAM DU BYANG CHUB KYI DON DU TING
NGE 'DZIN 'DIS GNAS PAR BYA'O SNYAM DU MI

SEMS SO, ,KHYOD KYIS GTAN TSIGS GANG GIS DE LTAR 'GYUR ZHE NA
DE'I PHYIR, GANG DANG GANG GI TSE TING NGE 'DZIN 'DIS GNAS PA DE
DANG DE'I TSE, TING NGE 'DZIN 'DIS GDAGS SU MA MCHIS PA'I SLAD
DU'O ZHES GSUNGS TE, DE DANG DE'I TSE ZHES BYA BA NI RIM PA MANG
BAR STON PA YIN NO, ,

TING NGE 'DZIN 'DI GDAGS SU MA MCHIS PA ZHES BYA BA NI 'DI DANG
DE'O SNYAM PA'I RNAM PAR RTOG PA DANG BRAL BA DANG BSTAN DU MED
PA DANG MTHONG BA MED PA ZHES BYA BA'I BAR DU YIN NO, ,TING NGE
'DZIN 'DI'I RNAM PA SHIN TU ZHI BA'I MTSAN NYID BSTAN PA'I CHED
DU SKABS DBYE BA'I PHYIR, BCOM LDAN 'DAS 'JAM DPAL GZHON NUR

GYUR PA NI BSAM GYIS MI KHYAB PA'I TING NGE 'DZIN 'DIS GNAS PA'I
TSE 'DI LA YID MI RTON NA ZHES BYA BA LA SOGS PA GSOL TO, ,'CHAD
PA'I TSE DRIS PA NA TING NGE 'DZIN 'DI LA 'DI LTAR 'JAM DPAL NI
YID MI RTON TE, GSANG BA DAG 'DI LTAR GSAL POR MI STON TO, ,DE
BAS NA BCOM LDAN

'DAS LA ZHU BA BGYID DO ZHES STON TO, ,YID MI RTON PA'I GTAN
TSIGS SU BSAM GYIS MI KHYAB PA'I TING NGE 'DZIN 'DIS DE'I BDAG
NYID DU GYUR PAR GNAS PA'I TSE ZHES GSUNGS TE, DRIS PA LA SHIN TU
ZAB MO KHO NA 'CHAD PAR BYED DO, ,BCOM LDAN 'DAS BSAM GYIS MI
KHYAB PA'I TING NGE

@56B 'DZIN 'DI BAS CHES ZHI BA'I TING NGE 'DZIN GZHAN LTA MCHIS
SAM ZHES BYA BA 'DIS TING NGE 'DZIN 'DI'I RNAM PA NI ZHI BA NYID
YIN PAR BSTAN TO, ,DON DE NYID GSAL BAR BYA BA'I PHYIR, 'PHAGS PA
'JAM DPAL GYIS KYANG BTZUN PA SHA RADVA TI'I BU 'DI SKAD DU BSAM
GYIS MI KHYAB PA'I TING

NGE 'DZIN ZHES BYA BA NAS, KHYOD KYIS BSAM GYIS MI KHYAB PA'I
TING NGE 'DZIN 'DI ZHI BA YIN PAR JI LTAR SHES ZHES BYA BA'I BAR
DU GSUNGS SO, ,JI LTAR SHES ZHES BYA BA NI SPONG BA'O, ,DGONGS PA
NI 'DI LTA STE, MNYAM PAR GZHAG PA'I TSE NA NI MI SHES TE, ZHI BA
BSAM GYIS MI KHYAB PA NYID

NYAMS PAR THAL BAR 'GYUR BA'I PHYIR RO, ,MNYAM PAR MA BZHAG PAS
KYANG MA YIN TE, RNAM PAR RTOG PA LA YUL MED PA'I PHYIR DANG, DE
MED PAR 'DZIN PA 'KHRUL PA YIN PA'I YANG PHYIR RO, ,ZHI BA NI
NANG DANG PHYI'I NYE BAR ZHI GNAS 'GYUR BA MED PA YIN TE, DE NI
BSAM GYIS MI

KHYAB PA'I TING NGE 'DZIN YIN NO, ,BTZUN PA SHA RADVA TI'I BU GAL
TE, BSAM GYIS MI KHYAB PA'I TING NGE 'DZIN 'DI YOD CING DMIGS NA
NI BSAM GYIS MI KHYAB PA'I TING NGE 'DZIN 'DI BAS CHES ZHI BA'I
TING NGE 'DZIN GZHAN YOD PAR 'GYUR RO ZHES BYA BAS NI 'DRI BA MI
'THAD PAS NA 'DIR YANG SHIN

TU BSAM GYIS MI KHYAB PA NYID SBYOR BAR BYED DO, ,GAL TE ZHES BYA
BA NI JI STE ZHES BYA BA YIN TE, BSAM GYIS MI KHYAB PA'I TING NGE
'DZIN 'DI YOD CING DE MI DMIGS NA NI DE'I TSE BSAM GYIS MI KHYAB
PA 'DI BAS CHES ZHI BA'I ZHES BYA BA LA SOGS PA 'DI BA RIGS PA
YIN NA JI TZAM DU TING NGE

'DZIN DE LA MED CING MI DMIGS PA YIN NA 'DRI BA'I DON DE JI LTAR
'THAD PAR 'GYUR, SHA RADVA TI'I BUS SMRAS PA, 'JAM DPAL BSAM GYIS
MI KHYAB PA'I TING NGE 'DZIN MED CING 'DI LTAR MI DMIGS PA YIN
NAM ZHES BYA BA NI SH'A RI'I BUS KYANG 'DI'I DMIGS PA MED PA NYID
YIN PAR TSIG ZUR

GYIS 'DRI BA YIN NO, ,'DI LTAR ZHES BYA BA NI GANG GI PHYIR ZHES
BYA STE, GANG GI PHYIR MI DMIGS PA YIN PA DE'I PHYIR MED PA YIN
TE, YOD PA DANG MED PA'I THA SNYAD NI DMIGS PA SNGON DU SONG BA
CAN YIN GYI MED PA DANG YOD PA'I THA SNYAD SNGON DU SONG BA'I
DMIGS PA CAN NI MA YIN NO, ,GZHAN DAG

@57A *, ,NI MED PA NYID YIN PA DE'I PHYIR, MI DMIGS SO ZHES KYANG
'CHAD DO, ,'DIR JI LTAR DE MED PA NYID YIN ZHE NA, DE'I PHYIR,
BTZUN PA SHA RADVA TI'I BU 'DI LTAR DE NI BSAM GYIS MI KHYAB PA'I
TING NGE 'DZIN TO ZHES BYA BA LA SOGS PA GSUNGS TE, DE BSAM DU
MED PA YIN

NA; DE JI LTAR YOD PA YIN, BSAM DU MED PA NYID YIN PA DES NA, 'DI
NI MED DE MI DMIGS PA YIN NO, ,DMIGS PA RNAMS DNGOS PO MED PAR
BSTAN NA, MTSAN NYID MED PA RNAMS MTSAN NYID YIN PAR BSTAN PA'I
PHYIR, DE LTA MOD KYI BTZUN PA SHA RADVA TI'I BU BSAM GYIS MI
KHYAB PA'I TING

NGE 'DZIN MA THOB PA NI SU YANG MED DO ZHES GSUNGS TE, SO SO'I
SKYE BO'AM, GZHAN GANG YANG RUNG STE BSAM GYIS MI KHYAB PA'I TING
NGE 'DZIN 'DI MI THOB PA SU YANG MED DO, ,SANGS RGYAS DANG BYANG
CHUB SEMS DPA' NYI TSER MA ZAD KYI, SEMS CAN THAMS CAD KYANG BSAM
GYIS MI KHYAB PA'I TING NGE 'DZIN THOB PA YIN NO,,

DE JI LTA ZHE NA, SEMS CAN THAMS CAD KYANG MTSAN NYID MED PA NYID
DU MTSAN NYID GCIG PA'I PHYIR RO ZHES BYA BA'I THA TSIG GO ,GTAN
TSIGS GANG YIN ZHE NA, 'DI LTAR BSAM PA THAMS CAD NI BSAM GYIS MI
KHYAB PA YIN LA ZHES BYA BA LA SOGS PA GSUNGS TE, GANG GI PHYIR
BYIS PAS YONGS SU

BRTAGS PA'I BSAM BYA NI BSAM GYIS MI KHYAB PA YIN TE, BSAM BYA'I
DNGOS PO DANG BRAL BA YIN TE DNGOS PO MED PA YIN NO, ,DE LTA BU
CI YIN ZHE NA, DE'I PHYIR, GANG BSAM GYIS MI KHYAB PA DE NI BSAM
GYIS MI KHYAB PA'I TING NGE 'DZIN TE ZHES GSUNGS TE, BSAM BYA
DBEN PA 'DI NI BSAM GYIS MI KHYAB PA'I TING NGE

'DZIN GYI MTSAN NYID YIN NO, ,DE BAS NA GANG GI PHYIR BSAM PA'I
DNGOS PO YOD PA MA YIN PA DE'I PHYIR, DON DES NA SEMS CAN THAMS
CAD BSAM GYIS MI KHYAB PA'I TING NGE 'DZIN 'DI THOB PA'O RJES
MJUG BSDUS SO, ,DE LTAR SO SO'I SKYE BO DANG 'PHAGS PA RNAMS KYIS
GANG BSAM PA DE NI DNGOS PO

YOD PA MA YIN LA, CHOS THAMS CAD BDAG MED PAR SO SOR RTOG CING
BSAM DU MED PA RGYUN DU DRAN PA LAS ZHI BA'I RNAM PA CAN GYI SHES
PA GANG YIN PA DE NI BSAM GYIS MI KHYAB PA'I TING NGE 'DZIN YIN
TE, DNGOS PO MED PA NI DMIGS PA YIN TE, DRAN PA NI BDAG PO YIN
NO, ,MTSAN NYID

@57B MED PA NI MTSAN NYID GCIG PA YIN NO ZHES BSHAD PA DANG BCOM
LDAN 'DAS DGYES NAS LEGS SO ZHES SBYIN PA NI 'JAM DPAL KHYOD KYIS
ZAB MO ZAB PA'I GNAS 'DI LTA BU ZHES BYA BA LA SOGS PA GSUNGS TE,
ZAB MO ZAB PA'I ZHES BYA BA LAN GNYIS SU 'BYUNG BA NI SGRO 'DOGS
DANG SKUR 'DEBS KYI

MTHA' DANG BRAL BA'O, ,GNAS NI LOG PAR RTOG PA RNAMS KYI GNAS SO,
,'DI LTA BU ZHES BYA BA NI SHES PAR DKA' BA'O, ,'DI ZHES BYA BA
NI BSTAN MA THAG PA'O, ,THAMS CAD CES BYA BA NI TING NGE 'DZIN
GYI YAN LAG TU GTOGS PA DANG, DMIGS PA DANG, RNAM PA LA SOGS PA
SNGA MA

RNAMS TE, DE DAG KHYOD KYIS LOG PAR RTOGS PA BSAL BA'I PHYIR
BSTAN CING BSHAD PA LEGS SO ZHES BYA BA YIN NO, ,'O NA DE LTAR
GNAS DE LTA BU SHES PAR DKA' BA YIN NA, 'JAM DPAL GYIS DE JI LTAR
STON ZHES DOGS PA BSAL BA'I PHYIR, DE LTAR YANG SRID PA YIN TE,
'JAM DPAL KHYOD NI SNGON

GYI RGYAL BA LA BYA BA BYAS PA STE, MI DMIGS PA TSANGS PAR SPYOD
PA YUN RING DU SPYAD PA'O ZHES GSUNGS TE, DE LTAR YANG SRID PA
YIN TE ZHES BYA BA NI BSAL BA 'AM ZHAL GYIS BZHES PA STE, DE LTA
BU 'CHAD PA YIN PAR GSAL BAR SRID NGO ZHES BYA BA'I THA TSIG GO,
,ZAB MO'I CHOS SHES PA DANG, BSTAN PAR

BYA BA'I CHED DU GANG GIS SNGON GYI RGYAL BA RNAMS LA DGE BA'I
RTZA BA BSKYED PA LA SOGS PA'I BYA BA BYAS SHING BSKYED PA DE LA
DE SKAD CES BYA'O, ,TSANGS PA NI SKYON MED PA'O, ,DE'I CHED DU
SPYOD PA NI TSANGS PAR SPYOD PA STE, MI DMIGS PAR GANG GIS YUN
RING DU SPYAD PA DE LA DE SKAD CES BYA BAS KHYOD KYIS BSTAN

TO ZHES BYA BAR SBYAR RO, ,DES NA SANGS RGYAS LA DGE BA'I RTZA BA
BSKYED CING MI DMIGS PAR BSGOM PA MCHOG TU GYUR PA NI ZAB MO'I
CHOS STON PA'I GTAN TSIGS YIN NO, ,DA NI RANG GI NGO BO BSTAN
PA'I PHYIR, DE LTAR NA 'JAM DPAL KHYOD CI SHES RAB KYI PHA ROL TU
PHYIN PA LA GNAS TE, DE SKAD

SMRAS SO ZHES DE SKAD SEMS SAM ZHES 'DRI STE, DE LTAR NA ZHES BYA
BA MI DMIGS PAR SPYOD PA YIN PA DE LTAR NA ZHES BYA'O, ,CI ZHES
BYA BA NI 'DRI BA'O, ,SHES RAB KYI PHA ROL TU PHYIN PA LA GNAS TE
SNGAR BSTAN PA'I NGO BO DE SKAD SMRAS SO ZHES SEMS KYI KUN TU
RGYU BA DE SNYAM SEMS PA 'BYUNG NGAM ZHES DE SKAD

@58A *, ,DRIS PA DANG, LAN DU BCOM LDAN 'DAS GAL TE BDAG DRIS
PA'I NGO BO DE LTA BU'I SEMS 'BYUNG NA NI DE'I TSE GZUNG 'DZIN DU
DMIGS PA LA GNAS TE, DE SKAD MCHI BAR 'GYUR TE, DMIGS PA LA SPYOD
NA NI DMIGS PA SPYOD PA NYAMS PAR 'GYUR RO, ,DMIGS PA LA SPYOD PA

'DI'I 'BRAS BU MDOR BSTAN PA'I PHYIR, BDAG TU 'DU SHES PA LA GNAS
PA NAS ZHES BYA BA LA SOGS PA GSUNGS TE, BDAG CES BYA BA NI MU
STEGS CAN RNAMS KYIS RTAG PA LA SOGS PA'I NGO BOR YONGS SU BRTAGS
PA DANG, DE KHO NA NYID MA MTHONG BA'I BYANG CHUB SEMS DPA' RNAMS
KYIS BRTAGS

PA PHUNG PO LA SOGS PA'I RANG GI NGO BO YIN TE, DE GNYI GA YANG
'JIG TSOGS LA LTA BA'I GNAS YIN NO, ,DE LA 'DU SHES PA NI KUN TU
RTOG PA DANG RLOM SEMS PA'O, ,NAS ZHES BYA BA'I SGRAS SEMS CAN
DANG SROG LA SOGS PA'I 'DU SHES BSDU BA DANG, KUN NAS NYON MONGS
PA DANG RNAM PAR BYANG BA

LA SOGS PA'I 'DU SHES KYANG BSDU'O, ,DE DAG NI 'DIR RGYU YIN NO,
,DNGOS PO'I 'DU SHES ZHES BYA BA NI GZUGS LA SOGS PA'I 'DU SHES
TE, 'DI NI 'BRAS BU YIN NO, ,'BRAS BU DANG BCAS PA DMIGS PA BSTAN
PA 'DIS NI MI DMIGS PAR SPYOD PA DANG 'GAL BAR BSTAN TO, ,MJUG
BSDU BA'I PHYIR, DE BAS

NA SHES RAB KYI PHA ROL TU PHYIN PA LA GNAS TE ZHES BYA BA LA
SOGS PA GSUNGS TE, SNGAR 'DRIS PA'I DMIGS PA'I BDAG NYID SMRAS PA
NI CHOS THAMS CAD MI DMIGS PA'I BDAG NYID SHES RAB KYI PHA ROL TU
PHYIN PA DANG 'GAL BAS, DE BAS NA SHES RAB KYI PHA ROL TU PHYIN
PA LA GNAS TE, 'DI SKAD MI

'CHI'O, ,'GAL BA NYID BSTAN PA'I PHYIR, CI'I SLAD DU ZHEN BCOM
LDAN 'DAS GAL TE, JI SKAD DU BSTAN PA'I NGO BO'I SHES RAB KYI PHA
ROL TU PHYIN PA LA GNAS SO SNYAM BGYID CING GNAS PAR RTOG PA'AM,
'ON TE MI GNAS SO SNYAM BGYID CING MI GNAS PAR RNAM PAR RTOG PA
SHES RAB KYI PHA ROL TU PHYIN

PA MA LAGS PAR 'GYUR TE, SHES RAB KYI PHA ROL TU PHYIN PA DE LAS
PHYIN CI LOG TU GYUR PA'I PHYIR RO, ,DE NI DAM BCAS PA YIN NO,
,'DI LA 'THAD PA SGRUB PAR BYED PA'I RIGS PA NI GZHAN YANG BCOM
LDAN 'DAS BDAG LA GNAS PA NI SHES RAB KYI PHA ROL TU PHYIN PA LA
GNAS PA STE, GNAS PA

@58B MED PA KUN NAS SLONG BA MED PA 'BYUNG BA MED PA LTAR GNAS DE
YANG DE BZHIN NO, ,CHOS GANG YANG GNAS PA MED PA DES NA GNAS
KYANG DE YIN TE, BSAM DU MED PA'I GNAS NI SHES RAB KYI PHA ROL TU
PHYIN PA'I GNAS SO ZHES BYA BA LA SOGS PA GSUNGS TE, BDAG LA GNAS
PA ZHES BYA BA NI BDAG LA

GNAS PA DANG 'DRA BAS BDAG LA GNAS PA'O, ,DE NI SHES RAB KYI PHA
ROL TU PHYIN PA LA GNAS PA YIN NO, ,BDAG LA GNAS PA YANG CI 'DRA
BA ZHIG CE NA, GNAS PA MED PA ZHES GSUNGS TE, BDAG YOD PAR GNAS
PA 'DI YOD PA MA YIN PAS GNAS PA MED PA'O, ,YANG NA 'DIR GNAS

PAS NA GNAS SO, ,DE LTA BU MA YIN PA NI GNAS PA MED PA'O, ,DE
NYID KYANG CI'I PHYIR ZHE NA, DE'I KUN NAS SLONG PA MED PA ZHES
GSUNGS TE, 'DIS KUN TU 'BYUNG BAR 'GYUR SLONG BAR 'GYUR BAS NA
KUN NAS SLONG BA STE KUN NAS SLONG BAR BYED PA LA BYA'O, ,DE GANG
LA YOD PA MA YIN PA DE NI KUN NAS SLONG BA MED

PA'O; ,DE BAS NA KUN NAS SLONG BAR BYED PA'I RGYU MED PA'I PHYIR,
KUN NAS 'BYUNG BA MED PA YIN TE, SKYE BA MED DO, ,DE SKAD DU, RIN
PO CHE ZA MA TOG LAS KYANG 'JIG TSOGS LA LTA BA KUN NAS SLONG BAR
BYED PA NI BDAG YIN NA BDAG KUN NAS SLONG BAR BYED PA'ANG GANG
YIN ZHE NA, BDAG NI GANG NAS KYANG MA BYUNG, BDAG

KUN NAS 'BYUNG BAR BYED PA'I KUN NAS 'BYUNG BA MED PA YIN NO ZHES
BYA BA LA SOGS PA GSUNGS SO, ,RGYU DANG RANG GI NGO BO DANG LAS
RNAMS MI 'THAD PA'I DPE GNAS PA MED PA NYID BSTAN NAS DON LA
SBYAR BA'I PHYIR, GNAS PA DE YANG DE BZHIN TE ZHES BYA BA LA SOGS
PA GSUNGS SO, ,DE BZHIN TE ZHES BYA BA NI

BDAG BZHIN DU STE, DE NI GANG LA GNAS NAS BDAG DE SKAD DU MI
MCHI'O ZHES BYA BA YIN TE, 'DIR GNAS PAS GNAS SHING ZHES BRJOD
PA'I KUN RDZOB TU DE LTAR BZHED DE BSHAD DO, ,DE NI BSDUS PA'I
TSIG STE, DPE'I CHOS THAMS CAD BSDUS PA'I PHYIR RO, ,'DI'I RAB TU
DBYE BA NI CHOS GANG YANG GNAS

PA MED DO ZHES BYA BA LA SOGS PA YIN TE, GZUNG BA 'AM 'DZIN PA
GANG YANG GNAS PA'AM, 'BYUNG BA'AM YOD PA MA YIN NO, ,'DIS NI
RGYU MI 'THAD PAR BSTAN TO, ,DES NA ZHES BYA BA NI CHOS YOD PA MA
YIN PA NYID KYIS NA GNAS DANG GZHI NI MNGON PAR 'DOD PA DE YIN
NO, ,'DI NI 'DIR MTSAN NYID MI 'THAD

@59A *, ,PA YIN TE, DNGOS PO 'DZIN PA'I PHYIR, GNAS ZHES BYA BA
YIN NA, 'DIR NI DNGOS PO MED PA'I PHYIR, GNAS 'THAD PA MA YIN NO,
,RNAM PA DE LTA BU DE NI BSAM DU CI YANG MED PAS, BSAM DU MED
PA'I GNAS YIN NO, ,'DIS NI LAS MI 'THAD PA BSTAN TO, ,MJUG

BSDU BA'I PHYIR BSGRUB PAR BYA BA'I CHOS CAN NI SHES RAB KYI PHA
ROL TU PHYIN PA'I GNAS ZHES GSUNGS TE, DE'I BDAG NYID NI GNAS YIN
NO ZHES THA SNYAD LA BRTEN NAS DE SKAD BSTAN TO, ,DE DAG GIS NI
SHES RAB KYI PHA ROL TU PHYIN PA DANG, BDAG MNYAM PA NYID DU MDOR
BSTAN NAS, DE KHO NA NYID

KYI DON LA SNA TSOGS KYI RNAM PA SPANG BA'I PHYIR BCOM LDAN 'DAS
SHES RAB KYI PHA ROL TU PHYIN PA ZHES BGYI BA NI CHOS THAMS CAD
KYI SKYE BA MA MCHIS PA ZHES BYA BA LA SOGS PA GSUNGS TE, CHOS
THAMS CAD SKYE BA MA MCHIS SHING 'BYUNG BA MA MCHIS PA STE, SKYE
BA MA MCHIS PA SHES RAB KYI PHA ROL TU

PHYIN PA LAGS TE, DE KHO NA'I DON GYI NGO BO GCIG YIN PA'I PHYIR
RO, ,RIGS DBYER MED PAR BSTAN PA'I PHYIR, SHES RAB KYI PHA ROL TU
PHYIN PA ZHES BGYI BA 'DI NI 'DI LTA STE, BSAM GYIS MI KHYAB PA'I
DBYINGS BSAM GYIS MI KHYAB PA'I RIGS DE'I TSIG BLA DGAS SO ZHES
GSUNGS SO, ,GZHAN

ZLOG PA THA DAD PAR ZAD KYI 'DIR NI THA DAD PA MED DO ZHES BSTAN
PA'I PHYIR, BSAM GYIS MI KHYAB PA'I DBYINGS GANG LAGS PA DE ZHES
BYA BA LA SOGS PA GSUNGS TE, GANG LAGS PA ZHES BYA BA NI THAMS
CAD DU YANG NGES PAR GZUNG BA'I DON LAGS TE, GANG LAGS PA DE NYID
NI SKYE BA MA MCHIS PA'I

DBYINGS LAGS, DE NYID CHOS KYI DBYINGS TE, SANGS RGYAS KYI CHOS
RNAMS KYI RGYU LAGS PA'I PHYIR RO, ,CHOS KYI DBYINGS GANG LAGS PA
DE KUN TU 'BYUNG BA MA MCHIS PA'I DBYINGS SO ZHES BYA BA NI MI
MTHUN PA YID LA BYED PA KUN TU 'BYUNG BA MA MCHIS PA'I RGYU YIN
PA'I PHYIR RO, ,KUN TU 'BYUNG

BA MA MCHIS PA'I DBYINGS GANG LAGS PA DE BSAM GYIS MI KHYAB PA'I
DBYINGS SO ZHES BYA BA LA YANG BSAM GYIS MI KHYAB PA'I DBYINGS
SMOS PA NI BDAG DANG SHES RAB KYI PHA ROL TU PHYIN PA DANG BSAM
GYIS MI KHYAB PA RNAMS THA DAD PA MED PAR STON PA'I PHYIR RO,
,BDAG GI DBYINGS GANG LAGS

@59B PA STE; SHES RAB KYI PHA ROL TU PHYIN PA'I DBYINGS TE, DE
LTAR NA ZHES BYA BA 'AM, DE LTAR NA ZHES BYA BA NI GANG GI PHYIR
DE LTAR NA ZHES BYA'O, ,DE'I PHYIR SHES RAB KYI PHA ROL TU PHYIN
PA'I DBYINGS DANG, BDAG GI DBYINGS 'DI NI GNYIS SU MA MCHIS TE,
GNYIS KYI DNGOS POS DBEN PA LAGS

SO; ,DE BAS NA GNYIS SU DBYER MA MCHIS TE, RNAM PA GNYIS SU BGYIR
MI NUS SO, ,SNGAR BSTAN MA THAG PA GANG GI SLAD DU 'DI GNYIS SU
MA MCHIS TE GNYIS SU DBYER MA MCHIS PA LAGS PA DE'I SLAD DU 'DI
NI BSAM GYIS MI KHYAB PA'I DBYINGS SO, ,'DI SKAD BSTAN TE, GAL TE
'DI GNYIS

LAS GANG YANG RUNG BA 'GA' ZHIG SKYES TE YOD PAR GYUR TAM, GAL TE
GNYIS KA YANG MA SKYES PA SHIN TU MA YIN PAR GYUR NA NI DE'I TSE
CHOS YOD PA DAG LA SHES PAS YUL DU MA BYAS PA'I PHYIR, PHYOGS
GCIG PA'I SHES PA YIN PAR 'GYUR BA 'AM, MA SHES PAR 'GYUR BA YIN
NO, ,YUL

DU BYED NA NI SEMS PA YOD PAS BSAM GYIS MI KHYAB PA NYAMS PAR
'GYUR RO, ,GANG GI SLAD DU ZHES BYA BA DANG, DE'I SLAD DU ZHES
BYA BA 'DI NI GTAN TSIGS YIN TE, 'DI NI BSAM GYIS MI KHYAB PA'I
DBYINGS SO ZHES THA SNYAD KYI BDEN PA'I DBANG DU BYAS NAS, DE
SKAD BSHAD KYI 'DIR NI

GTAN TSIGS SAM, BSGRUB PAR BYA BA CUNG ZAD KYANG YOD PA MA YIN
PA'I PHYIR, GZHAN LA YANG DE BZHIN DU SBYAR BAR BYA'O, ,GANG GI
SLAD DU 'DI BSAM GYIS MI KHYAB PA'I DBYINGS LAGS PA DE'I SLAD DU
'DI NI YANG DAG PAR 'GRUB PA MA MCHIS SO, ,YANG DAG PAR 'GRUB PA
MA MCHIS PA

GANG LAGS PA DE NI MCHIS PA MA LAGS SO ZHES 'BYUNG BA LA YANG DAG
PAR 'GRUB PA MA MCHIS PA NI BSOD NAMS DANG YE SHES KYI TSOGS
MTSAN NYID KYI RGYU GANG NAS KYANG MA SKYES PA STE, DE NA YOD PA
MA YIN NA, RGYU NYID DU BRTAGS PA DE LAS 'BRAS BU'I NGO BO GNYIS
SU MED PA'I YE SHES SU

BRJOD PA STE, JI LTAR DON DAM PAR YANG DAG PAR 'GRUB PAR 'GYUR,
GANG NAS KYANG MA 'ONGS SHING SNGA NA YANG DE NA YOD PA MA YIN DU
ZIN KYANG, GLO BUR DU BYUNG BAR RTOG NA 'O NA NI DRI ZA'I GRONG
KHYER DANG, RMI LAM GYI DMIGS PA DANG, SMIG RGYU'I CHU LA SOGS PA
YANG SKYES PA YIN

@60A *, ,PAR CI STE MI BRTAG STE, RIGS PA MTHUN PA'I PHYIR RO,
,DE LTA NA NI 'GA' YANG PHYIN CI LOG TU MI 'GYUR BAS PHYIN CI LOG
GI SHES PA MED PAR THAL BAR 'GYUR RO, ,'GA' ZHIG PHYIN CI LOG
NYID YIN NA NI RIGS PA MTHUN PA'I PHYIR SKYES PA THAMS CAD KYANG
DON DAM

PAR NOR PA YIN PAR RTOGS SHING, RGYU'I RJES SU 'GRO BA DANG LDOG
PA'I RJES SU BYED PA NI 'BRAS BU YIN LA, RJES SU 'GRO BA DANG
LDOG PAR BYED PA GANG YIN PA'I RJES SU BYED PA GANG YIN PA DE NI
RGYU YIN NO, ,DE SKAD DU MNGON SUM DANG, MI DMIGS PAS SGRUB PA NI
RGYU DANG 'BRAS BU'I DNGOS PO

YIN NO ZHES 'CHAD DO ZHE NA, THA SNYAD LA LTOS NAS DE SKAD DU
'CHAD PA NI BDEN TE, DE NYID LAS 'DI SKAD DU, TSAD MA'I MTSAN
NYID 'DI NI THA SNYAD PA YIN LA, 'DI LA YANG GZHAN DAG LOG PAR
RTOGS PA YIN GYI, DON DAM PA NI MA YIN NO ZHES 'CHAD DO, ,'DI
LTAR RJES SU 'GRO BA DANG LDOG

PA GNYIS NI SHES PAR MI NUS TE, 'DI LTAR RNAM PAR MI RTOG PAS NI
MA YIN TE, DE NGES PAR BYED PA MA YIN PA'I PHYIR RO, ,RNAM PAR
RTOG PAS KYANG MA YIN TE, DE LA YUL MED PA'I PHYIR RO, ,RANG GI
NGO BO LA PHYI ROL GYI NGO BO YIN PAR ZHEN NAS, DE NA SKYES PA
MED PA LA DER 'DZIN PA DE NI

'KHRUL PA KHO NA YIN PAR ZAD DO, ,MI RTOG PA NYAMS SU MYONG BA'I
RJES LAS BYUNG BA'I RNAM PAR RTOG PA DANG, TSOL BA LA SOGS PAS
KUN NAS BLANG BA'I RNAM PAR RTOG PA LA NI DON MED PA NYID YIN TE,
BYE BRAG CI YANG MED DO, ,DON BYED PA 'THOB PAR MNGON PAR ZHEN PA
YANG DE DAG NYID KYIS LAN

BTAB PO, ,DE NI THA SNYAD YIN TE MI DGAG GO, ,GZHAN YANG DON BYED
PA 'DI NI LOG PA'I SHES PA YIN PAR YANG MTHONG STE, 'DI LTAR NAM
MKHA' LDING GI SNGAGS MKHAN LA SOGS PAS, NAM MKHA' LDING LA SOGS
PA BSGOMS PAS, DUG LA SOGS PA BSAL BA YANG MTHONG STE, DE NA YANG
NAM

MKHA' LDING LA SOGS PA NI YOD PA MA YIN TE, DE'I NGO BO MI DMIGS
PA'I PHYIR RO, ,GZHAN YANG MED PA SKYES NAS SKAD CIG TU MA LUS
PAR 'GAGS SO ZHES SMRAS PA RNAMS KYIS NI MA SKYES PA YIN YANG
SMIG RGYU LA SOGS PA BZHIN DU SNANG BA YIN NO ZHES BRJOD PAR RIGS
TE, 'DI LTAR THAMS

@60B CAD LAS THAMS CAD SKYE BAR THAL BA LA SOGS PA'I NYES PAR
'GYUR BA'I PHYIR RO, ,NUS PA YANG NGES PA YOD PA MA YIN TE, SKYON
MTSUNGS PA'I PHYIR RO, ,GZHAN YANG DE DAG THAMS CAD NI BRJOD PA
TZAM DU ZAD KYI, SKYE BA LA DGA' ZHING SKYE BA LA CHAGS PA NI
SPANGS DKA' BA YIN TE, BSTAN

BCOS RNAMS DANG 'JIG RTEN PA'I, ,DPE RNAMS PHA YIS BSGO NA YANG,
,GNAS PA MED LAM DON ZHEN PA, ,SKYABS SU 'ONGS BZHIN 'GA' SPONG
MED, ,GNYIS SU MED PA'I YE SHES DON DAM PAR YOD PAR KHAS LEN PA
NI SKYON MANG DU YOD DE, MU STEGS CAN BZHIN DU PHYOGS GCIG PA'I

STONG PA NYID DU SMRA BAR 'GYUR BA DANG DE BZHIN GSHEGS PA MANG
PO RNAMS KYI GNYIS SU MED PA'I YE SHES DE DAG MKHYEN NA NI GZUNG
'DZIN DANG LDAN PAR 'GYUR BA DANG, DON DAM PAR YOD PA MI MKHYEN
NA NI MKHYEN PA MED PA NYID DU YANG 'GYUR RO, ,DON DAM PAR YOD PA
MA YIN LA YUL DU MI BYED PA

LA NI SKYON CI YANG YOD PA MA YIN TE, RMI LAM NA DMIGS PA'I RTA
LA SOGS PA GNYID MA LOG PAS MA MTHONG ZHES TE, MI SHES PAR GYUR
PA MA YIN NO, ,SHES PA'I YUL BSAM GYIS MI KHYAB PA YANG DE LTA BU
YIN NA RUNG GI ,DE LTA BU MA YIN NA MI RUNG NGO, ,DE NYID KYI
PHYIR MCHIS PA MA

LAGS TE, YOD PAR GYUR PA MA YIN NO, ,RNAM PA DE LTA BU JI LTAR
'JIG PAR 'GYUR TE, 'JIG PAR MI 'GYUR RO, ,TSIG DE GSUM GYIS NI
'DI 'DUS MA BYAS NYID YIN PAR BSTAN TO, ,GANG 'JIG PAR MI 'GYUR
BA DE NI BSAM GYIS MI KHYAB PA STE ZHES BYA BA NI BSAM GYIS MI
KHYAB PA STE

YIN PAR SGRUB PAR BYED PA'I 'THAD PA NI 'JIG PA MED PAS SGRUB PAR
BYED PA YIN PAR BSTAN DU ZIN KYANG 'ON KYANG 'BYUNG BA MED PA
DANG, YOD PA MA YIN PA DE DAG KYANG BLTA BAR BYA'O, ,'JIG PA MED
PA NI DES RAB TU PHYE BA YIN PA'I PHYIR RO, ,DE DAG GIS 'DUS MA
BYAS PA NYID YIN PA'I PHYIR,

BSAM GYIS MI KHYAB PA NYID YIN NO ZHES BSTAN PA YIN NO, ,BSAM
GYIS MI KHYAB PA DANG, BDAG GI DBYINGS 'DI GNYIS SHES RAB KYI PHA
ROL TU PHYIN PA'I DBYINGS NYID YIN PAR BSTAN NAS, DE BZHIN GSHEGS
PA'I DBYINGS NYID BSTAN PA'I PHYIR, DE LTAR NA DE BZHIN GSHEGS
PA'I

@61A *, ,DBYINGS DANG BDAG GI DBYINGS ZHES BYA BA LA SOGS PA
GSUNGS PA YIN TE, GANG GI PHYIR DE LTAR DNGOS PO DBEN PA'I PHYIR,
BSAM GYIS MI KHYAB PA YIN PA DE BAS NA DE BZHIN GSHEGS PA'I
DBYINGS DANG BDAG GI DBYINGS 'DI GNYIS SU MA MCHIS TE, GNYIS SU
DBYER MA

MCHIS SHING, 'DI GNYI GA YANG RNAM PAR DBEN PA NYID YIN NO,
,DBYINGS NI RGYU STE, 'DI LTAR BDAG NI PHYOGS BCUR BTZAL NA DMIGS
SU MED DO, ,DE BAS NA RIN PO CHE ZA MA TOG LAS KYANG RNAM PAR
DBEN PA 'DI NYID SGO YIN NO ZHES GSUNGS TE, RNAM PAR DBEN PA DE
NYID SEMS LA RGYUN MI

'CHAD PAR GZHAG NA DNGOS POR SGRO 'DOGS PA RNAMS CHUNG BA DANG
SHIN TU CHUNG BAR 'GYUR ZHING YUN RING DU LON PA DANG, DNGOS POS
SGRO 'DOGS PA SKABS MED PA'I PHYIR, DE BZHIN GSHEGS PA'I DBYINGS
SO, ,RNAM PAR DBEN PA 'DI SEMS LA GZHAG PAR NUS SAM, 'ON TE MI
NUS NA, CI'I PHYIR DE SKAD DU

SMRAS SHE NA, SEMS NYID DE RNAM PA CAN LA DE SKAD DU BSTAN TE,
DE'I BDAG NYID DU GYUR PA NI DE BZHIN GSHEGS PA YIN TE, DES NA
BDAG DANG DE BZHIN GSHEGS PA GNYIS DBYINGS THA DAD PA MED DO,
,NGO BO NYID BSTAN ZIN TO, ,DA NI DE BZHIN GSHEGS PA'I YE SHES
BSTAN PA'I CHED DU RE

ZHIG SNGA PHYI MTSAMS SBYAR BA'I PHYIR, THA DAD PA MED PA NYID DU
STON PA NI BCOM LDAN 'DAS KYIS GANG BDAG BSGOM PA NI SHES RAB KYI
PHA ROL TU PHYIN PA BSGOM PA YIN NO ZHES BKA' STZAL PA ZHES
GSUNGS TE, BDAG BSGOM PA NI SHES RAB KYI PHA ROL TU PHYIN PA
BSGOM PA YIN NO ZHES 'DI DANG

GZHAN DU GSUNGS PA NI SHES RAB KYI PHA ROL TU PHYIN PA RGYU'I
BDAG NYID DE BSGOM PA'I SGRAS BDAG BSGOM PA YIN PAR BSTAN ZHES
BYA BA'I THA TSIG GO, ,DE NYID KYANG CI'I SLAD DU ZHE NA, BCOM
LDAN 'DAS SHES RAB KYI PHA ROL TU PHYIN PA ZHES BGYI BA 'DI NI
'DI LTAR BDAG RNAM PAR DBEN PA 'DI

TSIG BLA DAGS LAGS PA'I SLAD DU'O, ,DE NYID KYANG CI'I SLAD DU
ZHE NA, DE'I PHYIR BCOM LDAN 'DAS GANG GIS BDAG GI DBYINGS 'TSAL
BA DES CHAGS PA MA MCHIS PA 'TSAL BA LAGS SO ZHES GSUNGS TE, JI
SKAD DU BSTAN PA'I BDAG GI DBYINGS 'TSAL BA DE NI CHAGS PA MA

@61B MCHIS PA 'CHAL BA LAGS TE, DMIGS PAR SGRO 'DOGS PA'I SGRIB
PA LA CHAGS PA MED PA'I PHYIR, CHAGS PA MA MCHIS PA'I TSE MKHYEN
PA CAN NYID NI DE BZHIN GSHEGS PA NYID YIN NO, ,DE NYID GSAL BAR
BYED PA NI GANG GIS CHAGS PA MA MCHIS PA NYID 'TSAL BA DES CHOS
GANG

YANG 'TSAL BA MA MCHIS TE ZHES BYA BA YIN TE, SHES BYA LA CHAGS
NA NI CHAGS MED NYAMS PA YIN NO, ,CHOS GANG YANG MED PA DE NYID
KYANG CI'I SLAD DU ZHE NA, DE'I PHYIR 'DI LTAR BSAM GYIS MI KHYAB
PA'I YE SHES NI ZHES GSUNGS TE, SGRO 'DOGS PA'I SGRIB PA SPANGS
PA'I PHYIR LA

SEMS PA NI SGRO 'DOGS PA'I BDAG NYID YIN PA'I PHYIR RO, ,DMIGS
PA'I SGRIB PA SPANGS PA'I PHYIR, CHOS GANG LA YANG SHES PA MED PA
NI SANGS RGYAS KYI YE SHES NYID LAGS TE, CHAGS PA MED PA DANG
LDAN PA'I CHOS CAN BSTAN TO, ,CHAGS PA MED PA STON PA LA DE BZHIN
GSHEGS

PA'I YE SHES LA 'DZIN PA MA YIN NO ZHES ZER BA DE JI LTAR 'THAD,
GANG GI PHYIR DON 'DI RIGS PAR 'GYUR, DE CI'I SLAD DU ZHE NA ZHES
BYA BA'I DGONGS PA 'DI LTA STE, GAL TE BSAM PA CUNG ZAD KYANG MA
MCHIS SHING MI MKHYEN NA, DE LTAR CHOS KYI 'KHOR LO BSKOR BAR
'GYUR TE, MA

BSAMS PAR NI BSAM PA DANG, DBANG PO DANG 'DON PA DAG MA SHES PA'I
PHYIR, CHOS KYI 'KHOR LO BSKOR BAR JI LTAR 'THAD PAR 'GYUR ZHE
NA, LAN DU YE SHES DE NI DON DAM PAR MCHIS PA MA LAGS TE ZHES
GSUNGS TE, GANG GI PHYIR YE SHES DE NI DON DAM PAR DE KHO NA NYID
DU JI

SKAD SMOS PA'I TSUL GYIS NA MCHIS PA MA LAGS SO, ,DE BAS NA DE
LTA BU'I NGO BO YOD PA MA YIN PA'I PHYIR CHOS KYI 'KHOR LO BSKOR
BAR YANG JI LTAR 'GYUR, JI LTAR ZHES BYA BA NI SPONG BA'O, ,CHOS
KYI 'KHOR LO NI MTSON PA YIN GYI, SANGS RGYAS KYI MDZAD PA THAMS
CAD KYANG MDZAD

PA MED DO ZHES BYA BA'I THA TSIG GO, ,'ON KYANG SNGON YONGS SU
SBYANGS PA'I BYE BRAG GI PHYIR DANG, SMON LAM GYI STOBS KYI PHYIR
DANG, DE BZHIN GSHEGS PA CHOS KYI SKU'I DBANG GIS SKAL BA DANG
LDAN PA RNAMS LA CHOS KYI 'KHOR LO SKOR BA LA SOGS PA SNANG BA'I
RNAM PAR RIG PA SKYE'O, ,DE SKAD

@62A *, ,DU DE BZHIN GSHEGS PA'I GSANG BA BSTAN PA LAS, JI LTAR
'KHRUL 'KHOR BYAS RGYUD LAS, ,RLUNG GIS BSKYOD DE SGRA DAG
'BYUNG, ,SEMS CAN BSAM PA'I DBANG GIS NI, ,DE BZHIN SANGS RGYAS
CHOS KYANG STON, ,ZHES GSUNGS SO, ,'PHAGS PA

BYAMS PA MGON POS KYANG, ,RTZOL BA MED CING CHAGS DANG BRAL,
,THOGS PA MED PAR RTAG TU BZHUGS, ,DRIS PA THAMS CAD SEL MKHYEN
PA, ,SMON LAM MKHYEN PAR 'DOD PA YIN, ,RGYU NI YONGS SU SMIN GYUR
NA, ,GANG GANG TSE NA GANG DAG LA, ,PHAN PAR BYA BA 'BYUNG BA NI,
,DE

DANG DE LA DE 'PHEL 'GYUR, ,ZHES GSUNGS SO, ,GANG GI TSE YE SHES
DE DON DAM PAR MA MCHIS PA DE'I TSE YE SHES DE NI CHAGS PA MA
MCHIS PA'O ZHES BYA BA LA CHAGS PA NI BZHED PA'O, ,DE 'DI LA YOD
PA MA YIN PAS CHAGS PA MA MCHIS PA'O, ,GANG GI TSE YE SHES DE
CHAGS PA MA

MCHIS PA DE'I TSE YE SHES DE NI DNGOS PO MA MCHIS PA'O ZHES
GSUNGS PA LA, DNGOS PO NI BYUNG BA LA BYA'O, ,DNGOS PO MED PA NI
DE LTA BU MA YIN TE, 'DUS MA BYAS PA YIN NO ZHES BYA BA'I THA
TSIG STE, GANG 'BYUNG BA DE NI GDON MI ZA BAR RGYU DANG 'BRAS BU
'BREL ZHING CHAGS PA YIN LA,

GANG CHAGS PA MED PA DE NI 'DUS MA BYAS PA YIN TE DE BAS NA DNGOS
PO MA MCHIS PA'O ZHES GSUNGS SO, ,SEMS DANG SEMS LAS BYUNG BA'I
RKYEN NI BZHI STE, DMIGS PA DANG BDAG PO DANG DE MA THAG PA DANG,
RGYU ZHES BYA BA RNAMS SO, ,DE DAG NI DNGOS PO MED PA LA MI 'THAD
DO ZHES BSTAN

PA'I PHYIR, YE SHES DE NI YUL MA MCHIS PA'O ZHES GSUNGS TE, GZUGS
LA SOGS PA'I DMIGS PA MED PA'I PHYIR RO, ,RNAM PAR SHES PA BSKYED
PA LA DBANG BYED PA'I MIG LA SOGS PA'I DBANG PO LA MI GNAS PAS NA
YE SHES NI MI GNAS PA'O, ,DE MA THAG PA'I RKYEN GYI

DBANG DU BYAS NAS, YE SHES DE NI BRTEN PA MA MCHIS TE ZHES GSUNGS
TE, BRTEN PA MTHONG BA'O, ,DE NI SKYE BZHIN PA MA 'ONGS PA RNAMS
SKYE BA LA MNGON DU PHYOGS PA RNAMS LA, GO 'BYED PA SBYIN PAR
BYED PA STE, GANG GIS GO PHYE BAS 'BRAS BU BRTEN PAR 'GYUR BA DE
MED PA'I PHYIR,

@62B BRTEN PA MA MCHIS PA'O, ,YE SHES DE NI MA BSKYED PA'O ZHES
BYA BA NI SKAL BA MNYAM PA DANG KUN TU 'GRO BA DANG RNAM PAR SMIN
PA'I RGYU DE DAG GIS NI SKYE BZHIN PA MA 'ONGS PA SKYE BA LA
MNGON DU PHYOGS PA SKYED PAR BYED PA YIN LA, DE 'GOG PAR BYED PA
NI MA BSKYED PA'O ZHES BYA BA YIN NO, ,

LHAN CIG 'BYUNG BA DANG MTSUNGS PAR LDAN PA'I RGYU'I DBANG DU
BYAS NAS, MA THOB PA'O ZHES GSUNGS TE, 'GAG BZHIN PA DANG DA LTAR
BYUNG BA 'GAG PA LA, MNGON DU PHYOGS PA DAG LA LHAN CIG 'BYUNG BA
DANG MTSUNGS PAR LDAN PA'I RGYU DE GNYIS KYIS 'BRAS BU THOB PAR
BYED PA YIN NA

DE MED PA'I PHYIR MA THOB PA'O, ,BYED RGYU NI BDAG PO'I RKYEN YIN
TE, DE YANG 'DIS BYAS KYI DNGOS PO THAMS CAD DO, ,'DUS BYED PA NI
GNAS SKABS THAMS CAD DU BYED PAS RNAM PA MANG NGO, ,DE LA RTEN DU
GYUR PA RNAMS NI YE SHES DE NI BRTEN PA MA MCHIS PA'O ZHES BYA BA
DER BSTAN ZIN TO,,

DE LAS GZHAN PA'I DBANG DU BYAS NAS SKYE BAR YANG MI 'GYUR BA'O
ZHES GSUNGS TE, YANG GI SGRAS NI MA SKYES PA DANG MI SKYE BA YANG
BLTA BAR BYA'O, ,DE YANG GTAN TSIGS GANG GIS MNGON ZHE NA, DE'I
PHYIR GTAN TSIGS SU YE SHES DE NI YON TAN GYIS 'DUS BGYIS PA'AM
ZHES BYA BA LA SOGS

PA GSUNGS TE, 'DI LTAR YE SHES DE NI YON TAN GYIS 'DUS BGYIS PA
MA LAGS TE, BSOD NAMS DANG YE SHES KYI TSOGS KYIS MA BSGRUBS
PA'O, ,YON TAN MA LAGS PAS 'DUS BGYIS PA MA LAGS ZHES BYA BA NI
YON TAN LAS GZHAN PA RNAMS KYIS SGRIB PAR MI BYED PA'I TSUL GYIS

'DUS BYAS MA YIN PA'O, ,YON TAN DANG YON TAN MA YIN PA GNYIS KYIS
NI 'DUS BYAS THAMS CAD BSDUS PA YIN TE, 'DI GNYIS PHAN TSUN
SPANGS TE, GNAS PA'I MTSAN NYID YIN PA'I PHYIR RO, ,GAL TE YON
TAN DANG, YON TAN MA YIN PA GNYIS KYIS 'DUS MA BYAS PA YIN NA 'O
NA

JI LTAR DE BZHIN GSHEGS PA NYID KYI YE SHES THUN MONG MA YIN PA
YIN LA, GANG ZAG GZHAN GYI MA YIN, 'DUS MA BYAS PA RGYU DANG MA
'BREL BA LA MI LTOS PA DAG CI'I PHYIR THUN MONG MA YIN PA YIN
SNYAM PA DE'I PHYIR, CI'I SLAD DU ZHE NA ZHES GSUNGS SO, ,'DIR
LAN NI 'DI LTAR YE SHES

@63A *, ,DE NI BSAM GYIS MI KHYAB PA STE ZHES BYA BA YIN TE, 'DI
BSAM PA DANG BRAL BAS BSAM GYIS MI KHYAB PA'O, ,BSAM PA SGRO
BTAGS PA DANG BRAL BA BSTAN PA'I PHYIR, DES NA YON TAN NAM YON
TAN MA LAGS PAS KYANG JI SKAD DU BSTAN PAR BGYI'O ZHES

GSUNGS TE, GTAN TSIGS DES SAM, YE SHES DES YON TAN NAM, YON TAN
MA LAGS PAS 'DUS BYAS NYID DU JI LTAR BSTAN PAR BGYI, GANG GI
SLAD DU YE SHES DE BSAM GYIS MI KHYAB PA ZHES BYA BA NI GZUNG BA
MED PA YIN NA, GZHAN CI ZHIG BSAM DU YOD CES BYA BA MA YIN

NO; ,DE CI'I SLAD DU YE SHES DE BSAM DU MA MCHIS PA STE ZHES BYA
BA NI BSAM PA GTONG STE, 'DZIN PA MED PA YIN NO, ,'DIS NI 'DI
SKAD DU YE SHES DE NI BSAM PAR BYA BA DANG, SEMS PAR BYED PA LAS
DBEN ZHING DE GNYIS SU SGRO 'DOGS PA MED PA YIN GYI, GZHAN DAG NI
MA YIN NO ZHES

BSTAN TO, ,MJUG BSDU BA'I PHYIR, GANG DE LTAR SHES PA DE NI ZHES
BYA BA LA SOGS PA GSUNGS TE, GZUNG BA DANG 'DZIN PA LAS DBEN PA'I
BDAG NYID KYI SHES PA GANG YIN PA DE NI SNGAR BSTAN PA'I MI DMIGS
PA'I TSUL DU SANGS RGYAS KYI YE SHES LAGS PAR 'TSAL LO, ,DE LTAR

BSAM GYIS MI KHYAB PA YIN PA'I PHYIR, RGYU DANG 'BREL PA BSAL NAS
'BRAS BU NYID KYANG BSAL BA'I PHYIR, YE SHES DE NI CHOS GANG YANG
MNGON PAR RDZOGS PAR SANGS RGYAS PA 'AM, MKHYEN PA MA MCHIS SO
ZHES GSUNGS TE, SHIN TU RNAM PAR DAG PA YIN PAS, RNAM PA THAMS
CAD

KHONG DU CHUD PA'I MNGON PAR RDZOGS PAR SANGS RGYAS PA 'AM, DE
LAS GZHAN PA'I MKHYEN PA MA MCHIS TE, YUL GYI STOBS LAS BYUNG
ZHING, YUL LA SHES PA GANG YIN PA DE LTA BU MA YIN PA DE JI LTAR
SHES PAR BYED, 'DIS NI SKYES BU BYED PA'I 'BRAS BU BSAL BA BZHIN
NO, ,YE SHES DE NI SNGON

GYI MTHA' 'AM, PHYI MA'I MTHA' NAS MCHIS PA MA LAGS SO ZHES BYA
BAS NI BDAG PO'I 'BRAS BU BSAL BA YIN TE, DE NI DUS NGES PA MED
PA'I PHYIR RO, ,YE SHES DE NI SNGON MA SKYES PA YANG MA LAGS ZHES
BYA BA NI YE SHES GANG GI RGYU SNGON SKYES PA MA YIN PA DE LA DE
SKAD CES BYA STE, SNGON GYI SGRAS RGYU'I

@63B DON LA BYA STE, DPER NA SNGON BZHIN DANG, PHYI MA BZHIN
DANG, YANG DAG PA'I SHES PA SNGON DU SONG BA LA SOGS PA BZHIN NO,
,'DIS NI RNAM PAR SMIN PA'I 'BRAS BU BSAL BA YIN TE, 'DAS BA LAS
DE RNAM PAR GZHAG PA'I PHYIR RO, ,YE SHES DE NI SNGON MA SKYES PA
YANG MA LAGS TE ZHES

BYA BA NI SNGA MA'I ZLA DGAG PA BSTAN PA STE, THAMS CAD RGYU MED
PA CAN NYID STON PA GTZO BO YIN NO, ,'DI GNYIS KYIS DNGOS PO
THAMS CAD BSDUS TE, PHAN TSUN SPANGS TE GNAS PA YIN PA'I PHYIR,
PHUNG PO GSUM PA BZHIN MED DO, ,'BRAS BU GSUM NYID MI 'THAD PA'I
GTAN TSIGS NI MA SKYES

PA'I SLAD DU'O ZHES BYA BA YIN TE, YE SHES SKYE BA DANG LDAN PA
NI 'BRAS BU NYID YIN GYI GZHAN DU MA YIN NO, ,DE LAS GZHAN PA
'DUS BYAS KYI CHOS 'GAG PA SEL BAR BYED PA NI GANG MA SKYES PA DE
NI NUB PAR YANG MI 'GYUR, CHAD PAR YANG MI 'GYUR RO ZHES BYA BA
YIN TE, DNGOS PO RNAMS 'JIG

PA NI LHAG MA DANG BCAS PA DANG, LHAG MA MED PA DANG GNYIS SU
BYIS PA RNAMS KYIS BRTAGS SO, ,DE LA LHAG MA DANG BCAS PA'I DBANG
DU BYAS NAS NUB PAR MI 'GYUR ZHES GSUNGS TE, GNAS SKABS SU NUB PA
MED PA'I PHYIR RO, ,CHAD PAR YANG MI 'GYUR ZHES BYA BA NI YONG YE
LHAG MA MED

PAR MI 'GYUR BA'O, ,RGYU DANG MTHUN PA'I 'BRAS BU 'GOG PAR BYED
PA NI YE SHES DE DANG 'DRA BA'I YE SHES GANG YANG MA MCHIS TE
ZHES BYA BA LA SOGS PA YIN TE, YE SHES DE LAS GZHAN PA'I YE SHES
'DRA ZHING MTHUN PA GANG YANG MA MCHIS NA, RGYU DANG MTHUN PA'I
'BRAS BU YIN PAR GANG ZHIG 'GYUR

TE; RGYU DANG 'DRA BA YIN NA NI RGYU MTHUN PA'I 'BRAS BU YIN PAR
BZHED DO, ,DE DANG 'DRA BA'I DNGOS PO MA MCHIS PA DE'I SLAD DU
CHOS THAMS CAD YE SHES 'DI YANG MA SKYES PA'I PHYIR, YE SHES DE
NI BSAM GYIS MI KHYAB PA YIN PAR BZHED CING 'DRA BA MA MCHIS TE,
'DI LA 'DRA ZHING MTHUN PA

YOD PA MA YIN PAS RGYU DANG MTHUN PA'I 'BRAS BU MA YIN NO, ,'ON
KYANG RGYU MTHUN PA'I 'BRAS BU BSAL BA'I SNGA ROL DU CI'I PHYIR
'GAG PA SEL BAR BYED CE NA, DGE BA DANG MI DGE BA DANG LUNG DU MA
BSTAN PA'I CHOS GSUM CHAR GYIS KYANG RGYU MTHUN PA'I BAG CHAGS
'JOG PAR BYED PA YIN LA DE'I

@64A *, ,'BRAS BUS KYANG DE 'JOG PAR BYED PAS, MI MTHUN PA NYE
BAR GYUR PA LAS GZHAN DU 'BRAS BU GCIG NAS GCIG TU RGYUN CHAD PAR
MI 'GYUR RO, ,RNAM PAR SMIN PA'I 'BRAS BU NI LUNG DU MA BSTAN PA
MA YIN ZHING LUNG DU BSTAN PA LAS BYUNG BA YIN PAS, RNAM PAR SMIN
PA'I BAG

CHAGS 'JOG PAR BYED PAS RGYUN CHAD PA YIN TE, DES NA DE NYID DU
DGAG PA SRID PAS NA 'GAG PA SEL BAR BYED PA YIN NO, ,BRAL BA'I
'BRAS BU SEL BAR BYED PA NI YE SHES DE NI THOG MA DANG, DBUS MA
DANG, THA MA MI DMIGS PA STE ZHES BYA BA LA SOGS PA YIN TE, THOG
MA NI MA DAG PA'I GNAS

SKABS SO, ,DBUS NI MA DAG PA DANG DAG PA'I GNAS SKABS SO, ,THA MA
NI DAG PA'I GNAS SKABS TE, DE DAG MA SKYES PAS NI MI DMIGS PA
THOG MA DANG DBUS DANG THA MA MI DMIGS PA DE'I SLAD DU YE SHES DE
NI NAM MKHA' DANG 'DRA BA'O, ,'DIR YANG MI DMIGS PA'I SBYOR BA
BSTAN PA'I PHYIR,

YE SHES DE LA MNYAM PA 'AM MI MNYAM PA MI DMIGS TE ZHES BYA BA LA
SOGS PA GSUNGS TE, YE SHES 'DI NAM MKHA' DANG MNYAM PAS MNYAM
PA'O, ,DE LAS GZHAN PA DANG MI MTSUNGS PA'I PHYIR MI MNYAM PA'O,
,'DI LA MNYAM PA 'AM MI MNYAM PA DE DAG KYANG MI DMIGS SO, ,YANG
NA

YE SHES DE MNYAM PA NI MNYAM PA NYID DAM MI MNYAM PA STE, MI
MNYAM PA NYID MI DMIGS TE MI RIG GO, ,GNYI GA MI DMIGS PA DE'I
SLAD DU YE SHES DE NI MI MNYAM PA NAM MKHA' DANG MNYAM PA'I PHYIR
MI MNYAM PA DANG MNYAM PA STE, BYANG CHUB SEMS DPA'I SDE SNOD
LAS, BCOM LDAN 'DAS

KYIS MI MNYAM PA DANG MNYAM PA'I TSIG DE SKAD DU BSHAD PA'I PHYIR
RO, ,DE LTAR BSAM GYIS MI KHYAB CING CHAGS PA MED PA'I YE SHES
BSTAN NAS, DE'I RJES LAS THOB PA DAG PA 'JIG RTEN PA'I YE SHES
KHA CIG GIS BRTAGS PA DE BSAL BA'I PHYIR, YE SHES DE LA NI DE
DANG 'DRA BA'I YE SHES GZHAN

MI DMIGS TE ZHES BYA BA LA SOGS PA GSUNGS TE, 'DI'I RNAM PA DE
DANG 'DRA BA YIN TE, DE DANG TSUL 'DRA BA NI DE DANG 'DRA BA STE,
DE'I RJES SU BYED PA'O, ,'DI LA DE YOD PA MA YIN PAS DE DANG 'DRA
BA'I YE SHES GZHAN MI DMIGS TE, DON DAM PAR CHOS THAMS CAD MA
SKYES PA'I PHYIR RO

@64B ZHES DGONGS PA'O, ,KUN RDZOB TU YANG DE BZHIN GSHEGS PA'I
GSANG BA BSAM GYIS MI KHYAB PA BSTAN PA LA SOGS PA LAS, 'DI BKAG
PA'I PHYIR, 'DIS NI RTAG TU MNYAM PAR GZHAG PA YIN PAR BSTAN TO,
,YANG NA DE DANG 'DRA BA'I YE SHES GZHAN ZHES BYA BA NI, 'DI RANG
GI

NGO BO DANG MI MTHUN PA'I NGO BO LA BYA STE MI MTHUN PAR GLENG
BA'I PHYIR RO, ,DE SKAD DU MI 'JIGS PA BZHI'I SKABS SU GSUNGS SO,
,DE MED PA'I PHYIR, DE DANG 'DRA BA'I YE SHES GZHAN MI DMIGS SO,
,DE NYID GSAL BAR BYA BA'I PHYIR, 'JAM DPAL YE SHES 'DI MI BSGYUR
BA MA YIN NAM ZHES

DRIS SO,, ,,BAM PO DRUG PA, MI BSGYUR BA 'DI JI LTA BU YIN ZHE
NA, PHYIR RGOL BAR BYED PAS 'KHRUGS PA'AM, G-YOS PA NI BSGYUR BA
YIN NO, ,DE LTA BU MA YIN PAS MI BSGYUR BA YIN NO, ,JI LTA ZHE NA
YANG DAG PAR RDZOGS PA'I SANGS RGYAS SU GYUR TE, ZAG PA ZAD PA NA

'DI DAG NI BAR DU GCOD PA'I CHOS RNAMS SO, ,'DI DAG NI NGES PAR
'BYIN PA'I LAM YIN NO ZHES ZHAL GYIS BZHES PA NA, NGA LA PHYIR
RGOL BA'I MTSAN MA YANG DAG PAR RJES SU MA MTHONG BAS, MI BDE BA
DANG BAG TSA BA MED PA DANG, MI 'JIGS PA THOB STE BZHUGS, KHYU
MCHOG GI GNAS

YIN PAR ZHAL GYIS BZHES, 'KHOR GYI NANG DU SENG GE'I SGRA SGROGS,
TSANGS PA'I 'KHOR LO BSKOR RO ZHES BYA BA LA SOGS PA NI MI BSGYUR
BA'I LAS YIN NO, ,MI BSGYUR BA 'DI YANG CI'I PHYIR ZHE NA, DE'I
PHYIR BCOM LDAN 'DAS YE SHES DE NI MA BGYIS PA DE ZHES GSUNGS SO,
,MA BGYIS PA

NYID LAGS PA DE'I SLAD DU MNGON PAR BZHED PA'I YE SHES 'DI MI
BSGYUR BA LAGS SO, ,GZHAN DAG MI BSGYUR BAR BYED PA DANG BRAL
BA'I PHYIR, MI BSGYUR BA YIN PAR RNAM PAR GZHAG GO, ,YE SHES 'DI
LA NI BSGYUR BA DANG, MI BSGYUR BA'I THA SNYAD 'JUG PA YANG MED
PAS SHIN TU YANG

BSGYUR BA MED DO ZHES DPES BSTAN PA'I PHYIR, BCOM LDAN 'DAS 'DI
LTA STE, DPER NA, K'ARshA PA NA RTAGS MA BTAB PA NI ZHES BYA BA
LA SOGS PA GSUNGS SO, ,RTAGS BTAB PA NI ZONG DU BYA BA'I RTAGS
BTAB PA STE, DPER NA 'DRA MA MA LA SOGS PA LTA BU'O, ,'DI DE LTA
BU MA YIN PAS

@65A *, ,RTAGS MA BTAB PA'O, ,'DI BSGYUR BA YANG MA LAGS PA NI
RTAGS MA BTAB PA'I PHYIR RO, ,BSGYUR BA LAS GZHAN PA DBYIG LA
SOGS PA MI BSGYUR BA'I NGO BO YANG MA LAGS TE, DE'I NGO BO MA YIN
PA'I PHYIR RO, ,DE BAS NA DE GNYI GA MA LAGS PA'I GRANGS

SU MCHI'O, ,BCOM LDAN 'DAS DE BZHIN DU ZHES BYA BA LA SOGS PA NI
DON LA SBYOR BAR BYED PA YIN TE, GANG MA BYAS PA DE NI BSGYUR BA
DANG, MI BSGYUR BA'I GNAS MA YIN NO ZHES BYA BA YIN NO, ,CHAGS PA
MED PA'I YE SHES BSHAD ZIN TO, ,DA NI SNOD DU GYUR PA'I GANG ZAG

RNAMS BSTAN PAR BYA'O, ,DE BZHIN GSHEGS PA'I YE SHES BSTAN PA,
'DI LTAR ZAB MO BSTAN PA LA NI DE KHO NA MA YIN GYI, GZHAN DU NI
MA YIN NO ZHES NGES PAR 'DZIN CING LHAG PAR SMOS PA'I GANG ZAG DE
DAG SU ZHE NA 'PHAGS PA 'JAM DPAL GYIS KYANG DE BZHIN GSHEGS

PA'I RIGS CAN DAG LAS GZHAN PA DAG MA YIN PAR BSTAN PA'I PHYIR,
BCOM LDAN 'DAS GANG DAG 'KHOR BA'I CHOS CAN YANG MA LAGS ZHES BYA
BA LA SOGS PA GSUNGS TE, 'KHOR BA'I CHOS CAN DE DAG NI RIGS MED
CING DE LAS YID BYUNG BA MED PA'I PHYIR, 'KHOR BA'I RANG

BZHIN PA YIN NO, ,YONGS SU MYA NGAN LAS 'DA' BA'I CHOS CAN NI
NYAN THOS DANG, RANG SANGS RGYAS KYI RIGS CAN TE, 'KHOR BAS SKRAG
PA'I PHYIR RO, ,DE GNYI GA MA YIN PA NI BYANG CHUB SEMS DPA'I
RIGS CAN TE, DE YANG RIGS LA GNAS PA KHO NA YIN TE, DE'I PHYIR DE
DAG 'DIR

MOS PAR 'GYUR RO ZHES GSUNGS SO, ,GANG DAG 'JIG TSOGS LAS KYANG
MA BSKYOD PA ZHES BYA BA'I DON 'DI YIN TE, 'JIG TSOGS LA LTA BA
NI SKYON YIN TE, DE LAS BSKYOD NAS STONG PA NYID LA GNAS PA'I
PHYIR, LTA BAS BYAS PA RNAMS ZAD PA DANG GTUGS PAR 'GYUR RO ZHES
BYA

BA'I BSAM PAS GANG DAG 'JIG TSOGS LAS 'DA' BAR BYED DO, ,GANG DAG
DE LTA BU MA YIN PA DE DAG CHOS THAMS CAD SKYE BA MED PAR MOS PA
NYID KYI PHYIR 'JIG TSOGS LAS MA BSKYOD PA YIN NO, ,GANG DAG 'DOD
CHAGS DANG ZHE SDANG DANG GTI MUG KYANG MA BAS PA ZHES BYA BA NI
SKYE BA MED PA LA

@65B LHAG PAR MOS PA KHO NA YIN PAR DGONGS PA STE, DE DAG MOS PAR
'GYUR RO ZHES SBYAR RO, ,'DIS NI BYANG CHUB SEMS DPA'I RIGS CAN
DAG KHO NA LHAG PAR MOS PA DANG LDAN PAR BSTAN TO, ,DE CI'I SLAD
DU ZHE NA ZHES BYA BA NI DE DAG LA LEGS PAR KHONG DU CHUD PA CI
ZHIG YOD NA, GANG GIS

DE DAG KHO NA LHAG PAR MOS PA YIN GYI, GZHAN MA YIN NO ZHES BYA
ZHE NA, DE'I PHYIR MI BAS PA NI BAS PAR MI 'GYUR TE ZHES BYA BA
LA SOGS PA GSUNGS SO, ,BAS PA ZHES BYA BA NI ZHIG PA'O, ,DE MED
PA NI MI BAS PA STE, 'DUS MA BYAS PA LA BYA'O, ,BAS PA YANG LHAG
MA DANG BCAS PA STE,

DPER NA GRANGS CAN RNAMS KYI LTA BU'O, ,YONGS SU BAS PA NI THAMS
CAD DU LHAG MA MED PAR ZAD PA STE, DPER NA MDO SDE PA'I LTA BU
STE, DE BAS NA DE DAG NI LOG PAR MOS PA YIN GYI, 'DI LA LHAG PAR
MOS PA MED DO, ,GANG DAG DE LTA BU'I LTA BA CAN MA YIN PA DE DAG
MOS PAR 'GYUR

RO; ,GANG DAG 'KHOR BA LAS KYANG MA 'DAS LA ZHES BYA BA NI 'KHOR
BA RNAMS MA SKYES PAR LHAG PAR MOS PA KHO NA'I PHYIR RO, ,'KHOR
BA'I GRANGS SU YANG MI MCHI'O ZHES BYA BA NI GZUNG BA DANG 'DZIN
PAR MNGON PAR ZHEN PA'I RMONGS PA SPANGS PAS NYON MONGS PA CAN MA
YIN PA'I PHYIR RO, ,DE

SKAD DU, NYON MONGS SKYE BA NYON MONGS MIN, ,SKYON MED YON TAN
DPAG MED LDAN, ,ZHES BSTAN TO, ,'DIS NI MTHONG BA'I LAM LA GNAS
PA BSTAN TO, ,GANG DAG LAM DANG BRAL BA YANG MA LAGS SHING ZHES
BYA BA NI ZHI GNAS DANG LHAG MTHONG RTAG TU BAR CHAD MED PA
'BYUNG BA'I PHYIR RO, ,

LAM GYI 'DU SHES KYANG MI SKYE BA ZHES BYA BA NI SKYE BA MED PA
RTOGS PA SHIN TU CHER GYUR PA'I PHYIR RO, ,'DIS NI BSGOM PA'I LAM
LA GNAS PA BSTAN TO, ,'JAM DPAL LEGS SO LEGS SO ZHES BYA BA LA
SOGS PA NI RJES SU GNANG BA MDZAD PA'O, ,BCOM LDAN 'DAS MA MCHIS
PA'I DUS BCOM

LDAN 'DAS MYA NGAN LAS 'DAS PA'I TSE NA, GANG LA LA DAG BYANG
CHUB KYI PHYOGS KYI DMIGS PA SO SO'I SKYE BO LA SOGS PA DANG
'BREL PA DGE BA DANG MI DGE BA LA SOGS PA'I CHOS DE DAG RIGS PA
RNAM PA BZHIS GDUL BAR BYA BA'I PHYIR RGYUD LA TSUL RNAM PA DRUG
PO 'DIS PHYIN PAR BYED PAS 'DUL

@66A *, ,BA YIN LA DE NYID MTHA' GNYIS SU LHUNG BA RNAMS KYIS
RTOGS PAR DKA' BA'I PHYIR ZAB MO YIN TE, BSTAN MA THAG PA 'DI
DANG THUGS SU CHUD PA'I NGO BO BYANG CHUB KYI PHYOGS KYI BDAG
NYID SHES RAB KYI PHA ROL TU PHYIN PA ZAB MO 'DI LA NYAN PA STE,
NYAN 'DOD PA DANG MOS PA STE THOS

NAS SEMS DANG BAR GYUR PA NYID KYIS 'DI DE LTA BU YIN GYI GZHAN
DU MA YIN NO ZHES NGES PAR 'DZIN PAR BYED PA DANG, KUN 'TSAL BA
STE, THOS SHING MOS NAS RIGS PAS SEMS SHING GTAN LA 'BEBS PAR
BYED PA DANG, RAB TU 'DZIN PAR 'GYUR BA STE JI LTA BA BZHIN DU
SHES PAR BYAS NAS

BSGOMS PAS KHONG DU CHUD PAR BYED PA MCHIS SAM, LAN NI 'OD SRUNGS
'KHOR 'DI NYID NA'ANG ZHES BYA BA LA SOGS PA YIN TE, 'JAM DPAL
GYIS KYANG BYIN GYIS BRLABS PA'I PHYIR 'DI NYID NA'ANG ZHES BYA
BAS NI NGES PAR 'DZIN PA SMRAS PA STE, SANGS RGYAS DANG BYANG
CHUB SEMS DPAS RJES SU GZUNG

BA DANG BRAL BA'I SPYOD YUL MA YIN NO ZHES BYA BA'I THA TSIG GO,
,'DIS NI BYANG CHUB SEMS DPA'I RIGS CAN DAG KHO NA ZHUGS PA YIN
PAR BSTAN TE, NYAN PA LA SOGS PA'I DON RNAM PA BZHI LA ZHUGS PA
DE DAG NYID DPE RNAM PA BZHIS GO RIMS BZHIN DU GSAL BAR BYED DO,
,DE LA RE ZHIG NYAN

PA'I CHED DU 'DI LTA STE DPER NA, KHYIM BDAG GAM KHYIM BDAG GI BU
ZHIG GIS 'DI LTA STE ZHES GSUNGS TE, SNGA MA NI BYANG CHUB SEMS
DPA'I SDOM PA GZUNG BA'O, ,PHYI MA NI DE LAS GZHAN PA STE, BYANG
CHUB SEMS DPA'I SDOM PA MA BZUNG BA'O, ,'O NA JI LTAR ZHUGS PA
YIN PAR RNAM PAR

GZHAG CE NA, DGE BA'I BSHES GNYEN LA BRTEN PAS BYANG CHUB KYI
SEMS BSKYED PA'I PHYIR RO, ,NOR BU RIN PO CHE BRGYA STONG RI BA
ZHES BYA BA NI CHAGS PA'I GNAS NYID YIN PAR BSTAN TE, KHYIM BDAG
DAG NI DE NYID LA GCES PAR SEMS SO, ,NOR BU RIN PO CHE STOR TE,
MI SNANG BAR GYUR NA SDUG

BSNGAL TE, LUS KYI MI BDE BA 'BYUNG BAR 'GYUR TE, SEMS MYA NGAN
GYIS NON PA 'DIS LUS KYANG GDUNGS PAR BYED PA'I PHYIR RO, ,MYA
NGAN LAS YID GANG GIS GZHAN MI SEMS MI 'DZIN PA GANG YIN PA DE
YID MI BDE BA YIN NO, ,DE NYID RNYED NA BDE BA DANG YID BDE BA
SKYE ZHING ZHES BYA BA NI LUS

@66B KYI DANG YID KYI BDE BA THA DAD PA'I PHYIR RO, ,BDE BA DE
GNYIS KYI RGYU NI KUN NAS DKRIS PA'I YID LA BYED PA MED PAR 'GYUR
RO ZHES BYA BA YIN NO, ,DON LA SBYAR BA NI 'OD SRUNGS DE BZHIN DU
DGE SLONG DANG ZHES BYA BA LA SOGS PA YIN NO, ,DNGOS PO MED PA'I
BAR DU MA THOS NA 'DI SNYAM DU ZHES BYA

BA NI BDAG NYID SMOD PA'O, ,BDAG CAG CES BYA BA'I SGRA NI SMAD
PA'I PHYIR RO, ,SMOD PA'I TSUL BSTAN PA'I PHYIR, SHES RAB KYI PHA
ROL TU PHYIN PA ZAB MO MA SKYES PA DANG ZHES BYA BA NAS, 'DI LTA
BU 'DI MA THOS SO SNYAM DU SEMS SO ZHES BYA BA YIN NO, ,DE DAG
GIS DUS GZHAN NA THOS PAR

GYUR PA NA ZHES BYA BA LA SOGS PA NI GSAL LO, ,TSIG 'DI SKAD DU
'DI LTAR BDAG CAG GIS ZHES BYA BA LA 'DI LTAR ZHES BYA BA NI GTAN
TSIGS SO, ,MOS PA'I DBANG DU BYAS NAS 'OD SRUNGS 'DI LTA STE,
DPER NA SUM CU RTZA GSUM PA'I LHA RNAMS NI ZHES BYA BA LA SOGS PA
GSUNGS SO, ,

SHING YONGS 'DU DANG, SA BRTOL NI RNAM GRANGS YIN LA, DE NI ME
TOG GI SHING YIN TE, ME TOG KHA 'BUS SHING ME TOG BYUNG DU NYE BA
MTHONG NAS, RING PO MI THOGS PAR MYUR DU 'DI NA ME TOG THAMS CAD
RGYAS PAR 'GYUR RO SNYAM DU NGES PAR BZUNG NAS YID DGA' BA STE,
DE DGA' BA SKYES SO,,

DE DAG GANG LA YOD PA DE RAB TU DGA' BAR 'GYUR RO, ,KYE MA ZHES
BYA BA NI DGA' BA'I SGRA'O, ,'OD SRUNGS DE BZHIN DU DGE SLONG
DANG ZHES BYA BA LA SOGS PA NI DON LA SBYOR BAR BYED PA YIN NO,
,YID DGA' BA DANG ZHES BYA BA DE NI SNYING DGA' BA'O, ,RAB TU
DGA' BAR 'GYUR RO ZHES BYA BA DE NI

DGA' BA DANG SHIN TU LDAN PA'I PHYIR RO, ,DE NYID 'DIR MOS PA YIN
TE, MOS PA'I RGYU LAS BYUNG BA'O, ,DE BAS NA 'DI THOS NA ZHES
GSUNGS TE, ME TOG KHA 'BUS PA DANG 'DRA BA YIN NO, ,DE DAG KYANG
NGA'I 'KHOR 'DI NYID NA GNAS PAR 'OD SRUNGS KHYOD KYIS NGES PAR
SHES PAR GYIS SHIG

CES BYA BA LA YONGS 'DUS BRTOL LA LHA'I BU RNAMS JI LTA BA BZHIN
DU KHYOD KYIS DE DAG THOS NAS DAD PA DANG, MCHOG TU DGA' BA MA
'ONGS PA NA BYED PA DE DAG KYANG DA LTAR NGA'I 'KHOR 'DI NYID NA
GNAS PAR NGES PAR GTAN LA BAB PAR KHYOD KYIS SHES PAR GYIS SHIG
THE TSOM MA BYED CIG CES BYA

@67A *, ,BA'I THA TSIG GO, ,NGES PAR SHES PAR BYED PA RNAM PA
GNYIS GANG DAG YIN PA DE STON PAR BYED PA NI GANG DAG MA 'ONGS
PA'I DUS NA SHES RAB KYI PHA ROL TU PHYIN PA ZAB MO MA SKYES PA
DANG ZHES BYA BA LA SOGS PA YIN TE, DE DAG NGA'I 'KHOR 'DUS PA
'DI'I NANG NA NGAS RJES SU GZUNG

ZHING GNAS PAR SHES PAR GYIS SHIG, SHES PAR BYA BA MOS PA'I 'BRAS
BU CIG SHOS STON PA NI GANG DAG MA 'ONGS PA'I DUS NA, YID DGA' BA
DANG RAB TU DGA' BAR 'GYUR BA ZHES BYA BA LA SOGS PA GSUNGS TE,
DUS SHIN TU RING POS SANGS RGYAS KYI ME TOG THAMS CAD RGYAS BAR
'GYUR BAR

DOGS PA MI BYA'I, SHING YONGS 'DU'I ME TOG KHA 'BUS PA BZHIN RING
PO MI THOGS SO ZHES BYA BA'I THA TSIG GO, ,MOS PA RNAMS KYI 'BRAS
BU ME TOG RGYAS PA LTA BU NI GANG ZHE NA, 'DI LTA STE, ME TOG
THAMS CAD RGYAS PAR 'GYUR BA NI STOBS DANG, MI 'JIGS PA LA SOGS
PA

SANGS RGYAS KYI CHOS MTHA' DAG RGYAS PAR 'GYUR RO ZHES GSUNGS PA
YIN NO, ,DON LA SBYAR BA RDZOGS NAS, SPYI'I DON MJUG SDUD PAR
BYED PA NI 'OD SRUNGS 'DI LTAR SHES RAB KYI PHA ROL TU PHYIN PA
ZAB MO MA SKYES PA DANG, MA BYUNG BA NAS ZHES BYA BA LA SOGS PA
YIN NO, ,'DI MA

'ONGS PA'I DUS NA ZHES BYA BA NI DUS PHYIS MYA NGAN LAS 'DAS PA
LA THUG PA'I BAR DU'O, ,DE BZHIN GSHEGS PA MYA NGAN LAS 'DAS PA'I
PHYIR ZHUGS PA'I GANG ZAG GI RGYUD LA GNAS PAR GYUR PA DANG,
SNGON MED PA THOG MA NYID DU SPYOD PAR 'GYUR ZHING GNAS PA GANG
YIN PA DE YANG 'OD SRUNGS

SANGS RGYAS KYI BYIN GYI RLABS YIN TE, SANGS RGYAS KYIS BYIN GYIS
MA BRLABS PAR GYUR NA GNAS PA MED PA'I PHYIR RO, ,SANGS RGYAS KYI
MTHU YIN PAR SHES PAR BYA'O ZHES BYA BA NI DBANG GI MTHUS SPYOD
PA YIN GYI DE LTAR MA YIN TE, GAL TE SDUD PA DANG, 'JOG PAR BYED
PA'I DE BZHIN

GSHEGS PA'I YE SHES KYI RLUNG GI DKYIL 'KHOR GYI RGYUN MI 'BAB NA
NI DON 'DI LA SPYOD NUS PA SU YANG MED DO, ,'OD SRUNGS DE BAS NA
GANG DAG SHES RAB KYI PHA ROL TU PHYIN PA ZHES BYA BA LA SOGS PAS
NI DPE GSUM PA STON PAR BRTZON PA YIN NO, ,'OD SRUNGS DE NI DE
DAG GI THOS BA'I DANG PO MA YIN NO

@67B ZHES BYA BA NI SNGON YANG THOS PA YIN NO ZHES BYA BA'I THA
TSIG GO, ,JI LTA ZHE NA DE BSTAN PA'I PHYIR 'OD SRUNGS 'DI LTA
STE, DPER NA NOR BU MKHAN ZHIG GIS ZHES BYA BA LA SOGS PA GSUNGS
TE, NOR BU MKHAN DE NI NOR BU RIN PO CHE'I RGYU DANG, 'BRAS BU
DANG, NGO BO NYID DANG, SKYON DANG YON

TAN SHES PA'O, ,DES NOR BU RIN PO CHE MTHONG NAS, GANG GI TSE
DGA' BAR GYUR CING YID DGA' BAR GYUR PA DE NI NOR BU MKHAN DES
NOR BU RIN PO CHE DE GZOD MTHONG BA MA YIN GYI 'ON KYANG DE NI
SNGON NAS RGYUN DU NOR BU MKHAN 'DIS, NOR BU RIN PO CHE'I RIGS SU
GTOGS PA 'AM, NOR BU RIN PO

'DI NYID SNGON LAN DU MA MTHONG BA YIN NO, ,'OD SRUNGS DE BZHIN
DU GANG DAG SHES RAB KYI PHA ROL TU PHYIN PA ZHES BYA BA LA SOGS
PA NI DON LA SBYOR BA YIN NO, ,'DI THOS NAS YID DGA' BA DANG RAB
TU DGA' BAR GYUR CING ZHES BYA BA DE GNYIS NI MOS PA DANG LDAN PA
DE'I RTAGS YIN TE, DE GNYIS

KYANG DE'I RTAGS YIN PA'I PHYIR RO, ,MGU BA NI RAB TU MGU BA YIN
NO, ,GANG DAG LA RANGS PA DANG YID BDE BA SKYES PA DE DAG LA DE
SKAD CES BYA STE, 'DI GNYIS DANG, MGU BA NI KUN SHES PA LA RTAGS
LHAG PAR YOD PA YIN LA, YID DGA' BA DANG RAB TU DGA' BA GNYIS MOS
PA LA

YANG YOD PA'I PHYIR RO, ,YID DGA' BA LA SOGS PA DANG LDAN PA DE
DAG GI GZOD THOG MAR THOS PA MA YIN GYI, SNGON YANG THOS PA YIN
PAR YID CHES PAR BYA'O, ,BZHI PA'I DON GSAL BAR BYA BA'I CHED DU
RTZOM PAR BYED PA, 'OD SRUNGS DE DAG NI 'DI SKAD DU SMRA BAR
'GYUR TE ZHES BYA BA

LA SOGS PA NI DON GSAL LO, ,DE DAG NI SNGON RGYUN DU 'JAM DPAL
GZHON NUR GYUR PA LA BSNYEN BKUR BYAS PAR GYUR PA'O ZHES BYA BA
NI SNGON GYI DUS NA RGYU DANG RJES SU MTHUN PAR BSNYEN BKUR BYAS
PA STE, 'DIR DE DANG MTHUN PAR BSNYEN BKUR BYAS PA NI YON TAN
GANG GIS 'JAM DPAL

GZHON NUR GYUR PA 'DI, DE LTAR STON PAR MDZAD PA'I YON TAN DE'I
GROGS BYAS PA DANG, RJES SU YI RANGS PA DANG, 'DOD PA DANG LHAG
PAR MOS PA LA SOGS PA GANG GIS BYAS PA DE DAG GIS DE LTAR BSNYEN
BKUR BYAS PA YIN NO, ,BCOM LDAN 'DAS KYIS KYANG DON 'DI NYID RNAM
PA MANG DU

@68A *, ,GTAN LA PHAB BO, ,RE ZHIG RIN PO CHE SKAR MDA' LAS
KYANG, ,YON TAN GANG GIS GANG ZHIG 'OD ZER 'GYED, ,YON TAN DE LA
GANG GIS SNGON GROGS BYAS, ,DE LA DE DAG 'OD ZER RAB TU 'GYED,
,'DI NI DRANG SRONG MKHYEN PA'I CHO 'PHRUL YIN, ,DE YI BSOD

NAMS SNGON CHAD GROGS BYAS DANG, ,GANG GIS 'DOD DANG RJES SU YI
RANG DANG, ,GANG GIS MTHONG NGAM DGE BA BRTZAMS DE DAG, ,DE YIS
'OD ZER 'DI DAG MTHONG BAR 'GYUR, ,GANG GIS BSOD NAMS BYAS SHING
DGE BSAGS DANG, ,GANG GIS YANG DANG YANG DU SANGS RGYAS MCHOD, ,

SANGS RGYAS YON TAN 'DOD CING MOS PA LA, ,DE DAG RNAMS KYI 'OD
ZER SKUL BAR BYED, ,JI LTAR NYI MA DMUS LONG MI MTHONG YANG,
,'JIG RTEN DAG NA SHAR BCAS DE MED MIN, ,MIG DANG LDAN PAS SHAR
BA MTHONG NAS NI, ,KUN KYANG RANG RANG RNAMS KYI MOS LA SBYOR, ,

DE LTAR SKYES BU CHEN PO'I 'OD ZER DE, ,YOD KYANG DMAN PA RNAMS
KYIS DE MI MTHONG, ,LOG PAS ZIL NON MOS PA NYAMS PA LA, ,BLO CAN
RNAMS KYI 'OD ZER DKON PA YIN, ,RGYAN DANG NOR BU BZHON PA GZHAL
MED KHANG, ,RIN CHEN BCUD LEN DRI BSUNG BYUG PA RNAMS, ,DE YANG
CHEN

POR GYUR PA RNAMS LA YOD, ,DMAN PAR GYUR PA RNAMS LA DE DAG DKON,
,ZHES GSUNGS SO, ,DE LTA MA YIN TE, YE SHES SEMS DPA' LA BSNYEN
BKUR MA BYAS PA RNAMS DES BSTAN PA LA LHAG PAR MOS PA'AM, SHES PA
'AM, SGOM PAR NUS PA SU ZHIG YOD, SNGON BSGOM PA

RJES SU MYONG BA GSAL BAR BYA BA'I PHYIR, 'OD SRUNGS 'DI LTA STE,
DPER NA, MI LA LA ZHIG GRONG NGAM, GRONG KHYER RAM, GRONG RDAL
LAM, LJONGS GANG YANG RUNG BA ZHIG TU ZHES BYA BA LA SOGS PA
GSUNGS TE, DGOS PA LA LA'I PHYIR SON PAR GYUR PA LA ZHES BYA BA
NI GRONG LA SOGS PA'I

NANG DU YUN RING DU MI 'DUG PA DANG, DE'I YON TAN RJES SU MYONG
BA YUN THUNG BA NYID DU BSTAN TO, ,DE LAS GZHAN DER SONG BA KHA
CIG NI DE'I YUL MI 'AM, GRONG DE LA SOGS PA'I YON TAN SHES PA YIN
NO, ,YANG DUS GZHAN ZHIG NA DE'I DRUNG DU MI LA LA ZHIG SONG STE,
NYE BAR SONG NAS, MI SNGA

@68B MAS MTHONG BA'I GRONG KHYER DE'I BSNGAGS PA YON TAN BRJOD
DO, ,KUN DGA'I RA BA ZHES BYA BA NI SHING SNA TSOGS BSKYED PA'I
RA BA'O, ,KUN DGA'I RA BA NYAMS DGA' NYID, ,CES BYA BA LA, KUN
DGA'I RA BA'I LAS NI NYAMS DGA' BAR BYED PA'O, ,DE DAG GI LAS NI
GZUGS DANG, SGRA

DANG; DRI DANG, RO DANG, REG BYA'I BYE BRAG GIS RNAM PA MANG NGO,
,SKYED MOS TSAL NYAMS DGA' BA NYID DANG ZHES BYA BA LA, SKYED MOS
TSAL NI SPYI'I SNA TSOGS BSKYED PA'I RA BA'O, ,DE'I LAN GCIG CIG
DE DAG GI BSNGAGS PA BRJOD NAS DES DE THOS PA DANG DGA' BAR TSOR
BA NI

NYAMS BDE BA THOB PA'O, ,'DI'I YID BDE BA BSKYED PA DE LA DE SKAD
CES BYA'O, ,YANG DANG YANG DU 'DI SKAD DU, KYE SKYES BU DE NYID
ZLOS TE BRJOD CIG CES 'CHOL NA ZHES BYA BA NI GSOL BA 'DEBS PA'O,
,SKYES BU DE SKAD SMRA BA DE NI ME TOG DANG 'BRAS BU NYAMS DGA'
BDAG KYANG

SNGON MYONG BA YIN PAR MI DES DE LTAR RTOGS PAR 'GYUR RO, ,DE
CI'I PHYIR ZHE NA ZHES BYA BA'I BSAM PA NI NYAMS DGA' BA SNGON MA
MYONG YANG THOS NA DGA' BA MTHONG STE, DES NA MA NGES PA NYID YIN
NO SNYAM NA, LAN DU BSAM PA GSAL BAR BYED PA DE LA YOD PA'I RNAM
PA'I BYE BRAG THUN MONG

MA YIN PA BSTAN PA'I PHYIR, 'DI LTAR DE THOS NAS YID CHER DGA' BA
DANG ZHES BYA BA LA SOGS PA GSUNGS TE, MGU BA DANG ZHES BYA BA DE
NI RAB TU DGA' BAS GZENGS MTHOS PA STE, DE NI SNYING DGA' BA'O,
,'DI'I RANGS PA DANG YID BDE BA SKYES PA DE LA DE SKAD CES BYA
STE, RJES SU

MYONG BA MI 'KHRUL BAR YOD PA'I CHOS RJOD PAR BYED PA DANG, DE
LAS GZHAN PA DAG GIS KYANG NGES PAR BYED DO, ,'OD SRUNGS DE BZHIN
DU GANG DAG GIS 'JAM DPAL GZHON NUR GYUR PA ZHES BYA BA LA SOGS
PA NI DON LA SBYOR BA'O, ,BSNYEN BKUR BYAS PAR GYUR PA ZHES BYA
BA NI JI

SKAD DU BSTAN PA'I BSNYEN BKUR BYAS PA'O, ,YANG DANG YANG DU 'GRO
ZHING ZHES BYA BA NI YANG DANG YANG DU SONG ZHING 'DRI BA BYAS
PAR GYUR PA'O, ,'DI THOS NAS RAB TU DGA' ZHING MGU BAR GYUR TE
ZHES BYA BA NI SNGON MA BYUNG BA 'BYUNG BAR 'GYUR BA'O, ,DGA' BA
DANG MGU BA CHER BSKYED CING

@69A *, ,ZHES BYA BA LA, CHER ZHES BYA BA NI RGYA CHER RO,
,BSKYED PA NI PHYIS KYANG YOD PAR 'GYUR BA STE, SKYES PA MYUR DU
MI 'JIG CES BYA BA'I THA TSIG GO, ,DGA' BA'I RTAGS NI SPONG BAR
MI 'DOD PA STE, TSIG 'DI SKAD DU MA LA 'DI LTA STE, MA SKYES PA
DANG MA BYUNG BA

NAS ZHES BYA BA NAS, 'DI LTA BU 'DI NYID MNYAN TO ZHES SMRA BAR
'GYUR RO ZHES GSUNGS SO, ,'DI NYID CES BYA BA NI GZHAN SEL BA
STE, DE NYID BYED PA'I PHYIR RO, ,DE'I TSE BCOM LDAN 'DAS MA
MCHIS PA'I DUS NA, DAD PA'I RIGS KYI BU 'AM RIGS KYI BU MO 'BYUNG
BA DE DAG GI RNAM

PA DANG ZHES BYA BA LA SOGS PA LA, DE'I TSE NA LUS DANG NGAG DANG
SEMS LA RNAM PA YOD PAR GYUR PA'I PHYIR RNAM PA NI RAB TU DGA' BA
LA SOGS PA YIN NO, ,SNGON GYI NYAN PA DANG, MOS PA LA SOGS PA
RJES SU DPOG PAR BYED PA'I PHYIR RTAGS SO, ,MA 'ONGS BA'I BLA NA
MED PA YANG DAG

PAR RDZOGS PA'I BYANG CHUB KYI RGYU YIN PA'I PHYIR, RGYU MTSAN
TE, DE DAG NYID LAGS SAM ZHES TSIG ZUR GYIS DRIS SO, ,'OD SRUNGS
JI SKAD SMRAS PA DE DE BZHIN TE ZHES BYA BA LA SOGS PA NI LAN YIN
NO, ,DE LTAR RNAM PA LA SOGS PA BSTAN PA DANG, RNAM PA LA SOGS PA
DON DAM PA

NYID YIN PA BSAL BA'I PHYIR, BCOM LDAN 'DAS CHOS DE NI RNAM PA MA
MCHIS SHING ZHES BYA BA LA SOGS PA GSUNGS TE, 'DI LA RNAM PA YOD
PA MA YIN PAS RNAM PA MED PA STE, BYANG CHUB KYI PHYOGS KYI DMIGS
PA NYID DU BSTAN PA SO SO'I SKYE BO LA SOGS PA DANG 'BREL PA'I
CHOS DE NI NGO BO

NYID MA SKYES PA'I PHYIR RNAM PA MI RIGS PA'I PHYIR RO, ,TSUL DE
LTA BU LA RJES SU DPAG PAR BYA BA MED PA'I PHYIR RTAGS MA MCHIS
PA'O, ,RGYU MTSAN MA MCHIS PA ZHES MA GSUNGS PA NI MOS PA LA SOGS
PA DE'I RGYU MTSAN NYID YIN PAR DOGS PA MED PA'I PHYIR RO, ,DE
BZHIN DU BCOM LDAN

'DAS SHES RAB KYI PHA ROL TU PHYIN PA THUGS SU CHUD PA'I BDAG
NYID KYANG RNAM PA MA MCHIS PA'O, ,BAR GYI SGRAS RTAGS MA MCHIS
PA BZUNG LA, MTSAN MA MA MCHIS PA LAGS NA ZHES BYA BA NI MA SKYES
PA'I PHYIR RO, ,SPYIR BSTAN PA'I PHYIR RNAM PA 'AM, RTAGS SAM
MTSAN MA CI RIGS

@69B PAR; JI LTA BU ZHIG RNAM PA GANG ZHIG MCHIS PAR 'GYUR BCOM
LDAN 'DAS KYIS CHOS BSTAN PA SGRA'I BDAG NYID GANG LAGS PA DE
YANG MA SKYES PA'I PHYIR DE BZHIN DU RNAM PA MA MCHIS, RTAGS MA
MCHIS MTSAN MA MA MCHIS PA LAGS NA, DES NA DE LTAR NA, BCOM LDAN
'DAS RNAM

PA DANG RTAGS DANG MTSAN MA RNAMS MCHIS PAR JI LTAR BSTAN CING
BSHAD, DON DAM PAR RNAM PA LA SOGS PA MI SRID PAR DE SKAD CES
GSOL BA DANG, KUN RDZOB KYI RNAM PA LAS GZHAN MA YIN PAR BSTAN
PA'I PHYIR, 'JAM DPAL DE DAG NYID SHES RAB KYI PHA ROL TU PHYIN
PA ZAB MO

SHIN TU MA SKYES PA DANG DNGOS PO MED PA'I BAR 'DI BSTAN NA, GANG
DAG MOS PA NAS KUN CHUB PAR BYED PA'I BAR DU BYED PA'I RIGS KYI
BU DANG, RIGS KYI BU MO DE DAG GI RNAM PA DANG RTAGS DANG MTSAN
MA YIN NO ZHES GSUNGS TE, DE DAG NYID CES BYA BA NI BSTAN MA THAG
PA'I RNAM PA'O, ,

DE NI GANG ZAG SNGAR BSTAN PA DE DGRA GI RNAM PA LA SOGS PA YIN
NO, ,GANG ZAG DE STON PA NI SHES RAB KYI PHA ROL TU PHYIN PA ZAB
MO SHIN TU MA SKYES PA DANG ZHES BYA BA LA SOGS PA YIN NO, ,KUN
CHUB BAR BYED PA ZHES BYA BA NI KUN 'DZIN PA'O, ,DE NYID DE'I
RIGS CAN THOS PA LA SOGS PA'I

SPYOD PA DANG LDAN PA YIN TE DE BSTAN PAR BYA'O, ,DE BAS NA DE
GLENG BA'I CHED DU 'JAM DPAL GANG DU SHES RAB KYI PHA ROL TU
PHYIN PA BSTAN PA DER ZHES BYA BA LA SOGS PA GSUNGS TE, RGYU'I
BDAG NYID KYI SHES RAB KYI PHA ROL TU PHYIN PA BSTAN PA BSHAD PA
NI JI LTA BA BZHIN DU PHYIN CI MA LOG

PA'I RGYU YIN PA'I PHYIR, DER SANGS RGYAS KYI CHOS STOBS DANG MI
'JIGS PA LA SOGS PA MTHA' DAG BSTAN PAR MI BYA'O, ,SANGS RGYAS
RNAMS KYI SKU DANG GSUNG DANG THUGS SPRUL PA DANG, MTHU DANG
PHRIN LAS LA SOGS PA BSAM GYIS MI KHYAB PA GSUNGS PA GANG YIN PA
DE YANG DE LTAR

BSTAN PAR BLTA'O, ,GANG GI PHYIR SANGS RGYAS NYID DU BSOD NAMS
KYI TSOGS KYIS 'GYUR BA DE YONGS SU RDZOGS PA YANG 'DI NYID KYIS
'GYUR BAR BSTAN PA'I PHYIR, 'JAM DPAL NGA SNGON BYANG CHUB SEMS
DPA'I SPYAD PA SPYOD PA NA ZHES BYA BA LA SOGS PA GSUNGS PA STE,
DGE BA'I RTZA BA

@70A *, ,PHA ROL TU PHYIN PA DANG 'BREL PA 'AM, 'JIG RTEN PA 'AM
'JIG RTEN LAS 'DAS PA'I DGE BA RGYUR GYUR PA GANG DAG GIS BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR SANGS RGYAS PAR 'GYUR BA'I DGE BA DE DAG YANG DAG

PAR BSGRUB PAR 'DOD, BSKYED PAR 'DOD PAS SHES RAB KYI PHA ROL TU
PHYIN PA MA SKYES PA DANG DNGOS PO MED PA DANG SKYE BA MED PA'I
BDAG NYID 'DI NYID KLOG PA DANG, 'CHAD PA NA MNYAN PAR BYA, DE DE
BZHIN NO ZHES NGES PAR 'DZIN PAR MOS PAR BYA, GLEGS BAM YI GER
'BRI

BAR BYA, TSIG DANG DON MI BRJED PAR GZUNG BAR BYA, GLEGS BAM
BKLAG PAR BYA, GZHAN LAS LUNG MA NOD PAR BYA, SROD DANG THO RANGS
LA KHA TON DU BYA, RANG DANG GZHAN GYI RGYUD LA JI LTAR YOD PAR
'GYUR BA DE LTAR TSIG TU GDON PAR BYA, RNAM PA THAMS CAD YONGS SU

'DZIN PA'I TSUL GYIS KUN CHUB PAR BYA, DE DANG RJES SU MTHUN PAR
SEMS PAS TSUL BZHIN YID LA BYA, CHOS THAMS CAD MI DMIGS PA'I TSUL
GYIS BSGOM PAR BYA, RGYAL MTSAN DANG BA DAN GNYIS LHAN CIG TU
'BYUNG BA LA BYE BRAG TU NI 'DI YIN TE, RGYAL MTSAN NI MTSAN MA
CAN

LA RGYU NGES PA MED PA YIN NO, ,BA DAN NI MTSAN MA MED PA LA GOS
KYI RGYU LAS BYAS PA'O, ,DE BONG CHUNG BA NI RNAM PAR RGYAL BA'I
BA DAN YIN NO, ,CI NUS ZHES BYA BA NI ME TOG LA SOGS PA'I NANG
NAS GANG CI TZAM YOD PAR NUS PA DES DE SRID DU NGES PAR MCHOD PAR
BYA ZHES BYA BA'I THA TSIG GO, ,

'DI NI LHAG PA'I BSAM PA RNAM PAR DAG PA'I YAN LAG YIN TE, RTAG
TU NGU LA SOGS PA BZHIN DU, DKA' BA YIN DU ZIN KYANG MI LDOG PAR
SBYOR BA'I PHYIR RO, ,CI PHOD DU ZHES BYA BA NI LUS KYI MTHUS MI
LDOG PA'O, ,RIM GROR BYA'O ZHES BYA BA NI GUS PAR BYA BA YIN GYI
MA GUS PAR MA YIN

TE; MTHONG MA THAG TU STAN LAS LDANG BA DANG, THAL MO SBYOR BA LA
SOGS PA BYA'O, ,'DI NI BSAM PA RNAM PAR DAG PA'I YAN LAG YIN TE,
SGYU DANG G-YO SPANGS TE SBYOR BA'I PHYIR RO, ,BSOD NAMS KYI
TSOGS NI SBYIN PA LA SOGS PA PHA ROL TU PHYIN PA GSUM GYI NGO BO
YIN LA,

@70B DE'I BAR CHAD BYED PA THEG PA DMAN PA YIN LA BYED PA NI PAS
PHAM PA BAS KYANG SHIN TU LCI BA YIN PA'I PHYIR, SA DANG RIGS
DANG 'JUG PA LA SOGS PA THAMS CAD LAS 'DA' BAR BYA BA YIN NO,
,'JAM DPAL JI LTAR RNAM PA GANG GIS PHYIR MI LDOG PA'I SA NI
GZUGS LA SOGS PA

LAS PHYIR LDOG PA LA SOGS PA DANG MI G-YO BA'O, ,DE LA 'JUG PAR
'GYUR, KHONG DU CHUD PAR 'GYUR, RTOGS PAR 'GYUR BA DANG, DE LTA
BUR NYAN PAR 'DOD PA DE NGES PAR 'DZIN PAR 'DOD PAS SHES RAB KYI
PHA ROL TU PHYIN PA MA SKYES PA DANG, SKYE BA MED PA DANG, DNGOS
PO

MED PA'I BDAG NYID 'DI NYID MNYAN PAR BYA STE, SA DE 'THOB PA NI
RNAM PA GZHAN GYIS MA YIN TE, 'DI LTAR BLA NA MED PA YANG DAG PAR
RDZOGS PA'I BYANG CHUB LAS PHYIR MI LDOG PAR BYA BA'I CHOS NI
RNAM PA GNYIS TE, CHOS THAMS CAD STONG PA NYID DU BLTA BA DANG,
SEMS CAN

THAMS CAD YONGS SU MA BTANG BA YIN NO ZHES GSUNGS SO, ,DE GNYIS
KYANG 'DI NYID LAS GSUNGS TE, 'OG NAS RIM GYIS STON PAR BYED DO,
,'JAM DPAL CHOS GANG YANG RUNG SO SO'I SKYE BO LA SOGS PA DANG
'BREL PA DE DAG THAMS CAD MA SKYES PAS NA MNYAM PA NYID SKYE BA
MED

PA'O ZHES MTSAN NYID GCIG PO 'DI LA MOS SHING NGES PAR 'DZIN PAR
'DOD PAS SO, ,'DI NI 'DIR YE SHES KYI TSOGS KYI RTZA BA DANG RGYU
YIN NO, ,LHAG MA NI DE NYID KYI 'BRAS BU DANG RAB TU DBYE BA YIN
NO, ,'BRAS BU BSTAN PA'I PHYIR, 'JAM DPAL SANGS RGYAS KYI CHOS
THAMS

CAD MNGON PAR RDZOGS PAR BYANG CHUB PAR 'DOD PA'I ZHES GSUNGS SO,
,'JAM DPAL CHOS THAMS CAD KYANG DE BZHIN GSHEGS PAS MNGON PAR
RDZOGS PAR SANGS RGYAS SO ZHES BYA BA 'DI LA, KYANG GI SGRA NI
RIM PA GZHAN DU SBYAR BA STE, DE BZHIN GSHEGS PAS KYANG MNGON PAR

SANGS RGYAS SO ZHES BSTAN PA 'DI LA MOS SHING NGES PAR BYED PA'O
ZHES SBYAR RO, ,DE CI'I PHYIR ZHE NA ZHES BYA BA NI MOS PA 'DI JI
LTAR MCHOG YIN ZHE NA ZHES BYA'O, ,GANG MNGON PAR RDZOGS PAR
'TSANG RGYA BA BYED PA 'AM ZHES BYA BA NI KHONG DU CHUD PA'O,
,LAM SHES PA GANG GIS

@71A *, ,MNGON PAR RDZOGS PAR 'TSANG RGYA BAR BYED PA'AM, CHOS
GANG MNGON PAR RDZOGS PAR 'TSANG RGYA BAR BYA ZHING KHONG DU CHUD
PAR BYA BA'I CHOS DE GANG YANG MED DE MI DMIGS PA'I PHYIR RO, ,DE
LTAR DON 'DI RTOGS SHING ZHES BYA BA NI DON SHES PAR RO, ,GANG
BYANG

CHUB MA YIN PA'I CHOS DE GANG YANG MED DO ZHES BYA BA NI SKYE BA
MED PAR MNYAM PAR BYE BRAG MED PA'I PHYIR RO, ,CHOS THAMS CAD LA
RNAM PAR MI RTOG PAR 'DOD DO, ,GZUNG BA DANG 'DZIN PAR RNAM PAR
RTOG PA SPANG BAR 'DOD PAS, SHES RAB KYI PHA ROL TU PHYIN PA SKYE
BA MED PA'I

BDAG NYID 'DI NYID MNYAN PAR BYA BA NAS, RIM GRO'I BAR DU BYA
STE, 'DI NYID LA SPYAD PAR BYA'O ZHES BYA BA'I THA TSIG GO, ,DE
CI'I PHYIR ZHE NA ZHES BYA BA NI 'DI LA GTAN TSIGS CI YOD CES BYA
BA'O, ,DE'I PHYIR SHES RAB KYI PHA ROL TU PHYIN PA NI CHOS GANG
GI ZHES BYA BA LA SOGS PA

GSUNGS TE, CHOS GANG GI YONGS SU GRUB CING YOD PAR BSKYED PA MA
YIN NO, ,SKYE BA BKAG NA DE MI DMIGS PA'I PHYIR YONGS SU GRUB PA
STON PA YANG MA YIN TE, YONGS SU GRUB PA MED PA'I PHYIR STON PA
LTA GA LA YOD, CHOS THAMS CAD KUN NAS NYON MONGS PA YANG MA YIN,
RNAM

PAR BYANG BA YANG MA YIN ZHES BYA BA NI RANG BZHIN GYIS MA SKYES
PA'I PHYIR RO, ,CHOS THAMS CAD 'DAS PA YANG MA YIN, MA 'ONGS PA
YANG MA YIN DA LTAR BYUNG BA YANG MA YIN ZHES BYA BA DE LA, MOS
PAR BYA BA DANG, NGES PAR BYA BA DANG, 'JUG PAR BYA BAR 'DOD PAS
'DI NYID LA

MNYAN PAR BYA'O, ,DE CI'I PHYIR ZHE NA, SHES RAB KYI PHA ROL TU
PHYIN PA 'DI NI SKYE BA MED PA'I BDAG NYID YIN LA, SKYE BA MED PA
LA SOGS PA NI DUS SU GTOGS PA MA YIN NO, ,DE CI'I PHYIR ZHE NA,
CHOS THAMS CAD NI SKYE BA MED PA'I MTHAR THUG PA'I PHYIR RO ZHES
BYA BA NI 'DI LTAR CHOS

THAMS CAD DE LA GZHOL BA'I PHYIR RO, ,DE LTA BU'I CHOS THAMS CAD
LA, DE LTA BU'I NGO BO LA THE TSOM MED PAR GTAN LA DBAB PAR RTOGS
PAR 'DOD PA'O, ,'JAM DPAL LAN GSUM DU BZLAS TE, RNAM PA BCU GNYIS
SU CHOS KYI 'KHOR LO JI LTAR BSKOR BAR 'GYUR BA DE ZHES BYA BA

@71B DE LA; SDUG BSNGAL DANG, SDUG BSNGAL KUN 'BYUNG BA DANG,
SDUG BSNGAL 'GOG PA DANG, SDUG BSNGAL 'GOG PAR 'GYUR BA'I LAM GYI
MTSAN NYID 'PHAGS PA'I BDEN PA RNAMS KYI RANG GI NGO BO YONGS SU
SHES PA NI BSKOR BA GCIG PA'O, ,SDUG BSNGAL YONGS SU SHES

PAR BYA'O, ,KUN 'BYUNG SPANG BAR BYA'O, ,'GOG PA MNGON SUM DU
BYA'O, ,LAM BSGOM PAR BYA'O ZHES BYA BA NI YONGS SU BSKOR BA
GNYIS PA'O, ,SDUG BSNGAL YONGS SU SHES PA'O, ,KUN 'BYUNG SPANGS
SO, ,'GOG PA MNGON SUM DU BYAS SO, ,LAM BSGOMS SO

ZHES BYA BA NI YONGS SU BSKOR BA GSUM PA STE, BDEN PA RE RE LA
YANG GSUM DU BZLAS PA'I PHYIR, LAN GSUM DU BZLAS PA 'DI RNAM PA
BCU GNYIS YIN PAS, GSUM DU BZLAS PA RNAM PA BCU GNYIS SO, ,LAN
GSUM DU BZLAS PA BCU GNYIS KYI CHOS NI BSOD NAMS TE, NGES

PAR LEGS PA DANG, MNGON PAR MTHO BA BSGRUB PAR BYA'O, ,CHOS DE
'KHOR LO BZHIN DU GDUL BYA'I RGYUD LA BSKOR BA NI CHOS KYI 'KHOR
LO BSKOR BA'O, ,JI LTAR 'GYUR BA ZHES BYA BA NI DE BZHIN GSHEGS
PA MTHONG BA DANG CHOS MNYAN PA 'GRUB PAR 'GYUR BA'I DGE BA'I
RTZA BA BSKYED

PA DANG, YONGS SU SMIN PA LA SOGS PA'I RNAM PAR JI LTAR 'GYUR
BA'O, ,DE NYAN PAR 'DOD PA DANG ZHES BYA BA LA SOGS PA NI GO RIMS
BZHIN DU THOS PA DANG, SEMS PA DANG BSGOM PAR 'DOD PAS ZHES BYA
BA'I THA TSIG GO, ,SEMS CAN THAMS CAD YONGS SU MI GTONG BA'I

DBANG DU BYAS TE, SEMS CAN THAMS CAD LA BYAMS PAS KHYAB PAR 'DOD
LA ZHES GSUNGS TE, SHIN TU BDE BA DANG LDAN PAR 'DOD PA'I MTSAN
NYID KYIS RGYAS PA NI BDAG DANG SEMS CAN DANG, BDE BA RNAMS MI
DMIGS PA'I TSUL GYIS KHYAB PA'O, ,DE NYID KYI PHYIR SEMS

CAN DU 'DU SHES PA LA YANG MI GNAS PAR 'DOD PA DANG ZHES GSUNGS
SO, ,SHIN TU BDE BA DANG LDAN PA'I THABS RTZOD PA MED PA DE BSTAN
PA'I PHYIR, 'JIG RTEN THAMS CAD DANG RTZOD PA MED PAR YANG 'DOD
CING ZHES GSUNGS TE, PHYOGS BCU MTHA' YAS MU MED PA'I 'JIG

@72A *, ,RTEN GYI KHAMS SU GTOGS PA DE DANG LHAN CIG RTZOD PA MED
PAR 'DOD PA NI BSAM PA DANG, DBANG PO DANG, YID DU 'ONG BA DANG,
MTHUN PAR STON PAR NYE BAR SGRUB PA DANG, MI MTHUN PAR SMRA BA
SEL BAR 'DOD PA'O, ,'JIG RTEN GYI KHAMS THAMS CAD MI DMIGS PA NI

DMIGS SU MED PA'O, ,CHOS THAMS CAD SKYE BA MED PA'I BAR DU RTOGS
SHING MNGON DU KHYAB PAR 'DOD PAS MA SKYES PA DANG, SKYE BA MED
PA DANG, DNGOS PO MED PA'I BDAG NYID KYI SHES RAB KYI PHA ROL TU
PHYIN PA 'DI NYID LA SLOB PA PO DANG, SLOB PA DANG, DE'I GNAS
RNAMS MI DMIGS

PA'I TSUL GYIS BSLAB PAR BYA STE, MNGON PAR 'DOD PA'I SEMS BSKYED
PA DE DAG NI 'DI NYID LA BSLABS PAS 'GRUB PAR 'GYUR GYI, GZHAN DU
MA YIN NO ZHES BYA BA'I THA TSIG GO, ,BSOD NAMS KYI TSOGS SGRUB
PA LA SOGS PA DE LA PHAN YON BYED PA NI SHES RAB KYI PHA ROL TU
PHYIN PA

'DI YIN PAR BSTAN PA'I PHYIR, BCOM LDAN 'DAS SHES RAB KYI PHA ROL
TU PHYIN PA YON TAN MA MCHIS PA'I YON TAN GANG LAGS, BCOM LDAN
'DAS SHES RAB KYI PHA ROL TU PHYIN PA NI NUS PA CI YANG MA MCHIS
PA LAGS NA PHAN YON CI ZHIG MCHIS, YON TAN NI BSNGAGS PA YID

DU 'ONG BA'I 'BRAS BU LA BYA'O, ,DE DANG BRAL BA NI CI YANG BYED
PAR MI NUS PA'I PHYIR RO, ,NUS PA MED PA ZHES BYA BA 'DIS THAMS
CAD LA PHAN PA MED PAR SPYIR BSTAN TE, SHES RAB KYI PHA ROL TU
PHYIN PA SKYE BA MED PA'I BDAG NYID NI GANG DU YANG NUS PAR MI
RIGS PA'I PHYIR RO, ,

DGE BA'I RTZA BA KUN NAS SLONG BAR MI BGYID PA'O, ,MI MTHUN PA'I
PHYOGS 'DOD CHAGS LA SOGS PA RNAM PAR 'JIG PAR MI BGYID PA'O,
,PHYIR MI LDOG PA NYID KYI CHOS GANG YANG MI LEN PA STE, THOB PAR
MI BYED, SGRUB PAR MI BYED CES BYA BA'I THA TSIG GO, ,MI 'DOD PA

ZHES BYA BA NI NYAN THOS DANG, RANG SANGS RGYAS KYI SA MI SPONG
BA'O, ,G-YO BA MA MCHIS PA BYED PA MA MCHIS PA ZHES BYA BA 'DIS
NI THAMS CAD LA PHAN PA MED PAR STON TE, 'DI LTAR G-YO BA DANG
LDAN ZHING BYED PA PO YOD NA NI DGE BA'I RTZA BA BSKYED PA DANG,
DMAN PA'I SA LAS 'DA' BA

@72B DANG; PHYIR MI LDOG PA'I SA GNON PA'I RNAM PA THOS PA DANG,
CHOS THAMS CAD SKYE BA MED PAR MNYAM PAR MOS PA RNAMS LA PHAN PAR
BYED PA YIN NA, SHES RAB KYI PHA ROL TU PHYIN PA GANG YIN PA DE
NGAG GO, ,G-YO BA MA MCHIS PA, BYED PA MA MCHIS PA LAGS NA, JI
SKAD DU

BSTAN PA'I DON DANG, GZHAN LA PHAN PA BYED PAR GA LA 'GYUR, CHOS
THAMS CAD KYI NGO BO NYID NI 'PHAGS PA'I YE SHES DANG MTHONG BAS
MNGON PAR BYANG CHUB PA YIN NA, YE SHES DANG MTHONG BA DE GNYIS
MED PA'I PHYIR, CHOS THAMS CAD MNGON PAR BYANG CHUB PA LA YANG
'DI PHAN

PA MED DO ZHES BSTAN PA'I PHYIR, SHES RAB KYI PHA ROL TU PHYIN PA
NI NGO BO NYID SHES PA MA LAGS NGO BO NYID MTHONG BA MA LAGS ZHES
GSUNGS TE, NGO BO NYID SHES PA MA LAGS PA DANG, NGO BO NYID
MTHONG BA MA LAGS PA ZHES BYA BA NI GNYI GA'I NGO BO MA YIN PA'I
PHYIR RO, ,DE LTAR YE

SHES LA PHAN PA MED PAR BSTAN NAS BSKYED PA LA YANG PHAN PA MED
PAR STON PA NI CHOS GANG YANG SBYIN PAR MI BGYID PA ZHES GSUNGS
TE, STOBS LA SOGS PA'I CHOS GANG YANG SBYIN PAR MI BGYID CING,
YOD PAR MI BGYID PA'O, ,CHOS THAMS CAD BSKYED PAR MI BGYID CES
BYA

BA NI 'BYUNG BAR MI BGYID PA LAGS NA, CHOS GANG YANG SBYIN PAR MI
BGYID PAR GA LA 'GYUR, GANG GI TSE CHOS THAMS CAD SEL BAR MI
BGYID PA ZHES 'BYUNG BA DE'I TSE NI SO SO'I SKYE BO LA SOGS PA'I
CHOS RNAMS 'JIG PAR MI BYED NA NI DE MA BCOM PAR SANGS RGYAS KYI
CHOS

KYANG SBYIN PAR MI BYED PAR RIG PAR BYA'O, ,DE LTAR NA TSIG BZHIS
MNGON PAR BYANG CHUB PA LA PHAN PA MED PAR BSTAN NAS, DE'I RGYUR
GYUR PA CHOS THAMS CAD MA SKYES PAR MNYAM PA NYID DU MOS PA'I
RNAM PA DANG DE BZHIN GSHEGS PAS KYANG CHOS THAMS CAD MNGON PAR
RDZOGS

PAR SANGS RGYAS PA MA YIN NO ZHES BSTAN PA LA MOS PA LA SOGS PA
DANG, CHOS SKYE BA MED PA LA STON PA DANG THE TSOM MED PA DANG,
RTOGS PA LA THUG PA RNAMS LA PHAN PA MED PAR BSTAN PA'I PHYIR,
CHOS THAMS CAD THA DAD PA MA MCHIS PA LA MI BGYID PA ZHES GSUNGS
TE, CHOS

@73A *, ,THAMS CAD THA DAD PA MA MCHIS PA NI DBYER MED PA STE, DE
LA BGYID PA SPYOD PA MED PA GANG YIN PA DE LA DE SKAD CES BYA'O,
,DE NI CHOS THAMS CAD THA DAD PA MED PAR BYED PA MA YIN PA'O,
,DE'I GTAN TSIGS SU MA BGYIS PA ZHES GSUNGS TE, BYED PA DANG

BRAL BA YIN NA CHOS THAMS CAD RO GCIG PA'I MTSAN NYID DU GSUNGS
PA'I DON LA JI LTAR PHAN PA BYED PAR 'GYUR, GLEGS BAM KHA CIG
LAS, CHOS THAMS CAD THA DAD PAR MI BGYID PA DANG, CHOS THAMS CAD
GCIG TU BGYID PA MA LAGS PA DANG, CHOS THAMS CAD SO

SOR BGYID PA MA LAGS PA DANG, BGYI BA MA MCHIS PA ZHES 'BYUNG BA
DE'I DON NI 'DI YIN TE, THA DAD PA NYID DU BYED PA NI THA DAD PAR
BYED PA'O, ,DE YOD PA MA YIN PA GANG YIN PA DE LA DE SKAD CES BYA
STE, DES NA DON NI 'DI YIN TE, THA DAD PA NYID DU BYED PA MED PA
ZHES BYA BA NI THA

DAD PA NYID DU BYED PA 'GOG PA YIN NO, ,CHOS THAMS CAD GCIG TU
BGYID PA MA LAGS PA ZHES BYA BA 'DIS NI THA DAD PA MED PAR BYED
PA 'GOG PA'O, ,CHOS THAMS CAD SO SOR MED PAR BGYID PA MA LAGS PA
ZHES BYA BA NI THA DAD PA NYID DU BYED PA 'GOG PA NYID GSAL BAR
BYED PA'I RNAM

GRANGS YIN NO, ,MA BGYIS PA ZHES BYA BA NI BSTAN MA THAG PA THAMS
CAD KYI GTAN TSIGS SU BYED PA MA YIN PA STE, BYED PA MI RIGS PA'I
PHYIR RO, ,DE BAS NA GONG DU BSTAN PA'I DON LA PHAN PA MED PA
GSAL BA KHO NA YIN NO, ,CHOS KYI 'KHOR LO BSKOR BA'I RNAM PA LA,
THOS PA

DANG MOS PA DANG, 'JUG PA RNAMS KYI 'BRAS BU NI 'GOG PA YIN NO,
,DE YANG NYON MONGS PA ZAD PA DANG PHUNG PO ZHIG PA'O, ,LHAG MA
DANG BCAS PA DANG, LHAG MA MED PA GANG YIN PA DE'I 'DU SHES MED
PA'I PHYIR, CHOS KYI 'KHOR LA BSKOR BA THOS PA LA SOGS PA LA YANG

PHAN PA MED PA YIN NO ZHES BSTAN PA'I PHYIR, MI BAS PA RNAM PAR
'JIG PAR MI BGYID PA ZHES GSUNGS TE, GO RIMS BZHIN DU NYON MONGS
PA RNAMS DANG, PHUNG PO RNAMS YIN PAR RIG PAR BYA'O, ,SEMS CAN
THAMS CAD LA BYAMS PAS KHYAB PA LA YANG 'DI PHAN PA MED PA BSTAN

@73B PA'I PHYIR, SO SO'I SKYE BO'I CHOS RNAMS DANG ZHES BYA BA LA
SOGS PA GSUNGS TE, BYAMS PA NI SEMS CAN THAMS CAD LA, 'JIG RTEN
DANG 'JIG RTEN LAS 'DAS PA BLA NA MED PA'I BDE BA DANG LDAN PAR
'DOD PA YIN NO, ,SO SO'I SKYE BO'I CHOS RNAMS KYANG SBYIN PAR MI
BYED NA,

LHA DANG MI'I BDE BA SBYIN PAR BYED PA LTA GA LA YOD SNYAM DU
DGONGS PA'O, ,DE BZHIN DU DGRA BCOM PA'I CHOS RNAMS KYANG SBYIN
PAR MI BYED NA, MYA NGAN LAS 'DAS PA'I BDE BA SBYIN PAR LTA GA LA
BYED, DE BZHIN DU, SANGS RGYAS KYI CHOS RNAMS KYANG SBYIN PAR
BGYID PA YANG MA LAGS

ZHES BYA BA LA KYANG GI SGRA NI SRID PA LA BYA'O, ,YANG GI SGRA
NI THAMS CAD SBYIN PAR MI BGYID PA DANG SBYAR TE, BSDU BA'I DON
YIN PA'I PHYIR RO, ,'DIR GTAN TSIGS SU 'KHOR BA 'DOR BAR MI BGYID
PA ZHES BYA BA LA SOGS PA GSUNGS TE, 'DOR BAR MI BGYID PA NI
SPONG BAR MI BGYID

PA STE, 'DU BYED KYI SDUG BSNGAL MA BCOM PAR BDE BA SBYIN PAR GA
LA 'GYUR, MYA NGAN LAS 'DAS PA LEN PAR MI BGYID PA ZHES BYA BA NI
'DZIN PAR MI BGYID PA YIN PAS MYA NGAN LAS 'DAS PA'I BDE BA SBYIN
PA YOD PA MA YIN NO, ,SANGS RGYAS KYI CHOS STOBS LA SOGS PA RNAMS
SBYIN

PAR BGYID PA MA LAGS PA YIN NO, ,BLA NA MED PA'I BDE BA SBYIN PAR
LTA GA LA 'GYUR, SNGAR YANG SANGS RGYAS KYI CHOS RNAMS SBYIN PAR
BGYID PA MA LAGS PA ZHES DE SKAD DU BSTAN PA MA YIN NAM, DE YANG
DE BZHIN DU STON NA YANG STON PA 'DI LA BYE BRAG CI YOD CE NA,
SNGAR NI DE BZHIN GSHEGS

PA BLA NA MED PA BDE BA'I BYE BRAG LA LTOS TE BSTAN TO, ,DE NI
SANGS RGYAS KYI CHOS MTHA' DAG LA LTOS PA YIN TE, GANG NA SHING
MED PA DE NA SHING SHA PA YANG SRID PA MA YIN NO ZHES BYA BA
BZHIN NO, ,DE NYID KYI PHYIR 'DI NI SGRUB PAR BYED PA YIN NO,
,SNGA MA NI BSGRUB PAR BYA BA YIN NO, ,SEMS

CAN GYI 'DU SHES LA MI GNAS PA LA YANG 'DI PHAN PA MED PAR BSTAN
PA'I PHYIR, RNAM PAR 'JIG PAR BGYID PA MA LAGS PA ZHES GSUNGS TE,
SEMS CAN GYI 'DU SHES YIN PAR RIG PAR BYA'O, ,'DI SKAD BSTAN TE,
SEMS CAN GYI 'DU SHES YOD NA NI SHES RAB KYI PHA ROL TU

@74A *, ,PHYIN PA 'DI 'JIG PAR BYED PA YIN LA DE'I TSE, DE LA MI
GNAS PA LA PHAN PA BYED PA YIN GYI GZHAN DU MA YIN NO ZHES BYA BA
YIN NO, ,'JIG RTEN THAMS CAD DANG LHAN CIG RTZOD PA MED PA LA
YANG 'DI PHAN PA MED PAR BSTAN PA'I PHYIR, BSAM PAR BGYI BA MA
LAGS

PA ZHES BYA BA LA SOGS PA GSUNGS TE, BSAM PAR 'OS PA NI BSAM
PA'O, ,BSAM PAR BGYI BA MA LAGS TE, SEMS PAR BYED PA STONG PA YIN
NA, SEMS PA MED NA MI 'BYUNG BA'I CHOS 'CHAD PA MI RIGS PA'I
PHYIR, CHOS RTOGS PAR JI LTAR 'GYUR TE, GANG GIS NA RTZOD PA MED

PAR 'GYUR, DE BZHIN DU BSAM DU MA MCHIS PA MA LAGS PA ZHES GSUNGS
TE, BSAM DU MA MCHIS PA YIN NO SNYAM DU RNAM PAR RTOG CING
BSNYEMS PA MED PA GANG YIN PA DE LA DE SKAD CES GSUNGS SO, ,BSAM
PAR BGYI BA MA LAGS PA DANG, BSAM DU MA MCHIS PA MA LAGS PA ZHES

BYA BA'I TSIG 'DI GNYIS KYIS NI 'CHAD PA MI 'THAD PAR BSTAN TO,
,DE BAS NA 'DI LA PHAN PA MED PAR BSTAN PA'I PHYIR, CHOS RTOGS
PAR BGYID PA MA LAGS PA ZHES GSUNGS SO, ,'JIG PAR BGYID PA MA
LAGS PA ZHES BYA BA NI THE TSOM DANG, YID GNYIS DANG, SOM NYI
RNAMS GZHAN DU 'GYUR BAR YANG DAG PA JI LTA BA

BZHIN CHOS 'CHAD BAR BYED PA MED PA'I PHYIR RO, ,'JIG RTEN THAMS
CAD MI DMIGS PAR RTOGS PA DANG, CHOS THAMS CAD SKYE BA MED PAR
RTOGS PA LA YANG 'DI PHAN PA MED PAR BSTAN PA'I PHYIR, BCOM LDAN
'DAS SHES RAB KYI PHA ROL TU PHYIN PA NI DNGOS PO MA MCHIS PA'I
BAR DU LAGS NA, YON

TAN GANG LAGS ZHES GSUNGS SO, ,BAR DU ZHES BYA BA'I SGRAS NI MA
SKYES PA DANG, SKYE BA MED PA NYID BZUNG STE, 'DI GNYIS LHAN CIG
TU 'DUG PAR RNAM PA MANG DU BSTAN PA'I PHYIR RO, ,GANG YANG RNAM
GRANGS GZHAN DAG KYANG DE YIN PAR SDUD PA NI SDUD LA RAG GO,
,GANG LTAR YANG

RUNG STE, DON THA MA GNYIS DANG, DGE BA'I RTZA BA SGRUB PA LA
SOGS PA KUN LA NI DE LTA BU YIN NA, RE ZHIG PHAN PA 'GA' YANG MED
DO ZHES BSTAN PA'I PHYIR, SHES RAB KYI PHA ROL TU PHYIN PA'I YON
TAN GANG LAGS ZHES GSUNGS TE, YON TAN NI PHAN PA LA BYA STE, GANG
GI DON DU DE DANG

@74B DE 'DOD PAS, 'DI NYID MNYAN PAR BYA BA NAS, BSNYEN BKUR BYA
BA'I BAR DU BYED CES DGONGS PA'O, ,GLEGS BAM KHA CIG LAS BGYID PA
MA LAGS PA, 'JIG PAR BGYID PA MA LAGS PA ZHES 'BYUNG BA'I MJUG
THOGS SU DNGOS PO MED PA'I BAR DU ZHES BYA BA BSAL NAS, CHOS
THAMS

CAD BSKYED PA MA LAGS PA, 'GOG PA MA LAGS PA, 'CHAD PAR BGYID PA
MA LAGS PA, RTAG PAR BGYID PA MA LAGS PA, 'ONG BAR BGYID PA MA
LAGS PA, 'GRO BAR BGYID PA MA LAGS PA, DBEN PAR BGYID PA MA LAGS
PA, MI DBEN PAR BGYID PA MA LAGS PA,

GNYIS SU BGYID PA MA LAGS PA, MI GNYIS PAR BGYID PA MA LAGS PA
ZHES 'BYUNG BA NI GZHUNG MA YIN PAR MNGON TE, GLEGS BAM DU MA LAS
DE SKAD DU MI 'BYUNG BA'I PHYIR DANG, DNGOS PO MA MCHIS PA'I BAR
DU ZHES BYA BA'I TSIG 'DI MI SMOS PA'I YANG PHYIR RO, ,'DI NI
GDON MI ZA BAR

BRJOD PAR BYA DGOS TE, BCOM LDAN 'DAS KYIS LAN DU BKA' STZAL PA
LAS, YON TAN GYI MJUG TU 'DI BKA' STZAL BA'I PHYIR, GONG DU MI
BRJOD PA NI RIGS PA MA YIN NO, ,'DIR LAN DU, 'JAM DPAL G-YO BA
MED PA NAS DNGOS PO MED PA'I BAR 'DI NYID SHES RAB KYI PHA ROL TU

PHYIN PA 'DI ZHES BYA BA LA SOGS PA GSUNGS TE, GANG KHYOD KYIS
DANG PO G-YO BA MED PA NAS, THA MA DNGOS PO MED PA LA THUG PA'I
BAR DU, 'DIR SMRAS PA GANG YIN PA DE NYID YON TAN YIN NO, ,GAL TE
'DI LA DNGOS PO YOD PA MA YIN NA NI LOG PAR SGRO 'DOGS PAR 'GYUR
TE, MED PA LA

SGRO 'DOGS PA'I PHYIR RO, ,DE'I TSE KUN NAS SLONG BA LA SOGS PA'I
SPYOD PA DANG LDAN PA'I PHYIR, 'DI CHAGS PA MED PA'I YE SHES KYI
RGYU MTHUN PAR MI 'GYUR RO, ,DE LTAR NA SKYE BA MED PA'I BDAG
NYID KYI SHES RAB KYI PHA ROL TU PHYIN PA 'DI MNYAN NAS, SHIN TU
LEGS PAR SHES

PAR BYA STE, LHAG PAR MOS PAR BYA LA, BSAM PAS SHIN TU GTAN LA
PHAB STE, GOMS PAS ZHI GNAS KYI SPYOD PA LA YANG SBYAR BAR BYA'O
ZHES BSTAN PA'I PHYIR, 'JAM DPAL GZHAN YANG BYANG CHUB SEMS DPA'
SEMS DPA' CHEN PO BYANG CHUB SEMS DPA'I TING NGE 'DZIN LA

@75A *, ,ZHES BYA BA LA SOGS PA GSUNGS SO, ,BYANG CHUB SEMS DPA'I
TING NGE 'DZIN LA ZHES BYA BA NI THAMS CAD MKHYEN PA'I YE SHES SU
DBANG BSKUR BA'I BYE BRAG DANG LDAN PA LA'O, ,DE LA THOG MA NYID
DU SLOB PA NI SPYOD CING GOMS PAR BYED PA'O, ,BYANG CHUB SEMS
DPA'I

TING NGE 'DZIN SGRUB PA ZHES BYA BA NI THOB PAR BYED PA'O, ,TING
NGE 'DZIN DE'I 'BRAS BU BSTAN PA'I PHYIR, TING NGE 'DZIN GANG LA
GNAS NAS ZHES BYA BA LA SOGS PA GSUNGS TE, RNAM PAR SMIN PA'I
RNAM PAR SHES PA'I YE SHES KYIS PHYOGS BCU'I 'JIG RTEN GYI KHAMS
THAMS CAD

NA BZHUGS PA'I SANGS RGYAS BCOM LDAN 'DAS THAMS CAD SNANG BAR
'GYUR BA DANG, DE DAG GI SANGS RGYAS KYI ZHING YON TAN SNA TSOGS
KYI RNAM PAS BRGYAN PA THAMS CAD KYANG MTHONG BAR 'DOD PA DANG,
JI LTA JI LTAR DE DAG GI MING BTAGS PA SHES PAR 'DOD PA DANG, DE
DAG LA

MCHOD PA BLA NA MED PA ZHES BYA BA NI SGRUB PA DANG, RDZAS DANG,
DE BKOD PA RNAMS KYIS JI LTAR DBANG BSKUR BA'I BYANG CHUB SEMS
DPA' RNAMS KYI MCHOD PA BSNGAGS PA DE LTAR BYED PAR 'DOD PA DANG,
DE DAG GI CHOS BSTAN PA LA 'JUG PA NI RTOGS PAR BYED PA'O, ,MOS
PAR 'DOD

PAS ZHES BYA BA NI NGES PAR BYE DPAR 'DOD PA'O, ,MI BSLAB PA'I
TSUL DU SHES RAB KYI PHA ROL TU PHYIN PA 'DI NYID LA BSLAB PAR
BYA'O ZHES BYA BA LA, NYID LA ZHES BYA BA NI 'DI KHO NA LA TSUL
BZHIN YID LA BYED PA SO SOR RTOG PA LA SOGS PA'I RIM GYIS BSLAB
PA KHO NA BYA'O ZHES

GNYI GAR NGES PAR GZUNG BAR BYA'O, ,MI BSLAB PA'I TSUL DU ZHES
BYA BA NI SKYE BA MED PA 'DI LA BDAG SLOB BO SNYAM DU SEMS BSKYED
PAR MI BYA'O ZHES BYA BA'I THA TSIG GO, ,DE NI SKYE BA MED PA 'DI
NYID ZHI GNAS DANG LHAG MTHONG GNYIS KYI SPYOD YUL DANG GZUGS
BRNYAN YIN NO ZHES NGES PAR

BYA BA'I CHED DU, BCOM LDAN 'DAS CI'I SLAD DU 'DI LA SHES RAB KYI
PHA ROL TU PHYIN PA ZHES BGYI ZHES DRIS TE, SHES RAB MCHOG TU
GYUR PA'I SHES RAB MCHOG NYID DANG KHYAD PAR DU GYUR PA DANG, DAM
PA NYID YIN PA'I GTAN TSIGS GANG YIN ZHE NA LAN DU 'JAM DPAL MA
SKYES MA 'GAGS

@75B PA'I PHYIR, DE SKAD BYA'O ZHES GSUNGS TE, DE LAS GZHAN MCHOG
TU GYUR PA'I GTAN TSIGS PHYIN CI MA LOG PA YOD PA MA YIN NO,
,SKYE BA DANG 'GAG PA GNYIS NI MED BZHIN DU KUN TU BRTAGS PA YIN
PAS LOG PA YIN NO, ,DE 'DI NYID GSAL BAR BYED PA NI GZOD MA NAS
ZHI BA LA SOGS

PA YIN TE, SKYE BA MED PA DANG 'GAG PA MED PA GANG YIN PA DE NI
GZOD MA NAS ZHI BA DANG 'BYUNG BA MED PA YIN TE, NGES PAR 'BYUNG
BA MED PA DANG BYA BA MED PA YIN TE, BYED PA MED PA DANG, DE LTA
BU'I BDAG NYID KYI DNGOS PO MED PA YIN PA DE'I PHYIR RO, ,BAR GYI
SGRAS RANG BZHIN GYIS

YONGS SU MYA NGAN LAS 'DAS PA LA SOGS PA GZUNG NGO, ,GANG DNGOS
PO MED PA DE SHES RAB KYI PHA ROL TU PHYIN PA YIN NO ZHES BYA BA,
SKYE BA MED PA LA SOGS PA NAS DNGOS PO MED PA LA THUG PA'I GTAN
TSIGS KYI DON DE'I PHYIR NA, MJUG SDUD PA NI 'JAM DPAL GTAN TSIGS
DE'I PHYIR

SHES RAB KYI PHA ROL TU PHYIN PA YIN NO ZHES GSUNGS SO,, ,,BAM PO
BDUN PA STE THA MA'O, ,GANG CHOS THAMS CAD SPYOD YUL MA YIN PA DE
NYID BYANG CHUB SEMS DPA' SEMS DPA' CHEN PO RNAMS KYI SPYOD YUL
YIN TE ZHES GSUNGS PA LA DE NYID CES BYA BA'I SGRA NI NGES PAR

GZUNG BA'I PHYIR TE, DE NYID YIN GYI GZHAN BYANG CHUB SEMS DPA'
RNAMS KYI SPYOD YUL MA YIN NO, ,DE STON PAR BYED PA NI GANG CHOS
THAMS CAD SPYOD YUL MA YIN PA ZHES BYA BA YIN TE, MA SKYES PA'I
PHYIR GZUNG BAR BYA BA MED PA LA SHES PA DANG, DMIGS PA MED PA
YIN NO, ,DMIGS

PA MED PA'I YE SHES 'DI LA DE'I NGANG DU GYUR PAR SPYOD NA BYANG
CHUB SEMS DPA' SEMS DPA' CHEN PO'I SPYOD YUL LA ZHUGS PA ZHES BYA
BA NI RANG GI YUL LA ZHUGS PA ZHES BYA BA YIN NO, ,'DI LTA STE,
SPYOD YUL MA YIN PA THAMS CAD DU SONG BA NYID SPYOD YUL YIN NO
ZHES GSUNGS PA NI

'DI LTA STE, SPYOD YUL MA YIN PA ZHES BYA BA NI SPYOD YUL MA YIN
PA NI YUL DU BYAR MED PA'O, ,THAMS CAD DU SONG BA NI SPYOD YUL MA
YIN PA YIN TE, THAMS CAD DU SONG BA YOD PAS DE THAMS CAD DU SONG
BA YIN TE, CHOS THAMS CAD KYI NANG DU SONG BA NI SPYOD YUL MA YIN
PA'I PHYIR RO, ,

@76A *, ,SKYE BA MED PA NI SPYOD YUL YIN TE, BLO LDAN RNAMS KYI
SPYOD YUL YIN NO, ,CHOS THAMS CAD MI DMIGS PA NA BYANG CHUB SEMS
DPA' RNAMS KYI SPYOD YUL YIN NO ZHES BSTAN PA YIN NO, ,DE CI'I
PHYIR ZHE NA ZHES DOGS PA LA DON DE NYID GSAL BAR BYED PA NI
SPYOD YUL

'DI NI MA BYAS PA STE ZHES BYA BA YIN TE, 'DI LTAR BYANG CHUB
SEMS DPA' RNAMS KYI SPYOD YUL 'DI NI RGYU DANG RKYEN RNAMS KYIS
'DUS MA BYAS PA STE, DE'I PHYIR CHOS THAMS CAD DU SONG BA 'DI NI
SPYOD YUL MA YIN PA ZHES BYA'O, ,DE LTAR SPYOD YUL DANG GZUGS
BRNYAN BSTAN NAS, DE

LA SPYOD PA BSTAN PA'I PHYIR RO, ,BCOM LDAN 'DAS GANG LA SPYAD
NA, BYANG CHUB SEMS DPA' SEMS DPA' CHEN PO ZHES BYA BA LA SOGS PA
GSUNGS SO, ,DE LA LAN NI 'JAM DPAL SHES RAB KYI PHA ROL TU PHYIN
PA LA SPYAD NA ZHES BYA BA LA SOGS PA YIN TE, SPYOD PA'I NGANG DU
GYUR NA, MYUR

DU MNGON PAR RDZOGS PAR BYANG CHUB PAR 'GYUR GYI, 'PHRAL LA SPYOD
PA DE NI MYUR DU MA YIN NO ZHES BYA BA'I THA TSIG GO, ,'JAM DPAL
BKOD PA GCIG PA ZHES BYA BA'I TING NGE 'DZIN YOD DE ZHES BYA BA
LA SOGS PA NI 'DI SNYAM DU DGONGS TE, 'DIR SKYE BA MED PA LA BZOD
PA'I PHYIR BZOD PA DANG,

SKAD CIG MA PHYI MA LA MNGON PAR 'DOD PA'I PHYIR 'DOD PA DANG, DE
LTAR BSAM PA'I PHYIR BLO DANG, RGYUN DU RTOG PA'I PHYIR TSOL BA
DANG, MNGON DU RTOG PA'I PHYIR LTA BA DAG GI MTSAN NYID GAL TE
SHES RAB YIN DU ZIN KYANG, 'ON KYANG DE LA SKYE BA MED PA'I TING
NGE 'DZIN SPYOD PA MED PAR NI SPYOD

PA'I BDAG NYID LA SOGS PA'I SHES RAB KYI PHA ROL TU PHYIN PA LA
SPYOD PA'I RNAM PA GANG GIS NI 'BRAS BU SHIN TU RNAM PAR DAG PA
MNGON PAR BYANG CHUB PAR GANG GIS 'GYUR BAR BYED PA'I LHAG PA'I
SHES RAB KYI BSLAB PA RNAM PAR DAG PAR MI 'GYUR RO, ,DE BAS NA DE
BRJOD PA'I PHYIR, TING

NGE 'DZIN DE LA SPYOD NA BYANG CHUB SEMS DPA' SEMS DPA' CHEN PO
MYUR DU ZHES BYA BA LA SOGS PA GSUNGS SO, ,DE DAG GIS NI ZHI GNAS
DANG LHAG MTHONG GNYIS NI MYUR DU MNGON PAR RDZOGS PAR 'TSANG
RGYA BA'I RGYU YIN PAR BSTAN TO, ,DE NYID LAS SANGS RGYAS LA
BSNYEN BKUR BYA BA DANG,

@76B SEMS CAN YONGS SU SMIN PAR BYA BA DANG, SANGS RGYAS KYI
ZHING RNAM PAR DAG PA DANG, SMON LAM YONGS SU RDZOGS PA LA SOGS
PA'I YON TAN YANG 'GRUB PAR 'GYUR RO, ,BKOD PA GCIG PA'I TING NGE
'DZIN YOD DE, TING NGE 'DZIN DE LA SPYOD NA ZHES BSTAN GYI, DE LA
SPYAD PA'I

RIM PA NI MA GSUNGS TE DE'I PHYIR, BCOM LDAN 'DAS BKOD PA GCIG
PA'I TING NGE 'DZIN DE LA, BYANG CHUB SEMS DPA' SEMS DPA' CHEN PO
JI LTAR 'JUG PAR BGYI ZHES DRIS SO, ,GDUL BYA RNAMS SPRO BA
BSKYED PAR BYA BA'I PHYIR, CI'I SLAD DU BKOD PA GCIG PA'I TING
NGE 'DZIN ZHES

BGYI ZHES SGRA 'JUG PA'I RGYU MTSAN DRIS SO, ,RE ZHIG SPYOD PA'I
YUL BSTAN PA'I PHYIR, 'JAM DPAL BKOD PA GCIG PA ZHES BYA BA 'DI
NI SKYE BA MED PA'I TSIG BLA DGAS SO ZHES GSUNGS TE, GCIG KHO NA
YIN GYI GNYIS PA NI MA YIN NO, ,TSOGS MANG PO RNAMS SO SOR BKOD
PA NI BKOD PA

ZHES BYA STE, DMAG LA SOGS PA BKOD PA BZHIN NO, ,GCIG GIS NUS PA
MA YIN GYI, MANG PO TSOGS PA SO SOR BKOD PA MA 'KHRUGS PAR 'KHOD
PA RNAMS KYIS, DGOS PA MANG PO SGRUB PAR BYED PA'I DON GYI BKOD
PA DANG CHOS MTHUN PA'I PHYIR TING NGE 'DZIN KHO NA BKOD PA YIN
PAS,

BKOD PA GCIG KHO NA YIN GYI GNYIS MA YIN NO, ,GTAN TSIGS DRIS PA
RNAMS GSAL BAR BYA BA NI PHYIS BSHAD PAR BYA'O, ,NYI KHRI LNGA
STONG PA LAS KYANG TING NGE 'DZIN 'DI BCOM LDAN 'DAS KYIS 'DI
SKAD DU, ,DE LA BKOD PA GCIG PA ZHES BYA BA'I TING NGE 'DZIN GANG
ZHE NA, TING NGE 'DZIN GANG

LA GNAS NAS, CHOS GANG YANG GNYIS SU MI MTHONG BA 'DI NI BKOD PA
GCIG PA'I TING NGE 'DZIN ZHES BYA'O ZHES MDOR BKA' STZAL TO,
,BKOD PA GCIG PA'I TING NGE 'DZIN LA 'JUG PAR 'DOD PA'I RIGS KYI
BU'AM, RIGS KYI BU MOS THOG MA NYID DU SHES RAB KYI PHA ROL TU
PHYIN PA YONGS

SU DRI BAR BYA DGOS TE ZHES BYA BA 'DIS NI LOG PAR THOS PA DANG,
LOG PAR ZIN PA LA SOGS PA SEL BAR BYED LA, DRIS PA YANG DAG PAR
ZIN DANG, 'DOR BAR MI 'GYUR BA'I PHYIR RO, ,DE LTAR SHES RAB KYIS
LEGS PAR DPYAD, LEGS PAR BZUNG, LEGS PAR BRTAGS, LEGS

@77A *, ,PAR KHANG DU CHUD PAR BYAS LA, DE NAS DE'I 'OG TU BKOD
PA GCIG PA'I TING NGE 'DZIN LA 'JUG PAR 'GYUR TE, DE RNAM PAR MI
RTOG PA'I GZUGS BRNYAN NI TING NGE 'DZIN GYI SPYOD YUL YIN PA'I
PHYIR RO, ,DE LTAR SNGA PHYIR NGES PA CI'I PHYIR ZHE NA DE'I
PHYIR, 'JAM DPAL

SKYE BA MED PA NI MI 'KHRUGS PA STE ZHES GSUNGS TE, 'DI LTAR TING
NGE 'DZIN GYI SPYOD YUL SKYE BA MED PA NI RNAM PAR RTOG PA DPYAD
PA'I BDAG NYID KYI RLUNG GIS MI 'KHRUGS TE, MA G-YOS PA YIN LA,
SHES RAB KYI PHA ROL TU PHYIN PA'I SPYOD YUL NI, RNAM PAR RTOG PA
DANG BCAS PA YANG YIN TE,

DPYOD PAR BYED PA'I PHYIR RO, ,DE YANG CI'I PHYIR ZHE NA DE'I
PHYIR, DKRUG TU MI RUNG ZHES GSUNGS TE, GZHAN GYIS DKRUG PAR 'OS
PA MA YIN PA STE, DE BAS NA RTOG PA DANG BRAL BA'I PHYIR, DKRUG
TU MI RUNG BA'O, ,CI'I PHYIR RTOG PA MED CE NA DE'I PHYIR, DKRUG
PAR BYA BA MA YIN PA

ZHES GSUNGS TE, DKRUG PAR BYA BA'I DNGOS PO 'DI LA YOD PA MA YIN
PAS DKRUG PAR BYA BA MA YIN PA'O, ,'DI THAMS CAD JI LTAR 'THAD CE
NA DE'I PHYIR, BSAM GYIS MI KHYAB PA ZHES GSUNGS TE, SEMS PAR
BYED PAS STONG PA'I PHYIR RO, ,'DI'I GTAN TSIGS NI BSAM PAR MI
BYA BA

YIN TE, BSAM PAR BYA BA DANG BRAL BA'I PHYIR RO, ,BSAM GYIS MI
LANG BA YANG YIN TE, SEMS PAR BYED PA DANG BRAL BA'I PHYIR RO,
,BDEN PA'I MAL STAN RNAMS BSTEN PAR BYA ZHES BYA BA NI THEG PA
DMAN PA YIN LA BYED PAS DBEN PA'I MAL STAN BSNYEN PAR BYA BA YIN
TE, LE LO'I GO

SKABS KYI GNAS YIN PA'I PHYIR RO, ,'DU 'DZI MED PA LA DGA' BAR
YANG BYAS LA ZHES BYA BA NI THEG PA DMAN PA'I GTAM BYED PA'I 'DU
'DZI MED PA DE LA DGA' BA 'DI YIN PAS 'DU 'DZI MED PA LA DGA'
BA'O, ,PHYI DANG NANG GI MTSAN MA SNA TSOGS 'DU SHES KYI RGYU YIN
PA THAMS CAD YID

LA MI BYA BA NI 'DI BSNYEMS PA MED PA DE LA DE SKAD CES BYA'O,
,DES NA YID LA MI BYA BAR YANG BYAS LA ZHES SBYAR TE, YANG GI
SGRA NI BSDU BA'I PHYIR RO, ,SKYIL MO KRUNG BCAS TE 'DUG PA NI
LUS SHIN TU SBYANGS PA DANG, RJES SU MTHUN PA'I PHYIR MNYAM PAR
'JOG PA'I RGYU YIN NO, ,DE

@77B BZHIN GSHEGS PA ZHES BYA BA NI DE'I LAM DANG RJES SU MTHUN
PA'I PHYIR RO, ,GCIG YID LA BYA BA NI LAS DANG PO PA RNAMS KYI MI
G-YENG BA'I RGYU YIN PA'I PHYIR RO, ,CHOS THAMS CAD KYANG ZHES
BYA BA NI PHUNG PO DANG KHAMS DANG, SKYE MCHED SO SO'I SKYE BO LA
SOGS PA'I RGYUD LA YOD PA NI

RNAM PAR RTOG PA'I GNAS YIN PA'I PHYIR DANG DE YANG SPANG BAR BYA
BA'I PHYIR RO, ,DE YANG MI DMIGS PA'I TSUL GYIS YID LA BYED PA NI
JI LTAR SGO MTHA' YAS PA DANG, NYI KHRI LTA STONG PA LA SOGS PA
LAS SANGS RGYAS RJES SU DRAN PA GSUNGS PA LTA BU'O, ,CHOS THAMS
CAD BSGOM PA 'DI LA

YANG SBYAR RO, ,DE'I MING YANG GZUNG BAR BYA'O ZHES BYA BA NI YI
GE MNYAM PA NYID LA 'JUG PAR BYA BA'I PHYIR TE, JI SKAD DU NYI
KHRI LNGA STONG PA LAS, AA DANG, RA DANG, PA DANG, TZA DANG, NA
LA SOGS PA LAS, AA ZHES BYA BA NI CHOS THAMS CAD KYI SGO YIN TE,
THOG MA NAS MA SKYES PA'I PHYIR

RO; RA NI RDUL DANG BRAL BA'I PHYIR RO ZHES BYA BA LA SOGS PA
GSUNGS PA LTA BU DANG, DE BZHIN GSHEGS PA'I MTSAN DRAN PAS JI
LTAR RANG SMON PA'I 'BRAS BU THOB PAR BYA BA'I PHYIR YANG YIN TE,
JI LTAR DE BZHIN GSHEGS PA SH'A KYA THUB PA 'DI'I MTSAN THOS PA
NI PHYIR MI LDOG PA'I SA

BON DU GSUNGS PA LTA BU'O, ,PHYOGS DER MNGON DU BLTAS TE 'DUG PAR
BYA BA NI DE BZHIN GSHEGS PA'I 'OD ZER GYI RLUNG GI DKYIL 'KHOR
DANG RJES SU MTHUN PAR BYA BA'I PHYIR RO, ,'O NA DE LTA NA DE
BZHIN GSHEGS PA GZHAN SPANGS PAR JI LTAR MI 'GYUR ZHE NA MI 'GYUR
TE, DE BZHIN

GSHEGS PA GCIG DE NYID YID LA BYAS NA GCIG YID LA BYED PAR 'DOD
PA DE NYID KYIS 'DAS PA LA SOGS PA'I SANGS RGYAS RNAMS YID LA
BYAS PAR 'GYUR RO, ,GTAN TSIGS SU DE BZHIN GSHEGS PA NYID GCIG
PA'I PHYIR RO ZHES GSUNGS TE, CHOS NYID DBYER MED PA'I PHYIR, DE
NYID

RJES SU DRAN PAS GZHAN RJES SU DRAN PA YIN NO, ,DE LTA MA YIN NA
GCIG PO YANG RJES SU DRAN PAR MI 'GYUR RO, ,DE LTAR 'JUG PA'I RIM
PA BSHAD NAS, GTAN TSIGS GANG GIS BKOD PA GCIG PA'I TING NGE
'DZIN CES BYA BA DE BSHAD PAR 'DOD PA'I PHYIR, 'JAM DPAL JI LTAR
DE BZHIN

@78A *, ,GSHEGS PA GCIG GI ZHES BYA BA LA SOGS PA GSUNGS TE,
SANGS RGYAS KYI YON TAN TSAD MED PA NI NAM MKHA' BZHIN DU TSAD
BYAR MI NUS SO, ,SPOBS PA TSAD MED PA NI CHOS BSHAD PA'I'O, ,DE
BZHIN DU 'JAM DPAL BKOD PA GCIG PA'I TING NGE 'DZIN GONG

DU JI SKAD BSHAD PA LTA BU THOB NAS BSKYED NAS SO, ,SKYE BA MED
PA GCIG GI ZHES BYA BA NI GCIG GI SGRA 'JUG PA'I GTAN TSIGS SU
BSTAN TO, ,CHOS KYI RNAM GRANGS KYI BYE BRAG TSAD MED PA ZHES BYA
BA NI BKOD PA'I SGRA 'JUG PA'I GTAN TSIGS YIN PAR BSTAN TO, ,'DIR
GANG DAG CHUD PAR

'GYUR BA NI DE BZHIN GSHEGS PA DGRA BCOM PA YANG DAG PAR RDZOGS
PA'I SANGS RGYAS GZHAN RNAMS KYIS GANG DAG GSUNGS PA DANG, NGAS
KYANG GANG BSHAD PA LA KUN DGA' BOS JI SNYED YONGS SU GZUNG BA DE
SNYED KYI BSHAD PA'I CHOS KYI RNAM GRANGS KYI DON DANG TSIG RNAMS
MNYAM PAR

GZHAG PA 'DIR SNANG BAR 'GYUR RO, ,BLO LA SNANG BA YOD PAR 'GYUR
RO, ,GZUGS SHES PA'I CHE BA NYID BSTAN NAS SPOBS PA TSAD MED PAR
GSUNGS PA DE BSTAN PA'I PHYIR, BKOD PA GCIG PA'I TING NGE 'DZIN
'DI BSGRUBS PAS, DE'I TSE'I TSAD JI TZAM PA DE SNYED DU GTAN
TSIGS DANG BCAS

PA'I CHOS STON PA RGYUN MI 'CHAD PAR 'GYUR RO ZHES GSUNGS TE,
GTAN TSIGS DANG BCAS PA NI GTAN TSIGS 'THAD PA DANG BCAS PA'I
CHOS STON PA'I BAR MI 'CHAD PA'O, ,GTAN TSIGS DE DAG GIS NI GCIG
PO DE NYID BKOD PA YIN PAS, BKOD PA GCIG PA'I TING NGE 'DZIN ZHES
BYA'O,,

BSTAN MA THAG PA'I DON GNYIS PO DE'I DPE BSTAN PA RTZOM PA'I
PHYIR, 'JAM DPAL DE LA BYANG CHUB SEMS DPA'I THEG PA KHA CIG 'DI
SNYAM DU ZHES BYA BA LA SOGS PA GSUNGS TE, KHA CIG CES BYA BA NI
YON TAN 'DOD PA'O, ,'DI SNYAM DU ZHES BYA BA NI RNAM PAR RTOG
PA'O, ,YON TAN LAS

BKOD PA GCIG PA'I TING NGE 'DZIN DU GZHAG PA 'DI GANG YIN SNYAM
DU SEMS NA DE DAG LA 'DI SKAD CES RE ZHIG CES BYA BA NI RIM PA
STON TO, ,YON TAN BSAM DU MED PA GANG YIN PA DE NI YON TAN BSAM
GYIS MI KHYAB PA STE TING NGE 'DZIN LA BYA'O, ,DE YONGS SU
BSGRAGS PA NI GANG GIS SAM

@78B GANG DU BSHAD PA GANG YIN PA STE, YON TAN BSAM GYIS MI KHYAB
PA YONGS SU BSGRAGS PA STE, GANG DU BSTAN PA BYAS PA'O, ,'DI ZHES
BYA BA NI GONG DU BSTAN PA'O, ,DE YANG DAG PAR ZUNG LA LONG LA
YID LA ZHOG SHIG ,SBYOR BA'I TSUL LA GUS PAS RTAG TU BSTEN CING
'DUG SHIG DANG JI

LTA JI LTAR YANG DAG PAR BLANGS TE ZHES BYA BA LA SOGS PA NI YANG
DAG PAR BLANGS TE 'DUG SHIG DANG, ,TING NGE 'DZIN GYI YON TAN
MTHONG BAR 'GYUR GYI ZHES BYA BA YIN NO, ,JI SKAD BSTAN PA'I TSUL
GYIS ZHES BYA BA NI GONG DU SHES RAB KYI PHA ROL TU PHYIN PA
YONGS SU DRIS PA LA SOGS PA DANG,

'PHAGS PA'I GSUNG SHIN TU THOB PA DANG MA 'DRES PAR GNAS PA DE
DAG GI BYA BA YIN NO, ,ZHUM PA MED PAR GYIS SHIG CES BYA BA NI
CUNG ZAD TZAM GYIS CHOG PAR 'DZIN PA YONGS SU SPANG BA'O, ,DES NI
ZHI GNAS DANG LHAG MTHONG DANG DE GNYI GA'I GAGS SU GYUR PA YONGS
SU SPONGS LA 'DUG

SHIG PAR BSTAN TO, ,SPYOD YUL LA BAR CHAD BYED PA MI MTHUN PA'I
PHYOGS SU GYUR BA'I LTA BA SPANG BA'I PHYIR, TING NGE 'DZIN 'DI
NI DMIGS PA'I LTA BA CAN DAG DANG ZHES BYA BA LA SOGS PA GSUNGS
TE, DMIGS PA NI GZUNG BA DANG 'DZIN PA GNYIS SO, ,DNGOS PO NI
DNGOS PO

YOD PA YIN NO ZHES BYA BAR RO, ,YOD PA NI 'BYUNG BA DANG 'JIG PA
YOD DO ZHES BYA BA STE, DE LTAR LTA ZHING 'DZIN PA GANG YIN PA DE
DAG GIS BSGRUB PAR MI NUS SO, ,TING NGE 'DZIN GYI YON TAN MTHONG
BA'I RIM PA'I DPE BSTAN PA'I PHYIR, 'JAM DPAL 'DI LTA STE, DPER
NA, MI ZHIG

LA NOR BU RIN THANG MED PA'I NOR BU RIN PO CHE BYI DOR MA BYAS PA
ZHES BYA BA LA SOGS PA GSUNGS TE, NOR BU RIN PO CHE RIN THANG MED
PA DANG, BYI DOR MA BYAS PA ZHES BYA BA NI DPE YIN TE MTHA' DAG
GSAL BAS BSTAN MI DGOS SO, ,DE BZHIN DU 'JAM DPAL JI LTA JI LTAR
RIGS KYI BU 'AM

RIGS KYI BU MO DE TING NGE 'DZIN LA MNYAM PAR 'JOG PA DANG, 'DUG
PA DE LTA DE LTAR TING NGE 'DZIN 'DI'I YON TAN MTHONG BAR 'GYUR
RO ZHES GSUNGS PA LA JI LTA JI LTAR ZHES BYA BA NI LAN MANG DU
BYED PA BSTAN PA YIN TE, 'DI LTAR LUS DANG SEMS SHIN TU SBYANGS
PA MA THOB PA LHAG

@79A *, ,PAR MOS PA DANG LDAN PA NI ZHI GNAS DANG RJES SU MTHUN
PA YIN GYI ZHI GNAS MA YIN NO, ,LHAG MTHONG NI RNAM PA GSUM STE,
MTSAN MA LAS BYUNG BA DANG TSOL BA PA DANG SO SOR RTOG PA PA'O,
,SEMS DE DANG, BAR CHAD MED PAR RJES SU 'BRANG BA'I ZHI GNAS
KYANG RNAM PA GSUM

DANG BSAM GTAN DANG, GZUGS MED PA'I SNYOMS PAR 'JUG PA'I BYE BRAG
GIS RNAM PA BRGYAD DANG, BYAMS PA LA SOGS PA TSAD MED PA DANG
LDAN PAS KYANG RNAM PA BZHI'O, ,DE BAS NA DE'I PHYIR JI LTA JI
LTAR ZHES BYA BA 'DI GSUNGS SO, ,'JUG PA ZHES BYA BA NI SA DANG
PO LA BYA'O, ,DE LTA

DE LTAR TING NGE 'DZIN 'DI'I YON TAN MTHONG BAR 'GYUR RO ZHES BYA
BA NI BDAG NYID KYIS SO, ,SPOBS PA RGYUN MI 'CHAD PA DPAG TU MED
PA'I DPE BSTAN PA'I PHYIR, 'JAM DPAL 'DI LTA STE, DPER NA NYI
MA'I DKYIL 'KHOR GYI 'OD ZER GYIS ZHES BYA BA LA SOGS PA GSUNGS
TE, DKYIL

'KHOR GYI MTHA' DAG KYANG 'DZAM BU'I GLING LA SOGS PA'I MTHA' YAN
CHAD 'OD ZER DAG GIS GSAL BAR MA GYUR PA SNANG BAR MA GYUR PA MED
DO, ,'JAM DPAL DE BZHIN DU BKOD PA GCIG PA'I TING NGE 'DZIN LA
BRTEN CING ZHUGS NAS ZHES BYA BA LA BRTEN PA 'DI NI MOS PAS SPYOD
PA'I SA'I TSE'O, ,

ZHUGS PA NI MTHONG BA'I LAM GYI TSE'O, ,RNYED PA NI SA GSUM GYI
TSE STE, 'OD BYED PA'I TSE TING NGE 'DZIN THOB PAR RNAM PAR 'JOG
PA'I PHYIR RO, ,DE SHES RAB KYI PHA ROL TU PHYIN PAR BSTAN PA MA
YIN PA'I CHOS GANG YANG BSTAN PA YOD PA MA YIN NO, ,GANG LA LAS
'DI BZHIN DU SHES NA RTOGS NA, DES

SKYE BA MED PA DANG, MA SKYES PA DANG, 'GAL ZHING MI MTHUN PAR
GYUR BA'I CHOS GANG YANG MI MTHONG NGO, ,SKYE BA MED PA NYID DU
GCIG PA'I DPE NI, 'JAM DPAL 'DI LTA STE, DPER NA RGYA MTSO CHEN
PO'I PHYOGS BZHI NAS ZHES BYA BA LA SOGS PA YIN NO, ,DE BZHIN DU
BYANG CHUB SEMS DPA'I RIGS

LA SOGS PA RIGS MA NGES PA LA THUG PA SEMS CAN GYI RIGS BZHI PO
PHYOGS BZHI DANG 'DRA BA RNAMS LA, NGAS CHOS GANG CI BSTAN PA DE
DAG THAMS CAD 'DI LTA STE, SKYE BA MED PA'I RO DANG DNGOS PO MED
PA'I RO KHO NAR GCIG PA YIN NA, SEMS CAN RNAMS KYI BSAM PA THA
DAD PA'I DBANG GIS THA DAD PAR

@79B ZIN TO ZHES DGONGS PA'O, ,BCOM LDAN 'DAS KYIS CHOS STON PA
'DIR SKABS MA YIN PA MA YIN NAM, 'DIR CI'I PHYIR BSTAN ZHE NA,
BDEN TE BKOD PA GCIG PA'I TING NGE 'DZIN THOB PA'I BYANG CHUB
SEMS DPA' KHO NA'I GLENG BA BSTAN PAR BYA BA YIN LA, DE YANG DE
BZHIN GSHEGS PAS

'CHAD PA TING NGE 'DZIN DE LAS BYUNG BA DANG THA MI DAD DO ZHES
BSTAN PA'I PHYIR DE BZHIN GSHEGS PAS 'CHAD PA BSTAN PA NYES PA
MED DO, ,DE BAS NA DPE GONG MAS BYE BRAG TU BYAS PA'I DE BZHIN
GSHEGS PA YANG 'DIR DPE YIN NO, ,DE NYID KYI PHYIR DON KYANG
GNYIS SU SBYAR BA YIN TE, 'JAM

DPAL RIGS KYI BU TING NGE 'DZIN 'DI LA GNAS PA DE YANG CHOS GANG
DANG GANG STON PAR 'GYUR BA DE THAMS CAD RO GCIG PA KHO NA STON
PAR 'GYUR TE, 'DI LTA STE, SKYE BA MED PA'I RO KHO NA DANG, DNGOS
PO MED PA'I RO KHO NA ZHES BYA BA LA, RGYA MTSO LA CHU LEN PA'I
SKYES BU BZHIN DU RIGS KYI BU TING NGE

'DZIN 'DI LA GNAS PA DE YANG CHOS GANG DANG GANG STON PA DE THAMS
CAD SKYE BA MED PA DANG, DNGOS PO MED PAR RO GCIG PA KHO NA STON
PA YIN GYI GZHAN MA YIN NO, ,'JAM DPAL DE BZHIN DU RIGS KYI BU
TING NGE 'DZIN 'DI LA GNAS NAS GANG CI STON PA DE THAMS CAD KYANG
MA SKYES PA DANG, SKYE BA

MED PA DANG, DNGOS PO MED PA KHO NA STON PAR GYUR RO ZHES BYA BA
LA, DE BZHIN DU ZHES BYA BA NI RIGS KYI BU DE DE BZHIN GSHEGS PA
BZHIN DU YIN TE, THABS GCIG PA DANG 'BRAS BU GCIG PA'I PHYIR RO,
,TING NGE 'DZIN 'DI LA GNAS NAS GANG CI STON PA DE THAMS CAD
KYANG DE BZHIN GSHEGS

PA STON PA MDZAD PA BZHIN DU, MA SKYES PA DANG SKYE BA MED PA
DANG DNGOS PO MED PA STON PA YIN NO, ,DE BAS NA DE LTA BU'I RNAM
PA MA SKYES PA DANG, SKYE BA MED PA DANG, DNGOS PO MED PA KHO NA
ZHES BYA BA LA, DE KHO NA ZHES BYA BA NI DE BZHIN DU ZHES BYA
BA'I DON YIN NO, ,TING NGE 'DZIN SPYOD PAS

MYUR DU BYANG CHUB BAR 'GYUR BA'I SKABS BSDU BA'I PHYIR, 'JAM
DPAL GZHAN YANG TING NGE 'DZIN THOB PA'I ZHES BYA BA LA SOGS PA
GSUNGS SO, ,MYUR DU BYANG CHUB KYI PHYOGS KYI CHOS RNAMS ZHES BYA
BA NI DRAN PA NYE BAR GZHAG PA LA SOGS PA'O, ,TING NGE 'DZIN LA
JI LTAR 'JUG PAR BYA

@80A *, ,BA DANG DE'I BSNGAGS PA NI BSTAN ZIN TO, ,SHES RAB KYI
PHA ROL TU PHYIN PA DE LA SPYOD PA'I BZOD PA RNAM PA GSUM STE,
SGRA'I RJES SU 'GRO BA DANG BSAMS PA LAS BYUNG BA DANG BSGOMS PA
LAS BYUNG BA'O, ,DE LA SGRA'I RJES SU 'GRO BA'I BZOD PA BSTAN
PA'I PHYIR, 'JAM

DPAL GZHAN YANG BYANG CHUB SEMS DPA' SEMS DPA' CHEN POS GANG GI
TSE BDAG GI DBYINGS NAS CHOS KYI DBYINGS KYI BAR DU ZHES BYA BA
LA SOGS PA GSUNGS TE, GANG GI TSE ZHES BYA BA NI THOS PA'I SHES
PA'I TSE'O, ,BDAG GI DBYINGS ZHES BYA BA NI BDAG GI RANG GI NGO
BO LA BYA STE, MI MTHONG BA

ZHES BYA BA 'DI DANG SBYAR BAR BYA'O, ,BAR GYI SGRAS BSAM GYIS MI
KHYAB PA'I DBYINGS DANG KUN TU 'BYUNG BA MED PA'I DBYINGS LA SOGS
PA BSDU'O, ,CHOS KYI DBYINGS SKYE BAR MI MTHONG 'GAG PAR MI
MTHONG ZHES BYA BAR SBYAR RO, ,DE LTA BU'I BZOD PA CAN GYI BYANG
CHUB SEMS DPA' SEMS DPA' CHEN

PO YANG ZHES BYA BA LA, 'DI LA DE LTA BU'I BZOD PA'I NGO BO YOD
PAS DE LTA BU'I BZOD PA CAN NO, ,YANG GI SGRAS SNGAR SMOS PA'I
BKOD PA GCIG PA'I TING NGE 'DZIN THOB PA NYI TSER MA ZAD KYI 'ON
KYANG DE LTA BU'I BZOD PA CAN YANG MYUR DU MNGON PAR RDZOGS PAR
'TSANG RGYA'O, ,BSAMS PA

LAS BYUNG BA'I BZOD PA BSTAN PA'I PHYIR, BLA NA MED PA YANG DAG
PAR RDZOGS PA'I BYANG CHUB LA GANG YANG MI SEMS PA DANG BYANG
CHUB SEMS DPA'I CHOS RNAMS LA MI SEMS PA'I RIGS KYI BU DE BZOD PA
LTA BU CAN DANG ZHES GSUNGS TE, GTZO BO YIN PA'I PHYIR, 'BRAS BUR
GYUR PA

BLA NA MED PA YANG DAG PAR RDZOGS PA'I BYANG CHUB LA GANG YANG MI
SEMS PA NI CHOS THAMS CAD MA SKYES PA'I PHYIR, BSAM PAR BYA BA
DANG SEMS PAR BYED PA DANG, SEMS PA RNAMS MI DMIGS PA'I PHYIR RO,
,BYANG CHUB SEMS DPA'I CHOS RNAMS LA ZHES BYA BA NI SA DANG PHA
ROL TU PHYIN

PA DANG TSAD MED PA LA SOGS PA YANG DAG PAR RDZOGS PA'I BYANG
CHUB KYI RGYUR GYUR PA RNAMS TE, DE LA GANG YANG MI SEMS PA ZHES
BYA BAR RIG PAR BYA'O, ,RGYU DANG 'BRAS BUR GYUR PA LA MI SEMS
PA'I NGANG TSUL CAN DE LTA BU DE NI BSAMS PA LAS BYUNG BA'I BZOD
PA YIN TE, MYUR DU

@80B MNGON PAR RDZOGS PAR 'TSANG RGYA BAR 'GYUR RO ZHES 'OG NAS
'BYUNG BA DANG SBYAR RO, ,BSGOMS PA'I RJES SU MTHUN PA'I BZOD PA
BSTAN PA'I PHYIR BYANG CHUB NI SANGS RGYAS NYID KYI PHYIR THOB
PAR BYED PA NYID MA YIN ZHES GSUNGS TE, NYID KYI SGRA NI NGES PAR
GZUNG BA YIN TE, BSTAN ZIN

PA'I MTSAN NYID BYANG CHUB NI SANGS RGYAS NYID KYI PHYIR, SANGS
RGYAS KYI NGO BO'I PHYIR THOB PAR BYED PA MA YIN NO, ,DE LTA BU
YANG BZOD PA 'DI YIN TE, RIGS KYI BU DE NI MYUR DU BLA NA MED PA
YANG DAG PAR RDZOGS PA'I BYANG CHUB TU 'GYUR BAR BRJOD DO ZHES
'BYUNG BA LA, DE LTA BU YANG BSGOMS

PA'I RJES SU MTHUN PA'I BZOD PA GANG YIN PA 'DI YIN TE ZHES SBYAR
TE, GANG ZHES BYA BA DANG DE ZHES BYA BA NI RTAG TU 'BREL PA'I
PHYIR RO, ,RIGS KYI BU DE NI MYUR ZHING MGYOGS PAR BRJOD DO,
,LUNG STON TO, ,YUL GANG DU MYUR ZHES DE'I PHYIR, BLA NA MED PA
YANG DAG PAR RDZOGS PA'I BYANG

CHUB TU 'GYUR BAR ZHES GSUNGS SO, ,DON DE LTA BU LA MOS PA DANG,
ZHUM PA MED PA YANG BYANG CHUB PAR 'GYUR BAR BSTAN PA'I PHYIR,
CHOS THAMS CAD NI SANGS RGYAS KYI CHOS SO ZHES SU DE LTAR MOS
SHING ZHES BYA BA LA SOGS PA GSUNGS TE, CHOS THAMS CAD NI SO SO'I
SKYE BO LA SOGS

PA'I CHOS SO, ,SANGS RGYAS KYI CHOS NI STOBS DANG MI 'JIGS PA LA
SOGS PA'O, ,SU DE LTAR THA DAD PA MED PA NYID DU MOS SHING ZHUM
PAR MI 'GYUR SEMS DMAN PAR MI 'GYUR BA DE YANG BLA NA MED PA YANG
DAG PAR RDZOGS PA'I BYANG CHUB LAS PHYIR MI LDOG PAR NGES PAR
'GRO BAR NGAS BSHAD

DE; DE'I SA BON MOS PA'I BYE BRAG DANG LDAN PA'I PHYIR RO, ,GANG
GIS BSTAN PA 'DI'I DON THOS NAS RMONGS PAR MI 'GYUR, GTI MUG PAR
MI 'GYUR, YIN NAM MA YIN ZHES THE TSOM ZA ZHING SO MA NYI ZA BAR
MI 'GYUR BA DE YANG SANGS RGYAS KYI CHOS THAMS CAD DANG MI 'BRAL
ZHING LDAN PAR

BRJOD PAR BYA'O, ,SHES RAB KYI PHA ROL TU PHYIN PA'I SPYOD PA
DANG, TING NGE 'DZIN GYI SPYOD PAS YANG DAG PAR BYANG CHUB PA
'THOB PAR DE SKAD CES BKA' STZAL TE BSTAN PA DANG, RGYU DANG
'BRAS BU'I DNGOS PO DON DAM PAR RNAM PAR RTOG PA BSAL BA'I PHYIR,
BCOM LDAN 'DAS MYUR DU BLA NA MED PA

@81A *, ,YANG DAG PAR RDZOGS PA'I BYANG CHUB RGYU LAS ZHES BYA BA
LA SOGS PA ZHUS SO, ,'JAM DPAL DE NI MA YIN TE ZHES BYA BA LA
SOGS PA NI LAN YIN TE, BYANG CHUB LA RGYU DANG 'BRAS BU'I DNGOS
PO BKAG PA YIN NO, ,DE CI'I PHYIR ZHAN ZHES DOGS PA LA 'DIR 'CHAD
PA NI SKYE BA MED

PA DANG; DNGOS PO MED PA NI ZHES BYA BA LA SOGS PA GSUNGS TE,
SKYE BA MED PA 'AM, DNGOS PO MED PA NI 'BRAS BU GANG GI YANG RGYU
MA YIN ZHING, RGYU LAS NGES PAR 'BYUNG BA'I 'BRAS BU GANG YANG
MED DO, ,'O NA SHES RAB KYI PHA ROL TU PHYIN PA DANG, TING NGE
'DZIN GYI SPYOD PAS MYUR DU

MNGON PAR RDZOGS PAR 'TSANG RGYA BAR GSUNGS PA MA YIN NAM, DES NA
SANGS RGYAS KYI MDZAD PA MTHA' DAG SGRUB PA'I RGYU DANG 'BRAS BU
MED PA NI MI RIGS SO SNYAM NAS, DE CI'I PHYIR ZHEN ZHES DRIS SO,
,LAN NI CHOS THAMS CAD MA SKYES PA'I PHYIR RO ZHES BYA BA YIN TE,
ZHI GNAS DANG LHAG

MTHONG BSGOM PA DANG, DES SHIN TU RNAM PAR DAG PA'I SANGS RGYAS
NYID DANG, DE'I MDZAD PA 'GRO BA ZHI BA LA SOGS PA LTA GA LA YOD
CES DGONGS PA'O, ,'DIS NI DON DAM PA MED PA'I BYANG CHUB NI NAM
MKHA' BZHIN DU MTSAN NYID MED PA LA RGYU DANG 'BRAS BU DANG LDAN
PA MI RIGS SO, ,'JAM

DPAL DE LTA BAS NA, RIGS KYI BU 'AM, RIGS KYI BU MO GANG GIS
BSTAN PA 'DI THOS NAS NUR BAR MI 'GYUR BA ZHES BYA BA LA SOGS PA
NI MJUG SDUD PA YIN NO, ,'JAM DPAL DE LTA BAS NA DGE SLONG NGAM
DGE SLONG MA 'AM ZHES BYA BA LA SOGS PA NI STON PAS RJES SU GZUNG
BA YIN NO, ,ZHUM PAR

MI 'GYUR BA NAS NUR BA'I BAR DU MI 'GYUR BA ZHES BYA BA LA, BAR
DU ZHES BYA BA'I SGRAS NI SAM NYI ZA BA DANG RMONGS PAR MI 'GYUR
BA BSDU'O, ,NUR BAR MI 'GYUR BA NI BSHAD ZIN TO, ,BAR DU GCOD PA
'DI DAG SPANGS SHING SGRUB PA GANG DAG LA, SANGS RGYAS KYIS RJES
SU GZUNG BA MED PAR MI 'GRUB PO

ZHES BSTAN PA'I PHYIR, DE DAG NI NGA LA SKYABS SU SONG BA'O ZHES
GSUNGS TE, SKYABS SU DONG BA KHO NA YIN PA DE BAS NA NGAS BSKYAB
BAR 'OS PA YIN NO ZHES BYA BA YIN NO, ,DE DAG NI NGA'I RJES SU
RAB TU BYUNG BA'O ZHES BYA BA LA, RJES SU ZHES BYA BA'I SGRA NI
'DRA BA'I DON YIN PA'I PHYIR, NGA DANG 'DRA

@81B BAR RAB TU BYUNG BA 'AM, NGA DANG 'DRA BAR BYED PA NI RAB TU
BYUNG BA YIN NO, ,DE BAS NA DE DAG GI STON PA NI NGA YIN TE, DE
DAG NI NGAS BSTAN PA'I SNOD DU GYUR PA YIN TE, SKYABS SU 'GRO BA
DANG, RAB TU 'BYUNG BA DANG, STON PAR GYUR PAS CHOS NYAN PA DANG,
MOS PA LA SOGS PA 'GRUB PAR 'GYUR

PA'I LAS BSKYED PAR 'GYUR BA DANG, YONGS SU SMIN PA LA SOGS PA
NGAS DE DAG LA BYAS PA YIN NO ZHES BSTAN PA YIN NO, ,DES NA DE
DAG LA SANGS RGYAS KYIS RJES SU GZUNG BA NI 'BRAS BU MED PA MA
YIN NO ZHES BSTAN TE, SANGS RGYAS RNAMS KYI PHRIN LAS 'BRAS BU
MED PA MA YIN PA'I PHYIR RO, ,

DE NYID KYI PHYIR, YE SHES KYI PHYAG RGYA LAS, SANGS RGYAS RNAMS
KYIS SEMS BSKYED PA BSGRUBS PA'I BYANG CHUB SEMS DPA' RNAMS NI
DMU RGOD MA YIN PAR GSUNGS SO, ,BYANG CHUB SEMS DPA'I BSLAB PA
BSGRUB PA'I PHYIR, GONG DU SHES RAB KYI PHA ROL TU PHYIN PA 'DI
NYID LA BSGRUB PAR BYA'O ZHES

GSUNGS PA DER YANG 'DI NYID LA BSLAB PAR BYA BA KHO NA YIN NO
ZHES GNYI GA NGES PAR GZUNG BA BSTAN LA, DE LA SNGA MAS NI BSLAB
PA GZHAN LAS LDOG CING, SHES RAB KYI PHA ROL TU PHYIN PA LA BSLAB
PA DANG LDAN PA'I DON YIN NO, ,DE BAS NA RJES SU 'GRO BA NI YON
TAN RNAMS KYIS BSTAN TO, ,

GNYIS PA NI BSLAB PA MA YIN PA LAS LDOG PA TZAM LAS DGONGS PA YIN
TE, LDOG PA NI SKYON RNAMS KYIS BSTAN PA'I PHYIR, 'JAM DPAL RIGS
KYI BU 'AM, RIGS KYI BU MO GANG SHES RAB KYI PHA ROL TU PHYIN PA
ZAB MO 'DI LA MI SLOB PA DE ZHES BYA BA LA SOGS PA GSUNGS TE,
SHES

RAB KYI PHA ROL TU PHYIN PA MI SLOB PA DE NI BYANG CHUB SEMS
DPA'I BSLAB PA GSUM LHAG PA'I TSUL KHRIMS DANG, LHAG PA'I SEMS
DANG, LHAG PA'I SHES RAB KYI MTSAN NYID PHA ROL TU PHYIN PA DRUG
GI BDAG NYID LA MI SLOB PA YIN NO, ,'DI SKAD DU, BSLAB PA'I DNGOS
PO DRUG DE DAG, ,SNGA MA

SNGA MA RGYU DAG YIN, ,SBYIN DANG TSUL KHRIMS BZOD PA DANG,
,BRTZON 'GRUS BSAM GTAN SHES RAB RNAMS, ,LHAG PA'I TSUL KHRIMS
SNGA MA GSUM, ,BRTZON 'GRUS KUN TU 'GRO BAR 'DOD, ,LHAG SEMS LHAG
PA'I SHES RAB NI, ,BSAM GTAN SHES RAB GO RIMS BZHIN, ,BSOD

@82A *, ,NAMS YE SHES TSOGS DANG NI, ,DANG PO GSUM DANG THA MA
YIN, ,'DI LA KUN TU 'GRO BA NI, ,BSAM GTAN BRTZON 'GRUS BCAS PAR
BRJOD, ,SEMS CAN RJES SU GZUNG BA DANG, ,NYON MONGS GNYEN PO GSUM
TSAN GNYIS, ,'DI DAG NYID KYI GROGS YIN PHYIR,,

THABS LA SOGS PA RNAM PA BZHI, ,ZHES GSUNGS SO, ,SHES RAB KYI PHA
ROL TU PHYIN PA MED PAR NI SBYIN PA LA SOGS PA SGRO 'DOGS PA
BSKYED PA'I PHYIR LDOG PA NYID YIN GYI, PHA ROL TU PHYIN PA NYID
MA YIN NO, ,PHA ROL TU PHYIN PA MA YIN NA YANG BYANG CHUB SEMS
DPA'I BSLAB PA NYID MA YIN

PAS SHES RAB KYI PHA ROL TU PHYIN PA 'DI LA MI SLOB NA BYANG CHUB
SEMS DPA'I BSLAB PA LEN PA'I DBANG MDZAD PA SANGS RGYAS BYANG
CHUB SEMS DPA' RNAMS KYI THUGS BSLUS PA DANG, SDUG BSNGAL BA'I
SEMS CAN GYI TSOGS MTHA' MED PA DAG DBUGS PHYUNG BA YANG BSLUS
PA'I SKYON DU 'GYUR RO, ,DPE

NI RTOGS PAR SLA'O, ,DE BZHIN DU BYANG CHUB SEMS DPA' SEMS DPA'
CHEN PO RNAMS KYI DGE BA'I CHOS 'JIG RTEN BA 'AM, 'JIG RTEN LAS
'DAS PA PHA ROL TU PHYIN PAS YONGS SU ZIN PA, GANG CI YANG RUNG
BA DE DAG THAMS CAD SKYE BA MED PA'I RNAM PA GOMS PAR BYA STE,
SHES RAB KYI PHA

ROL TU PHYIN PAS YONGS SU ZIN NA, 'PHEL ZHING RGYAS PA STE, RGYUN
'PHEL BA DANG, YANGS PA RGYA CHE BA DANG, MI ZAD PA NYID DU 'GYUR
TE, MNGON PAR 'DOD PA'I 'BRAS BU BLA NA MED PA YANG DAG PAR
RDZOGS PA'I BYANG CHUB LAS SLU BAR MI BYED DO, ,DE BAS NA RDZOGS
PA'I BYANG CHUB 'DOD PAS

SHES RAB KYI PHA ROL TU PHYIN PA NYID LA GUS PAS BSTEN PAR BYA BA
YIN NO, ,SMON LAM YONGS SU BZUNG BA MED PAR DAM PA'I CHOS NYAN PA
DANG, LHAG PAR MOS PA DANG, SANGS RGYAS NYID DU 'GYUR BA'I BAR DU
MED PAS NA, GDUL BYA RNAMS SMON LAM 'DEBS SU GZHUG PA'I PHYIR

ZHUS PA, BCOM LDAN 'DAS SHES RAB KYI PHA ROL TU PHYIN PA'I BSTAN
PA GANG LAGS PA'I ZHES BYA BA LA SOGS PA GSUNGS SO, ,LAN NI 'JAM
DPAL GANG GIS SHES RAB KYI PHA ROL TU PHYIN PA BSTAN PA 'DI DA
LTAR GYI TSE LA THOB NAS ZHES BYA BA LA SOGS PA YIN TE, DA LTAR
GYI TSE 'DI LA SKYE BA MED

@82B PAR BSTAN PA 'DI THOS NAS, BDAG TSE 'DI BRJES NAS KYANG, TSE
'PHOS NAS TSE GZHAN GYI TSE NA YANG, SHES RAB KYI PHA ROL TU
PHYIN PA BSTAN PA 'DI NYAN TO ZHES SMON LAM BTAB PA DE DAG NI
PHYIS NYAN PA NAS SGOM PAR BYED PA'I BAR DU 'GYUR RO, ,BAR DU
ZHES BYA BA'I SGRAS NI LHAG PAR MOS PA

LA SOGS PA GSUNGS SO, ,MI SGOM PA'I TSUL GYIS ZHES BYA BA NI MI
RTOG PA'I TSUL GYIS SO, ,'JAM DPAL GANG DAG SHES RAB KYI PHA ROL
TU PHYIN PA ZAB MO 'DI THOS TE THOS PA KHO NAS KYANG ZHES BYA BA
LA, KHON ZHES BYA BA NI NGES PAR GZUNG BA'I PHYIR, THOS PA KHO
NAS MGU BA YANGS PA

THOB PA NI YID BDE BA THOB PA'O, ,DGA' BA YID DGA' BA GZENGS MTHO
BA THOB PA DE DAG NI DGE BA'I RTZA BA CHUNG BAR NGA MI 'CHAD DO,
,SHES RAB KYI PHA ROL TU PHYIN PA'I SPYOD PA BSTAN ZIN TO, ,DBANG
PO RNON PO'I GANG ZAG MNGON DU 'ONGS PA'I DBANG DU BYAS PA RDZOGS
NAS, DA NI GANG ZAG

DBANG PO RNON PO MA YIN PA DANG, DE'I TSE MNGON DU 'ONGS PA MA
YIN LA, RGYU RKYEN 'GA' ZHIG GI DBANG GIS SKAL BA YOD PA TZAM DU
ZAD PA DE'I CHED DU TING NGE 'DZIN GYI SPYOD YUL RNAM PAR MI RTOG
PA'I GZUGS BRNYAN DPES BSTAN PA'I PHYIR, 'JAM DPAL GANG ZHIG SHES
RAB KYI PHA ROL

TU PHYIN PA BSTAN PA 'DI LA NYAN 'DOD PAR GYUR NA ZHES BYA BA LA
SOGS PA GSUNGS SO, ,GANG ZHIG CES BYA BA'I SGRAS NI SNGAR GANG GI
DBANG DU BYAS NAS BSHAD PA DE 'JUG PA'I SNGA MA DE NYID LAS 'DI
PHYE STE BSTAN PA'O, ,'DI LA NYAN 'DOD PAR GYUR NA, THOS PA DON
DU GNYER NA DES 'OG NAS

'BYUNG BA 'DI SKAD CES BRJOD PAR BYA STE, DE BSTAN PA'I PHYIR,
RIGS KYI BU KHYOD DE MNYAN PAS CI ZHIG BYA ZHES GSUNGS TE, KHYOD
BSTAN PA 'DI THOS NAS DGOS PA CI ZHIG YOD, ,'DIR MNYAN PAR GONG
NAS GONG DU 'DUN PA BSKYED PA'I DON DU SPONG BA'I TSIG YIN GYI
SPANG BA'I PHYIR NI MA YIN NO,,

GTAN TSIGS BSTAN PA'I PHYIR, THOS NAS MA DAD CING PHYIR NUR TA RE
ZHES GSUNGS TE, YID CHES PAR MA NUS TE, PHYIR NUR CING SEMS ZHUM
PAR GYUR TA RE SHES RAB NYAM CHUNG BA'I PHYIR RO ZHES DGONGS
PA'O, ,RNAM GRANGS GZHAN YANG GANG SHES RAB RNON PO MA YIN PA
NYAN PAR 'DOD PA'I DAD

@83A *, ,PA LHAG PAR YOD PA DE DAG SHES RAB KYI PHA ROL TU PHYIN
PA BYANG CHUB KYI PHYOGS KYI DMIGS PA'I RNAM PA GTAN LA 'BEBS
PA'I BDAG NYID BSTAN PA 'DI LA CHOS KYI RJES SU 'BRANG BA'I GANG
ZAG DANG, RJES SU MTHUN PAR NYAN PAR 'DOD PA YOD SRID DE, DE LA
RIGS KYI

BU KHYOD DE MNYAN PAS CI ZHIG BYA ZHES BYA BA LA SOGS PA DE SKAD
DU BRJOD PAR BYA STE, ZAB MO'I TSUL BSTAN PA 'DI LTA BU DE LAS
BKAR TE, DE DANG RJES SU MTHUN PAR RNAM PAR MI RTOG PA'I GZUGS
BRNYAN DPES RIG PAR BYA'O, ,DE NYID KYI PHYIR 'OG NAS GAL TE 'DRI
BA'I RIGS KYI BU 'AM,

RIGS KYI BU MO DE LTAR GNAS SHING DE LTAR ZHUGS NA, SPOBS PA'I
PHYAG RGYA 'DI LA GNAS PA DE LA SLAD KYIS SHES RAB KYI PHA ROL TU
PHYIN PA MA SKYES PA DANG, DNGOS PO MA MCHIS PA DANG, MA BYUNG
BA'I BAR 'DI BSTAN PAR MI BGYI'O ZHES 'CHAD PAR 'GYUR TE, SNOD DU
BYAS NAS ZHES BYA

BA'I THA TSIG GO, ,CI'I PHYIR MA DAD PA GANG YIN BA NUR BAR 'GYUR
ZHE NA, DE'I PHYIR, 'DI LA CHOS GANG YANG YONGS SU GRUB PAR MA
BSTAN TE ZHES GSUNGS TE, 'DI NI BSDUS PA'I TSIG YIN NO, ,SO SO'I
SKYE BO'I CHOS RNAMS SKYE BA 'AM 'JIG PAR YANG MA BSTAN ZHES BYA
BA LA SOGS

PA NI RGYAS PAR YIN TE RTOGS PAR SLA'O, ,DE LTAR BSTAN PA DANG
DON DE LA DBANG PO RTUL PO DE DAG SNOD DU GYUR PAR BYA BA'I PHYIR
'JUG PA'I RIM PA STON PA NI BCOM LDAN 'DAS DGE SLONG NGAM, DGE
SLONG MA 'AM, DGE BSNYEN NAM DGE BSNYEN MA GANG LA LA BDAG LA 'DI
SKAD DU

ZHES BYA BA LA SOGS PA YIN NO, ,CHOS KYI GTAM MDZAD PA DE DAG YIN
NO ZHES BYA BA NI CHOS KYI RANG GI NGO BO 'DI GTAM JI LTA BU YIN
ZHES BYA BA'O, ,DE SKAD DU 'DRI BA DE LA BDAG GIS 'DI SKAD DU,
CHOS THAMS CAD DANG MI 'GAL BA'I GTAM MO ZHES BRJOD PAR BGYI'O
ZHES BYA BA NI CHOS

THAMS CAD DANG MI 'GAL BA'I CHOS LA MNGON PAR 'DOD PA RNAMS DANG
PA BSKYED PA'I PHYIR RO, ,SKYE BA MED PA DANG 'GAL BA'I CHOS NI
GANG YANG YOD PA MA YIN PA DE NI DE KHO NA NYID YIN TE, CHOS
THAMS CAD MA SKYES PA'I PHYIR RO, ,BKA' MCHID DE NI RANG DBANG
CAN RTAG PA'I NGO BO BDAG LA

@83B SOGS PA 'AM, PHUNG PO LA SOGS PA'I NGO BO'I SEMS CAN GANG
GIS KYANG 'TSAL BAR SLA BA MA LAGS SO, ,'DI LA GTAN TSIGS CI ZHE
NA, 'DI LTAR SEMS CAN GANG YANG DMIGS SU MA MCHIS PA'I SLAD DU'O,
,DON DE LA BZOD PAR BYAS NAS, DE LTAR BZOD PAR GYUR PA

DANG; DE LA BCOM LDAN 'DAS GZHAN YANG ZHES BYA BA LA, GZHAN ZHES
BYA BA NI GZHAN DU'O, ,DE LA YANG ZHES BYA BA NI PHYIS DE LA 'DI
SKAD DU MI SKYE BA ZHES BYA BA'I CHOS DE BSTAN PAR GYUR TO ZHES
BRJOD PAR BGYI'O, ,GTAN TSIGS BSTAN PA'I PHYIR, 'DI LTAR CHOS
THAMS CAD

NI SKYE BA MA MCHIS PAR MNYAM PA'I SLAD DU'O ZHES GSUNGS SO, ,JI
LTAR DE SKAD DU BRJOD, 'DI LTAR GTAM DES DGRA BCOM PA THOB PAR
BYED CING, SO SO'I SKYE BO NYID 'JIG PAR BYED PA YIN TE, DE'I
PHYIR JI LTAR SKYE BA MED PAR CHOS THAMS CAD MNYAM PA NYID YIN
ZHE NA, DE'I PHYIR BKA'

MCHID DER NI DGRA BCOM PA RNAMS GANG MA RTOGS PA MA BSTAN LA,
DGRA BCOM PA'I CHOS KYIS KYANG SO SO'I SKYE BO'I CHOS DE DAG JI
LTAR YANG MI 'JIG GO ZHES GSUNGS TE, DGRA BCOM PA'I MTSAN NYID NI
SPYI YIN PAS, NYAN THOS DANG RANG RGYAL BA DANG, YANG DAG PAR
RDZOGS PA'I SANGS

RGYAS LA BYA STE, DE DAG GI GONG MA RTOGS PA 'JIG RTEN LAS 'DAS
PA'I YE SHES THOB PA MA BSTAN MA GSUNGS TE, RTOGS PA PHUN SUM
TSOGS PA MED PAR GSUNGS SO, ,DGRA BCOM PA'I CHOS KYIS KYANG SO
SO'I SKYE BO'I CHOS 'DOD CHAGS LA SOGS PA DE DAG SKYE BA MED PA
LA SOGS PA

YIN PAS, JI LTAR RNAM PA GANG GIS KYANG BSHIG PA MA YIN NO, ,DE
DAG GIS NI SPANGS PA PHUN SUM TSOGS PA MED PAR BSTAN TO, ,DE LTAR
GZUNG BA'I CHOS SKYE BA MED PAR BSTAN NAS, 'DZIN PA SKYE BA MED
PAR BSTAN PA'I PHYIR, BCOM LDAN 'DAS GZHAN YANG DE LA BDAG GIS
'DI

SKAD DU ZHES BYA BA LA SOGS PA GSUNGS TE, DON DE NI BSHAD ZIN TO,
,BCOM LDAN 'DAS GZHAN YANG BDAG LAS SHES RAB KYI PHA ROL TU PHYIN
PA ZAB MO 'DI NYAN PAR 'TSAL TE ZHES BYA BA LA SOGS PA LA, GZHAN
YANG ZHES BYA BA NI SKYE BA MED PA NYAN PAR NUS PA'I PHYIR SNOD
DU

@84A *, ,GYUR PA DANG, GANG ZHIG 'DI NYAN PA'I CHED DU GZHAN YANG
'DRI BAR BYED PA'O, ,'DRI BA DE LA DRIS PA BZHIN MI 'CHAD PAR
GZHAN DU DE LA BDAG GIS 'DI SKAD DU, GAL TE KHYOD NYAN PAR 'DOD
NA DE MNYAN TO SNYAM DU YID MA GTOD CIG CES PA BSHAD DE, YID
MNGON

BAR 'DU BYED PA MA GTOD CIG ,MNYAN PAR BYA'O SNYAM DU RTZOL BA
DANG BCAS PA MA BYED CIG ,GTAN TSIGS DES NA MNYAN TO SNYAM DU
SEMS DANG YID DANG RNAM PAR SHES PA DE'I RNAM PAR MA BSKYED CIG
,DE LTAR RGYU DANG BCAS PA'I NYAN PA'I RNAM PAR RTOG PA SKYE BA
BSAL DU ZIN KYANG, RNAM PA

DE TZAM GYIS CHA SHAS BSAL BAR MI 'GYUR BAS, DPE GNYIS BSTAN PA'I
PHYIR, KYE SKYES BU SGYU MA'I SKYES BU'I SHES RAB CI 'DRA BAR
ZHES BYA BA LA SOGS PA GSUNGS TE, SGYU MAS BYAS PA'I SKYES BU NI
SGYU MA'I SKYES BU YIN GYI, SGYU MA'I MKHAN PO NI MA YIN TE, DE
RNAM PAR MI RTOG PA

NYID DU MI 'THAD PA'I PHYIR DANG, BRGYAD STONG PA DANG, NYI KHRI
LNGA STONG PA LA SOGS PA DANG 'GAL BA'I PHYIR RO, ,DE LAS NI 'DI
LTAR DPE 'DI GSAL BAR MDZAD DE, SGYU MA'I SKYES BU NI 'DI SNYAM
DU SGYU MA'I MKHAN PO NI BDAG DANG NYE'O, ,DE LAS GZHAN PA'I SKYE
BO'I TSOGS NI BDAG DANG

RING NGO SNYAM DU MI SEMS SO ZHES BYA BA LA SOGS PA YIN NO, ,SGYU
MA'I SKYES BU LA SHES RAB GA LA YOD CE NA, 'DI LTA STE, MED PA
DANG, 'DRA BA'I SHES RAB BSKYED PAR BYA BA 'DI NYID 'DIR DPE'I
DON YIN TE, DE LTA BU YIN NA NI CHOS BSHAD PA 'DI SHES PAR NUS
KYI GZHAN DU NI MA YIN NO, ,

JI STE SGYU MA'I SKYES BU BZHIN DU CHUNG ZAD KYANG SHES BA MED NA
NI DE LTA NA 'DIR SHES PAR 'GYUR RO ZHES BYA BA'I THA TSIG GO ,DE
LTAR NA 'DI NI DMIGS PA MED PA NYID BSTAN PAR RIG PAR BYA'O,
,RNAM PA GANG GIS DE LTAR BYA BA YIN PA DE BSTAN PA'I PHYIR, DPE
GNYIS PA KYE SKYES BU GAL TE KHYOD KYIS CHOS

BSTAN PA 'DI MNYAN PAR 'DOD NA DE'I PHYIR, DE BAS NA, 'DI LTAR
'DI LTA STE, DPER NA NAM MKHA' LA BYA GNAS PA LTA BUR GNAS PAR
GYIS SHIG DANG ZHES BYA BA LA SOGS PA GSUNGS TE, BYA NI 'DAB
CHAGS SO, ,GNAS PA NI 'DUG PA STE, GANG LA 'ANG BRTEN CING DMIGS
PA DANG, GANG DU YANG

@84B CHAGS PA MED PA DE NI DE'I GNAS PA YIN NO, ,KHYOD KYANG DE
LTAR GNAS SHING BLO CHAGS PA MED PA YIN NA NI 'CHAD CING 'DI LA
NYAN PA 'DI LTA BU YIN NO ZHES BYA BA'I BAR GYI DON 'DI MNYAN PAR
NUS SO, ,DE BAS NA MNYAN PA ZHES GSUNGS SO, ,DE LTAR GNAS PA GANG
ZHE NA, MNGON PAR 'DOD

PA'I DON DE BSTAN PA'I PHYIR, KYE SKYES BU GAL TE KHYOD KYIS CHOS
BSTAN PA 'DI MNYAN PAR 'DOD NA DE'I PHYIR, DE BAS NA GNYIS LA MA
DMIGS SHIG ,GNYIS MED PA LA YANG MA GNAS SHIG ZHES GSUNGS TE,
GNYIS NI RGYU DANG 'BRAS BU DAG STE, 'DUS BYAS LA BYA'O, ,GNYIS

MED PA NI 'DUS MA BYAS LA BYA STE, RGYU DANG 'BRAS BU GNYIS YANG
DAG PAR MA SKYES PA'I PHYIR RO, ,GZHAN DAG NA RE GNYIS NI GZUNG
BA DANG 'DZIN PA'O, ,GNYIS MED PA NI DE DAG STONG PA NYID LA BYA
STE, DE LA DMIGS SHING DE'I RNAM PA CAN GYI SEMS KYIS 'DI DAG
RNAM PAR RIG PA TZAM

YIN NO ZHES SGRO 'DOGS PAR BYED NA YANG, SEMS RNAM PAR RIG PA'I
DE BZHIN NYID LA GNAS PA MA YIN NO ZHE'O, ,CI'I PHYIR DMIGS PAR
MI BYA ZHE NA, DE'I PHYIR 'DI LA GNYIS SU BRJOD PAR BYA BA YONGS
SU BRJOD PA 'AM ZHES BYA BA LA SOGS PA GSUNGS TE, GNYIS SAM GNYIS
MED

PA GANG YANG DMIGS PA NYID DU BRJOD CING BSTAN PAR BYAS PA YOD PA
MA YIN NO, ,GAL TE CHOS BSTAN PA 'DI MNYAN PAR 'DOD NA, BDAG TU
'DU SHES RNAMS KYANG MA GZHIG SHIG CES BYA BA LA SOGS PA GSUNGS
PA NI BDAG TU 'DU SHES LA SOGS PA RANG BZHIN GYIS MA SKYES PA
RNAMS LA

GZHIG PA LA SOGS PA MI RIGS PA'I PHYIR RO, ,BCOM LDAN 'DAS GANG
ZHIG BDAG LAS NYAN PAR 'TSAL TE 'DRI NA ZHES BYA BA LA SOGS PA NI
THAL ZIN PA RNAMS MJUG SDUD PA YIN TE, DE LA BDAG GIS GONG DU
BSTAN PA'I TSUL GYI RIM PA DE SKAD BRJOD PAR BGYI'O, ,DE SKAD
BSHAD

CING; DE SKAD RJES SU BSTAN PAR BGYI'O, ,RNAM PAR MI RTOG PA'I
TING NGE 'DZIN GYI SPYOD YUL GYI GZUGS BRNYAN 'DI LA GZHAG PAR
BGYI'O, ,GDAMS PA RJES SU BSTAN PA TZAM LA GZHAG PA NYID KYIS NI
GDUL BYA DBANG PO RTUL PO YIN PAR YANG BSTAN TO, ,GAL TE 'DRI
BA'I RIGS

@85A *, ,KYI BU 'AM, RIGS KYI BU MO JI SKAD DU BSTAN PA'I DPE
GNYIS LTA BU LA, DE LTAR GNAS SHING, DE LTAR ZHUGS TE, DGA' BAR
BYED NA ZHES BYA STE, DGA' BA NI CHAGS PA YIN PAR BSHAD DO,
,GLEGS BAM KHA CIG LAS RIGS KYI BU 'AM, RIGS KYI

BU MO DE LTAR GNAS SHING DE LTAR MI SKRAG NA ZHES 'BYUNG BA'I DON
NI 'DI YIN TE, 'DRI BA DE LTAR GNAS SHING MI SKRAG STE, 'DRI BA
YONGS SU SPONG BAR MI BYED NA ZHES BYA BA YIN NO, ,SNGAR 'BYUNG
BA LTAR BZANG NGO, ,DE'I SPOBS PA NI KHONG DU CHUD PA DANG RTOGS
PA'O, ,DE NYID PHYAG RGYA YIN TE,

GONG NAS GONG DU RGYAS PAR SHES RAB KYI PHA ROL TU PHYIN PA BSHAD
PA'I SNOD NYID DU RUNG BA'I RTAGS SO, ,'DI LA GNAS PA NI YOD CING
THOB PA'O, ,DE NAS SLAD KYIS MCHOG TU GYUR PA'I SHES RAB KYI PHA
ROL TU PHYIN PA MA SKYES PA DANG, DNGOS PO MA MCHIS PA DANG, MA
BYUNG BA'I BAR SNGAR

JI LTAR BSTAN PA BZHIN RIM GYIS JI LTAR BZOD PAR BSTAN PAR
BGYI'O, ,DE SKAD DU, RANG BZHIN GYIS NI DPE DANG 'DRES, ,'JIG PA
DMAN PA'I SKYE BO LA, ,'GRO LA PHAN BYED MTHAR GYIS 'DUL, ,GLANG
PO CHE DAG SLONG BA BZHIN, ,ZHES GSUNGS SO, ,DE LA SLAD KYIS ZHES
BYA

BA NI DUS PHYIS SO, ,MCHOG TU GYUR PA ZHES BYA BA NI NGES PAR
MCHOG TU GYUR PA'O, ,DE LTAR GDUL BYA'I THABS LA MKHAS PAS BCOM
LDAN 'DAS DGYES NAS LEGS SO ZHES BYA BA GSUNGS TE, RJES SU GNANG
BA YANG MDZAD DO, ,RIGS KYI BU 'AM, RIGS KYI BU MO

DE LA YANG PHYIS 'DI SKAD KYIS SHIG CES BYA BA LA SOGS PA NI
'CHAD PA'I DON DE LA GUS PA DANG SPRO BA BSKYED PA'I PHYIR RO,
,SNGAR BSHAD PA LAS 'DI'I 'BRAS BU THA DAD PAR GYUR PA NI MA YIN
TE, SGOM PA GNYI GA YANG SKYE BA MED PA'I NGO BOR GCIG PA'I PHYIR
RO, ,'ON KYANG

GDUL BYA LA LTOS NAS SNGA MA NI RGYAS PA DANG BCAS PA YIN NO,
,'DI NI MDOR BSDUS PA TZAM DU ZAD DO, ,DE LA SANGS RGYAS DANG
BYANG CHUB SEMS DPA'I RDZU 'PHRUL RNAM PAR 'PHRUL PA LA SOGS PA
RNAM PA SNA TSOGS KYIS RGYU JI LTA BA BZHIN DU SEMS CAN RNAMS
BYANG CHUB TU SEMS BSKYED DU BCUG

@85B GO; ,SEMS BSKYED PA DE YANG GZHAN GYI DON GYI PHYIR, YANG
DAG PAR RDZOGS PA'I BYANG CHUB 'DOD PA NYID YIN NO, ,DE YANG DE
DAG GI 'DOD PAR BYA BA'I 'BRAS BU PHUN SUM TSOGS PA YIN TE, DE
BAS NA DE DE LTAR 'DUS MA BYAS LA SBYOR BA'I TSUL GYIS SHES RAB
KYI PHA ROL TU PHYIN PA LA SLOB

CING GOMS PAR BYAS PAS 'GRUB PAR 'GYUR RO ZHES BSTAN PA'I PHYIR,
DE BZHIN GSHEGS PA LA BLTA BAR 'DOD NA ZHES BYA BA LA SOGS PA
GSUNGS TE, SHES RAB KYI PHA ROL TU PHYIN PA 'DI NYID LA MI BSGOM
PA'I TSUL GYIS BSGOMS NA, DE BZHIN GSHEGS PA MTHONG BAR 'GYUR

BA NI JI LTAR MI DMIGS PA'I TSUL DU SLOB PAS BSNYEN BKUR BYAS PA
YIN PA DANG, SKYE BA MED PA'I TSUL DU SLOB PAS DE BZHIN GSHEGS PA
NI STON PA POR 'GYUR BA DAG ,SANGS RGYAS KYIS RJES SU GZUNG BA
BSHAD PA LAS BDAG GIS SNGAR JI LTAR BSTAN PA BZHIN DU RIG PAR

BYA'O; ,BLA NA MED PA YANG DAG PAR RDZOGS PA'I BYANG CHUB MNGON
PAR RDZOGS PAR 'TSANG RGYA BAR 'DOD PA'I ZHES BYA BA LA SOGS PA
LA MNGON PAR BYANG CHUB PAR GYUR NA, BYANG CHUB KYI SNYING PO'I
RGYAN DANG, MCHOD PA BKOD PA DANG, BDUD LAS RGYAL BA LA SOGS PA
KHYAD PAR DU GYUR

PA'I BCOM LDAN 'DAS MTHONG NAS, DE LTA BUR GYUR PAR SHOG SHIG CES
SKAL BA DANG LDAN PA 'GA' ZHIG SEMS SKYED PAR BYED DO, ,DE LTAR
NA BDUD 'DUL BA LA SOGS PA STON PAR 'DOD PA ZHES THAMS CAD DU DE
LTAR SBYAR BAR BYA STE, 'PHROS PAR DOGS PA'I PHYIR MA SMRAS SO, ,

RDZOGS PA'I BYANG CHUB DE YANG DE LA 'DOD PA RNAMS KYIS MNGON PAR
'DU BYED PA MED PA'I TSUL DU BSLABS PAS 'GRUB PAR 'GYUR RO, ,TING
NGE 'DZIN THAMS CAD LA MKHAS PA BSGRUB PA YANG MA SKYES PA DANG,
DNGOS PO MED PA DANG, SKYE BA MED PA'I TSUL GYIS GOMS PAR BYAS

PAS 'GRUB PAR 'GYUR RO, ,RNAM PA THAMS CAD KYI MCHOG DANG LDAN PA
ZHES BYA BA NI BYANG CHUB KYI PHYOGS DANG, TSAD MED PA LA SOGS PA
DANG, RNAM PA THAMS CAD MKHYEN PA LA THUG PA'I BAR GYI RNAM PA
DANG LDAN PA'O, ,RNAM PA DE DAG MCHOG YIN ZHING, 'DOD PAR BYA BA

@86A *, ,YIN PAS DAM PA STE, SHIN TU RNAM PAR DAG PA YIN PA'I
PHYIR RO, ,DE DANG DE DAG DANG LDAN PA DE BSGRUB PAR 'DOD PAS,
'DI NYID LA MI BSGOM PA'I TSUL GYIS BSGOMS NA 'GRUB PAR 'GYUR RO,
,BAR DU ZHES BYA BA'I SGRAS DE LAS GZHAN PA DE BZHIN

GSHEGS PA'I YON TAN 'DOD NA, SHES RAB KYI PHA ROL TU PHYIN PA LA
GOMS PAS 'GRUB PAR 'GYUR RO, ,DE BZHIN GSHEGS PA MTHONG BA LA
SOGS PAR 'DOD PAS CI'I PHYIR DNGOS PO MED PA LA SOGS PA'I TSUL DU
BSGOM PAR BYA ZHE NA, 'DI LTAR DE BZHIN GSHEGS PA DANG,

BYANG CHUB DANG, TING NGE 'DZIN DANG, YE SHES KYI BAR 'DI THAMS
CAD 'DUS MA BYAS PA DANG, SKYE BA MED PA YIN TE, DE BAS NA DE
LTAR BSGOM PAR BYA'O, ,CHOS THAMS CAD NI NGES PAR 'BYUNG BA DANG
BCAS PA STE ZHES BYA BA NI NGES PAR 'BYUNG BA DANG

BCAS PA YIN TE, RANG BZHIN GYIS YONGS SU MYA NGAN LAS 'DAS PA YIN
PA'I PHYIR MA BCINGS PA'O, ,GANG NGES PAR MI 'BYUNG BA'I CHOS DE
GANG YANG MED DO ZHES BYA BAS NI KHYAB PA BSTAN PA'O, ,DE LTAR
SHES PAR 'DOD PAS 'DI NYID LA BSLAB PAR BYA'O, ,BAR GYI SGRAS
SKYE BA

MED PA LA SOGS PA BSDU BAR BYA STE, DNGOS PO MED PA'I TSUL DU
SBYAR RO, ,CHOS THAMS CAD NI NGES PAR MI 'BYUNG STE ZHES BYA BA
LA, NGES PAR 'BYUNG BA MED PA YIN TE, MA SKYES PA RNAMS NI NGES
PAR 'BYUNG BA MI 'THAD PA'I PHYIR SNGA MA BZHIN NO, ,SEMS CAN
THAMS CAD NI BYANG CHUB

KYI PHYIR SPYOD PA STE, GANG BYANG CHUB KYI PHYIR MI SPYOD PA'I
SEMS CAN DE GANG YANG MED DO ZHES BYA BAS KHYAB PA BSTAN TO, ,DE
LA ZHUM PA MED PAR 'DOD PAS KYANG DNGOS PO MED PA'I BAR GYI TSUL
GYIS 'DI NYID LA BSLAB PAR BYA'O, ,SEMS CAN THAMS CAD BYANG CHUB
KYI PHYIR SPYOD PA'I DON 'DI

LA ZHUM PA MED PAR 'DOD PA NI SNGA MA BZHIN NO, ,DE CI'I PHYIR
ZHE NA ZHES BYA BA NI JI LTAR DMYAL BA LA SOGS PA RNAMS BYANG
CHUB KYI CHED DU SPYOD PA YIN PAR RTOGS PAR BYA ZHES BYA BA'O,
,GTAN TSIGS SU 'DI LTAR CHOS THAMS CAD NI BYANG CHUB DANG MNYAM
PA'O ZHES BYA BA YIN TE,

@86B GANG GI PHYIR CHOS THAMS CAD MA SKYES PA DE'I PHYIR, CHOS
THAMS CAD BYANG CHUB DANG MNYAM PA'O, ,'DIS NI SPYOD PA'I YUL
DANG, BYANG CHUB MNYAM PAR BSTAN TO, ,SPYOD PAR BYED PA DANG,
SPYOD PA DANG, BYANG CHUB RNAMS DBYER MED PAR TSIG 'OG MAS BSTAN
PA'I PHYIR,

JI LTAR CHOS THAMS CAD BYANG CHUB DANG MNYAM PA DANG ZHES BYA BA
LA SOGS PA GSUNGS TE, JI LTAR BYANG CHUB MA SKYES PA DE BZHIN DU
SEMS CAN RNAMS KYANG MA SKYES PA YIN NO, ,SEMS CAN THAMS CAD JI
LTA BA BZHIN DU, SPYOD PA YANG DE BZHIN TE, MA SKYES PA DE DAG LA
SPYOD PA LTA GA LA

YOD; DE BAS NA MED PA'I PHYIR ZHES GSUNGS SO, SPYOD PA NI BYANG
CHUB DANG MNYAM PA YIN NO ZHES BYA BA'I THA TSIG GO, ,DES NA SO
SO'I SKYE BO DANG, NYAN THOS LA SOGS PA'I SPYOD PA THAMS CAD NI
SPYOD PA MED PA YIN TE, SPYOD PA NI RAB TU 'JUG PA'O, ,DE GANG LA
YOD PA DE NI

SPYOD PAR BYED PA'O, ,DE MED PA'I PHYIR SPYOD PAR BYED PA MED
PA'O, ,SPYOD PAR BYED PA MED NA YANG SPYOD PA GA LA YOD, SPYOD PA
DE NYID BYANG CHUB STE, BYANG CHUB GANG YIN PA SKYE BA MED PA'ANG
DE YIN, 'BYUNG BA MED PA YANG DE YIN NO, ,DNGOS PO MED PA LA SOGS
PA 'DUS MA BYAS KYI

DON RNAMS KYANG BLTA BAR BYA'O, ,'JAM DPAL GANG DE BZHIN GSHEGS
PA'I RNAM PAR 'PHRUL PA ZHES BYA BA LA SOGS PA GSUNGS PA LA, DE
BZHIN GSHEGS PA'I RNAM PAR 'PHRUL PA NI GDUL BYA'I RGYUD LA DGE
BA'I RTZA BA BSKYED PA LA SOGS PA BYED PA STE, GSANG SNGAGS KYI
CHO

'PHRUL GYIS 'BEBS PA DANG, DMAG 'CHING BA LA SOGS PA BYED BA
BZHIN NO, ,DE BZHIN GSHEGS PA'I RNAM PAR ROL PA NI MTHU CHEN PO
RANG LA MNGA' BA STE, GCIG GIS JI LTAR BDUD MTHA' YAS PA PHAM PAR
BYAS PA DANG, CHO 'PHRUL CHEN PO DANG, YID MGYOGS PA LA SOGS

PA MDZAD PA LTA BU'O, ,DE DAG THAMS CAD KYANG SHES RAB KYI PHA
ROL TU PHYIN PA NYID LA BSTAN TO, ,'DI LA GTAN TSIGS CI YOD,
,SANGS RGYAS KYI MDZAD PA MTHA' YAS PA RNAMS JI LTAR SHES RAB KYI
PHA ROL TU PHYIN PA LAS YANG DAG PAR 'GRUB PAR BYA BA YIN ZHES
DGONGS TE, DE CI'I PHYIR

@87A *, ,ZHE NA ZHES GSUNGS SO, ,LAN NI DE NI BSTAN DU MED PA STE
ZHES BYA BA YIN TE, BSTAN PA NI 'DI DANG 'DI LA ZHES RNAM PAR
RTOG PA'O, ,DE 'DI LA YOD PA MA YIN NO, ,GANG GI PHYIR DE BSTAN
DU MED PA DE'I PHYIR, SHES RAB KYI PHA ROL TU PHYIN PA NI MI STON
PA YIN TE,

DE BZHIN GSHEGS PA'I RNAM PAR 'PHRUL PA DANG, RNAM PAR ROL PA DAG
MI STON TE, RNAM PAR MI RTOG PA LA MNGON PAR 'DU BYED PA MI RIGS
PA'I PHYIR BSTAN PA'I CHED DU SBYOR BAR BYED PA MA YIN NO, ,DE
BAS NA DE BZHIN GSHEGS PA'I RDZU 'PHRUL MNGON PAR 'DU BYED PA MED
PAR MDZAD PA NI

SHES RAB KYI PHA ROL TU PHYIN PA NYID LA BSTAN TO ZHES BYA'O, ,DE
BZHIN GSHEGS PA MTHONG BA LA SOGS PAR 'DOD PA SKAL BA DANG LDAN
PA LA, 'GRUB PA 'DI YANG MOS PA MED PAR MI 'GRUB PAR BSTAN PA'I
PHYIR, 'JAM DPAL DGE SLONG NGAM DGE SLONG MA 'AM, DGE BSNYEN NAM,

DGE BSNYEN MA GANG DAG CES BYA BA LA SOGS PA GSUNGS TE, SHES RAB
KYI PHA ROL TU PHYIN PA'I GONG DU BSTAN PA 'DI LAS CHUNG DU NA,
TSIG BZHI PA'I TSIGS SU BCAD PA TZAM YANG 'DZIN PA LA SOGS PA
BYED PA DE DAG KYANG PHYIR MI LDOG PAR NGA 'CHAD NA, GANG DAG
RANG DANG GZHAN DAG SHES RAB

KYI PHA ROL TU PHYIN PA'I NGO BO BSGRUB CING, DE BZHIN NYID DU
BYA BA'I PHYIR, SGRUB PA LTA CI SMOS, 'DIS NI DE DAG PHYIR MI
LDOG PA NYID YIN PAR MA GSUNGS KYANG GSAL LO, ,ZHAL NAS GSUNGS PA
LAS KYANG, TSIGS SU BCAD BA RTZA BA DRUG PA'I BAR DU YOD PAS DE
RNAM PAR BCAD PA'I PHYIR,

TSIG BZHI PA ZHES SMOS SO, ,'DZIN PA LA SOGS PA NI BSTAN ZIN TO,
,YANG DAG PAR RAB TU STON PA NI PHA ROL LA'O, ,DE NI GZHAN GYI
DON LA MOS PA'O, ,RIGS KYI BU 'AM RIGS KYI BU MO DE DAG NI BYANG
CHUB TU GDON MI ZA BAR NGES PAR RIG PAR BYA'O, ,SANGS RGYAS KYI
YUL NI

SPYOD YUL GANG NA GNAS NAS SANGS RGYAS NYID 'GRUB PA DANG, GRUB
NAS KYANG GANG LA GNAS PA'O, ,DE LA GNAS PA NI DE THOS NAS SKRAG
PA MED PA LA SOGS PA'I TSUL GYIS MOS PAS DE LA GNAS PA'I PHYIR
RO, ,DE NI RANG DANG GZHAN GYI DON LA MOS PA YIN NO, ,DE DAG NI
SANGS RGYAS

@87B KYI CHOS KYI RANG GI NGO BO DANG, PHRIN LAS THAMS CAD LA
NGES PAR 'GYUR BA NI GZHAN DU MI LDOG PAR 'GYUR BA'O, ,'DI NI
RANG GI DON LA MOS PA'O, ,'JAM DPAL NGAS SANGS RGYAS KYIS GNANG
BA ZHES BYA BA LA SNGAR MTHONG BA'I LAM GYI SKABS SU PHYAG RGYA
BZHAG PA YIN LA, YANG GZHAG

GO ZHES BSTAN PA'I PHYIR, PHYAG RGYA 'DI YANG GZHAG PAR BYA STE
ZHES GSUNGS TE, YANG GI SGRA NI DON DE LTA BU YIN NO, ,DE'I KHYAD
PAR CI 'DRA BA ZHIG CE NA, SANGS RGYAS KYIS GNANG BA YIN TE,
SANGS RGYAS RNAMS KYIS RJES SU DGONGS PA'O, ,DE BZHIN GSHEGS PA
RNAM

PAR MKHYEN PA ZHES BYA BA LA, DE BZHIN GSHEGS PA NI SANGS RGYAS
NYID DU 'JUG PA, DE BZHIN GSHEGS PA'I YE SHES KUN 'BYUNG BA'I
BDEN PA LA BRTZON PA STE, KUN TU BZANG PO DANG, BYAMS PA DANG,
SPYAN RAS GZIGS DBANG PHYUG DANG, 'JAM DPAL LA SOGS PA YIN TE,

BRTZON PA MDZAD PA YIN DU ZIN KYANG, MTHAR PHYIN PA YIN PAR BRJOD
PA'I PHYIR RO, ,DE DAG GIS MKHYEN PA NI MNGON PAR SHES PA CHEN PO
BRNYES PAS, DE DAG GI RIGS NGES PA PHRA MO MKHYEN PA'I PHYIR RO,
,DGRA BCOM PA THAMS CAD KYIS YANG DAG PAR MNOS PA ZHES BYA BA NI
PHYAG RGYA 'DI

NYID YIN PAR KHAS BLANGS PA STE 'DI GZHAG PAR BYA'O, ,DE LTA BU'I
KHYAD PAR CAN DE GANG ZHE NA, SANGS RGYAS THAMS CAD DANG MNYAM PA
NYID DANG ZHES BYA BA YIN TE, CHOS THAMS CAD BYANG CHUB DANG
MNYAM MO ZHES BYA BA LA SOGS PA GANG SNGAR BSTAN PA YIN TE, SANGS
RGYAS DANG BYANG CHUB TU

DBYER MED PA'I PHYIR SANGS RGYAS DANG BYANG CHUB MNYAM PA NYID
KHO NAR 'DOD PA YIN NO, ,NGANG GI SGRA NI LTOS PA DANG BCAS PA
YIN NO, ,GZHAN YANG CI ZHIG YIN ZHE NA, DE BSTAN PA'I PHYIR CHOS
THAMS CAD LA CHAGS PA MED PA'I BAR DU YONGS SU BSTAN PA'O ZHES
GSUNGS TE, BAR DU ZHES

BYA BA 'DIS NI SKYE BA MED PA LA SOGS PA YONGS SU GZUNG NGO,
,GANG LA CHAGS PA MED CE NA, CHOS THAMS CAD LA CHAGS PA MED PAR
BSTAN TE, 'DIR NI PHYAG RGYA DE YIN NO, ,DES CIR 'GYUR ZHE NA,
DE'I PHYIR RIGS KYI BU 'AM RIGS KYI BU MO PHYAG RGYA 'DIS BTAB PA
NI ZHES BYA BA LA SOGS

@88A *, ,PA GSUNGS TE, GANG ZHIG LHAG PAR MOS PA'I SEMS LA PHYAG
RGYA 'DI YOD PA'I BYANG CHUB SEMS DPA'I THEG PA DE NI DMYAL BA LA
SOGS PA'I NGAN SONG DU MI 'GRO'O, ,NYAN THOS DANG RANG SANGS
RGYAS KYI SAR 'GRO BA MA YIN TE, BDAG YONGS SU MYA NGAN LAS

'DA' BAR BYA BA'I CHED DU 'BAD PAR MI BYED DO, ,SA DE LA 'JUG
PA'I SKAL BA CAN MA YIN TE, MI 'JUG NA 'BRAS BU MNGON SUM DU MI
BYED DO, ,DE NAS DE'I TSE ZHES BYA BA NI SHES RAB KYI PHA ROL TU
PHYIN PA 'CHAD PA RDZOGS PA'I TSE'O, ,LHA RDZAS KYI MCHOD PA BYAS
NAS DGE BA'I RTZA BA 'DIS

GANG DAG PHYAG RGYA 'DIS BTAB PA DE DAG GIS BLA NA MED PA'I CHOS
RIN PO CHE ZHES BYA BA LA SOGS PA NI, MOS PA DANG LDAN PA LA SMON
LAM GYIS YONGS SU GZUNG BAR BYAS PA LA'O, ,LHA'I MTHUS KYANG
SPYIR YONGS SU GZUNG BA BSTAN PA'I PHYIR, BCOM LDAN 'DAS BDAG GIS
KYANG MA BYUNG BA

DANG; MA SKYES PA'I BAR GYI ZHES BYA BA LA SOGS PA GSUNGS SO,
,RIGS KYI BU 'AM, RIGS KYI BU MO DE 'DRA BA DE DAG GI ZHES BYA BA
NI PHYAG RGYA YOD PA'O, ,DE DAG GI RNA LAM DU GRAG PAR 'GYUR BA
ZHES BYA BA NI RNA BA'I SPYOD YUL DU BYA BA'I PHYIR YIN GYI THOS
PA TZAM 'BA' ZHIG GI PHYIR MA YIN

NO; DE CI'I PHYIR ZHE NA, DE DAG NYID SANGS RGYAS KYI CHOS THAMS
CAD YONGS SU BSGRUB PAR 'GYUR BAR BGYI BA'I BAR GYI SLAD DU ZHES
GSUNGS SO, ,BAR GYI ZHES BYA BA'I SGRAS 'CHANG BA LA SOGS PA
GZUNG NGO, ,BRTZON PAR BGYI'O ZHES BYA BA NI 'BAD PAR BYA BA YIN
NO, ,BCOM LDAN

'DAS SHES RAB KYI PHA ROL TU PHYIN PA BSTAN PA 'DI ZHES BYA BA LA
SOGS PA NI RTOGS PAR SLA'O, ,BCOM LDAN 'DAS KYIS LHA'I DBANG PO
BRGYA BYIN LA 'DI SKAD CES BKA' STZAL TO, ,KOO SHI KA DE DE BZHIN
NO ZHES BYA BA LA SOGS PA NI BCOM LDAN 'DAS KYIS RJES SU GNANG BA
MDZAD PA'O, ,

SANGS RGYAS KYIS BYIN GYIS MA BRLABS PAR DAM PA'I CHOS YUN RING
DU GNAS PA MED PAS NA, BYIN GYIS BRLABS PA'I PHYIR, BCOM LDAN
'DAS KYIS LTAS STON PA NI SA CHEN PO RNAM PA DRUG TU G-YOS PAR
GYUR PA DANG, 'DZUM PA MDZAD PA DANG, STONG GSUM GYI STONG CHEN
PO'I

@88B 'JIG RTEN GYI KHAMS 'DI SNANG BA CHEN POS KHYAB PAR GYUR
PA'O, ,GANG GI DON DU SHES RAB KYI PHA ROL TU PHYIN PA 'DI BSTAN
PAR BYIN GYIS BRLABS PA DE BSTAN PA'I PHYIR, BCOM LDAN 'DAS 'DI
NI DE BZHIN GSHEGS PAS SHES RAB KYI PHA ROL TU PHYIN PA BSTAN PA
'DI BYIN GYIS

BRLABS PA'I SNGA LTAS LAGS SO ZHES BYA BA LA SOGS PA GSUNGS SO,
,BCOM LDAN 'DAS KYIS KYANG RJES SU GNANG BAR MDZAD PA NI 'JAM
DPAL DE DE BZHIN NO ZHES BYA BA LA SOGS PA YIN TE, SNGA LTAS DE
DAG GIS NA 'DI BYIN GYIS BRLABS PA YIN PAR RIG PAR BYA'O, ,'JAM
DPAL

BDAG NYID CHEN PO GANG DAG CHOS GANG YANG MI SPONG ZHING ZHES BYA
BA NI SKUR BA MI 'DEBS PA'O, ,BSNGAGS PAR YANG MI BYED PA ZHES
BYA BA NI SGRUB PAR MI BYED PA'O, ,DE DANG DE DAG NI ZHES BYA BA
NI BSNGAGS PAR BYA BA RNAMS SO, ,PHYAG RGYA 'DIS BTAB PAR SHES
PAR BYA'O ZHES BYA BA NI MTSAN MA

BTAB PAR SHES PAR BYA'O, ,DE JI LTAR YIN ZHES DOGS PA LA 'DIR LAN
DU 'JAM DPAL DMIGS PA YOD NA ZHES BYA BA LA SOGS PA GSUNGS TE,
'DI LTAR DMIGS PA YOD NA SPONG BAR BYED DE MED PA YIN NO SNYAM
PAR 'GYUR, BSNGAGS PAR BYED PAR 'GYUR TE, YOD DO SNYAM PAR 'GYUR

BA'I PHYIR RO, ,DMIGS PA MED NA NI 'GOG PA DANG, SGRUB PA DE GNYI
GA BYED PAR MI RIGS SO, ,'JAM DPAL DE LTA BAS NA, GANG DAG PHYAG
RGYA 'DIS BTAB PA ZHES BYA BA LA SOGS PA NI MJUG SDUD PA YIN TE,
SKAL BA DANG LDAN PA GANG DAG YOD PA DANG MED PA LAS 'DAS PA'I
PHYAG

RGYA 'DIS BTAB PA DE DAG GI CHED DANG DON DU, NGAS BYIN GYIS
BRLABS PA'I PHYIR, PHYAG RGYA 'DI GZHAG STE 'DI LTAR GANG GI
PHYIR CHOS GANG LA YANG SGRUB PA DANG, 'GOG PA MI BYED PA DE DAG
GIS THOS NAS KYANG, CHOS GANG YANG STON PA 'AM RNAM PAR RTOG PA
MED DO, ,DE CI'I PHYIR

ZHE NA; 'JAM DPAL CHOS THAMS CAD DON DAM PAR MA SKYES PA'I PHYIR
RO ZHES GSUNGS SO, ,DON DAM PA SMOS PA NI RMI LAM LA SOGS PA
BZHIN DU SNANG BA TZAM BSAL BAR MI NUS PA'I PHYIR RO, ,BCOM LDAN
'DAS KYIS DE SKAD CES BKA' STZAL NAS ZHES BYA BA NI MDO SDE DE
SKAD

@89A *, ,GSUNGS PA'O, ,GSUNGS PA DES YI RANGS PA NI SEMS DGA' BA
STE, 'JAM DPAL GZHON NUR GYUR PA DANG, BYAMS PA LA SOGS PA BYANG
CHUB SEMS DPA' SEMS DPA' CHEN PO DE DAG DANG, SHA RA DVA TI'I BU
LA SOGS PA NYAN THOS CHEN PO DE DAG DANG,

LHA DANG, MI DANG, LHA MA YIN DANG, DRI ZAR BCAS PA'I 'JIG RTEN
MI 'AM CI DANG, LTO 'PHYE CHEN PO LA SOGS PA DE DAG THAMS CAD
BCOM LDAN 'DAS KYIS GSUNGS PA LA YI RANGS PAR GYUR PA DANG, DE DE
BZHIN NO ZHES MNGON PAR BSTOD DO, ,KHA CIG STON PA PO GZHAN YANG
YOD PAR

'CHAD DO, ,DE SKAD BKA' STZAL NAS ZHES BYA BA NI, 'JAM DPAL GYIS
BKA' STZAL TO ZHES SBYOR BAR BYED PA DE DAG NI, BCOM LDAN 'DAS
KYIS GSUNGS PA LA, MNGON PAR DGA'O ZHES GSUNGS PA'I PHYIR, 'JAM
DPAL GYIS GSUNGS PA LA, MNGON PAR DGA' BA'O ZHES SBYAR BA

BSAL BA YIN NO, ,SANGS RGYAS KYI BKA' DANG, SANGS RGYAS MA YIN
PA'I TSIG 'DRES PA'I SKYON DU YANG 'GYUR RO, ,BCOM LDAN 'DAS CHOS
'CHAD PA JI SNYED PA DANG, 'BREL PAR 'CHAD PA'I TSIG DE DAG THAMS
CAD SANGS RGYAS KYI MTHUS YIN PAS, BRGYA BYIN LA SOGS PA'I TSIG
KYANG SANGS

RGYAS KYI BKA' YIN PAR GZUNG BAR BYA'O, ,DRI MED TSIG GI 'OD ZER
YID 'ONG TSOGS RNAMS KYIS, ,RGYAL BA SKYED MA RMONGS PA'I DRA BA
SEL MDZAD PA'I, ,PADMA SDUG PO RJES SU 'TSAM PAR KHA PHYE LA,
,NGANG PA'I RGYAL PO BZHIN DU BLO DANG LDAN PAS LTOS, ,BDAG GIS
BDUN BRGYA PA NI RNAM PHYE

BA'I; ,BSOD NAMS GANG THOB DES NI 'GRO BA KUN, ,GNAS NGAN LEN
DANG MTSAN MAS BCINGS PA LAS, ,RNAM GROL SANGS RGYAS MYUR DU
'GRUB PAR SHOG ,'PHAGS PA SHES RAB BDUN BRGYA PA RGYA CHER 'GREL
PA, MGON PO NGAG GI DBANG POS SPOBS PA BSKYED PA'I SLOB DPON BA
MI LA MI

TRAS MDZAD BA RDZOGS SO,,