@1B [DD] #, ,RGYA GAR SKAD DU, MA H'A Y'A NA SAm GRA HA, BOD SKAD
DU, THEG PA CHEN PO BSDUS PA, BAM PO DANG PO, BCOM LDAN 'DAS
'PHAGS PA 'OD DPAG TU MED PA DANG, [DD]

'JAM DPAL GZHON NUR GYUR PA LA PHYAG 'TSAL LO, ,THEG PA CHEN PO
LA SHIN TU ZHUGS PA'I BYANG CHUB SEMS DPAS, THEG PA CHEN PO'I CHE
BA'I BDAG NYID BRJOD PA'I PHYIR, BCOM LDAN 'DAS

KYI SPYAN SNGAR 'DI LTA STE, THEG PA CHEN PO LAS BRTZAMS NAS,
CHOS MNGON PA THEG PA CHEN PO'I MDO LAS, SANGS RGYAS BCOM LDAN
'DAS RNAMS KYI GSUNG KHYAD PAR RNAM PA BCUS KHYAD PAR DU

'PHAGS PA GSUNGS TE, 'DI LTA STE, SANGS RGYAS BCOM LDAN 'DAS
RNAMS KYI GSUNG ZHES BYA BA'I GNAS KYI KHYAD PAR DU 'PHAGS PA
DANG, SANGS RGYAS BCOM LDAN 'DAS

RNAMS KYI GSUNG ZHES BYA BA'I MTSAN NYID KYI KHYAD PAR GYIS KHYAD
PAR DU 'PHAGS PA DANG, SHES BYA'I MTSAN NYID DE LA 'JUG PA'I
KHYAD PAR GYIS KHYAD PAR DU 'PHAGS PA'I GSUNG DANG, DE LA 'JUG

@2A *, ,PA DE'I RGYU DANG 'BRAS BU'I KHYAD PAR GYIS KHYAD PAR DU
'PHAGS PA'I GSUNG DANG, DE'I RGYU DANG 'BRAS BU BSGOM PA RAB TU
DBYE BA'I KHYAD PAR GYIS KHYAD PAR DU 'PHAGS PA'I GSUNGS DANG,
BSGOM PA RAB

TU DBYE BA DE NYID LA LHAG PA'I TSUL KHRIMS KYI KHYAD PAR GYIS
KHYAD PAR DU 'PHAGS PA'I GSUNGS DANG, LHAG PA'I SEMS KYI KHYAD
PAR GYIS KHYAD PAR DU 'PHAGS PA'I GSUNG DANG, LHAG PA'I SHES RAB
KYI KHYAD PAR GYIS KHYAD PAR

DU 'PHAGS PA'I GSUNG DANG, DE'I 'BRAS BU SPANGS PA'I KHYAD PAR
GYIS KHYAD PAR DU 'PHAGS PA'I GSUNG DANG, DE'I 'BRAS BU YE SHES
KYI KHYAD PAR GYIS KHYAD PAR DU 'PHAGS PA'I GSUNG NGO, ,SANGS
RGYAS BCOM LDAN 'DAS RNAMS

KYIS MDO SDE'I TSIG BSTAN PA 'DI NI THEG PA CHEN PO SANGS RGYAS
KYI BKA' NYID DU BRJOD PA'O, ,JI LTAR BRJOD CE NA, 'DI LTAR BSTAN
PA 'DIS, NYAN THOS KYI THEG PAR GANG DAG MA BSTAN PA'I GNAS BCU
PO DAG THEG PA CHEN PO LAS

BSTAN TE, 'DI LTA STE, KUN GZHI RNAM PAR SHES PA NI SHES BYA'I
GNAS SU BSTAN TO, ,NGO BO NYID GSUM PO GZHAN GYI DBANG DANG, KUN
BRTAGS PA DANG, YONGS SU GRUB PA DAG NI SHES BYA'I MTSAN NYID DU
BSTAN TE, ,RNAM PAR

@2B RIG PA TZAM NYID NI SHES BYA'I MTSAN NYID LA 'JUG PAR BSTAN
TO, ,PHA ROL TU PHYIN PA DRUG PO DAG NI DE LA 'JUG PA'I RGYU DANG
'BRAS BUR BSTAN TO, ,BYANG CHUB SEMS DPA'I SA BCU PO DAG NI DE'I
RGYU DANG 'BRAS BU BSGOM PA RAB TU DBYE BAR BSTAN TO, ,BYANG CHUB
SEMS DPA'I SDOM PA NI DER LHAG

PA'I TSUL KHRIMS SU BSTAN TO, ,DPA' BAR 'GRO BA DANG NAM MKHA'
MDZOD LA SOGS PA'I TING NGE 'DZIN DAG NI DER LHAG PA'I SEMS SU
BSTAN TO, ,RNAM PAR MI RTOG PA'I YE SHES NI LHAG PA'I SHES RAB TU
BSTAN TO, ,MI GNAS PA'I MYA NGAN LAS 'DAS PA NI DE'I 'BRAS BU
SPANGS PAR BSTAN TO, ,

SANGS RGYAS KYI SKU GSUM STE, NGO BO NYID DANG, LONGS SPYOD
RDZOGS PA DANG, SPRUL PA NI DE'I 'BRAS BU YE SHES SU BSTAN TO,
,NYAN THOS KYI THEG PA LAS KHYAD PAR DU BYAS PA GNAS BCU PO 'DI
DAG NI GANG DAG BCOM LDAN 'DAS KYIS BYANG CHUB SEMS DPA' RNAMS
LAS BRTZAMS NAS,

THEG PA CHEN PO LAS KHYAD PAR DU 'PHAGS PA MCHOG NYID DU BSTAN PA
DAG GO, ,DE BAS NA THEG PA CHEN PO LAS BRTZAMS TE, SANGS RGYAS
BCOM LDAN 'DAS RNAMS KYI GSUNG KHYAD PAR RNAM PA BCUS KHYAD PAR
DU 'PHAGS PAR SHES PAR BYA'O, ,JI LTAR NA DE BZHIN GSHEG PA'I
GSUNG

KHYAD PAR RNAM PA BCUS KHYAD PAR DU 'PHAGS PA 'DIS THEG PA CHEN
PO SANGS RGYAS KYI BKA' NYID DU YONGS SU BSTAN PA YIN LA, NYAN
THOS KYI THEG PA NI THEG PA CHEN POR MI CHUD PAR BKAG PA YIN TE,
'DI LTAR GNAS BCU PO 'DI DAG NYAN THOS KYI THEG PA LA NI BSTAN
PAR MI SNANG LA, THEG

PA CHEN PO LA NI SNANG BA'I PHYIR RO ZHE NA, GNAS BCU PO 'DI DAG
NI BYANG CHUB CHEN PO KUN TU SGRUB PAR BYED PA STE, THAMS CAD
MKHYEN PA'I YE SHES 'THOB PAR SHIN TU 'THAD PA MTHUN PA 'GAL BA
MED PA'O, ,'DIR TSIGS SU BCAD PA, SHES BYA'I GNAS DANG MTSAN NYID
DER 'JUG

DANG; ;DE YI RGYU 'BRAS DE RAB DBYE BA DANG, ,BSLAB PA GSUM DANG
DE 'BRAS SPANGS PA DANG, ,YE SHES THEG PA MCHOG GYUR KHYAD PAR
'PHAGS, ,BSTAN 'DI 'DI LTAR GZHAN NA MA MTHONG LA, ,'DI DAG BYANG
CHUB MCHOG GI RGYUR MTHONG BAS, ,GNAS BCU BSTAN PAS KHYAD PAR
ZHUGS

@3A *, ,GANG YIN PA, ,THEG PA CHEN PO SANGS RGYAS BKAR 'DOD DO,
,CI'I PHYIR GNAS BCU PO 'DI DAG GI GO RIMS 'DI LTAR BSTAN ZHE NA,
'DI LTAR BYANG CHUB SEMS DPAS THOG MA NYID DU RE ZHIG CHOS RNAMS
KYI RGYU LA MKHAS PA LA BRTEN NAS, RTEN CING

'BREL PAR 'BYUNG BA LA MKHAS PAR BYA'O, ,DE'I 'OG TU SGRO 'DOGS
PA DANG SKUR PA 'DEBS PA'I MTHA'I NYES PA YONGS SU SPANG BA LA
MKHAS PA NYE BAR BZUNG STE, RTEN CING 'BREL PAR 'BYUNG BA'I CHOS
DE DAG GI MTSAN NYID LA MKHAS PAR BYA'O, ,DE LTAR RAB TU SBYOR
BA'I BYANG CHUB SEMS

DPAS MTSAN NYID SHIN TU BZUNG BA DE RTOGS PAR BYA STE, DES SGRIB
PA RNAMS LAS SEMS RNAM PAR GROL BAR 'GYUR RO, ,DE'I 'OG TU SHES
BYA'I MTSAN NYID RTOGS NAS LHAG PA'I BSAM PA RNAM PAR DAG PA LA
BRTEN TE, SNGON SBYOR BA CAN GYI PHA ROL TU PHYIN PA DRUG PO DAG
RTOGS PAR BSGRUB

PAR BYA'O, ,DE'I 'OG TU LHAG PA'I BSAM PA RNAM PAR DAG PAS YONGS
SU BZUNG BA'I PHA ROL TU PHYIN PA DRUG PO DE DAG SA BCU DAG TU
RAB TU PHYE STE, BSKAL PA GRANGS MED PA GSUM DU BSGOM PAR BYA'O,
,DE'I 'OG TU BYANG CHUB SEMS DPA'I BSLAB PA GSUM PO DAG YONGS SU
RDZOGS PAR BYA'O, ,

YONGS SU RDZOGS NAS DE'I 'BRAS BU MYA NGAN LAS 'DAS PA DANG, BLA
NA MED PA YANG DAG PAR RDZOGS PA'I BYANG CHUB MNGON PAR RDZOGS
PAR 'TSANG RGYA BAR BYA STE, GNAS BCU PO DE DAG GI GO RIMS NI DE
LTAR BSTAN TO, ,BSTAN PA 'DIR NI THEG PA CHEN PO THAMS CAD YONGS
SU RDZOGS PA YIN

NO; ;DE LA RE ZHIG THOG MA KHO NAR KUN GZHI RNAM PAR SHES PA NI
SHES BYA'I GNAS SO ZHES BRJOD PA BCOM LDAN 'DAS KYIS KUN GZHI
RNAM PAR SHES PA ZHES BSTAN PAS, KUN GZHI RNAM PAR SHES PA GANG
DU BSTAN ZHE NA, BCOM LDAN 'DAS KYIS CHOS MNGON PA'I MDO LAS
TSIGS SU

BCAD DE, THOG MA MED PA'I DUS KYI DBYINGS, ,CHOS RNAMS KUN GYI
GNAS YIN TE, ,DE YOD PAS NA 'GRO KUN DANG, ,MYA NGAN 'DAS PA'ANG
'THOB PAR 'GYUR, ,ZHES GSUNGS SO, ,YANG DE NYID LAS, CHOS KUN SA
BON THAMS CAD PA'I, ,RNAM PAR SHES PA KUN GZHI STE, ,DE BAS

@3B KUN GZHI RNAM SHES TE, ,DAM PA DAG LA NGAS BSHAD DO, ,ZHES
GSUNGS TE, 'DI NI RE ZHIG LUNG NGO, ,CI'I PHYIR DE KUN GZHI RNAM
PAR SHES PA ZHES BYA ZHE NA, SKYE BA CAN KUN NAS NYON MONGS PA'I
CHOS THAMS CAD 'BRAS BU'I DNGOS PO DER SBYOR BA'AM, DE YANG
RGYU'I DNGOS POR DE DAG TU

SBYOR BA'I PHYIR KUN GZHI RNAM PAR SHES PA'O, ,YANG NA SEMS CAN
DAG DE'I BDAG NYID DU SBYOR BAS KUN GZHI RNAM PAR SHES PA'O, ,DE
NI LEN PA'I RNAM PAR SHES PA ZHES KYANG BYA STE, 'DI LA LUNG NI
DGONGS PA NGES PAR 'GREL PA'I MDO LAS, LEN PA'I RNAM PAR SHES PA
ZAB CING PHRA, ,SA

BON THAMS CAD CHU BO'I RGYUN BZHIN 'BAB, ,BDAG TU RTOG PAR GYUR
NA MI RUNG ZHES, 'DI NI BYIS PA RNAMS LA NGAS MA BSTAN, ,ZHES JI
SKAD GSUNGS PA LTA BU'O, ,CI'I PHYIR LEN PA'I RNAM PAR SHES PA
ZHES BYA ZHE NA, DBANG PO GZUGS CAN THAMS CAD KYI RGYU YIN PA
DANG, LUS CAN NYE BAR

LEN PA'I GNAS SU GYUR PA'I PHYIR TE, 'DI LTAR TSE JI SRID PAR
RJES SU 'JUG GI BAR DU DES DBANG PO GZUGS CAN LNGA PO DAG MA ZHIG
PAR NYE BAR BZUNG BA DANG, LUS THAMS CAD NYE BAR LEN PA'I GNAS SU
'GYUR BA'I PHYIR, NYID MTSAMS SBYOR BA SPREL BA NA YANG DE MNGON
PAR

'GRUB PA NYE BAR 'DZIN PA'I PHYIR LUS BZUNG BA YIN TE, DE LTA BAS
NA DE LEN PA'I RNAM PAR SHES PA ZHES BYA'O, ,DE NI SEMS ZHES
KYANG BYA STE, BCOM LDAN 'DAS KYIS SEMS DANG, YID DANG RNAM PAR
SHES PA ZHES JI SKAD GSUNGS PA LTA BU'O, ,DE LA YID NI RNAM PA
GNYIS TE, DE

MA THAG PA'I RKYEN BYED PAS GNAS SU GYUR PA'I PHYIR, RNAM PAR
SHES PA 'GAGS MA THAG PA'I YID CES BYA BA RNAM PAR SHES PA SKYE
BA'I GNAS DANG, GNYIS PA NYON MONGS PA CAN GYI YID NYON MONGS PA
BZHI PO 'JIG TSOGS LA LTA BA DANG, NGA'O SNYAM PA'I NGA RGYAL
DANG, BDAG

LA CHAGS PA DANG, MA RIG PA DANG RTAG TU MTSUNGS PAR LDAN PA STE,
DE NI RNAM PAR SHES PA KUN NAS NYON MONGS PA'I GNAS SO, ,RNAM PAR
SHES PA NI GANG GNAS GCIG POS NI BSKYED LA, GNYIS PAS NI NYON
MONGS PA CAN DU BYAS PA STE, YUL LA RNAM PAR RIG PA'I

@4A *, ,PHYIR RNAM PAR SHES PA'O, ,DE MA THAG PA DANG, NGAR SEMS
PA'I PHYIR YID NI RNAM PA GNYIS SO, ,NYON MONGS PA CAN GYI YID DE
YOD PAR CI MNGON ZHE NA, DE MED DU ZIN NA MA RIG PA MA 'DRES PA
MED PA'I SKYON DU 'GYUR RO, ,LNGA PO DAG DANG 'DRA BA

MED PA'I SKYON DU YANG 'GYUR TE, 'DI LTAR RNAM PAR SHES PA LNGA'I
TSOGS DAG GI LHAN CIG 'BYUNG BA'I GNAS NI MIG LA SOGS PA'O, ,NGES
PA'I TSIG MED PA'I SKYON DU YANG 'GYUR RO, ,'DU SHES MED PA DANG,
'GOG PA'I SNYOMS PAR 'JUG PA BYE BRAG MED PA'I SKYON DU YANG
'GYUR TE,

'DI LTAR 'DU SHES MED PA'I SNYOMS PAR 'JUG PA NI NYON MONGS PA
CAN GYI YID KYIS RAB TU PHYE BA YIN GYI, 'GOG PA'I SNYOMS PAR
'JUG PA NI MA YIN TE, GZHAN DU NA 'DI GNYIS BYE BRAG MED PA NYID
DU 'GYUR RO, ,GAL TE 'DU SHES MED PAS DE NA NGAR 'DZIN PA DANG,
NGA'O SNYAM PA'I NGA RGYAL MED NA

'DU SHES MED PAR SKYE BA THOG THAG TU NYON MONGS PA CAN MA YIN
PA'I SKYON DU YANG 'GYUR RO, ,DGE BA DANG MI DGE BA DANG LUNG DU
MA BSTAN PA'I SEMS RNAMS LA YANG NGAR 'DZIN PA DUS THAMS CAD DU
KUN TU 'BYUNG BAR DMIGS PA'I YANG PHYIR RO, ,GZHAN DU NA NI MI
DGE BA'I SEMS KHO NA DANG DE

MTSUNGS PAR LDAN PAS NGA'O SNYAM PA'I NYON MONGS PA KUN TU 'BYUNG
GI DGE BA DANG LUNG DU MA BSTAN PA DAG LA NI MA YIN NO, ,DE'I
PHYIR LHAN CIG 'BYUNG BAR KUN TU 'BYUNG BA DANG, MTSUNGS PAR LDAN
PAR KUN TU 'BYUNG BAS SKYON 'DI DAG TU MI 'GYUR RO, ,'DIR TSIGS
SU BCAD PA,

MA 'DRES PA YI MA RIG DANG, ,LNGA PO DAG DANG 'DRA BA DANG,
,SNYOMS PAR 'JUG PA'I BYE BRAG DANG, ,NGES TSIG MED PA'I SKYON DU
'GYUR, ,'DU SHES MED PA'I SKYE BA'I RGYUN, ,NGAR 'DZIN MED PA'I
SKYON DU 'GYUR, ,NGAR 'DZIN PA DANG LDAN PAR NI, ,RNAM PA KUN TU
MI 'THAD DO, ,NYON

MONGS CAN GYI YID MED NA, ,GNYIS MED GSUM PO 'GAL BAR 'GYUR, ,DE
MED NA NI NGAR 'DZIN PA, ,KUN NA YOD PAR MI 'GYUR RO, ,YANG DAG
DON LA 'JUG PA YI, ,SEMS KYI BGEGS SU RTAG 'GYUR DANG, ,DUS RNAMS
KUN TU 'BYUNG BA DE, ,MA 'DRES PA YI MA RIG 'DOD, ,

@4B YID NI NYON MONGS PA CAN YIN PA'I PHYIR BSGRIBS LA LUNG DU MA
BSTAN PA STE, SGRIB PA'I NYON MONGS PA RNAM PA BZHI DANG RTAG TU
MTSUNGS PAR LDAN NO, ,GZUGS DANG GZUGS MED PA NA SPYOD PA'I NYON
MONGS PA BZHIN DU 'DI NI BSGRIBS LA LUNG DU MA BSTAN PA NYID DO,
,GZUGS DANG

GZUGS MED PA NA SPYOD PA'I YID NI ZHI GNAS KYIS KHYAD PA YIN LA,
YID NI DUS THAMS CAD DU LDAN PA'I PHYIR RO, ,KUN GZHI RNAM PAR
SHES PA MA GTOGS PAR SEMS KYI LUS GSUM PA MI DMIGS TE, DE LTA BAS
NA KUN GZHI RNAM PAR SHES PA NI SEMS NYID YIN PAR GRUB BO, ,

SA BON THAMS CAD PA DE LAS YID DANG RNAM PAR SHES PA 'BYUNG NGO,
,DE YANG CI'I PHYIR SEMS ZHES KYANG BYA ZHE NA, CHOS KYI BAG
CHAGS KYI SA BON SNA TSOGS RNAMS KYIS KUN TU BSTZAGS PA'I PHYIR
RO, ,CI'I PHYIR NYAN THOS KYI THEG PAR SEMS DE KUN GZHI RNAM PAR
SHES PA ZHES BYA BAR

RAM; LEN PA'I RNAM PAR SHES PA ZHES BYA BAR MA BSTAN ZHE NA, SHES
BYA PHRA MO BSDU BA'I PHYIR TE, NYAN THOS RNAMS NI SHES BYA THAMS
CAD LHAG PAR SHES PA LA GTOGS PA MA YIN NO, ,DE'I PHYIR DE DAG NI
DE BSTAN PA MED PAR YANG SHES PAR RAB TU GRUB PAS RNAM PAR GROL
BA RAB

TU GRUB PA'I PHYIR MA BSTAN TO, ,BYANG CHUB SEMS DPA' RNAMS NI
SHES BYA THAMS CAD LHAG PAR SHES PA LA GTOGS PA YIN NO, ,DE'I
PHYIR DE DAG LA DE BSTAN TE, DE SHES PA MED PAR NI THAMS CAD
MKHYEN PA'I YE SHES THOB PAR SLA BA MA YIN NO, ,YANG RNAM GRANGS
KYIS KUN

GZHI RNAM PAR SHES PA NYAN THOS KYI THEG PAR YANG BSTAN TE, GCIG
LAS 'PHROS PA'I LUNG DE BZHIN GSHEGS PA 'BYUNG BA'I PHAN YON RNAM
PA BZHI'I MDO LAS, SKYE DGU KUN GZHI LA KUN TU DGA' BA, KUN GZHI
LAS YANG DAG PAR BYUNG BA KUN GZHI LA MNGON PAR DGA' BA CAN

DAG LA KUN GZHI SPANG BA'I PHYIR, CHOS BSTAN NA NYAN 'DOD LA, RNA
BA GTOD DE, KUN SHES PAR BYED PAR SEMS NYE BAR 'JOG CING CHOS KYI
RJES SU MTHUN PA'I CHOS SGRUB STE, DE BZHIN GSHEGS PA 'JIG RTEN
DU BYUNG NA NGO MTSAR RMAD DU BYUNG BA'I CHOS 'DI YANG 'JIG RTEN
DU 'BYUNG NGO ZHES JI SKAD

@5A *, ,GSUNGS PA LTA BU STE, RNAM GRANGS 'DIS NI KUN GZHI RNAM
PAR SHES PA NYAN THOS KYI THEG PAR YANG BSTAN PA YIN NO, ,DGE
'DUN PHAL CHEN SDE'I LUNG LAS KYANG RTZA BA'I RNAM PAR SHES PA
ZHES 'BYUNG STE, RNAM GRANGS DES KYANG DE NYID BSTAN TE, RTZA BA

DE LA BRTEN PA'I SHING LJON PA BZHIN NO, ,SA STON GYI SDE'I LUNG
LAS KYANG 'KHOR BA JI SRID PA'I PHUNG PO RNAMS ZHES 'BYUNG STE,
RNAM GRANGS DES KYANG DE NYID BSTAN TE, LA LAR RES 'GA' GZUGS
DANG SEMS RGYUN CHAD PAR SNANG YANG KUN GZHI RNAM PAR SHES PA LA
DE'I SA BON NI RGYUN MI

'CHAD PA'I PHYIR RO, ,'PHAGS PA GNAS BRTAN PA RNAMS KYI LUNG LAS
KYANG, SRID PA'I YAN LAG LTA BA DANG, ,SHES PA DANG NI GTONG BA
DANG, ,G-YO BA DANG NI RTOGS PA DANG, BDUN PA 'JUG PAR BYED PA
YIN, ,ZHES 'BYUNG NGO, ,DE'I PHYIR GANG SHES BYA'I GNAS LA LEN
PA'I

RNAM PAR SHES PA NYID DANG, SEMS NYID DANG, KUN GZHI RNAM PAR
SHES PA NYID DANG, RTZA BA'I RNAM PAR SHES PA NYID DANG, 'KHOR BA
JI SRID PA'I PHUNG PO DANG, SRID PA'I YAN LAG TU BSTAN PA DE NI
KUN GZHI RNAM PAR SHES PA STE, KUN GZHI RNAM PAR SHES PA'I LAM
CHEN PO

BTOD PA KHO NA YIN NO, ,KHA CIG 'DI SNYAM DU SEMS DANG YID DANG
RNAM PAR SHES PA ZHES BYA BA NI DON GCIG KHO NA STE, 'DIR TSIG
'BRU THA DAD DO SNYAM DU SEMS PA DE YANG MI 'THAD DE, YID DANG
RNAM PAR SHES PA GNYIS DON THA DAD PAR DMIGS PA'I PHYIR RO, ,DE'I
PHYIR SEMS KYANG

DON THA DAD PAR 'GYUR RO, ,YANG KHA CIG NI BCOM LDAN 'DAS KYIS
SKYE DGU KUN GZHI LA KUN TU DGA' BA ZHES RGYA CHER GANG GSUNGS PA
DE LA NYE BAR LEN PA'I PHUNG PO LNGA PO DE DAG NI KUN GZHI ZHES
BYA'O SNYAM DU SEMS SO, ,GZHAN DAG NI BDE BA'I TSOR BA 'DOD CHAGS
DANG BCAS PA NI KUN

GZHI'O SNYAM DU SEMS SO, ,GZHAN DAG NI 'JIG TSOGS LA LTA BA KUN
GZHI'O SNYAM DU SEMS TE, DE DAG NI KUN GZHI RNAM PAR SHES PA LA
RMONGS NAS LUNG DANG RTOGS PAS DE SNYAM DU SEMS SO, ,NYAN THOS
KYI THEG PAR RNAM PAR GZHAG PA'I TSUL DU NA YANG DE DAG GI RNAM
PAR

@5B GZHAG PA DE MI RUNG BA MED MOD KYI, DE LA MA RMONGS PA RNAMS
KYIS KUN GZHI RNAM PAR GZHAG PA DE KUN GZHI RNAM PAR SHES PA YIN
PAR YONGS SU BZUNG NAS RNAM PAR 'JOG PA NI CHES BZANG NGO, ,JI
LTAR CHES BZANG ZHE NA, 'DI LTAR NYE BAR LEN PA'I PHUNG PO LNGA
PO DAG NI SHIN TU

SDUG BSNGAL BA'I NGAN 'GRO RNAMS SU SKYES PA DAG DANG MI MTHUN PA
YIN NO, ,DES NI SHIN TU 'DOD PA MED PA DE DAG LA SBYOR BA NI MI
RIGS TE, 'DI LTAR DE DAG NI DE DANG NI DE DANG 'BRAL BA NYID DU
'DOD DO, ,BDE BA'I TSOR BA 'DOD CHAGS DANG BCAS PA YANG BSAM GTAN
BZHI PA YAN CHAD GONG MA LA MED DE,

DE DANG LDAN PA'I SEMS CAN RNAMS DANG MI MTHUN PA YIN PAS DER
YANG DE DAG SBYOR BA MI RIGS SO, ,'JIG TSOGS LA LTA BA YANG CHOS
'DI PA BDAG MED PA LA MOS PA DAG DANG MI MTHUN PA YIN TE, DE'I
PHYIR DE LA YANG DE DAG SBYOR BA MI RIGS SO, ,KUN GZHI RNAM PAR
SHES PA LA NANG GI

BDAG GI DNGOS POR KHAS BLANGS PA NI SHIN TU SDUG BSNGAL BA'I 'GRO
BA RNAMS SU SKYES PA SDUG BSNGAL GYI PHUNG PO RNAM PAR ZHIG PAR
'DOD KYANG, KUN GZHI RNAM PAR SHES PA LA BDAG TU CHAGS PAS BCINGS
PA RNAMS DE RNAM PAR ZHIG PAR 'DOD PAR NI NAM YANG MI 'GYUR RO,
,BSAM GTAN

BZHI PA YAN CHAD GONG MAR SKYES PA RNAMS 'DOD CHAGS DANG BCAS
PA'I BDE BA DANG MI MTHUN DU ZIN KYANG KUN GZHI RNAM PAR SHES PA
LA BDAG GI DNGOS POR CHAGS PA'I RJES SU 'BREL PA NI YOD PA NYID
DO, ,DE BZHIN DU CHOS 'DI BDAG MED PA LA MOS PA RNAMS BDAG TU LTA
BA DANG MI MTHUN DU

ZIN KYANG KUN GZHI RNAM PAR SHES PA LA BDAG GI DNGOS POR CHAGS
PA'I RJES SU 'BREL PA YOD PA NYID DE, DE LTA BAS NA KUN GZHI RNAM
PAR SHES PA LA KUN GZHI NYID DU CHES LEGS PAR RNAM PAR GZHAG PA
GRUB BO, ,'DI NI RE ZHIG KUN GZHI RNAM PAR SHES PA'I RNAM GRANGS
RNAM PAR GZHAG PA'O, ,

DE NAS 'DI'I MTSAN NYID RNAM PAR GZHAG PA JI LTAR BLTA ZHE NA, DE
NI MDOR BSDU NA RNAM PA GSUM STE, RANG GI MTSAN NYID RNAM PAR
GZHAG PA DANG, RGYU NYID DU RNAM PAR GZHAG PA DANG, 'BRAS BU NYID
DU RNAM PAR GZHAG PA'O, ,DE LA KUN GZHI RNAM PAR SHES PA'I RANG
GI MTSAN

@6A *, ,NYID NI, GANG KUN NAS NYON MONGS PA'I CHOS THAMS CAD KYI
BAG CHAGS LA BRTEN NAS, SA BON YONGS SU 'DZIN PA DANG LDAN PAS,
DE SKYE BA'I RGYU MTSAN NYID DO, ,DE LA RGYU NYID KYI MTSAN NYID
NI DE LTAR KUN GZHI RNAM PAR SHES PA'I RANG GIS

BON THAMS CAD PA DE KUN NAS NYON MONGS PA'I CHOS DE NYID KYI RGYU
NYID DU DUS THAMS CAD DU NYE BAR GNAS PA YIN NO, ,DE LA 'BRAS BU
NYID DU RNAM PAR GZHAG PA NYID NI, GANG KUN GZHI RNAM PAR SHES PA
KUN NAS NYON MONGS PA'I CHOS DE DAG NYID KYI THOG MA MED PA'I DUS
KYI BAG CHAGS

LA BRTEN NAS BYUNG BA'O, ,BAG CHAGS ZHES BYA BA 'DI CI ZHIG ,BAG
CHAGS ZHES BRJOD PA 'DI'I BRJOD PAR BYA BA NI CI ZHE NA, CHOS DE
DANG LHAN CIG 'BYUNG BA DANG, 'GAG PA LA BRTEN NAS DE 'BYUNG BA'I
RGYU MTSAN NYID GANG YIN PA DE NI BRJOD PAR BYA BA STE, DPER NA
TI LA DAG LA ME TOG GIS

BSGOS PA TIL DANG ME TOG LHAN CIG 'BYUNG ZHING 'GAGS KYANG TIL
RNAMS DE'I DRI GZHAN 'BYUNG BA'I RGYU MTSAN NYID DU 'BYUNG BA
DANG, 'DOD CHAGS LA SOGS PA LA SPYOD PA RNAMS KYI 'DOD CHAGS LA
SOGS PA'I BAG CHAGS 'DOD CHAGS LA SOGS PA DANG LHAN CIG 'BYUNG
ZHING 'GAGS

KYANG SEMS NI DE'I RGYU MTSAN NYID DU 'BYUNG BA DANG, MANG DU
THOS PA RNAMS KYI MANG DU THOS PA'I BAG CHAGS KYANG THOS PA DE
YID LA BYED PA DANG LHAN CIG TU 'BYUNG ZHING 'GAGS KYANG SEMS NI
DE BRJOD PA'I RGYU MTSAN NYID DU 'BYUNG STE, BAG CHAGS DES YONGS
SU ZIN PAR CHOS 'DZIN

PA ZHES BYA BA LTAR KUN GZHI RNAM PAR SHES PA LA YANG TSUL DE
BZHIN DU BLTA BAR BYA'O, ,KUN GZHI RNAM PAR SHES PA LA KUN NAS
NYON MONGS PA'I CHOS KYI SA BON DE DAG CI SO SO THA DAD DAM, 'ON
TE THA DAD PA MA YIN PAR GNAS SHE NA, DE LA GNAS PA DE DAG DANG
RDZAS SU THA DAD PA

YANG MA YIN, THA MI DAD PA YANG MA YIN MOD KYI, GANG DE 'BYUNG
BA'I MTHU'I KHYAD PAR CAN KUN GZHI RNAM PAR SHES PA DE, DE BZHIN
DU BYUNG BA LA SA BON THAMS CAD PA ZHES BYA'O, KUN GZHI RNAM PAR
SHES PA DANG, KUN NAS NYON MONGS PA'I CHOS DE DAG DUS MNYAM DU
GCIG GI RGYU

@6B NYID DU GCIG 'GYUR BAR JI LTAR BLTA ZHE NA, DPER NA MAR ME'I
ME LCE 'BYUNG BA DANG, SNYING PO TSIG PA PHAN TSUN DUS MNYAM PA
DANG, MDUNG KHYIM YANG DUS MNYAM DU GCIG LA BRTEN NAS MI 'GYEL BA
DE BZHIN DU 'DIR YANG GCIG GI RGYU NYID DU GCIG 'GYUR BAR BLTA'O, ,

JI LTAR KUN GZHI RNAM PAR SHES PA KUN NAS NYON MONGS PA'I CHOS
RNAMS KYIS RGYU YIN PA DE LTAR KUN NAS NYON MONGS PA'I CHOS RNAMS
KYANG KUN GZHI RNAM PAR SHES PA'I RGYU'I RKYEN NYID DU RNAM PAR
GZHAG STE, RGYU'I RKYEN GZHAN MI DMIGS PA'I PHYIR RO, ,BAG CHAGS
THA DAD PA MA YIN

ZHING SNA TSOGS MA YIN PA CHOS THA DAD PA SNA TSOGS DAG GIS RGYUR
CI LTAR RUNG ZHE NA, DPER NA TSIG GU'I RTZI SNA TSOGS KYIS BSGYUR
BA'I RAS SNA TSOGS SU MI SNANG BA GANG GI TSE TSON GYI SNOD DU
BCUG PA DE'I TSE RAS LA TSON RNAMS KYI DBYE BA THA DAD PA RNAM PA
SNA TSOGS DU MA STON PA DE BZHIN

DU; KUN GZHI RNAM PAR SHES PA BAG CHAGS SNA TSOGS KYIS BSGOS PA
YANG BAG CHAGS KYI DUS NA SNA TSOGS MA YIN YANG 'BRAS BU MNGON
PAR 'GRUB PA'I TSON GYI SNOD DU MNGON PAR PHYOGS NA CHOS SNA
TSOGS TSAD MED PA DAG STON TE, 'DI NI THEG PA CHEN PO LA PHRA BA
MCHOG

TU ZAB PA'I RTEN CING 'BREL PAR 'BYUNG BA'O, ,MDOR BSDU NA RTEN
CING 'BREL PAR 'BYUNG BA NI 'DI GNYIS TE, NGO BO NYID RNAM PAR
'BYED PA CAN DANG, SDUG PA DANG MI SDUG PA RNAM PAR 'BYED PA CAN
NO, ,DE LA GANG KUN GZHI RNAM PAR SHES PA LA BRTEN NAS CHOS RNAMS
'BYUNG

BA DE NI NGO BO NYID RNAM PAR 'BYED PA CAN TE, NGO BO NYID SNA
TSOGS RNAM PAR 'BYED PA'I RKYEN GYI DNGOS POR 'GYUR BA'I PHYIR
RO, ,RTEN CING 'BREL PAR 'BYUNG BA'I YAN LAG BCU GNYIS GANG YIN
PA DE NI SDUG PA DANG MI SDUG PA RNAM PAR 'BYED PA CAN TE, BDE
'GRO DANG NGAN 'GRO

DAG TU SDUG PA DANG MI SDUG PA'I LUS RNAM PAR DBYE BA SNA TSOGS
KYI RKYEN GYI DNGOS POR 'GYUR BA'I PHYIR RO, ,DE LA RTEN CING
'BREL PAR 'BYUNG BA DANG PO KUN GZHI RNAM PAR SHES PA LA RMONGS
PA DAG KHA CIG NI RANG BZHIN GYI RGYU LAS BYUNG BA NYID DU RTOG
,KHA CIG NI SNGON BYAS

@7A *, ,PA NYID KYI RGYU LAS BYUNG BA NYID DU RTOG, KHA CIG NI
DBANG PHYUG GIS SPRUL PA'I RGYU LAS BYUNG BA NYID DU RTOG, KHA
CIG NI BDAG GI RGYU LAS BYUNG BA NYID DU RTOG, KHA CIG NI RGYU
MED PA DANG, RKYEN MED PA NYID DU RTOG GO, ,RTEN CING 'BREL PAR
'BYUNG BA

GNYIS PA LA RMONGS PA DAG NI BDAG LA BYED PA PO DANG ZA BA POR
RTOG STE, DPER NA MI DMUS LONG MANG ZHIG YOD LA, DE DAG KYANG
GLANG PO CHE MA MTHONG BA SHA STAG CIG STE, DE DAG LA LA LA ZHIG
GIS GLANG PO CHE BSTAN LA, DE DAG LAS KHA CIG GIS NI GLANG PO CHE
DE'I SNA LA REG, KHA CIG GIS

NI MCHE BA LA REG, KHA CIG GIS NI RNA BA LA REG, KHA CIG GIS NI
RKANG PA LA REG, KHA CIG GIS NI MJUG MA LA REG, KHA CIG GIS NI
SGAL TSIGS LA REG LA DE DAG LA GLANG PO CHE CI 'DRA ZHES DRIS PA
DANG, KHA CIG NA RE GSHOL MDA' LTA BU ZHIG GO ZHES ZER, KHA CIG
NA RE GTUN

SHING LTA BU ZHIG GO ZHES ZER, KHA CIG NA RE ZHIB MA LTA BU ZHIG
GO ZHES ZER, KHA CIG NA RE GTUN GYI GZHI LTA BU ZHIG GO ZHES ZER,
KHA CIG NA RE PHYAGS MA LTA BU ZHIG GO ZHES ZER, KHA CIG NA RE
PHA BONG LTA BU ZHIG GO ZHES ZER BA DE BZHIN DU, 'DI NA RTEN CING
'BREL PAR 'BYUNG BA RNAM

PA GNYES PO 'DI MI SHES PA MA RIG PAS DMUS LONG BZHIN DU GYUR PA,
GLANG PO CHE LTA BU'I KUN GZHI RNAM PAR SHES PA'I NGO BO NYID
DANG, RGYU DANG 'BRAS BU MI SHES PA DAG KYANG, KHA CIG NI RANG
BZHIN RGYU NYID DU SEMS, KHA CIG NI SNGON BYAS PA'I RGYU LAS
BYUNG BAR SEMS, KHA CIG

NI DBANG PHYUG YOD PAR SEMS, KHA CIG NI BDAG YOD PAR SEMS, KHA
CIG NI RGYU MED PA LAS BYUNG BAR SEMS, KHA CIG NI BYED PA POR
SEMS, KHA CIG NI ZA BA POR SEMS SO, ,MDOR BSDU NA KUN GZHI RNAM
PAR SHES PA'I NGO BO NYID NI RNAM PAR SMIN PA'I RNAM PAR SHES PA

SA BON THAMS CAD PA STE, DES KHAMS GSUM PA'I LUS THAMS CAD DANG,
'GRO BA THAMS CAD BSDUS SO, ,'DIR TSIGS SU BCAD PA PHYI DANG NANG
DANG MI GSAL BA, ,GNYIS DANG KUN RDZOB NYID DANG NI, ,DAM PA'I
DON TE DE DAG KUN, ,SA BON RNAM PA DRUG TU 'DOD, ,SKAD

@7B CIG PA DANG LHAN CIG BYUNG, ,DE NI RGYUN CHAGS 'BYUNG BAR
'DOD, ,NGES DANG RKYEN LA LTOS PA DANG, ,RANG GI 'BRAS BUS
BSGRUBS PA'O, ,BRTEN LUNG MA BSTAN BSGO BYA BA, ,SGO BAR BYED
DANG 'BREL PA LA, ,SGO BYED DE LAS GZHAN NI MIN, ,DE NI BAG CHAGS
MTSAN NYID DO, ,DRUG PO DAG

LA 'BREL MED DE, ,THA DAD GSUM DANG 'BREL BA'I PHYIR, ,SKAD CIG
LHAN CIG MED PA'I PHYIR, ,RIGS LA BYA NA GZHAN DU THAL, ,PHYI
DANG NANG GI SA BON DE, ,BSKYED PA DANG NI 'PHEN PAR 'DOD, ,MA
BTAB SHI BA 'PHEN PA'I PHYIR, ,MDA' NI BAR DU MI LTUNG BZHIN,
,PHYIR ROL GYI SA BON

JI LTA BA BZHIN DU NANG GI RNAMS KYI SA BON NYID NI DE LTA MA YIN
PA'I TSIGS SU BCAD PA, PHYI ROL SA BON MA BTAB BAM, ,NANG GI 'DOD
PA MA YIN TE, ,THOS SOGS BAG CHAGS MED NA NI, ,DE 'BRAS SKYE BA
MI RIGS PHYIR, ,BYAS DANG MA BYAS 'JIGS DANG PHRAD, ,NYES PAR
'GYUR

BAS 'GAL PHYIR RO, ,NANG NI PHYI ROL RKYEN YIN TE, ,'DI LTAR DE
NI BAG CHAGS RTEN, ,YANG 'JUG PA'I RNAM PAR SHES PA GZHAN GANG
YIN PA DE NI LUS DANG 'GRO BA THAMS CAD DU NYE BAR SPYOD PA CAN
DU BLTA STE, DBUS DANG MTHA' RNAM PAR 'BYED PA'I TSIGS SU BCAD PA
LAS,

GCIG NI RKYEN GYI RNAM PAR SHES, ,GNYIS PA NYE BAR SPYOD PA CAN,
,NYE BAR SPYOD DANG YONGS GCOD DANG, DE YI 'JUG BYED SEMS LAS
BYUNG, ,ZHES JI SKAD GSUNGS PA LTA BU'O, ,RNAM PAR SHES PA DE
GNYIS NI GCIG GI RKYEN GCIG YIN TE, CHOS MNGON PA'I MDO LAS,

CHOS KUN RNAM PAR SHES LA SBYOR, ,DE DAG LA YANG DE DE BZHIN,
,PHAN TSUN 'BRAS BU'I DNGOS PO DANG, ,RGYU YI DNGOS POR RTAG TU
SBYOR, ,ZHES TSIGS SU BCAD PA GSUNGS SO, ,GAL TE RTEN CING 'BREL
PAR 'BYUNG BA DANG PO LA RNAM PAR SHES PA DE DAG PHAN DU RGYU'I
RKYEN

YIN NA, 'O NA RTEN CING 'BREL PAR 'BYUNG BA GNYIS PA LA GANG GI
RKYEN ZHES BYA ZHE NA, BDAG PO'I RKYEN TO, ,YANG RNAM PAR SHES PA
DRUG PO DAG RKYEN DU ZHIG GIS SKYE ZHE NA, BDAG PO DANG, DMIGS PA
DANG, DE MA THAG PA'I RKYEN RNAMS KYIS SKYE'O, ,RTEN CING 'BREL
PAR

@8A *, ,'BYUNG BA RNAM PA GSUM PO 'KHOR BA PA DANG, 'DOD PA DANG
MI 'DOD PA'I 'GRO BA PA DANG, NYE BAR SPYOD PA CAN GYI RKYEN NI
BZHI PO 'DI DAG YIN NO, ,'DI NI KUN GZHI RNAM PAR SHES PA RNAM
GRANGS DANG MTSAN NYID KYIS RNAM PAR GZHAG PA'O, ,JI

LTAR KUN GZHI RNAM PAR SHES PA NYID RNAM GRANGS 'DI DAG GIS BSTAN
PA DANG, DE BZHIN DU MTSAN NYID KYANG BSTAN PA LTAR 'JUG PA'I
RNAM PAR SHES PA NI MA YIN PAR DE CIS MNGON ZHE NA, DE LTAR RNAM
PAR GZHAG PA'I KUN GZHI RNAM PAR SHES PA MED PAR, 'DI LTAR KUN
NAS NYON MONGS PA

DANG RNAM PAR BYANG BA MI RUNG STE, NYON MONGS PA'I KUN NAS NYON
MONGS PA DANG, LAS KYI KUN NAS NYON MONGS PA DANG, SKYE BA'I KUN
NAS NYON MONGS PA YANG MI RUNG NGO, ,'JIG RTEN PA DANG, 'JIG RTEN
LAS 'DAS PA'I RNAM PAR BYANG BA YANG MI RUNG NGO, ,NYON MONGS
PA'I KUN NAS NYON MONGS

PA JI LTAR MI RUNG ZHE NA, 'DI LTAR NYON MONGS PA DANG, NYE BA'I
NYON MONGS PAS BAG CHAGS SA BON NYID DU BYAS PA NI RNAM PAR SHES
PA'I TSOGS DRUG PO DAG LA MI RUNG STE, 'DI LTAR MIG GI RNAM PAR
SHES PA GANG 'DOD CHAGS LA SOGS PA NYON MONGS PA DANG, NYE BA'I
NYON MONGS PA GANG DAG DANG

LHAN CIG SKYES SHING 'GAGS PA DE NYID LA DE DAG GI SA BON GYI
DNGOS POR BAG CHAGS BSGOS PAR 'GYUR GYI GZHAN LA NI MA YIN NO,
,MIG GI RNAM PAR SHES PA 'GAGS PA RNAM PAR SHES PA GZHAN GYIS BAR
DU CHOD PA DE LA NI BAG CHAGS MED CING BAG CHAGS KYI GNAS KYANG
MI DMIGS TE,

MIG GI RNAM PAR SHES PA SNGAR 'GAGS PA NI MED PA RNAM PAR SHES PA
GZHAN GYIS BAR DU CHOD PA YIN PAS, MED PA 'DAS PA DE LAS 'DOD
CHAGS LA SOGS PA DANG BCAS PA 'BYUNG DU MI RUNG STE, 'DAS PA'I
LAS LAS RNAM PAR SMIN PA'I 'BRAS BU 'BYUNG BA BZHIN NO, ,MIG GI

RNAM PAR SHES PA 'DOD CHAGS LA SOGS PA DANG LHAN CIG 'BYUNG BA DE
LA YANG BAG CHAGS MI RUNG NGO, ,RE ZHIG 'DOD CHAGS LA NI MA YIN
TE, 'DOD CHAGS NI DE LA BRTEN PA'I PHYIR DANG, MI BRTEN PA'I
PHYIR RO, ,RNAM PAR SHES PA GZHAN DAG LA YANG MA YIN TE, RNAM PAR

@8B SHES PA RNAMS KYI GNAS THA DAD PA'I PHYIR DANG, LHAN CIG
'BYUNG BA DANG 'GAG PA MED PA'I PHYIR RO, ,RANG GI DNGOS PO LA
YANG MA YIN TE, RANG GI DNGOS PO NI LHAN CIG 'BYUNG BA DANG, 'GAG
PA MED PA NYID KYI PHYIR RO, ,DE LTA BAS NA MIG GI RNAM PAR SHES
PA LA 'DOD CHAGS LA SOGS

PA NYON MONGS PA DANG NYE BA'I NYON MONGS PAS BAG CHAGS BSGOS PAR
MI RUNG NGO, ,RNAM PAR SHES PA DE LA RNAM PAR SHES PAS BSGOS PAR
YANG MI RUNG NGO STE, MIG GI RNAM PAR SHES PA LA JI LTAR BA BZHIN
DU 'JUG PA'I RNAM PAR SHES PA LHAG MA RNAMS LA YANG CI RIGS SU
RIG PAR BYA'O, ,

GANG YANG SA GONG MA 'DU SHES MED PA NAS 'CHI 'PHOS TE, 'DIR
SKYES PA RNAMS KYI RNAM PAR SHES PA NYON MONGS PA DANG NYE BA'I
NYON MONGS PAS NYON MONGS PAR GYUR PA THOG MA NYID DU SKYE BA DE
YANG SA BON MED PAR SKYE BAR 'GYUR TE, BAG CHAGS DE GNAS DANG
BCAS PAR 'DAS PAS MED PA'I PHYIR RO, ,

NYON MONGS PA'I GNYEN PO'I RNAM PAR SHES PA BYUNG NA DE MA YIN PA
GZHAN 'JIG RTEN PA'I RNAM PAR SHES PA THAMS CAD NI 'GAGS NA, KUN
GZHI RNAM PAR SHES PA MED PAR GNYEN PO'I RNAM PAR SHES PA DE NI
NYON MONGS PA DANG NYE BA'I NYON MONGS PA'I SA BON DANG BCAS PAR
MI RUNG STE, NGO BO

NYID KYIS RNAM PAR GROL BA DANG NYON MONGS PA RNAMS DANG LHAN CIG
'BYUNG BA DANG 'GAG PA MED PA'I PHYIR RO, ,KUN GZHI RNAM PAR SHES
PA MED NA, DE'I 'OG TU YANG 'JUG PA'I RNAM PAR SHES PA 'BYUNG BA
NA BAG CHAGS DE GNAS DANG BCAS TE 'DAS NAS YUN RING STE, MED PA'I
PHYIR SA BON MED PA

LAS SKYE BAR 'GYUR RO, ,DE LTA BAS NA KUN GZHI RNAM PAR SHES PA
MED NA NYON MONGS PA'I KUN NAS NYON MONGS PA MI RUNG NGO, ,LAS
KYI KUN NAS NYON MONGS PA JI LTAR MI RUNG ZHE NA, 'DU BYED KYI
RKYEN GYIS RNAM PAR SHES PA MI RUNG BA'I PHYIR RO, ,DE MED NA LEN
PA'I RKYEN GYIS SRID PA

YANG MA RUNG BA'I PHYIR RO, ,SKYE BA'I KUN NAS NYON MONGS PA JI
LTAR MI RUNG ZHE NA, NYID MTSAMS SBYOR BA SPREL BA MI RUNG BA'I
PHYIR RO, ,MNYAM PAR MA BZHAG PA'I SA NAS SHI 'PHOS PA'I YID BAR
MA DO'I SRID PA NA GNAS PA'I TSE, YID KYI RNAM PAR SHES PA NYON
MONGS PA CAN GYIS

@9A *, ,NYID MTSAMS SBYOR BA SPREL TE, YID KYI RNAM PAR SHES PA
NYON MONGS PA CAN DE NI BAR MA DO'I SRID PAR 'GAGS LA, RNAM PAR
SHES PA YANG MA'I MNGAL DU NUR NUR PO NYID DU BRGYAL LO, ,GAL TE
YID KYI RNAM PAR SHES PA DE NYID BRGYAL NA NI BRGYAL BA

DE LA BRTEN NAS YID KYI RNAM PAR SHES PA MA'I MNGAL DU 'JUG PAR
'GYUR TE, DES NA YID KYI RNAM PAR SHES PA GNYIS LHAN CIG TU MA'I
MNGAL DU 'JUG PAR 'GYUR RO, ,YID KYI RNAM PAR SHES PA BRGYAL BA
DE NI YID KYI RNAM PAR SHES PA NYID DU MI RIGS TE, DUS RTAG TU
NYON MONGS

PA CAN GNAS YIN PA DANG, YID KYI RNAM PAR SHES PA'I DMIGS PA LA
MI DMIGS PA'I PHYIR RO, ,YID KYI RNAM PAR SHES PA DE BRGYAL BA
YIN DU CHUG NA YANG CI YID KYI RNAM PAR SHES PA BRGYAL BA DE SA
BON THAMS CAD PA YIN NAM, 'ON TE GANG DE LA BRTEN NAS ZHUGS PA
YIN,

GAL TE GANG BRGYAL BA DE SA BON THAMS CAD PA YIN NA NI, DES NA
YID KYI RNAM PAR SHES PA ZHES BYA BA KUN GZHI RNAM PAR SHES PA
NYID KYI RNAM GRANGS KYI MING DU GZHAG PA YIN NO, ,JI STE DE LA
BRTEN PA SA BON THAMS CAD PA YIN NA NI, ,DES NA GANG GNAS KYI
DNGOS POS RGYUR GYUR PA'I RNAM

PAR SHES PA DE YANG SA BON THAMS CAD PA MA YIN NA, GANG RTEN PA
'BRAS BUR GYUR PA DE LTA SA BON THAMS CAD PAR RUNG RE SKAN, DE'I
PHYIR RNAM PAR SHES PA BRGYAL BA GANG YIN PA DE NI YID KYI RNAM
PAR SHES PA MA YIN GYI, DE NI RNAM PAR SMIN PA'I RNAM PAR SHES PA
STE DE SA BON THAMS CAD

PA'O ZHES BYA BA DER GRUB BO, ,NYID MTSAMS SBYOR BA SPREL ZIN PA
RNAMS KYI DBANG PO GZUGS CAN 'DZIN PAR BYED BA YANG DE LAS GZHAN
RNAM PAR SMIN PA'I RNAM PAR SHES PAR MI 'THAD DE, DE MA YIN PA'I
RNAM PAR SHES PA GZHAN RNAMS NI GNAS SO SOR NGES PA DANG MI BRTEN
PA'I PHYIR RO, ,

RNAM PAR SHES PA MED PA'I DBANG PO GZUGS CAN NI MI RUNG NGO,
,RNAM PAR SHES PA DANG, MING DANG GZUGS MDUNG KHYIM LTAR GCIG LA
GCIG BRTEN PA'I TSUL GYIS 'DUG PA GANG YIN PA DE YANG, RNAM PAR
SMIN PA'I RNAM PAR SHES PA MED NA RI RUNG NGO, ,RNAM PAR SHES PA
GZHAN NI SEMS CAN

@9B 'BYUNG PO RNAMS KYI ZAS SU YANG MI RUNG STE, RNAM PAR SMIN
PA'I RNAM PAR SHES PA MED NA, RNAM PAR SMIN PA'I RNAM PAR SHES PA
DRUG PO RNAMS LAS GANG YANG RUNG BAS, KHAMS GSUM PA'I SEMS CAN
'BYUNG PO RNAMS KYI ZAS BYED PA NI MI DMIGS SO, ,'DI NAS SHI
'PHOS TE MNYAM PAR

GZHAG PA'I SAR SKYE BA NA, YID KYI RNAM PAR SHES PA NYON MONGS PA
CAN MNYAM PAR MA BZHAG PAS NYID MTSAMS SBYOR ZHING SPREL BA YANG
RNAM PAR SMIN PA'I RNAM PAR SHES PA MED NA, DE'I SA BON MNYAM PAR
MA BZHAG PA'I SEMS NYON MONGS PA CAN GYI SA BON DANG LDAN PA
GZHAN DE MI 'THAD DO, ,

YANG GZUGS MED PA'I KHAMS SU SKYES PA'I NYON MONGS PA CAN GYI DGE
BA'I SEMS YOD PA RNAMS LA NYON MONGS PA CAN GYI DGE BA'I SEMS
KYANG, SA BON THAMS CAD RNAM PAR SMIN PA'I RNAM PAR SHES PA MED
NA, SA BON MED CING GZHI MED PAR 'GYUR RO, ,DE NYID NA 'JIG RTEN
LAS 'DAS

PA'I SEMS MNGON PAR BYED PA'I TSE DE MA YIN PA GZHAN 'JIG RTEN
PA'I SEMS MED PAR 'GYUR BAS DE'I 'GRO BA LDOG PA NYID DU 'GYUR
RO, ,'DU SHES MED 'DU SHES MED MIN SKYE MCHED DU SKYES PA RNAMS
KYANG CI YANG MED PA'I SKYE MCHED PA'I 'JIG RTEN LAS 'DAS PA'I
SEMS MNGON DU BYED PA NA, DE DAG

GI 'GRO BA GNYI GA LDOG PAR 'GYUR TE, 'JIG RTEN LAS 'DAS PA'I
RNAM PAR SHES PA DE'I GNAS NI, 'DU SHES MED 'DU SHES MED MIN
SKYES MCHED KYI 'GRO BA YANG MA YIN ZHING CI YANG MED PA'I SKYE
MCHED KYI 'GRO BA YANG GNAS MA YIN LA, MYA NGAN LAS 'DAS PA'I
'GRO BA YANG GNAS

SU MI RUNG NGO, ,LEGS PAR BYA BA BYED PA'AM, NYES PAR BYA BA BYED
PA 'CHI 'PHO BA NA LUS SMAD DAM STOD NAS RIM GYIS DROD YAL BAR
'GYUR BA YANG KUN GZHI RNAM PAR SHES PA MED NA MI RUNG STE, DE
LTA BAS NA SKYE BA'I KUN NAS NYON MONGS PA YANG SA BON THAMS CAD
PA RNAM PAR SMIN

PA'I RNAM PAR SHES PA MED NA MI RUNG NGO, ,JI LTAR NA 'JIG RTEN
PA'I RNAM PAR BYANG BA YANG MI RUNG ZHE NA, 'DI LTAR 'DOD PA
RNAMS LAS 'DOD CHAGS DANG MA BRAL BA GZUGS NA SPYOD PA'I SEMS MA
THOB PAS 'DOD PA NA SPYOD PA'I DGE BA'I SEMS NYID KYIS 'DOD PA'I
'DOD CHAGS DANG

@10A *, ,BRAL BAR BYA BA'I PHYIR RAB TU SBYOR BA NA, 'DOD PA NA
SPYOD PA'I SBYOR BA LAS BYUNG BA'I SEMS DE YANG GZUGS NA SPYOD
PA'I SEMS DANG LHAN CIG 'BYUNG BA DANG 'GAG PA MED PA'I PHYIR DES
BSGOS PA MED PAS DE SA BON DU MI RUNG NGO, ,GZUGS NA SPYOD PA'I

SEMS 'DAS PA TSE RABS DU MAR SEMS GZHAN GYIS BAR DU BCAD PA DE
YANG MED PA'I PHYIR MNYAM PAR GZHAG PA'I SEMS DE'I SA BON NYID DU
MI RUNG NGO, ,DE BZHIN DU 'DOD CHAGS DANG BRAL BA NYID KYI SA BON
THAMS CAD LA YANG CI RIGS SU SBYAR BAR BYA'O, ,DE LTA BAS NA GANG
SA BON THAMS CAD PA

RNAM PAR SMIN PA'I RNAM PAR SHES PA GCIG NAS GCIG TU BRGYUD DE
'ONGS PA DE NI GZUGS NA SPYOD PA'I MNYAM PAR GZHAG PA'I SEMS DE'I
RGYU'I RKYEN YIN LA, SBYOR BA LAS BYUNG BA'I DGE BA'I SEMS DE NI
BDAG PO'I RKYEN YIN PAR DE GRUB BO, ,DE BZHIN DU 'JIG RTEN LAS
'DAS PA'I RNAM PAR BYANG

BA YANG SA BON THAMS CAD PA RNAM PAR SMIN PA'I RNAM PAR SHES PA
MED NA MI RUNG STE, JI LTAR NA 'JIG RTEN LAS 'DAS PA'I RNAM PAR
BYANG BA MI RUNG ZHE NA, GZHAN GYI SGRA LA BRTEN PA DANG SO SO
RANG GI TSUL BZHIN YID LA BYED PA LA BRTEN NAS, DE'I RGYU LAS
YANG DAG PA'I LTA BA 'BYUNG NGO ZHES BCOM

LDAN 'DAS KYIS BKA' STZAL PA, GZHAN GYI SGRA LAS YID LA BYED PA
DES RNA BA'I RNAM PAR SHES PA'AM, YID KYI RNAM PAR SHES PA'AM, DE
GNYI GA LA BAG CHAGS SU BSGOS PAR 'GYUR GRANG NA, DE LA CHOS DE
DAG TSUL BZHIN YID LA BYED PA NA RNA BA'I RNAM PAR SHES PA NI RE
ZHIG MI

'BYUNG NGO, ,YID KYI RNAM PAR SHES PA YANG DE LAS GZHAN PA'I RNAM
PAR SHES PA RNAM PAR G-YENG BAS BAR DU CHOD LA, GANG GI TSE TSUL
BZHIN YID LA BYED PA DANG MTSUNGS PAR LDAN PA'I SEMS BYUNG BA
DE'I TSE, YID KYI RNAM PAR SHES PA THOS PA'I BAG CHAGS BSGOS PA
DE NI BAG CHAGS

DANG BCAS TE 'GAGS SHING 'DAS NAS YUN RING DU LON TE MED NA,
PHYIS DE'I SA BON CAN TSUL BZHIN YID LA BYED PA DANG MTSUNGS PAR
LDAN PA'I SEMS GANG LAS 'BYUNG BAR 'GYUR, GANG YANG TSUL BZHIN
YID LA BYED PA DANG MTSUNGS PAR LDAN PA'I 'JIG RTEN PA'I SEMS DE
NI, YANG DAG

@10B PA'I LTA BA DANG MTSUNGS PAR LDAN PA'I 'JIG RTEN LAS 'DAS
PA'I SEMS DANG NAM YANG LHAN CIG TU SKYES PA DANG 'GAG PA MED DE,
DE'I PHYIR DES BSGOS PA MA YIN NO, ,MA BSGOS PA'I PHYIR SA BON DU
MI RUNG STE, DE LTA BAS NA 'JIG RTEN LAS 'DAS PA'I RNAM PAR BYANG
BA YANG SA BON THAMS

CAD PA RNAM PAR SMIN PA'I RNAM PAR SHES PA MED NA MI RUNG STE, DE
LA THOS PA'I BAG CHAGS KYIS NI DE'I SA BON YONGS SU 'DZIN PAR MI
RIGS PA'I PHYIR RO, ,SA BON THAMS CAD PA RNAM PAR SHES PA NI KUN
NAS NYON MONGS PA'I RGYU YIN NA DE'I GNYEN PO 'JIG RTEN LAS 'DAS
PA'I

SEMS KYI SA BON DU JI LTAR RUNG, 'JIG RTEN LAS 'DAS PA'I SEMS NI
MA 'DRES PA STE, DE BAS NA DE'I BAG CHAGS NI MED PA NYID DO, ,BAG
CHAGS DE MED NA SA BON GANG LAS 'BYUNG BA BRJOD DGOS SO ZHE NA,
CHOS KYI DBYINGS SHIN TU RNAM PAR DAG PA'I RGYU MTHUN PA THOS
PA'I BAG

CHAGS SA BON LAS DE 'BYUNG NGO, ,THOS PA'I BAG CHAGS GANG YIN PA
DE YANG CI KUN GZHI RNAM PAR SHES PA'I NGO BO NYID YIN NAM, GAL
TE KUN GZHI RNAM PAR SHES PA'I NGO BO NYID YIN NA NI, JI LTAR
DE'I GNYEN PO'I SA BON DU RUNG, JI STE DE'I NGO BO NYID MA YIN NA
NI DES NA THOS PA'I BAG CHAGS

KYI SA BON DE'I GNAS CI ZHIG YIN PAR BLTA ZHE NA, SANGS RGYAS
RNAMS KYI BYANG CHUB LA BRTEN NAS THOS PA'I BAG CHAGS SU GYUR PA
GANG YIN PA GNAS GANG LA 'JUG PA DE LHAN CIG 'DUG PA'I TSUL GYIS
RNAM PAR SMIN PA'I RNAM PAR SHES PA LA 'JUG STE, 'O MA DANG CHU
BZHIN NO, ,DE NI KUN

GZHI RNAM PAR SHES PA MA YIN TE, DE'I GNYEN PO'I SA BON NYID YIN
PA'I PHYIR RO, ,DE LA BAG CHAGS CHUNG NGU LA BRTEN NAS BAG CHAGS
'BRING POR 'GYUR RO, ,BAG CHAGS 'BRING PO LA BRTEN NAS BAG CHAGS
CHEN POR 'GYUR TE, THOS PA DANG BSAM PA DANG BSGOM PA LAN MANG DU

BYA BA DANG LDAN PA'I PHYIR RO, ,DE LA THOS PA'I BAG CHAGS KYI SA
BON CHUNG NGU DANG 'BRING PO DANG CHEN PO YANG CHOS KYI SKU'I SA
BON DU BLTA STE, KUN GZHI RNAM PAR SHES PA'I GNYEN PO YIN PAS KUN
GZHI RNAM PAR SHES PA'I NGO BO NYID MA YIN PA DANG, 'JIG RTEN PA
YIN YANG 'JIG RTEN LAS

@11A *, ,'DAS PA CHOS KYI DBYINGS SHIN TU RNAM PAR DAG PA'I RGYU
MTHUN PA YIN PAS 'JIG RTEN LAS 'DAS PA'I SEMS KYI SA BON DU GYUR
PA'O, ,'DI NI 'JIG RTEN LAS 'DAS PA'I SEMS MA BYUNG DU ZIN KYANG
NYON MONGS PAS KUN NAS DKRIS PA'I GNYEN

PO DANG, NGAN SONG DU 'GRO BA'I GNYEN PO DANG, NYES PAR BYAS PA
THAMS CAD DE NGES PAR BYED PA'I GNYEN PO YIN NO, ,SANGS RGYAS
DANG BYANG CHUB SEMS DPA' DANG PHRAD PA'I RJES SU MTHUN PA'O,
,BYANG CHUB SEMS DPA' LAS DANG PO PA RNAMS KYI 'JIG RTEN PA YIN
YANG CHOS KYI SKUR

BSDUS PA DANG, NYAN THOS DANG RANG SANGS RGYAS RNAMS KYI RNAM PAR
GROL BA'I LUS SU BSDUS PAR YANG BLTA'O, ,DE NI KUN GZHI RNAM PAR
SHES PA MA YIN GYI, CHOS KYI SKU DANG RNAM PAR GROL BA'I LUS SU
BSDUS PA STE, CHUNG NGU DANG 'BRING PO DANG CHEN PO JI LTA JI LTA
BUR RIM GYIS 'PHEL BA DE

LTA DE LTA BUR RNAM PAR SMIN PA'I RNAM PAR SHES PA YANG 'BRI
ZHING GNAS KYANG 'GYUR RO, ,GNAS RNAM PA THAMS CAD DU GYUR NA
RNAM PAR SMIN PA'I RNAM PAR SHES PA SA BON THAMS CAD PA YANG SA
BON MED PAR GYUR PA DANG RNAM PAR THAMS CAD DU SPANGS PA YANG YIN
NO, ,JI LTAR NA YANG KUN GZHI RNAM

PAR SHES PA DANG, KUN GZHI RNAM PAR SHES PA MA YIN PA CHUD DANG
'O MA BZHIN DU LHAN CIG TU GNAS PA RNAMS RNAM PA THAMS CAD DU
'GRIB PAR 'GYUR ZHE NA, NGANG PAS CHU LAS 'O MA 'THUNGS PA LTA BU
DANG, 'JIG RTEN PA'I 'DOD CHAGS DANG BRAL BA NA, MNYAM PAR GZHAG
PA MA YIN PA'I SA'I

BAG CHAGS 'GRIB STE, MNYAM PAR GZHAG PA'I SA'I BAG CHAGS 'PHEL
NAS GNAS GYUR PA BZHIN NO, ,'GOG PA LA SNYOMS PAR 'JUG PA RNAMS
KYANG RNAM PAR SHES PA DANG MI 'BRAL LO ZHES GSUNGS PA'I YANG
PHYIR DE NI RNAM PAR SMIN PA'I RNAM PAR SHES PA DANG MA BRAL BAR
RIGS

TE, DE'I GNYEN POR 'GOG PA'I SNYOMS PAR 'JUG PA SKYE BA NI MA YIN
NO, ,DE LAS LANGS PA RNAMS KYI GDOD 'BYUNG BA YANG MA YIN TE,
RNAM PAR SMIN PA'I RNAM PAR SHES PA RGYUN CHAD NAS NYID MTSAMS
SBYOR BA MA GTOGS PAR GZHAN DU 'BYUNG BA MED PA'I PHYIR RO, ,GANG
YANG 'GOG

@11B PA'I SNYOMS PAR 'JUG PA LA YID KYI RNAM PAR SHES PA YOD PAS
SEMS DANG BCAS PA SNYAM DU SEMS PA DE'I LTAR NA YANG SEMS DE MI
RUNG STE, SNYOMS PAR 'JUG PA MI RUNG BA'I PHYIR DANG, DMIGS PA
DANG RNAM PA MI DMIGS PA'I PHYIR DANG, MI DGE BA DANG LUNG DU MA
BSTAN PAR MI

RIGS PAS, DGE BA'I RTZA BA DANG MTSUNGS PAR LDAN PAR 'GYUR BA'I
PHYIR DANG, REG PA DMIGS PAS 'DU SHES PA DANG TSOR BA KUN TU
'BYUNG BAR 'GYUR BA'I PHYIR DANG, 'DU SHES RGYUN CHAD PA TZAM DU
'GYUR BAS DE'I MTHUS MNYAM PAR GZHAG PAR 'GYUR BA'I PHYIR DANG,
SEMS PA DANG

DAD PA LA SOGS PA DGE BA'I RTZA BA KUN TU 'BYUNG BAR 'GYUR BA'I
PHYIR DANG, RTEN LAS BRTEN PA DBYER MI RUNG BA'I PHYIR DANG, DPE
YOD PA'I PHYIR DANG, KUN TU 'GRO BA NYID YIN PA LAS DE BZHIN DU
MED PA'I PHYIR RO, ,DGE BA DANG MI DGE BA DANG LUNG DU MA BSTAN
PAR MI 'THAD PA'I PHYIR DE YANG MI RUNG

NGO, ,GANG YANG GZUGS DANG SEMS KYI MJUG THOGS SU 'BYUNG BA CHOS
RNAMS KYI SA BON NYID DU RTOG PA DE'I YANG GONG MA BZHIN DU MI
'THAD KYIS STENG DU GZUGS MED PA DANG 'DU SHES MED PA NAS SHI
'PHOS PA DANG, 'GOG PA'I SNYOMS PAR 'JUG PA LAS LANGS PA'I DE
YANG MI RUNG NGO,

DE MA THAG PA'I RKYEN NYID DU RUNG BA MA GTOGS PAR DGRA BCOM PA'I
THA MA'I SEMS KYANG MI RUNG BAR 'GYUR RO, ,DE LTAR NA SA BON
THAMS CAD BA RNAM PAR SMIN PA'I RNAM PAR SHES PA MED NA KUN NAS
NYON MONGS PA DANG RNAM PAR BYANG BA MI RUNG NGO, ,DE LTA BAS NA
DE YOD PA NYID DANG, JI LTAR BSHAD

PA'I MTSAN NYID KYANG 'GRUB BO, ,'DIR TSIGS SU BCAD PA, BYANG
CHUB SEMS DPA' BZANG PO'I SEMS, ,RNAM PAR SHES PA LNGA SPANGS PA,
,BSTZAL BA DE LAS GZHAN PA LA, ,SEMS NI JI LTAR 'GYUR BAR BYED,
,GNYEN PO GYUR BA YIN ZHES BYAR, ,SPANGS PA MIN PHYIR MI RUNG
NGO, ,

DE NI SPANGS PA YIN NA YANG, ,RGYU 'BRAS THA DAD MED PAR 'GYUR,
,GAL TE SA BON BRAL BA'AM, ,DNGOS PO MED PAR 'GYUR 'DOD NA, ,DE
MED PAR NI GNYIS MED DE, ,'GYUR BA RUNG BA MA YIN NO, ,KUN GZHI
RNAM PAR SHES PA 'DI'I RAB TU DBYE BA GANG ZHE NA, ,MDOR BSDU NA
RNAM PA GSUM

@12A *, ,DANG RNAM PA BZHIR BLTA BAR BYA'O, ,DE LA BAG CHAGS RNAM
PA GSUM GYI BYE BRAG GIS RNAM PA GSUM STE, MNGON PAR BRJOD PA'I
BAG CHAGS KYI BYE BRAG DANG, BDAG TU LTA BA'I BAG CHAGS KYI BYE
BRAG DANG, SRID PA'I YAN LAG GI BAG CHAGS KYI BYE

BRAG GIS SO, ,RNAM PA BZHI NI 'PHEN PAS RAB TU DBYE BA DANG, RNAM
PAR SMIN PAS RAB TU DBYE BA DANG, RGYU NYID DU RAB TU DBYE BA
DANG, MTSAN NYID KHO NAS RAB TU DBYE BAS SO, ,DE LA 'PHEN PAS RAB
TU DBYE BA NI GANG RNAM PAR SMIN PA'I BAG CHAGS GSAR DU 'BYUNG BA
STE, DE MED DU ZIN NA 'DU

BYED KYI RKYEN GYIS RNAM PA SHES PA DANG, LEN PA'I RKYEN GYIS
SRID PA MI RUNG NGO, ,DE LA RNAM PAR SMIN PAS RAB TU DBYE BA NI
GANG 'DU BYED DANG SRID PA'I RKYEN GYIS 'GRO BA RNAMS SU RNAM PAR
SMIN PA STE, DE MED DU ZIN NA SA BON MED PAS YANG 'BYUNG BA'I
CHOS RNAMS SKYE BAR MI RUNG NGO, ,DE LA RGYU NYID DU

RAB TU DBYE BA NI GANG DE NYID LA YID KYIS BDAG TU 'DZIN PA'I
RGYU NYID DE DE MED DU ZIN NA YID KYIS BDAG TU 'DZIN PA'I DMIGS
PA MI RUNG NGO, ,DE LA MTSAN NYID KYIS RAB TU DBYE BA NI, GANG DE
NYID KYI THUN MONG GI MTSAN NYID DANG, THUN MONG MA YIN PA'I
MTSAN NYID DANG, TSOR BA MED PA

'BYUNG BA'I SA BON GYI MTSAN NYID DANG, TSOR BA DANG BCAS PA
'BYUNG BA'I SA BON GYI MTSAN NYID DE THUN MONG NI SNOD KYI 'JIG
RTEN GYI SA BON GANG YIN PA'O, ,THUN MONG MA YIN PA DE NI SO SO
RANG GI SKYE MCHED KYI SA BON GANG YIN PA'O, ,THUN MONG GANG YIN
PA DE NI TSOR BA MED PA 'BYUNG BA'I SA BON NO, ,GNYEN PO

BYUNG NA THUN MONG MA YIN PA MI MTHUN PA'I PHYOGS DAG GO, ,THUN
MONG PA GZHAN GYI RNAM PAR RTOG PAS YONGS SU ZIN PA LA NI MTHONG
BA RNAM PAR DAG PAR 'GYUR TE, RNAL 'BYOR BA RNAMS KYI MOS PA THA
DAD PAS DNGOS PO GCIG LA BLTA BAR BYA BA THA DAD PA DMIGS PA
BZHIN NO, ,'DIR TSIGS SU

BCAD PA, ,THUN MONG 'CHING BA SPANG DKA' DANG, ,YONGS SHES BYA
BAR DKA' BAR 'DOD, ,PHYI ROL MTSAN MA CHEN PO LAS, ,RNAL 'BYOR BA
YI THA DAD SEMS, ,DE NI 'GAGS PAR MA GYUR KYANG, ,DAG PA RNAMS
KYI MTHONG BA DAG, ,SANGS RGYAS GZIGS PA RNAM DAG PHYIR, ,SANGS

@12B RGYAS ZHING NI RNAM PAR DAG, ,THUN MONG MA YIN PA GANG YIN
PA DE DAG NI TSOR BA DANG BCAS PA 'BYUNG BA'I SA BON TE, DE MED
DU ZIN NA SNOD KYI 'JIG RTEN DANG, SEMS CAN GYI 'JIG RTEN 'BYUNG
BA'I BYE BRAG MI RUNG NGO, ,YANG GNAS NGAN LEN GYI MTSAN NYID
DANG, SHIN TU SBYANGS PA'I MTSAN

NYID DO, ,GNAS NGAN LEN GYI MTSAN NYID NI NYON MONGS PA DANG NYE
BA'I NYON MONGS PA'I SA BON GANG YIN PA'O, ,SHIN TU SBYANGS PA'I
MTSAN NYID NI ZAG PA DANG BCAS PA'I DGE BA'I CHOS KYI SA BON GANG
YIN PA STE, DE MED DU ZIN NA RNAM PAR SMIN PAS GNAS KYI LAS SU MI
RUNG BA DANG, LAS

SU RUNG BA'I BYE BRAG MI RUNG BAR 'GYUR RO, ,YANG SPYAD ZIN PA
DANG, MA SPYAD PA'I MTSAN NYID DE SPYAD ZIN PA'I MTSAN NYID NI
GANG DGE BA DANG MI DGE BA'I SA BON GYI RNAM PAR SMIN PA RNAM PAR
SMIN ZIN PA'O, ,MA SPYAD PA'I MTSAN NYID NI MNGON PAR BRJOD PA'I
BAG CHAGS KYI SA BON TE, THOG

MA MED PA'I DUS NAS SPROS PA 'BYUNG BA'I SA BON YIN PA'I PHYIR
RO, ,DE MED DU ZIN NA DGE BA DANG SDIG PA'I LAS BYAS SHING BYAS
PA 'BRAS BU 'BYIN PAS SPYAD ZIN PA YANG MI RUNG LA, MNGON PAR
BRJOD PA'I BAG CHAGS GSAR DU 'BYUNG BA YANG MI RUNG NGO, ,YANG NA
DPE'I MTSAN NYID NI KUN GZHI RNAM

PAR SHES PA DE SGYU MA DANG, SMIG RGYU DANG RMI LAM DANG RAB RIB
LTA BU'I PHYIR RO, ,DE MED DU ZIN NA YANG DAG PA MA YIN PA KUN
RTOG PA'I SA BON GYIS PHYIN CI LOG GI RGYU NYID DU MI RUNG NGO,
,YANG MTHA' DAG NYID DANG, MTHA' DAG NYID MA YIN PA'I MTSAN NYID
DE, BCINGS PA MTHA' DAG DANG LDAN PA

RNAMS KYI NI MTHA' DAG NYID KYI MTSAN NYID DO, ,'JIG RTEN PA'I
'DOD CHAGS DANG BRAL BA RNAMS KYI NI NYAMS PAR BYAS PA'I MTSAN
NYID DO, ,NYAN THOS DANG BYANG CHUB SEMS DPA' SLOB PA RNAMS KYI
NI PHYOGS GCIG BTON PA'I MTSAN NYID DO, ,DGRA BCOM PA DANG RANG
SANGS SANGS RGYAS DANG DE BZHIN

GSHEGS PA RNAMS KYI NI NYON MONGS PA'I SGRIB PA MTHA' DAG BTON
PA'I MTSAN NYID DO, ,NYON MONGS PA DANG SHES BYA'I SGRIB PA MTHA'
DAG BTON PA'I MTSAN NYID DE CI RIGS SU SBYAR RO, ,DE MED DU ZIN
NA KUN NAS NYON MONGS PA RIM GYIS LDOG PAR MI RUNG NGO, ,CI'I
PHYIR DGE BA DANG MI

@13A *, ,DGE BA'I CHOS RNAMS KYI RNAM PAR SMIN PA MA BSGRIBS LA
LUNG DU MA BSTAN PA'I RNAM PAR SMIN PA ZHES BYA ZHE NA, 'DI LTAR
MA BSGRIBS LA LUNG DU MA BSTAN PA NI DGE BA DANG MI DGE BA DANG
'GAL BA MED DE, DGE BA DANG MI DGE BA NI PHAN TSUN MI MTHUN NO, ,

RNAM PAR SMIN PA YANG DGE BA DANG MI DGE BAR 'GYUR NA NI KUN NAS
NYON MONGS PA LDOG PAR MI RUNG NGO, ,DE LTA BAS NA RNAM PAR SMIN
PA'I RNAM PAR SHES PA NI MA BSGRIBS LA LUNG DU MA BSTAN PA NYID
DO, ,SHES BYA'I GNAS BSHAD ZIN TO,, ,,BAM PO GNYIS PA, SHES BYA'I
MTSAN NYID

JI LTAR BLTA BAR BYA ZHE NA, DE NI MDOR BSDU NA RNAM PA GSUM STE,
GZHAN GYI DBANG GI MTSAN NYID DANG, KUN BRTAGS PA'I MTSAN NYID
DANG, YONGS SU GRUB PA'I MTSAN NYID DO, ,DE LA GZHAN GYI DBANG GI
MTSAN NYID GANG ZHE NA, GANG KUN GZHI RNAM PAR SHES PA'I SA BON
CAN

YANG DAG PA MA YIN PA KUN RTOG PAS BSDUS PA'I RNAM PAR RIG PA'O,
,DE YANG GANG ZHE NA, LUS DANG LUS CAN DANG, ZAB PO'I RNAM PAR
RIG PA DANG, DES NYE BAR SPYAD PAR BYA BA'I RNAM PAR RIG PA DANG,
DE LA NYE BAR SPYOD PA'I RNAM PAR RIG PA DANG, DUS KYI RNAM PAR
RIG PA DANG,

GRANGS KYI RNAM PAR RIG PA DANG, YUL GYI RNAM PAR RIG PA DANG,
THA SNYAD KYI RNAM PAR RIG PA DANG, BDAG DANG GZHAN GYI BYE BRAG
GI RNAM PAR RIG PA DANG, BDE 'GRO DANG NGAN 'GRO DANG 'CHI 'PHO
DANG SKYE BA'I RNAM PAR RIG PA'O, ,DE LA LUS DANG LUS CAN DANG
ZAB PO'I RNAM PAR RIG PA

GANG YIN PA DANG, DES NYE BAR SPYAD PAR BYA BA'I RNAM PAR RIG PA
GANG YIN PA DANG, DE LA NYE BAR SPYOD PA'I RNAM PAR RIG PA GANG
YIN PA DANG, DUS DANG, GRANGS DANG, YUL DANG, THA SNYAD KYI RNAM
PAR RIG PA GANG YIN PA DE NI MNGON PA BRJOD PA'I BAG CHAGS KYI SA
BON LAS BYUNG

BA'I PHYIR RO, ,BDAG DANG GZHAN GYI BYE BRAG GI RNAM PAR RIG PA
GANG YIN PA DE NI BDAG TU LTA BA'I BAG CHAGS KYI SA BON LAS BYUNG
BA'I PHYIR RO, ,BDE 'GRO DANG NGAN 'GRO DANG 'CHI 'PHO DANG SKYE
BA'I RNAM PAR RIG PA GANG YIN PA DE NI, SRID PA'I YAN LAG GI BAG
CHAGS KYI SA BON LAS BYUNG

@13B BA'I PHYIR RO, ,RNAM PAR RIG PA 'DI RNAMS KYIS KHAMS DANG
'GRO BA DANG SKYE GNAS THAMS CAD BSDUS PA GZHAN GYI DBANG GI
MTSAN NYID KYI YANG DAG PA MA YIN PA KUN TU RTOG PA BSTAN PA YIN
NO, ,RNAM PAR RIG PA 'DI RNAMS KYI RNAM PAR RIG PA TZAM NYID YANG
DAG PA MA YIN PA KUN RTOG PAS

BSDUS PA YOD PA MA YIN PA DANG, NOR BA'I DON SNANG BA'I GNAS GANG
YIN PA 'DI NI GZHAN GYI DBANG GI MTSAN NYID DO, ,DE LA KUN BRTAGS
PA'I MTSAN NYID GANG ZHE NA, GANG DON MED KYANG RNAM PAR RIG PA
TZAM DE DON NYID DU SNANG BA'O, ,DE LA YONGS SU GRUB PA'I MTSAN
NYID GANG ZHE NA, GANG

GZHAN GYI DBANG GI MTSAN NYID DE NYID LA DON GYI MTSAN NYID DE
GTAN MED PA NYID DO, ,DE LA LUS DANG LUS CAN DANG ZA BA PO'I RNAM
PAR RIG PA NI MIG LA SOGS PA NANG GI KHAMS DRUG TU RIG PAR BYA'O,
,DES NYE BAR SPYAD PAR BYA BA'I RNAM PAR RIG PA NI GZUGS LA SOGS
PA PHYI'I KHAMS

DRUG TU RIG PAR BYA'O, ,DE LA NYE BAR SPYOD PA'I RNAM PAR RIG PA
NI MIG GI RNAM PAR SHES PA LA SOGS PA'I KHAMS DRUG TU RIG PAR
BYA'O, ,RNAM PAR RIG PA LHAG MA RNAMS NI RNAM PAR RIG PA 'DI DAG
GI RAB TU DBYE BAR RIG PAR BYA'O, ,RNAM PAR RIG PA 'DI DAG NI DON
MED PA'I PHYIR

RNAM PAR RIG PA TZAM MO ZHES BYA BA 'DI LA DPE CI YOD CE NA, RMI
LAM LA SOGS PA NI DPER BLTA BAR BYA'O, ,DPER NA RMI LAM NA DON
MED PAR YANG RNAM PAR SHES PA TZAM NYID DU GZUGS DANG, SGRA DANG,
DRI DANG, RO DANG, REG BYA DANG, KHANG KHYIM DANG, NAGS TSAL
DANG, SA DANG RI LA

SOGS PA'I DON SNA TSOGS KYI RNAM PAR SNANG GI DE NA DON NI CI
YANG MED DO, ,DPE 'DIS NI THAMS CAD DU YANG RNAM PAR RIG PA TZAM
NYID DU KHONG DU CHUD PAR BYA'O, ,SOGS PA ZHES BYA BA SMOS PAS NI
SGYU MA DANG, SMIG RGYU DANG, RAB RIB RNAMS DPER RIG PAR BYA'O,
,GAL TE RMI LAM LA SOGS

PA BZHIN DU SAD PA NA YANG THAMS CAD DU YANG RNAM PAR RIG PA TZAM
NYID DU ZAD NA, DPER NA RMI LAM LA RNAM PAR RIG PA TZAM NYID KYI
BLO 'BYUNG BA DE BZHIN DU 'DIR YANG CI'I PHYIR MI 'BYUNG ZHE NA,
DE KHO NA SHES PAS SAD PA RNAMS LA 'BYUNG STE, DPER NA RMI LAM
RMI ZHING MA SAD PA LA MI 'BYUNG GI SAD PA

@14A *, ,LA 'BYUNG BA DE BZHIN DU, DE KHO NA SHES PAS MA SAD PA
LA MI 'BYUNG GI DE KHO NA SHES PAS SAD PA LA 'BYUNG NGO, ,DE KHO
NA SHES PAS MA SAD PAS RNAM PAR RIG PA TZAM NYID DU JI LTAR RJES
SU DPAG PAR BYA ZHE NA, LUNG DANG RIGS PAS DPAG PAR BYA STE, DE
LA

LUNG NI BCOM LDAN 'DAS KYIS SA BCU BA LAS 'DI LTA STE, KHAMS GSUM
PA 'DI NI SEMS TZAM MO ZHES GSUNGS PA DANG, DGONGS PA NGES PAR
'GREL PA LAS BYANG CHUB SEMS DPA' BYAMS PAS ZHUS NAS BCOM LDAN
'DAS KYIS BKA' STZAL PA LTA BU STE, BCOM LDAN 'DAS GANG TING NGE

'DZIN GYI SPYOD YUL GYI GZUGS BRNYAN DE CI SEMS DE LAS THA DAD PA
ZHES BGYI'AM THA DAD PA MA LAGS ZHES BGYI, BCOM LDAN 'DAS KYIS
BKA' STZAL PA, BYAMS PA THA DAD PA MA YIN ZHES BYA'O, ,DE CI'I
PHYIR ZHE NA, RNAM PAR SHES PA NI DMIGS PA RNAM PAR RIG PA TZAM
GYIS RAB TU PHYE BA CAN YIN

NO ZHES NGAS BSHAD DO, ,BCOM LDAN 'DAS TING NGE 'DZIN GYI SPYOD
YUL GYI GZUGS BRNYAN DE GAL TE SEMS LAS THA DAD PA MA LAGS NA,
SEMS DE NYID KYIS SEMS DE NYID JI LTAR 'DZIN PA LAGS, BYAMS PA
CHOS GANG YANG CHOS GANG LA YANG MI 'DZIN MOD KYI, 'ON KYANG DE
LTAR SKYES PA'I SEMS

GANG YIN PA DE NI DE LTAR SNANG NGO, ,DPER NA GZUGS KYIS RKYEN
BYAS TE, GZUGS NYID MTHONG YANG, GZUGS BRNYAN MTHONG NGO SNYAM DU
SEMS TE, DE LA NI GZUGS DE DANG GZUGS BRNYAN SNANG BA DE DON THA
DAD PAR SNANG NGO, ,DE BZHIN DU DE LTAR SKYES PA'I SEMS DE YANG
DE LAS DON THA DAD PAR SNANG NGO

ZHES GSUNGS PA STE, LUNG 'DIS RIGS PA YANG BSTAN PA YIN NO, ,'DI
LTAR SEMS MNYAM PAR GZHAG PA NA SHES BYA'I GZUGS BRNYAN RNAM PAR
BSNGOS PA LA SOGS PA GANG DANG GANG MTHONG BA DE DANG DE NYID
SEMS MTHONG BA STE, RNAM PAR BSNGOS PA LA SOGS PA DON GZHAN MED
DO, ,RIGS

PA 'DIS BYANG CHUB SEMS DPA' RNAM PAR RIG PA THAMS CAD LA RNAM
PAR RIG PA TZAM NYID DU RJES SU DPAG PAR BYA BAR 'OS SO, ,RNAM
PAR BSNGOS PA LA SOGS PA LA DRAN PA'I RNAM PAR SHES PA YANG MI
RUNG STE, DMIGS PA DE MDUN DU BZHAG NA SNANG BA'I PHYIR RO, ,THOS
PA DANG BSAMS PA LAS BYUNG BA

@14B LA DRAN PA'I RNAM PAR SHES PA GANG YIN PA DE YANG 'DAS PA LA
DMIGS PA'I PHYIR, DER SNANG BA RNAM PAR RIG PA TZAM DU 'GYUR RO,
,RJES SU DPAG PA 'DIS BYANG CHUB SEMS DPA' DE KHO NA SHES PAS MA
SAD PAS KYANG RNAM PAR RIG PA TZAM DU RJES SU DPAG PAR BYA'O,
,GANG RMI LAM LTA BU'I RNAM

PAR RIG PA SNA TSOGS BSTAN PA DE DAG LAS MIG GI RNAM PAR SHES PA
LA SOGS PA'I RNAM PAR RIG PA RNAMS NI RNAM PAR RIG PA TZAM NYID
DU RIGS NA, MIG LA SOGS PA'I RNAM PAR RIG PA GZUGS CAN RNAMS JI
LTAR RNAM PAR RIG PA TZAM NYID DU BLTA ZHE NA, DE DAG KYANG LUNG
DANG RIGS PAS BLTA

BAR BYA STE, SNGA MA BZHIN NO, ,GAL TE DE DAG KYANG RNAM PAR RIG
PA TZAM NYID YIN NA, DE DAG CI'I PHYIR GZUGS NYID DU SNANG ZHING
MTSUNGS LA BSTAN PAR RGYUN GYIS 'JUG CES NA, PHYIN CI LOG LA SOGS
PA'I KUN NAS NYON MONGS PA'I GZHI GNAS PA YIN PA'I PHYIR RO,
,GZHAN DU NA NI DON MED PA LA DON DU

PHYIN CI LOG TU MI 'GYUR TE, DE MED DU ZIN NA NYON MONGS PA DANG,
SHES BYA'I SGRIB PA'I KUN NAS NYON MONGS PA MED PAR 'GYUR RO, ,DE
MED DU ZIN NA RNAM PAR BYANG BA YANG MED PAR 'GYUR TE, DE'I PHYIR
DE LTAR 'DI DAG 'BYUNG DU NI MI RUNG NGO, ,'DIR TSIGS SU BCAD PA,
'KHRUL PA'I RGYU DANG

'KHRUL PA NI, ,GZUGS KYI RNAM PAR RIG PAR 'DOD, ,RNAM PAR RIG PA
MED NA NI, ,GZUGS CAN MIN DANG CIG SHOS MED, ,CI'I PHYIR LUS DANG
LUS CAN DANG ZA BA PO'I RNAM PAR RIG PA DANG, DES SPYAD PAR BYA
BA'I RNAM PAR RIG PA DANG, DE LA NYE BAR SPYOD PA'I RNAM PAR RIG
PA LUS THAMS

CAD LA LHAN CIG 'BYUNG ZHING 'DUS PAR 'BYUNG ZHE NA, SKYE BA DANG
NYE BAR SPYOD PA YONGS SU RDZOGS PAR MNGON PA'I PHYIR RO, ,CI'I
PHYIR DUS KYI RNAM PAR RIG PA LA SOGS PA SNA TSOGS JI SKAD DU
SMOS PA RNAMS 'BYUNG ZHE NA, THOG MA MED PA'I DUS KYI 'KHOR BA'I
RGYUN MI 'CHAD PA DANG, SEMS CAN

GYI KHAMS DPAG TU MED PA DANG, 'JIG RTEN GYI KHAMS DPAG TU MED PA
DANG, PHAN TSUN GYI BYA BA BSGRUB PA'I THA SNYAD DPAG TU MED PA
DANG, YONGS SU GZUNG BA NYE BAR SPYAD PA'I BYE BRAG DPAG TU MED
PA DANG, LAS KYI 'BRAS BU RNAM PAR SMIN PA 'DOD PA DANG MI 'DOD
PA LA NYE BAR SPYAD PA'I BYE

@15A *, ,BRAG DPAG TU MED PA DANG, SKYE BA DANG RGA SHI MYONG
BA'I RAB TU DBYE BA DPAG TU MED PA'I PHYIR RO, ,JI LTAR RNAM PAR
RIG PA 'DI DAG RNAM PAR RIG PA TZAM NYID DU GNAS PAR 'GYUR ZHE
NA, MDOR BSDU NA RNAM PA GSUM GYIS TE, DE TZAM DU ZAD PAS NI DON

MED PA DANG, GNYIS KYIS NI RNAM PAR RIG PA RGYU MTSAN DANG LTA BA
DANG BCAS PA'I PHYIR RO, ,SNA TSOGS CIG CAR 'BYUNG BAS NI SNA
TSOGS KYI RNAM PAR 'BYUNG BA'I PHYIR TE, DE LTAR RNAM PAR RIG PA
'DI DAG THAMS CAD NI DON MED PAS DE TZAM YIN LA, MIG LA SOGS PA'I
RNAM PAR RIG

PA DAG NI GZUGS LA SOGS PA RGYU MTSAN YIN PA DANG, DE DAG GI RNAM
PAR SHES PA LTA BA YIN PA NAS LUS KYI RNAM PAR SHES PA LTA BA YIN
PA'I BAR DAG NI RGYU MTSAN DANG LTA BA DANG BCAS PA'O, ,YID KYI
RNAM PAR RIG PA NI MIG LA SOGS PA NAS CHOS LA THUG PA'I RNAM PAR
RIG PA THAMS

CAD KYI RGYU MTSAN DANG BCAS SHING, YID KYI RNAM PAR SHES PA'I
RNAM PAR RIG PAS NI LTA BA DANG BCAS PA STE, YID KYI RNAM PAR
SHES PA RNAM PAR RTOG PA GANG YIN PA DANG, RNAM PAR RIG PA SNANG
BA THAMS CAD KYIS BSKYED PA'I PHYIR RO, ,'DIR TSIGS SU BCAD PA,
DE TZAM GNYIS DANG SNA TSOGS

NYID; ,RNAL 'BYOR PA RNAMS RTOGS PAR 'DOD, ,SEMS TZAM LA NI ZHUGS
GYUR PA, ,DE DANG BRAL NA DE PHYIR YANG, ,KHA CIG NI YID KYI RNAM
PAR SHES PA DE NYID RTEN DE DANG DE NAS 'BYUNG BA NA DE DANG DE'I
MING 'THOB STE, SEMS PA LA LUS DANG NGAG GI LAS ZHES BYA BA BZHIN
NO SNYAM MO, ,RTEN

THAMS CAD DU 'BYUNG BA SNA TSOGS KYI RNAM PAS GNYIS SU SNA BA
'BYUNG STE, DE NI DON TZAM DU SNANG BA DANG, RNAM PAR RTOG PAR
SNANG BA'I PHYIR RO, ,GZUGS CAN GYI KHAMS NA YID KYI RNAM PAR
SHES PA LUS LA GNAS PA'I PHYIR, DE LAS GZHAN PA'I DBANG PO GZUGS
CAN LUS LA

GNAS PA BZHIN DU GNAS THAMS CAD DU YANG REG BYA LA 'DZIN PAR
SNANG BA YANG 'BYUNG NGO, ,'DIR TSIGS SU BCAD PA, GANG ZHIG LUS
MED PHUG GNAS SHING, ,RING DU 'GRO LA GCIG PU RGYU, ,GDUL BAR
DKA' BA'I SEMS 'DUL BYED, ,DE NI BRAM ZER NGAS BSHAD DO, ,YANG

@15B DBANG PO LNGA PO 'DI DAG GI SPYOD YUL GYI YUL NI YID KYIS
MYONG STE, YID NI 'DI DAG GI STON PA'O ZHES JI SKAD GSUNGS PA LTA
BU'O, ,YANG SKYE MCHED BCU GNYIS BSTAN PA LAS RNAM PAR SHES PA'I
TSOGS DRUG NI YID KYI SKYE MCHED DO ZHES JI SKAD GSUNGS PA LTA
BU'O, ,GANG DU YANG KUN

GZHI RNAM PAR SHES PA'I RNAM PAR RIG PA NI DON GYI RNAM PAR RIG
PAR RNAM PAR 'JOG PA DER YANG DE LAS GZHAN PA'I RNAM PAR RIG PAS
THAMS CAD NI DE'I RGYU MTSAN GYI RNAM PAR RIG PA'O, ,YID KYI RNAM
PAR SHES PA'I RNAM PAR RIG PA RTEN DANG BCAS PA NI DE'I LTA BA
YIN PAR RIG PAR BYA'O, ,

RNAM PAR RIG PA RGYU MTSAN DU GYUR PA DE DAG NYID DE'I LTA BA
'BYUNG BA'I RGYU MTSAN YIN PA'I PHYIR DON BZHIN DU SNANG BA NA DE
'BYUNG BA'I RTEN GYI BYA BA BYED DO, ,DE LTAR NA RNAM PAR RIG PA
'DI DAG NI RNAM PAR RIG PA TZAM NYID DU GNAS PA YIN NO, ,JI LTAR
NA DON SNANG BZHIN DU YANG MED PA NYID DU BLTA

ZHE NA; BCOM LDAN 'DAS KYIS JI SKAD DU BYANG CHUB SEMS DPA' CHOS
BZHI DANG LDAN NA RNAM PAR RIG PA THAMS CAD KYI DON MED PA KHONG
DU CHUD PAR 'GYUR TE, RNAM PAR SHES PA MI MTHUN PA'I RGYU MTSAN
NYID SHES PAS NI DPER NA YI DGAS DANG, DUD 'GRO DANG, MI DANG LHA
RNAMS KYIS

DNGOS PO GCIG LA RNAM PAR RIG PA THA DAD PA MTHONG BA LTA BU
DANG, DMIGS PA MED PA'I RNAM PAR RIG PA DMIGS PAS NI, DPER NA
'DAS PA DANG, MA 'ONGS PA DANG, RMI LAM DANG, GZUGS BRNYAN DMIGS
PA LTA BU DANG, 'BAD PA MED PAR YANG PHYIN CI LOG MED PAR 'GYUR
BA

SHES PAS NI DON YOD NA DON DU DMIGS PA'I RNAM PAR SHES PA 'BAD PA
MED PAR DE KHO NA SHES PA'I PHYIR PHYIN CI LOG MED PAR 'GYUR BA
DANG, RNAM PAR SHES PA RNAM PA GSUM GYI RJES SU MTHUN PAR SHES
PAS NI 'DI LTAR BYANG CHUB SEMS DPA' DANG, BSAM GTAN PA SEMS LA

DBANG THOB PA RNAMS LA MOS PA'I DBANG GIS DE LTA DE LTAR DON DE
DAG SNANG BA DANG, ZHI GNAS THOB PA'I RNAL 'BYOR PA CHOS LA LHAG
MTHONG LA BRTZON PA RNAMS LA YID LA BYED PA TZAM DU DON SNANG BA
DANG, RNAM PAR MI RTOG PA'I YE SHES THOB PA DE LA GNAS PA RNAMS
LA DON THAMS CAD MI

@16A *, ,SNANG NGO ZHES GSUNGS PA LTA BU STE, DE LTAR NA DON SHES
PA RNAM PAS GSUM GYI RJES SU MTHUN PA DANG, GTAN TSIGS GONG MA
RNAMS KYIS DON MED PAR GRUB PA YIN NO, ,'DIR TSIGS SU BCAD PA, YI
DAGS DUD 'GRO MI RNAMS DANG, ,LHA RNAMS JI LTAR RIGS

RIGS SU, ,DNGOS GCIG YID NI THA DAD PHYIR, ,DON MA GRUB PAR 'DOD
PA YIN, ,'DAS SOGS DE BZHIN RMI LAM DANG, ,GZUGS BRNYAN RNAMS PA
GNYIS LA YANG, ,DMIGS PA YOD PA MA YIN PAS, ,DE LA DMIGS PAR RUNG
PHYIR RO, ,DON NI DON DU GRUB GYUR NA, ,SHES PA RTOG PA MED MI

'GYUR, ,DE MED PAS NA SANGS RGYAS NYID, ,'THOB PAR 'THAD PA MA
YIN NO, ,BYANG CHUB SEMS DPA' DBANG THOB DANG, ,RNAL 'BYOR PA LA
'DI LTAR YANG, ,MOS PA'I DBANG GIS SA LA SOGS, ,DNGOS PO DE LTAR
DMIGS PAR 'GYUR, ,'DI LA SU ZHIG BLO LDAN ZHING, ,ZHI BA GRUB PA
THOB PA YI, ,CHOS

KUN YID LA BYED PA LA, ,DE LTAR DON RNAMS SNANG PHYIR DANG, ,MI
RTOG YE SHES RGYU BA LA, ,DON KUN SNANG BA MED PHYIR YANG, ,DON
MED KHONG DU CHUD PAR BYA, ,DE MED PAS NA RNAM RIG MED, ,GAL TE
RNAM PAR RIG PA TZAM DON SNANG BA'I GNAS GZHAN GYI DBANG GI NGO
BO NYID YIN NA, DE JI LTAR NA GZHAN GYI

DBANG YIN LA, CI'I PHYIR NA GZHAN GYI DBANG ZHES BYA ZHE NA, RANG
GI BAG CHAGS KYI SA BON LAS SKYES PA YIN PAS DE LTA BAS NA RKYEN
GYI GZHAN DBANG YIN NO, ,SKYES NAS KYANG SKAD CIG LAS LHAG PAR
BDAG NYID GNAS PAR MI NUS PAS NA GZHAN GYI DBANG ZHES BYA'O, ,GAL
TE DE LA GNAS PA'I DON

MED PA SNANG BA KUN BRTAGS PA'I NGO BO NYID YIN NA DE JI LTAR NA
KUN BRTAGS PA YIN LA, CI'I PHYIR KUN BRTAGS PA ZHES BYA ZHE NA,
YID KYI RNAM PAR SHES PA KUN TU RTOG PA DPAG TU MED PA'I RNAM PA
CAN GYI PHYIN CI LOG 'BYUNG BA'I RGYU MTSAN YIN PAS KUN BRTAGS
PA'O, ,RANG GI MTSAN NYID

MED PA LA KUN TU RTOG PA TZAM DU DMIGS PAS KUN BRTAGS PA ZHES
BYA'O, ,GAL TE DE GTAN MED PA'I MTSAN NYID YONGS SU GRUB PA'I NGO
BO NYID YIN NA, DE JI LTAR NA YONGS SU GRUB PA NYID YIN LA, CI'I
PHYIR NA YONGS SU GRUB PA ZHES BYA ZHE NA, GZHAN DU MI 'GYUR BA'I
PHYIR YONGS SU GRUB

@16B PA'O; ;RNAM PAR DAG PA'I DMIGS PA YIN PA DANG, DGE BA'I CHOS
THAMS CAD KYI MCHOG YIN PA'I PHYIR MCHOG GI DON GYIS YONGS SU
GRUB PA ZHES BYA'O, ,YANG KUN TU RTOG PA YOD CING KUN TU BRTAG
PAR BYA BA YOD NA KUN BRTAGS PA'I NGO BO NYID DO, ,DE LA KUN TU
RTOG PA NI GANG YIN, KUN TU

BRTAG PA NI CI ZHIG, KUN TU BRTAGS PA'I NGO BO NYID NI GANG ZHE
NA, YID KYI RNAM PAR SHES PA NI KUN TU RTOG PA STE, RNAM PAR RTOG
PA CAN GYIS PHYIR RO, ,DE NI RANG BRJOD PA'I BAG CHAGS KYI SA BON
LAS BYUNG BA DANG, RNAM PAR RIG PA THAMS CAD KYI BRJOD PA'I BAG
CHAGS KYI SA BON LAS 'BYUNG BA'O, ,

DE LTA BAS NA RNAM PA MTHA' YAS PA'I RNAM PAR RTOG PA DAG GIS
'BYUNG STE, THAMS CAD DU RTOG PAS KUN TU RTOG PA ZHES BYA BAS NA
KUN TU RTOG PA ZHES BYA'O, ,GZHAN GYI DBANG GI NGO BO NYID NI KUN
TU BRTAG PAR BYA'O, ,RNAM PA GANG DU GZHAN GYI DBANG GI NGO BO
NYID LA KUN TU BRTAG PA DE NI DE LA KUN

BRTAGS PA'I NGO BO NYID DO, ,RNAM PA GANG DU ZHES BYA BA NI JI
LTAR NA ZHES BYA BA'I THA TSIG GO, ,KUN TU RTOG PAS JI LTAR KUN
TU RTOG CING DMIGS PA GANG DANG, MTSAN MAR 'DZIN PA GANG DANG,
MNGON PAR ZHEN PA GANG DANG, DAG KUN NAS SLONG BA GANG DANG, THA
SNYAD GANG DANG, SGRO 'DOGS PA GANG

GIS KUN TU RTOG CE NA, MING GIS DMIGS PA DANG, GZHAN GYI DBANG GI
NGO BO NYID LA DER MTSAN MAR 'DZIN PA DANG, LTA BAS DE LA MNGON
PAR ZHES PA DANG, RNAM PAR RTOG PA RNAMS KYIS NGAG KUN NAS SLONG
BA DANG, LTA BA LA SOGS PA THA SNYAD BZHI PO DAG GIS THA SNYAD
'DOGS PA DANG, MED PA'I

DON LA YOD DO ZHES SGRO 'DOGS PAS KUN TU RTOG GO, ,NGO BO NYID
GSUM PO 'DI DAG GI TSUL CI THA DAD PA ZHIG GAM, 'ON TE THA DAD PA
MA YIN ZHE NA, THA DAD PA YANG MA YIN LA, THA DAD PA MA YIN PA
YANG MA YIN PAR BRJOD PAR BYA'O, ,RNAM GRANGS KYIS NA GZHAN GYI
DBANG GI NGO BO NYID NI

GZHAN GYI DBANG NGO, ,RNAM GRANGS KYIS NA DE NYID KUN BRTAGS
PA'O, ,RNAM GRANGS KYIS NA DE NYID YONGS SU GRUB PA'O, ,GANG GIS
NA GZHAN GYI DBANG GI NGO BO NYID LA GZHAN GYI DBANG ZHES BYA
BA'I RNAM GRANG GANG ZHE NA, GZHAN GYI DBANG GI BAG CHAGS KYI SA
BON LAS 'BYUNG BA'I

@17A *, ,GZHAN GYI DBANG GI PHYIR RO, ,GANG GIS DE NYID KUN TU
BRTAGS PA ZHES BYA BA'I RNAM GRANGS GANG ZHE NA, KUN TU RTOG PA'I
RGYU MTSAN YIN PA DANG, DES KUN TU BRTAGS PA'I PHYIR RO, ,GANG
GIS DE NYID YONGS SU GRUB PA ZHES BYA BA'I RNAM GRANGS GANG ZHE
NA,

JI LTAR KUN TU BRTAGS PA DE LTAR DE GTAN MED PA'I PHYIR RO,
,GZHAN GYI DBANG GI NGO BO NYID LA RNAM PA DU YOD CE NA, MDOR
BSDU NA RNAM PA GNYIS TE, BAG CHAGS KYI SA BON GYI GZHAN GYI
DBANG DANG, KUN NAS NYON MONGS PA DANG, RNAM PAR BYANG BA'I NGO
BO NYID YONGS SU MA GRUB PA GZHAN GYI DBANG STE,

GZHAN GYI DBANG RNAM PA 'DI GNYIS KYIS GZHAN GYI DBANG NGO, ,KUN
TU BRTAGS PA'I NGO BO NYID KYANG RNAM PA GNYIS TE, NGO BO NYID DU
KUN TU RTOG PA DANG, KHYAD PAR DU KUN TU RTOG PAS BRTAGS PA'I
PHYIR RO, ,YONGS SU GRUB PA'I NGO BO NYID KYANG RNAM PA GNYIS TE,
RANG BZHIN GYIS YONGS SU GRUB PA DANG,

RNAM PAR DAG PAR YONGS SU GRUB PA'O, ,YANG KUN TU RTOG PA NI RNAM
PA BZHI STE, NGO BO NYID DU KUN TU RTOG PA DANG, KHYAD PAR DU KUN
TU RTOG PA DANG, BYANG BA DANG MA BYANG BA'O, ,BYANG BA NI THA
SNYAD LA MKHAS PA RNAMS KYI KUN TU RTOG PA'O, ,MA BYANG BA NI THA
SNYAD LA MI MKHAS PA RNAMS KYI KUN TU RTOG PA'O, ,

YANG RNAM PA LNGA STE, MING LA BRTEN TE DON GYI NGO BO NYID LA
KUN TU RTOG PA NI 'DI LTA STE, MING 'DI'I DON NI 'DI'O ZHES BYA
BA'O, ,DON LA BRTEN TE MING GI NGO BO NYID LA KUN TU RTOG PA NI
'DI LTA STE, DON 'DI'I MING NI 'DI YIN NO ZHES BYA BA'O, ,MING LA
BRTEN TE MING GI NGO BO NYID LA KUN TU RTOG PA NI 'DI LTA

STE; DON MA RTOGS PA'I MING LA KUN TU RTOG PA'O, ,DON LA BRTEN TE
DON GYI NGO BO NYID LA KUN TU RTOG PA NI 'DI LTA STE, MING MA
RTOGS PA'I DON GYI NGO BO NYID LA KUN TU RTOG PA'O, ,DE GNYI GA
LA BRTEN TE, DE GNYI GA LA KUN TU RTOG PA NI 'DI LTA STE, DON 'DI
LTA BU'I BDAG NYID 'DI'I MING NI 'DI'O

ZHES BYA BA'O, ,THAMS CAD BSDU NA RNAM PAR RTOG PA RNAM PA BCU
STE, RTZA BA'I RNAM PAR RTOG PA NI 'DI LTA STE, KUN GZHI RNAM PAR
SHES PA'O, ,MTSAN MA'I RNAM PAR RTOG PA NI 'DI LTA STE, GZUGS LA
SOGS PA'I RNAM PAR RIG PA'O, ,MTSAN MAR SNANG BA'I RNAM PAR RTOG
PA NI 'DI LTA STE,

@17B RTEN DANG BCAS PA'I MIG GI RNAM PAR SHES PA LA SOGS PA'I
RNAM PAR RIG PA'O, ,MTSAN MA 'GYUR BA'I RNAM PAR RTOG PA NI 'DI
LTA STE, RGA BA LA SOGS PA DANG, BDE BA'I TSOR BA LA SOGS PA
DANG, 'DOD CHAGS LA SOGS PA DANG, GNOD PA DANG DUS KYIS YONGS SU
'GYUR BA LA SOGS PA DANG, SEMS

CAN DMYAL BA'I 'GRO BA LA SOGS PA DANG, 'DOD PA'I KHAMS LA SOGS
PAS DE 'GYUR BA'O, ,MTSAN MAR SNANG BA 'GYUR BA'I RNAM PAR RTOG
PA NI 'DI LTA STE, JI SKAD SMOS PA'I 'GYUR BA 'DI DAG NYID KYIS
DE 'GYUR BA'O, ,GZHAN GYIS BSTAN PA'I RNAM PAR RTOG PA NI 'DI LTA
STE, DAM PA MA YIN PA'I

CHOS MNYAN PA'I RJES SU 'GRO BA DANG, DAM PA'I CHOS MNYAN PA'I
RJES SU 'GRO BA'I RNAM PAR RTOG PA GANG YIN PA'O, ,TSUL BZHIN MA
YIN PA'I RNAM PAR RTOG PA NI 'DI LTA STE, DAM PA MA YIN PA'I CHOS
MNYAN PA LAS BYUNG BA STE, 'DI LAS PHYIR ROL PA RNAMS KYI RNAM
PAR RTOG PA'O, ,TSUL BZHIN GYI

RNAM PAR RTOG PA NI 'DI LTA STE, DAM PA'I CHOS MNYAN PA LAS BYUNG
BA STE, CHOS 'DI PA RNAMS KYI RNAM PAR RTOG PA'O, ,MNGON PAR ZHEN
PA'I RNAM PAR RTOG PA NI 'DI LTA STE, TSUL BZHIN MA YIN PA'I YID
LA BYED PA LAS BYUNG BA'I 'JIG TSOGS LA LTA BA'I RTZA BA LAS
BYUNG BA LTAR SONG BA DRUG CU RTZA GNYIS

DANG MTSUNGS PAR LDAN PA'I RNAM PAR RTOG PA GANG YIN PA'O, ,RNAM
PAR G-YENG BA'I RNAM PAR RTOG PA NI 'DI LTA STE, BYANG CHUB SEMS
DPA' RNAMS KYI RNAM PAR RTOG PA RNAM PA BCU STE, DNGOS PO MED
PA'I MTSAN MA'I RNAM PAR G-YENG BA DANG, DNGOS PO'I MTSAN MA'I
RNAM PAR G-YENG BA DANG, SGRO

'DOGS PA'I RNAM PAR G-YENG BA DANG, SKUR PA 'DEBS PA'I RNAM PAR
G-YENG BA DANG, GCIG PA NYID DU RNAM PAR G-YENG BA DANG, THA DAD
PA NYID DU RNAM PAR G-YENG BA DANG, NGO BO NYID DU RNAM PAR
G-YENG BA DANG, KHYAD PAR DU RNAM PAR G-YENG BA DANG, MING JI LTA
BA BZHIN DU DON DU RNAM PAR G-YENG BA

DANG; DON JI LTA BA BZHIN DU MING DU RNAM PAR G-YENG BA'O, ,DE LA
DNGOS PO MED PAR RNAM PAR RTOG PA'I GNYEN PO'I DON DU BKA' STZAL
PA, BYANG CHUB SEMS DPA' NYID DU YOD BZHIN DU ZHES BYA BA LA SOGS
PA'O, ,DNGOS POR RNAM PAR RTOG PA'I GNYEN PO'I DON DU BKA' STZAL
PA, BYANG CHUB SEMS

@18A *, ,DPA' YANG DAG PAR RJES SU MI MTHONG NGO ZHES BYA BA'O,
,SGRO 'DOGS PA'I RNAM PAR RTOG PA'I GNYEN PO'I DON DU BKA' STZAL
PA, BYANG CHUB SEMS DPA'I MING YANG DAG PAR RJES SU MI MTHONG,
SHES RAB KYI PHA ROL TU PHYIN PA YANG DAG PAR RJES SU MI MTHONG,
SPYOD CES BYA BAR

YANG DAG PAR RJES SU MI MTHONG, GZUGS YANG DAG PAR RJES SU MI
MTHONG, ,TSOR BA DANG 'DU SHES DANG 'DU BYED DANG RNAM PAR SHES
PA'I BAR DU YANG DAG PAR RJES SU MI MTHONG NGO, ,DE CI'I PHYIR
ZHE NA, 'DI LTAR MING NI NGO BO NYID KYIS STONG NGO ZHES BYA BA
LA SOGS PA'O, ,SKUR BA 'DEBS PA'I RNAM PAR RTOG PA'I GNYEN

PO'I DON DU BKA' STZAL PA, STONG PA NYID KYIS NI MA YIN NO ZHES
BYA BA'O, ,GCIG PA NYID DU RNAM PAR RTOG PA'I GNYEN PO'I DON DU
BKA' STZAL PA, GZUGS KYI STONG PA NYID GANG YIN PA DE GZUGS MA
YIN NO ZHES BYA BA LA SOGS PA'O, ,THA DAD PA NYID DU RNAM PAR
RTOG PA'I GNYEN PO'I DON DU BKA' STZAL PA,

GZUGS NI STONG PA NYID LAS GZHAN PA YANG MA YIN TE, GZUGS NYID
STONG PA NYID DO, ,STONG PA NYID GZUGS SO ZHES BYA BA'O, ,NGO BO
NYID DU RNAM PAR RTOG PA'I GNYEN PO'I DON DU BKA' STZAL PA, ,RAB
'BYOR 'DI LTA STE, GZUGS ZHES BYA BA 'DI NI MING TZAM ZHES BYA BA
LA SOGS PA'O, ,KHYAD PAR DU RNAM PAR RTOG PA'I GNYEN

PO'I DON DU BKA' STZAL PA, NGO BO NYID NI MI SKYE MI 'GAG ,KUN
NAS NYON MONGS PA MA YIN, ,RNAM PAR BYANG BA MA YIN NO ZHES BYA
BA'O, ,MING JI LTA BA BZHIN DU DON DU RNAM PAR RTOG PA'I GNYEN
PO'I DON DU BKA' STZAL PA, MING BCOS MA LA CHOS DE DAG SO SOR
RTOG NAS MING GLO BUR GYIS RJES SU THA SNYAD 'DOGS TE, JI

LTA JI LTAR RJES SU THA SNYAD 'DOGS PA DE LTA DE LTAR MNGON PAR
ZHEN TO ZHES BYA BA'O, ,DON JI LTA BA BZHIN DU MING DU RNAM PAR
RTOG PA'I GNYEN PO'I DON DU BKA' STZAL PA, BYANG CHUB SEMS DPA'
MING DE DAG THAMS CAD YANG DAG PAR RJES SU MI MTHONG NGO, ,YANG
DAG PAR RJES SU MING MTHONG BAS MNGON PAR ZHEN

PA MED DO ZHES BYA BA STE, DON JI LTA BA BZHIN DU ZHES BYA BAR
DGONGS PA'O, ,GZUGS LA JI LTA BA DE BZHIN DU RNAM PAR SHES PA'I
BAR DU YANG SBYAR BAR BYA'O, ,RNAM PAR G-YENG BA BCU PO 'DI DAG
GI GNYEN PO SHES RAB KYI PHA ROL TU PHYIN PA THAMS CAD DU RNAM
PAR MI RTOG PA'I YE SHES BSTAN TE, DE LTAR NA SHES RAB KYI PHA
ROL TU

@18B PHYIN PA'I DON MTHA' DAG NI MI MTHUN PA'I PHYOGS DANG GNYEN
PO DANG BCAS PAR RIG PAR BYA'O, ,GAL TE RNAM GRANGS KYIS GZHAN
GYI DBANG GI NGO BO NYID GSUM YIN DU ZIN NA, 'O NA JI LTAR NGO BO
NYID DU GSUM BYE BRAG MED PAR MI 'GYUR ZHES NA, RNAM GRANGS GANG
GIS GZHAN GYI DBANG YIN PAS

DES KUN TU BRTAGS PA MA YIN, YONGS SU GRUB PA MA YIN NO, ,RNAM
GRANGS GANG GIS KUN TU BRTAGS PA YIN PA DES GZHAN GYIS DBANG MA
YIN YONGS SU GRUB PA MA YIN NO, ,RNAM GRANGS GANG GIS YONGS SU
GRUB PA GANG YIN PA DES GZHAN GYI DANG MA YIN, KUN BRTAGS PA MA
YIN NO, ,GZHAN

GYI DBANG GI NGO BO NYID KUN TU BRTAGS PA'I NGO BO NYID DU JI
LTAR SNANG BA DE'I BDAG NYID MA YIN PAR CIS MNGON ZHE NA, MING GI
SNGA ROL NA BLO MED PAS DE'I BDAG NYID DU 'GAL BA DANG, MING MANG
POS BDAG MANG POR BA DANG, MING NGES PA MED PAS BDAG 'DRES PAR
'GAL BA NYID KYI PHYIR RO, ,'DIR

TSIGS SU BCAD PA, MING GI SNGA ROL BLO MED PHYIR, ,MANG BA'I
PHYIR DANG MA NGES PHYIR, ,DE YI BDAG NYID BDAG MANG DANG, ,BDAG
'DRES 'GAL BAS GRUB PAR 'GYUR, ,CHOS RNAMS MED LA DMIGS PA DANG,
,KUN NAS NYON MONGS MED RNAM DAG, ,SGYU MA LA SOGS PA MED 'DRA
DANG, ,DE BZHIN

MKHA' 'DRAR SHES PAR BYA, ,JI LTAR SNANG BA DE BZHIN DU MED DU
ZIN NA, GZHAN GYI DBANG GI NGO BO NYID THAMS CAD KYI THAMS CAD DU
MED PAR CI'I PHYIR MI 'GYUR, DE MED NA YONGS SU GRUB PA'I NGO BO
NYID MED DE THAMS CAD MED PA NYID DU JI LTAR MI 'GYUR ZHE NA,
GZHAN GYI DBANG DANG YONGS SU GRUB PA'I

NGO BO NYID MED DU ZIN NA, KUN NAS NYON MONGS PA DANG RNAM PAR
BYANG BA MED PA'I NYES PAR 'GYUR BA'I PHYIR RO, ,KUN NAS NYON
MONGS PA DANG RNAM PAR BYANG BA NI DMIGS SO, ,DE LTA BAS NA THAMS
CAD MED PA MA YIN NO, ,'DIR TSIGS SU BCAD PA, GZHAN GYI DBANG
DANG YONGS SU GRUB PA, ,RNAM

PA KUN TU YOD MIN NA, ,KUN NAS NYON MONGS RNAM PAR DAG, ,DUS KUN
TU NI MED PAR 'GYUR, ,SANGS RGYAS BCOM LDAN 'DAS RNAMS KYIS THEG
PA CHEN PO SHIN TU RGYAS PA BSTAN PA GANG YIN PA'I BSTAN PA DER
KUN TU BRTAGS PA'I NGO BO NYID JI LTAR RIG PAR BYA ZHE NA, MED
PA'I RNAM GRANGS

@19A *, ,BSTAN PAS RIG PAR BYA'O, ,GZHAN GYI DBANG GI NGO BO NYID
JI LTAR RIG PAR BYA ZHE NA, SGYU MA DANG, SMIG RGYU DANG, RMI LAM
DANG, MIG YOR DANG, GZUGS BRNYAN DANG, BRAG CA DANG, CHU ZLA
DANG, SPRUL PA LTA BUR RIG PAR BYA'O, ,YONGS SU GRUB PA'I NGO BO

NYID JI LTAR RIG PAR BYA ZHE NA, RNAM PAR BYANG BA'I CHOS RNAM PA
BZHI BSTAN PAS RIG PAR BYA STE, RNAM PAR BYANG BA'I CHOS RNAM PA
BZHI LA, RANG BZHIN GYIS RNAM PAR BYANG BA NI 'DI LTA STE, DE
BZHIN NYID DANG, STONG PA NYID DANG, YANG DAG PA'I MTHA' DANG,
MTSAN MA MED PA DANG, DON DAM PA STE,

CHOS KYI DBYINGS KYANG DE YIN NO, ,DRI MA MED PAR RNAM PAR BYANG
BA NI 'DI LTA STE, DE NYID SGRIB PA THAMS CAD DANG MI LDAN PA'O,
,DE THOB PA'I LAM RNAM PAR BYANG BA NI 'DI LTA STE, BYANG CHUB
KYI PHYOGS DANG MTHUN PA'I CHOS THAMS CAD DANG, PHA ROL TU PHYIN
PA LA SOGS PA'O, ,DE BSKYED PA'I PHYIR DMIGS

PA RNAM PAR BYANG BA NI 'DI LTA STE, THEG PA CHEN PO'I DAM PA'I
CHOS BSTAN PA STE, 'DI LTAR DE NI RNAM PAR BYANG BA'I RGYU YIN
PA'I PHYIR KUN TU BRTAGS PA MA YIN NO, ,CHOS KYI DBYINGS RNAM PAR
DAG PA'I RGYU MTHUN PA YIN PAS GZHAN GYI DBANG MA YIN NO, ,RNAM
PA BZHI PO 'DI DAG GIS RNAM PAR BYANG

BA'I CHOS THAMS CAD BSDUS PA YIN NO, ,'DIR TSIGS SU BCAD PA,
BYUNG RTEN SGYU MA LA SOGS BSTAN, ,RTAGS LA BRTEN NAS MED PA
BSTAN, ,RNAM PAR DAG PA BZHI BRTEN NAS, ,YONGS SU GRUB PA BSTAN
PA YIN, ,DAG PA DE NI RANG BZHIN DANG, ,DRI MA MED PA DANG LAM
DANG

DMIGS, ,RNAM PAR DAG PA'I CHOS KYI RNAMS, ,RNAM PA BZHI POS BSDUS
PA YIN, ,GZHAN GYI DBANG GI NGO BO NYID CI'I PHYIR JI SKAD SMOS
PA'I SGYU MA LA SOGS PA LTA BUR BSTAN ZHE NA, GZHAN GYI DBANG GI
NGO BO NYID LA GZHAN DAG NOR BA NYID DU SOM NYI ZA BA BZLOG PA'I
PHYIR RO, ,GZHAN GYI

DBANG GI NGO BO NYID LA GZHAN DAG JI LTAR NOR BA NYID DU SOM NYI
ZA BAR 'GYUR ZHE NA, 'DI LTAR GZHAN DAG 'DI SNYAM DU DON MED PA
JI LTAR SPYOD YUL DU 'GYUR SNYAM DU SEMS PA DE DAG GI SOM NYI ZA
BA DE BZLOG PA'I PHYIR SGYU MA LTA BA NYID DO, ,SEMS DANG SEMS
LAS BYUNG BA DON MED PA RNAMS JI

@19B LTAR DBYUNG SNYAM DU SOM NYI ZA BA BZLOG PA'I PHYIR SMIG
RGYU LTA BU NYID DO, ,DON MED NA 'DOD PA DANG MI 'DOD PA'I NYER
BAR SPYOD PAR JI LTAR 'GYUR SNYAM DU SOM NYI ZA BA BZLOG PA'I
PHYIR RMI LAM LTA BU NYID DO, ,DON MED NA LAS DGE BA DANG MI DGE
BA RNAMS KYI 'BRAS BU 'DOD PA DANG MI 'DOD PA JI LTAR MNGON

PAR 'GRUB PAR 'GYUR SNYAM DU SOM NYI ZA BA BZLOG PA'I PHYIR GZUGS
BRNYAN LTA BU NYID DO, ,DON MED NA JI LTAR RNAM PAR SHES PA SNA
TSOGS 'BYUNG SNYAM DU SOM NYI ZA BA BZLOG PA'I PHYIR MIG YOR LTA
BU NYID DO, ,DON MED NA JI LTAR THA SNYAD BRJOD PA SNA TSOGS
'BYUNG SNYAM DU SOM NYI ZA BA BZLOG PA'I

PHYIR GRAG CA [?] LTA BU NYID DO, ,DON MED NA JI LTAR YANG DAG
PAR 'DZIN PA'I TING NGE 'DZIN GYI SPYOD YUL 'BYUNG SNYAM DU SOM
NYI ZA BA BZLOG PA'I PHYIR CHU ZLA LTA BU NYID DO, ,DON MED NA
BYANG CHUB SEMS DPA' SEMS PHYIN CI MA LOG PA RNAMS SEMS CAN GYI
BYA BA SGRUB PA'I PHYIR BSAMS BZHIN DU JI LTAR SKYE SNYAM DU SOM

NYI ZA BA BZLOG PA'I PHYIR SPRUL PA LTA BU NYID BSTAN TO, ,BCOM
LDAN 'DAS KYIS CI LAS DGONGS TE, TSANGS PAS ZHUS PA LAS DE BZHIN
GSHEGS PAS 'KHOR BA YANG MI DMIGS, MYA NGAN LAS 'DAS PA YANG MI
DMIGS ZHES BSTAN ZHE NA, GZHAN GYI DBANG GI NGO BO NYID KUN TU
BRTAGS PA DANG,

YONGS SU GRUB PA'I NGO BO NYID YIN PA'I PHYIR 'KHOR BA DANG MYA
NGAN LAS 'DAS PA NYID BYE BRAG MED PA LAS DGONGS NAS BSTAN TE,
'DI LTAR GZHAN GYI DBANG GI NGO BO NYID DE NYID KUN TU BRTAGS
PA'I CHOS NI 'KHOR BA'O, ,YONGS SU GRUB PA'I CHOS NI MYA NGAN LAS
'DAS PA'O, ,CHOS MNGON PA'I MDO LAS

CHOS NYI GSUM STE, KUN NAS NYON MONGS PA DANG, RNAM PAR BYANG BA
DANG, DE GNYI GA'I CHAR GTOGS PA'O ZHES BCOM LDAN 'DAS KYIS GANG
GSUNGS PA CI LAS DGONGS TE GSUNGS SHE NA, GZHAN GYI DBANG GI NGO
BO NYID LA KUN TU BRTAGS PA'I NGO BO NYID YOD PA NI KUN NAS NYON
MONGS PA'I THAR GTOGS

PA'O; ;YONGS SU GRUB PA'I NGO BO NYID YOD PA NI RNAM PAR BYANG
BA'I CHAR GTOGS PA'O, ,GZHAN GYI DBANG DE NYID NI DE GNYI GA'I
CHAR GTOGS PA STE, 'DI LA DGONGS NAS BKA' STZAL TO, ,DON 'DI LA
DPE CI YOD CE NA, DPE NI SA KHONG NA GSER YOD PA STE, DPER NA SA
KHONG NA GSER YOD PA LA NI SA'I

@20A *, ,KHAMS DANG SA DANG GSER DANG GSUM DMIGS SO, ,DE LA SA'I
KHAMS LA NI MED PA'I SA DMIGS LA, YOD PA'I GSER NI MI DMIGS TE,
'DI LTAR MES REG NAS NI MI SNANG LA GSER NI SNANG NGO, ,SA'I
KHAMS NI SAR SNANG BA LA LOG PAR SNANG NGO, ,GSER

DU SNANG BA NA DE BZHIN DU SNANG NGO, ,DE BAS NA SA'I KHAMS NI
GNYI GA'I CHAR GTOGS PA'O, ,DE BZHIN DU RNAM PAR RIG PA LA RNAM
PAR MI RTOG PA'I YE SHES KYI MES MA REG PA NA, RNAM PAR RIG PA DE
YANG DAG PA MA YIN PA KUN BRTAGS PA'I NGO BO NYID DU SNANG GI,
YANG DAG PA YONGS SU GRUB PA'I NGO BO NYID DU NI

MI SNANG LA, RNAM PAR SHES PA LA RNAM PAR MI RTOG PA'I YE SHES
KYI MES REG PA NA, RNAM PAR RIG PA DE YANG DAG PA YONGS SU GRUB
PA'I NGO BO NYID DU SNANG GI, LOG PAR KUN TU BRTAGS PA'I NGO BO
NYID DU NI MI SNANG NGO, ,DE LTA BAS NA YANG DAG PA MA YIN PA KUN
TU RTOG PA'I RNAM PAR RIG PAS GZHAN GYI DBANG GI

NGO BO NYID DE NI GNYI GA'I CHAR GTOGS PA YIN TE, SA KHONG NA
GSER YOD PA LA SA'I KHAMS BZHIN NO, ,BCOM LDAN 'DAS KYIS LA LAR
NI CHOS THAMS CAD RTAG GO ZHES BSTAN, LA LAR NI MI RTAG GO ZHES
BSTAN, LA LAR NI RTAG PA YANG MA YIN MI RTAG PA YANG MA YIN NO
ZHES BSTAN PA CI LAS DGONGS TE

RTAG PA ZHES BSTAN ZHE NA, GZHAN GYI DBANG GI NGO BO NYID YONGS
SU GRUB PA'I CHAS RTAG PA'O, ,KUN TU BRTAGS PA'I NGO BO NYID KYI
CHAS MI RTAG PA'O, ,GNYI GA'I CHAS RTAG PA YANG MA YIN MI RTAG PA
YANG MA YIN PA 'DI LAS DGONGS NAS BSTAN TO, ,JI LTAR RTAG PA DANG
MI RTAG PA DANG GNYIS SU MED PA DE

BZHIN DU, BDE BA DANG SDUG BSNGAL BA DAG KYANG GNYIS SU MED PA
DANG, DGE BA DANG MI DGE BA DAG KYANG GNYIS SU MED PA DANG, STONG
PA DANG MI STONG PA DANG GNYIS SU MED PA DANG, BDAG DANG BDAG MED
PA DANG GNYIS SU MED PA DANG, ZHI BA DANG MA ZHI BA DANG GNYIS SU
MED PA DANG, NGO BO NYID YOD PA DANG NGO BO

NYID MED PA DANG GNYIS SU MED PA DANG, SKYES PA DANG MA SKYES PA
DANG GNYIS SU MED PA DANG, 'GAGS PA DANG MA 'GAGS PA DANG GNYIS
SU MED PA DANG, GZOD MA NAS ZHI BA DANG GZOD MA NAS MA ZHI BA
DANG GNYIS SU MED PA DANG, RANG BZHIN GYIS MYA NGAN LAS 'DAS PA
DANG, RANG BZHIN GYIS

@20B MYA NGAN LAS MA 'DAS PA DANG GNYIS SU MED PA DANG, 'KHOR BA
DANG MYA NGAN LAS 'DAS PA DAG KYANG GNYIS SU MED DO ZHES BYA BA
LA SOGS PA'I RAB TU DBYE BA DAG GIS SANGS RGYAS BCOM LDAN 'DAS
RNAMS KYI LDEM PO DAG THAMS CAD RTAG PA DANG MI RTAG PA LA SOGS
PA'I RNAM GRANGS STAN PA BZHIN DU,

NGO BO NYID GSUM YIN PA DAG TU KHONG DU CHUD PAR BYA'O, ,'DIR
TSIGS SU BCAD PA, JI LTAR CHOS RNAMS YOD MIN ZHING, ,JI LTAR RNAM
PA DU MAR SNANG, ,DE BZHIN CHOS DANG CHOS MED PA, ,GNYIS SU MED
PA'I DON DU BSTAN, ,CHA RES DE DAG MED PA DANG, ,YOD PA ZHES NI
RAB TU BSTAN, ,GNYI

GA'I CHAS NI YOD MIN ZHING, ,MED PA'ANG MIN ZHES BRJOD PA MDZAD,
,JI LTAR SNANG BA DE BZHIN MED, ,DE PHYIR MED CES BRJOD PA MDZAD,
,GANG PHYIR DE LTAR SNANG GYUR PA, ,DE PHYIR YOD CES BRJOD PA
MDZAD, ,RANG DANG BDAG NYID MED PA'I PHYIR, ,RANG GI DNGOS LA MI
GNAS PHYIR, ,GZUNG BA BZHIN

DU DE MED PHYIR, ,NGO BO NYID MED DU BZHED PA, ,NGO BO NYID NI
MED PA YIS, ,PHYI MA PHYI MA BRTEN BYAS TE, ,SKYE MED 'GAG MED
GZOD ZHI DANG, ,RANG BZHIN MYA NGAN 'DAS PAR GRUB, ,YANG DGONGS
PA BZHIN DANG LDEM POR DGONGS PA BZHIS SANGS RGYAS KYI GSUNG
THAMS CAD KHONG DU CHUD PAR BYA'O, ,MNYAM

PA NYID LA DGONGS PA NI 'DI LTA STE, DA NYID DE'I TSE DE'I DUS NA
DE BZHIN GSHEGS PA DGRA BCOM PA YANG DAG PAR RDZOGS PA'I SANGS
RGYAS RNAM PAR GZIGS SU GYUR TO ZHES BYA BA LTA BU'O, ,DUS GZHAN
LA DGONGS PA NI 'DI LTA STE, DE BZHIN GSHEGS PA RIN CHEN MANG GI
MTSAN BZUNG BAS BLA NA

MED PA YANG DAG PAR RDZOGS PA'I BYANG CHUB TU NGES PAR 'GYUR RO
ZHES BYA BA LTA BU DANG SMON LAM BTAB PA TZAM GYIS 'JIG RTEN GYI
KHAMS BDE BA CAD DU SKYE BAR 'GYUR RO ZHES JI SKAD GSUNGS PA LTA
BU'O, ,DON GZHAN LA DGONGS PA NI SANGS RGYAS GANG G'A'I KLUNG GI
BYE MA SNYED CIG LA BSNYEN BKUR

BYAS NA THEG PA CHEN PO'I CHOS KYI DON KHONG DU CHUD PAR 'GYUR RO
ZHES JI SKAD GSUNGS PA LTA BU'O, ,GANG ZAG GI BSAM PA LA DGONGS
PA NI 'DI LTA STE, GANG ZAG KHA CIG LA SBYIN PA BSNGAGS LA, DE
NYID LA BSNGAGS PA MA YIN PA'ANG GSUNGS PA DANG, SBYIN PA JI LTA
BAR TSUL KHRIMS DANG

@21A *, ,BSGOM PA KHA CIG KYANG DE BZHIN DU, 'DI NI DGONGS PA
RNAM PA BZHI'O, ,YANG LDEM POR DGONGS PA BZHI STE, GZHUG PA LA
LDEM POR DGONGS PA NI 'DI LTA STE, NYAN THOS KYI THEG PA'AM, THEG
PA CHEN POR GANG ZAG DANG TSOS KYI NGO BO NYID DANG KHYAD PAR KUN
RDZOB KYI

BDEN PA'I TSUL DU BSTAN PA'O, ,MTSAN NYID LA LDAN POR DGONGS PA
NI GANG DU CHOS KYI MTSAN NYID BSTAN PAS NGO BO NYID DU GSUM PO
DAG STON PA'O, ,GNYEN PO LA LDEM POR DGONGS PA NI, GANG DU SPYOD
PA BRGYAD KHRI BZHI STONG GI GNYEN PO BSTAN PA'O, ,BSGYUR BA LA
LDEM POR DGONGS PA NI GANG DU SGRAS

DON GZHAN DU BRJOD LA, DON NYID GZHAN DU STON PA STE, 'DIR TSIGS
SU BCAD PA, SNYING PO MED PA LA SNYING POR SHES, ,PHYIN CI LOG LA
SHIN TU GNAS, ,NYON MONGS KUN NAS RAB NYON MONGS, ,BYANG CHUB DAM
PA THOB PAR 'GYUR, ,THEG PA CHEN PO'I CHOS 'CHAD PAR 'DOD PAS
MDOR BSDU NA RNAM PA

GSUM GYIS BSHAD PAR BYA STE, RTEN CING 'BREL PAR 'BYUNG BA BSTAN
PA DANG, RTEN CING 'BREL PAR 'BYUNG BA'I CHOS RNAMS KYI MTSAN
NYID BSTAN PA DANG, BSHAD ZIN PA'I DON BSTAN PAS BSHAD PAR BYA'O,
,DE LA RTEN CING 'BREL PAR 'BYUNG BA BSTAN PA NI, CHOS RNAMS
BRJOD PA'I BAG CHAGS LAS

BYUNG STE DE DAG NYID LAS DE ZHES JI SKAD GSUNGS PA LTA BU STE,
RNAM PAR SMIN PA DANG 'JUG PA'I RNAM PAR SHES PA DAG PHAN TSUN DU
RKYEN DU GYUR PAS 'BYUNG BA'I PHYIR RO, ,'JUG PA'I RNAM PAR SHES
PA'I MTSAN NYID KYI CHOS DE DAG NI RGYU MTSAN DANG LTA BA DANG
BCAS PA'I RNAM PAR RIG PA'I NGO BO NYID DO, ,DE DAG

KYANG GNAS KYI MTSAN NYID DANG, KUN BRTAGS PA'I MTSAN NYID DANG,
CHOS NYID KYI MTSAN NYID DO, ,'DIS NI NGO BO NYID GSUM GYI MTSAN
NYID BSTAN PA YIN TE, RGYU MTSAN LTA DANG BCAS PA LAS, ,DE DAG
MTSAN NYID GSUM SHES BYA, ,ZHES JI SKAD GSUNGS PA LTA BU'O, ,DE
DAG GI MTSAN NYID JI

LTAR BSHAD PAR BYA ZHE NA, GZHAN GYI DBANG GI MTSAN NYID LA KUN
BRTAGS PA'I MTSAN NYID NI MED LA, YONGS SU GRUB PA'I MTSAN NYID
NI DE NA YOD NA, DE KHO NA MA MTHONG BA DANG MTHONG BAS DUS GCIG
TU DE GNYI GA YOD PA DANG MED PAR MI DMIGS PA'AM DMIGS PA'O,
,GZHAN GYI DBANG GI NGO BO

@21B NYID LA KUN BRTAGS PA MED PA DANG YONGS SU GRUB PA YOD PA'I
PHYIR 'BYUNG STE, DE DMIGS PA NA DE MI DMIGS PA'I PHYIR RO, ,DE
MI DMIGS PA NA DE DMIGS PA'I PHYIR RO, ,GZHAN DBANG LA NI BRTAGS
PA MED, ,YONGS SU GRUB PA DE NA YOD, ,DE PHYIR DE LA GNYI GA
YANG, ,MI DMIGS DMIGS

PA MNYAM PA YIN, ,ZHES JI SKAD BSHAD PA LTA BU'O, ,BSHAD ZIN PA
DON BSHAD PA GANG ZHE NA, 'DI LTA STE, TSIG SNGAR BSHAD ZIN PA'I
TSIG LHAG MA RNAMS KYIS DE YON TAN GYI DBANG DU BYA BA'O, DON GYI
DBANG DU BYA BAS RNAM PAR PHYE STE BSTAN PA'O, ,YON TAN GYI DBANG
DU BYA BA NI, 'DI LTA STE, SHIN TU

RNAM PAR DAG PA'I BLO MNGA' BA KUN TU SPYOD PA GNYIS MI MNGA' BA,
MTSAN NYID MED PA'I CHOS LA MCHOG TU GZHOL BAR MDZAD PA, SANGS
RGYAS KYI GNAS PAS GNAS PA, SANGS RGYAS THAMS CAD DANG MNYAM PA
NYID BRNYES PA, SGRIB PA MI MNGA' BAS RTOGS PAR THUGS SU CHUD PA,
PHYIR MI LDOG PA'I

CHOS DANG LDAN PA, SPYOD YUL GYIS MI 'PHROGS PA, RNAM PAR GZHAG
PA BSAM GYIS MI KHYAB PA, DUS GSUM MNYAM PA NYID DU THUGS SU CHUD
PA, 'JIG RTEN GYI KHAMS THAMS CAD DU KHYAB PA'I SKU DANG LDAN PA,
CHOS THAMS CAD LA THE TSOM MED PA'I YE SHES MNGA' BA, SPYOD PA
THAMS CAD DANG LDAN

PA'I BLO MNGA' BA, CHOS MKHYEN PA LA NEM NUR MED PA, RNAM PAR MA
BRTAGS PA'I SKU MNGA' BA, YE SHES BYANG CHUB SEMS DPA' THAMS CAD
KYIS YANG DAG PAR MOS PA, SANGS RGYAS KYI GNAS PA GNYIS SU MED PA
DAM PA'I PHA ROL TU PHYIN PA, DE BZHIN GSHEGS PA MA 'DRES PA'I
RNAM PAR

THAR PAR MDZAD PA'I YE SHES KYI MTHAR PHYIN PA, MTHA' DANG DPUNG
MED PA'I SANGS RGYAS KYI SA MNYAM PA NYID DU THUGS SU CHUD PA,
CHOS KYI DBYINGS KYIS KLAS PA, NAM MKHA'I KHAMS KYI MTHAS GTUGS
PA, PHYIN MA'I MTHA'I MUR THUG PA ZHES SANGS RGYAS KYI YON TAN
RNAMS BSTAN PA'O, SHIN TU

RNAM PAR DAG PA'I BLO MNGA' BA ZHES BYA BA'I TSIG 'DI'I RNAM PAR
DBYE BA NI TSIG LHAG MA RNAMS YIN PAR RIG PAR BYA STE, DE LTAR NA
CHOS NYID LEGS PAR BSHAD PA YIN NO, ,SHIN TU RNAM PAR DAG PA'I
BLO MNGA' BA ZHES BYA BA 'DI NI SANGS RGYAS BCOM LDAN 'DAS RNAMS
KYI BLO SHIN TU RNAM PAR DAG PA

@22A *, ,'DI NI YON TAN BCU DGUS BSDUS PAR RIG PAR BYA STE, SHES
BYA LA SHIN TU SGRIB PA MED PAR 'JUG PA'I YON TAN DANG, YOD PA
DANG MED PA GNYIS SU MED PA'I MTSAN NYID DE BZHIN NYID MCHOG TU
RNAMS PAR DAG PA SHES PAR MDZAD PA'I YON TAN DANG, SANGS RGYAS
KYI MDZAD PA LHUN

GYIS GRUB PA RGYUN MI GCOD PAR GNAS PA'I YON TAN DANG, CHOS KYI
SKU LA GNAS PA DANG DGONGS PA DANG, PHRIN LAS THA DAD PA MED PA'I
YON TAN DANG, SGRIB PA THAMS CAD KYI GNYEN PO BSGOMS PA'I YON TAN
DANG, MU STEGS CAN THAMS CAD KYIS MI THUB PA'I YON TAN DANG, 'JIG
RTEN

DU SKYES KYANG 'JIG RTEN PA'I CHOS KYIS MI 'PHROGS PA'I YON TAN
DANG, CHOS RNAM PAR GZHAG PA'I YON TAN DANG, LUNG STON PA'I YON
TAN DANG, 'JIG RTEN GYI KHAMS THAMS CAD DU LONGS SPYOD RDZOGS PA
DANG SPRUL PA'I SKU STON PA'I YON TAN DANG, THE TSOM GCOD PA'I
YON TAN DANG, SPYOD PA

SNA TSOGS KYIS 'JUG PAR MDZAD PA'I YON TAN DANG, PHYI MA LA CHOS
'BYUNG BA MKHYEN PA'I YON TAN DANG, MOS PA JI LTA BA BZHIN DU
STON PA'I YON TAN DANG, SKU DPAG TU MED PAS SEMS CAN 'DUL BAR
SBYOR BA'I YON TAN DANG, CHOS KYI SKU MNYAM PA LA PHA ROL TU
PHYIN PA RNAMS 'GRUB PA'I YON TAN

DANG; MOS PA JI LTA BA BZHIN DU SANGS RGYAS KYI ZHING MA 'DRES PA
STON PA'I YON TAN DANG, SANGS RGYAS KYI SKU GSUM GYI YUL YONGS SU
MA CHAD PA'I YON TAN DANG, 'KHOR BA'I MTHA' JI TZAM PAR SEMS CAN
THAMS CAD LA PHAN PA DANG, BDE BA NYE BAR GNAS PA'I YON TAN DANG,
MI ZAD PA NYID KYI

YON TAN RNAMS KYIS BSDUS SO, ,DON GYI DBANG DU BYA BA NI YANG
BYANG CHUB SEMS DPA' CHOS SUM CU RTZA GNYIS DANG LDAN NA BYANG
CHUB SEMS DPA' BYANG CHUB SEMS DPA' ZHES BYA BA STE, SUM CU RTZA
GNYIS GANG ZHE NA, SEMS CAN THAMS CAD LA PHAN PA DANG BDE BAR BYA
BA'I LHAG PA'I BSAM PA DANG,

THAMS CAD MKHYEN PA'I YE SHES LA 'DZUD PA DANG BDAG CI RI ZHES
YONGS SU SHES PA DANG, NGA RGYAL BCOM PA DANG, LHAG PA'I BSAM PA
BRTAN PA DANG, BCOS MA MA YIN PAR BYAMS PA DANG, MDZA' BA DANG MI
MDZA' BA LA SEMS SNYOMS PA DANG, MYA NGAN LAS 'DAS PA'I MTHONG
BAR DU GTAN DU

@22B MDZA' BA DANG, TSIG RAN PA DANG, 'DZUM PA'I BZHIN GYIS GSONG
POR SMRA BA DANG, SNYING RJE CHEN PO YONGS SU MA CHAD PA DANG,
KHUR BLANGS PA RNAMS LA SKYID LUG PA MED PA DANG, YID YONGS SU MI
SKYO BA DANG, THOS PA DANG DON GYIS NGOMS MI MYONG BA DANG, BDAG
GI 'KHRUL PA RNAMS LA NYES PAR LTA BA DANG,

BZHIN GYI 'KHRUL PA RNAMS LA MI GSHE BAR BSGO BA DANG, SPYOD LAM
THAMS CAD DU BYANG CHUB KYI SEMS YONGS SU SBYONG BAR BYED PA
DANG, RNAM PAR SMIN PA LA MI RE BA'I SBYIN PA DANG, SRID PA'I
'GRO BAR SKYE BA THAMS CAD LA MI GNAS PA'I TSUL KHRIMS DANG, SEMS
CAN THAMS CAD LA ZHE 'GRAS PA MED

PA'I BZOD PA DANG, DGE BA'I RTZA BA THAMS CAD YANG DAG PAR SDUD
PA'I BRTZON 'GRUS DANG, GZUGS MED PA'I KHAMS RNAM PAR BSTZAL BA'I
BSAM GTAN DANG, THABS DANG LDAN PA'I SHES RAB DANG, BSDU BA'I
DNGOS PO BZHIS ZIN PA'I THABS DANG, TSUL KHRIMS DANG LDAN PA
RNAMS DANG, TSUL

KHRIMS 'CHAL PA RNAMS LA GNYIS SU MED PA'I BYAMS PA DANG, GUS PAR
BYAS TE CHOS NYAN PA DANG, GUS PAR BYAS TE DGON PAR GNAS PA DANG,
'JIG RTEN GYI SNA TSOGS DAG LA MI DGA' BA DANG, THEG PA DMAN PA
MI 'DOD PA DANG, THEG PA CHEN PO'I PHAN YON LA LTA BA DANG, SDIG
PA'I GROGS

PO YONGS SU SPONG BA DANG, DGE BA'I BSHES GNYEN LA BRTEN BA DANG,
TSANGS PA'I GNAS PA BZHIN YONGS SU SPONGS BA DANG, MNGON PAR SHES
PA LNGAS RNAM PAR RTZEN BA DANG, YE SHES LA RTON PA DANG, SGRUB
PA DANG LOG PAR SGRUB PA LA GNAS PA'I SEMS CAN RNAMS MI GTONG BA
DANG, TSIG GCIG TU CHAD

PA DANG, BDEN PA GCES SU BYED PA DANG, BYANG CHUB KYI SEMS DE
SNGON DU 'GRO BA ZHES JI SKAD GSUNGS PA LTA BU STE, TSIG 'DI
RNAMS KYIS KYANG TSIG DANG PO RAB TU DBYE BAR RIG PAR BYA'O,
,SEMS CAN THAMS CAD LA PHAN PA DANG BDE BAR BYA BA'I LHAG PA'I
BSAM PA ZHES BYA BA LA PHAN PA DANG,

BDE BAR BYA BA'I LHAG PA'I BSAM PA'I TSIG 'DI NI LAS BCU DRUG GIS
RAB TU DBYE BAR RIG PAR BYA STE, DE LA LAS BCU DRUG NI GCIG NAS
GCIG TU BRGYUD PA'I SBYOR BA'I LAS DANG, PHYIN CI LOG MED PA'I
LAS DANG, GZHAN GYIS BYED DU MA BCUG PAR BDAG NYID SBYOR BA'I LAS
DANG, MI 'KHRUGS

@23A *, ,BA'I LAS DANG, ZANG ZING DANG MA 'DRES PA DANG, PHAN
'DOGS PA DANG, GNOD PA BYED PA LA RJES SU CHAGS PA DANG, KHONG
KHRO BA MED PA DANG, TSE RABS GZHAN DU YANG RJES SU 'JUG PA DANG,
TSIG GSUM GYIS ZANG ZING MED PA'I LAS DANG, TSIG GNYIS KYIS DE

DANG MTHUN PA'I NGAG DANG, LUS KYI LAS DANG, BDE BA DANG, SDUG
BSNGAL GNYIS SU MED PAR MNYAM PA NYID KYI LAS DANG, MI ZHUM PA'I
LAS DANG, MI BZLOG PA'I LAS DANG, THABS YONGS SU 'DZIN PA'I LAS
DANG, TSIG GNYIS KYIS MI MTHUN PA'I PHYOGS LAS 'DUN PA BZLOG PA'I

LAS DANG, RGYUN MI 'CHAD PAR DE YID LA BYED PA'I LAS DANG, PHA
ROL TU PHYIN PA DRUG LA YANG DAG PAR SBYOR BA DANG, BSDU BA'I
DNGOS PO LA SBYOR BA DANG, TSIG BDUN GYIS KHYAD PAR DU 'GRO BA'I
LAS DANG, SKYES BU DAM PA LA BRTEN PA DANG, DAM PA'I CHOS NYAN PA
DANG, DGON PA LA GNAS PA

DANG; RNAM PAR RTOG PA BZANG PO MA YIN PA YONGS SU SPONG BA DANG,
GNYIS KYIS YID LA BYED PA'I YON TAN DANG, GNYIS KYIS GROGS KYI
YON TAN DANG, TSIG DRUG GIS GRUB PAR SBYOR BA'I LAS DANG, TSAD
MED PA YONGS SU DAG PA DANG, MTHU THOB PA DANG, RTOGS PA'I YON
TAN DANG,

TSIG GSUM GYIS GRUB PA'I LAS DANG, TSOGS YONGS SU SDUD PA'I YON
TAN DANG, THE TSOM MED PAR 'DOMS SHING RJES SU STON PA DANG, GCIG
NI CHOS DANG ZANG ZING GIS SDUD PA DANG, SEMS KUN NAS NYON MONGS
PA CAN MA YIN PA DANG, TSIG BZHIS DES 'JOG PA'I LAS DANG, TSIG

'DI RNAMS KYIS TSIG DANG PO RAB TU DBYE BAR RIG PAR BYA STE, DANG
PO'I TSIG NI NYER BZUNG NAS, ,TSIG DBYE YON TAN RJES SU 'GRO,
,DANG PO'I TSIG NI NYER BZUNG NAS, ,THA DAD DON GYIS THA DAD
TSIG, ,CES JI SKAD GSUNGS PA LTA BU'O, ,THEG PA CHEN PO BSDUS PA
LAS SHES BYA'I MTSAN NYID DE

LE'U GNYIS PA RDZOGS SO,, ,,BAM PO GSUM PA, SHES BYA'I MTSAN NYID
DE LTAR BSHAD PA LA SHES BYA'I MTSAN NYID LA 'JUG PA JI LTAR BLTA
ZHE NA, MANG DU THOS PAS BSGOS PA'I GNAS, KUN GZHI RNAM PAR SHES
PAS BSDUS PA MA YIN LA, KUN GZHI RNAM PAR SHES PA

@23B LTAR TSUL BZHIN YID LA BYED PAS BSDUS PA CHOS DANG DON SNANG
BA 'BYUNG BA'I TSUL CAN GZUNG BA'I DNGOS PO'I GNAS LTA BU LTA BA
DANG BCAS PA'I YID KYI RJOD PA RNAMS KYI SA BON YIN PA'O, ,'DI LA
SHES BYA'I MTSAN NYID LA 'JUG PA SU ZHE NA, SEMS KYI RGYUD THEG
PA CHEN PO'I CHOS MANG DU THOS

PAS BSGOS PA, SANGS RGYAS 'BYUNG BA TSAD MED PA MNYES PAR BYA BA
THOB PA GCIG TU MOS PA CAN DGE BA'I RTZA BA LEGS PAR BSAGS PA'I
PHYIR, BSOD NAMS DANG YE SHES KYI TSOGS LEGS PAR BSAGS PA'I BYANG
CHUB SEMS DPA'O, ,GANG DU 'JUG CE NA LTA BA DANG BCAS PA'I CHOS
DANG DON

SNANG BA'I YID KYI BRJOD PA THEG PA CHEN PO'I CHOS KYI RGYU LAS
BYUNG BA DE NYID LA MOS PAS SPYOD PA'I SA DANG, MTHONG BA'I LAM
DANG, BSGOM PA'I LAM DANG, MTHAR PHYIN PA'I LAM LA 'JUG STE, CHOS
THAMS CAD RNAM PAR RIG PA TZAM DU RJES SU SGROGS PA LA MOS PA
DANG, JI LTA BA BZHIN DU DE RAB TU RTOGS

PA DANG, SGRIB PA THAMS CAD KYI GNYEN PO SGOM PA DANG, SGRIB PA
MED PA'I PHYIR RO, ,JI LTAR GANG GIS 'JUG CE NA, DGE BA'I RTZA
BA'I STOBS BSKYED PA DANG, RNAM PA GSUM GYIS SEMS SBYONG BA DANG,
GNAS BZHI SPONG BA DANG, CHOS DANG DON LA DMIGS PA'I ZHI GNAS
DANG, LHAG MTHONG BSGOM PA

RTAG TU DANG GUS PAR BYAS TE SBYOR BA LA DANG BAG YOD PAS 'JUG
GO, ,'JIG RTEN GYI KHAMS DPAG TU MED PA RNAMS KYI MIR GYUR PA'I
SEMS CAN DPAG TU MED PA DAG SKAD CIG GCIG LA BLA NA MED PA YANG
DAG PAR RDZOGS PA'I BYANG CHUB MNGON PAR RDZOGS PAR 'TSANG RGYA'O
SNYAM PA NI SEMS SBYONG BA DANG

PO'O; ;BSAM PA GANG GIS SBYIN PA LA SOGS PA PHA ROL TU PHYIN PA
RNAMS LA KUN TU SPYOD PA'I BSAM PA DE DAG GIS THOB STE, DES BDAG
TSEGS CHUNG NGUS PHA ROL TU PHYIN PA BSGOM PA YONGS SU RDZOGS PAR
'GYUR RO SNYAM PA NI SBYONG BA GNYIS PA'O, ,DGE BA SGRIB PA DANG
BCAS PA YANG

DGE BA'I CHOS RNAMS DANG LDAN NA 'PHRAL DU SHI LA, 'BRAL DU 'DOD
PA BZHIN DU LUS THAMS CAD PHUN SUM TSOGS PAR SKYE NA, BDAG DGE BA
SGRIB PA MED PA'I DGE BA DANG SHIN TU LDAN PA LTA 'PHRAL DU THAMS
CAD DU PHUN SUM TSOGS PAR CI'I PHYIR MI 'GYUR SNYAM PA NI SBYONG
BA GSUM PA'O, ,'DIR

@24A *, ,TSIGS SU BCAS PA, GANG PHYIR SEMS CAN DPAG MED PA, ,MIR
GYUR SKAD CIG RE RE LA, ,RDZOGS PA'I BYANG CHUB THOB GYUR PA, ,DE
PHYIR ZHUM PAR MI BYA'O, ,BSAM PA GANG GIS LEGS YID KYIS, ,SBYIN
PA LA SOGS BYED PA YI, ,BSAM PA DE THOB BRTAN

RNAMS KYI, ,SBYIN PA LA SOGS NYID DU BRJOD, ,DGE DANG LDAN PA SHI
MA THAG ,'DOD BZHIN PHUN SUM TSOGS LUS 'THOB, ,SPANGS PA DGE LDAN
'PHRAL DU YANG, ,PHUN SUM TSOGS DE CIS MI 'THOB, ,YID LA BYED PA
SPANGS PAS NYAN THOS DANG RANG SANGS RGYAS YID LA BYED PA YONGS
SU SPONG BA

DANG; YID GNYIS DANG SOM NYID SPANGS PAS THEG PA CHEN PO LA THE
TSOM THAMS CAD THE TSOM MED PA DANG, CHOS LA MNGON PAR ZHEN PA
SPANGS PAS THOS PA DANG BSAM PA'I CHOS LA NGAR 'DZIN PA DANG, NGA
YIR 'DZIN PAR MNGON PAR ZHEN PA YONGS SU SPONG BA DANG, RNAM PAR
RTOG PA SPANGS PAS MDUN NA

GNAS PA DANG, BZHAG PA'I MTSAN MA THAMS CAD YID LA MI BYED CING
RNAM PAR MI RTOG PA'I PHYIR RO, ,'DIR TSIGS SU BCAD PA, MTSAN MA
GANG ZHIG MDUN BZHAG DANG, ,GANG YANG BDAG NYID GNAS PA RNAMS,
,KUN LA BLO LDAN MI RTOG NA, ,BYANG CHUB DAM PA 'THOB PAR 'GYUR,
,GANG GIS

JI SKAD 'JUG CE NA, ,THOS PA'I BAG CHAGS KYI RGYU LAS BYUNG BA,
TSUL BZHIN YID LA BYED PAS BSDUS PA, CHOS DANG DON SNANG BA LTA
BA DANG BCAS PA'I YID KYI BRJOD PA DANG, YONGS SU TSOL BA BZHI
STE, MING DANG DON DANG, NGO BO NYID DANG, BYE BRAG TU BTAGS PA
YONGS SU TSOL BA RNAMS DANG, YANG DAG

PA JI LTA BA BZHIN DU YONGS SU SHES PA BZHI STE, MING DANG, DNGOS
PO DANG, NGO BO NYID DANG, KHYAD PAR DU BTAGS PA DANG, NGO BO
NYID DANG, KHYAD PAR YANG DAG PA JI LTA BA BZHIN DU YONGS SU SHES
PA RNAMS KYIS 'JUG STE, DE DAG MI DMIGS PA'I PHYIR RO, ,'DI LTAR
BYANG CHUB SEMS DPA' RNAM

PAR RIG PA TZAM LA 'JUG PAR BRTZON PA DE LTA BU DE LTAR GYUR PA
DE YI GE DANG DON SNANG BA'I YID KYI RJOD PA DE LA YI GE'I MING
DE YANG YID KYI RTOG PA TZAM DU ZAD PAR YANG DAG PAR RTOG GO,
,YID GE LA BRTEN PA'I DON DE YANG YID KYI BRJOD PA TZAM DU ZAD PA
DE NYID DU YANG DAG PAR RTOG GO, ,MING DE YANG

@24B NGO BO NYID DANG, KHYAD PAR DU BRTAGS PAR ZAD PA TZAM DU
YANG DAG PAR RTOG GO, ,DE'I PHYIR YID KYI RJOD PA TZAM DU ZAD PA
NYID DU DMIGS SHING MING DANG BCAS PA'I DON NGO BO NYID DANG,
KHYAD PAR DU BTAGS PA DANG BCAS SHING, NGO BO NYID DANG KHYAD PAR
DU BCAS PA DON GYI MTSAN NYID DU MI DMIGS PA NA,

YONGS SU TSOL BA BZHI DANG, YANG DAG PA JI LTA BA BZHIN DU YONGS
SU SHES PA BZHI PO DAG GIS YI GE DANG DON SNANG BA'I YID KYI RNAM
PAR RTOG PA DE DAG LA RNAM PAR RIG PA TZAM NYID DU 'JUG GO, ,RNAM
PAR RIG PA TZAM NYID DE LA 'JUG CES NI JI SKAD BYA, CI 'DRA BAR
NI 'JUG CE NA, DE TZAM NYID DANG, RGYU

MTSAN DANG LTA BA DANG BCAS PA GNYIS DANG, SNANG TSOGS KYI RNAM
PA GNYIS LA 'JUG STE, MING DANG DON DANG, NGO BO NYID DANG, KHYAD
PAR DU BTAGS PA DANG, NGO BO NYID DANG KHYAD PAR GYI DON RNAM PA
DRUG DON MED PA NYID DANG, DE DAG GZUNG BA DANG 'DZIN PA'I DNGOS
POR NYE BAR GNAS PA DANG, LHAN

CIG TU SNA TSOGS KYI DON SNANG BA 'BYUNG BA'I PHYIR RO, ,MUN
KHUNG NA SPRUL DU SNANG BA'I THAG PA BZHIN DU 'JUG STE, DPER NA
MED PA'I PHYIR THAG PA LA SBRUL NI NOR PA STE, DE'I DON RTOGS PA
RNAMS NI MED PA LA SBRUL GYI BLO LDOG CING, THAG PA'I BLOR GNAS
SO, ,DE YANG RNAM PA PHRA MOR BYA NA NOR PA

STE; KHA DOG DANG, DRI DANG, RO DANG, REG PA'I MTSAN NYID YIN
PA'I PHYIR RO, ,DE LA JI LTAR KHA DOG LA SOGS PA'I BLO LA BRTEN
TE, THAG PA'I BLO YANG BZLOG PAR BYA BA DE BZHIN DU YONGS SU GRUB
PA'I NGO BO NYID KYI BLO LA BRTEN TE, YI GE DANG DON RNAM PA DRUG
SNANG BA'I YID KYI RTOG PA DE DAG LA,

SBRUL GYI BLO BZHIN DU RNAM PA DRUG LA YANG DAG PA'I DON BSAL NA,
RNAM PAR RIG PA TZAM GYI BLO YANG RNAM PAR GZHIG PAR BYA BA YIN
NO, ,DE LTAR BYANG CHUB SEMS DPA' 'DI YID KYI BRJOD PA SNANG BA'I
DON GYI MTSAN NYID LA 'JUG PAS, KUN BRTAGS PA'I NGO BO NYID LA
'JUG PA YIN NO, ,RNAM

PAR RIG PA TZAM LA 'JUG PAS GZHAN GYI DBANG GI NGO BO NYID LA
'JUG PA YIN NO, ,YONGS SU GRUB PA'I NGO BO NYID LA JI LTAR 'JUG
CE NA, RNAM PAR RIG PA TZAM GYI 'DU SHES KYANG BZLOG NAS 'JUG
STE, DE'I TSE BYANG CHUB SEMS DPA' DON GYI 'DU SHES RNAM PAR
BSHIG PA DE LA YID KYI

@25A *, ,BRJOD PA THOB PA'I CHOS KYI BAG CHAGS KYI RGYU LAS BYUNG
BA DE DAG DON DU SNANG BA THAMS CAD 'BYUNG BA'I SKABS MED PA YIN
NO, ,DES NA RNAM PAR RIG PA TZAM DU SNANG BA YANG MI 'BYUNG STE,
GANG GI TSE DON THAMS CAD LA RNAM PAR MI RTOG PA'I MING LA GNAS
SHING, CHOS KYI

DBYINGS LA MNGON SUM GYI TSUL GYIS GNAS PA DE'I TSE, BYANG CHUB
SEMS DPA' DE'I DMIGS PAR BYA BA DANG, DMIGS PAR BYED PA MNYAM
PA'I YE SHES RNAM PAR MI RTOG PA 'BYUNG STE, DE LTAR NA BYANG
CHUB SEMS DPA' 'DI YONGS SU GRUB PA'I NGO BO NYID LA ZHUGS PA YIN
NO, ,

'DIR TSIGS SU BCAD PA, CHOS DANG GANG ZAG CHOS DANG DON, ,BSDUS
PA DANG NI RGYAS DANG RIGS, ,MA DAG PA DANG DAG DANG MTHA', ,RAB
TU DBYE BAS MING GI YUL, ,DE LTAR NA BYANG CHUB SEMS DPA' 'DI
SHES BYA'I MTSAN NYID LA RNAM PAR RIG PA TZAM NYID DU 'JUG PAS
ZHUGS PA YIN TE, DER

ZHUGS PAS SA RAB TU DGA' BA LA ZHUGS PA YIN TE, CHOS KYI DBYINGS
LEGS PAR RTOGS PA YIN, DE BZHIN GSHEGS PA'I RIGS SU SKYES PA YIN,
,SEMS CAN THAMS CAD LA SEMS MNYAM PA DANG, BYANG CHUB SEMS DPA'
THAMS CAD LA SEMS MNYAM PA DANG, SANGS RGYAS THAMS CAD LA

SEMS MNYAM PA THOB PA YIN TE, DE NI DE'I MTHONG BA'I LAM YIN NO,
,CI'I PHYIR YANG RNAM PAR RIG PA TZAM DE LA 'JUG CE NA, 'DRES
PA'I CHOS LA DMIGS PA 'JIG RTEN LAS 'DAS PA'I ZHI GNAS GNAS DANG,
LHAG MTHONG GI SHES PA DE DANG, ,DE'I RJES LAS THOB PA SNA TSOGS
KYI RNAM PAR RIG

PA'I SHES PAS KUN GZHI RNAM PAR SHES PA'I SA BON RGYU MTSAN DANG
BCAS PA THAMS CAD SPANGS NAS, CHOS KYI SKU LA REG PA'I SA BON
SPEL TE, GNAS GYUR NAS SANGS RGYAS KYI CHOS THAMS CAD YANG DAG
PAR 'GRUB PA'I SGO NAS, THAMS CAD MKHYEN PA'I YE SHES THOB PAR
BYA BA'I PHYIR

'JUG GO, ,RJES LA THOB PA'I SHES PA DE NI KUN GZHI RNAM PAR SHES
PA THAMS CAD RAB TU SKYE BA DANG, RNAM PAR RIG PA'I MTSAN MA
THAMS CAD LA SGYU MA LTA BU NYID LA SOGS PAR KUN TU LTA BAS RANG
BZHIN GYIS PHYIN CI LOG PAR 'BYUNG NGO, ,DES NA BYANG CHUB SEMS
DPA' DE SGYU MA BYAS PA'I CHOS

@25B RNAMS LA SGYU MA MKHAN BZHIN DU RGYU DANG 'BRAS BUR BCAS PA
STON LA YANG DUS THAMS CAD DU PHYIN CI LOG MED PA YIN NO, ,RNAM
PAR RIG PA TZAM NYID LA 'JUG PA DE LA TING NGE 'DZIN BZHI LA GNAS
PA'I NGES PAR 'BYED PA'I CHA DANG MTHUN PA BZHI JI LTAR BLTA ZHE
NA, YONGS SU TSOL BA BZHI PO DE DAG

GIS DON MED PAR BZOD PA CHUNG NGU'I TSE SNANG BA THOB PA'I TING
NGE 'DZIN TE, NGES PAR 'BYED PA'I CHA DANG MTHUN PA DRO BAR GYUR
BA'I GNAS YIN NO, ,BZOD PA CHEN PO'I TSE SNANG BA MCHED PA'I TING
NGE 'DZIN TE RTZE MO'I GNAS SO, ,YANG DAG PA JI LTA BA BZHIN DU
YONGS SU SHES PA BZHI PO DAG LA RNAM PAR RIG

PA TZAM NYID DU ZHUGS PA DANG, DON MED PA LA NGES PA NI, DE KHO
NA'I DON GYI PHYOGS GCIG LA ZHUGS PA'I RJES SU SONG BA'I TING NGE
'DZIN TE, BDEN PA'I RJES SU MTHUN PA'I BZOD PA'I GNAS SO, ,GANG
GI 'OG TU RNAM PAR RIG PA TZAM GYI 'DU SHES RNAM PAR 'JIG PA DE
NI DE MA THAG PA'I TING NGE 'DZIN TE,

'JIG RTEN PA'I CHOS KYI MCHOG GI GNAS SU BLTA'O, ,TING NGE 'DZIN
'DI DAG NI MNGON PAR RTOGS PA DANG, NYE BA PA YIN PAR BLTA BAR
BYA'O, ,DE LTAR SA LA ZHUGS TE MTHONG BA'I LAM THOB PA'I BYANG
CHUB SEMS DPA' RNAM PAR RIG PA TZAM NYID LA ZHUGS PA BSGOM PA'I
LAM LA JI LTAR SBYOR ZHE NA,

JI LTAR RNAM PAR GNAS PA BSTAN PA BYANG CHUB SEMS DPA'I SA BCU PA
MDO SDE THAMS CAD BSDUS PA NYID DU NYE BAR GNAS PA RNAMS LA 'DRES
PA LA DMIGS PA 'JIG RTEN LAS 'DAS PA DANG DE'I RJES LA THOB PA'I
ZHI GNAS DANG LHAG MTHONG GI SHES PAS, BSKAL PA BYE BA KHRAG
KHRIG BRGYA STONG

PHRAG MANG POR GOMS PAR BYAS PA'I PHYIR DE GNAS GYUR NAS, SANGS
RGYAS KYI SKU RNAM PA GSUM THOB PAR BYA BA'I PHYIR SBYOR RO,
,NYAN THOB RNAMS KYI MNGON PAR RTOGS PA GANG YIN PA DANG, BYANG
CHUB SEMS DPA' RNAMS KYI MNGON PAR RTOGS PA GANG YIN PA 'DI GNYIS
BYE BRAG CI YOD CE NA,

NYAN THOS KYI MNGON PAR RTOGS LA LAS KHYAD PAR BCUS, BYANG CHUB
SEMS DPA'I MNGON PAR RTOGS PA KHYAD PAR DU 'PHAGS PAR BLTA BAR
BYA STE, DMIGS PA'I KHYAD PAR NI THEG PA CHEN PO'I CHOS LA DMIGS
PA'I PHYIR RO, ,NYE BAR BRTEN PA'I KHYAD PAR NI BSOD NAMS DANG YE
SHES KYI

@26A *, ,TSOGS CHEN POS BRTAN PA'I PHYIR RO, ,RTOGS PA'I KHYAD
PAR NI GANG ZAG DANG CHOS LA BDAG MED PAR RTOGS PA'I PHYIR RO,
,MYA NGAN LAS 'DAS PA'I KHYAD PAR NI, MI GNAS PA'I MYA NGAN LAS
'DAS PA YONGS SU 'DZIN PA'I PHYIR RO, ,SA'I KHYAD PAR NI SA BCUS

NGES PAR 'BYUNG BA'I PHYIR RO, ,YONGS SU DAG PA'I KHYAD PAR NI,
NYON MONGS PA'I BAG CHAGS SPONG BA DANG, SANGS RGYAS KYI ZHING
YONGS SU SBYONG BA'I PHYIR RO, ,SEMS CAN THAMS CAD DANG, BDAG
SEMS MNYAM PA NYID THOB PA'I KHYAD PAR NI SEMS CAN YONGS SU SMIN
PAR BYED PAR SBYOR BA RGYUN

MI GCOD PA'I PHYIR RO, ,SKYE BA'I KHYAD PAR NI DE BZHIN GSHEGS
PA'I RIGS SU SKYE BA'I PHYIR RO, ,SKYE 'BYUNG GI KHYAD PAR NI,
SANGS RGYAS KYI 'KHOR GYI DKYIL 'KHOR DU DUS THAMS CAD DU SKYE
'BYUNG YONGS SU 'DZIN PA'I PHYIR RO, ,'BRAS BU'I KHYAD PAR NI
STOBS BCU DANG, MI 'JIGS PA DANG, SANGS

RGYAS KYI CHOS MA 'DRES PA 'BRAS BU YON TAN TSAD MED PA 'GRUB
PA'I PHYIR RO, ,'DIR TSIGS SU BCAD PA, MING DANG DNGOS GNYIS PHAN
TSUN DU, ,GLO BUR YIN PAR YONGS SU BTZAL, ,BTAGS PA RNAM PA GNYIS
PO LA, ,DE TZAM NYID DU BTZAL BAR BYA, ,YANG DAG JI BZHIN YONGS
SHES PAS, ,

DON MED PAR NI RTOG GSUM DANG, ,DE MED PHYIR YANG DE MED PAR,
,MTHONG BA GSUM LA 'JUG PA YIN, ,'DI LTA STE YANG RNAL 'BYOR GYI
RNAM PAR DBYE BA LAS GDAMS PA'I TSIGS SU BCAD PA, BYANG CHUB SEMS
DPA' MNYAM GZHAG PAS, ,GZUGS BRNYAN YID DU MTHONG BA NI, ,DON

GYI 'DU SHES BZLOG NAS SU, ,RANG GI 'DU SHES NGES PAR GZUNG, ,DE
LTAR NANG DU SEMS GNAS SO, ,GZUNG BA MED PA RAB RTOGS BYOS, ,DE
PHYIR 'DZIN PA MED RTOGS KYIS, ,DES NA DMIGS PA MED LA REG, ,'DI
LTA STE THEG PA CHEN PO'I MDO SDE'I RGYAN LAS, GZHAN YANG MNGON
PAR

RTOGS PA'I TSIGS SU BCAD PA DAG 'BYUNG BA, BYANG CHUB SEMS DPAS
BSOD NAMS YE SHES KYI, ,TSOGS RNAMS MTHA' YAS PHA ROL MED BSAGS
TE, ,CHOS LA SEMS BA LEGS PAR RNAM NGES PHYIR, ,DON GYI RNAM PA
BRJOD PA'I RGYUS BYUNG RTOGS, ,BRJOD PA TZAM DU DON NI NGES

@26B SHES NAS, ,DE 'DRA BA YI SEMS TZAM NYID LA GNAS, ,DE BAS
GNYIS KYI MTSAN NYID BRAL BA YI, ,CHOS KYI DBYINGS NI MNGON SUM
NYID DU 'GYUR, ,SEMS LAS GZHAN MED PAR NI BLOS RTOGS NAS, ,DE
PHYIR SEMS KYANG MED PA NYID DU RTOGS, ,BLO DANG LDAN PAS GNYIS
PO MED RTOGS

NAS; ;DE DANG MI LDAN CHOS KYI DBYINGS LA GNAS, ,RTOGS MED SHES
STOBS MNYAM PA'I RJES SONG BAS, ,BLO DANG LDAN PAS KUN NAS RTAG
PAR YANG, ,DE'I GNAS THIBS PO NYES PAR BSAGS PA SEL, ,RTZI SMAN
CHEN POS DUG NI SEL BA BZHIN, ,THUB PAS GSUNGS PA'I LEGS CHOS
LEGS

BZHAG PA, ,RTZA BA CHOS DBYINGS BCAS LA DES BLO BZHAG ,DRAN RGYUD
NI RTOG PA TZAM SHES NAS, ,YON TAN RGYA MTSO'I PHA ROL BRTAN MYUR
'GRO, ,DE LTAR SHES BYA'I MTSAN NYID LA 'JUG PAR BSTAN PA LA,
DE'I RGYU DANG 'BRAS BU BSTAN PA JI LTAR BLTA ZHE NA, SBYIN PA
DANG, TSUL KHRIMS DANG,

BZOD PA DANG, BRTZON 'GRUS DANG, BSAM GTAN DANG, SHES RAB KYI PHA
ROL TU PHYIN PA DANG DRUG GIS 'JUG GO, ,PHA ROL TU PHYIN PA DRUG
GIS RNAM PAR RIG PA TZAM NYID LA NI JI LTAR 'JUG, JI LTAR NA PHA
ROL TU PHYIN PA DRUG PO DAG DE LA 'JUG PA'I 'BRAS BU CI YIN ZHE
NA, 'DI LA BYANG CHUB

SEMS DPA' LONGS SPYOD RNAMS LA KUN TU MA CHAGS PA, TSUL KHRIMS
RNAMS LA LTUNG BA MED PA, ,SDUG BSNGAL RNAMS LA 'KHRUG PA MED PA,
BSGOM PA LA LE LO MED PA, RNAM PAR G-YENG BA'I RGYU 'DI DAG LA MI
'JUG PA, SEMS RTZE GCIG TU BYAS NAS, TSUL BZHIN DU CHOS RNAMS

LA RAB TU RNAM PAR 'BYED CING, PHA ROL TU PHYIN PA DRUG LA BRTEN
NAS RNAM PAR RIG PA TZAM NYID LA 'JUG GO, ,RNAM PAR RIG PA TZAM
NYID LA ZHUGS PA'I BYANG CHUB SEMS DPAS NI LHAG PA'I BSAM PA DAG
PAS YONGS SU ZIN PA'I PHA ROL TU PHYIN PA DRUG PO DAG 'THOB STE,
'DI LTAR 'DI'I PHA ROL TU

PHYIN PA DRUG LA KUN TU SPYOD PA'I SBYOR BA MED KYANG, BSTAN PA
LA MOS PA DANG, RO MYONG BA DANG, RJES SU YI RANG BA DANG, MNGON
PAR DGA' BA YID LA BYED PAS KYANG RTAG PAR RGYUN DU RGYUN MI
'CHAD PA'I TSUL DU PHA ROL TU PHYIN PA DRUG BSGOM PA YONGS SU
RDZOGS PAR 'GYUR RO, ,'DIR TSIGS SU

@27A *, ,BCAD PA, BYANG CHUB SEMS DPA' RNAM DAG GI ,DKAR PO'I
CHOS RNAMS KUN RDZOGS DANG, ,BZOD RNON THOB DANG RANG GI THEG
,ZAB CING RGYA CHE BSTAN PA LA, ,RTOG PA TZAM DU RTOGS PA'I
PHYIR, ,MI RTOG YE SHES THOB PA'I PHYIR, ,'DOD PA DANG NI MOS PA
DAG ,DAG

PA BSAM PA DAG PA NYID, ,SNGA LOGS SU YANG CHOS RGYUN DER, ,SANGS
RGYAS RNAMS NI MTHONG BAS NA, ,BYANG CHUB NYE BAR RTOGS GYUR NAS,
,TSEGS MED PAR NI THOB PHYIR RO, ,TSIGS SU BCAD PA 'DI DAG GIS NI
RNAM PA BRGYAD KYIS LHAG PA'I BSAM PA DAG PA'I MTSAN NYID MTHA'
DAG YONGS SU

BSTAN PA YIN TE, TSOGS DANG, BZOD PA DANG, DMIGS PA DANG, YID LA
BYED PA DANG, GNYEN PO DANG RANG GI MTSAN NYID DANG, RTAGS DANG,
PHAN YON GYIS TE, TSIGS SU BCAD PA'I RTZA BA RNAMS DANG GO RIMS
BZHIN DU SBYOR BAR RIG PAR BYA'O, ,DE DAG GRANGS DANG DE YI MTSAN
NYID DANG, ,GO

RIMS NGES TSIG GOMS BYAS YON TAN DANG, ,RAB TU DBYE DANG BSDU
DANG MI MTHUN PHYOGS, ,YON TAN PHAN TSUN RNAM NGES SHES PAR BYA,
,CI'I PHYIR PHA ROL TU PHYIN PA DRUG KHO NA ZHE NA, MI MTHUN PA'I
PHYOGS DANG, GNYEN PO RNAM PAR GZHAG PA DANG, SANGS RGYAS KYI
CHOS THAMS CAD YANG DAG

PAR 'GRUB PA'I GZHI'I GNAS DANG, SEMS CAN THAMS CAD YONGS SU SMIN
PAR BYA BA DANG MTHUN PAS DRUG NYID DO, ,MI 'PHAGS PA'I RGYU'I
GNYEN POR SBYIN PA'I PHA ROL TU PHYIN PA DANG, TSUL KHRIMS KYI
PHA ROL TU PHYIN PA STE, MI 'PHAGS PA'I RGYU NI LONGS SPYOD LA
CHAGS PA DANG, KHYIM LA

CHAGS PA'O, ,SPANGS PA LDOG PA'I RGYU'I GNYEN POR BZOD PA'I PHA
ROL TU PHYIN PA DANG, BRTZON 'GRUS KYI PHA ROL TU PHYIN PA STE,
LDOG PA'I RGYU NI 'KHOR BA'I SEMS CAN LOG PAR SGRUB PA LAS BYUNG
BA'I SDUG BSNGAL DANG, YUN RING POR DKAR PO'I PHYOGS LA SBYOR BAS
YONGS SU SKYO BA'O, ,

SPANGS NAS MI LDOG PA'I CHUD ZA BA'I RGYU'I GNYEN POR BSAM GTAN
GYI PHA ROL TU PHYIN PA DANG, SHES RAB KYI PHA ROL TU PHYIN PA
STE, CHUD ZA BA'I RGYU NI RNAM PAR G-YENG BA DANG 'CHAL BA'I SHES
RAB BO, ,DE LTAR MI MTHUN PA'I PHYOGS DANG GNYEN POS GRANGS RNAM
PAR GZHAG GO, ,RNAM PAR MI G-YENG

@27B BA'I RGYU LA PHA ROL TU PHYIN PA BZHIS PHA ROL TU PHYIN PA
RNAM PAR MI G-YENG BA GCIG 'GRUB BO, ,RNAM PAR MI G-YENG BA DE LA
BRTEN NAS CHOS KYI DE KHO NA JI LTA BA BZHIN DU MNGON DU YANG DAG
PAR RTOGS PA'I PHYIR, SANGS RGYAS KYI CHOS YANG DAG PAR 'GRUB BO,
,DE LTAR SANGS RGYAS KYI CHOS THAMS CAD YANG DAG PAR

'GRUB PA'I GZHI'I GNAS KYIS GRANGS DRUG TU RNAM PAR GZHAG GO,
,SBYIN PA'I PHA ROL TU PHYIN PAS SEMS CAN LA PHAN 'DOD PA DANG,
TSUL KHRIMS KYI PHA ROL TU PHYIN PAS SEMS CAN LA GNOD PA MI BYED
PA DANG, BZOD PA'I PHA ROL TU PHYIN PAS GNOD PA LA JI MI SNYAM PA
DANG, BRTZON 'GRUS

KYI PHA ROL TU PHYIN PAS BYA BAS BYED PAR 'GYUR BA'I PHYIR, PHAN
'DOGS PA'I RGYU 'DI DAG GIS SEMS CAN RNAMS YONGS SU SMIN PAR BYA
BA'I LAS SU RUNG BAR 'GYUR RO, ,DE'I 'OG TU SEMS MNYAM PAR MA
BZHAG PA DANG, SEMS MNYAM PAR GZHAG PA RNAM PAR THAR PAR BYA BA'I
PHYIR GDAMS

PAR BYA BA RNAMS YONGS SU SMIN PAR 'GYUR TE, DE LTAR SEMS CAN
THAMS CAD YONGS SU SMIN PAR BYA BA DANG MTHUN PAS GRANGS RNAMS
PAR GZHAG PAR BLTA'O, ,'O NA 'DI DAG GI MTSAN NYID JI LTAR BLTA
ZHEN, ,DAM PA DRUG GIS BLTA BAR BYA STE, GNAS DAM PA NI BYANG
CHUB KYI SEMS GNAS

YIN PA'I PHYIR RO, ,DNGOS PO DAM PA NI MTHA' DAG KUN TU SPYOD
PA'I PHYIR RO, ,CHED DU BYA BA DAM PA NI SEMS CAN THAMS CAD LA
PHAN PA DANG BDE BA'I CHED DU BYA BA'I PHYIR RO, ,THABS LA MKHAS
PA DAM PA NI RNAM PAR MI RTOG PA'I YE SHES KYIS YONGS SU ZIN PA'I
PHYIR RO, ,YONGS SU BSNGO BA

DAM PA NI, BLA NA MED PA YANG DAG PAR RDZOGS PA'I BYANG CHUB TU
YONGS SU BSNGO BA'I PHYIR RO, ,RNAM PAR DAG PA DAM PA NI, NYON
MONGS PA DANG SHES BYA'I SGRIB PAS SGRIB PA MED PAR YANG DAG PAR
'GRUB PA'I PHYIR RO, ,SBYIN PA GANG YIN PA DE PHA ROL TU PHYIN PA
YANG YIN NAM, PHA

ROL TU PHYIN PA GANG YIN PA DE SBYIN PA YANG YIN NAM ZHE NA,
SBYIN PA YIN LA, PHA ROL TU PHYIN PA MA YIN PA YANG YOD CES BYA
BA MU BZHI'O, ,SBYIN PA LA JI LTA BA DE BZHIN DU PHA ROL TU PHYIN
PA LHAG MA RNAMS LA YANG MU BZHI CI RIGS SU BLTA BAR BYA'O, ,PHA
ROL TU PHYIN PA 'DI DAG GI GO RIMS

@28A *, ,'DI CI'I PHYIR BSTAN ZHE NA, PHA ROL TU PHYIN PA SNGA MA
RNAMS DE'I PHYI MA 'BYUNG BA DANG MTHUN PA'I PHYIR RO, ,'DI DAG
GI NGES PA'I TSIG JI LTAR BLTA ZHE NA, 'JIG RTEN PA DANG, NYAN
THOS DANG, RANG SANGS RGYAS KYI SBYIN PA LA SOGS PA'I DGE BA
THAMS CAD LAS PHUL DU

BYUNG BAR PHA ROL TU 'GRO BA'I PHYIR PHA ROL TU PHYIN PA RNAMS
SO, ,SER SNA DANG DBUL BA 'JOMS PA DANG, LONGS SPYOD CHEN PO
DANG, BSOD NAMS KYIS TSOGS THOB PAR BYED PAS SBYIN PA'O, ,'CHAL
BA'I TSUL KHRIMS DANG, NGAN 'GRO ZHI BAR BYED PA DANG, BDE 'GRO
DANG, TING NGE 'DZIN THOB PAR BYED PAS TSUL

KHRIMS SO, ,KHRO BA DANG 'KHON PA ZAD PAR BYED PA DANG, BDAG DANG
GZHAN DAG LA BDE BAR BYED PAS BZOD PA'O, ,LE LO DANG SDIG PA MI
DGE BA'I CHOS RNAMS DANG BRAL BAR BYED PA DANG, DGE BA'I CHOS
TSAD MED PA RNAM PAR SPEL BA MTHAR PHYIN PAR BYED PAS BRTZON
'GRUS SO, ,RNAM PAR G-YENG BA

SEL BA DANG, NANG DU SEMS GNAS PA SGRUB PAR BYED PAS BSAM GTAN
NO, ,LTA BAR GYUR BA DANG 'CHAL BA'I SHES RAB THAMS CAD SEL BA
DANG, YANG DAG PAR RNAM PA THAMS CAD DU CHOS RNAMS RAB TU SHES
PAS SHES RAB BO, ,'DI DAG SGOM PA JI LTAR BLTA BAR BYA ZHE NA,
MDOR BSDU NA SGOM PA

RNAM PA LNGAR BLTA BAR BYA STE, KUN TU SPYOD PA LA SPYOD PA LA
SBYOR BA SGOM PA DANG, MOS PA SGOM PA DANG, YID LA BYED PA SGOM
PA DANG, THABS LA MKHAS PA SGOM PA DANG, BYA BA SGRUB PA SGOM
PA'O, ,DE LA SGOM PA BZHI NI SNGA MA BZHIN NO, ,BYA BA SGRUB PA
SGOM PA NI, ,GANG SANGS RGYAS RNAMS KYI MDZAD PA

LHUN GYI GRUB PA RGYUN MI GCOD PA NA, PHA ROL TU PHYIN PA RNAMS
YONGS SU RDZOGS PA'I TSE, PHA ROL TU PHYIN PA SGOM PA'O, ,YID LA
BYED PA SGOM PA NI, RO MYONG BA DANG, RJES SU YI RANG BA DANG,
MNGON PAR DGA' BA YID LA BYED PA DANG, MI NGOMS PA'I BSAM PA
DANG, RGYUN RING PO'I BSAM

PA DANG, DGA' BA'I BSAM PA DANG, PHAN 'DOGS PA'I BSAM PA DANG,
CHE BA'I BDAG NYID KYI BSAM PA DANG, DGE BA'I BSAM PA DANG, BSAM
PA DRUG GIS YONGS SU ZIN PAS SGOM PA'O, ,GAL TE BYANG CHUB SEMS
DPA' BSKAL PA GRANGS MED PA JI SNYED KYIS, BLA NA MED PA YANG DAG

@28B PAR RDZOGS PA'I BYANG CHUB MNGON PAR RDZOGS PAR 'TSANG RGYA
BA DE SNYED KYI DUS SKAD CIG MA GCIG TU BYAS PA'I SKAD CIG RE RE
LA BDAG GI LUS THAMS CAD YONGS SU GTONG BA DANG, 'JIG RTEN GYI
KHAMS GANG G'A'I KLUNG GI BYE MA SNYED RIN PO CHE SNA BDUN GYIS
SO SOR BKANG STE, DE BZHIN GSHEGS

PA RNAMS LA DBUL BAS, BYANG CHUB KYIS SNYING PO LA GNAS KYI BAR
DU MI NGOMS PA NYID BYANG CHUB SEMS DPA'I SBYIN PA'I BSAM PAR
'GYUR LA, DUS DE SRID KHO NAR STONG GSUM GYI STONG CHEN PO'I 'JIG
RTEN GYI KHAMS MES YONGS SU GANG BAR SKAD CIG RE RE LA SPYOD LAM
BZHI BYED CING, YO BYAD THAMS

CAD DANG MI LDAN YANG TSUL KHRIMS DANG, BZOD PA DANG, BRTZON
'GRUS DANG, BSAM GTAN DANG, SHES RAB KYI SEMS MNGON DU BYED DE,
BYANG CHUB KYI SNYING PO LA GNAS KYI BAR DU MI NGOMS PA NYID
BYANG CHUB SEMS DPA'I TSUL KHRIMS DANG, BZOD PA DANG, BRTZON
'GRUS DANG, BSAM GTAN

DANG; SHES RAB KYI BSAM PAR 'GYUR BA 'DI NI BYANG CHUB SEMS DPA'I
MI NGOMS PA'I BSAM PA'O, ,GANG BYANG CHUB SEMS DPA' DE BYANG CHUB
KYI SNYING PO LA GNAS KYI BAR DU MI NGOMS PA'I BSAM PA DE MI 'DOR
BA 'DI NI DE'I RGYUN RING PO'I BSAM PA'O, ,GANG BYANG CHUB SEMS
DPA' DE'I PHA ROL TU PHYIN

PA DRUG GIS SEMS CAN LA PHAN BTAGS PAS SHIN TU DGA' BA YIN GYI,
PHAN BTAGS PA DES SEMS CAN RNAMS NI DE LTA MA YIN PA 'DI NI BYANG
CHUB SEMS DPA'I DGA' BA'I BSAM PA'O, ,GANG BYANG CHUB SEMS DPA'
DE PHA ROL TU PHYIN PA DRUG GIS PHAN BTAGS PA'I SEMS CAN DE DAG
THAMS CAD

NI BDAG LA SHIN TU PHAN 'DOGS PA YIN PAR MTHONG GI, BDAG NI SEMS
CAN DE DAG LA DE LTA MA YIN PAR MTHONG BA 'DI NI BYANG CHUB SEMS
DPA'I PHAN 'DOGS PA'I BSAM PA'O, ,GANG BYANG CHUB SEMS DPA' DE DE
LTAR PHA ROL TU PHYIN PA DRUG GIS DGE BA'I RTZA BA BSAGS PA SEMS
CAN RNAMS LA

'DOD PA'I 'BRAS BU RNAMS PAR SMIN PAR YONGS SU BSNGO BA 'DI NI
BYANG CHUB SEMS DPA'I CHE BA'I BDAG NYID KYI BSAM PA'O, ,GANG
BYANG CHUB SEMS DPA' DE DE LTAR PHA ROL TU PHYIN PA DRUG GI DGE
BA'I RTZA BA BSAGS PA DE SEMS CAN THAMS CAD DANG THUN MONG DU
BYAS TE, BLA NA MED PA YANG DAG PAR

@29A *, ,RDZOGS PA'I BYANG CHUB TU YONGS SU BSNGO BA 'DI NI,
BYANG CHUB SEMS DPA'I DGE BA'I BSAM PA STE BSAM PA DRUG PO 'DI
DAG GIS YONGS SU ZIN PA'I RO MYONG BA YID LA BYED PA SGOM MO,
,GANG YANG BYANG CHUB SEMS DPA' DE BSAM PA DRUG SGOM PA LA SOGS
PA

LA ZHUGS PA'I BYANG CHUB SEMS DPA' GZHAN DPAG TU MED PA RNAMS KYI
DGE BA'I RTZA BA DE LA RJES SU YI RANG STE, DE LTAR BYANG CHUB
SEMS DPA' PA BSAM DRUG GIS YONGS SU ZIN PA'I RJES SU YI RANG BA
YID LA BYED PA SGOM MO, ,GANG YANG BYANG CHUB SEMS DPA' DE SEMS
CAN THAMS CAD KYI

PHA ROL TU PHYIN PA DRUG SGOM PA BSAM PA DRUG GIS YONGS SU ZIN PA
DANG, BDAG GI PHA ROL TU PHYIN PA DRUG SGOM PA LA BRTZON PA BSAM
PA DRUG GIS YONGS SU ZIN PA LA, BYANG CHUB KYI SNYING PO LA GNAS
KYI BAR DU MNGON PAR DGA' BA STE, DE LTAR BYANG CHUB SEMS DPA'
BSAM PA DRUG GIS YONGS SU

ZIN PA'I MNGON PAR DGA' BA YID LA BYED PA SGOM MO, ,GANG DAG
BYANG CHUB SEMS DPA'I YID LA BYED PA'I SGOM PA BSAM PA DRUG GIS
YONGS SU ZIN PA 'DI THOS NAS, DANG BA'I SEMS GCIG KYANG SKYED PA
DE DAG BSOD NAMS TSAD MED PA SKYE BAR 'GYUR ZHING, NYES PA BYAS
PA'I SGRIB PA THAMS

CAD KYANG BSHIG PAR 'GYUR NA, BYANG CHUB SEMS DPA' LTA SMOS KYANG
CI DGOS, PHA ROL TU PHYIN PA 'DI DAG GI RAB TU DBYE BA JI LTAR
BLTA ZHE NA, DE NI RNAM PA GSUM GSUM DU BLTA BAR BYA STE, CHOS
KYI SBYIN PA DANG, ZANG ZING GI SBYIN PA DANG, MI 'JIGS PA'I
SBYIN PA DANG, SDOM PA'I TSUL

KHRIMS DANG, DGE BA'I CHOS SDUD PA'I TSUL KHRIMS DANG, SEMS CAN
GYI DON BYA BA'I TSUL KHRIMS DANG, GNOD PA BYED PA LA JI MI SNYAM
PA'I BZOD PA DANG, SDUG BSNGAL DANG DU LEN PA'I BZOD PA DANG,
CHOS LA NGES PAR RTOG PA'I BZOD PA DANG, GO CHA'I BRTZON 'GRUS
DANG, SBYOR BA'I

BRTZON 'GRUS DANG, MI ZHUM ZHING MI 'KHRUGS PA LA CHOG PAR MI
'DZIN PA'I BRTZON 'GRUS DANG, GNAS PA DANG, MNGON PAR SGRUB PA
DANG, BYA BA SGRUB PA'I BSAM GTAN DANG, RNAM PAR MI RTOG PAR
SBYOR BA DANG, RNAM PAR MI RTOG PA DANG, RNAM PAR MI RTOG PA'I
RJES LA THOB PA'I SHES RAB

@29B PO; 'DI DAG BSDUS PAR JI LTAR BLTA ZHE NA, 'DI DAG GIS DGE
BA'I CHOS THAMS CAD DE'I MTSAN NYID DANG, DE DANG MTHUN PA DANG,
DE'I 'BRAS BUR BSDUS PA'I PHYIR RO, ,'DI DAG GI MI MTHUN PA'I
PHYOGS KYIS KUN NAS NYON MONGS PA THAMS CAD JI LTAR BSDUS PAR
BLTA ZHE NA, DE'I MTSAN NYID DANG,

DE'I GZHI DANG, DE'I 'BRAS BUS SO, ,PHA ROL TU PHYIN PA 'DI DAG
GI PHAN YON JI LTAR RIG PAR BYA ZHE NA, 'KHOR BA NA 'KHOR BA'I
TSE, DBANG PHYUG BSDUS PA DANG, CHEN POR SKYE BA BSDUS PA DANG,
PHYOGS GANG DANG G-YOG 'KHOR CHEN PO BSDUS PA DANG, LAS KYI MTHA'
CHEN PO LA SBYOR BA 'GRUB

PAS YONGS SU BZUNG BA DANG, GNOD PA MED PA DANG, NYON MONGS PA
CHUNG BA YONGS SU BZUNG BA DANG, BZO DANG, BSTAN BCOS DANG, RIG
PA'I GNAS THAMS CAD LA MKHAS PA YONGS SU BZUNG BA DANG, MNGON PAR
MTHO BA KHA NA MA THO BA MED PA DANG, BYANG CHUB KYI SNYING PO LA
GNAS KYI BAR DU SEMS

CAN THAMS CAD KYI DON BYA BAR NYE BAR GNAS PA NI BYANG CHUB SEMS
DPA' RNAMS KYI PHAN YON NO, ,'DI DAG GI PHAN TSUN RNAMS PAR NGES
PA JI LTAR BLTA ZHE NA, BCOM LDAN 'DAS KYIS LA LAR NI PHA ROL TU
PHYIN PA THAMS CAD SBYIN PA'I SGRAR BSTAN, LA LAR NI TSUL KHRIMS
KYI SGRA BSTAN, ,LA LAR NI

BZOD PA'I SGRAR BSTAN, LA LAR NI BRTZON 'GRUS KYI SGRAR BSTAN, LA
LAR NI BSAM GTAN GYI SGRAR BSTAN, LA LAR NI SHES RAB KYI SGRAR
BSTAN PA DE LA DGONGS PA GANG ZHE NA, PHA ROL TU PHYIN PA THAMS
CAD LA SBYOR BA NA, 'DI DAG THAMS CAD KYI SPYOD PA 'GRO BA LAS
DGONGS PA'O, ,DE LTAR

SHES BYA'I MTSAN NYID LA 'JUG PA'I RGYU DANG 'BRAS BU BSTAN NAS,
DE SGOM PA'I RAB TU DBYE BA JI LTAR BLTA ZHE NA, BYANG CHUB SEMS
DPA'I SA BCU RNAMS SU BLTA STE, DE DAG KYANG GANG ZHE NA, RAB TU
DGA' BA DANG, DRI MA MED PA DANG, 'OD BYED PA DANG, 'OD 'PHRO BA
TZAN DANG, SHIN TU SBYONG

DKA' BA DANG, MNGON DU GYUR PA DANG, RING DU SONG BA DANG, MI
G-YO BA DANG, LEGS PA'I BLO GROS DANG, CHOS KYI SPRIN NO, ,'DI
DAG BCU NYID DU RNAM PAR GZHAG PA JI LTAR BLTA ZHE NA, MI MTHUN
PA'I PHYOGS MA RIGS PA RNAM PA BCU'I GNYEN PO'I PHYIR TE, 'DI
LTAR SHES BYA CHOS KYI DBYINGS

@30A *, ,RNAM PA BCU LA MI MTHUN PA'I PHYOGS MA RIG PA RNAM PA
BCU NYID GNAS SO, ,SHES BYA CHOS KYI DBYINGS RNAM PA BCU JI LTA
BU ZHE NA, SA DANG PO LA NI KUN TU 'GRO BA'I DON DU SHES PAR
BYA'O, ,GNYIS PA LA NI MCHOG GI DON DU'O, ,GSUM PA LA NI RGYU
MTHUN PA DON GYI

MCHOG TU'O, ,BZHI PA LA NI YONGS SU BZUNG BA MA YIN PA'I DON
DU'O, ,LNGA PA LA NI RGYUD THA DAD PA MED PA'I DON DU'O, ,DRUG PA
LA NI KUN NAS NYON MONGS PA DANG, RNAM PAR DAG PA MA YIN PA'I DON
DU'O, ,BDUN PA LA NI CHOS SNA TSOGS THA DAD PA MED PA'I DON DU'O,
,BRGYAD PA LA NI BRI BA MED CING LHAG PA

MED PA'I DON DANG, MTSAN MA LA DBANG BA'I GNAS KYI DON DANG,
ZHING LA DBANG BA'I GNAS KYI DON DU'O, ,DGU PA LA NI YE SHES LA
DBANG BA'I GNAS KYI DON DU'O, ,BCU PA LA NI LAS LA DBANG BA'I
GNAS KYI DON DANG, GZUNGS DANG TING NGE 'DZIN GYI SGO LA DBANG
BA'I GNAS KYI DON DU SHES PAR

BYA'O; ;'DIR TSIGS SU BCAD PA, KUN TU 'GRO DON MCHOG GI DON,
,RGYU MTHUN DON GYI MCHOG NYID DANG, ,YONGS SU 'DZIN PA DON MED
DANG, ,RGYUD RNAMS THA DAD MED PA DANG, ,NYON MONGS RNAM DAG MED
DON DANG, ,THA DAD MED PA'I DON NYID DANG, ,BRI MED 'PHEL BA MED
DON DANG, ,DBANG NI RNAM PA

BZHI YI GNAS, ,CHOS KYI DBYINGS LA MA RIG PA, ,NYON MONGS CAN MIN
SGRIB PA BCU, SA BCU'I MI MTHUN PHYOGS RNAMS KYI, ,GNYEN PO DAG
NI SA YIN NO, ,MA RIG PA 'DI YANG NYAN THOS RNAMS KYI NI NYON
MONGS PA CAN MA YIN GYI, BYANG CHUB SEMS DPA' RNAMS KYI NI NYON
MONGS PA CAN DU RIG

PAR BYA'O, ,CI'I PHYIR SA DANG PO RAB TU DGA' BA ZHES BYA ZHE NA,
DES THOG MA KHO NAR BDAG DANG GZHAN GYI DON SGRUB NUS PA THOB
PA'I PHYIR RO, ,CI'I PHYIR SA GNYIS PA DRI MA MED PA ZHES BYA ZHE
NA, 'CHAL BA'I TSUL KHRIMS KYI DRI MA THAG BSRINGS PA'I PHYIR RO,
,CI'I PHYIR SA GSUM PA 'OD BYED PA

ZHES BYA ZHE NA, TING NGE 'DZIN DANG, SNYOMS PAR 'JUG PA NYAMS PA
MED PA'I GNAS YIN PAS CHOS KYI SNANG BA CHEN PO'I GNAS SU GYUR
PA'I PHYIR RO, ,CI'I PHYIR SA BZHIN PA 'OD 'PHRO BA CAN ZHES BYA
ZHE NA, BYANG CHUB KYI PHYOGS KYI CHOS RNAMS KYIS SGRIB PA THAMS
CAD SREG PA'I PHYIR RO, ,CI'I PHYIR SA

@30B LNGA PA SHIN TU SBYANG DKA' BA ZHES BYA ZHE NA, BDEN PA DANG
'JIG RTEN PA'I SHES PA GNYIS PHAN TSUN MI MTHUN PAS DE BSGRUB
DGA' BA'I PHYIR RO, ,CI'I PHYIR SA DRUG PA MNGON DU GYUR ZHES BYA
ZHE NA, RTEN CING 'BREL PAR 'BYUNG BA SHES PA'I GNAS YIN PAS,
SHES RAB KYI PHA ROL TU PHYIN PA LA GNAS PA MNGON

DU BYED PA'I PHYIR RO, ,CI'I PHYIR SA BDUN PA LA RING DU SONG BA
ZHES BYA ZHE NA, SBYOR BA LAS BYUNG BA'I SPYOD PA'I MTHAR 'GRO
BA'I PHYIR RO, ,CI'I PHYIR SA BRGYAD PA MI G-YO BA ZHES BYA ZHE
NA, MTSAN MA DANG MNGON PAR 'DU BYED PA THAMS CAD KYIS MI G-YOS
PA'I PHYIR RO, ,CI'I PHYIR SA DGU PA LEGS PA'I BLO GROS

ZHES BYA ZHE NA, SO SO YANG DAG PAR RIG PA'I SHES PA DANG PO THOB
PA'I PHYIR RO, ,CI'I PHYIR SA BCU PA CHOS KYI SPRIN ZHES BYA ZHE
NA, 'DRES PA LA DMIGS PA'I CHOS THAMS CAD SHES PA GZUNGS DANG
TING NGE 'DZIN GYI SGO THAMS CAD KHONG NA YOD PA SPRIN LTA BUS
NAM MKHA' LTAR RGYA CHE BA'I SGRIB PA KHEBS PA DANG,

CHOS KYI SKU YONGS SU RDZOGS PAR BYAS PA'I PHYIR RO, ,SA 'DI DAG
THOB PA JI LTAR ZHE NA, RNAM PA BZHIS BLTA STE, MOS PA THOB PAS
NI SA LA MOS PA NYID KYI PHYIR RO, ,SPYOD PA THOB PAS NI SA DANG
RAB TU LDAN PA'I CHOS SPYOD PA BCU THOB PA'I PHYIR RO, ,RTOGS PA
THOB PAS NI SA DANG PO LA CHOS KYI

DBYINGS RTOGS NAS THAMS CAD RTOGS PA'I PHYIR RO, ,'GRUB PAR THOB
PAS NI SA 'DI DAG GI SGOM PA'I MTHAR 'GRO BA'I PHYIR RO, ,SA 'DI
DAG GI SGOM PA JI LTAR BLTA ZHE NA, 'DI LA BYANG CHUB SEMS DPA'
SA DANG SA LA ZHI GNAS DANG LHAG MTHONG SGOM PA NA, RNAM PA LNGAS
SGOM STE, LNGA GANG ZHE NA, 'DI

LTA STE; 'DRES PAR SGOM PA DANG, MTSAN MA MED PAR SGOM PA DANG,
LHUN GYIS GRUB PAR SGOM PA DANG, 'BAR BAR SGOM PA DANG, CHOG PAR
MI 'DZIN PAR SGOM PAS SO, ,SGOM PA RNAM PA LNGA PO 'DI DAG GIS
BYANG CHUB SEMS DPA' RNAMS KYI 'BRAS BU LNGA MNGON PAR 'GRUB PAR
BYED DE, 'DI LTAR

SKAD CIG RE RE LA GNAS NGAN LEN RNAMS KYIS GNAS THAMS CAD 'JIG
PAR BYED PA DANG, SNA TSOGS KYI 'DU SHES DANG BRAL TE, CHOS KYI
KUN DGA' LA DGA' BA THOB PA DANG, CHOS KYI SNANG BA THAMS CAD DU
TSAD MED CING RNAM PA YONGS SU MA CHAD PA YANG DAG PAR SHES PA
DANG, RNAM PAR MA BRTAGS PAR RNAM

@31A *, ,PAR DAG PA'I CHA DANG MTHUN PA'I MTSAN MAR RNAM PAR
BRTAGS PA MA YIN PA RNAMS DE LA KUN TU 'BYUNG BA DANG, CHOS KYI
SKU YONGS SU RDZOGS PA DANG, YONGS SU GRUB PAR BYA BA'I PHYIR
GONG MA BAS CHES GONG MA'I RGYU YONGS SU 'DZIN PAR BYED PA'O,
,GTZOR NA SA BCU DAG TU PHA

ROL TU PHYIN PA BCU SGOM PAR 'GYUR TE, DRUG TU NI DRUG JI SKAD DU
BSTAN PA RNAMS SO, ,PHYI MA BZHIR NI BZHI STE, THABS LA MKHAS
PA'I PHA ROL TU PHYIN PA NI, PHA ROL TU PHYIN PA DRUG GIS DGE
BA'I RTZA BA BSAGS PA SEMS CAN THAMS CAD DANG THUN MONG DU BYAS
TE, BLA NA MED PA YANG DAG PAR RDZOGS

PA'I BYANG CHUB TU YONGS SU BSNGO BA'I PHYIR RO, ,SMON LAM GYI
PHA ROL TU PHYIN PA NI, PHYI MA LA SMON LAM SNA TSOGS MNGON PAR
BSGRUBS PAS, PHA ROL TU PHYIN PA'I RKYEN SDUD PA'I PHYIR RO,
,STOBS KYI PHA ROL TU PHYIN PA NI, SO SOR RTOG PA DANG BSGOMS
PA'I STOBS KYIS PHA ROL TU PHYIN PA DRUG RGYUN MI 'CHAD

PAR KUN TU SPYOD PA'I PHYIR RO, ,YE SHES KYI PHA ROL TU PHYIN PA
NI, PHA ROL TU PHYIN PA DRUG PO DAG RNAM PAR 'JOG PA STE, YE SHES
KYIS CHOS LA LONGS SPYOD PA MYONG BA DANG, SEMS CAN YONGS SU SMIN
PAR BYED PA'I PHYIR RO, ,YANG PHA ROL TU PHYIN PA BZHI PO 'DI DAG
NI SHES RAB KYI PHA ROL TU PHYIN PA

PA THAMS CAD SGOM PAR MI 'GYUR BA YANG MA YIN TE, CHOS KYI SHES
KYIS BSDUS PAR BLTA'O, ,SA THAMS CAD DU PHA ROL TU PHYIN PA THAMS
CAD SGOM PAR MI 'GYUR BA YANG MA YIN TE, CHOS KYI RNAM GRANGS DE
PHA ROL TU PHYIN PA'I SDE SNOD KYIS BSDUS PA'I PHYIR RO, ,DUS JI
SRID CIG GIS SA BCU

PO 'DI DAG GI SGOM PA YONGS SU RDZOGS PAR 'GYUR ZHE NA, GANG ZAG
LNGA NI BSKAL PA GRANGS MED PA GSUM GYIS RDZOGS PAR 'GYUR TE, MOS
PAS SPYOD PA'I GANG ZAG NI BSKAL PA GRANGS MED PA DANG POS RDZOGS
PAR 'GYUR RO, ,LHAG PA'I BSAM PA DAG PA LA SPYOD PA MTSAN MA LA

SPYOD PA DANG, MTSAN MA MED PA LA SPYOD PA DAG NI SA DRUG PO DAG
DANG, BDUN PA LA BSKAL PA GRANGS MED PA GNYIS PAS RDZOGS PAR
'GYUR RO, ,DE NYID MNGON PAR 'DU BYED PAR SPYOD PA NI, ,DE YAN
CHAD SA BCU'I BAR DU BSKAL PA GRANGS MED PA GSUM PAS SGOM PA
YONGS SU RDZOGS PAR 'GYUR RO, ,'DIR TSIGS SU

@31B BCAD PA, ,BZANG DANG SMON PA'I STOBS CAN DANG, SEMS BRTAN
KHYAD PAR 'GRO BA YI, ,BYANG CHUB SEMS DPA' GRANGS MED PA GSUM,
,KUN TU RTZOM PA MDZAD CES BRJOD, ,DE LTAR RGYU DANG 'BRAS BU
SGOM PA'I RAB TU DBYE BA BSTAN NAS, DE LA LHAG PA'I TSUL KHRIMS
KYI KHYAD PAR JI LTAR BLTA ZHE NA, BYANG CHUB

SEMS DPA' SA LAS BYANG CHUB SEMS DPA'I SDOM PA YANG DAG PAR
BLANGS PA LAS JI SKAD BSHAD PA LTA BU'O, ,MDOR BSDU NA KHYAD PAR
BZHIS KHYAD PAR DU BLTA STE, RAB TU DBYE BA'I KHYAD PAR DANG,
BSLAB PA THUN MONG DANG, THUN MONG MA YIN PA'I KHYAD PAR DANG,
RGYA CHE BA NYID KYI KHYAD PAR DANG, ZAB PA NYID

KYI KHYAD PAR GYIS KHYAD PAR DU BLTA'O, ,DE LA RAB TU DBYE BA'I
KHYAD PAR NI, SDOM PA'I TSUL KHRIMS DANG, DGE BA'I CHOS SDUD PA'I
TSUL KHRIMS DANG, SEMS CAN GYI DON BYA BA'I TSUL KHRIMS KYI PHYIR
RO, ,DE LA SDOM PA'I TSUL KHRIMS NI TSUL KHRIMS GNYIS KYI RTEN
GYI DON DU RIG PAR BYA'O, ,DGE

BA'I CHOS SDUD PA'I TSUL KHRIMS NI, SANGS RGYAS KYI CHOS YANG DAG
PAR 'GRUB PA'I RTEN GYI DON DU RIG PAR BYA'O, ,SEMS CAN GYI DON
BYA BA'I TSUL KHRIMS NI, SEMS CAN YONGS SU SMIN PAR BYED PA'I
RTEN GYI DON DU RIG PAR BYA'O, ,BYANG CHUB SEMS DPA' RNAMS KYI
BSLAB PA NYAN THOS RNAMS DANG THUN

MONG BA NI, RANG BZHIN GYIS KHA NA MA THO BA DANG BCAS PA KUN TU
MI SPYOD PA'I PHYIR RO, ,BSLAB PA THUN MONG MA YIN PA NI, BCAS
PA'I KHA NA MA THO BA DANG BCAS PA KUN TU SPYOD PA'I PHYIR TE,
BSLAB PA DE LA NI GANG DU NYAN THOS KYI LTUNG BAR 'GYUR BA DE LA
BYANG CHUB SEMS DPA'I LTUNG BA MED DO, ,GANG DU BYANG CHUB

SEMS DPA'I LTUNG BAR 'GYUR BA DE LA NYAN THOS KYI LTUNG BA MED
DO, ,BYANG CHUB SEMS DPA' RNAMS KYI TSUL KHRIMS NI, LUS DANG NGAG
DANG SEMS KYI'O, ,NYAN THOS RNAMS KYI NI LUS DANG NGAG NYID DO,
,DE NYID KYI PHYIR BYANG CHUB SEMS DPA' RNAMS KYI SEMS KYI LTUNG
BAR YANG 'GYUR GYI, NYAN THOS RNAMS

KYI NI MA YIN NO, ,MDOR BSDU NA GANG KHA NA MA THO BA MED PAR
SEMS CAN THAMS CAD LA PHAN 'DOGS PA'I LUS DANG, NGAG DANG YID KYI
LAS DE DAG THAMS CAD BYANG CHUB SEMS DPA' KUN TU SPYAD PAR BYA'O,
,DE LA BSLAB PAR BYANG BYA STE, DE LTAR NA THUN MONG MA YIN PAS
KHYAD PAR DU BLTA'O,

@32A *, ,RGYA CHE BA NYID KYI KHYAD PAR NI RGYA CHE BA NYID RNAM
PA BZHI'I PHYIR TE, SNA TSOGS DANG TSAD MED PA'I BSLAB PA RGYA
CHE BA NYID DANG, BSOD NAMS TSAD MED PA YONGS SU 'DZIN PA RGYA
CHE BA NYID DANG, SEMS CAN THAMS CAD LA PHAN PA DANG BDE BA BYA
BA'I BSAM PA YONGS

SU 'DZIN PA RGYA CHE BA NYID DANG, BLA NA MED PA YANG DAG PAR
RDZOGS PA'I BYANG CHUB LA BRTEN PA RGYA CHE BA NYID KYI PHYIR RO,
,DE LA ZAB PA NYID NI GANG BYANG CHUB SEMS DPA' THABS LA MKHAS PA
RNAMS DE LTA BUS SROG GCOD PA LA PA SOGS PA'I LAS RNAM PA BCU
SPYOD KYANG, DES KHA NA MA THO BAR YANG MI

'GYUR LA, BSOD NAMS TSAD MED PA YANG SKYED CING, BLA NA MED PA
YANG DAG PAR RDZOGS PA'I BYANG CHUB KYANG MYUR DU MNGON PAR
RDZOGS PAR 'TSANG RGYA BA'O, ,YANG SPRUL PA'I LUS DANG NGAG GI
LAS KYANG, BYANG CHUB SEMS DPA'I ZAB PA'I TSUL KHRIMS SU RIG PAR
BYA STE, DES RGYAL SRID KYANG BYED CING,

SEMS CAN RNAMS LA GTZE BA SNA TSOGS BSTAN NAS, SEMS CAN 'DUL BA'I
YONGS SU SMIN PAR BYA BA YANG 'GRUB PAR BYED DE, 'DI NI GZHAN LA
GNOD PA BYA BAS, DE LAS GZHAN PA'I SEMS CAN LA PHAN 'DOGS PA KUN
TU STON PAS, GZHAN DAG SEMS DANG PA SNGON DU 'GRO

BA'I YONGS SU SMIN PAR BYA BA YANG 'GRUS PAR BYED DE, 'DI NI
BYANG CHUB SEMS DPA'I TSUL KHRIMS ZAB PA NYID KYI KHYAD PAR RO,
,MDOR BSDU NA KHYAD PAR RNAM PA 'DI BZHIS BYANG CHUB SEMS DPA'I
TSUL KHRIMS KYI SDOM PA KHYAD PAR CAN DU RIG PAR BYA'O, ,RAB TU
DBYE BA 'DIS NA BYANG CHUB SEMS

DPA'I BSLAB PA'I RAB TU DBYE BA TSAD MED DE, DPER NA 'DUL BAR
BSNYAD PA SHIN TU RGYAS PA'I MDO SDE LAS 'BYUNG BA LTA BU'O,,
,,BAM PO BZHI PA STE THA MA'O, ,DE LTAR LHAG PA'I TSUL KHRIMS KYI
SDOM PA KHYAD PAR BSTAN NAS, LHAG PA'I SEMS KYI KHYAD PAR JI LTAR
BLTA ZHE NA, MDOR BSDU NA RAB TU

DBYE BA DRUG GIS BLTA BAR BYA STE, DMIGS PAS RAB TU DBYE BA DANG,
SNA TSOGS NYID KYIS RAB TU DBYE BA DANG, GNYEN POS RAB TU DBYE BA
DANG, LAS SU RUNG BA NYID KYIS RAB TU DBYE BA DANG, MNGON PAR
SGRUB PAS RAB TU DBYE BA DANG, LAS KYIS RAB TU DBYE BA STE, THEG
PA CHEN PO'I CHOS LA

@32B DMIGS PA'I PHYIR RO, ,THEG PA CHEN PO SNANG BA DANG, BSOD
NAMS THAMS CAD YANG DAG PAR BSAGS PA DANG, TING NGE 'DZIN GYI
RGYAL PO BZANG SKYONG DANG, DPA' BAR 'GRO BA LA SOGS PA'I TING
NGE 'DZIN SNA TSOGS NYID TSAD MED PA'I PHYIR RO, ,CHOS THAMS CAD
'DRES PA LA DMIGS PA'I YE SHES

KYIS; KHYE'U KHYE'U DBYUNG BA'I TSUL DU KUN GZHI RNAM PAR SHES PA
LA SGRIB PA'I GANG DU 'DOD PAR SKYE BA YONGS SU 'DZIN PA'I PHYIR
RO, ,'DZIN RTEN GYI KHAMS THAMS CAD DU THOGS PA MED YONGS SU
'DZIN PA'I PHYIR RO, ,'JIG RTEN GYI KHAMS THAMS CAD DU THOGS PA
MED

PA'I MNGON PAR SHES PA MNGON PAR SGRUB PA DANG, G-YO BAR BYED PA
DANG, 'BAR BAR BYED PA DANG, KHYAB PAR BYED PA DANG, STON PA
DANG, GZHAN GYI DNGOS POR BSGYUR BA DANG, 'GRO BA DANG, 'ONG BA
DANG, SDUD PA DANG, RGYAS PAR BYED PA DANG, GZUGS KYI LUS THAMS
CAD 'JOG PA DANG, SKAL BA

MNYAM PAS 'GRO BA DANG, SNANG BAR BYED CING MI SNANG BAR YANG
BYED PA DANG, DBANG NYID DU BYED PA DANG, GZHAN GYI RDZU 'PHRUL
RAB TU 'JOG PA DANG, SPOBS PA DANG, DRAN PA DANG, BDE BA SBYIN PA
DANG, 'OD ZER GTONG BA'I RGYU 'PHRUL CHEN PO MNGON PAR SGRUB PA
DANG, DKA' BA SPYOD PA THAMS CAD

BSDUS PA DKA' BA SPYOD PA RNAM PA BCU MNGON PAR SGRUB PA'I PHYIR
RO, ,DKA' BA SPYOD PA RNAM PA BCU NI 'DI LTA STE, KHAS BLANG BAR
DKA' BA SPYOD PA NI, BYANG CHUB CHEN POR SMON LAM 'DEBS PA KHAS
LEN PA'I PHYIR RO, ,MI LDOG PAR DKA' BA SPYOD PA NI 'KHOR BA'I
SDUG BSNGAL RNAMS KYIS

MI BZLOG PA'I PHYIR RO, ,PHYIR MI PHYOGS PAR DKA' BA SPYOD PA NI,
SEMS CAN THAMS CAD KYI LOG PAR SGRUB PA RNAMS KYIS DE LAS PHYIR
MI PHYOGS PA'I PHYIR RO, ,MNGON DU PHYOGS PAR DKA' BA SPYOD PA
NI, GNOD PAR BYED PA'I SEMS CAN RNAMS KYI DON THAMS CAD BYA BA LA
MNGON DU

PHYOGS PA'I PHYIR RO, ,MI GOS PAR DKA' BA SPYOD PA NI, 'JIG RTEN
DU SKYES KYANG 'JIG RTEN PA'I CHOS KYIS MI GOS PA'I PHYIR RO,
,MOS PAR DKA' BA SPYOD PA NI, RTOG PA MED PAR YANG THEG PA CHEN
PO LA RGYA CHE BA NYID DANG, ZAB PA NYID THAMS CAD LA MOS PA'I
PHYIR RO, ,RTOGS PAR

@33A *, ,DKA' BA SPYOD PA NI, GANG ZAG DANG CHOS LA BDAG MED PA
RTOGS PA'I PHYIR RO, ,KHONG DU CHUD PAR DKA' BA SPYOD PA NI, DE
BZHIN GSHEGS PA RNAMS KYIS DGONGS TE GSUNGS PA ZAB MO KHONG DU
CHUD PA'I PHYIR RO, ,MI 'BYED PA KUN NAS NYON MONGS PA MED PAR

DKA' BA SPYOD PA NI, 'KHOR BA YONGS SU MI GTONG YANG, DES KUN NAS
NYON MONGS PA MED PA'I PHYIR RO, ,SBYOR BAR DKA' BA SPYOD PA NI,
SGRIB PA THAMS CAD LAS RNAM PAR GROL BA LA BZHUGS PA'I SANGS
RGYAS RNAMS 'KHOR BA'I MTHA'I BAR DU LHUN GYIS GRUB PAR SEMS CAN
THAMS CAD KYI

DON THAMS CAD MDZAD PA DAG LA SBYOR BA'I PHYIR RO, ,KHONG DU CHUD
PAR DKA' BA SPYOD PA LA SANGS RGYAS RNAMS KYIS DGONGS TE GSUNGS
PA LA, DE DAG GIS KHONG DU CHUD PA CI 'DRA ZHE NA, DPER NA JI
LTAR NA BYANG CHUB SEMS DPA' SBYIN PHOD PA YIN ZHE NA, GAL TE
SBYIN PA CUNG ZAD MI SBYIN LA DE PHYOGS

BCU'I 'JIG RTEN SBYIN PA BYA BA TSAD MED PA LA YANG 'JUG GO, ,JI
LTAR NA SBYIN PA 'DOD PA YIN ZHES NA, GAL TE SBYIN PA THAMS CAD
LA 'DOD PAR MI BYED PA'O, ,JI LTAR NA SBYIN PA LA MOS PA YIN ZHE
NA, GAL TE DE BZHIN GSHEGS PA RNAMS LA DAD PAS MI 'GRO BA'O, ,JI
LTAR NA SBYIN PA LA 'JUG

PAR BYED PA YIN ZHE NA, GAL TE BDAG SBYIN PA LA 'JUG PAR MI BYED
PA STE, RANG BZHIN NYID KYIS SBYIN ZHES BYA BA'I THA TSIG GO, ,JI
LTAR NA SBYIN PA LA MNGON PAR DGA' BA YIN ZHE NA, GAL TE LAN 'GA'
SBYIN PA CI YANG SBYIN PAR MI BYED PA'O, ,JI LTAR NA SBYIN PA LA
CHE BA YIN ZHE NA, GAL TE

SBYIN PA LA SNYING PO MED PA'I 'DU SHES SU GYUR PA'O, ,JI LTAR NA
SBYIN PA DAG PA YIN ZHE NA, GAL TE SER SNANG 'BYUNG BAR BYED
PA'O, ,JI LTAR NA SBYIN PA MTHAR PHYIN PA YIN ZHE NA, GAL TE
MTHA' LA MI GNAS PAR GYUR PA'O, ,JI LTAR NA SBYIN PA LA BDAG PO
YIN ZHE NA, GAL TE SBYIN PA LA DBANG BYED

PA MA YIN PA'O, ,JI LTAR NA SBYIN PA MI ZAD PA YIN ZHE NA, GAL TE
MI ZAD PA LA MI GNAS PAR GYUR PA'O, ,SBYIN PA LA JI LTA BA DE
BZHIN DU TSUL KHRIMS LA SOGS PA SHES RAB LA THUG PA RNAMS LA YANG
CI RIGS SU SHES PAR BYA'O, ,JI LTAR NA SROG GCOD PA YIN ZHE NA,
GAL TE SROG CHAGS

@33B RNAMS 'KHOR BA LAS SHIN TU BZLOG PA'O, ,JI LTAR NA MA BYIN
PAR LEN PA YIN ZHE NA, GAL TE SUS KYANG MA BYIN PAR BDAG NYID
KYIS SEMS CAN THAMS CAD LEN PA'O, ,JI LTAR NA 'DOD PA LA LOG PAR
SPYOD PA YIN ZHE NA, GAL TE 'DOD PA RNAMS LA LOG PA'O ZHES SPYOD
PA'O, ,JI LTAR NA BRDZUN DU

SMRA BA YIN ZHE NA, GAL TE GANG BRDZUN PA DE LA BRDZUN NO ZHES
SMRA BA'O, ,JI LTAR NA LOG PAR LTA BA CAN YIN ZHE NA, GAL TE GANG
THAMS CAD NA THAMS CAD LA 'DUG PA'I LOG PA DE JI LTA BA BZHIN
LTAR NA NGAG RTZUB PO SMRA BA YIN ZHE NA, GAL TE SHES BYA BA'I
PHA ROL TU GNAS PA'O, ,JI LTAR NA TSIG KYAL PA SMRAS PA YIN

ZHE NA; GAL TE CHOS THAMS CAD YANG DAG PAR RNAM PAR PHYE STE SMRA
BA'O, ,JI LTAR NA BRNAB SEMS CAN YIN ZHE NA, GAL TE RGYUN DU BDAG
BLA NA MED PA'I BSAM GTAN THOB PAR BYED PA'O, ,JI LTAR NA GNOD
SEMS KYI SEMS DANG LDAN PA YIN ZHE NA, GAL TE SEMS LA NYON MONGS
PAR BYED PA THAMS CAD

LA 'DIS GNOD PAR BYAS PA YIN NO, ,JI LTAR NA LOG PAR LTA BA CAN
YIN ZHE NA, GAL TE GANG THAMS CAD NA THAMS CAD LA 'DUG PA'I LOG
PA DE JI LTA BA BZHIN DU MTHONG BA'O, ,SANGS RGYAS KYI CHOS RNAMS
ZAB BO ZHES BYA BA LA, SANGS RGYAS KYI CHOS RNAMS ZAB PA GANG ZHE
NA, 'DIR BSTAN PA

RTAG PA'I CHOS RNAMS NI SANGS RGYAS KYI CHOS RNAMS TE, CHOS KYI
SKU RTAG PA'I PHYIR RO, ,CHAD PA'I CHOS RNAMS NI SANGS RGYAS KYI
CHOS RNAMS TE, SGRIB PA THAMS CAD CHAD PA'I PHYIR RO, ,SKYE BA'I
CHOS RNAMS NI SANGS RGYAS KYI CHOS RNAMS TE, SPRUL PA'I SKU SKYE
BA'I PHYIR RO, ,DMIGS PA'I CHOS

RNAMS NI SANGS RGYAS KYI CHOS RNAMS TE, SEMS CAN GYI SPYOD PA
BRGYAD KHRI BZHI STONG GI GNYEN PO DAG DANG BCAD PA DMIGS PA'I
PHYIR RO, ,'DOD CHAGS DANG BCAS PA'I CHOS RNAMS NI, SANGS RGYAS
KYI CHOS RNAMS TE, 'DOD CHAGS DANG BCAS PA'I SEMS CAN RNAMS KYIS
BDAG TU

KHAS BLANGS PA'I PHYIR RO, ,DE BZHIN DU ZHE SDANG DANG BCAS PA'I
CHOS RNAMS NI SANGS RGYAS KYI CHOS RNAMS TE, GTI MUG DANG BCAS
PA'I CHOS RNAMS NI SANGS RGYAS KYI CHOS, SO SO'I SKYE BA'O CHOS
RNAMS NI, SANGS RGYAS KYI CHOS RNAMS SU BLTA BAR BYA'O, ,MI GOS
PA'I CHOS RNAMS NI

@34A *, ,SANGS RGYAS KYIS CHOS RNAMS TE, GRUB PA'I DE BZHIN NYID
LA SGRIB PA THAMS CAD KYIS MI GOS PA'I PHYIR RO, ,NYE BAR GOS PA
MED PA'I CHOS RNAMS NI, SANGS RGYAS KYI CHOS RNAMS TE, 'JIG RTEN
DU SKYES KYANG 'JIG RTEN PA'I CHOS RNAMS KYIS NYE BAR GOS PA MED
PA'I

PHYIR RO, ,DE'I PHYIR SANGS RGYAS KYIS CHOS RNAMS NI ZAB PA ZHES
BYA'O, ,PHA ROL TU PHYIN PA BSGOM PA DANG, SEMS CAN YONGS SU SMIN
BAR BYA BA DANG, SANGS RGYAS KYI ZHING YONGS SU DAG PAR BYA BA
DANG, SANGS RGYAS KYI CHOS THAMS CAD BSGRUB PA'I PHYIR, BYANG
CHUB SEMS DPA'I TING NGE 'DZIN

RNAMS KYI LAS KYI RAB TU DBYE BAR BLTA'O, ,DE LTAR LHAG PA'I SEMS
KYI KHYAD PAR BSTAN NAS, LHAG PA'I SHES RAB KYI KHYAD PAR JI LTAR
BLTA ZHE NA, RNAM PAR MI RTOG PA'I YE SHES KYI NGO BO NYID DANG,
GNAS DANG, GZHI DANG, DMIGS PA DANG, RNAM PA DANG, BRGAL BA'I LAN
DANG, RTEN

DANG; GROGS DANG, RNAM PAR SMIN PA DANG, RGYU MTHUN PA DANG, NGES
PAR 'BYUNG BA DANG, MTHAR THUG PAR 'GRO BA DANG, SBYOR BA LAS
BYUNG BA DANG, RNAM PAR MI RTOG PA DANG, RJES LAS THOB PA'I PHAN
YON DANG, RAB TU DBYE BA DANG, ,RNAM PAR MI RTOG PA DANG, RJES
LAS THOB PA'I

DPE DANG, LHUN GYIS GRUB PAR BYA BA SGRUB PA DANG, ZAB PA NYID
KYIS KYANG RNAM PAR MI RTOG PA'I YE SHES NI, LHAG PA'I SHES RAB
KYI KHYAD PAR DU BLTA BAR BYA'O, ,DE LA RNAM PA LNGAS RNAM PAR
SPANGS PA NI, RNAM PAR MI RTOG PA'I YE SHES KYI NGO BO NYID CES
BYA STE, YID LA MI BYED PA

YONGS SU SPANGS PA DANG, RTOG PA DANG BCAS PA DANG, DPYOD PA DANG
BCAS PA'I SA LAS SHIN TU 'DA' BA YONGS SU SPANGS PA DANG, 'DU
SHES DANG, TSOR BA 'GOG PA NYE BAR ZHI BA YONGS SU SPANGS PA
DANG, GZUGS KYI NGO BO NYID YONGS SU SPANGS PA DANG, DE KHO NA'I
DON LA BKRA

BAR 'DZIN PA YONGS SU SPANGS PA'I PHYIR TE, RNAM PAR MI RTOG PA'I
YE SHES NI, RNAM PA 'DI LNGA YONGS SU SPANGS PAR RIG PAR BYA'O,
,RNAM PAR MI RTOG PA'I YE SHES RNAM PAR GZHAG PA JI SKAD BSTAN PA
'DIR TSIGS SU BCAS PA, BYANG CHUB SEMS DPA' RNAMS KYIS SHES, ,

@34B RNAM PA RTOG MED PA'I NGO BO NYID, ,RNAM PA LNGA NI RNAM
SPANGS SHING, ,YANG DAG DON LA BKRAR 'DZIN MED, ,BYANG CHUB SEMS
DPA' RNAMS KYIS SHES, ,RNAM PAR RTOG PA MED PA'I GNAS, ,SEMS MIN
SEMS NI KHO NA STE, ,DON LA MI SEMS RGYUS BYUNG PHYIR, ,BYANG
CHUB SEMS DPA'

RNAMS KYIS SHES, ,RNAM PAR RTOG PA MED PA'I GZHI, ,THOS PA'I BAG
CHAGS RJOD BCAS PA'I, ,YID BYED DE NI TSUL BZHIN NO, ,BYANG CHUB
SEMS DPA' RNAMS KYIS SHES, ,RNAM RTOG MED PA'I DMIGS PA NI, CHOS
RNAMS BRJOD DU MED PA NYID, ,BDAG MED DE BZHIN NYID KYANG DE,
,BYANG CHUB

SEMS DPA' RNAMS KYIS SHES, ,RNAM PAR MI RTOG RNAM PA NI, ,SHES
BYA DMIGS PA DE NYID LA, ,MTSAN MA MED PA GANG YIN PA'O, ,SBYOR
LAS BYUNG BA'I RANG BZHIN DE, ,RNAM BRTAGS DE LAS GZHAN DU MIN,
,YI GE PHAN TSUN SBYOR BAS NA, DON DE SBYOR LAS BYUNG BA YIN,
,RJOD PA

MED PAR BRJOD BYA LA, ,SHES PA 'JUG PA MA YIN NO, ,'GAL BA'I
PHYIR NA BRJOD LA MIN, ,DE PHYIR THAMS CAD BRJOD DU MED, ,RNAM
PAR MI RTOG YE SHES NI, ,BYANG CHUB SEMS DPA'I DE RJES LA, ,THOB
PA'I SPYOD PA'I RTEN YIN TE, ,DE NI 'PHEL BAR 'GYUR PHYIR RO,
,BYANG CHUB SEMS DPA'

RNAMS KYIS SHES, ,RNAM PAR RTOG PA MED PA'I GROGS, ,LAM GNYIS SU
NI BRJOD PA STE, ,PHA ROL PHYIN LNGA'I RANG BZHIN NO, ,BYANG CHUB
SEMS DPA' RNAMS KYIS SHES, ,RNAM RTOG MED PA'I RNAM SMIN NI,
,SANGS RGYAS DKYIL 'KHOR GNYIS SU STE, ,SBYOR BA DANG NI THOB PAS
SO, ,BYANG

CHUB SEMS DPA' RNAMS KYIS SHES, ,RNAM RTOG MED PA'I RGYU MTHUN
NI, ,PHYIN MA PHYIN MA'I TSE RNAMS SU, ,KHYAD PAR DU NI 'GRO BAR
'DOD, ,BYANG CHUB SEMS DPA' RNAMS KYIS SHES, ,RNAM RTOG MED PA'I
'BYUNG BA NI, ,SA BCU DAG TU SHES BYA STE, ,THOB PA DANG NI GRUB
PHYIR RO, ,BYANG CHUB

SEMS DPA' RNAMS KYIS SHES, ,RNAM RTOG MED PA'I MTHAR THUG PA,
,DAG PA'I SKU GSUM THOB PHYIR DANG, ,DBANG GI MCHOG NI THOB PHYIR
RO, ,RNAM RTOG MED PA'I YE SHES DE, ,DAD PA TZAM DANG MOS PA YIS,
,SDIG PA SNA TSOGS DRAG RNAMS KYIS, ,GOS PA MED DE NAM MKHA'
BZHIN, ,

@35A *, ,RNAM RTOG MED PA'I YE SHES DE, ,SGRIB PA KUN LAS GROL
BA'I PHYIR, ,THOD DANG GRUB DANG LDAN PAS NA, ,GOS PA MED DE NAM
MKHA' BZHIN, ,RNAM RTOG MED PA'I YE SHES DE, ,GOS PA MED DE NAM
MKHA' BZHIN, ,'JIG RTEN DAG NA RNAM RGYU YANG, 'JIG RTEN

CHOS KYIS RTAG MI GOS, ,LKUGS PAS DON NI MYONG 'DOD DANG, ,JI
LTAR LKUGS PAS DON MYONG BA DANG, ,MA LKUGS PAS NI DON MYONG
LTAR, ,YE SHES GSUM NI BRJOD PA YIN, ,RMONGS PAS DON NI MYONG
'DOD DANG, ,JI LTAR RMONGS PAS DON RMONGS DANG, MA RMONGS PAS NI
DON RMONGS LTAR, ,YE SHES

GSUM NI BRJOD PA YIN, ,LNGA POS DON NI MYONG 'DOD DANG, ,JI LTAR
LNGA POS DON MYONG DANG, ,YID KYIS DON NI MYONG BA LTAR, ,YE SHES
GSUM NI BRJOD PA YIN, ,BSTAN BCOS MI SHES BSTAN BCOS 'DOD, ,CHOS
DANG DON MYONG GO RIMS LTAR, ,SBYOR BA LAS NI BYUNG BA SOGS, ,YE
SHES

GSUM DE BZHIN GSHEGS PAR BYA, ,MI ZHIG MIG NI BTZUMS PA LTAR,
,RNAM RTOG MED PA'I SHES DE 'DRA, ,DE NYID MIG NI PHYE BA LTAR,
,DE RJES THOB PA'I SHES DE 'DRA, ,RNAM RTOG MED PA'I SHES DE NI,
,NAM MKHA' BZHIN DU SHES PAR BYA, ,DE LA GZUGS NI SNANG BA LTAR,
,DE YI

RJES THOB SHES DE 'DRA, ,JI LTAR NOR BU SIL SNYAN DAG ,RTOG PA
MED PA RANG LAS BYUNG, ,DE LTAR RTAG TU RTOG MED PAR, ,SANGS
RGYAS PHRIN LAS SNA TSOGS 'BYUNG, ,DE LA MA YIN GZHAN LA MIN, ,MI
SHES PA DANG SHES PA'ANG MIN, ,SHES BYA DANG NI KHYAD MED PA'I,
,SHES GANG DE NI

MI RTOG NYID, ,RNAM PAR BRTAG BYA MED PAS NA, ,CHOS RNAMS THAMS
CAD RANG BZHIN GYIS, ,RNAM RTOG MED PAR GANG PHYIR BZHED, ,DE
PHYIR SHES DE MI RTOG NYID, ,DE LA RNAM PAR MI RTOG PA LA SBYOR
BAS BYUG BA'I YE SHES NI RNAM PA GSUM STE, RGYU DANG 'PHEN PA
DANG, GOMS PA LAS

BYUNG BAS RAB TU DBYE BA'I PHYIR RO, ,RNAM PAR MI RTOG PA'I YE
SHES KYANG RNAM PA GSUM STE, CHOG SHES PA DANG, PHYIN CI MA LOG
PA DANG, SPROS PA MED PAS RNAM PAR MI RTOG PA'I PHYIR RO, ,DE'I
RJES LAS THOB PA NI RNAM PA LNGA STE, RTOGS PA DANG, RJES SU DRAN
PA DANG, RNAM PAR

@35B GZHAG PA DANG, 'DRES PA DANG, 'BYOR BA LA DPYOD PA THA DAD
PA'I PHYIR RO, ,RNAM PAR MI RTOG PA'I YE SHES GRUB PA'I TSIGS SU
BCAD PA GZHAN DAG NI, YI DAGS DUD 'GRO MI RNAMS DANG, ,LHA RNAMS
JI LTAR 'OS 'OS SU, ,DNGOS GCIG YID NI THA DAD PAS, ,DON RNAMS
GRUB PA

MED PAR 'DOD, ,'DAS SOGS DE BZHIN RMI LAM DANG, ,GZUGS BRNYAN
RNAM PA GNYIS PO LA, DMIGS PA YOD PA MA YIN PHYIR, ,DE LA DMIGS
PA LNGA PA'I PHYIR, ,DON NI DON DU GRUB NA NI, ,YE SHES RTOG PA
MED MI 'GYUR, ,DE MED PAS NA SANGS RGYAS NYID, ,'THOB PAR 'THAD
PA MA

YIN NO, ,BYANG CHUB SEMS DPA' DBANG THOB DANG, ,BSAM GTAN PA YIN
MOS DBANG GIS, ,'DI LTAR SA LA SOGS PA DAG, ,DNGOS PO DE LTAR
DMIGS PAR 'GYUR, ,'DI LA RNAM PAR 'BYED 'GRUB PA, ,BLO LDAN ZHI
PA THOB PA YI, ,CHOS KUN YID LA BYED PA LA, ,DE LTAR DON DU SNANG
PHYIR RO, ,

YE SHES RGYU BA RTOG MED LA, ,DON RNAMS THAMS CAD MI SNANG PHYIR,
,DON MED KHONG DU CHUD PAR BYA, ,DE MED PAS NA RNAM RIG MED,
,SHES RAB KYI PHA ROL TU PHYIN PA DANG, RNAM PA MI RTOG PA'I YE
SHES NI KHYAD PAR MED DE, JI SKAD DU BYANG CHUB SEMS DPA' SHES
RAB KYI PHA ROL TU PHYIN PA LA MI

GNAS PA'I TSUL GYIS GNAS NAS DE LAS GZHAN PA'I PHA ROL TU PHYIN
PA RNAMS BSGOMS PAS YONGS SU RDZOGS PAR BYED DO ZHES GSUNGS PA
LTA BU'O, ,JI LTAR MI GNAS PA'I TSUL GYIS YONGS SU RDZOGS PAR
BYED CE NA, GNAS RNAM PA LNGA YONGS SU SPONG BA'I PHYIR TE, MU
STEGS CAN GYI

NGAR 'DZIN PA'I GNAS YONGS SU SPONG BA DANG, DE KHO NA MA MTHONG
BA'I BYANG CHUB SEMS DPA'I RNAM PAR RTOG PA'I GNAS YONGS SU SPONG
BA DANG, 'KHOR BA DANG MYA NGAN LAS 'DAS PA'I MTHA' GNYIS KYI
GNAS YONGS SU SPONG BA DANG, NYON MONGS PA'I SGRIB PA SPANGS PA
TZAM GYIS CHOG PAR 'DZIN PA'I

GNAS YONGS SU SPONG BA DANG, SEMS CAN GYI DON LA MI LTA BA PHUNG
PO'I KHA MA MED PA'I MYA NGAL LAS 'DAS PA'I DBYINGS KYI GNAS
YONGS SU SPONG BA'I PHYIR RO, ,NYAN THOS KYI YE SHES DANG, BYANG
CHUB SEMS DPA'I YE SHES GNYIS LA KHYAD PAR CI YOD CE NA, RNAM PA
LNGAS KHYAD PAR YOD

@36A *, ,PAR RIG PAR BYA STE, RNAM PAR MI RTOG PA'I KHYAD PAR NI
PHUNG PO LA SOGS PA'I CHOS LA RNAM PAR MI RTOG PA'I PHYIR RO,
,NYI TSE BA MA YIN PA'I KHYAD PAR NI DE KHO NA ZAD PAR RTOGS PA
DANG, SHES BYA'I RNAM PAR THAMS CAD LA 'JUG PA DANG, SEMS CAN
THAMS CAD KYI

CHED DU BYA BA'I NYI TSE BA MA YIN PA'I PHYIR RO, ,MI GNAS PA
NYID KYI KHYAD PAR NI MI GNAS PA'I MYA NGAN LAS 'DAS PA'I PHYIR
RO, ,GTAN DU BA'I KHYAD PAR NI MYA NGAN LAS 'DAS PA'I DBYINGS SU
ZAD PAR MI 'GYUR BA'I PHYIR RO, ,GONG NA MED PA'I KHYAD PAR NI
DE'I GONG NA DE MA YIN PA'I THEG PA CHES KHYAD

PAR DU 'PHAGS PA GZHAN MED PA'I PHYIR RO, ,'DIR TSIGS SU BCAD PA,
SNYING RJE'I BDAG NYID YE SHES KYIS, ,RNAM LNGA KHYAD PAR 'PHAGS
PA RNAMS, ,'JIG RTEN 'JIG RTEN 'DAS PA YI, ,PHUN SUM TSOGS DANG
MI RING BRJOD, ,GANG GI TSE BYANG CHUB SEMS DPA' DE LTAR LHAG
PA'I TSUL

KHRIMS DANG, LHAG PA'I SEMS DANG, LHAG PA'I SHES RAB KYI YON TAN
PHUN SUM TSOGS PA DANG LDAN PA'I ZHING NOR THAMS CAD LA DBANG
'BYOR BA THOB PAR GYUR PA DE'I TSE, CI'I PHYIR SEMS CAN BREL
PHONGS CAN DAG SNANG ZHE NA, SEMS CAN DE DAG LA DE'I BGEGS SU
GYUR BA'I LAS MTHONG BA DANG,

LONGS SPYOD DE NYE BAR SGRUB NA DGE BA'I CHOS SKYE BA'I BAR DU
GCOD PA NYID DU MTHONG BA DANG, ,KUN TU SKYE BA MNGON DU GYUR PAR
MTHONG BA DANG, LONGS SPYOD DE NYE BAR SGRUB NA MI DGE BA'I CHOS
SOGS PA'I RGYU NYID DU MTHONG BA DANG, LONGS SPYOD DE NYE BAR
SGRUB PA NYID DE LAS GZHAN PA'I SEMS CAN CHES

MANG BA DAG LA GNOD PA'I RGYU NYID DU MTHONG BA'I PHYIR, SEMS CAN
BREL PHONGS CAN DAG SNANG NGO, ,'DIR TSIGS SU BCAD PA, LAS KYI
SGRIB DANG MNGON 'GYUR DANG, ,SOGS DANG GNOD BYED MTHONG BA'I
PHYIR, ,BYANG CHUB SEMS DPA' RNAMS KYIS NI, ,SEMS CAN LONGS SPYOD
MI

'THOB BRJOD, ,DE LTAR LHAG PA'I SHES RAB KYI KHYAD PAR BSTAN TO,
,SPONG BA'I KHYAD PAR JI LTAR BLTA ZHE NA, BYANG CHUB SEMS DPA'
RNAMS KYI SPONG BA NI MI GNAS PA'I MYA NGAN LAS 'DAS PA NI GANG
YIN PA'O, ,DE'I MTSAN NYID NI, GANG NYON MONGS PA YONGS SU BTANG
BA DANG

@36B BCAS PAS 'KHOR BA YONGS SU MI GTONG BA'I GNAS TE GNAS GYUR
PA'O, ,DE LA 'KHOR BA NI GZHAN GYI DBANG GI NGO BO NYID DE KUN
NAS NYON MONGS PA'I CHAR GTOGS PA'O, ,MYA NGAN LAS 'DAS PA NI DE
NYID RNAM PAR BYANG BA'I CHAR GTOGS PA'O, ,GNAS NI DE NYID GNYI
GA'I CHAR GTOGS PA STE, GZHAN

GYI DBANG GI NGO BO NYID DO, ,GZHAN GYUR PA NI GANG GZHAN GYI
DBANG GI NGO BO NYID DE NYID KYI GNYEN PO SKYES NAS GANG KUN NAS
NYON MONGS PA'I CHA LDOG CING RNAM PAR BYANG BA'I CHAR GYUR PA'O,
,GYUR PA DE YANG MDOR BSDU NA RNAM PA DRUG STE, NYAM CHUNG BAR
BYED CING RGYAS PAR GYUR PA NI MOS PA'I DBANG GIS THOS PA'I BAG

CHAGS GNAS PA DANG, 'DZEM PA DANG BCAS PA LA NYON MONGS PA CHUNG
NGU TZAM KUN TU 'BYUNG BA'AM, KUN TU MI 'BYUNG BA'I PHYIR RO,
,RTOGS NAS GYUR PA NI SAR CHUD PA'I BYANG CHUB SEMS DPA' RNAMS
KYI STE SA DRUG PA'I BAR DU DE KHO NA DANG DE KHO NA MA YIN PA
SNANG BA NYE BAR GNAS PA'I PHYIR RO, ,BSGOM PAS

GYUR PA NI SGRIB PA DANG BCAS PA RNAMS KYI STE, SA BCU'I BAR DU
MTSAN MA THAMS CAD MI SNANG BA DANG, DE KHO NA SNANG BA'I PHYIR
RO, ,'BRAS BU YONGS SU RDZOGS PA'I 'GYUR BA NI SGRIB PA MED PA
RNAMS KYI STE, MTSAN MA THAMS CAD MI SNANG BA DANG, SHIN TU RNAM
PAR DAG PA'I DE KHO NA SNANG BA DANG, MTSAN MA

THAMS CAD LA DBANG 'BYOR BA THOB PA'I PHYIR RO, ,'GYUR PA DMAN PA
NI NYAN THOS RNAMS KYI STE, GANG ZAG LA BDAG MED PAR RTOGS PA
DANG, 'KHOR BA LA SHIN TU RGYAB KYIS BLTAS PAS 'KHOR BA SHIN TU
YONGS SU GTONG BA'I PHYIR RO, ,RGYUR PA RGYA CHE BA NI BYANG CHUB
SEMS DPA' RNAMS KYI STE, CHOS

LA BDAG MED PAR RTOGS PA DANG, DE NYID LA ZHI BAR MTHONG BAS KUN
NAS NYON MONGS PA SPONG ZHING YONGS SU MI GTONG BA'I PHYIR RO,
,GYUR PA DMAN PA BYANG CHUB SEMS DPA' RNAMS KYI YIN NA NYES DMIGS
CING YOD CE NA, SEMS CAN GYI DON LA MI LTA BAS BYANG CHUB SEMS
DPA'I CHOS NYID LAS

SHIN TU 'DAS TE, THEG PA DMAN PA PA RNAMS DANG RNAM PAR THAR PA
MTSUNGS PA'I NYES DMIGS SU 'GYUR RO, ,BYANG CHUB SEMS DPA' RNAMS
KYI GYUR PA RGYA CHEN PO LA PHAN YON CI YOD CE NA, RANG BZHIN
GNAS GYUR PA'I GZHIS 'KHOR BA'I CHOS THAMS CAD LA DBANG 'BYOR BA
THOB PA'I PHYIR TE, 'GRO BA

@37A *, ,THAMS CAD DU SEMS CAN THAMS CAD KYI LUS STON PAS 'DUL
BA'I THABS LA MKHAS PA SNA TSOGS KYIS MNGON PAR MA THOB DANG,
THEG PA GSUM PO DAG LA 'DUL ZHING 'GOD PA NI PHAN YON NO, ,'DIR
TSIGS SU BCAS PA, ,BYIS PA RNAMS LA YANG DAG BSGRIBS, ,YANG

DAG MA YIN KUN TU SNAD, ,DE BSTZAL YANG DAG THAMS CAD DU, ,BYANG
CHUB SEMS DPA' RNAMS LA SNANG, ,DON MED PA DANG DON YOD PA, ,MI
SNANG SNANG BAR SHES PAR BYA, ,GNAS NI GZHAN DU GYUR PA DE, ,'DOD
DGUR RGYU PHYIR THAR PA YIN, ,'KHOR BA DANG NI MYA NGAN 'DAS,
,MTSUNGS PAR SHES PA

NAM SKYE BA, ,DE TSE DE PHYIR DE LA NI, ,'KHOR NYID MYA NGAN 'DAS
PAR 'GYUR, ,DE YI PHYIR NA 'KHOR BA NI, ,GTONG BA MA YIN MI GTONG
MIN, ,DE PHYIR MYA NGAN 'DAS PA YANG, ,THOB PA MA YIN MI THOB
MIN, ,DE LTAR SPONG BA'I KHYAD PAR BSTAN NAS, YE SHES KYI KHYAD
PAR JI LTAR BLTA BAR BYA ZHE NA,

SANGS RGYAS KYI SKU GSUM PO NGO BO NYID DANG, LONGS SPYOD RDZOGS
PA DANG, SPRUL PA'I SKUS YE SHES KYI KHYAD PAR DU BLTA BAR BYA'O,
,DE LA NGO BO NYID KYI SKU NI GANG DE BZHIN GSHEGS PA RNAMS KYI
CHOS KYI SKU STE, THAMS CAD LA DBANG SGYUR BA'I GNAS YIN PA'I
PHYIR RO, ,LONGS SPYOD RDZOGS

PA'I SKU NI, GANG SANGS RGYAS KYI 'KHOR GYI DKYIL 'KHOR SNA TSOGS
KYIS RAB TU PHYE BA DANG, CHOS KYI SKU LA BRTEN PA STE, SANGS
RGYAS KYI ZHING YONGS SU DAG PA DANG, THEG PA CHEN PO CHOS KYI
LONGS SPYOD MYONG BAR MDZAD PA'I PHYIR RO, ,SPRUL PA'I SKU NI
GANG CHOS KYI SKU LA BRTEN PA NYID DE

DGA' LDAN GYI GNAS NA BZHUGS PA NAS BZUNG STE, 'PHO BA DANG,
BLTAMS PA DANG, 'DOD PA LA SPYOD PA DANG, MNGON PAR 'BYUNG BA
DANG, MU STEGS CAN GYI GANG DU GSHEGS PA DANG, DKA' PA SPYOD PA
DANG, MNGON PAR RDZOGS PAR BYANG CHUB PA DANG, CHOS KYI 'KHOR LO
BSKOR BA

DANG, YONGS SU MYA NGAN LAS 'DAS PA CHEN PO KUN TU STON PA'I
PHYIR RO, ,'DIR SDOM GYI TSIGS SU BCAD PA, MTSAN NYID DANG NI
'THOB PA DANG, ,DBANG DANG GNAS DANG YONGS SU BSDUS DANG, ,DBYE
DANG YON TAN ZAB PA DANG, ,DRAN DANG PHRIN LAS SANGS RGYAS NYID,
,SANGS RGYAS RNAMS KYI

@37B MTSAN NYID JI LTA BU ZHE NA, CHOS KYI SKU'O, ,MDOR BSDU NA
MTSAN NYID LNGAR RIG PAR BYA STE, GNAS GYUR BA'I MTSAN NYID NI
SGRIB PA THAMS CAD LA KUN NAS NYON MONGS PA'I CHAR GTOGS PA'I
GZHAN GYI DBANG GI NGO BO NYID RNAMS PAR LOG NA SGRIB PA THAMS
CAD LAS RNAM PAR GROL ZHING CHOS

THAMS CAD LA DBANG SGYUR BA NYE BAR GNAS PA RNAMS PAR BYANG BA'I
CHAR GTOGS PA GZHAN GYI DBANG GI NGO BO NYID DU GYUR PA'I PHYIR
RO, ,DKAR PO'I CHOS KYI RANG BZHIN GYI MTSAN NYID NI PHA ROL TU
PHYIN PA DRUG YONGS SU RDZOGS NAS, DBANG BCU THOB PA'I PHYIR TE,
DE LA TSE LA DBANG BA DANG, SEMS LA

DBANG BA DANG, YO BYAD LA DBANG BA NI SBYIN PA'I PHA ROL TU PHYIN
PA YONGS SU RDZOGS PA'I PHYIR RO, ,LAS LA DBANG BA DANG, SKYE BA
LA DBANG BA NI TSUL KHRIMS KYI PHA ROL TU PHYIN PA YONGS SU
RDZOGS PA'I PHYIR RO, ,MOS PA LA DBANG BA NI BZOD PA'I PHA ROL TU
PHYIN PA YONGS SU RDZOGS PA'I PHYIR RO, ,SMON

LAM LA DBANG BA NI BRTZON 'GRUS KYI PHA ROL TU PHYIN PA YONGS SU
RDZOGS PA'I PHYIR RO, ,MNGON PAR SHES PA LNGAS BSDUS PA'I RDZU
'PHRUL LA DBANG BA NI BSAM GTAN GYI PHA ROL TU PHYIN PA YONGS SU
RDZOGS PA'I PHYIR RO, ,YE SHES LA DBANG BA DANG CHOS LA DBANG BA
NI SHES RAB KYI PHA ROL TU PHYIN PA YONGS

SU RDZOGS PA'I PHYIR RO, ,GNYIS SU MED PA'I MTSAN NYID NI YOD PA
DANG MED PA GNYIS SU MED PA'I MTSAN NYID KYIS CHOS THAMS CAD
DNGOS PO MED PA DANG, STONG PA NYID KYI MTSAN NYID KYI DNGOS PO
YIN PA'I PHYIR RO, ,'DUS BYAS DANG, 'DUS MA BYAS GNYIS SU MED
PA'I MTSAN NYID NI LAS DANG

NYON MONGS PA RNAMS KYIS MNGON PAR 'DUS MA BYAS PA NYID DANG,
'DUS BYAS SU SNANG BA KUN TU STON PA LA DBANG 'BYOR BA'I PHYIR
RO, ,THA DAD PA DANG GCIG PA GNYIS SU MED PA'I MTSAN NYID NI, DE
LA SANGS RGYAS THAMS CAD KYI GNAS THA DAD PA MA YIN PA DANG,
RGYUD TSAD MED PA MNGON PAR RDZOGS

PAR BYANG CHUB PA'I PHYIR RO, ,'DIR TSIGS SU BCAD PA, BDAG TU
'DZIN PA MED PA'I PHYIR, ,GNAS LA THA DAD YOD PA MA YIN, ,SNGON
GYI RJES SU 'BRANG BAS NA, ,DE LA GDAGS PAS THA DAD MED, ,THA DAD
RIGS PHYIR DON MED PHYIR, ,KUN PHYIR THOG MA MED PA'I PHYIR, ,DRI
MA MED PA'I GNAS LA NI, ,

@38A *, ,SANGS RGYAS GCIG MIN MANG PO'ANG MIN, ,RTAG PA'I MTSAN
NYID NI DE BZHIN NYID RNAM PAR DAG PA'I MTSAN NYID DANG, SNGON
GYI SMON LAM GYI SHUGS DANG, BYA BA YONGS SU MA RDZOGS PA'I PHYIR
RO, ,BSAM GYIS MI KHYAB PA'I MTSAN NYID NI DE BZHIN NYID RNAM PAR

DAG PA DA SO SO RANG GIS RIG PAR BYA BA DANG, 'JIG RTEN NA DPE
MED PA DANG, RTOG GE PA'I SPYOD YUL MA YIN PA'I PHYIR RO, ,YANG
JI LTAR CHOS KYI SKU 'DI REG PAS THOG MA NYID DU THOB CE NA, THEG
PA CHEN PO'I CHOS 'DRES PA LA DMIGS PA RNAM PAR MI RTOG PA DANG,
DE'I RJES LAS THOB

PA'I YE SHES RNAM PA LNGA LEGS PAR BSGOMS PAS THAMS CAD DU TSOGS
LEGS PAR BSAGS PA DANG, SGRIB PA SRAB MO GZHIG PAR DKA' BA SHIGS
PA'I PHYIR RDO RJE LTA BU'I TING NGE 'DZIN GYIS DE'I 'JUG THOGS
SU SGRIB PA THAMS CAD DANG BRAL BA'I PHYIR, DE DAG GIS GNAS GYUR
PAS

THOB BO, ,YANG DBANG 'BYOR BA RNAM PA DUS CHOS KYI SKU DBANG
'BYOR BA 'THOB CE NA, MDOR BSDU NA RNAM PA LNGAS 'THOB STE, GZUGS
KYI PHUNG PO GYUR BA'I PHYIR ZHING DANG, LUS DANG, MTSAN DANG,
DPE BYAD BZANG PO DANG, DBYANGS MTHA' YAS PA DANG, SPYI GTZUG
BLTAR MI MTHONG BA LA

DBANG 'BYOR BA DANG, TSOR BA'I PHUNG PO GYUR BA'I PHYIR KHA NA MA
THO BA MED CING TSAD MED LA RGYA CHE BA'I BDE BAR GNAS PA LA
DBANG 'BYOR PA DANG, 'DU SHES KYI PHUNG PO GYUR BA'I PHYIR MING
GI TSOGS DANG, TSIG GI TSOGS DANG, YE GE'I TSOGS THAMS CAD KYIS
BSTAN PA LA DBANG 'BYOR BA DANG,

'DU BYED KYI PHUNG PO GYUR BA'I PHYIR, SPRUL PA DANG, BSGYUR PA
DANG, 'KHOR BSDU BA DANG, DKAR PO'I CHOS BSDU BA LA DBANG 'BYOR
BA DANG, RNAM PAR SHES PA'I PHUNG PO GNAS GYUR BA'I PHYIR, ME
LONG LTA BU DANG, MNYAM PA NYID DANG, SO SOR RTOG PA DANG, BYA BA
SGRUB PA'I YE SHES LA

DBANG 'BYOR BAS DBANG 'BYOR BA 'THOB BO, ,CHOS KYI SKU GNAS NGU
ZHIG GI GNAS NYID DU RIG PAR BYA ZHE NA, MDOR BSDU NA GSUM GYI
GNAS TE, SANGS RGYAS KYI GNAS PA SNA TSOGS KYI GNAS NI, 'DIR
TSIGS SU BCAD PA, GANG PHYIR SANGS RGYAS RANG GI DBYINGS BRNYES
NAS, ,

@38B RNAM PA LNGA YI BDAG NYID DGYES BRNYES LA, ,DE MA THOB PAS
DGA' DANG BRAL GYUR BA, ,DE PHYIR DE 'DOD PAS NA DE THOB BYOS,
,MTHU DANG BYA BA GRUB DANG CHOS RO DANG, ,DON DANG YON TAN 'BYOR
BA DPAG MED DANG, ,RTAG TU MI ZAD GZIGS PAS SANGS RGYAS RNAMS,
,DGYES MCHOG KHA NA MA

THO MED PA BRNYES, ,LONGS SPYOD RDZOGS PA'I SKU SNA TSOGS KYI
GNAS NI BYANG CHUB SEMS DPA' YONGS SU SMIN PAR MDZAD PA'I PHYIR
RO, SPRUL PA'I SKU SNA TSOGS KYI GNAS NI, PHAL CHER NYAN THOS
RNAMS YONGS SU SMIN PAR MDZAD PA'I PHYIR RO, ,SANGS RGYAS KYI
CHOS DU ZHIG GIS CHOS KYI SKU BSDUS PAR

RIG PAR BYA ZHE NA, MDOR BSDU NA RNAM PA DRUG GIS BSDUS TE, SANGS
RGYAS KYI CHOS RNAM PAR DAG PAS NI KUN GZHI RNAM PAR SHES PAR
GYUR NAS CHOS KYI SKU THOB PA'I PHYIR RO, ,RNAM PAR SMIN PA BAS
NI DBANG PO GZUGS CAN GYUR NAS RNAM PAR SMIN PA BA'I YE SHES THOB
PA'I PHYIR RO, ,GNAS PAS NI 'DOD PA

LA SPYOD PA LA SOGS PA LA GNAS PAR GYUR NAS YE SHES TSAD MED PAS
GNAS PA THOB PA'I PHYIR RO, ,DBANG 'BYOR BA BAS NI YONGS SU 'DZIN
PA'I LAS SNA TSOGS GYUR NAS 'JIG RTEN GYI KHAMS THAMS CAD DU
THOGS PA MED PA'I MNGON PAR SHES PA'I YE SHES LA DBANG 'BYOR BA
THOB PA'I PHYIR RO, ,

THA SNYAD PAS NI MTHONG BA DANG, THOS PA DANG, BYE BRAG PHYED PA
DANG, RNAM PAR SHES PA'I THA SNYAD BRJOD PAR GYUR NAS SEMS CAN
THAMS CAD KYI SEMS TSIM PAR BYA BA'I BSTAN PA MKHYEN PA LA DBANG
'BYOR BA THOB PA'I PHYIR RO, ,SEL BA BAS NI GNOD PA DANG, ,NYES
PA THAMS CAD SEL BAR GYUR

NAS SEMS CAN THAMS CAD KYI GNOD PA THAMS CAD SEL BA MKHYEN PA
BRNYES PA'I PHYIR TE, SANGS RGYAS KYI CHOS 'DI DRUG GIS, SANGS
RGYAS RNAMS KYI CHOS KYI SKU BSDUS PAR RIG PAR BYA'O, ,SANGS
RGYAS BCOM LDAN 'DAS RNAMS KYI CHOS KYI SKU GANG YIN PA DE CI THA
DAD PA ZHES BYA BA'AM, THA

DAD PA MA YIN PA ZHES BYA ZHE NA, GNAS DANG, DGONGS PA DANG,
PHRIN LAS THA DAD PA MED PAS THA DAD PA MA YIN PA ZHES BYA'O,
,LUS TSAD MED PA MNGON PAR RDZOGS PAR BYANG CHUB PA'I PHYIR THA
DAD PA ZHES BYA'O, ,CHOS KYI SKU JI LTA BA DE BZHIN DU, LONGS
SPYOD RDZOGS PA'I SKU

@39A *, ,YANG DGONGS PA DANG PHRIN LAS THA DAD PA MED PAS THA DAD
PA MA YIN GYI, GNAS THA DAD PAS THA DAD PA MED PA NI MA YIN TE,
GNAS TSAD MED PAS 'BYUNG BA'I PHYIR RO, ,SPRUL PA'I SKU YANG
LONGS SPYOD RDZOGS PA'I SKU BZHIN DU BLTA BAR BYA'O, ,CHOS KYI
SKU DE YON TAN

DU ZHIG DANG LDAN PAR RIG PAR BYA ZHE NA, SHIN TU YONGS SU DAG
PA'I TSAD MED PA BZHIN DANG, RNAM PAR THAR PA BRGYAD DANG, ZIL
GYIS GNON PA'I SKYE MCHED BRGYAD DANG, ZAD PAR GYI SKYE MCHED BCU
DANG, NYON MONGS PA MED PA DANG, SMON NAS SHES PA DANG, SO SO
YANG DAG PAR RIG PA BZHI DANG,

MNGON PAR SHES PA DRUG DANG, SKYES BU CHEN PO'I MTSAN SUM CU RTZA
GNYIS DANG, DPE BYAD BZANG PO BRGYAD CU DANG, RNAM PA THAMS CAD
YONGS SU DAG PA BZHI DANG, STOBS BCU DANG, MI 'JIGS PA BZHI DANG,
BSRUNG BA MED PA GSUM DANG, DRAN PA NYE BAR GZHAG PA GSUM DANG,
BAG CHAGS

YANG DAG PAR BCOM PA DANG, BSNYEL BA MED PA'I CHOS NYID DANG,
THUGS RJE CHEN PO DANG, SANGS RGYAS KYI CHOS MA 'DRES PA BCO
BRGYAD DANG, RNAM PA'I MCHOG THAMS CAD MKHYEN PA NYID DANG, PHA
ROL TU PHYIN PA DRUG YONGS SU RDZOGS PA DANG LDAN NO, ,'DIR TSIGS
SU BCAS PA, SEMS CAN

RNAMS LA THUGS BRTZE BA, ,PHRAD DANG BRAL BAR DGONGS PA CAN, ,MI
'BRAL DGONGS SHING BDE DANG LDAN, ,DGONGS PA KHYOD LA PHYAG 'TSAL
LO, ,SGRIB PA KUN LAS NGES PAR GROL, ,THUB PAS 'JIG RTEN KUN ZIL
MNAN, ,KHYAD KYI MKHYEN PAS SHES BYA KHYAB, ,SEMS GROL

KHYOD LA PHYAG 'TSAL LO, ,SEMS CAN KUN GYI NYON MONGS KUN, ,MA
LUS PA DAG 'DUL MDZAD PA, ,NYON MONGS SEL BA SNYON RMONGS PA,
,BRTZER BCAS KHYOD LA PHYAG 'TSAL LO, ,LHUN GYIS GRUB CING CHAGS
MI MNGA', ,THOGS PA MI MNGA' RTAG TU YANG, MNYAM PAR GZHAG

CING 'DRI KUN GYI, ,LAN LDON KHYOD LA PHYAG 'TSAL LO, ,GNAS DANG
GNAS PA BSHAD BYA DANG, ,TSIG DANG SHES PA STON PA LA, ,RTAG TU
BLO GROS MI THOGS PA, ,STON MCHOG KHYOD LA PHYAG 'TSAL LO, ,CHED
DU BZHUD DANG DE DAG GI ,TSIG DANG SPYOD MKHYEN 'ONGS PA DANG, ,

@39B 'GRO DANG NGES 'BYUNG SEMS CAN LA, ,LEGS 'DOMS KHYOD LA
PHYAG 'TSAL LO, ,SEMS CAN KUN GYIS KHYOD MTHONG NA, ,SKYES BU
MCHOG TU RTOGS PAR 'GYUR, ,MTHONG BA TZAM GYIS DAD 'GYUR BAR,
,MDZAD PA KHYOD LA PHYAG 'TSAL LO, ,LEN DANG GNAS DANG GTONG BA
DANG, ,SPRUL PA DANG

NI SGYUR BA DANG, ,TING NGE 'DZIN DANG YE SHES LA, ,MNGA' BRNYES
KHYOD LA PHYAG 'TSAL LO, ,THABS DANG SKYABS DANG DAG PA DANG,
,NGES 'BYUNG THEG PA CHEN PO LA, ,SEMS CAN RNAMS LA MI SLU BA'I,
,BDUD 'JOMS KHYOD LA PHYAG 'TSAL LO, ,YE SHES DANG NI SPANGS PA
DANG, ,NGES 'BYUNG

BGEGS BYED STON MDZAD PA, ,BDAG GZHAN DON LA MU STEGS GZHAN, ,MI
TSUGS KHYOD LA PHYAG 'TSAL LO, ,'KHOR DU TSAR GCAD GSUNG MDZAD
PA, ,KUN NAS NYON MONGS GNYIS SPANGS PA, ,BSRUNG BA MI MNGA'
BSNYEL MI MNGA', ,TSOGS SDUD KHYOD LA PHYAG 'TSAL LO, ,GSHEGS

BZHUGS KUN TU RTAG PAR YANG, ,KUN MKHYEN MA LAGS SPYOD MI MNGA',
,KHYOD NI YANG DAG DON DU NA, ,KUN MKHYEN KHYOD LA PHYAG 'TSAL
LO, ,SEMS CAN KUN GYI DON MDZAD LA, ,KHYOD NI DUS LAS YUL MI
GDA', ,RTAG TU 'BRAS BU YOD MDZAD PA, ,MI BSNYEL KHYOD LA PHYAG
'TSAL

LO; ,'JIG RTEN KUN TU GDUGS ZHAG GCIG ,LAN DRUG TU NI GZIGS MDZAD
PA, ,THUGS RJE CHE DANG LDAN PA PO, ,PHAN 'DOGS KHYOD LA PHYAG
'TSAL LO, ,GSHEGS DANG THUGS SU CHUD PA DANG, ,MKHYEN PA DANG NI
PHRIN LAS KYIS, ,NYAN THOS DANG NI RANG SANGS RGYAS, KUN

MCHOG KHYOD LA PHYAG 'TSAL LO, ,BYANG CHUB CHEN PO RNAM PA KUN,
,SKU GSUM DAG GIS BRNYES GYUR PA, ,KUN TU SEMS CAN THAMS CAD KYI,
,DOGS GCOD KHYOD LA PHYAG 'TSAL LO, ,SRI BA MI MI MNGA' SKYON MI
MNGA', ,RNYOG PA MI MNGA' BZHUGS MI MNGA', ,G-YO BA MI MNGA'

CHOS KUN LA, ,MI SPROS KHYOD LA PHYAG 'TSAL LO, ,SANGS RGYAS
RNAMS KYIS CHOS SKU NI, ,YON TAN 'DI DAG DANG LDAN NO, ,GZHAN
YANG NGO BO NYID DANG, RGYU DANG, 'BRAS BU DANG PHRIN LAS DANG
LDAN PA DANG, 'JUG PA'I YON TAN RNAMS DANG YANG LDAN TE, DE LTA
BAS NA SANGS RGYAS

@40A *, ,BCOM LDAN 'DAS RNAMS KYI YON TAN BLA NA MED PAR RIG PAR
BYA'O, ,'DIR TSIGS SU BCAD PA, KHYOD NI DAM PA'I DON GRUB STE,
,SA RNAMS KUN GYIS 'BYUNG BA LAGS, ,SEMS CAN GYI NI MCHOG NYID
BRNYES, ,SEMS CAN THAMS CAD RNAMS 'GREL BA, ,MI BAS

MTSUNGS PA MA MCHIS PA'I, ,YON TAN LDAN ZHING 'JIG RTEN DANG,
,'KHOR NA GDA' LA RNAM KUN TU, ,LHA MIS MTHONG BA YANG MA LAGS,
,YANG SANGS RGYAS RNAMS KYI CHOS KYI SKU NI, ZAB PA MCHOG TU ZAB
PA STE, DE'I ZAB PA JI LTAR BLTA ZHE NA, 'DIR TSIGS SU BCAD PA,
SKYE MED SANGS

RGYAS SKYE BA STE, ,MI GNAS PA LA RAB TU BZHUGS, ,LHUN GYIS GRUB
PAR THAMS CAD MDZAD, ,ZAS BZHI PO NI GSOL BA LAGS, ,THA DAD MED
CING DPAG TU MED, ,PHRIN LAS DPAG TU MED CING GCIG ,MI BRTAN PA'I
PHRIN LAS CAN, ,SANGS RGYAS RNAMS NI SKU GSUM LDAN, ,GANG YANG
MNGON

RDZOGS SANGS RGYAS MED, ,THAMS CAD SANGS RGYAS MA YIN MIN, ,SKAD
CIG RE LA DPAG TU MED, ,DNGOS PO'I DNGOS MED RAB TU PHYE, ,CHAGS
PA MA YIN MI CHAGS MIN, ,'DOD CHAGS NYID KYIS BYUNG BA YIN, ,'DOD
CHAGS 'DOD CHAGS MIN MKHYEN NAS, ,'DOD CHAGS CHOS NYID LA YANG
ZHUGS, ,

SANGS RGYAS PHUNG PO RNAMS LAS 'DAS, ,PHUNG PO RNAMS LA'ANG RNAM
PAR ZHUGS, ,DE LAS GZHAN MIN GZHAN MIN MIN, ,DE MA BTANG BAS LEGS
PAR 'DAS, ,KUN KYANG 'DRES PA'I PHRIN LAS CAN, ,RGYA MTSOR CHU
'DRA RGYAL BA RNAMS, ,BYAS SO BYED DO BYA'O ZHES, ,GZHAN GYI DON
LA DGONGS PA MED, ,

SEMS CAN NYES PAS MI SNANG STE, ,SNOD CHAG PA YI ZLA BA BZHIN,
,'JIG RTEN KUN LA NYI BZHIN DU, ,DE DAG CHOS 'OD KHYAB PAR MDZAD,
,LA LAR RDZOGS PAR BYANG CHUB STON, ,LA LAR ME BZHIN MYA NGAN
'DAS, ,NAM YANG MED PA MA YIN TE, DE BZHIN GSHEGS PA RNAMS KYI
SKU, ,SANGS RGYAS

'PHAGS PA MIN CHOS RNAMS DANG, ,MI DANG NGAN SONG PA RNAMS DANG,
,TSANGS SPYOD MA YIN CHOS RNAMS LA, ,BDAG NYID DANG NI BZHUGS PA
MCHOG ,DE DAG KUN TU RNAM PAR DPYOD, ,GANG DU'ANG RNAM PAR DPYOD
MI MNGA', ,GNAS RNAMS KUN TU MTHONG MOD KYI, ,DBANG PO DRUG GI
SPYOD YUL MIN, ,

@40B NYON MONGS THUL LA SPANGS PA MED, ,SNGAGS KYIS BSAD PA'I DUG
DANG 'DRA, ,SANGS RGYAS RNAMS NI NYON MONGS LAS, ,NYON MONGS ZAD
PA KUN MKHYEN BRNYES, ,THABS CHEN RNAMS DANG LDAN PA LA, ,NYON
MONGS BYANG CHUB YAN LAG 'GYUR, ,'KHOR BA'ANG ZHI BA'I BDAG NYID
DE, ,DE PHYIR DE BZHIN

GSHEGS BSAM YAS, ,'DI DAG NI ZAB PA RNAM PA BCU GNYIS SU RIG PAR
BYA STE, 'DI LTA STE, SKYE BA DANG, MYA NGAN LAS 'DAS PA DANG,
PHRIN LAS DANG, GNAS PA ZAB PA NYID DANG, RNAM PAR GNAS PA DANG,
GRANGS DANG, PHRIN LAS ZAB PA NYID DANG, MNGON PAR RDZOGS PAR
BYANG CHUB

PA ZAB PA NYID DANG, 'DOD CHAGS DANG BRAL BA ZAB PA NYID DANG,
PHUNG PO SPANGS PA ZAB PA NYID DANG, SEMS CAN YONGS SU SMIN PAR
MDZAD PA ZAB PA NYID DANG, MTHONG BA ZAB PA NYID DANG, MNGON PAR
RDZOGS PAR BYANG CHUB PA NYID DANG, MYA NGAN LAS 'DAS PA KUN TU
STON PA ZAB PA NYID DANG,

BZHUGS PA ZAB PA NYID DANG, SKU KUN TU STON PA ZAB PA NYID DANG,
NYON MONGS PA SPANGS PA ZAB PA NYID DANG, BSAM GYIS MI KHYAB PA
ZAB PA NYID DO, ,BYANG CHUB SEMS DPA' RNAMS CHOS KYI SKUR SANGS
RGYAS RJES SU DRAN NA, RJES SU DRAN PA DU ZHIG GIS RJES SU DRAN
ZHE NA, MDOR BSDU NA BYANG

CHUB SEMS DPA' RNAMS RNAM PA BDUN GYIS SANGS RGYAS RJES SU DRAN
PA SGOM STE, 'JIG RTEN GYI KHAMS THAMS CAD DU THOGS PA MED PA'I
MNGON PAR SHES PA BRNYES PA'I PHYIR SANGS RGYAS BCOM LDAN 'DAS
RNAMS NI CHOS THAMS CAD LA DBANG SGYUR BA'I NGANG CAN NO ZHES
SANGS RGYAS RJES SU DRAN PA

SGOM MO, ,'DIR TSIGS SU BCAD PA, BSGRIBS SHING RGYU DANG MI LDAN
LA, ,NGES PA GNYIS DANG LDAN PA YI, ,SEMS CAN KHAMS LA KUN TU
YANG, ,SANGS RGYAS RNAMS LA MNGA' DBANG BYED, ,DE BZHIN GSHEGS PA
RNAMS RGYUN MI 'CHAD PAR DRI MA LAS RNAM PAR GROL BA NYID KYI

PHYIR DE BZHIN GSHEGS PA RNAMS KYI SKU RTAG PA'O ZHES BYA BA
DANG, NYON MONGS PA DANG SHES BYA'I SGRIB PA THAMS CAD DANG BRAL
BA NYID KYI PHYIR, DE BZHIN GSHEGS PA RNAMS MCHOG TU KHA NA MA
THO BA MI MNGA'O ZHES BYA BA DANG, SANGS RGYAS KYI MDZAD PA THAMS
CAD LHUN GYIS GRUB PAR RGYUD

@41A *, ,MI GCOD PA'I PHYIR, DE BZHIN GSHEGS PA RNAMS LHUN GYIS
GRUB PA'O ZHES BYA BA DANG, SANGS RGYAS KYI ZHING YONGS SU DAG PA
DANG, CHOS KYI LONGS SPYOD CHE BA'I PHYIR DE BZHIN GSHEGS PA
RNAMS LONGS SPYOD CHEN PO MNGA' BA'O ZHES BYA BA DANG, 'JIG RTEN
DU

BYUNG YANG 'JIG RTEN PA'I CHOS THAMS CAD KYIS MI GOS PA'I PHYIR,
DE BZHIN GSHEGS PA RNAMS GOS PA MED PA'O ZHES BYA BA DANG, MNGON
PAR RDZOGS PAR BYANG CHUB PA DANG, YONGS SU MYA NGAN LAS 'DAS PA
KUN TU STON PAS YONGS SU SMIN PAR MA BYAS PA'I SEMS CAN RNAMS
YONGS SU SMIN PAR MDZAD

PA DANG; YONGS SU SMIN PAR BYAS PA RNAMS RNAM PAR GROL BAR MDZAD
PA'I PHYIR, DE BZHIN GSHEGS PA RNAMS DON CHEN PO'I ZHES BYA BAR
SANGS RGYAS RJES SU DRAN PA SGOM MO, ,'DIR TSIGS SU BCAD PA, RANG
GI SEMS LA RAG LAS DANG, ,RTAG DANG DGE LDAN BSTZAL MI DGOS,
,CHOS KYI LONGS SPYOD

CHEN PO RNAMS, ,RJES SU SBYIN MDZAD PHUN SUM TSOGS, ,DBANG DU MA
GYUR RAB TU RGYU, ,SKYE BO MANG POR DE 'DOD DO, ,SANGS RGYAS KUN
GYI 'DI DAG KUN, ,BLO LDAN RNAMS KYIS RJES DRAN BYA, ,SANGS RGYAS
RNAMS KYI SANGS RGYAS KYI ZHING YONGS SU DAG PA JI LTAR RIG PAR
BYA ZHE NA, BYANG CHUB SEMS DPA'I SDE

SNOD STONG PHRAG BRGYA BA'I MDO SDE'I GLENG GZHI LAS JI SKAD
GSUNGS PA LTA BU STE, BCOM LDAN 'DAS GZHAL MED KHANG CHEN PO RIN
PO CHE SNA BDUN MCHOG TU 'BAR BA BKOD PA, 'JIG RTEN GYI KHAMS
DPAG TU MED PA RGYAS PAR 'GENGS PA'I 'OD ZER CHEN PO SHIN TU
'BYUNG BA, GNAS KYI BYE BRAG SHIN TU RNAM

PAR PHYE BA TSAD MED PA RNAMS PAR GZHAG PA, DKYIL 'KHOR YONGS SU
MA CHAD PA, KHAMS GSUM PA LAS YANG DAG PAR 'DAS PA'I SPYOD YUL,
'JIG RTEN LAS 'DAS PA DE'I BLA MA'I DGE BA'I RTZA BA LAS BYUNG
BAR DBANG SGYUR BA'I RNAM PAR RIG PA SHIN TU RNAM PAR DAG PA'I
MTSAN NYID, DE BZHIN GSHEGS

PA'I GNAS, BYANG CHUB SEMS DPA' CHEN PO'I RTEN, LHA DANG KLU DANG
GNOD SBYIN DANG, DRI ZA DANG, LHA MA YIN DANG, NAM MKHA' LDING
DANG, MI'AM CI DANG, LTO 'PHYE CHEN PO DANG, MI DANG MI MA YIN PA
TSAD MED PA RNAM PAR RGYU BA, CHOS KYI RO'I DGA' BA DANG BDE BA
CHEN POS BRTAN PA,

@41B SEMS CAN THAMS CAD KYI DON THAMS CAD MDZAD PAS NYES BAR GNAS
PA, ,NYON MONGS PA'I GNOD PA THAMS CAD DANG BRAL BA, BDUD THAMS
CAD YONGS SU SPANGS PA, THAMS CAD KYI BDOG PA LAS LHAG PA, DE
BZHIN GSHEGS PA'I BYIN GYI RLABS KYIS BKOD PA, ,DRAN PA DANG BLO
GROS DANG, RTOG PA CHEN POS

NGES PAR 'BYUNG BA, ZHI GNAS DANG LHAG MTHONG CHEN PO'I THEG PA,
RNAM PAR THAR PA'I SGO CHEN PO STONG PA NYID DANG, MTSAN MA MED
PA DANG, SMON PA MED PA NAS 'JUG PA, YON TAN GYI TSOGS TSAD MED
PAS BRGYAN PA, RIN PO CHE'I PADMA'I RGYAL PO CHEN PO BKOD PA LA
BRTEN PA NA BZHUGS ZHES BYA BA STE, DE LTA BAS NA

SANGS RGYAS KYI ZHING YONGS SU DAG PA 'DI'I KHA DOG PHUN SUM
TSOGS PA YANG YONGS SU BSTAN LA, DBYIBS PHUN SUM TSOGS PA DANG,
TSAD PHUN SUM TSOGS PA DANG, YUL PHUN SUM TSOGS PA DANG, RGYU
PHUN SUM TSOGS PA DANG, 'BRAS BU PHUN SUM TSOGS PA DANG, BDAG PO
PHUN SUM TSOGS PA DANG,

PHYOGS PHUN SUM TSOGS PA DANG, ZHA 'BRING PHUN SUM TSOGS PA DANG,
STON PA PHUN SUM TSOGS PA DANG, PHRIN LAS PHUN SUM TSOGS PA DANG,
PHAN 'DOGS PA PHUN SUM TSOGS PA DANG, 'JIGS PA MED PA PHUN SUM
TSOGS PA DANG, RTEN PHUN SUM TSOGS PA DANG, LAM PHUN SUM

TSOGS PA DANG, BZHON PA PHUN SUM TSOGS PA DANG, SGO PHUN SUM
TSOGS PA DANG, GZHI PHUN SUM TSOGS PA YANG YONGS SU BSTAN TO,
,YANG SANGS RGYAS KYI ZHING YONGS SU DAG PA DE'I LONGS SPYOD NI
SHIN TU DAG PA, ,SHIN TU BA DANG, SHIN TU KHA NA MA THO BA MED PA
SHIN TU DBANG SGYUR BA'O, ,YANG SANGS

RGYAS RNAMS KYI CHOS KYI DBYINGS DE NI DUS THAMS CAD DU PHRIN LAS
LNGA DANG LDAN PAR RIG PAR BYA STE, MTHONG BA TZAM GYIS LONG BA
DANG, 'ON PA DANG, SMYON PA LA SOGS PA'I GNOD PA LAS SKYOB PA'I
PHYIR SEMS CAN RNAMS KYI GNOD PA YONGS SU SKYOB PA'I PHRIN LAS
CAN DANG, MI DGE BA'I GNAS NAS

BLANGS TE, DGE BA'I GNAS LA 'JUG PA'I PHYIR NGAN SONG LAS YONGS
SU SKYOB PA'I PHRIN LAS CAN DANG, MU STEGS CAN THABS MA YIN PAS
THAR PAR BYA BA'I PHYIR BRTZON PA RNAMS KYI 'DUN PA BZLOG NAS
SANGS RGYAS KYI BSTAN PA LA RAB TU 'GOD PA'I PHYIR THABS MA YIN
PA LAS YONGS SU SKYOD BA'I PHRIN

@42A *, ,LAS CAN DANG, KHAMS GSUM LAS YANG DAG PAR 'DAS PA'I LAM
NYE BAR SGRUB PA'I PHYIR 'JIG TSOGS LAS YONGS SU SKYOB PA'I PHRIN
LAS CAN DANG, MA NGES PA'I RIGS CAN GYI BYANG CHUB SEMS DPA' THEG
PA GZHAN LA YANG DAG PAR ZHUGS PA RNAMS DANG, NYAN

THOS RNAMS THEG PA CHEN PO SGRUB PA LA RAB TU 'GOD PA'I PHYIR,
THEG PA LAS YONGS SU SKYOB BA'I PHRIN LAS CAN TE, SANGS RGYAS
THAMS CAD NI PHRIN LAS LNGA PO 'DI DAG LA PHRIN LAS MTSUNGS PAR
BLTA BAR BYA'O, ,'DIR TSIGS SU BCAD PA, RGYU DANG GNAS DANG BYA
BA DANG NI BSAM PA DANG, ,'DU BYED THA

DAD PHYIR NA DE YI DBANG GIS NA, ,'JIG RTEN RNAMS KYI LAS NI THA
DAD GYUR PAR 'DOD, ,DE MED PAS NA 'JIG RTEN 'DREN PA'I DE LTA
MIN, ,GAL TE DE LTAR NYAN THOS DANG RANG SANGS RGYAS DANG THUN
MONG BA MA YIN TE, SANGS RGYAS RNAMS KYI CHOS KYI SKU YON TAN
PHUN SUM TSOGS PA 'DI LTA BU 'DI DANG LDAN PA YIN NA, DGONGS

PA GANG GIS THEG PA GCIG BSTAN CE NA, 'DIR TSIGS SU BCAD PA, KHA
CIG DAG NI DRANG PHYIR DANG, ,GZHAN YANG KUN TU GZUNG BA'I PHYIR,
,RDZOGS PA'I SANGS RGYAS RNAMS KYIS NI, ,MA NGES RNAMS LA THEG PA
GCIG BSTAN, ,CHOS DANG BDAG MED GROL MTHUN PHYIR, ,RIGS NI THA
DAD GYUR BA'I PHYIR, ,

BSAM GNYIS BRNYES PHYIR SPRUL PA'I PHYIR, ,MTHAR PHYIN PAS NA
THEG PA GCIG ,DE LTAR SANGS RGYAS THAMS CAD KYI CHOS KYI SKU
MTHUN PA YIN NA, CI'I PHYIR SANGS RGYAS MANG POR BLTA ZHE NA,
'DIR TSIGS SU BCAD PA, KHAMS GCIG NA NI GNYIS MED PHYIR, ,DPAG
MED LHAN CIG TSOGS BSAGS

PHYIR; ,RIM GYIS 'BYUNG BAR MI RIGS PHYIR, ,SANGS RGYAS MANG POR
RAB TU GRAGS, ,SANGS RGYAS RNAMS CHOS KYI SKUR GTAN DU YONGS SU
MYA NGAN LAS 'DA' BA MA YIN PAR JI LTAR BLTA ZHE NA, 'DIR TSIGS
SU BCAD PA, SGRIB PA KUN LAS NGES GROL PHYIR, ,MDZAD PA RNAMS
KYANG MA RDZOGS

PHYIR; ,SANGS RGYAS GTAN DU MYA NGAN 'DAS, ,MYA NGAN 'DAS PA'ANG
MANG BAR 'DOD, ,LONGS SPYOD RDZOGS PA'I SKU CI'I PHYIR, ,NGO BO
NYID KYI SKU MA YIN ZHE NA, RGYU DRUG GI PHYIR TE, DE GZUGS KYI
SKUR SNANG BA DANG, SANGS RGYAS KYI 'KHOR GYI DKYIL 'KHOR TSAD
MED PA DAG NA THA DAD PAR SNANG

@42B BA DANG; MOS PA JI LTA BA BZHIN DU MTHONG BAS MA NGES PA'I
NGO BO NYID DU SNANG BA DANG, GZHAN DANG GZHAN DU SNANG BAS, G-YO
BA'I NGO BO NYID DU SNANG BA DANG, BYANG CHUB SEMS DPA' DANG,
NYAN THOS DANG, LHAG LA SOGS PA 'KHOR SNA TSOGS DANG, 'DRES PAS
'DRES PAR SNANG BA

DANG; KUN GZHI RNAM PAR SHES PA DANG, 'JUG PA'I RNAM PAR SHES PA
GNYIS GNAS GYUR PAS MI RIGS PAR SNANG BA'I PHYIR LONGS SPYOD
RDZOGS PA NYID NGO BO NYID KYI SKUR MI RIGS SO, ,SPRUL PA'I SKU
NI CI'I PHYIR NGO BO NYID KYI SKU MA YIN ZHE NA, RGYU BRGYAD KYI
PHYIR TE, BYANG CHUB SEMS DPA' YUN

RING PO NAS MI NYAMS PA'I TING NGE 'DZIN THOB PA RNAMS DGA' LDAN
DANG MI'I NANG DU SKYE BAR MI RIGS SO, ,SKYE BA DRAN PA RNAMS YI
GE DANG, RTZIS DANG, GRANGS DANG, LAG RTZIS DANG, BZO DANG, BSTAN
BCOS DANG, 'DOD PA LA SPYOD PA DANG, LONGS SPYOD MI MKHYEN PA MI
RIGS SO, ,

NYES PAR BSHAD PA DANG, LEGS PAR BSHAD PA'I CHOS BSTAN PA MI
MKHYEN PA RNAMS, GZHAN MU STEGS CAN GYI GAN DU BZHUD PA MI RIGS
SO, ,THEG PA GSUM GYI LAM GYI CHOS BZANG PO MKHYEN PA RNAMS DKA'
BA SPYOD PA MI RIGS SO, ,'DZAM BU GLING BYE BA PHRAG BRGYA BOR TE
GCIG TU MNGON

PAR RDZOGS PAR BYANG CHUB PA DANG, CHOS KYI 'KHOR LO BSKOR BAR MI
RIGS SO, ,GAL TE MNGON PAR RDZOGS PAR BYANG CHUB PA BSTAN PA'I
THABS MED PAR YANG LHAG MA RNAMS SU SPRUL PA RNAMS KYIS SANGS
RGYAS KYI MDZAD PA MDZAD DO ZHE NA, 'O NA DGA' LDAN NYID DU MNGON
PAR RDZOGS PAR

SANGS RGYAS LA, 'DZAM BU GLING THAMS CAD MTSUNGS PAR SANGS RGYAS
'BYUNG BAR CI'I PHYIR MI MNGON ZHE NA, MI MNGON PA LAS NA LUNG
DANG RIGS PA MED DO, ,SPRUL PA MANG DU BYUNG NA, 'JIG RTEN NI
GLING BZHI PAR BSDUS PA YIN PAS DE BZHIN GSHEGS PA GNYIS 'JIG
RTEN DU 'BYUNG BA'I MDO

DANG 'GAL BA MED DE, 'KHOR LOS SGYUR BA'I RGYAL PO GNYIS MI
'BYUNG BA BZHIN NO, ,'DIR TSIGS SU BCAS PA, SANGS RGYAS SPRUL PA
PHRA BA NI, ,RNAM KUN MNGON RDZOGS BYANG CHUB PA, ,KUN TU BSTAN
PA MDZAD PA'I PHYIR, ,MTSUNGS PAR MANG PO MNGAL DU ZHUGS, ,SEMS
CAN THAMS CAD

@43A *, ,KYI DON DU SMON LAM BTAB PA DANG, SGRUB PA NYID KYIS
BYANG CHUB CHEN PO YANG DAG PAR SGRUB PAS GTAN DU YONGS SU MYA
NGAN LAS 'DA' BA MI RUNG STE, SMON LAM BTAB PA DANG, SGRUB PA DON
MED PAR 'GYUR BA'I PHYIR RO, ,LONGS SPYOD RDZOGS PA DANG, SPRUL
PA'I SKU GNYIS MI RTAG

PA'I PHYIR, DE BZHIN GSHEGS PA RNAMS KYI SKU RTAG PA'O ZHES JI
SKAD DU BYA ZHE NA, RGYU MTHUN PA DANG SPRUL PA'I SKUR CHOS KYI
SKU BRTEN PA'I PHYIR RO, ,LONGS SPYOD RDZOGS PA RGYUN MI 'CHAD PA
DANG, SPRUL PA YANG DANG YANG STON PAS RTAG PA NYID DU RIG PAR
BYA STE, RTAG TU BDE BAR SPYOD DO ZHES BYA BA BZHIN NO, ,RTAG TU
ZAS

SBYIN PA ZHES BYA BA BZHIN NO, ,RGYU DRUG GIS NI SANGS RGYAS BCOM
LDAN 'DAS RNAMS SPRUL PA'I SKUS GTAN DU MI BZHUGS TE, YONGS SU
SMIN PAR BYA BA'I SEMS CAN RNAMS PAR GROL BAR MDZAD PAS, MDZAD PA
YONGS SU RDZOGS PA DANG, SANGS RGYAS KYI SKU RTAG PAR 'DOD PAS
MYA NGAN LAS

'DAS PA LA 'DUN PA MED PA BZLOG PA DANG, CHOS ZAB MO BSTAN PA
KHONG DU MA CHUD PAS SANGS RGYAS LA BRNYAS PA BZLOG PA DANG,
RGYUN DU MTHONG NA KHYOD DU BSAD PAS SPRO BA SKYED PA DANG, STON
PA MI DMIGS PAS SO SO RANG GIS BRTZON 'GRUS BSKYED PAR BYA BA
DANG, SO SO RANG BRTZON

'GRUS MI 'DOR BAS MYUR BA NYID DU YONGS SU SMIN PAR BYA BA'I
PHYIR RO, ,'DIR TSIGS SU BCAD PA, MDZAD PA RDZOGS PAR GYUR PA'I
PHYIR, ,ZHI BA MI 'DOD BZLOG PA'I PHYIR, ,SANGS RGYAS BRNYES PA
BZLOG PA'I PHYIR, ,SPRO BA BSKYED PAR BYA BA'I PHYIR, ,SO SO RANG
BRTZON BRTZAM BYA'I PHYIR, ,

MYUR DU YONGS SU SMIN BYA'I PHYIR, ,SANGS RGYAS RNAMS NI SPRUL
PA'I SKUS, ,GTAN DU BZHUGS PAR MI BZHED DO, ,SANGS RGYAS RNAMS
KYI CHOS KYI SKU, ,THOG MA MED PA'I DUS NAS DPAG TU MED DU ZIN
KYANG, DE'I PHYIR 'BAD PAR MI BYA'O, ,'DIR TSIGS SU BCAD PA, GAL
TE SANGS RGYAS BRNYES PA KHYAD MED

DPAG MED PA, ,SEMS CAN RNAMS KYI DER 'BAD NYAMS PA'I RGYU YIN NA,
,BRNYES PA RTAG TU RGYU MED NYID DU GYUR PA'AM, ,RGYU YI RGYUN
GCOD PA NI RIGS PA'I TSUL MA YIN, ,THEG PA CHEN PO BSDUS PA, SLOB
DPON CHEN PO THOGS MED KYIS MDZAD PA RDZOGS SO, ,PAndI TA DZI NA
MI TRA DANG SH'I LENDRA BO DHI DANG BA NA DE YE SHES SDES BSGYUR
BA'O, ,

@43B [BP]