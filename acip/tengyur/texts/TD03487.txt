@134B #,
,RGYA GAR SKAD DU, BADZRA T'A RA S'A DHA NAm, BOD SKAD DU, RDO
RJE SGROL MA'I SGRUB THABS, 'PHAGS MA SGROL MA LA PHYAG 'TSAL LO,
,SBYIN SREG LAS KYI CHO GA YIS,,

'DOD PA'I DON KUN SGRUB BYED PA'I, ,RDO RJE SGROL MA'I SGRUB
THABS 'DI, ,DE NAS YANG DAG BSHAD PAR BYA, ,DE LA SNGAGS KYI TSIG
NI 'DI RNAMS SU 'GYUR TE, NA MA A'ARY'A BA LO KI TE SHVA R'A YA
BO DHI SATV'A YA MA H'A SATV'A YA, MA H'A K'A RU nI K'A YA, TADYA
TH'A, AOm T'A RE TUTT'A RE TU RE SARBA DUsht'Am MA MA KRi TE
DZAMBHA YA

STAm BHA YA MO HA YA BANDHA YA, H'Um H'Um H'Um PHAt PHAt PHAt
SARBA DUsht'Am STAm BHA NI T'A RE SV'A H'A, DE LA DANG PO RE ZHIG
RANG GI SNYING GAR ZLA BA'I DKYIL 'KHOR LA T'Am YIG GI SA BON
BSGOM PAR BYAS NAS, DE'I 'OD ZER GYIS BLA MA DANG, SANGS RGYAS
DANG, BYANG CHUB SEMS DPA' RNAMS SPYAN DRANGS TE, SNA TSOGS PA'I
MCHOD

PA RNAMS KYIS YANG DAG PAR MCHOD NAS SDIG PA BSHAGS PA LA SOGS PA
BYAS TE, GSUM LA SKYABS SU 'GRO BA'I TSIG BCAD BRJOD PAR BYA'O,
,DE NAS TSAD MED PA'I GNAS BZHI BSGOM PAR BYAS NAS, AOm SH'U N+YA
T'A DZNY'A NA BADZRA SVA BH'A WA A'ATMA KO&HAm, ZHES BRJOD PAR
BYA'O, ,DE NAS PAm YIG LAS

SKYES PA'I, ,PADMA ZLA BA'I DKYIL 'KHOR TE, SLAR YANG SA BON T'Am
YIG BSGOM, ,DE NYID YONGS SU GYUR PA LAS, ,MA MO'I DBUS SU BZHUGS
PA YI, ,YUM GYUR LHA MO SGROL MA BSGOM, ,ZHAL BZHI PHYAG NI
BRGYAD PA STE, RGYAN RNAMS KUN GYIS BRGYAN GYUR PA, ,SKU MDOG
GSER GYI 'OD 'BAR

BA'I; ,GZHON NU MA YI MTSAN NYID CAN, ,SNA TSOGS PADMA LA GNAS
PA'I, ,ZLA BA'I GDAN LA YANG DAG BZHUGS, ,SER DANG GNAG DANG DKAR
DANG DMAR, ,G-YAS SKOR GYI NI ZHAL BZHI'O, ,ZHAL NI SO SOR SPYAN
GSUM STE, ,RDO RJE SKYIL MO KRUNG GIS BZHUGS, ,DBU RGYAN 'OD DMAR
SANGS RGYAS BZHI, ,

RDO RJE MDA' DUNG MCHOG SBYIN RNAMS, ,G-YAS KYI PHYAG NA BSNAMS
PA'O, ,AUTPAL GZHU DANG RDO RJE YI, ,LCAGS KYU RDO RJE ZHAGS PA
DANG, ,SDIGS MDZUB G-YON GYI PHYAG NA BSNAMS, ,RDO RJE SKYIL
KRUNG RNAL 'BYOR GYIS, ,SA GSUM PO NI BSGRUB PAR BYA, ,DE MDUN ME
TOG SGROL MA NI, ,SKU MDOG DKAR ZHING

@135A *, ,YID 'ONG MA, ,AOm YIG RNAM PA LAS SKYES PA'I, ,ME TOG
PHRENG BA PHYAG NA BSNAMS, ,ZHAL GCIG PHYAG NI GNYIS MA STE,
,RGYAN RNAMS KUN GYIS RNAM PAR BRGYAN, ,LHO RU BDUG SPOS SGROL MA
NI, ,SKU MDOG NAG MO GZUGS MDZES MA, ,RGYAN RNAMS KUN GYIS MDZES
PA YI, ,PHYAG NA

SPOS KYI SNOD BSNAMS PA'O, ,NUB TU MAR ME'I SGROL MA NI, ,SKU
MDOG SER MO YID 'ONG MA, ,GSER GYI RNA RGYAN G-YO BAS MDZES,
,PHYAG NA MAR ME'I SDONG BU BSNAMS, ,BYANG DU DRI YI SGROL MA NI,
,PHYAG NA DRI YI DUNG CHOS BSNAMS, ,LHA MO SKU MDOG DMAR ZHING
'BAR, ,SNYING PO'I DKYIL 'KHOR LA BSGOM BYA, ,

'DI RNAMS ZHAL GCIG PHYAG GNYIS MA, ,RGYAN RNAMS KUN GYIS RNAM
PAR BRGYAN, ,RDO RJE SKYIL KRUNG GIS BZHUGS MA, ,LHA MO LNGA PO
'DI RNAMS NI, ,CUNG ZAD ZHAL NI GTZIGS PA STE, ,ROL PA'I STABS
KYIS YANG DAG BZHUGS, ,DE LTAR DKYIL 'KHOR GYI 'KHOR LO THAMS CAD
BSAMS LA, RANG GI

SNYING GA'I SA BON GYI 'OD ZER GYIS YE SHES KYI 'KHOR LO GDAN
DRANGS LA, DZA:H'Um BAm HO:ZHES PAS 'DIR DGUG PA LA SOGS PA
BYA'O, ,DE NAS SHAR SGOR BSGOM BYA STE, ,RDO RJE LCAGS KYU 'OD
DKAR MO, ,RDO RJE LCAGS KYU'I PHYAG MTSAN MA, ,SHIN TU YID 'ONG
BDAG NYID DO, ,LHO SGOR RDO RJE ZHAGS PA MA, ,

SHIN TU 'DOD DGA' SKU MDOG GNAG ,GZUGS MDZES RGYAN GYIS BRGYAN PA
STE, ,RDO RJE ZHAGS PA 'CHANG BA'I MCHOG ,NUB SGOR RDO RJE LCAGS
SGROG MA, ,BYAG NA RDO RJE LCAGS SGROG BSNAMS, ,SNA TSOGS RGYAN
GYIS BRGYAN PA STE, ,SKU MDOG SER MO BSAM PAR BYA, ,BYANG SGOR
RDO RJE DRIL BU MA, ,PHYAG

NA RDO RJE DRIL BU MCHOG ,SHIN TU GZUGS MDZES KHA DOG DMAR,
,BZANG MO'I GZUGS NI BLTA BAR BYA, ,STENG DU GTZUG TOR RNAM RGYAL
MA, ,GZUGS MDZES SKU MDOG SER MO STE, ,BYANG CHUB 'BRAS BU SBYIN
MDZAD MA, ,SNGAGS PAS 'KHOR LO 'DZIN MA BSGOM, ,DE NAS SNYING
PO'I DKYIL 'KHOR 'OG,

DGE ZHING 'OD ZER 'BAR BA'I GZUGS, ,SBRUL GYI ZHAGS PA PHYAG NA
BSNAMS, ,SKU MDOG NAG MO BSGOM PAR BYA, ,ZHAL GCIG PHYAG NI GNYIS
PA STE, ,SHES BYA KUN MKHYEN YIN 'ONG MA, ,YI GE BU PO 'DI RNAMS
KYIS, ,LHA MO BCU NI RNAMS PAR SPRUL, ,PA ROL PHYIN BCU DAG PA
STE, LAS KUN RAB TU

@135B 'GRUB PAR BYED, ,DE LA YI GE BCU RNAMS NI, ,AOm T'A RE
TUTT'A RE TU RE SV'A H'A, DE BZHIN DU SKUR DANG GSUNG DANG THUGS
BYIN GYIS BRLAB PA DANG, ,DBANG BSKUR BA DANG, ,THIG LE DANG,
PHRA MO'I RNAL 'BYOR DANG, BZLAS PA LA SOGS PA DANG, BSGOM PAR
YANG BYA'O ZHES SO, ,SNGAGS MCHOG 'DI NI GTZO BO STE, ,SANGS

RGYAS KUN GYIS PHYAG BYAS PA, ,BKLAGS PA YIS NI DNGOS GRUB BYED,
,GSAL POR RDO RJE GUR LAS GSUNGS, ,ZHES SO, ,DE LA 'DIR NYE BAR
SPYOD PA NI SNGAGS 'DIS GOS KYI SNA LA BZUNG NAS LAN BDUN DU
BSNGAGS SHING MDUD PA BYAS NA 'JIGS PA DANG BCAS PA'I SA GANG DU
'GRO YANG 'JIGS PAR MI

'GYUR RO, ,STAG DANG, CHOM PO DANG, CHU SRIN DANG, SENG GE DANG,
SBRUL DANG, GLANG PO CHE DANG, MA HE DANG, DOM DANG, BA LANG
DANG, RTA LA SOGS PAS GNOD BAR MI BYED DO, ,DE BZHIN DU SNGAGS
'DIS AUTPA LA LA BRGYA RTZA BRGYAD BZLAS NAS SBYIN SREG BYA STE,
AOm T'A RE TUTT'A RE TU RE AA MU KI ME BA SHA

MA N'A YA SV'A H'A, ZHES PAS GANG 'DOD PA DE DBANG DU BYED PAR
'GYUR RO, ,DE BZHIN DU SNGAGS 'DIS BYA ROG GI SGROL LA LAN SUM CU
RTZA GNYIS BZLAS TE DGRA BO'I KHANG PAR SBAS NA NYI MA BDUN GYIS
SKROD PAR 'GYUR RO, ,AOm T'A RE TUTT'A RE TU RE TZAL PRA TZA LA
SH'I GHRAm MI NI DE BA DATTA AUTZATSA tA YA H'Um PHAt CES PA NI
BSKRAD PA'I CHO

GA'O; ,DE NAS GZHAN LA SBYOR BA NI, AOm T'A RE TUTT'A RE TU RE AA
MU K'A BHI DH'A N'Am KU M'A R'I MA HYA MUD B'A HE NA TA SY'A:BI
T'A BRA YATZTSANTU SV'A H'A, MYOS BYED GA TUM PO'I SA BON DANG,
,MYOS BYED 'BRAS BU DE BZHIN DU, ,MYA NGAN MED SHING ME TOG BCAS,
,SBYIN SREG STONG PHRAG LNGA BYAS TE, ,MAR SBRANG BU RAM SBYIN

SREG NI, ,BU MO SGRUB LA MCHOG TU BSNGAGS, ,DE NAS ZHIG BDUN
SBYOR BA YIS, ,RANG 'DOD BU MO THOB PAR 'GYUR, ,DE NAS GZHAN LA
RAB TU SBYOR BA NI, ,AOm T'A RE TUTT'A RE TU RE AA MU K'A BHI
DH'A N'Am SVASTHA'A NA TA A'A KARshA YA MA M'ANTI KE DZA:ZHES
PA'I SNGAGS 'DIS RGYA SHUG GI TSER MA LA STONG PHRAG LNGA RANG
BYUNG GI ME TOG LA

BSNYUGS NAS SBYIN SREG BYAS NAS 'DIS RGYAL PO'I BU MO YANG 'GUGS
PAR BYED DO, ,DE NAS GZHAN LA YANG RAB TU SBYOR BAR 'GYUR TE,
RANG, BYUNG GI ME TOG GIS BSKUL BA'I RAS LA BCOM LDAN 'DAS MA
ZHAL GCIG PHYAG GNYIS MA LCAGS KYU DANG AUTPA LA'I ZHAGS PA PHYAG
GNYIS NA BSNAMS PA BRIS LA, ,LHA RDZAS ME

@136A *, ,TOG DAM PA 'DI, ,ZHES PA LA SOGS PAS DE'I MDUN DU MCHOD
PA BYAS TE, BSGOM PA DANG LDAN PAS SNGAGS BZLAS PAR BYA'O, ,AOm
T'A RE TUTT'A RE TU RE AA MU K'I MA ME PA TZI TAm SVA PNAm KA
TH'A YA H'Um PHAt, STONG PHRAG LNGAS 'ONG BAR 'GYUR TE, ZHAGS PAS
MGUL PA BCINGS SHING LCAGS KYUS PHUG LA

AUTPAL GYIS RKANG PA BCINGS TE, BSGRUB BYA BKUG NAS RKANG PA'I
'OG TU BSAMS NAS BRAN MO'I GZUGS KYIS LONGS SPYOD PAR BYA'O, ,DE
NAS GZHAN LA RAB TU SBYOR BA NI, SGROL MA'I GZUNGS LAN BDUN DU
MNGON PAR BSNGAGS NAS BDAG NYID KYI MIG GNYIS LA BYUGS NAS RGYAL
PO'I RIGS KYI NANG DU ZHUGS NA RGYAL PO

DANG BCAS PAS BLA MA LA SOGS PAR BYED CING GCIG TU DBANG DU BYED
PAR 'GYUR RO, ,DE NAS GZHAN LA RAB TU SBYOR BA NI SGROL MA'I
GZUNGS LAN BRGYA RTZA BRGYAD BZLAS LA SPRUL GDONG GNYIS PA'I MGO
THAL BAR BYAS TE BA DMAR MO'I MAR LA AARKA'I BAL LA SDONG BU BYAS
TE RAB TU SBAR TE MIG SMAN BSAG PAR BYA'O, ,DE'I

MIG SMAN DANG, RDO RJE NYI MA DANG, RDO RJE CHOS DAG YANG DAG PAR
MNYES LA RTA MCHOG GIS BDUG PAR BYA'O, ,DE'I THAL BA DANG LHAN
CIG TU MIG SMAN MIG LA BSKUS NA GANG LA RDO RJE'I MIG GIS BLTAS
PA DE'I PADMA GAR GYI DBANG PHYUG 'DZAG PAR 'GYUR RO, ,DE LTAR MA
GYUR NA SGROL MA BDAG GIS SANGS RGYAS

BCOM LDAN 'DAS NGES PAR BSLUS PA YIN NO, ,DE NAS GZHAN LA SBYOR
BA NI LTO BA'I SRIN BU LA SGROL MA'I GZUNGS KYIS LAN BDUN DU
MNGON PAR BSNGAGS NAS RDO RJE CHOS DANG LHAN CIG TU BYAS TE, DE
SO RTZI DANG SBYAR LA SBYIN NO, ,BYA BA BYED CING SBYOR BA'I
MCHOG 'DIS MI GTONG STE, RANG GI CHUNG MA BZHIN DU SPYOD

PAR 'GYUR RO, ,DE LAS GZHAN LA RAB TU SBYOR BAR 'GYUR TE, SO MA
SKYES PA'I BU CHUNG GI LCE BLANGS TE SGROL MA'I GZUNGS LAN BDUN
DU MNGON PAR BSNGAGS TE BHRiNG+GA R'A DZA DANG, GI WANG DANG LHAN
CIG TU BYAS TE DPRAL BAR THIG LE BYAS NA GANG LA BLTAS PA DE
DBANG DU 'GYUR RO, ,DE NAS GZHAN LA YANG RAB TU SBYOR BA NI

ZHAG CHEN PO RANG GI LUS LA BYUGS TE BSGOMS PA DANG LHAN CIG PAS
SGROL MA'I GZUNGS KHRI TSO GCIG BZLAS PAR BYA STE, BZLAS PA'I
MTHAR 'BRAS S'A LU'I ZAN GYIS DRIL PHYIS BYAS LA DRIL PHYIS DE
BSDUS TE GANG LA BYIN PA DE JI SRID 'TSO'I BAR DU DBANG DU 'GYUR
RO, ,DE NAS GZHAN LA RAB TU SBYOR

@136B BA NI ZLA BA GZAS ZIN PA'I DUS SU SGROL MA'I GZUNGS BZLAS
SHING BSNYEN PA BYAS LA, DE LAS BYUNG BA'I 'JIG RTEN DBANG PHYUG
GIS DUNG GI PHYE MA SBANG BAR BYA'O, ,DE GANG LA BYIN PA DE JI
SRID 'TSO'I BAR DU RJES SU 'JUG PAR 'GYUR RO, ,GZHAN YANG RAB TU
SBYOR BA NI SGROL MA'I GZUNGS

MYOS BYED KYI 'BRAS BU LA LAN BRGYA RTZA BRGYAD YONGS SU BZLAS
TE, 'BRAS BU RDO RJE RTA MGRIN DANG LHAN CIG TU BYAS TE BYUGS NA
DE DBANG DU 'GYUR RO, ,GZHAN YANG RAB TU SBYOR BAR 'GYUR TE, AOm
T'A RE TUTT'A RE TU RE AA MU K'A SYA BANDH'A NA MUKTIm KU RU SV'A
H'A, SNGAGS 'DIS AARKA'I

LO MA LA BSGRUB BYA'I MING BAR DU BCUG STE BRIS NAS SDIG PA'I
TSANG DU SBAS NA, BCINGS PA LAS GROL BAR 'GYUR RO, ,RDO RJE SGROL
MA'I SGRUB THABS RDZOGS SO,,