@304B `, ,GSER 'OD DAM PA MDO SDE'I
DBANG PO'I SMON LAM BZHUGS, #, ,DKON

MCHOG GSUM LA PHYAG 'TSAL LO, ,GSER 'OD DAM PA'I RNGA CHEN SGRA
YIS NI, ,STONG GSUM 'JIG RTEN 'JIG RTEN GSUM 'DI NA, NGAN SONG
SDUG BSNGAL GSHIN RJE'I SDUG BSNGAL DANG, ,DBUL BA'I SDUG BSNGAL
SDUG BSNGAL ZHI BAR SHOG ,RNGA BO CHE YI SGRA SKAD 'DI YIS NI, ,

'JIG RTEN RMONGS PA THAMS CAD ZHI GYUR CIG ,JI LTAR THUB DBANG
'JIGS MED 'JIGS ZHI LTAR, ,SEMS CAN 'JIGS MED 'JIGS DANG BRAL BAR
SHOG ,JI LTAR 'KHOR BAR KUN MKHYEN THUB DBANG PO, ,'PHAGS PA'I
YON TAN KUN DANG LDAN PA LTAR, ,SKYE DGU TING 'DZIN BYANG

@305A *, ,CHUB YAN LAG GI ,YON TAN LDAN ZHING YON TAN RGYA MTSOR
GYUR, ,RNGA BO CHE YI SGRA SKAD 'DI YIS NI, ,SEMS CAN THAMS CAD
TSANGS PA'I SGRA LDAN GYUR, ,SANGS RGYAS DAM PA BYANG CHUB MCHOG
REG SHOG ,CHOS KYI 'KHOR LO DGE BA BSKOR GYUR CIG ,BSKAL PA BSAM

GYIS MI KHYAB BZHUGS PAR SHOG ,'GRO LA PHAN PHYIR CHOS KYANG STON
GYUR CIG ,NYON MONGS 'JOMS GYUR SDUG PA LA SEL BAR GYUR, ,'DOD
CHAGS ZHE SDANG GTU MUG ZHI GYUR CIG ,SEMS CAN GANG DAG NGAN SONG
SAR GNAS TE, ,RUS PA'I YUL LA ME LCE RAB 'BAR BA, ,DE DAG

RNGA CHEN BSGRAGS PA THOS GYUR CIG ,SDUG BSNGAL THAMS CAD RAB TU
ZHI GYUR NAS, ,SANGS RGYAS PHYAG 'TSAL LO ZHES TSIG THOS SHOG
,SEMS CAN KUN GYI TSE RABS BRGYA DAG DANG, ,TSE RABS STONG PHRAG
BYE BAR SKYE DRAN SHOG ,THUB PA'I DBANG PO RTAG TU DRAN GYUR
CING, ,DE DAG GI NI

RGYA CHEN GSUNG THOS SHOG ,RNGA BO CHE YI SGRA SKAD 'DI YIS NI,
,SANGS RGYAS RNAMS DANG RTAG TU 'GROGS RNYED GYUR, ,SDIG PA'I LAS
RNAMS RNAM PAR SPONG BAR SHOG ,BYA BA DGE BA RNAMS NI SPYOD GYUR
CIG ,MI DANG LHA DANG SROG CHAGS THAMS CAD KYI, ,DE DAG BSAM DANG
SMON LAM

GANG YIN PA, ,RNGA BO CHE YI SGRA SKAD 'DI YIS NI, ,DE DAG RNAMS
KYI RE KUN RDZOGS GYUR CIG ,SEMS CAN GANG DAG SEMS DMYAL MI BZAD
SKYES, ,LUS LA ME LCE KUN TU RAB TU 'BAR, ,SKYABS MED MYA NGAN
BCAS SHING YONGS 'KHYAM PA, ,ME RNAMS MA LUS RAB TU ZHI BAR SHOG,

SEMS DMYAL YI DGAS MI YI 'JIG RTEN NA, ,SEMS CAN SDUG BSNGAL MI
BZAD DRAG PO GANG, ,RNGA BO CHE YI SGRA SKAD 'DI YIS NI, ,DE DAG
RNAMS KYI SDUG BSNGAL KUN ZHI SHOG ,RTEN MED DPUNG GNYEN MED PA
DANG, ,SKYABS MED PAR NI GYUR PA DAG ,DE RNAMS LA NI SKYOB PA
DANG, ,

DPUNG GNYEN RTEN MCHOG BDAG GYUR CIG ,SANGS RGYAS RKANG GNYIS DAM
PA DAG ,THUGS BRTZE THUGS RJE LDAN PA'I THUGS, ,GANG DAG PHYOGS
BCU'I 'JIG RTEN NA, ,BZHUGS PA BDAG LA DGONGS SU GSOL, ,BDAG GIS
SNGON CHAD SDIG PA'I LAS, ,SHIN TU MI BZAD GANG

@305B BGYIS PA, ,STOBS BCU'I SPYAN SNGAR BDAG MCHIS TE, ,DE DAG
THAMS CAD BSHAGS PAR BGYI, ,PHA MA DAG TU MI 'DZIN DANG, ,SANGS
RGYAS RNAMS SU MI 'DZIN DANG, ,DGE BA DAG TU MI 'DZIN PAS, ,SDIG
PA BDAG GIS GANG BGYIS DANG, ,PHYUG CING RGYAGS PAS DREGS PA

DANG; ,RIGS DANG LONGS SPYOD RGYAGS PA DANG, ,GZHON PA'I RGYAGS
PAS DREGS PA YIS, ,BDAG GIS SDIG PA GANG BGYIS DANG, ,NYES SAM
NYES PAR SMRAS PA DANG, ,NYES PAS BGYIS PA'I LAS RNAMS DANG,
,NYES PA'I DMIGS SU MA BLTAS PAS, ,BDAG GIS SDIG PA

GANG BGYIS DANG, ,BYIS PA'I BLO YIS 'JUG PA DANG, ,MI SHES MUN
PA'I SEMS DANG NI, ,SDIG PA'I GROGS PO'I DBANG GYUR DANG, ,NYON
MONGS RNAM PAR 'KHRUG SEMS DANG, ,RTZED MO DGA' BA'I DBANG NYID
DANG, ,MYA NGAN DANG NI NAD DBANG DANG, ,NOR GYIS MI CHOG NYES PA
YIS, ,

BDAG GIS SDIG PA GANG BGYIS DANG, ,'PHAGS MIN SKYE BO 'DREN PA
DANG, ,PHRAG DOG SER SNA'I SGYU DANG NI, ,G-YO DANG DBUL BA'I
NYES PA YIS, ,BDAG GIS SDIG PA GANG BGYIS DANG, ,PHONGS PA 'BYUNG
BA'I DUS KYI TSE, ,'DOD PA RNAMS DANG 'JIGS RGYU DANG, ,PHYUG PO
MA

YIN GYUR PA YIS, ,BDAG GIS SDIG PA GANG BGYIS DANG, ,G-YO BA'I
SEMS KYI DBANG NYID DANG, ,'DOD DANG KHRO BA'I DBANG NYID DANG,
,BKRES DANG SKOM GYIS NYEN PA YIS, ,BDAG GIS SDIG PA GANG BGYIS
DANG, ,BZA' BA DAG DANG BTUNG BA DANG, ,BUD MED RGYU DANG GOS KYI

PHYIR; ,NYON MONGS BTUNG BA SNA TSOGS KYIS, ,BDAG GIS SDIG PA
GANG BGYIS DANG, ,LUS DANG NGAG DANG YID KYIS SDIG ,NYES PAR
SPYAD PA RNAM GSUM BSAGS, ,'DI 'DRA'I TSUL GYIS GANG BGYIS PA,
,DE DAG THAMS CAD BDAG 'CHAGS SO, ,SANGS RGYAS

RNAMS DANG CHOS RNAMS DANG, ,DE BZHIN NYAN THOS RNAMS LA YANG,
,GUS PA MA LAGS GANG BGYIS PA, ,DE DAG THAMS CAD BDAG 'CHAGS SO,
,GANG YANG RANG SANGS RGYAS RNAMS DANG, ,BYANG CHUB SEMS DPA'
RNAMS LA YANG, ,GUS PA MA LAGS BGYIS PA RNAMS, ,

@306A *, ,DE DAG THAMS CAD BDAG 'CHAGS SO, ,DAM CHOS SMRA BA
RNAMS LA YANG, ,GUS PA MA LAGS BGYIS PA DANG, ,CHOS LA'ANG GUS
PAR MA BGYIS PA, ,DE DAG THAMS CAD BDAG 'CHAGS SO, ,BDAG GIS RTAG
TU MI SHES PAS, ,DAM PA'I CHOS NI SPANGS PA

DANG; ,PHA MA RNAMS LA MA GUS PA, ,DE DAG THAMS CAD BDAG 'CHAGS
SO, ,BLUN PA DANG NI BYIS PA DANG, ,'DOD CHAGS ZHE SDANG GTI MUG
DANG, ,NGA RGYAL DREGS PAS BSGRIBS BGYIS PA, ,DE DAG THAMS CAD
BDAG 'CHAGS SO, ,BDAG NI PHYOGS BCU'I 'JIG RTEN DU, ,

STOBS BCU RNAMS LA MCHOD PAR SHOG ,BDAG NI PHYOGS BCUR SEMS CAN
RNAMS, ,SDUG BSNGAL KUN LAS 'DON GYUR CIG ,SEMS CAN BSAM GYIS MI
KHYAB KUN, ,SA BCU DAG LA 'GOD PAR SHOG ,SA BCU DAG LA GNAS NAS
KYANG, ,THAMS CAD DE BZHIN GSHEGS

GYUR CIG ,JI SRID SDUG BSNGAL RGYA MTSO LAS, ,DE KUN MTHAR BGYID
NUS SRID DU, ,SEMS CAN RE RE'I PHYIR YANG NI, ,BSKAL PA BYE BAR
SPYOD PAR SHOG ,GSER 'OD DAM PA ZHES BGYI BA, ,LAS RNAMS THAMS
CAD BYANG BYED PA, ,ZAB MO DAG NI STON PA 'DI, ,SEMS CAN DE DAG

STON GYUR CIG ,GANG GIS BSKAL PA STONG RNAMS SU, ,SDIG PA SHIN TU
MI BZAD BGYIS, ,LAN CIG RAB TU BSHAGS PA YIS, ,DE DAG THAMS CAD
BYANG BAR 'GYUR, ,GANG GIS LAS KYI SGRIB PA RNAMS, ,MYUR DU YANG
DAG ZAD 'GYUR BA, ,GSER 'OD DAM PA DGE BA

YIS; ,BSHAGS PA 'DI DAG BSHAGS NAS NI, ,RIN CHEN 'BYUNG GNAS
MCHOG BCU PO, ,SA BCU LA NI GNAS PAR SHOG ,SANGS RGYAS YON TAN
SNANG GYUR CIG ,SRID PA'I MTSO LAS SGROL BAR SHOG ,SANGS RGYAS
RGYA MTSO CHU BO DANG, ,YON TAN RGYA MTSO ZAB MO DE, ,SANGS

RGYAS YON TAN BSAM YAS KYIS, ,THAMS CAD MKHYEN DU RDZOGS PAR SHOG
,TING 'DZIN BRGYA PHRAG STONG RNAMS DANG, ,GZUNGS RNAMS BSAM GYIS
MI KHYAB DANG, ,DBANG STOBS BYANG CHUB YAN LAG GIS, ,STOBS BCU
DAM PAR 'GYUR BAR SHOG ,DGONGS PA'I

@306B THUGS KYIS SANGS RGYAS RNAMS, ,BDAG LA RNAM PAR GZIGS SU
GSOL, ,THUGS RJE LDAN PA'I THUGS KYIS NI, ,NONGS PA RAB TU GZUNG
DU GSOL, ,BDAG GIS BSKAL PA BRGYA RNAMS SU, ,SNGON CHAD SDIG PA
GANG BGYID PA, ,DE PHYIR BDAG NI MYA NGAN SEMS, ,PHONGS DANG

MYA NGAN 'JIGS PAS GZIR, ,SDIG PA'I LAS LA 'JIGS PAR BGYID, ,YID
NI RTAG TU DMAN PAR GYUR, ,GANG DANG GANG DU 'GRO BGYID PA, ,BDAG
NI GANG DU 'ANG DGA' MA MCHIS, ,SANGS RGYAS THAMS CAD THUGS RJER
LDAN, ,'GRO BA KUN GYI 'JIGS SEL BAS, ,NONGS PA RAB

TU GZUNG DU GSOL, ,'JIGS PA DAG LAS BDAG THAR MDZOD, ,BDAG GI
NYON MONGS LAS RNAMS KYIS, ,DRI MA DE BZHIN GSHEGS PAS SOL,
,SANGS RGYAS RNAMS KYIS BDAG LA NI, ,THUGS RJE CHU YIS BKRU BAR
GSOL, ,SDIG PA THAMS CAD BSHAGS PAR BGYI, ,

SNGON CHAD BDAG GIS GANG BGYIS DANG, ,DA LTAR BDAG GIS SDIG PA
GANG, ,DE DAG THAMS CAD BDAG 'CHAGS SO, ,NONGS PAR BGYIS PA'I LAS
RNAMS KUN, ,SLAN CHAD MI BGYID BSDAM PAR BGYI, ,BDAG GIS NONGS
PAR BGYIS PA GANG, ,SDIG DE BCAB PAR MI BGYI'O, ,

LUS KYI LAS NI RNAM GSUM DANG, ,NGAG GI RNAM PA BZHI DAG DANG,
,YID KYI RNAM PA GSUM PO RNAMS, ,DE DAG THAMS CAD BDAG 'CHAGS SO,
,LUS KYIS BGYIS DANG NGAG GI LAS, ,YID KYIS RNAM PAR BSAMS PA
DANG, ,LAS RNAMS BCU PO BGYIS PA DAG ,DE DAG THAMS

CAD BDAG 'CHAGS SO, ,MI DGE'I LAS BCU SPANGS NAS SU, ,DGE BA BCU
PO BSTEN BGYIS NAS, ,SA BCU LA NI BDAG GNAS SHING, ,STOBS BCU
MCHOG TU GYUR PAR SHOG ,BDAG GIS SDIG PA'I LAS GANG DAG ,MI 'DOD
'BRAS BU THOB BGYID PA, ,SANGS RGYAS

SPYAN SNGAR MCHIS NAS NI, ,DE DAG THAMS CAD BSHAGS PAR BGYI,
,'DZAM BU'I GLING 'DIR GANG DAG DANG, ,'JIG RTEN KHAMS NI GZHAN
DAG TU, ,GANG RNAMS DGE BA'I LAS BGYID PA, ,DGE BA KUN LA YID
RANG NGO, ,LUS DANG NGAG DANG YID KYIS KYANG, ,BDAG GIS

@307A *, ,BSOD NAMS GANG BSGRUB PA, ,BDAG NI DGE BA'I RTZA BA
DES, ,BYANG CHUB MCHOG LA REG PAR SHOG ,SRID 'GRO NYAM NGAR BYIS
PA'I BLO YIS NI, ,SHIN TU MI BZAD SDIG PA GANG BGYIS PA, ,STOBS
BCU MI MNYAM SPYAN SNGAR MCHIS NAS NI, ,SDIG PA

DE KUN SO SOR BSHAGS PAR BGYI, ,SKYE BA NYAM NGA SRID PA NYAM NGA
DANG, ,'JIG RTEN NYAM NGA G-YO SEMS NYAM PA DANG, ,LUS KYI SPYOD
PA NYAM PA SNA TSOGS KYIS, ,BDAG GIS SDIG PA GANG BSAGS DE 'CHAGS
SO, ,BYIS PA BLUN BYAS NYON MONGS NYAM NGA DANG, ,SDIG PA'I

GROGS DANG PHRAD PA NYAM NGA DANG, ,SRID PA NYAM NGA 'DOD CHAGS
NYAM NGA DANG, ,ZHE SDANG GTI MUG MUN PA'I NYAM NGA DANG, ,NGAL
BA'I NYAM NGA DUS KYI NYAM NGA DANG, ,BSOD NAMS BSGRUB PA NYAM
NGA GANG BGYIS PA, ,RGYAL BA'I MI MNYAM MNGON SUM MCHIS NAS NI,
,SDIG PA DE

KUN SO SOR BSHAGS PAR BGYI, ,SANGS RGYAS GSER MDOG RI SNANG RI
RAB 'DRA, ,YON TAN RGYA MTSO 'DRA LA PHYAG 'TSAL LO, ,RGYAL BA DE
DAG RNAMS LA SKYABS SU MCHI, ,RGYAL BA DE DAG KUN LA MGOS PHYAG
'TSAL, ,GSER MDOG GSER NI DRI MA MED PA'I GSER GYI 'OD, ,

DRI MED RNAM DAG BEE d'URYA YI YAN LAG SPYAN, ,SANGS RGYAS NYI MA
DPAL GZI GRAGS 'BAR 'BYUNG BA'I GNAS, ,THUGS RJE'I 'DO ZER DAG
GIS MUN PA MUN NAG BSAL, ,YAN LAG RAB TU DRI MED 'OD BZANG RNAM
PAR MDZES, ,SANGS RGYAS NYI MA YAN LAG DRI MED GSER 'DRAS

KHYAB; ,NYON MONGS MED GDUNGS YID CAN 'BAR BA'I ME 'DRA BA, ,THUB
PA'I ZLA BA'I 'OD ZER DRA BAS TSIM PAR MDZAD, ,MTSAN MCHOG SUM CU
GNYIS KYIS DBANG PO YAN LAG MDZES, ,DPE BYAD BZANG PO DAG GIS YAN
LAG RNAM PAR MDZES, ,DPAL GZI BSOD NAMS

'BAR 'KHRUNGS 'OD ZER DRA BA YIS, ,'JIG RTEN GSUM NA MUN KHROD
NYI MA BZHIN DU BZHUGS, ,DRI MED RGYA CHEN KHA DOG SNA TSOGS BEE
d'URYA, ,SKYA RENGS DMAR DANG DNGUL DANG SHEL BZHIN YAN LAG DMAR,
,'OD ZER DRA BA RNAM PA SNA TSOGS LEGS BRGYAN PA, ,THUB CHEN
KHYOD

@307B NI NYI MA BZHIN DU DE YIS MDZES, ,MYA NGAN 'KHRUGS PA'I
'CHI CHU RGAL BA'I DBA' RLABS CAN, ,'KHOR BA'I KLUNG CHEN PHONGS
PA'I CHU BOR LHUNG BA LA, ,SDUG BSNGAL RGYA MTSO MCHOG TU RTZUB
CING SHUGS DRAG PA, ,BDE GSHEGS NYI MA'I 'OD ZER MANG PO RNAMS
KYIS SKOM PA, ,YAN

LAG GSER GYI MDOG TU RNAM PAR SNANG, ,YE SHES 'BYUNG GNAS 'JIG
RTEN GSUM MGON MCHOG ,RAB MDZES MTSAN GYIS YAN LAG RNAM SPRAS PA,
,SANGS RGYAS GSER SKU 'BAR LA PHYAG 'TSAL LO, ,JI LTAR RGYA
MTSO'I CHU NI DPAG MED DANG, ,JI LTAR SA LA SA RDUL MTHA' YAS

DANG; ,JI LTAR RI RAB RDO MTHA' MTSUNGS MED DANG, ,JI LTAR NAM
MKHA'I THA MA MTHA' YAS PA, ,DE BZHIN SANGS RGYAS YON TAN MTHA'
YAS TE, ,SEMS CAN KUN GYIS SHES PAR MI NUS SO, ,BSKAL PA DU MAR
GZHAL CING BSAMS KYANG NI, ,YON TAN THA MA SHES

PAR MI NUS SO, ,CHU NI SKRA YI RTZE MO'I TSAD TZAM DANG, ,RDOR
BCAS RIR BCAS RGYA MTSOR BCAS PA NI, ,BSKAL PAR BGRANGS NA SHES
PAR NUS KYANG SRID, ,SANGS RGYAS YON TAN PHA MTHA' SHES MI NUS,
,YON TAN KHA DOG SNYAN DANG GRAGS PA DANG, ,DGE BA'I MTSAN GYIS

BRGYAN PA'I SKU LUS DANG, ,DPE BYAD BZANG PO BRGYAD CUS BRGYAN PA
YIS, ,SEMS CAN THAMS CAD DE 'DRAR GYUR PAR SHOG ,BDAG GIS DGE
BA'I LAS RNAMS 'DI DAG GIS, ,'JIG RTEN MI RING SANGS RGYAS 'GYUR
PAR SHOG ,'GRO LA PHAN PHYIR CHOS KYANG STON GYUR

CIG ,SEMS CAN SDUG BSNGAL MANG GZIR THAR BYED SHOG ,STOBS BCAS
SDER BCAS BDUD LAS RGYAL GYUR CIG ,CHOS KYI 'KHOR LO DGE BA BSKOR
BAR SHOG ,BSKAL PA BSAM GYIS MI KHYAB BZHUGS GYUR CIG ,BDUD RTZI
CHU YIS SEMS CAN TSIM BYED SHOG ,

JI LTAR SNGON GYI RGYAL PAS RDZOGS PA LTAR, ,PHA ROL PHYIN DRUG
BLA MED RDZOGS PAR SHOG ,NYON MONGS BCOM ZHING SDUG BSNGAL SEL
GYUR CING, ,'DOD CHAGS ZHE SDANG GTI MUG ZHI BYED SHOG ,TSE RABS
BRGYA DANG TSE RABS BYE BA STONG, ,BDAG NI RTAG TU TSE RABS DRAN
PAR

@308A *, ,SHOG ,THUB PA'I DBANG PO RTAG TU DRAN GYUR CIG ,DE DAG
RNAMS KYI GSUNG RGYA CHE THOS SHOG ,BDAG NI DGE BA'I LAS RNAMS
'DI DAG GIS, ,RTAG TU SANGS RGYAS 'GROGS PA RNYED PAR SHOG ,SDIG
PA'I LAS RNAMS RNAM PAR SPONG GYUR CING, ,DGE BA'I

'BYUNG GNAS DGE RNAMS SPYOD PAR SHOG ,ZHING RNAMS KUN NA SROG
CHAGS THAMS CAD KYANG, ,'JIG RTEN DAG NA SDUG BSNGAL KUN ZHI
GYUR, ,SEMS CAN DBANG PO MA TSANG YAN LAG NYAMS, ,DE KUN DE'U RE
DBANG PO TSANG BAR SHOG ,GANG DAG NAD BTAB NYAM CHUNG LUS

NYAMS DANG, ,PHYOGS BCU DAG NA SKYABS MED GYUR PA RNAMS, ,DE KUN
MYUR DU NAD LAS THAR GYUR CIG ,NAD MED STOBS DANG DBANG PO RNYED
PAR SHOG ,GANG DAG RGYAL PO CHOM RKUN DGRAS BSDIGS BSAD THUG
DANG, ,SDUG BSNGAL RNAM PA SNA TSOGS BRGYA YIS PHONGS GYUR

PA; ,SEMS CAN NYAM THAG GYUR CING SDUG BSNGAL DE DAG KUN, ,'JIGS
MCHOG MI BZAD BRGYA PO DE LAS THAR GYUR CIG ,GANG DAG BRDEGS
SHING BCINGS PAS BCINGS GZIR BA, ,PHONGS PA SNA TSOGS DAG NA GNAS
GYUR CING, ,NYON MONGS STONG PHRAG DU MAS DKRUGS

NAS KYANG, ,'JIGS PA MI BZAD MYA NGAN SNA TSOGS RNYED, ,DE DAG
THAMS CAD BCINGS LAS GROL GYUR CIG ,BRDEGS PA DAG NI BRDEGS LAS
THAR PAR SHOG ,BSAD PA RNAMS KYANG SROG DANG LDAN GYUR CIG
,PHONGS GYUR THAMS CAD 'JIGS PA MED PAR SHOG ,

SEMS CAN GANG DAG BKRES SRED SKOM GYIS GZIR, ,DE DAG ZAS SKOM SNA
TSOGS RNYED PAR SHOG ,LONG BAS GZUGS RNAMS SNA TSOGS MTHONG GYUR
CING, ,'ON PAS YID 'ONG SGRA RNAMS THOS PAR SHOG ,GCER BU RNAMS
KYIS SNA TSOGS GOS RNYED GYUR, ,SEMS CAN DBUL

POS GTER RNAMS RNYED PAR SHOG ,NOR 'BRU RIN CHEN SNA TSOGS MANG
PO YIS, ,SEMS CAN THAMS CAD BDE DANG LDAN PAR SHOG ,GANG YANG
SDUG BSNGAL TSOR BAR GNOD MA GYUR, ,SEMS CAN THAMS CAD BLTA NA
SDUG PA DANG, ,GZUGS BZANG MDZES SHING SHIN TU SHIS PAR

@308B SHOG ,RTAG TU BDE BA DU MA SOGS GYUR CIG ,YID KYI ZAS SKOM
RAB 'BYOR BSOD NAMS DAG ,BSAMS MA THAG TU DE DAG GRUB GYUR CIG
,RDZA RNGA CANG TE'U PI WANG SGRA SNYAN DANG, ,CHU MIG MTSE'U
RDZING BU LTENG KA DAG ,GSER GYI PADMA AUTPAL 'DAB MA CAN, ,ZAS
SKOM GOS NOR

MU TIG NOR BU DBYIG ,RGYAN GSER RIN CHEN SNA TSOGS BEE d'URYA,
,DE DAG BSAMS MA THAG TU GRUB GYUR CIG ,'JIG RTEN GANG NA'ANG
SDUG BSNGAL SGRA MA BYUNG, ,SEMS CAN GCIG KYANG MI 'PHROD MTHONG
MA GYUR, ,DE DAG THAMS CAD KHA DOG RGYA CHEN DANG, ,PHAN TSUN DU
NI 'OD BYED

GYUR PAR SHOG ,MI YI 'JIG RTEN PHUN SUM TSOGS GANG YOD, ,DE DAG
BSAM PAR DE DAG SKYE BAR GYUR, ,BSAM PA THAMS CAD BSAMS MA THAG
TU YANG, ,BSOD NAMS 'BRAS BU YONGS SU RDZOGS PAR SHOG ,SPOS DANG
PHRENG BA DAG DANG BYUG PA DANG, ,GOS DANG PHYE MA ME TOG SNA

TSOGS DANG, ,LJON SHING DAG LAS DUS GSUM 'BAB PAR SHOG ,SEMS CAN
DE DAG LEN CING DGAR GYUR CIG ,DE BZHIN GSHEGS PA BSAM YAS THAMS
CAD DANG, ,RDZOGS PA'I BYANG CHUB SEMS DPA' NYAN THOS DANG, ,RDUL
BRAL DRI MED BSTAN PA'I CHOS LA YANG, ,

PHYOGS BCU RNAMS SU MCHOD PA BYED PAR SHOG ,'GRO BA DMAN PA THAMS
CAD SPONG GYUR CIG ,MI KHOM BRGYAD PO DAG LAS 'DAS PAR SHOG ,DAL
BA'I RGYAL PO DAM PA THOB GYUR CIG ,RTAG TU SANGS RGYAS 'GROGS PA
THOB PAR SHOG ,RTAG TU MTHO BA'I RIGS SU SKYE BAR

SHOG ,NOR DANG 'BRU YIS MDZOD RNAMS 'BYOR GYUR CIG ,SNYAN DANG
GRAGS DANG GZUGS DANG KHA DOG GIS, ,BSKAL PA DU MAR LEGS PAR
BRGYAN PAR SHOG ,BUD MED THAMS CAD RTAG TU PHOR GYUR TE, ,DPA'
ZHING RTUL PHOD MKHAS SHING GSAL BAR SHOG ,DE KUN RTAG TU

BYANG CHUB PHYIR SPYOD GYUR, ,PHA ROL PHYIN PA DRUG LA SPYOD PAR
SHOG ,PHYOGS BCU DAG NA RIN CHEN SHING DBANG DRUNG, ,SANGS RGYAS
BDE BZHUGS RIN CHEN BEE d'URYA'I, ,KHRI LA BZHUGS PA DAG NI
MTHONG GYUR CIG ,CHOS BSTAN PA YANG DE DAG THOS PAR SHOG ,BDAG
GIS SDIG

@309A *, ,PA'I LAS RNAMS BSGRUBS PA NI, ,SRID PA NYAM NGAR SNGON
CHAD GANG BSGRUBS PA, ,SDIG LAS GANG DAG MI 'DOD 'BRAS THOB PA,
,DGE BA THAMS CAD MA LUS ZAD GYUR CIG ,SEMS CAN GANG DAG SRID PAR
BCINGS GNAS KUN, ,'KHOR BA'I ZHAGS

PA'I THAG PAS DAM BCINGS PA, ,SHES RAB LAG GIS BCINGS PA BKROL
BAR SHOG ,SDUG BSNGAL RNAMS LAS THAR GYUR THOB GYUR CIG ,SEMS CAN
GANG DAG 'DZAM BU'I GLING 'DI DANG, ,GANG DAG 'JIG RTEN KHAMS NI
GZHAN RNAMS NA, ,BSOD NAMS SNA TSOGS

ZAB MO RNAMS BYED PA, ,DE DAG KUN LA RJES SU YI RANG NGO, ,LUS
DANG NGAG DANG YID KYIS BSGRUB PA YI, ,BDAG GI RJES SU YI RANG
BSOD NAMS DES, ,BDAG GI SMON LAM 'BRAS BU YOD PAR SHOG ,BYANG
CHUB RDUL BRAL BLA MED THOB GYUR CIG ,GANG DAG RTAG TU DRI MA

BRAL BA DANG, ,DRI MED YID KYI PHYAG 'TSAL BSTOD PA DANG, ,YONGS
SU BSNGO BA BRJOD PA 'DI YIS NI, ,BSKAL BA DRUG CUR NGAN SONG
SPONG BAR 'GYUR, ,TSIGS SU BCAD PA BRJOD PA 'DI DAG GIS, ,SKYES
PA BUD MED BRAM ZE RGYAL RIGS LAS, ,THAL SBYAR 'DUG STE RGYAL BA

GANG BSTOD PA, ,TSE RABS KUN TU SKYE BA DRAN PAR 'GYUR, ,YAN LAG
DBANG PO KUN GYIS YAN LAG BRGYAN, ,BSOD NAMS YON TAN SNA TSOGS
RNAMS DANG LDAN, ,MI DBANG RGYAL PO RTAG TU DE MCHOD DE, ,DE DANG
DE DAG TU NI DE 'DRAR 'GYUR, ,GANG DAG RNA BA'I BU GAR BSHAGS

PA 'DI NI GRAG 'GYUR BA, ,DE DAG SANGS RGYAS GCIG GI GAN NAS DGE
BA BYAS MA YIN, ,GNYIS LAS MA YIN BZHI LAS MA YIN LNGA MIN BCU LA
MIN, ,DE LTAR SANGS RGYAS STONG GI GAN NAS DGE BA BYAS PA YIN,
,'DI DAG GANG GIS THOS PA DE DAG THAMS CAD BSOD NAMS KYI PHUNG PO

RGYA CHEN PO DANG LDAN PA DANG, SKYE BO MANG PO LA PHAN PA DANG
BDE BAS TSIM PAR BYED DE, ,SGRIB PA THAMS CAD BYANG BAR 'GYUR BA
SHES PAR GYIS SHIG ,'DI LTA BU'I SPYOD PA KHYAD PAR CAN DANG LDAN
PA 'DI DAG NI, SNGON 'DAS PA'I DUS NA DE BZHIN GSHEGS PA DAG LA
BSTOD PA DANG,

@309B SMON LAM RGYA CHEN PO BTAB PA'I RGYU DANG, DE BZHIN GSHEGS
PA'I BYIN GYI RLABS KYIS DE DAG THOS PA YIN NO, ,'PHAGS PA GSER
'OD DAM PA MDO SDE'I DBANG PO'I RGYAL PO LAS GSUNGS PA'I SMON LAM
RDZOGS SO,, ,, 