@69A #, ,RGYA GAR SKAD DU, SHR'I GU HYA

SA M'A DZA MAndALA BI DHI N'A MA, BOD SKAD DU, DPAL GSANG BA
'DUS PA'I DKYIL 'KHOR GYI CHO GA ZHES BYA BA, BCOM LDAN 'DAS 'JAM
DPAL YE SHES SEMS DPA' LA PHYAG 'TSAL LO, ,SHES BYA SOGS SGRIB
LAS NGES GROL, ,ME LONG YE SHES LA SOGS LDAN, ,'JAM DPAL GSANG

BA'I 'KHOR LO MCHOG ,BTUD DE BDAG DRAN PHYIR DE BSHAD, ,DPAL LDAN
'DUS PA'I GZHUNG DAM PA, ,'KHOR LO'I MAN NGAG RIM PA 'DIS, ,CHU
THOG RJES GNANG THA MA YIS, ,GANG ZHIG DBANG BSKUR DE NAS BLANG,
,GSANG BA'I KHOR 'DIR DE NYID THOB, ,GSANG DANG SHES RAB

DBANG BSKUR BAS, ,GSANG SHES RNAL 'BYOR DE NYID SHES, ,THEG GSUM
DGONGS PA'I DE NYID SHES, ,RIGS DANG SNYING PO SNGAGS PHYAG RGYA,
,TING NGE 'DZIN NI GSUM DAG DANG, ,THUN MONG CIG SHOS DNGOS GRUB
DANG, ,RGYUD GZHUNG GI NI RNAM DBYE SHES, ,DAM TSIG LDAN ZHING
SDOM LA

@69B GNAS, ,SHAS RAB RNAL 'BYOR LA RAB BRTZON, ,SNGAGS DANG RGYUD
KYI SBYOR BA MKHAS, ,SEMS CAN DON SGRUB 'OS PA YIN, ,GTONG BRTAN
LA SOGS LDAN GYUR KYANG, ,SNGAR BSHAD YON TAN MI LDAN NA, ,'DI NI
'GRO DON 'OS MIN TE, ,DE YI YON TAN 'DI MCHOG YIN, ,BRTZER LDAN

BRTUL ZHUGS BZANG BLOS LDAN, ,DANG LDAN ZAB MO DE NYID SHES,
,RANG GI 'KHOR GNAS SNGON BSNYEN PA, ,BYAS NAS DKYIL 'KHOR BRI
BAR BYA, ,YID DANG RJES MTHUN GNAS LA LAR, ,TZANDAN MCHOG LA SOGS
PAS BYUG ,ME TOG DRI BZANG GCAL BKRAM PAR, ,NANG BAR DANG

POR 'DUG NAS NI, ,RNAM THAR SGO NI LEGS DAG PHYIR, ,SNYING GAR
MAm NI 'OD 'BAR BA, ,BSAMS NAS DGE BA MNGON 'PHEL PHYIR, ,BSHAGS
LA SOGS PA RAB TU BYA, ,PHYOGS BCUR DUS GSUM BYUNG BA YI, ,SANGS
RGYAS RNAMS KYI MDUN GNAS TA, ,SNYING PO'I 'OD

BYUNG GZUGS LA SOGS, ,MCHOD PA CHO GA BZHIN DU BYA, ,RANG GI LOG
RTOG TZAM LAS BYUNG, ,NYES BYAS DUS GSUM BYAS PA RNAMS, ,RMI LAM
RMI LAM SOGS BZHIN KUN, ,LAN GSUM DAG NI 'CHAGS PAR BGYID,
,RDZOGS SANGS SRAS MCHOG 'PHAGS RNAMS DANG, ,GZHAN

GYI DGE BA DAM PA GANG, ,MA LUS LA BDAG YI RANG ZHING, ,RDZOGS
BYANG CHUB TU RJES BSNGO BGYI, ,KUN 'DOD DBUGS 'BYIN STZOL MDZAD
PA'I, ,SANGS RGYAS KUN LA BDAG BSKUR LA, ,BSTAN PA NAM MKHA'I
MTHA' MNYAM PA, ,'JIG RTEN KUN SDIG MED SNANG MDZOD, ,KUN

RTOG MA LUS DAG GYUR CING, ,RANG RIG DGA' BA THUGS CHUD LA, ,RANG
GZHAN DON GYI 'BRAS BU STZOL, ,RDZOGS SANGS RGYAS LA SKYABS SU
MCHI, ,SEMS MCHOG DAM CHOS MA LUS PA, ,LUNG DANG RTOGS PA'I BDAG
NYID CAN, ,DAM PA'I PHUN TSOGS GNAS BSAM YAS, ,BDAG

NI YANG DAG SKYABS SU MCHI, ,MI LDOG DBUGS 'BYIN 'THOB GYUR CING,
,RGYU MTHUN LA SOGS 'BRAS BUR LDAN, ,GSANG BA'I DBANG BSKUR LAS
BYUNG NYID, ,TSOGS LA'ANG BDAG NYID SKYABS SU MCHI, ,THUB DBANG
SRAS KYI LAM GYI MCHOG ,SPYOD PA THOG MTHA' MED RTOGS BYED, ,

@70A *, ,KUN SANGS RGYAS BDAG BLO MCHOG GIS, ,DE BAS DA NI GNAS
PAR BGYI, ,SGRIB PA THAMS CAD YANG DAG SEL, ,YE SHES MTHA' YAS
BDUD RTZI'I GNAS, ,'KHRUL PA'I LTA BA RAB RTOGS PHYIR, ,RNAM KUN
BYANG CHUB SEMS BSKYED DO, ,BYANG CHUB SEMS

DANG SANGS RGYAS NYID, ,RGYU DANG 'BRAS BUR MA CHAGS NYID, ,SO SO
RANG RIG CHOS YIN PHYIR, ,STONG PA'I YE SHES BDAG CAN BDAG ,AOm
SH'U N+YA T'A DZNY'A NA BADZRA SVA BH'A WA A'ATMA KO&HAm, H'Um
MDZAD YANG NA GTZUG TOR RAM, ,RNAM PAR SNANG MDZAD LA SOGS NYID,
,KHRO BO'I 'KHOR LOR GNAS SRUNG

PHYIR; ,BSAMS LA BGEGS NI RAB TU GZHOM, ,DE NAS CHOS KYI DBYINGS
BSAMS TE, ,ZUR GSUM DKAR ZHING GYEN DKAR GNAS, ,PHYOGS KYI 'KHOR
LOR SNA TSOGS 'OD, ,MKHA' NANG 'OG PAD RDO RJE GNAS, ,DER BHR'Um
'KHOR LO LAS BYUNG BA'I, ,RIG BCAS RNAM SNANG LAS BYUNG BA, ,

SANGS RGYAS SPROS TSOGS MKHA' KHYAB PA, ,ZUR BZHI LA SOGS YANG
DAG LDAN, ,SNA TSOGS PADMA LHA YI GDAN, ,ZLA BA NYI MAS LEGS MNAN
PA, ,RIN CHEN DAM PA KUN GYIS BRGYAN, ,GZHAL YAS KHANG PA RAB
BSAM BYA, ,DBYANGS YIG MTSAN DANG YANG DAG LDAN, ,KA SOGS DPE
BYAD

'OD ZER CAN, ,DBUS MA'I ZLA BA'I GDAN LA SEMS, ,YE SHES ZLA BA
RNAM BSGOMS DENG, ,DANG PO'I SNYING LAS BYUNG RDO RJE, ,DMAR
ZHING DANG PO'I SNYING POR LDAN, ,SPRUL PAS 'GRO BA'I DON BYAS
NAS, ,BDAG NYID DE YI NGA RGYAL LDAN, ,SKU DANG ZHAL MCHOG SHEL
ZLA 'DRA, ,G-YAS PA SNGO LA CIG

SHOS DMAR, ,RNAM PA KUN MCHOG RGYA CHE ZHING, ,YON TAN NA BZA'
RGYAN MCHOG LDAN, ,RDO RJE SKYIL KRUNG LEGS PAR BZHUGS, ,PHYAG
GNYIS SHES RAB MCHOG LA 'KHYUD, ,PHYAG G-YAS RDO RJE RAL GRI STE,
,G-YON NA RIN CHEN PADMAR LDAN, ,DPAL LDAN SHES RAB THABS BDAG
NYID, ,'GRO

BA'I PHUN TSOGS RNAMS KYI GNAS, ,KUN DU BZANG PO 'OD 'PHRO BAR,
,BDAG NYID RNAM PAR BSGOM PAR BYA, ,DE NAS 'DOD CHAGS CHES 'DUL
BA'I, ,SNOD KYI 'JIG RTEN MTHONG BA DANG, ,DGA' BA'I SGRA YIS
RANG NANG DU, ,RGYAL BA'I TSOGS RNAMS GZHUG PAR BYA, ,DER NI
SPYAN SOGS RIGS

@70B MCHOG DANG, ,GZUGS SOGS YUL GYI BDAG NYID KYI, ,LHA MO DGU
RU PHYUNG NAS NI, ,RANG GI RIG PA'I NANG DU GZHUG ,RANG RIG
PADMA'I LTE BA RU, ,RAB DGA' LAS BYUNG DKYIL 'KHOR NI, ,SPRUL NAS
'DIR NI 'GRO BA KUN, ,DBUGS DBYUNG PHYIR NI GZHUG PAR BYA, ,MKHA'
KHYAB SANGS

RGYAS BSHES GNYEN MCHOG, ,RANG RDO RJE NANG ZHU LAS BYUNG, ,MI
LDOG PHYIR DANG DE NYID KYI, ,YE SHES 'BRAS THOB PHYIR DBANG
BSKUR, ,DBUGS PHYIR 'GRO BA DE MTHONG NAS, ,DE YI DNGOS DBYUNG SA
BON GYIS, ,SEMS CAN THAMS CAD PHYUNG NAS NI, ,'GRO BA SEMS BDAG
DNGOS LAS

BYUNG, ,SA YI SNYING PO LA SOGS DRUG, ,MIG SOGS RANG GI NGO BOR
BYUNG, ,LAm L'Am PAm T'Am 'DI DAG GIS, ,'GRO CHOS BDAG NYID DE
NYID SKYES, ,RTAG PA LA SOGS RDZOGS SANGS RGYAS, ,GZUGS SOGS
PHUNG PO'I NGO BOR BYUNG, ,DZI: H'Um BAm HO:KHAm 'DI DANG, ,RIM
GYIS [?] SA BON PHYI ROL GNAS, ,SPYAN LA

SOGS PA'I RIG PA DE, ,SA LA SOGS PA'I NGO BOR BYUNG, ,LAm M'Am
PAm T'Am 'DI DAG GIS, ,'GRO CHOS BDAG NYID DE NYID SKYES, ,RTAG
PA LA SOGS RDZOGS SANGS RGYAS, ,GZUGS SOGS PHUNG PO'I NGO BOR
BYUNG, ,BHR'Um A'Am DZR'Im KHAm H'Um RNAMS KYIS, ,CHOS RNAMS
THAMS CAD YANG DAG DBYUNG, ,

DE NAS AOm A'A: H'Um ZHES BYA'I, ,SEMS NI 'OD LDAN HO: GNYIS
SPEL, ,GSANG BA'I CHU SKYES KHONG NANG GNAS, ,RGYU MTHUN CHUNG DU
DAG PHYIR RO, ,'DOD CHAGS ME DE 'BAR BA YIS, ,SKU GNYIS DAG NI
ZHU BAR BYAS, ,BSHES MCHOG LTAR SNANG PHYOGS LHA MO, ,GLU YI GSOL
BAS LEGS

PAR BSKUL, ,SEMS CAN KHAMS NA GNAS KYI DBANG PHYUG KHYOD NI RDO
RJE'I THUGS, ,DGA' BA YID 'ONG DON CHEN 'DOD PAS BDAG LA BSKYAB
TU GSOL, ,MGON PO GAL TE DE RING BDAG NI GSON PAR MCHIS BZHED NA,
,SEMS CAN YAB CHEN GNYEN MCHOG BDAG LA DGYES PAR MDZAD DU GSOL, ,

RDO RJE'I SKU KHYOD BKA' YI 'KHOR LO SEMS CAN KUN LA PHAN, ,SANGS
RGYAS DON DU BYANG CHUB MCHOG DON RAB TU PHAN PAR GZIGS, ,MGON PO
GAL TE DE RING BDAG NI GSON PAR MCHIS BZHED NA, ,'DOD CHAGS DAM
TSIG CHAGS PAS BDAG LA DGYES PAR MDZAD DU GSOL, ,KHYOD NI RDO
RJE'I

@71A *, ,GSUNG STE KUN LA PHAN ZHING THUGS BRTZE BA, ,'JIG RTEN
DAG GI DGOS PA'I DON MDZAD PA LA RTAG TU BRTZON, ,MGON PO GAL TE
DE RING BDAG NI GSON PAR MCHIS BZHED NA, ,SPYOD PA DRI MED KUN DU
BZANG POS BDAG LA DGYES PAR MDZOD, ,KHYOD NI RDO RJE'I

'DOD PA DAM TSIG MCHOG GI PHAN DON CHE, ,YANG DAG RDZOGS SANGS
RGYAS KYI GDUNG MCHOG MNYAM NYID GZIGS, ,MGON PO GAL TE DE RING
BDAG NI GSON PAR MCHIS BZHED NA, ,YON TAN RIN CHEN MANG PO'I GTER
GYUR BDAG LA DGYES PAR MDZOD, ,SLONG BAR BYED PA'I NGOR

BYAS PAS, ,ZHU BA RGUD PA LTAR MTHONG STE, ,DNGOS RNAMS SGYU MA
LTAR RIG NAS, ,RANG SNGAGS DON DU SLAR YANG GYUR, ,ZHAL MCHOG GUR
KUM LTA BU STE, ,G-YAS PA SNGO LA CIG SHOS DKAR, ,RGYAN DANG CHA
LUGS GZHON NU 'DRA, ,SHES RAB DGA' BAS CIG CAR MDZES, ,RANG

SNANG SHES RAB LDAN GYUR CING, ,PHYAG GNYIS SHES RAB DAM PA
'KHYUD, ,RAL GRI 'OD LDAN MDA' YI MCHOG ,AUTPALA SNGON GZHU PHYAG
NA BSNAMS, ,SANGS RGYAS SPRIN GYI SPRUL 'PHRO BAS, ,'GRO BA GSUM
GYI DON RDZOGS PA, ,RANG GI SA BON MTSAN LAS BYUNG, ,'JAM PA'I
RDO

RJE RANG NYID 'GYUR, ,SRID PAR CHAGS PAS MTHA' YAS SHING, ,ZHI
BAR CHAGS NA 'BYOR NYAMS 'GYUR, ,SGYU MAS BSNYEN PA YANG DAG
BYAS, ,CHOS DBYINGS BDAG NYID CAN DU 'GYUR, ,AOm DHARMA DH'A TU
SV'A BH'A BA A'ATMA KO&HAm, BSHES GNYEN DAM PAS RGYU MTHUN BYAS,
,SMIN LAS THAMS

CAD MKHYEN NYID 'GYUR, ,DE NI MIG SOGS BYIN BRLAB PA, ,NYE BAR
BSGRUB PA YIN PAR 'DOD, ,SA SNYING RDO RJE CAN MKHA' SNYING,
,'JIG DBANG SGRIB SEL KUN DU BZANG, ,DE NI SA BON RNAMS KYIS NI,
,MIG LA SOGS PA YANG DAG DGANG, ,SKYES BU BSKYED PA CHOS LONGS
SPYOD, ,SBRUL BA

LAS BYUNG 'GRO DON NYID, ,THUGS KYI GSANG SOGS BYIN GYIS BRLAB,
,DE BAS SGRUB PA'I DON DU 'GYUR, ,RANG NYID LKOG MA SPYI BO'I
ZLAR, ,H'Um A'A: AOm LAS BYUNG BA'I GTZO, ,RDO RJE CHU SKYES
'KHOR LO YI, ,DBUS GNAS THUGS SOGS GSANG BA BSGOM, ,DE THUGS SHES
RAB YAN LAG 'DUS, ,

@71B 'OD KYI GZUGS NI RDO RJE SOGS, ,'OD KYIS PHYOGS DUS KUN
MCHOD CING, ,MA LUS GTZO LA KHYAB PAR GYUR, ,GANG ZHIG SNYING
LKOG SPYI BOR ZHUGS, ,DE YI MDZAD DON RDZOGS PAR BYAS, ,DE NI
THUGS KYI RDO RJE SOGS, ,BYIN BRLABS DE NI RAB TU BSGRUB, ,DANG
LA LDAN RDO RJE'I THUGS

'CHANG BA, ,RDO RJE MI PHYED GSUM BSGOMS PAS, ,DENG BDAG BYIN
GYIS BRLABS NAS SU, ,RDO RJE THUGS KYIS MDZAD DU GSOL, ,PHYOGS
BCUR BZHUGS PA'I SANGS RGYAS RNAMS, ,RDO RJE MI PHYED GSUM BSGOMS
PAS, ,DENG BDAG BYIN GYIS BRLABS NAS SU, ,RDO RJE THUGS KYIS
MDZAD

DU GSOL, ,AOm SARBA TA TH'A GA TA TZITTA BADZRA SVA BH'A BA
A'ATMA KO&HAm, CHOS KYI GSUNG LAM DPAL DANG LDAN, ,RDO RJE MI
PHYED GSUM BA SGOMS PAS, ,DENG BDAG BYIN GYIS BRLABS NAS SU, ,RDO
RJE GSUNG GIS MDZAD DU GSOL, ,PHYOGS BCUR BZHUGS PA'I SANGS RGYAS
RNAMS, ,RDO RJE

MI PHYED GSUM BSGOMS NAS, ,DENG BDAG BYIN GYIS BRLABS NAS SU,
,RDO RJE GSUNG GIS MDZAD DU GSOL, ,AOm SARBA TA TH'A GA TA B'A GA
BADZRA SV'A BH'A BA A'ATMA KO&HAm, DPAL LDAN SANGS RGYAS SKU
'CHANG BA, ,RDO RJE MI PHYED GSUM BSGOMS PAS, ,DENG BDAG BYIN
GYIS BRLABS NAS SU, ,RDO RJE

SKUS NI MDZAD DU GSOL, ,PHYOGS BCUR BZHUGS PA'I SANGS RGYAS
RNAMS, ,RDO RJE MI PHYED GSUM BSGOMS PAS, ,DENG BDAG BYIN GYIS
BRLABS NAS SU, ,RDO RJE SKUS NI MDZAD DU GSOL, ,AOm SARBA TA TH'A
GA TA K'A YA BADZRA SVA BH'A BA A'ATMA KO&HAm, RJES DRAN BCU
DRUG DAG PAS NI, ,BYED PA

YIN ZHES NGES GSUNGS PAS, ,DE NI THUGS SOGS BYIN BRLAB PA'I,
,GNAS SKABS MIN PHYIR MA BSHAD DO, ,SGYU MA'I SHES RAB YANG DAG
'DUS, ,GSANG BA GSUM GYI MTSAN NYID BLTA, ,DBANG 'BRAS CHUNG DU
RNAM DAG PHYIR, ,SGRUB PA CHEN PO YIN PAR 'DOD, ,YE SHES SEMS
THUGS

SNYING 'OD KYI, ,PHYOGS BCU'I MGON PO YANG DAG BSKUL, ,DE 'OD LAS
BYUNG RIG PA RNAMS, ,BDUD RTZI'I CHUS BKANG BUM BSNAMS PAS, ,GTZO
BO DPAL LDAN RANG DBANG BSKUR, ,RIGS DBANG COD PAN DAM PA YIN,
,DE BZHIN RGYU MTHUN SOGS PAR MAS, ,RANG RIG SHES RAB RNAM PAR
SBYONG,,

@72A *, ,SPYI BO SNYING GA LTE BA GSANG, ,RKANG MTHAR THUG PA'I
CHA RE LA, ,AOm H'Um SV'A A'A: H'A SNYING PO, ,RTAGS SOGS RIGS
KYI BDAG NYID CAN, ,RDZOGS SANGS RGYAS LNGAS DGANG BAR BYA, ,H'Um
AA CHU SKYES 'DAB BRGYAD PA, ,YANG DAG SBYANGS DES SANGS RGYAS
RNAMS, ,

H'Um GI RDO RJE MCHOG MNYES BYA, ,AOm SARBA TA TH'A GA TA AA NU
R'A GA NA BADZRA SVA BH'A WA A'ATMA KO&HAm, SNYING ZLA'I RAL GRI
SNYING PO'I 'OD, ,SANGS RGYAS DKYIL 'KHOR MKHA' KHYAB PA, ,BDAG
NYID LA BZHUGS SEMS MCHOG GI, ,GZUGS SU RDO RJE'I PAD LEGS GNAS,
,RGYAL BA'I 'KHOR LO SA BON

GYIS, ,DER BSKYED NAS NI BRTAN BYAS LA, ,'GRO BA'I MI SHES DAG
BYA'I PHYIR, ,RANG GI CHO GAS DBYUNG BAR BYA, ,ZHE SDANG CHEN
PO'I DON MDZAD RGYAL, ,BDAG PO MI BSKYOD YANG DAG BSKUL, ,BADZRA
DHRiK CES BYA BAS DBYUNG, ,NOR BU AINDRA N'I LA'I MDOG ,G-YAS
PA DKAR LA CIG

SHOS DMAR, ,DPAL MCHOG DANG PO'I PHYAG DANG LDAN, ,DPAL LDAN LEGS
BSDUS BDAG NYID KYI, ,DNGOS PO KUN GYIS GZHUG PAR BYA, ,DZIN DZIK
GIS DANG PO 'DRA, ,GTI MUG CHEN POS DON MDZAD GTZO, ,'KHOR LO
BZANG SOGS DPAL DE BZHIN, ,SHAR GYI ZLA DKYIL DAG LA

BSGOM, ,RATNA DHRiK GIS RIN CHEN DBANG, ,GSER MDOG MNYAM NYID
BRTZON 'GRUS CAN, ,MGON PO RIN CHEN MCHOG SOGS BSNAMS, ,GZHON
NU'I ZHAL 'DRA LHO PHYOGS SU'O, ,A'A RO Li KA GIS GSUNG DBANG BO,
,'DOD CHAGS CHEN POS DON MDZAD GTZO, ,PADMA R'A GA'I MDOG

PAD SOGS, ,GZHON NU'I ZHAL 'DRA NUB PHYOGS SU'O, ,PRADZNY'A DHRi
KA GIS DON YOD DBANG, ,GTUM CHEN PHRAG DOG DON MDZAD PA, ,BEE d'U
R+YA SNANG GZHON NU'I ZHAL, ,RAL GRI SOGS BSNAMS BYANG DU BSAM,
,KUN KYANG RAL PA COD PA NA BCAS, ,RANG RIG GNYIS SU MED PAR
SBYOR, ,

RGYAN DANG NA BZA' MCHOG KUN LDAN, ,PADMA NYID DKYIL DAG LA BSAM,
,MO HA RA T'IS SHA RA LHO RU, ,SNYING RJE THABS KYIS 'GRO DON
STZOL, ,RANG GI NGO BO SKU DBANG 'DRA, ,SPYAN NI ZLA DKYIL DAG LA
BSAM, ,DVE shA RA T'IS LHO NUB TU, ,BYAMS DANG SMON LAM 'DOD
STZOL BA, ,DGA' LDAN THUGS

@72B KYI DBANG PO 'DRA, ,M'A MA K'I NI ZLA DKYIL BSAM, ,R'A GA RA
TIS NUB BYANG DU, ,DGA' DANG STOBS DANG TING 'DZIN STZOL, ,GSUNG
GI DBANG 'DRA DON DAG BSAM, ,GOS DKAR MO NI ZLA DKYIL BSAM,
,BADZRA RA T'IS BYANG SHAR DU, ,BTANG SNYOMS YE SHES TING 'DZIN
STZOL, ,RANG GI NGO BOR

RIN DBANG 'DRA, ,YID 'ONG SGROL MA ZLA DKYIL BSAM, ,'DI RNAMS
MTSAN MA RIM BZHIN DU, ,'KHOR LO AUTPALA DMAR PO MCHOG ,PADMA
AUTPALA SER PO STE, ,LHAG MA RANG BDAG LTA BUR BSTAN, ,ME LA SOGS
PA'I MTSAMS BZHI DANG, ,SHAR SGO YI NI NGOS GNYIS SU, ,DE NYID

GSUM GYI GZUGS SOGS PA, ,ME LONG SOGS BSNAMS SKU SOGS 'DRA, ,YA
M'ANTA KRi TA KYIS YAMS 'JOMS, ,PHUNG PO ZHES BYA RNAM 'JIG PA,
,THUGS KYI DBANG 'DRA LTAR BA 'BAR, ,SHAR SGOR KHRO BO'I SKYIL
MOS GNAS, ,PRADZNY'A NTA KRi TA KYIS SRID 'JOMS, ,NYON MONGS BDAG

LTA 'JIG BYED BA, ,GTUM ZHING 'JIGS LA KUN DANG 'DRA, ,GZHAN GYIS
MI THUB LHO SGOR RO, ,PADM'ANTA KRi TA KYIS 'DOD 'JOMS, ,'CHI
BDAG SKYES PA'I TSOGS 'JIG PA, ,GTUM ZHING SGRA ZAB GSUNG DBANG
'DRA, ,RTA MGRIN NUB KYI SGO RU BSAM, ,BIGHN'A NTA KRi TA KYIS
BGEGS 'JOMS, ,

BYA BA LHA YI BDUD DAG NYID, ,GTUM LA MI BSKYOD MDOG 'DRA BA,
,BDUD RTZI 'KHYIL PA BYANG SGOR BSAM, ,SMIN 'DEGS DBU SKRA GYEN
DU 'BAR, ,SMA RA SMIN MA SPYAN DMAR SER, ,ZHAL GDANGS LJAGS NI
RNAM PAR BSKYOD, ,MCHE BAR BCAS SHING RTAG TU BZHAD, ,'DI RNAMS
PHYAG NA THOB DRAG,

DBYIG PA PADMA RDO RJE THOGS, ,KHROS PA'I SPRUL GYIS SKU LA
BRGYAN, ,RANG RIG SHES RAB YAN LAG LUS, ,RDZOGS PA'I 'KHOR LO LA
BLTAS NAS, ,KUN NAS RANG GI DNGOS PO YIS, ,SNYING PO'I SA BON 'OD
LCAGS KYUS, ,SANGS RGYAS 'KHOR LO 'DRA BA BSDU, ,MTHONG BAR GYUR
NAS BGEGS

RNAMS NI, ,KUN TU BSKRAD DE MNGON PAR BSRUNG, ,ZLA SOGS ME TOG
LDAN PA YI, ,GSANG SNGAGS MCHOG BZLAS MCHOD YON DBUL, ,'KHOR LO
DE 'KHOR LO LA GZHUG ,MIG DANG SKU SOGS BYIN GYIS BRLAB, ,SNGON
BZHIN DBANG BSKUR DE LA BSAM, ,RGYU MTHUN LA SOGS CHEN PO NYID, ,

@73A *, ,SANGS RGYAS COD PAN MI BSKYOD PA, ,LHAG MA RANG BDAG
DBANG BSKUR BA, ,SKU DBANG MI BSKYOD GSUNG DBANG PO, ,THUGS DBANG
SGO BA RNAMS LA 'DOD, ,DE LTAR DBANG BSKUR RANG SNYING PO'O, ,'OD
KYIS SHES RAB PAD DER GZHUG ,GZUGS SOGS SPU KHUNG LAS

BYUNG BA'I, ,GZUGS KYI RDO RJE SOGS 'OD NI, ,GZHAL YAS KHANG 'OD
LAS 'DAS NAS, ,NAM MKHA'I MTHA' NI RAB KHYAB PAS, ,THUB DBANG
RANG NI LEGS MCHOD PA'I, ,MCHOD DANG MCHOD PA'I BDAG CAN GYUR,
,AOm SARBA TA TH'A GA TA P'U DZA BADZRA SVA BH'A WA A'ATMA KO&HAm,
CHOS RNAMS KUN

GYI 'KHOR LO BSTOD, ,RANG GI BDAG NYID RDZOGS SANGS SKUS, ,YE
SHES LNGA DANG PHYAG RGYA DANG, ,RIGS BRGYA LNGA DANG GSUM GYIS
SO, ,MI BSKYOD RDO RJE YE SHES CHE, ,RDO RJE DBYINGS NI MKHA'
CHEN PO, ,DKYIL MCHOG GSUM PA YI GE GSUM, ,RDO RJE DBYANGS LA
PHYAG 'TSAL LO, ,

RNAM PAR SNANG MDZAD DAG PA CHE, ,RDO RJE ZHI BA DGA' CHEN PO,
,RANG BZHIN 'OD GSAL MCHOG GI MCHOG ,STON PA RDO RJE PHYAG 'TSAL
LO, ,RIN CHEN RGYAL PO RAB TU ZAB, ,RDO RJE NAM MKHA' DRI MA MED,
,RANG BZHIN DAG PAS GOS PA MED, ,RDO RJE'I SKU LA PHYAG 'TSAL LO,
,RDO RJE MI 'CHI

RGYAL PO CHE, ,MI RTOG NAM MKHA' RDO RJE 'DZIN, ,'DOD CHAGS PHA
ROL PHYIN PA BRNYES, ,RDO RJE'I GSUNG LA PHYAG 'TSAL LO, ,DON YOD
RDO RJE RDZOGS SANGS RGYAS, ,BSAM PA THAMS CAD RDZOGS MDZAD PA,
,RANG BZHIN DAG PA NYID LAS BYUNG, ,RDO RJE SEMS DPA' PHYAG 'TSAL
LO, ,ZLA BA

NYI MA CHU DANG SMAN, ,DRI NI RLUNG MA'I 'KHOR LOR GNAS, ,AOm
GYIS BYIN BRLABS 'OD BCAS PA, ,DE NYID GSUM GYIS MNGON PAR BZLAS,
,RDO RJE'I LCE MCHOG H'Um BKOD PA, ,BSAMS NAS YE SHES BDUD RTZI
BLANG, ,SNYING GA'I ZLAR CHUD MA LUS PA'I, ,'KHOR LO DES NI TSIM
PAR BYA, ,SNYING

PO'I 'OD KYIS SPRUL MGON POS, ,RANG GI LOG RTOG RNAM SPANGS TE,
,'GRO BA SANGS RGYAS BDAG NYID BYAS, ,SNYING PO'I SA BON NANG DU
GZHUG ,SNYING GAR MTSAN MA'I LTE NANG GNAS, ,ZLA SNYING THIG LE'I
GZUGS CAN DU, ,RANG YID 'OD LDAN BSGOMS NAS NI, ,YE SHES SEMS
DPA'

@73B RAB TU BSGOM, ,THUGS GSUNG SKU YI RDO RJE YANG, ,'OD KYI
PHRENG BAS RAB SAD BYA, ,DE NI SNYING GAR ZHUGS BSAM PA, ,RANG GI
YE SHES BDUD RTZI 'BAB, ,DE NAS NANG GI LUS THAMS CAD, ,BA SPU
LAS BYUNG 'OD ZER TSOGS, ,DE YIS KUN NAS SNANG BYAS LA, ,'GRO
BA'I DON NI RAB

RDZOGS BYA, ,YANG NA RANG RTAGS PHRA BSGOM PA, ,RIG PA'I SNA YI
RTZE MOR GNAS, ,THUB PA'I 'KHOR LO RANG RIG PA, ,SHES RAB DAM PA
'DUS 'OD LDAN, ,BRTAN PA'I MTSAN MA MTHONG BA DANG, ,DER RTOGS
'OD ZER SPRO BYA ZHING, ,SNA TSOGS MTSAN MA SANGS RGYAS NI, ,YANG
DANG YANG

DU SPRO BAR BYA, ,SKU GSUNG THUGS KYI RDO RJE MCHOG ,YE SHES LNGA
YI 'OD ZER CAN, ,SPROS TE SNGAGS NI BZLA BYA BA, ,CIG CAR YANG NA
RIM GYIS SO, ,RDO RJE GSAL CHOS 'KHOR LO STE, ,SKU GSUNG THUGS
KYI RDO RJER GTOGS, ,GNAS SU DE NI BRTAN BYAS LA, ,YE SHES SKU NI
SPRO ZHING BZLA, ,

BRJOD CING SROG GIS SPRO BYA ZHING, ,SNGAGS NI RTZOL BAS BSDU BAR
BYA, ,SKU SOGS SPRO DANG BSDUS PA YIS, ,RIM BZHIN RIM BZHIN BZLAS
BRJOD BYA, ,DE LTAR BRJOD DE MKHA' KHYAB PA'I, ,SKU LA SOGS TE
RANG 'OD KYIS, ,SNGON BZHIN SNA TSOGS MCHOD MCHOG 'OS, ,SROG LAS
RIG PA'I

TSOGS RNAMS SPRO, ,RIG PA SGEG PAS YONGS 'KHYUD PA'I, ,BDE BA
BABS PAS DBANG BYAS PA'I, ,RTZOL BAS YE SHES SANGS RGYAS TSOGS,
,MTHAR NI RANG GI NANG LA GZHUG ,THIG LE PHRA MO GSANG GSUM
DBYUNG, ,LHAG MAR MOS PA RGYU MTHUN SOGS, ,CHUNG NGU LA SOGS KYIS
PHYE LTAR, ,

RNAL 'BYOR BSNYEN SOGS DE BZHIN BSGOM, ,RANG SNYING DE NYID MCHOG
BRTAGS PAS, ,SEMS KYI 'JUG PA ZHUM GYUR NA, ,SPYAN SOGS TSOGS KYI
GLU YIS NI, ,'KHOR LO GSOL BTAB MCHOD PAR BYA, ,SPYI BOR ZLA BA
AOm RLAN CAN, ,DAM PA'I SEMS KYI CHU 'DZAG PAS, ,SKU GSUNG

THUGS NI TSIM BYED PA, ,CHO GA BZHIN DU DBAB PAR BYA, ,DE LTAR
NGAL BSO BZLAS BYAS SHING, ,MKHAS PAS MCHOD LA SOGS BYAS NAS, ,DE
NYID GSUM BSDUS SANGS RGYAS RNAMS, ,BZHUD PA'I SKABS SU GSHEGS SU
GSOL, ,'DI NI DE NYID MTHONG BAR BSHAD, ,'GRO BA MA

@74A *, ,LUS BLTAS NAS KYANG, ,SNYING RJES DE LA PHAN PA'I PHYIR,
,SMON LAM RNAMS NI MNGON DU BYA, ,TING NGE 'DZIN LAS LANGS NAS
KYANG, ,BDAG PO'I NGA RGYAL MNGON DU BYA, ,'JUG PAR RTOGS CHO
RDZOGS SANGS RGYAS, ,YUL GYIS YANG DAG MCHOD PAR BYA, ,'JAM

DPAL RDO RJE KUN BDAG NYID, ,NGO BO NYID KYIS YUL RJES 'GRO, ,DE
LTAR YUL RNAMS BSGOM PA NI, ,RANG RANG DAG PAR RNAM PAR GNAS,
,RTAG PA LA SOGS NGO BO DE, ,RANG RIG CHOS SU YANG DAG GNAS,
,DPAL LDAN RDO RJE 'CHANG 'DRA BAR, ,DAG PA'I SEMS DPAR YANG DAG

LDAN; ,RANG GI LOG RTOG RNAM SPANGS PAS, ,BYA BA THAMS CAD RDZOGS
PAR BYA, ,RTAG TU TSAD MED RAB SBYOR BAS, ,'KHOR LO MCHOG 'DI
MTHA' YAS MCHOD, ,RANG SNYING ZLA BAR RANG 'KHOR GTZO, ,RANG GIS
BON RANG ZAS LA, ,LEGS DMIGS RANG SNYING DE NYID KYIS, ,BDUD

RTZIS SANGS RGYAS KUN TSIM BYA, ,CHOS NYID KUN GYIS DAG PA DANG,
,DE NYID GSUM GYIS MNGON BZLAS LA, ,RANG GI LHA YI 'KHOR LO MCHOG
,TSIM BYA DES NI MCHOD PAR BYA, ,PHYI YI SBYIN SREG DGE TSUL GYI,
,SEMS TZAM GYIS NI YID KYIS BYA, ,YE SHES ME YIS PHUNG PO'I
SHING, ,

BSREGS PAS 'DI NI BLA MED YIN, ,DE LTAR 'DOD PA MA LUS PAS, ,BDAG
NYID RANG LHA'I DNGOS GYUR DANG, ,GZHAN YANG DE MCHOD BYA BA YIN,
,DAM TSIG BDE GSHEGS BZHED PA YIN, ,LUS SOGS LAS GANG DE DANG
DES, ,SANGS RGYAS THAMS CAD MCHOD PA DANG, ,RJES MTHUN

'GRO BA'I BYA BA RNAMS, ,RTAG TU MNYAM PAR GZHAG PAS BYA, ,LUS
NGAG LAS KYI RANG BZHIN GANG, ,PHYAG RGYA SNGAGS KYI BDAG NYID
CHE, ,DE DANG DE YI LAS SGRUB PAS, ,SANGS RGYAS THAMS CAD MCHOD
PAR BYA, ,DNGOS GCIG LA YANG KUN RTOG PA, ,RNAM PA SNA TSOGS
SNANG GYUR TE, ,

GROL DANG SDUG BSNGAL BDE BSKYED PA'I, ,LAS NI MA LUS 'BYUNG BAR
'GYUR, ,DE BAS LUS LA SOGS PA'I LAS, ,DGE DANG MI DGE RTOG LAS
BYUNG, ,RTOG PA KUN LAS NGES GROL BA, ,YE SHES LAS NI RTOG DE CI,
,DAM TSIG DAG LAS BSLANG BA NI, ,DON YOD RDO RJE'I 'KHOR LO
BZANG, ,

@74B SNYING GAR LAS KYI RDO RJE KHA, ,BSAMS NAS THAMS CAD BDAG
DBANG BSKUR, ,BLA MA BRNYAS LA SOGS NYES PA, ,SBYIN DANG BCAS
PA'I MCHOD STON BYA, ,PHYI KHRUS RANG GI 'KHOR LOR GNAS, ,DBANG
BSKUR BA YI CHO GAS BYA, ,THUN MTSAMS SU YANG MCHOD LA SOGS,
,BZLAS PA SNGA

MA BZHIN DU BYA, ,SNYING GAR 'KHOR LO MCHOG CHUD BYAS, ,SHES RAB
SNYING RJES LDAN PAS NYAL, ,LDANG TSE DPAL LDAN LHA MO YIS, ,GLU
BLANGS PAS NI BSKUL BAR BYA, ,NANG PAR LANGS NAS SNGAR BZHIN NI,
,LEGS ZLOS DANG PO'I LAS CAN YIN, ,YE SHES CUNG ZAD BABS GYUR
PAS, ,

SNGAGS KYI TSUL KHRIMS BRTUL ZHUGS LDAN, ,MIG DANG SKU SOGS BYIN
GYIS BRLAB, ,THUN MTSAMS SU NI RAB BSGRIMS BZLAS, ,RNAM PA KUN DU
RAB RDZOGS PAR, ,SPRO DANG BSDU BA BYED PA PO, ,YE SHES DBANG BA
CUNG ZAD 'THOB, ,NYIN MTSAN RNAL 'BYOR YANG DAG BSTEN, ,YANG

DAG YE SHES DBANG THOB BSGOM, ,KHAMS KYI RDUL NANG KHAMS GSUM
MCHOG ,GZUGS BRNYAN BDAG NYID SKU CAN GYI, ,'GRO BA'I DON GYI BYA
BA BYED, ,RNAL 'BYOR MTSAN MA DGE BA YANG, ,DU MA THOB CING YANG
DAG 'GRUB, ,DE NYID GSUM NI CHO GA BZHIN, ,MCHOD BYAS DKYIL 'KHOR

BRI BAR BYA, ,RANG NGAM GZHAN GYIS GSOL BTAB BAM, ,GZHAN DON 'BAD
PAR BYED PAS KYANG, ,'KHOR LO LA GNAS TSUL BZHIN BZLAS, ,MTSAN MA
THOB NAS YANG DAG BRI, ,'KHOR LO CAN SNGAGS 'BUM BZLAS SAM, ,YANG
NA RANG GI LHA YI 'BUM, ,GZHAN GYI KHRI STE YANG NA NI, ,'KHOR

LO CAN GYI BKAS GNANG BRI, ,'BYIN PA DE NYID GSUM DANG SPEL,
,GZHAN DAG SNYING PO'I SA BON SPEL, ,MING GI YI GE DANG PO NI,
,KLAD KOR BCAS PAS SNGAGS RNAMS BTU, ,SKU DANG GSUNG THUGS RDO
RJER BSHAD, ,LAS CHOS CHEN PO'I BDAG NYID CAN, ,GSANG GSUM DAM

TSIG PHYAG RGYA YIN, ,SA BON SNYING PO YIN PAR BSHAD, ,ZHI LA
SOGS PA RAB BSKUL BAS, ,LAS RNAMS BYED PA RIG PAR BSHAD, ,PHRENG
BA'I SNGAGS KYANG RIG BSHAD DE, ,MKHAS PAS DE RNAMS KUN DU BZLA,
,CI RIGS PAR NI BZLAS BYAS DANG, ,RANG BDAG LA SOGS BKA'

@75A *, ,THOB BAM, ,'GOG PA'I 'KHOR LO GOMS PA YIS, ,RANG SEMS
DAG NAS BRI BAR BYA, ,TING 'DZIN GSUM PO BYAS NAS NI, ,SANGS
RGYAS LA SOGS LHAG GNAS BYA, ,BGEGS RNAMS BSAL TE PHUR BUS GDAB,
,BSANG BYUGS SA LA GSOL BA GDAB ,

MCHOD YON MCHOD DANG GTOR SBYIN NAS, ,SBYIN SREG TSIM BYAS MKHA'
LA DGOD, ,BGEGS MED SA NI BRKOS NAS SU, ,KHUNG BU DGANG BA'ANG
RIM 'DI YIN, ,'JAM RDO RJE BDAG RNAL 'BYOR LDAN, ,SNGON DU BSNYEN
PA RDZOGS BYAS LA, ,GROGS DANG MCHOD PA DANG LDAN PAR,,

DKYIL 'KHOR GNAS NI YANG DAG SBYANG, ,BGEGS DGRA'I 'KHOR LO'I
SBYOR LA GNAS, ,RANG GI DBANG BSKUR YANG DAG BLANG, ,DE LTAR GDUG
PA TSAR GCAD PA, ,YANG NA RANG LHA'I SBYOR BAS BYA, ,AOm BHU KHAm
GI SNGAGS KYIS NI, ,SA NI NAM MKHAR GYUR PAR BYA, ,H'Um LAm H'Um
GIS

RDO RJE'I BDAG ,SA BYAS DE NI BYIN GYIS BRLAB, ,AOm ME DI N'I
BADZRA'I BHA BA BADZRA BANDHA H'Um, SNGAR BZHIN BGEGS GZHOM SBYOR
BA'I BDAG ,BSNYEN SOGS RJES CHAGS MTHAR THUG PA'I, ,DANG PO'I
SBYOR LDAN RANG 'KHOR LO 'ANG, ,RANG BYUNG BDUD RTZI'I MTHAR THUG
DE, ,'KHOR LO'I

RGYAL MCHOG SBYOR BA'I BDAG ,'KHOR LO'I LAS NI LAS MCHOG BYED,
,LAS RGYAL MCHOG GI SBYOR LDAN PAS, ,TING 'DZIN GSUM PO DAM PA
YIN, ,DE LTA'I SBYOR GNAS SLOB DPON NI, ,SANGS RGYAS KUN BDAG LUS
CAN TE, ,NGO BO NYID BDAG RDO RJE'I BDAG ,'KHOR LO'I

SA GZHI DBUS LEGS GNAS, ,RDO RJE DRIL 'DZIN DPA' BO LA, ,RDO RJE
DRIL MCHOG 'DZIN PA'I GROGS, ,RTAG SOGS BDAG NYID GZUGS CAN GYIS,
,'KHOR GSUM SPRUL LA GSOL PA GDAB, ,DE BZHIN GSHEGS PA KUN ZHI
BA, ,DE BZHIN GSHEGS PA KUN GYI GNAS, ,

CHOS KUN BDAG MED MED PA'I MCHOG ,DKYIL 'KHOR DAM PA BSHAD DU
GSOL, ,MTSAN RNAMS THAMS CAD YANG DAG RDZOGS, ,MTSAN MIN THAMS
CAD RNAM SPANGS LA, ,KUN DU BZANG PO SKU YI MCHOG ,DKYIL 'KHOR
DAM PA BSHAD DU GSOL, ,ZHI BA'I CHOS NI MCHOG LAS

@75B BYUNG, ,YE SHES SPYOD PA RNAM SBYONG BA, ,KUN DU BZANG PO
GSUNG GI MCHOG ,DKYIL 'KHOR DAM PA BSHAD DU GSOL, ,SEMS CAN KUN
GYI SEMS CHEN PO, ,RANG BZHIN DAM PA DRI MA MED, ,KUN BZANG THUGS
MCHOG 'KHOR LOS SGYUR, ,DKYIL 'KHOR DAM PA BSHAD DU GSOL, ,

DE NAS 'GRO KHAMS MUN NAG BSTEN, ,'JAM RGYAL KHROS PAS BLTAS PA
NI, ,H'Um BRJOD TIshthA SA RANG MIG DANG, ,SPRUL PA'I 'KHOR LO
'DEGS PAR BYA, ,YI GE MA tAS NYI ZLA'I MIG ,PHYOGS DUS THAMS CAD
SBAR BA DANG, ,BLO LDAN 'GRO LA BLTAS NAS NI, ,'KHOR LO'I SA NI
YONGS SU

BSKOR, ,RKANG 'OG RDO RJE 'BAR BA DANG, ,RDO RJE GSOR BAR SHIN TU
BRTZON, ,ROL PA'I RDO RJE 'GROS KYI GAR, ,MCHE BA GTZIGS BCAS
H'Um SGROGS SHING, ,LHA SOGS BGEGS KYI DKYIL 'KHOR RNAMS, ,RAB
GDUG BGEGS SOGS BSKRAD PAR BYA, ,LUS NGAG SEMS LA

GNAS PA YI, ,BGEGS KYI TSOGS NI THAMS CAD NYON, ,NGA NI DPAL LDAN
'JAM DBYANGS TE, ,SPUNG BA'I 'KHOR LO RAB SBYOR BAS, ,GAL TE BDAG
BSGOM LAS 'DAS NAS, ,RDO RJE 'BAR BA'I GZUGS LDAN PAS, ,SKU GSUM
'BYUNG BAS DGAS BYA STE, ,'JIG PAR 'GYUR

BAR GDON MI ZA, ,SA NI YONGS SU GZUNG BYAS NAS, ,BGEGS MED PHYIR
NI PHUR BU GDAB, ,SNGAGS LA, AOm GHA GHA, GH'A TA YA GH'A TA YA,
,SARBA DUsht'A NA PHAt, K'I LA YA K'I LA YA SARBA P'A BAm PHAt
PHAt H'Um H'Um H'Um BADZRA K'I LA YA BADZRA DHA RO A'ADZNY'A PA
YA TI, K'A YA B'AKA TZITTA BADZRA K'I LA YA

H'Um PHAt, SMAD DU RTZE GCIG STOD BGEGS DGRA, ,BSAM NAS DBUS SU
PHUR BUS GDAB, ,PHYOGS BCU KUN DU GNAS PA YI, ,BGEGS TSOGS THAMS
CAD GZHOM PAR BYA, ,SA NI KUN DU BGEGS BRAL ZHING, ,'BAR BA'I ZER
RNOS KHYAB BSAMS LA, ,MTSAMS DANG RA BA

PHYOGS BCING BA, ,BLOS BYAS NAS NI LHAG GNAS BYA, ,SKYOB PA SANGS
RGYAS THAMS CAD KYI, ,SPYOD PA'I TSUL GYI KHYAD PAR DANG, ,SA
DANG PHA ROL PHYIN PA LA, ,LHA MO KHYOD NI DPANG DU GYUR,
,SH'AKYA SENG GE SKYOB PA YIS, ,JI LTAR BDUD KYI SDE BCOM PA, ,DE
BZHIN BDAG GIS BDUD KYI SDE,

@76A *, ,PHAM PAR BYAS TE DKYIL 'KHOR BRI, ,SA GZHI DRI ZHIM SOGS
BYUGS SHING, ,ME TOG SNA TSOGS SIL MA DGRAM, ,ZLA SOGS 'KHOR LO
CAN GNAS SU, ,MKHAS PAS DKYIL 'KHOR RAB TU BYA, ,DE LA 'KHOR LO
SPYAN DRANG BA, ,BYAS NAS MTSAMS LA

SOGS BCINGS TE, ,MCHOD BSTOD BDUD RTZI MYANG BYAS NAS, ,BUM BA
LHAG PAR GNAS PAR BYA, ,MGRIN PA GOS MCHOG GIS DKRIS LA, ,AA SMRA
SOGS 'DAB KYIS KHA DGAB, ,DKYIL 'KHOR PA YI BUM PA NI, ,DE YI
SNGAGS KYIS LHAG GNAS BYA, ,'BRU SMAN RIN CHAN LNGA

RNAMS DANG, ,DRI BZANGS CHU DANG 'KHOR LO'I TSOGS, ,ME TOG PHRENG
BTAGS RDO RJE NI, ,STENG BZHAG 'KHOR LO'I GTZO RGYAL LA, ,MCHOD
YON PHUL TE YANG DAG MCHOD, ,ME TOG DKAR PO GZHUG PAR BYA, ,DER
NI SPOS SOGS DRIS BSGOS PA'I, ,PAD SNOD DRI BZANGS

SOGS LDAN BYA, ,NYIN RE BZHIN DU THUN GSUM DU, ,GTOR MA BYIN LA
DE BZHIN BZLA, ,DE YANG 'KHOR LO'I PHYI MTSAMS SU, ,RNAM RGYAL
'KHOR GTZO'I G-YAS SU'O, ,DE LAS MCHOD YON SNOD DU CHU, ,BCUG NAS
DE YIS DBANG BSKUR NA, ,BDAG DANG SLOB MA THAMS CAD NI, ,CHU

YI DBANG GIS BSKUR BAR 'GYUR, ,SLAR YANG 'KHOR LO MCHOD BYAS LA,
,LAG PAR BDUG SPOS THOGS NAS NI, ,BLO LDAN PUS BTZUGS 'KHOR LO'I
GTZO, ,BDE GSHEGS RNAMS LA GSOL BA GDAB, ,BCOM LDAN 'JAM PA'I RDO
RJE MCHOG ,RIG SNGAGS RGYAL LA PHYAG 'TSAL LO, ,

SLOB MA RNAMS LA BRTZE BA DANG, ,KHYED CAG RNAMS LA MCHOD PA'I
PHYIR, ,THUGS RJE'I BDAG NYID CAN RNAMS KYI, ,DKYIL 'KHOR BDAG NI
'DRI BAR 'TSAL, ,BCOM LDAN BDAG NI GUS PA LA, ,DE NI GNANG BA
MDZAD PA'I RIGS, ,SANGS RGYAS 'GRO 'KHOR BYA DON STZOL, ,BYANG
CHUB

SEMS DPA' 'BRAS GNAS DANG, ,GANG GZHAN GSANG SNGAGS LHA RNAMS
DANG, ,'JIG RTEN SKYONG BA'I LHA RNAMS DANG, ,GANG YANG 'BYUNG PO
MTHU CHEN DANG, ,GANG YANG LHA YI SPYAN MNGA' BA'I, ,SEMS CAN
BSTAN LA DGA' BA RNAMS, ,BDAG LA DGONGS PAR MDZAD DU GSOL, ,BDAG

@76B MING 'DI ZHES BGYI BA YIS, ,DKYIL 'KHOR 'JAM DPAL 'BYUNG BA
NI, ,'GRO BA DAG PAR BYA BA'I PHYIR, ,YO BYAD CI 'BYOR PAS 'DRI
NA, ,DENG BDAG SLOB MAR BCAS PA LA, ,THUGS NI BRTZE BAR DGONGS
NAS SU, ,TSOGS PA THAMS CAD DKYIL 'KHOR DU, ,BYIN GYIS BRLAB PA

MDZAD DU GSOL, ,DE LTAR LAN GSUM DE GSOL GDAB, ,GTZO BO MCHOD LA
SOGS BYAS TE, ,YANG DAG BSRUNGS LA PHYIR PHYUNG NAS, ,ME TOG
PHRENG THOGS RANG SLOB MA, ,YID GZHUNGS SPRO BA CHE BA DANG,
,BYAS PA GZO ZHING NGA RGYAL MED, ,RIGS MTHO YON TAN LDAN ZHING
DANG, ,GZUGS

DANG KHA DOG LANG TSOR LDAN, ,BDE BAR GSHEGS PA'I GSANG BA NI,
,BSGRUB LA DON GNYER MNGON BRTZON NA, ,GZUGS NGAN YON TAN MED
PA'AM, ,DMAN PA'ANG LHAG PAR GNAS PAR BYA, ,DKYIL 'KHOR GYI NI
CHO GA LAS, ,'KHOR BZHI CHAR YANG RJES SU GNANG, ,RANG GI BSLAB

DANG SHIN TU LDAN, ,THEG CHEN LA DGA'I BDAG NYID CAN, ,LA
LA GSANG SNGAGS SGRUB DON GNYER, ,'DI NI DKYIL 'KHOR 'JUG PAR
BYED, ,BSOD NAMS 'DOD PAS DE LAS GZHAN, ,GZHAN DAG 'JIG RTEN
GZHAN DON GNYER, ,'JIG RTEN PHA ROL DON GNYER BA'I, ,DAD PA MANG
DU

BYED PA YIS, ,BLO LDAN DKYIL 'KHOR 'JUG BYA YI, ,TSE 'DI'I 'BRAS
BU 'DOD MI BYA, ,TSE 'DI 'DOD PAR GYUR PA LA, ,'JIG RTEN PHA ROL
DON MI 'GYUR, ,'JIG RTEN PHA ROL DON GNYER SKYES, ,'JIG RTEN 'DI
YI 'BRAS BU RGYAS, ,DE SKAD BRJOD NAS SLOB MA DE, ,BLO YIS RANG
GI NANG DU

GZHUG ,SNGON BZHIN RDO RJE CHU SKYES KYIS, ,DAG BYAS KHYIM SGOR
GSOL PA 'DEBS, ,DGA' CHEN KHYOD BDAG STON PA BAS, ,SLOB DPON
KHYOD NI DGONGS SU GSOL, ,BYANG CHUB CHEN PO'I TSUL BSTAN PA,
,MGON PO CHEN PO BDAG 'TSAL LO, ,DAM TSIG DE NYID STZAL DU GSOL,
,SANGS

RGYAS CHOS DANG DGE 'DUN TE, ,SKYABS GSUM DAG NI BDAG LA STZOL,
,THAR PA CHEN PO'I GRONG MCHOG TU, ,MGON PO BDAG NI 'JUG PAR
'TSAL, ,SLOB MA DES NI LAN GSUM BRJOD, ,RAB GUS BSHES GNYEN SHES
NAS NI, ,SLOB MA GTZO BO GCIG LA NI, ,DMIGS BCAS TSIG 'DI

@77A *, ,BRJOD PAR BYA, ,KHYOD NI TSUL CHEN SNOD YIN TE, ,BU TSUR
THEG PA CHEN PO YI, ,GSANG SNGAGS SPYOD TSUL CHO GA 'DI, ,KHYED
LA YANG DAG BSTAN PAR BYA, ,RDZOGS PA'I SANGS RGYAS GANG 'DAS
DANG, ,DE BZHIN GANG DAG MA BYON DANG, ,DA LTAR BYUNG BA'I MGON

PO RNAMS, ,'GRO LA PHAN PHYIR BZHUGS PA DAG ,DE DAG KUN GYIS
GSANG SNGAGS KYI, ,CHO GA MCHOG BZANG 'DI MKHYEN NAS, ,DPA' BOS
BYANG CHUB SHING DRUNG DU, ,THAMS CAD MKHYEN PA MTSAN MED BRNYES,
,GSANG SNGAGS SBYOR BA MNYAM MED DE, ,SH'AKYA SENG GE SKYOB PA
YIS, ,

BDUD SDE SHIN TU MI BZAD PA, ,DPUNG CHEN DAG KYANG DE YIS BCOM,
,DE BAS KUN MKHYEN THOB BYA'I PHYIR, ,BU YIS BLO GROS 'DI GYIS
SHIG ,BSHAGS SOGS LAN GSUM BRJOD NAS NI, ,DE NAS BLA MAS BYANG
CHUB SEMS, ,MA BSKYED PA NI BSKYED PAR BYA, ,BSKYED PA SLAR YANG

DRAN DU GZHUG ,LAS KUN BYED PAS BSRUNGS NAS NI, ,SNYING GA LKOG
MA SPYI BO RU, ,RDO RJE PADMA 'KHOR LO DAG ,H'Um A'A: AOm LAS DE
RU DGOD, ,RDO RJE SPOS CHU KHU TSUR MCHOG ,SNYING GA SPYI BO LKOG
MAR GTUGS, ,DE BZHIN H'Um AOm A'A: BRJOD BYA, ,ME TOG LA SOGS RIM
BZHIN

SBYIN, ,SPYI BOR ME TOG MDUN DU SPOS, ,MAR ME DRI YANG THUGS KA
RU, ,KUN BYED BZLAS NAS GUS PA YIS, ,SLOB MA RNAMS LA SBYIN PAR
BYA, ,AA SHVAD AU DUMW'A RA YI, ,SO SHING SOR NI BCU GNYIS PA,
,MA YO MA GAS SROG CHAGS MED, ,RTZE MOR ME TOG BCAS PA SBYIN,
,SHAR RAM BYANG

DU KHA BLTAS BZHAG ,BCAS NAS LTOS PA MED PAR NI, ,BA KO TZAM NI
BYUG PAR DOR, ,ZHI LA SOGS PA'I DNGOS GRUB BSTAN, ,'THOR 'THUNG
SKYOR CHU LAN GSUM BLUD, ,PHYI ROL DU NI NGES BZHAG STE, ,STAN
DANG SNGAS PHYIR KU SHA SBYIN, ,DPUNG PAR SKUD PAS BSRUNG BAR
BYA, ,SKYOR CHU LAN GSUM

BLUD PA'I SNGAGS, ,AOm HR'I: BI SHUDDHA DHARMM'A SARBA P'A PA NI
SHTZA SYA SHO DHA YA SARBA BI KAWAm AA PA NA YA H'Um, 'JIG RTEN
DU NI KUN MKHYEN RNAMS, ,AU DUMW'A RA'I ME TOG BZHIN, ,BRGYA LAM
NA NI RES 'GA' ZHIG ,'BYUNG 'GYUR YANG NA MI 'BYUNG NGO, ,GSANG
SNGAGS SPYOD PA'I TSUL BYUNG BA, ,DE BAS KYANG

@77B NI DKON PA STE, ,GANG GIS MNYAM MED SEMS CAN DON, ,MYA NGAN
MI 'DA' BYED PAR NUS, ,BSKAL PA BYE BA DU MA RU, ,SDIG PA BGYIS
PAR GYUR PA GANG, ,DE KUN DKYIL 'KHOR 'DI 'DRA BA, ,MTHONG BAS
'BYANG BAR 'GYUR LAGS NA, ,GRAGS PA MTHA' YAS SNGAGS SPYOD PA'I, ,

TSUL LA GNAS PA SMOS CI 'TSAL, ,SKYOB PA'I GSANG SNGAGS BZLAS NAS
NI, ,GO 'PHANG BLA NA MED PAR 'GYUR, ,GANG DAG SPYOD PA MCHOG 'DI
LA, ,BLO GROS SHIN TU MI G-YO BA, ,DE DAG GIS NI NGAN 'GRO'I
RGYUN, ,SDUG BSNGAL KUN 'BYUNG RAB TU BCAD, ,BDAG NYID CHEN

PO KHYED RNAMS KYIS, ,RNYED PA MNYAM MED DE RING RNYED, ,GANG
PHYIR RGYAL BA SRAS BCAS PA, ,BDAG NYID CHEN PO KUN GYIS NI,
,BSTAN PA 'DI LA KHYED RNAMS KUN, ,YONGS SU BZUNG STE SKYE BZHIN
PA, ,DE PHYIR KHYED RNAMS THEG CHEN LA, ,SANG NI RAB TU SKYE BAR
'GYUR, ,THEG PA

CHEN PO CHER 'BYUNG BA'I, ,LAM MCHOG 'DI NI DPAL DANG LDAN,
,KHYED RNAMS DE RING DONG BAS NA, ,RAB BYUNG SKAL BA CHEN PO PA,
,'JIG RTEN THAMS CAD MKHYEN PA YI, ,DE BZHIN GSHEGS PA RNAMS SU
'GYUR, ,DON BSHAD BSRUNG BA BYAS NAS NI, ,KU SHA'I STAN LA NYAL
DU GZHUG ,

RMI LAM GANG DAG CI MTHONG BA, ,DE KUN NANG PAR NGA LA ZLOS,
,SRUNG DANG BYIN RLABS SOGS GANG DAG ,DER NI LAS KUN BYED PA
BZLA, ,RIGS LNGA 'KHOR LO GSUM GYI NI, ,LAS KUN BYED PA THABS
SBYOR YIN, ,RMI LAM BZANG NGAN DRIS NAS NI, ,MI DGE THABS SBYOR
DAG GIS GZHOM, ,

SLOB MA LEGS BSRUNGS SKAL LDAN PA, ,DE NAS SDOM PA 'DZIN DU GZHUG
,MI LDOG 'KHOR LO'I DBANG BSKUR BA, ,STZAL NAS MGON PO BDAG LA
NI, ,'KHOR LO LHA YI DE NYID DANG, ,SLOB DPON GYI NI LAS RNAMS
DANG, ,SANGS RGYAS KUN GYI DAM TSIG DANG, ,SDOM DANG GSANG BA DAM
PA

DANG; ,SEMS CAN KUN GYI DON GYI PHYIR, ,RTAG TU SLOB DPON BDAG
'GYUR GSUNGS, ,SLOB MA SLOB DPON NYID DON GNYER, ,SDOM PA RNAMS
KYANG 'DZIN DU GZHUG ,RNAL 'BYOR MNYAM GZHAG 'KHOR LO MCHOG ,LEGS
MCHOG BLO YIS MKHA' LA BZHAG ,RTAG PA LA SOGS DNGOS 'DRA

@78A *, ,ZHING; ,DE MDOG SA BON LAS BYUNG BA, ,YE SHES LNGA LDAN
SRAD BU NI, ,NYI SHU RTZA LNGAR RNAM PHYE BA, ,DZA: LAS NYI MA
ZLA BA'I MIG ,'JAM PA'I RDO RJE BDAG GZUGS KYIS, ,'BAR BA'I BLTA
BA'I LCAGS KYUS DGUG ,RANG GI MDOG NI NANG DU GZHUG ,RNAM SNANG

LA SOGS THUGS YE SHES, ,SRAD BU THAMS CAD BYED DANG BCAS, ,RANG
GI 'KHOR LO THIG GDAB PHYIR, ,RTAG PA'I THIG NI STZAL DU GSOL,
,JI SRID MI BSKYOD MTHAR THUG PA, ,'DI DAG DE NYID GSUM DANG
SPEL, ,AA N+YO N+Y'A NU GA TA SARBA DHARM'A ZHES BYA SOGS DRAN
BYA, ,CHUR NI 'KHOR LO'I

NYIS 'GYUR LA, ,SBOMS SU SGO YI NYI SHU'I CHA, ,MI 'CHI BCU PHYED
DRI BZANGS KYIS, ,SPANGS NAS KYANG NI BSRUNG BAR BYA, ,YIG GSUM
CHUD PAR RNAL 'BYOR PAS, ,THIG 'DZIN PA DANG BSGRIL BAR BYA,
,DZDZA GSUM GYIS NI DE BTANG ZHING, ,RANG YANG DZDZA DZDZA DZDZA
ZHES ZLOS, ,KHU TSUR G-YON

PAS LTE BAR NI, ,BZUNG STE NUB DANG LHO PHYOGS GNAS, ,BLO LDAN
NAM MKHA'I THIG GDAB STE, ,DE BZHIN 'OG TU THIG RAB GDAB, ,AOm
BADZRA SA MA YA S'U TRA M'A TI KRA MA H'Um, NAM MKHA' GANG BA'I
BDE GSHEGS RNAMS, ,KHYOD KYI 'GRO DON MDZAD DUS LAGS, ,THIG GI
SGRA YIS BSKUL

NAS NI, ,DE RNAMS 'DIR NI GSHEGS SU GSOL, ,GNOD SBYIN YI DAGS
DBANG PO KLU, ,PHYOGS BLTAS ME DANG RLUNG LA BRTEN, ,DANG PO SHAR
DANG NUB BYANG LHOR, ,PHYOGS KYI PHYI ROL SRAD BU GDAB, ,ME DANG
BDEN BRAL PHYOGS GNAS TE, ,MTSAMS KYI SRAD BU 'ANG YANG DAG GDAB,,

SHAR LHO NUB BYANG DE BZHIN DU, ,BYAS PAS DKYIL 'KHOR BRGYAD DU
'GYUR, ,THIG DE NYIS RIM BYAS NAS NI, ,'KHOR LO'I DBUS SU BZHAG
NAS SU, ,'KHOR LO'I RNAM PA DE RGYAB TU, ,RDO RJE'I SRAD BU GNYIS
KYANG GDAB, ,DBANG LDAN LAS NI LCAGS RI DAG ,RANG DANG RJES MTHUN
G-YAS

NAS BSKOR, ,MKHAS PAS THIG GIS THIG BTAB NAS, ,PHYOGS KUN MNYAM
PA NYID DU BYA, ,LTAS NGAN BYUNG NA DNGOS MI 'GRUB, ,SRAD BU CHAD
NA BLA MA 'CHI, ,RING THUNG KHYER NA NA BAR 'GYUR, ,PHYOGS 'KHRUL
SLOB MA MYOS PAR 'GYUR, ,ZUR BZHI PA LA SGO BZHI PA, ,RTA BABS
BZHIS NI RNAM PAR

@78B MDZES, ,THIG BZHI DANG NI YANG DAG LDAN, ,DAR DANG ME TOG
PHRENG BAS BRGYAN, ,GRVA YI PHYOGS RNAMS THAMS CAD DANG, ,SGO
KHYUD KYI NI MTSAMS RNAMS SU, ,RDO RJE RIN CHEN SBAS PAR NI,
,DKYIL 'KHOR PHYI RIM THIG GDAB BO, ,DE YI NANG GI 'KHOR LO NI,
,DKYIL 'KHOR BRGYAD PA

'DRA BA LA, ,PHYI YI 'KHOR LO'I PHYED KYI TSAD, ,KUN NAS YONGS SU
ZLUM POR BYA, ,KA BA 'KHOR LO LA SOGS SBRAS, ,RDO RJE PHRENG BA
BZANG POS BSKOR, ,DE NAS H'I LAS KHRO BO YI, ,BLTA BAS SGO NI
RNAM PAR DBYE, ,SGO NI 'KHOR LO'I BRGYAD CHA STE, ,KHA KHYER MED
PA NYID DU 'DOD, ,

SGO KHYUD SGO YI TSAD YIN TE, ,LHA YI SNAM BU'ANG DE YI TSAD, ,DE
PHYED KHA KHYER KUN NAS BSKOR, ,LOGS DANG 'GRAM NI DE BZHIN TE,
,DRA BA DRA PHYED NYI ZLA DANG, ,DAR SOGS SNAM BU TSAD DE BZHIN,
,TSON GYI SA NI DE YI PHYED, ,RTZA BA'I THIG SA'I PHYI ROL DU'O,
,'KHOR LO LA SOGS

KA BA'I THIG ,TSON GYIS DANG SA GZHI MNYAM, ,RTA BABS SGO YI SUM
'GYUR TE, ,BA DAN PHRENG BA RNAMS DANG LDAN, ,DRIL BU MCHOG NI
RLUNG GIS BSKYOD, ,BA DAN PHYI YI MTSAMS SU BYA, ,GZHAN DAG 'KHOR
LO'I RJES MTHUN PAR, ,JI LTAR MDZES PAR RNAM PAR BRTAGS, ,RDZOGS

SANGS YE SHES SKU YIN PHYIR, ,CHOS SKU'I BDAG NYID SHIN TU DAG
,GSUNG DBANG RDO RJE'I RIGS SU BSHAD, ,'DI NI THUGS KYI 'KHOR LO
YIN, ,SEMS CAN BSAM PA LA BRTEN NAS, ,TSAD LA SOGS PA NGES MDZAD
KYI, ,THABS SHES LAS BYUNG DNGOS GRUB LA, ,TSAD SOGS NGES PAS

CI ZHIG BYA, ,DE NI KHRU GCIG NAS BRTZAMS TE, ,JI SRID KHRU STONG
BAR DU'O, ,DE LTAR 'KHOR LO DE THIG GDAB, ,TSON LA 'BAR BA'I BLTA
BAS KYANG, ,SNGA MA'I RIM GYIS YE SHES SBAR, ,YANG DAG GZI BSKYED
GSANG SNGAGS BZLA, ,AOm BADZRA TZI TRA SA MA YA H'Um, ,'DI NI
CHOS DBYINGS DAG

PA STE, ,SEMS CAN KHAMS NI GROL BYED PA, ,'JAM DBYANGS RGYAL PO
RANG NYID NI, ,DE BZHIN GSHEGS PA KUN GYI GNAS, ,NYES PA KUN LAS
RAB GROL BA'O, ,'KHOR LO'I NANG NA YANG DAG GNAS, ,BLA MAS G-YON
PA'I KHU TSUR GYIS, ,DBANG LDAN PHYOGS NAS BRTZAMS NAS NI, ,

@79A *, ,DKAR DANG SER DANG DE BZHIN DMAR, ,LJANG GU DANG NI NAG
PO NYID, ,MNYAM ZHING G-YAS SKOR RGYUN MCHAD, ,MA YO BAR NI TSON
RTZI DGYE, ,SGO YI NYI SHU CHA RU NI, ,RI MO MNYAM PAR DGYE BAR
BYA, ,SBOM POR BKYE BAS NAD KYIS 'DEBS, ,PHRA MOS NOR NI RNAM

PAR 'JIG ,YON POS RNAM 'GRAS CHAD PA YIS, ,BLA MA DANG NI SLOB MA
'CHI, ,G-YAS SKOR MIN PAR BKYE BA YIS, ,TSON RTZI PHUR BUS BTAB
PAR 'GYUR, ,DKAR PO RDO RJE RTZE RANG BZHIN, ,GNYIS PA GSER LA
DMIGS PA STE, ,PADMA R'A GA'I RANG BZHIN TE, ,DE BZHIN GZHAN DAG

MARGAD YIN, ,NAG PO NANG DU SHES BYA STE, ,'DI NI TSON GYI RIM PAR
BSHAD, ,DKAR PO CHEN PO SHAR PHYOGS SU, ,LHO RU SER DANG YANG DAG
LDAN, ,NUB KYI CHA NI DMAR PO STE, ,BYANG NI LJANG DANG YANG DAG
LDAN, ,DBUS KYI SA GZHI'I CHA DAG NI, ,AINDRA N'I LA'I 'OD GSAL
'BAR, ,

RTAG PAR SHES RAB THABS BDAG NYID, ,SHIN TU MNYAM GZHAG LEGS PAR
BRI, ,RI MO PHAN TSUN NAS GANG GIS, ,MA REG PAR NI BRI BAR BYA,
,BDUD RTZI THAB SBYOR RDO RJE YIS, ,GDUG PA THAMS CAD RNAM PAR
GZHOM, ,'DI NI RGYA CHEN CHE BAR BSHAD, ,GDUG PA'I DGRA STE GSANG

SNGAGS RGYAL, ,NA MA: SA MANTA K'A YA B'A KA TZITTA BADZR'A n'Am,
NA MO BADZRA KRODH'A YA MA H'A DAmshtRO TKA tA BHEE RA BA YA, AOm
AA MRi TA KUndA LI, KHA KHA KH'A HI KH'A HI, TIshthA TIshthA,
BANDHA BANDHA, HA NA HA NA, DA HA DA HA, GADZDZA GADZDZA, BI SPHO
tA YA BI SPHO tA YA, SARBA

BIGHN'A NA BI N'A YA K'A NA MA H'A GA nA PA TI DZ'I BI T'ANTA KA
RA YA H'Um PHAt, DE LTAR DKYIL 'KHOR KUN BRIS NAS, ,ZLA BA NYI
MA'I GDAN BYAS TE, RAL GRI SNGO BSANGS DBUS BRI BA, ,SHIN TU RNAM
DAG SOGS 'OD LDAN, ,SHA DU 'KHOR LO RTZIBS BRGYAD MCHOG ,ME LONG
LA SOGS YANG DAG 'BAR, ,LHO

RU RIN CHEN SNGO BSANGS 'OD, ,CHA DGU PA MTHO MNYAM PA NYID, ,NUB
TU PADMA 'DAB BRGYAD PA, ,SO SOR RTOG LA SOGS LDAN DMAR, ,BYANG
DU RAL GRI DAM PA NI, ,BYA BA LA SOGS KYIS RAB BRGYAN, ,SHAR LHOR
SPYAN DE THABS YIN LA, ,LHO NUB RDO RJE SMON LAM STE, ,NUB BYANG
KHA NI BYE BA YI,

@79B PADMA SDONG BU BCAS PA STOBS, ,BYANG SHAR AUTPALA YE SHES TE,
,SER DANG SPRIN SNGON LTA BUR MDZES, ,ME LA SOGS PA'I MTSAMS BZHI
DANG, ,SHAR SGO YI NI NGOS GNYIS SU, ,ME LONG DE BZHIN PI WANG
DANG, ,DRI YI DUNG DANG BCUD LEN SNOD, ,GOS DANG CHOS 'BYUNG NYID
DAG STE, ,

SBYIN DANG TSUL KHRIMS SOGS PAS BRGYAN, ,DAD SOGS THO BA DBYIG PA
DANG, ,PADMA RDO RJE BZHI PA YIN, ,RNAM GSAL KUN DAR SHES BYAS
LA, ,RANG GI 'KHOR LO RAB GSAL BSGOM, ,SNGAR BZHIN SHES RAB YANG
DAG 'DUG ,SANGS RGYAS RNAMS NI RANG NANG GZHUG ,SEMS BZANG NAM

MKHA' KHYAB BYAS PA'I, ,'KHOR LO'I NGOS SU GNAS BYA'O, ,DE DANG
LHAN CIG 'ONGS PA'I BGEGS, ,DE NI KUN BSKRAD MNGON PAR BSRUNG,
,GSHIN RJE'I DGRA SOGS KYIS BKUG LA, ,BCUG STE BCINGS NAS DBANG
DU BYA, ,MIG DANGS KU SOGS BYIN BRLABS LA, ,MCHOD

YON DBANG BSKUR MNGON MCHOD PA, ,BYAS NAS BSTOD DE TSIM BYA
ZHING, ,RNAM BSGOMS BZLAS PAS MNYES PAR BYA, ,SNGON BZHIN PAD
SNOD DAM PAR YANG, ,BDUD RTZI YE SHES BDUD RTZIR BYA, ,PHYOGS
SKYONG RANG RANG SBYOR LA GNAS, ,RAB TU MCHOD DE DKYIL 'KHOR 'JUG
,'JIG

RTEN GSUM LAS RGYAL GYUR PAS, ,GOS DANG RGYAN NI JI SNYED DANG,
,'KHOR LO BSKOR BA BYAS NAS NI, ,PHYAG BYAS SBYIN SREG DAG GIS
MCHOD, ,KUN NAS SOR BZHI DOR BAR DU, ,KHA KHYER DE'I TSAD PAD KHA
BYE, ,KHRU PHYED PA DANG KHRU GANG PA, ,'KHOR LO LTA BU LAS KUN
BYED, ,RAL GRI CHU

DANG DBANGS SU NI, ,SOR BRGYAD SOR GCIG PA YI TSAD, ,THAB NANG
'KHOR LO RIN CHEN DANG, ,PADMA RAL GRI DBUS CHUD BRI, ,PHYI ROL
RDO RJE PHRENG BAS BSKOR, ,SNGAGS PA SHAR DU KHA BLTAS TE, ,KUN
BYED BZLAS PAS KUN DU BSRUNG, ,MCHOD YON SOGS G-YON DE LAS GZHAN,
,YO

BYAD G-YAS BZHAG BSANGS NAS NI, ,'JAM PA'I RDO RJE'I 'BYOR BDAG
LDAN, ,'O MA CAN SHING GIS SBAR BA'I, ,ME NI YI GE GSUM GYIS
BSANG, ,RLUNG YAB G-YABS PAS RAB SBAR LA, ,G-YAS NAS BSKOR ZHING
KU SHA DGRAM, ,DANG PO'I SNYING BYUNG RAm GRU GSUM, ,PAD GNAS SA
BON

@80A *, ,RAm LAS BYUNG, ,SER ZHING ZHAL SER GSUM PA LA, ,SHES RAB
YAN LAG RGYAS DANG LDAN, ,SPYI BLUGS MI 'JIGS DBYIG PA PHRENG,
,PHYAG NA BSNAMS PA 'DIR ME BSAM, ,SNGAR BZHIN DE NYID GSUM 'DON
PAS, ,YE SHES DAM PA'I ME SPYAN DRANGS, ,

DE LA BSANG GTOR LA SOGS PA, ,BYAS NAS GDAN LA BZHUGS SU GSOL,
,DGANG GZAR BLUGS GZAR YU BA KHRU, ,'OG TU RDO RJE RIN CHEN BYA,
,DE STENG DGANG GZAR RGYAR SOR BZHI, ,ZABS SU SOR GNYIS NANG RDO
RJE, ,SOR BZHI'I MTHAR NI RDO RJE STE, ,BAR DU PADMA'I 'DAB

MA'I DBYIBS, ,BLUGS GZAR PADMA'I DBYIBS SOR GNYIS, ,ZABS SU SOR
GCIG NANG RDO RJE, ,DGANG GZAR BLUGS GZAR KHAR RANG GI ,LHA YI SA
BON RAB 'BAR BSAM, ,DE'I KHAR YI GE RAm BKOD LA, ,DE LA DGANG
BLUGS SBYIN PAR BYA, ,ME LHA 'BYOR LDAN YAM SHING STE,,

YAM SHING ME LA MAR DANG TIL, ,MA GRUGS D'UR BA 'BRAS CHAN ZHO,
,KU SHA CHO GA'I RIM PA YIN, ,DE NYID YE SHES DAM PA'I ME, ,THUGS
ZLAR MAm SKYES BDAG PO NI, ,'KHOR LO MCHOG BSAMS PHYI MCHOD SOGS,
,SNGON DU 'GRO BAS SBYIN SREG BYA, ,AOm AAGNA YE SV'A H'A, MAR

GYI'O; ,AOm SARBA P'A PAm DA HA NA BADZRA YE SARBA P'A PAm DA HA
SV'A H'A, ,TIL GYI'O, ,BADZRA PUshtA YE SV'A H'A, 'BRAS MA GRUGS
PA'I'O, ,AOm SARBA A'A YU shE SV'A H'A, D'UR BA'I'O, ,AOm SARBA
SAm PA DE SV'A H'A, ZHO DANG 'BRAS CHAN GYI'O, ,AOm AA PRA TI HA
TA BADZR'A YA SV'A H'A, KU SHA'I'O, ,RGYAS

DANG ZHI DANG DBANG DGUG BCING, ,SDANG DANG BSKRAD DANG MNGON
SPYOD LA, ,AOm SV'A H'A HO: DZA: H'Um H'Um PHAt, SNGAGS KYI MTHAR
NI BSKUL BA'ANG BYA, ,RANG BDAG SNYING GA'I SEMS DPA' YI, ,LHA
KUN TSIM PA NYID DU BYA, ,ZLA SOGS DE LAS GZHAN PA'I RDZAS,
,SNYING ZLA'I 'KHOR LO'I

LJAGS KYI MCHOG ,BSGOMS NAS SNGON BZHIN TSIM PAR BYA, ,MTHAR NI
DE BZHIN DGANG BLUGS DBUL, ,BSANG DANG 'THOR 'THUNG MCHOD YON DAG
,PHUL NAS MCHOD DE GSHEGS SU GSOL, ,RNAL 'BYOR PA YI RDZAS LHAG
MA, ,ME LA PHUL LA DE BZHIN DU, ,CHO GA SNGA MAS

@80B GSHEGS GSOL LA, ,'KHOR LO MCHOD DE YANG DAG GZHUG ,SLOB MA
'JUG PA'I CHO GA YIS, ,DANG POR ZHUGS LA RANG GI NI, ,DBANG BSKUR
BYA BA RDZOGS BYAS SHING, ,RIGS BDAG RJES GNANG THOB PA DANG,
,'DOD CHAGS CHE LAS BYUNG DE NYID, ,'KHOR LO'ANG GZUGS

BRNYAN LTA BU YI, ,GRONG DU SLOB MA 'JUG BYA'I PHYIR, ,BDEN PA
'DI NI BSGRAG PAR BYA, ,NAM MKHA' LAS BYUNG MTSAN LDAN PHYIR,
,THOG MA THA MA MED PA'I MCHOG ,SEMS DPA' RDO RJE CHE RANG BZHIN,
,'JAM PA'I RDO RJER DENG GRUB MDZOD, ,KUN MCHOG DNGOS GRUB CHEN
PO STE, ,DBANG

PHYUG CHEN PO LHAG PA'I LHA, ,RDO RJE 'DZIN PA KUN GYI RGYAL, ,MI
'GYUR MCHOG TU BDAG GRUB MDZOD, ,NYES PA MI MNGA' RTAG PA'ANG
KHYOD, ,'DOD CHAGS KUN GYI RJES CHAGS PA, ,'DOD CHAGS CHEN PO
DGA' BA CHE, ,BCOM LDAN DE NYID KYIS GRUB MDZOD, ,SHIN TU DAG PA
KUN GYI

MCHOG ,GDOD NAS GROL BA DE BZHIN GSHEGS, ,KUN DU BZANG PO KUN
BDAG NYID, ,BYANG CHUB SEMS DPAR BDAG GRUB MDZOD, ,DNGOS GRUB
CHEN PO KUN GYI MCHOG ,DBANG PHYUG CHEN PO RGYAL MCHOG GIS, ,GRUB
PA'I RDO RJE CHER BSTOD PA, ,RDO RJE BSNYEMS BDAG BDAG

MDZOD CIG ,SEMS CAN KUN GYI SNYING KHYAB CING, ,SEMS CAN KUN GYI
SNYING LA BZHUGS, ,SEMS CAN KUN GYI YAB GYUR NYID, ,'DOD MCHOG
DAM TSIG MCHOG GYUR PA'O, ,BDEN PA GANG GIS YE SHES MCHOG ,SHES
RAB THABS DAG DKYIL 'KHOR YIN, ,BDEN PA

DE YIS MGON BDAG LA, ,KHYED KYI 'DOD PA RAB RDZOGS MDZOD, ,CHOS
RNAMS GZUGS BRNYAN LTA BU STE, ,DAG CING GSAL LA RNYOG PA MED,
,GZUNG DU MED CING BRJOD DU MED, ,RGYU DANG LAS LAS KUN DU
'BYUNG, ,DE BZHIN NYID LAS NGES PAR SKYES, ,BDEN PA 'DI YIS DKYIL

'KHOR DU, ,GZUGS BRNYAN GSAL BAR SLOB MA NI, ,KUN GYIS DRI MA MED
MTHONG SHOG ,SLOB MA SPYI YI SDOM PA DANG, ,SNGON BZHIN SKU SOGS
'OD GSAL BYA, ,KUN BYED BUM PA'I CHU YIS NI, ,YOL BA'I MTHAR NI
BSANG GTOR BYA, ,DE NAS GOS DMAR GYIS GDONG G-YOGS,,

@81A *, ,SDUG PA KHYOD NI SU ZHES DRI, ,DE NAS SLEB MAS TSIG TU
NI, ,BDAG NI SKAL BA BZANG ZHES BRJOD, ,SGOR NI PHRENG THOGS YANG
DAG MCHOD, ,DE BZHIN YON NI PHUL BA DANG, ,RNAL 'BYOR SEMS NI
YANG DAG BSKYED, ,SNYING GAR RDO RJE SNYING PO BSAM, ,SNGAGS

LA AOm SARBA YO GA TZITTA AUTP'A DA Y'A MI SU RA TA SA MA YA
STVAm HO SIDDHI BADZRA YA TH'A SU KHAm, DENG KHYOD DE BZHIN
GSHEGS PA THAMS CAD KYIS BYIN GYIS BRLABS KYIS, DE BZHIN GSHEGS
PA THAMS CAD KYI MCHOG TU GSANG BA 'DI KHYOD KYIS DKYIL 'KHOR MA
MTHONG BA RNAMS LA SMRA BAR MA

BYED CIG ,DAD PA DANG MI LDAN PA RNAMS LA YANG MA YIN NO ZHES
BRJOD PAR BYA'O, ,GSHIN RJE GSHED SOGS RANG SNGAGS NI, ,DAM PAS
DGUG DANG GZHUG PAR BYA, ,YI GE LNGA DANG DE BZHIN DU, ,BRJOD DE
DAM TSIG 'DZIN DU GZHUG ,DENG KHYOD DE BZHIN GSHEGS PA THAMS

CAD KYI RIGS SU ZHUGS KYIS, NGAS KHYOD LA YE SHES GANG GIS DE
BZHIN GSHEGS PA THAMS CAD KYI DNGOS GRUB KYANG THOB NA, DNGOS
GRUB GZHAN LTA SMOS KYANG CI DGOS TE, DE LTA BU'I RDO RJE YE SHES
BSKYED PAR BYA YIS, KHYOD KYIS DKYIL 'KHOR CHEN PO MA MTHONG BA
RNAMS

LA MA SMRA SHIG DAM TSIG NYAMS PAR GYUR TA RE, DE'I SNYING GAR
RDO RJE BZHAG LA, AOm RDO RJE SEMS DPA' DENG KHYOD KYI, ,SNYING
LA YANG DAG ZHUGS PAR GYUR, ,GAL TE TSUL 'DI SMRAS NA NI, ,DE MA
THAG TU DRAL NAS GSHEGS, ,PAD GNAS YI GE GSUM GYIS SBAR, ,MI 'CHI
LDANG 'THUNG

DU GZHUG ,'DI NI DAM TSIG DMYAL BA'I CHU, ,DAM TSIG 'DAS NA SREG
PAR BYED, ,DAM TSIG BSRUNGS NA DNGOS GRUB STER, ,RDO RJE BDUD
RTZI'I CHU 'THUNG SHIG ,AOm BADZRAD KA thA thA thA, DAM BCA' BA
BRTAN PAR 'DI SKAD CES BRJOD DO, ,DENG PHYIN CHAD KHYOD KYI PHYAG
NA RDO RJE NI NGA YIN GYIS, NGAS 'DI BYOS

SHIG CES BSGO BA GANG YIN PA DE YANG BYA DGOS SO, ,KHYOD KYIS NGA
LA BRNYAS PAR MA BYED CIG MI BDE BA MA SPANGS PAR KHYOD DUS BYAS
NAS DMYAL BAR LTUNG BAR GYUR TA RE ZHES SMRAS LA, DE NAS SLOB MA
LA 'DI SKAD DU, DE BZHIN GSHEGS PA THAMS CAD KYIS BYIN GYIS RLOBS
LA RDO RJE

@81B SEMS DPA' BDAG LA 'BAB PAR GYUR CIG CES SMROS SHIG PAR
BSGO'O, ,DE SKAD BRJOD NAS DE'I SNYING GAR, ,DBANG CHEN DKYIL
'KHOR MTSAMS SU NI, ,RDO RJES MTSAN PA KHA DOG SER, ,LAm LAS
BYUNG BA'I H'Um BSGOM BYA, ,BAm BYUNG CHU NI KHA DOG DKAR, ,BUM
PAS MTSAN CING YONGS

SU ZLUM, ,YAm LAS BYUNG BA'I G-YO BA'I RLUNG, ,BA DAN DNGOS MTSAN
GZHU YI DBYIBS, ,DE LA SKU GSUNG HA AA BSGOM, ,RKANG 'OG DZHEEm
NI RAB 'BAR BA, ,RLUNG LAS RAm BYUNG GRU GSUM PAR, ,GNAS PAS SBAR
LA SLOB MA DBAB, ,A'A BE SHA YA STAm BHA YA RA RA RA RA TZ'A LA
YA TZ'A LA YA, H'Um HA

AA DZHEEm, LCE LA AA NI DMAR PO ZHIG ,BSAMS TE BABS LA SLAR YANG
BSGO, ,'DOD CHAGS RDO RJE DE GNAS PA, ,SMROS SHIG RDO RJE DGE MI
DGE ,BABS PA DE NI BRTAN BYA BA, ,DE LA TI shthA BADZRA BRJOD,
,ME TOG PHRENG BA 'KHOR LOR DOR, ,PRA T'I TZTSA BADZRA HO ZHES
BRJOD, ,DE NI SPYI BOR

BCING BAR BYA, ,PRA TI GRi HnA TVA MI MAm SATVA MA H'A BA LA,
BLANGS PA'AM MA BLANGS PA GNYIS NI, ,MTSAN MA'AM MTSAN MA NYE BA
RU, ,BABS SAM DAD KYANG DE'I SBYOR BA, ,SKAL CAN NYID LA SBYIN
PAR BYA, ,MIG TU 'BAR BCAS AOm BSAMS LA, ,RDO RJE SEMS DPA' DENG
KHYOD KYI, ,MIG

'BYED PAR NI BRTZON PAR MDZAD, ,MIG NI THAMS CAD 'BYED PAR MDZAD,
,RDO RJE'I MIG NI BLA NA MED, ,DE NAS 'KHOR LO BSTAN PAR BYA,
,'KHOR LO'I BDAG PO NAS BRTZAMS TE, ,BDUD RTZI THAB SBYOR BAR
DU'O, ,BADZRA AA BHI shI NYTZA ZHES, ,BRJOD DE SPYI BOR CHUS
DBANG BSKUR, ,SNGON

BZHIN COD PAN GYIS RANG BDAG ,LHA YI DBANG BSKUR SBYIN PAR BYA,
,SNYING GAR RDO RJE DE 'DZIN LA, ,RDO RJE YIS KYANG DBANG BSKUR
BYA, ,SANGS RGYAS KUN GYI RDO RJE'I DBANG, ,DE RING KHYOD NI
BSKUR BAR 'GYUR, ,SANGS RGYAS KUN DU RAB GRUB PA'I, ,RDO RJE 'DI
NI KHYOD KYIS LONG, ,RDO RJE DRIL

BUS 'KHYUD NAS NI, ,RANG GI BDAG POS DBANG BSKUR SBYIN, ,AOm
BADZRA AA DHI PA TI TVAm AA BHI shI NYTZ'A MI TI shthA BADZRA SA
MA YA STVAm, SPYI BOR MING GI STE, AOm BADZRA SATVA STVAm AA BHI
shI NYTZ'A MI BADZRA N'A MA AA BHI shE KA TA, KYE CHE GE MO RDO
RJE, ,RANG GI DNGOS PO GANG GANG SNANG, ,GTZO CHER DER NI 'JAM

@82A *, ,RGYAL RANG, ,CHOS RNAMS RANG BZHIN GYIS DAG PAS, ,SANGS
RGYAS YE SHES GANG YIN DER, ,RANG NYID 'KHOR LOS SGYUR NYID PAS,
,MTSAN GYI THOG MAR DPAL GYI SGRA, ,KUN LA'ANG BDAG PO THAMS CAD
LAS, ,KYE DANG RDO RJE MTHA' MAR SBYAR, ,CHU

KHAMS DAG PA MI BSKYOD PA, ,COD PAN MNYAM PA'I BDAG NYID CAN,
,RDO RJE SO SOR RTOG MCHOG BDAG ,BDAG PO BYA SGRUB DON STZOL BA,
,YE SHES RIGS YIN 'DIR RDO RJE, ,RGYU DANG RIGS KYI DBANG BYAS
PA, ,BRTUL ZHUGS LUNG BSTAN DBUGS 'BYIN PA, ,RIGS DBANG BSKUR

LA'ANG 'DI MING YIN, ,'DI DE SANGS RGYAS THAMS CAD DE, ,RDO RJE
SEMS DPA'I LAG NA GNAS, ,KHYOD KYIS KYANG NI RTAG TU BCANG, ,RDO
RJE SEMS DPA'I BRTUL ZHUGS BRTAN, AOm SARBA TA TH'A GA TA SIDDHI
BADZRA SA MA YA TI shthA AE shA TVAm DHA RA Y'A MI HI HI HI HI
H'Um, RDO RJE BRTUL ZHUGS KUN

BYIN NAS, ,RDO RJE DE NYID KYIS 'DZIN GZHUG ,THOG MTHA' MED PA'I
SEMS DPA' NI, ,RDO RJE SEMS DPA' DGA' BA CHE, ,KUN DU BZANG PO
KUN BDAG NYID, ,RDO RJE BSNYEMS TSUL BDAG PO'I BDAG ,DRIL BU DE
NYID KYIS BZUNG BA, ,CHOS KYI SGRA YIS DKROL DU GZHUG ,'DI DE
SANGS

RGYAS THAMS CAD KYI, ,SHES RAB SGRA YI RJES 'GROR BSHAD, ,KHYOD
KYIS KYANG NI RTAG TU BCANG, ,BYANG CHUB MCHOG TU RGYAL BAS
BZHED, ,DE CHOS KYIS DKROL DU GZHUG STE, ,SRID PA NGO BO NYID
KYIS DAG ,NGO BO NYID KYIS 'GAL SRID BYAS, ,RANG BZHIN GYIS DAG
SEMS DPA' MCHOG ,

SRID PA MCHOG TU BYED PAR 'GYUR, ,BSNYEN SOGS SNYING POR BSHAD PA
YIS, ,PHYAG RGYA CHEN POR BYIN BRLABS LA, ,GZUGS SOGS 'DOD PA'I
DAM TSIG GIS, ,GSANG SNGAGS MA TSANG MED PAR BZLA, ,RANG GI RIG
PA'I NGO BO DE, ,PHYOGS BCUR DUS GSUM BZHUGS PA

DE; ,RANG GI LHA YI SBYOR BA YI, ,BDAG DANG GZHAN LA MCHOD PAR
BYA, ,DKA' THUB SNGOM PA MI ZAD PA, ,BSTEN NA MI SNANG MNGON SHES
DANG, ,MKHA' LA RGYU DANG LUS NGAG YID, ,LAS BYUNG DNGOS GRUB
'GRUB MI 'GYUR, ,DE BAS SANGS RGYAS SEMS DPA' MCHOG ,SNGAGS

@82B KYI SPYOD MCHOG SPYOD PA RNAMS, ,'DOD PA THAMS CAD BSTEN PA
YIS, ,CHOS KYI YI GE MCHOG BRNYES SO, ,BAD DANG SDUG BSNGAL DE
BDAG MIN, ,'DOD PA'I YON TAN LNGA RNAMS BSTEN, ,YE SHES DON GNYER
'DOD CHAGS CAN, ,SBYOR BAS BSGRUBS NA MYUR DU 'GRUB, ,SKU

GSUNG THUGS NI YANG DAG 'GRUB, ,GANG GZHAN SMAN PAR BSHAD PA NI,
,SNGAGS KYI BZLAS PAS 'GRUB 'GYUR BA, ,SKU GSUNG THUGS NI BSGOMS
PAS SO, ,DE NYID KYIS NI RDO RJE GZUNG, ,CHOS KYI DRIL BU DKROL
BAR BYA, ,DAM TSIG GI NI PHYAG RGYA CHER, ,BYIN GYIS BRLABS NAS

SNYING PO BZLA, ,ZHES GANG BSHAD PA DE YI PHYIR, ,DE SKAD CES
BSHAD PA YIN NO, ,SLOB MA SDOM PA GZUNG BA DANG, ,DE BZHIN YON NI
PHUL BA YIS, ,DBANG BSKUR PHYIR NI GSOL 'DEBS SHING, ,TSIGS BCAD
'DIS KYANG PHYAG BYA'O, ,BYANG CHUB RDO RJE SEMS SANGS RGYAS
KYIS, ,MCHOD

CHEN JI LTAR GSOL BA BZHIN, ,BDAG KYANG RAB TU BSKYAB PA'I PHYIR,
,NAM MKHA'I RDO RJE BDAG LA STZOL, ,'JUG SGOR PADMA 'DAB BRGYAD
PAR, ,RANG LHA'I SBYOR BAS KHRI LA GNAS, ,DUS GSUM PHYOGS KUN NAM
MKHA' KHYAB, ,SANGS RGYAS 'KHOR LO RANG SNYING BYUNG, ,ROL MO
DRIL SOGS

LDAN ZHES, ,SNGA MA BZHIN DU RIG DBANG BSKUR, ,RDO RJE CHEN PO'I
DBANG BSKUR BA, ,TSIGS BCAD 'DIS NI DBANG BSKUR RO, ,RDO RJE CHEN
PO'I DBANG BSKUR BA, ,KHAMS GSUM GYIS NI PHYAG BYAS PA, ,GSANG BA
GSUM GYI GNAS LAS BYUNG, ,SANGS RGYAS KUN GYIS SBYIN PAR BYA, ,MI
LDOG DBANG BSKUR BYIN NAS

NI; ,'KHOR LO DE NYID SBYIN PAR BYA, ,MI MNYAM MED PA ZUR BZHI
PA, ,SANGS RGYAS SANGS RGYAS MI MNYAM NYID, ,LUS TSOR SEMS DANG
CHOS RNAMS KYIS, ,GCIG DANG SNA TSOGS SBYOR BRAL NYID, ,DE DRAN
DE LA DAD PA GANG, ,SHAR SGOR BYANG CHUB PHYIR 'DOD DO, ,DE NAS
BYUNG

DANG 'BYUNG 'GYUR BA'I, ,PHYIN CI LOG SPANG MA SKYES BYA, ,MA
SKYES SKYES PA'I YANG DAG KYANG, ,BSKYED PA DANG NI GNAS BYA BA,
,BRTZON 'GRUS RNAM BZHI LHO YI SGO, ,MDUN DANG SPRO DANG GNAS
DANG BLO, ,RDZU 'PHRUL RKANG DANG DRAN PA 'DIR, ,NUB KYI SGO NI
YIN PAR BSHAD, ,DAD DANG

@83A *, ,BRTZON 'GRUS DRAN BSAM GTAN, ,SHES RAB DBANG STOBS MNYAM
MED DE, ,TING NGE 'DZIN YANG BYANG DE LTAR, ,DRAN NAS DBANG PO
SGO BZHI YIN, ,DANG PO LA SOGS BSAM GTAN BZHI, ,RTA BABS BZHIR NI
BYUNG BA YIN, ,DPA' BAR 'GRO DANG MKHA' MDZOD SOGS,,

TING 'DZIN KHA KHYER YIN PAR BSHAD, ,LAG NA MCHOD THOGS G-YEN
SPYO RNAMS, ,TSIG LA SOGS PA'I GZUNGS SOGS YIN, ,GANG PHYIR SNA
TSOGS RGYAN LDAN PA, ,BSAM PA THAMS CAD RDZOGS BYED PA'O, ,GDUL
BYA BSKYOD PA'I DAM PA'I CHOS, ,YAN LAG DGU SGRA KUN DU SGROGS, ,

BA DAN SNA TSOGS RLUNG GIS BSKYOD, ,RTZE MOR DRIL BTAGS SGRA
SGROGS YIN, ,YE SHES ME LONG BYANG YAN LAG ,PHYOGS KUN DU NI 'OD
RAB GSAL, ,DRA BA DRA PHYED NYI ZLA DANG, ,RNGA YAB ME LONG ME
TOG PHRENG, ,'KHOR LO RIN CHEN SOGS KA BA, ,RNAM THAR BRGYAD KYIS
SBYANGS PA YIN,,

DE YI NANG GI 'KHOR LO DE, ,DKYIL 'KHOR BRGYAD PA LTA BU YIN,
,PHYOGS KUN DUS GSUM RDZOGS SANGS RGYAS, ,RDO RJE THEG PA RAB
STON PAS, ,KUN NAS YONGS SU ZLUM POR NI, ,RDO RJE THIG GIS BSKOR
BA YIN, ,YE SHES KYIS 'GRO LA ZHEN PAS, ,TSON NI RDZOGS SANGS
RGYAS

LNGA YIN, ,DBANG PO DON SOGS RNAM DAG PA, ,RANG GI MTSAN NYID
DBEN PA NYID, ,SHES RAB YE SHES BDUD RTZI NI, ,RDO RJE CAN GSOL
BUM PA'ANG DE, ,TSOGS RDZOGS PA YI RGYU MTHUN PA, THUGS RJES
BRLAN ZHING BUM PA GANG, ,DKYIL 'KHOR GANG DU ME TOG SPOS, ,MAR

ME CHE DANG DRIR BSHAD PA, ,BYANG CHUB YAN LAG YID RAB TSIM,
,CHOS KYI SNANG BA GRAGS BSDUS YIN, ,CHOS KYI ZAS NI LHA BSHOS
YIN, ,NGO TSA KHREL YOD PA YI GOS, ,GLU SNYAN GAR DANG ROL MO
RNAMS, ,BDE BA CHEN PO RNAMS 'PHEL BA'O, ,GRONG KHYER THAR PA'I
GRONG KHYER PAS, ,

DKYIL 'KHOR SNYING PO BSDUS PA YIN, ,'KHOR LO'I DE NYID LEGS
BSTAN NAS, ,LHA YI DE NYID BSTAN PAR BYA, ,DAD DANG BRTZON 'GRUS
DRAN BSAM GTAN, ,RNAM DAG SGO SRUNG MCHOG GI GZUGS, ,SKU SOGS
RNAL 'BYOR 'DZIN PA'I SEMS, ,SHES RAB DAG PAS RAB DRI MED, ,

@83B SBYIN SOGS DRUG POS PHYI ROL DAG ,GZUGS RDO RJE SOGS RANG
BZHIN CAN, ,SA THABS LA SOGS MTSAN MED PHYIR, ,SPYAN LA SOGS PA'I
NGO BO NYID, ,DON DANG SEMS CAN BDAG KUN RTOG ,'JUG PA'I SHES PA
RNAM DAG PA, ,ME LONG LA SOGS YE SHES NI, ,SANGS RGYAS

KUN GYI NGO BO YIN, ,MA SKYES YE SHES SBYOR BA YIS, ,'KHOR LO'I
GTZO BO LTA BUR SNANG, ,GZUGS SOGS 'KHRUL PA LEGS DAG PA, ,PHUNG
PO SKYE MCHED KHAMS RNAMS SO, ,SER SNA LA SOGS GNAS GYUR PA,
,MCHOG DANG SAR NI SHIN TU BSTAN, ,RANG GI RNAM RTOG GNAS

GYUR PA, ,STOBS SOGS TSANG ZHING DRI MA MED, ,RNAM PAR MI RTOG
ZAB PA DANG, ,RGYA CHE BA NI RANG GZHAN 'BYUNG, ,ZAB DANG RGYA
CHEN 'DI DAG NYID, ,SHES RAB THABS BDAG NYID GANG STE, ,SO SOR
RANG RIG CHOS YIN PHYIR, ,DBYE YOD DBYE MED SOGS MI GNAS, ,DE
LTAR SPROS

PAR GYUR PA NI, ,PHA ROL PHYIN SOGS 'BRAS BUR SNANG, ,DE NAS RNAL
'BYOR DAM TSIG MCHOG ,GZUGS DANG LANG TSO YON TAN LDAN, ,SBYOR
BYAS SLOB DPON DE 'DUG LA, ,YE SHES DBAB PA RAB TU BRTAG ,RDO RJE
CHU SKYES KHA PHYE LA, ,SANGS RGYAS RANG SNANG GZHUG PAR BYA,
,PADMA

LA GNAS BRTAN BYAS TE, ,RIGS BDAG SNANG BA THOB PA DANG, ,RDO
RJE'I BDAG NYID RANG MING BRJOD, ,'KHOR LO'I SBYOR BAS SPRO BAR
BYA, ,RDO RJE CHU SKYES SGRAS SANGS RGYAS, ,SPYAN DRANGS 'KHOR
LO'I PHYOGS LOGS SU, ,BGEGS RNAMS BSAMS LA YANG DAG BSRUNG,
,MCHOD YON

PHUL LA RAB TU 'ANG MCHOD, ,YANG DAG BSTOD DE SGO BAS SGOR, ,LAS
RNAMS BYAS NAS BSGRUB PAR BYA, ,MIG DANG SKU SOGS BYIN BRLABS LA,
,DBANG BSKUR MCHOD PA LA SOGS BRTAG ,DNGOS GRUB KUN PHYIR SEMS
CAN DON, ,MDZOD CIG CES NI GSOL BA GDAB, ,'KHOR

LO YANG DAG BRIS NAS NI, ,DANG PO RAB GNAS CHO GA 'DI, ,SKU GZUGS
GLEGS BAM LA SOGS LA, ,SKYES BU'I MTHAR THUG PAS DBANG BSKUR,
,BUM PA MCHOD YON BLA RE SOGS, ,BSRUNGS NAS SBYIN SREG SOGS BSHAD
GANG, ,YI GE SNGAGS GSUM SNGAGS MCHOG GAM,

@84A *, ,SNGAR BTUS PA YI SNGAGS KYIS BYA, ,PHYI YI KHRUS NI BYAS
BDAG ,'KHOR LOS SGYUR 'DRA DE RANG NYID, ,SHES RAB THABS KYI BDAG
NYID GANG, ,BDAG NYID MCHOG NI DE NYID YIN, ,RGYU MTHUN CHU DANG
PHRENG BA STE, ,RNAM SMIN RDO RJE'I BDAG POR BSHAD, ,SKYES

'BRAS RDZOGS SANGS RGYAS DBANG BSKUR, ,DBANG 'BRAS GSANG BA'I
SBYOR BA NYID, ,DE NAS GZUGS SOGS YON TAN LDAN, ,'KHOR LO'I RNAL
'BYOR SHIN TU GOMS, ,DAM TSIG SDOM LA GNAS PA NYID, ,'KHOR LO'I
PHYAG RGYA 'ANG BYIN GYIS BRLAB, ,THUB PA'I DBANG

TSOGS RDO RJE'I MTHAR, ,YANG DAG DBAB STE BDE MCHOG STE, ,THU PO
THA MA MIN PAR BSDAM, ,SNOD GYUR SGOR NI NGES PAR DBAB, ,BRTAN
PA'I BLO LDAN SNOD KYIS KUN, ,RNAM SNANG BDAG NYID CAN 'THUNGS
LA, ,SNA TSOGS BZHIN TE SNA TSOGS GYUR, ,KYE MA SHIN TU BDEN TSIG

BRJOD, ,SHES RAB YAN LAG 'DUS DPAL LDAN, ,DE NYID NYE BAR SHES
PAR BYA, ,GZUNGS 'DI SHIN TU YID 'ONG STE, ,BSTEN BYAR SANGS
RGYAS RNAMS KYIS BRTAGS, ,'KHOR LO'I RIM GYIS RAB SBYOR BAS, ,BDE
BA DAM PA YANG DAG SPYOD, ,RDO RJE'I SKYIL KRUNG NYID DANG SEMS,,

NOR LDAN KHONGS SU GTOGS PAR BSAM, ,DKYIL 'KHOR LHA YI DE NYID
DANG, ,SLOB DPON GYI NI LAS RNAMS DAG ,RAB GSANG SHES RAB MCHOG
GI NI, ,DBANG BSKUR DE NYID YANG DAG BSHAD, ,DBANG BSKUR 'DI NI
JI LTA BAR, ,BYANG CHUB SPYOD GZHAN DE BZHIN DU, ,

DGE BA'I TSUL NI GZHAN GSUNGS PA, ,SANGS RGYAS KUN SOGS 'THOB MI
'GYUR, ,DAM TSIG DANG NI BSRUNG BA DANG, ,RTAG TU SDOM PA BSKYANG
BAR BYA, ,BCU PHYED SGRON MA MI 'CHI SPYAD, ,DAM TSIG GZHAN YANG
BSRUNG BA NI, ,DKON MCHOG GNOD GZHOM BUD MED KUN, ,MCHOG

MYANG LOG PA'I NGAG MA YIN, ,'DI DAG CHO GA BZHIN BSRUNG BA,
,RNAL 'BYOR RGYUD DU GANG BSHAD PA'O, ,DE NAS DE BZHIN GSHEGS
GYUR LA, ,GZENGS BSTOD 'DI DANG LUNG BSTAN TE, ,G-YON PA SNYING
GAR KHU TSUR DANG, ,CHOS GOS 'DZIN TSUL G-YAS MCHOG SBYIN, ,AOm
DA

@84B YIS 'DI LTAR LUNG BSTAN TE, ,RDO RJE SEMS DPA' DE BZHIN
GSHEGS, ,SRID PA'I MTHA' NI GRUB PA'I PHYIR, ,SRID PA'I NGAN 'GRO
NYID LAS BTON, ,KYE DE BZHIN GSHEGS PA RDO RJE CHE GE MO ZHES BYA
BA SIDDHI BHUR BHU BA SVA:, ,'DI YIS DBANG BSKUR GYUR PA YI,
,SNGAGS PA 'GRO

BA KUN GYI BDAG ,BLA NA MED PA'I BYANG CHUB TU, ,BDE GSHEGS KYIS
KYANG LUNG BSTAN MDZAD, ,NGO BO NYID KYI SEMS CAN RNAMS, ,JI LTA
JI LTAR 'DUL 'GYUR BA, ,DE LTA DE LTAR CHAGS LA SOGS, ,GTZANG BAS
SEMS CAN DON BYA'O, ,NYIN RE BZHIN DU THUN BZHI RU, ,

TING 'DZIN GSUM GYI SBYOR LDAN PAR, ,GYUR PAS THUN MONG CIG SHOS
KYI, ,DNGOS GRUB THOB PA BSGRUB PAR BYA, ,MI SNANG BA NI STONG
YIN TE, ,MNGON SHES LDAN PA NYIS STONG YIN, ,RIG PA 'DZIN PA SUM
STONG GIS, ,RDO RJE CAN NI 'GRO KUN BDAG ,ZHI DANG RGYAS SOGS LAS

GANG DANG, ,DE LAS GZHAN PA CI 'DOD PA, ,'KHOR LO RJES MNYES
SBYOR BA YIS, ,BSGRUBS NA MYUR DU 'GRUB PAR 'GYUR, ,DA YANG, RDO
RJE BDAG PO THAMS CAD NI, ,'DOD CHAGS DE NYID DON SEMS PA, ,SEMS
CAN KUN LA PHAN BZHED PA, ,'DOD CHAGS LAS BYUNG BYANG CHUB

BYED, ,DE BAS BYANG CHUB 'DOD CHAGS PAS, ,LUS NGAG YID KYI SPYOD
PA RNAMS, ,THAMS CAD BYANG CHUB PAR 'DOD PAS, ,CHO GA BZHIN DU
LAS RNAMS BYA, ,ZHES GSUNGS PA YIN NO, ,DE NAS DBUGS DBYUNG BA
DPAL MCHOG DANG PO LAS BYUNG BA, ,JI BZHIN BZHUGS PA'I SLOB MA

DANG; ,PHAN DON GNYER BA RNAMS LA YANG, ,GANG PHYIR DBUGS 'BYIN
DAM TSIG GSUM, ,CHO GA BZHIN DU SBYIN PAR BYA, ,MCHOG GSANG DKYIL
'KHOR DAM PA 'DI, ,MTHONG BA DANG NI ZHUGS GYUR PAS, ,SDIG PA KUN
LAS NGES GROL BAR, ,KHYED RNAMS DE NYID LEGS PAR GNAS,,

BDE CHEN THEG PA 'DI LAS NI, ,SLAR KHYOD 'CHI BA YOD MIN TE, ,MI
TSUGS PA DANG MI GSOD PAS, ,CIS KYANG MI TSUGS DGA' BAR GYIS,
,SRID PA SHIN TU DAG PA'I PHYIR, ,SRID PA'I SDUG BSNGAL LAS KHYOD
'DAS, ,SRID PA SHIN TU GRUB PA'I PHYIR, ,STON PA'I MCHOG TU GYUR
PA

@85A *, ,YIN; ,DAM TSIG SNGOM PA GRUB PA 'DI, ,RTAG TU KHYOD KYIS
BSRUNG BAR BYA, ,SANGS RGYAS KUN GYIS MTHUN PAR GSUNGS, ,DAM PA
RTAG PA'I BKA' YIN NO, ,GANG ZHIG BSKYED PA TZAM GYIS NI, ,SANGS
RGYAS NYID DU DOGS MED PA'I, ,BYANG CHUB SEMS NI GTAM

MI BYA; ,PHYAG RGYA RDO RJE GANG YIN PA'O, ,DAM PA'I CHOS NI MI
SPANG ZHING, ,NAM YANG DOR BAR MI BYA'O, ,MI SHES PA'AM RMONGS PA
YIS, ,TSUL CHEN BSTAN PAR MI BYA'O, ,BDAG NYID YONGS SU SPANGS
NAS SU, ,DKA' THUB KYIS NI MA GDUNGS SHING, ,CI BDE BAR NI BDE
BAR

GZUNG, ,'DI NI MA BYON RDZOGS SANGS RGYAS, ,RDO RJE DRIL BU'I
PHYAG RGYA RNAMS, ,NAM YANG YONGS SU MI 'DOR ZHING, ,SLOB DPON
SPANG BAR MI BYA STE, ,'DI NI SANGS RGYAS KUN DANG 'DRA, ,SANGS
RGYAS TSUL MTSUNGS BLA MA YIS, ,SLOB DPON LA NI GANG SMOD PA,
,DES NI

SANGS RGYAS KUN SMAD PAS, ,RTAG TU SDUG BSNGAL 'THOB 'GYUR TE,
,RIMS DANG DUG DANG DBYIG DUG DANG, ,MKHA' 'GRO RNAMS KYIS GTZES
PA DANG, ,GDON DANG LOG 'DREN GTUM PO YIS, ,BSAD NAS SEMS CAN
DMYAL BAR 'GYUR, ,DE BAS NAN TAN THAMS CAD KYIS, ,

RDO RJE SLOB DPON BLO GROS CHE, ,DGE BA RAB TU MI SPYOMS PA, ,NAM
YANG SMAD PAR MI BYA'O, ,BLA MA LA NI GUS BCAS YON, ,RJES MTHUN
KHYOD KYIS SBYIN PAR BYA, ,DES NI RIMS SOGS GNOD PA RNAMS, ,PHYIR
ZHING 'BYUNG BAR MI 'GYUR RO, ,RTAG TU RANG GI DAM TSIG BSRUNG,
,RTAG TU

DE BZHIN GSHEGS PA MCHOD, ,RTAG TU BLA MA LA YANG DBUL, ,'DI NI
SANGS RGYAS KUN DANG MNYAM, ,DE BYIN SANGS RGYAS THAMS CAD LA,
,RTAG TU BYIN PA NYID DU 'GYUR, ,DE BYIN BSOD NAMS TSOGS YIN TE,
,TSOGS LAS DNGOS GRUB MCHOG TU GYUR, ,GANG PHYIR 'DIR NI LEGS

GNAS PAS, ,DENG KHYOD SKYE BA 'BRAS BUR BCAS, ,DAM TSIG LHA RNAMS
KUN MNYAM PAR, ,DENG KHYOD GYUR PAR THE TSOM MED, ,SANGS RGYAS
RDO RJE 'DZIN BCAS PA, ,KUN GYIS DENG KHYOD DBANG BSKUR BAS,
,KHAMS GSUM GYI NI RGYAL PO CHE, ,RGYAL PO'I BDAG POR BSTAN PA
YIS,,

@85B DENG NI BDUD LAS RNAM RGYAL TE, ,RGYAL PO'I BDAG POR BSTAN
PA YIN, ,GRONG KHYER MCHOG TU RAB TU ZHUGS, ,KHYED RNAMS KYIS NI
SANGS RGYAS NYID, ,DENG NYID THOB PAR THE TSOM MED, ,DE LTAR YID
NI RAB DANG RDO RJE NYID DU GYIS, ,RANG GI DAM TSIG MI ZAD BDE
BSKYED BSTEN PAR GYIS,,

DER NI 'GRO LA MYUR BDE RDO RJE SEMS DPA' DANG, ,RAB TU MNYAM
ZHING RTAG PA NYID DU RTOGS PAR 'GYUR, ,SLOB MA RAB DANG MNYES
GSHIN PAS, ,BLA MA'I ZHABS LA PHYAG BYAS TE, ,GTZO BOS JI SKAD
BKA' STZAL PA'I, ,GSUNG NI DE BZHIN BDAG BGYID DO, ,GAL TE 'BYOR
NA DE

RNAMS KYIS, ,MTHE BO G-YAS PA LAG G-YON GYIS, ,LEGS PAR BZUNG STE
RE RE NAS, ,ZI BA CHO GA BZHIN DU BYA, ,DE NAS RGYAL PO'AM SA
BDAG PHYIR, ,SBYIN BLUGS GSUM MAM BDUN GCIG BYA'O, ,PHYOGS SKYOD
BDAG NYID ZHI BYA'I PHYIR, ,SREG BLUGS PHUL LA YON BLANG NGO, ,

NYAN PA LA SOGS RE RE ZHING, ,SEMS CAN KUN GYI DON BYA'O, ,SA
GZHI RGYAL SRID GSER LA SOGS, ,YANG NA RANG GRUB PHYIR GROGS
NYID, ,GANG DE BTANG NAS LEGS BLANGS PA'I, ,YON PHUL BAS NI MGU
BAR BYA, ,KHA ZAS DANG NI SPYOD KUN GYIS, ,RANG GZHAN 'KHOR LO
MCHOD

PAR BYA, ,LEGS BZUNG SNOD GYUR SLOB MA MCHOG ,SNA TSOGS CHE MCHOG
RNAMS KYIS NI, ,TSIM BYAS MU YI MTHA' CAN GYI, ,YI GE GSUM GYIS
YANG DAG BSDU, ,AA K'A RO SOGS SNGAGS KYIS NI, ,DKYIL 'KHOR DAM
PA DBYI BAR BYA, ,SLONG LA TSON RTZI CUNG ZAD SBYIN, ,TSON RNAMS

CHU BO CHEN POR DOR, ,KHUNG BU 'GENGS DANG RAB GNAS DANG, ,SBYIN
SREG DKYIL 'KHOR NOR GANG YIN, ,DE KUN SLOB DPON NYID DBANG ZHES,
,RDO RJE MCHOG NI 'DZIN PAS GSUNGS, ,DE LTAR DANG PO'I LAS CAN
GYIS, ,DKYIL 'KHOR CHO GA GSAL BAR BSHAD, ,YE SHES DBAB PA

LEGS THOB PA, ,SEMS DPA' DBAB PA NYID BSHAD DE, ,LO BCU GNYIS LON
BYIS PA DANG, ,BU MO DBAB BYAS YANG DAG MCHOD, ,DE NYID KYIS BRIS
'KHOR LO GANG, ,THUGS LA MI BSKYOD M'A MA K'I, ,DBAB YIN PAR NI
YANG DAG BSHAD, ,GSUNG LA DPAG MED GOS DKAR

@86A *, ,MO; ,SKU LA RNAM SNANG MDZAD DANG SPYAN, ,THUGS GSUNG
SKU NI LEGS DBAB PAS, ,BRIS PA 'DI NI RMAD BYUNG YIN, ,THUGS BABS
PAS NI YONGS SHES PA, ,GSUNG BABS GSANG SNGAGS SMRA BA'O, ,SKU YI
BABS PAS MKHA' LA GNAS, ,DBAB DANG

G-YO BA'I CHO GA 'DI'O, ,SLOB DPON SLOB MA DBANG BSKUR 'DIR,
,SNGA MA'I TSUL NI NYID KYIS GNAS, ,YE SHES DBANG THOB PA YI
SEMS, ,NYID KYIS 'KHOR LO GSUM PO BYA, ,BYIN BRLABS DES NI 'KHOR
LO DE, ,GANG PHYIR RANG BZHIN DAG LA SNANG, ,'DIR NI 'JUG DANG
RJES

GNANG BAS, ,RMI LAM GSAL BA BZHIN DU SNANG, ,GANG PHYIR SEMS KYI
TSUL BSTAN PAS, ,DE NI MCHOG TU SHES PAR BYA, ,RNAL 'BYOR PA GSUM
CHAR GYIS KYANG, ,GSUNGS SKU'I GSANG BA DAG BYA'I PHYIR, ,GSUNG
SKU'I 'KHOR LO'I CHO GA NI, ,SNGON BZHIN GNAS DER MI BSKYOD

MTSAN, ,YE SHES LAS DANG PO CUNG ZAD, ,THOB DANG YANG DAG 'THOB
PAS KYANG, ,YID KYI CHO GA KUN BYA STE, ,DE MED PAR NI 'GRUB MI
'GYUR, ,RDO RJE SLOB DPON SLOB MA MCHOG ,RGYU MTHUN LA SOGS DGA'
BA'I BDAG ,YID BSHAD CHO GA MCHOG YIN GYIS, ,TSIG TZAM

GYIS 'DIR CI ZHIG 'GYUR, ,'JUG PA TZAM GYIS 'TSANG MI RGYA, ,THOS
TZAM GYIS KYANG MI 'GYUR RO, ,JI SRID BSAMS PAR GYUR PA DANG,
,BSGOMS PA NYID KYIS 'GAG PAR 'GYUR, ,JI SKAD DU, GSANG SNGAGS
SMRA RNAMS MANG DU NI, ,SPROS TE SMRAS PAS CI ZHIG BYA, ,KHYAD
PAR

DU NI SEMS BSGRUBS TE, ,SEMS LAS RDZOGS PA'I BYANG CHUB 'BYUNG,
,ZHES GSUNGS PA DANG, JI SKAD DU, BYANG CHUB SEMS KYI 'BRAS BU
GANG, ,DE NI SANGS RGYAS YE SHES MCHOG ,RDO RJE SEMS DPA'I RANG
BZHIN DE, ,CHOS DANG LONGS SPYOD SPRUL PA YIN, ,ZHES GSUNGS

PA YIN NO, ,THA MA RNAM RTOG MA GTOGS PAR, ,SRID SOGS SDUG BSNGAL
GZHAN MED DE, ,DE LTAR 'DI NI SNGON 'GA' 'DI, ,SHES RAB THABS KYI
BDAG NYID YID, ,DUS CHOS PHYOGS KUN KHYAB PA YIS, ,MA CHAGS 'KHOR
LOR SNANG BA NA, ,RTOG STE SNANG BAR MI 'GYUR NA, ,LAGS

@86B PAR GOMS PAS DE LDOG 'GYUR, ,'DI NI GANG GI LAN 'GA' YANG,
,MI MTHUN GYUR TE RTAG PA YIN, ,GANG GI RGYUN NI GOMS GYUR LAS,
,DE NI SHIN TU LDOG PAR 'GYUR, ,GZHAN DAG THA MAL GZHOM PA NI,
,'KHOR LO MCHOG LA DE YOD DE, ,CHOS KUN BDAG NYID 'KHOR

LO MCHOG ,'GRO BA YONGS DAG MNGON GYUR LAS, ,MNGON SUM RGYU LAS
BYANG CHUB 'BYUNG, ,BSKAL PAR RTOG 'DI 'BRAS BU MED, ,RIM GYIS
SBYIN SOGS BLANG BYA DANG, ,KHRIMS SOGS MA CHAGS LAS ZAB YIN,
,THA MAL MA SPANGS RGYA CHEN MIN, ,DUS KYI TSAD KYIS 'DIR

BYANG CHUB, ,RANG GI YUL DU BDAG NYID CAN, ,MKHAS PAS THA MAL PA
RU BSHAD, ,'GRO BA RDZOGS BYANG 'KHOR LO'I BDAG, ,SKAD CIG GIS
'DIR BYANG CHUB SNOD, ,SBYIN BYA LA SOGS MI DMIGS KYANG, ,SBYIN
SOGS THA MAL BDAG NYID CAN, ,BDAG MED THA MAL MI

'JOMS KYI, ,'KHOR LO MCHOG LA DE YOD MIN, ,DE BAS KUN RTOG RNAM
BSAL CING, ,KUN NAS 'OD ZER RNAM 'PHRO BAR, ,BDAG NYID KUN DU
BZANG POR NI, ,BSGOMS PA NYID KYIS BYANG CHUB 'THOB, ,DE BAS
'KHOR LO GSUM BSTAN PA, ,CHOS DANG LONGS SPYOD SPRUL PA'O, ,

THUGS DANG GSUNG DANG SKU'I GSANG BA, ,SKU GSUM RIM PA DAG PA
NYID, ,YE SHES LNGA DANG SKU GSUM NI, ,'KHOR LO'I SBYOR BDAG NYID
KYIS 'GRUB, ,RNAM PA THAMS CAD MKHYEN GRUB NA, ,MI 'GRUB DE LAS
GZHAN CI YOD, ,GANG PHYIR BYANG CHUB PHA ROL PHYIN, ,GZUNGS DANG
SA

RNAMS GRUB PA DAG ,BDE CHEN RNAL 'BYOR 'DI LAS NI, ,RANG NYID
RJES SU GRUB PAR 'GYUR, ,DE LTAR RTOGS PA'I DPAL LDAN DE, ,'PHAGS
CHOS MCHOG KUN BSDUS PA YIN, ,PHRA RAB KUN NA'ANG 'KHOR GSUM
MCHOG, ,RANG GI YID NI SU MI BSGOM, ,DAM CHOS RO MCHOG MYONG

GYUR DANG, ,THOS PA MANG PO GNAS BYAS PAS, ,SKYES MCHOG TSAD MAR
'DI 'GYUR PHYIR, ,RANG SEMS KYIS 'DIR NAN GYIS BYAS, ,BLA MA DAM
PA'I GZHUNG BZUNG BA, ,DAD PA YIS NI GSAL BAR BYAS, ,DAD SOGS NOR
NI BSTEN BYA YIN, ,BSTEN 'OS SKAL LDAN SMAD BYA MIN, ,BDAG

@87A *, ,LAS DMAN PA'AM MTSUNGS DON YOD, ,SEMS CAN DAM PAS LEGS
BSHAD NI, ,BYIS PA LAS KYANG BLANG BYA YIN, ,DE LTAR RANG SEMS
NYID KYIS BRTAGS, ,RIM PAS BRGYUD CING YANG DAG RDZOGS, ,'KHOR LO
BRIS PA'I DGE BA GANG, ,'DIS 'GRO 'JAM

DPAL RDO RJER SHOG ,BDAG KYANG RGYAL BA NYID GYUR CIG ,SDEB SBYOR
BYAS PA'I TSIGS BCAD NI, ,BZHI BRGYA LNGA BCU PA NYID DU, ,RAB
BYED 'JIG RTEN LEGS DRAN PHYIR, ,DKYIL 'KHOR CHO GA 'DI BYAS SO,
,DPAL GSANG BA 'DUS PA'I DKYIL 'KHOR GYI CHO GA, ,SLOB DPON MAR
ME

MDZAD BZANG PO'I ZHAL SNGA NAS MDZAD PA RDZOGS SO,, ,,RGYA GAR
GYI MKHAN PO PADMA KA RA WARMA DANG, ,ZHU CHEN GYI LO TZ'A BA DGE
SLONG RIN CHEN BZANG POS BSGYUR CING ZHUS TE GTAN LA PHAB PA'O, ,