@8A *, ,RGYA GAR SKAD DU, PANYTZA KRA MA BI PAR nA, BOD SKAD DU,
RIM PA LNGA'I RNAM PAR BSHAD PA, RJE BTZUN 'PHAGS PA SPYAN RAS
GZIGS DBANG PHYUG LA PHYAG 'TSAL LO, ,MTHA' GNYIS SON PAR LDAN
PA'I LTUNG BA CAN GYI 'GRO LA SMAN SLAD DU, ,GANG ZHIG DBU MA'I
BLO YIS RTOGS

NAS BSTAN PA YIN, ,DE'I PHYIR RGYAL BA LAS 'KHRUNGS KLU SGRUB LA
BTUD NAS, ,RIM LNGA RNAM PAR MI GSAL BA RNAMS GSAL BAR BYA, ,'DIR
'DI LA 'PHAGS PA KLU SGRUB KYIS DPAL LDAN 'DUS PA RTOGS NAS, MDOR
BYAS PA ZHES BYA BA'I SGRUB THABS BYA BAR BZHED NAS, SKU BZHI'I
BDAG NYID

CAN GYI BCOM LDAN 'DAS LA PHYAG 'TSAL BA GSUNGS PA, KHAMS GSUM
SPYOD PA LAS GROL ZHES BYA BA LA SOGS PA GSUNGS TE, RGYAL BA
RNAMS KYIS NI BDUD BZHI PHAS PHAM PAR BYAS PA RNAMS KYI SKU LUS
LA PHYAG 'TSAL ZHING 'DUD DO ZHES BYA BAR SPREL TO, ,BDE BA NI
BDE BA CHEN PO'I RANG

BZHIN ZUNG 'JUG GI SGRAR BRJOD DO, ,MNYAM MED MNYAM NI MNYAM MED
KYIS THUN MONG MA YIN PA'O, ,MNYAM PA MTSUNGS PA'O, ,RTOG MED SKU
GCIG ZHES PA NI, ,RNAM PAR RTOG PA DANG BRAL BAS RTOG PA MED
PA'O, ,GCIG NI GNYIS SU MED PA'O, ,SKU NI MTSAN SUM BCU RTZA

GNYIS KYIS BRGYAN PA GANG LA YOD PA DE'O, ,KHAMS GSUM SPYOD PA
LAS GROL ZHES PA NI, DE DE LTA BAS NA RNAM PAR RTOG PA DANG BRAL
BA'I PHYIR, 'JIG RTEN GSUM NI 'JIG RTEN GSUM GYI SKYE BO GANG
ZHIG GI RNAM PAR RTOG PAS KUN NAS SLONG NAS THA SNYAD 'JUG PA DE
YONGS SU SPANGS

PA'O, ,MKHA' DANG MNYAM RTOG ZHES PA NI, ,STONG PA NYID TZAM GYI
YUL NAM MKHA' DANG MNYAM PAR RTOGS PA'I YE SHES GANG GI DE'O,
,DNGOS KUN NGO BO NYID CES PA NI, STONG PA NYID KYI RANG BZHIN DE
LAS BYUNG BA'I GZUGS LA SOGS PA DNGOS PO KUN GYI RANG BZHIN NO,
,DAG CING NI SGRIB

PA RNAM PA GNYIS DANG BRAL BA'I PHYIR RO, ,ZHI BA NI ZHI BA'I
RO'I GTZO BO YIN PA'I PHYIR RO, ,RNAM DBEN NI DON DAM PA STE
STONG PA NYID KYI NGO BO'I PHYIR RO, ,MCHOG ZHING 'DI NI ZHES PA
NI, ,DGE BA RNAMS SPYAD PA'I PHYIR RO, ,RNAL 'BYOR PA NYID YUL
ZHES PA NI, GZHAN GYIS YID CHES PA'I RIG PA MED

@8B PA'I PHYIR RO, ,RTOGS DKA' BA NI 'JAM DPAL NAS BZUNG BA RNAMS
KYI MNGON SUM GYI TSAD MA'I YUL MA YIN PA'I PHYIR RO, ,BRTAG PAR
DKA' LA ZHES PA NI, ,DE RNAMS KYI RJES SU DPAG PAR BYA BA MA YIN
PA'I PHYIR RO, ,BSTAN MA THAG PA'I TSIG GNYIS PO 'DIS NI CHOS KYI
SKU'I TSUL NYID BSTAN PA

YIN NO, ,BDAG GZHAN RAB PHAN ZHES BYA BA NI BDAG DANG GZHAN GYI
DON PHUN SUM TSOGS PA'I PHYIR RO, ,'DIS KYANG LONGS SPYOD RDZOGS
PA'I SKU DANG SPRUL PA'I SKU RTOGS PA NYID YIN NO, ,KHYAB CING
ZHES PA NI THAMS CAD DU GDUL BYA'I SKYE BO'I RGYUD RNAMS LA SO
SOR SNANG BA'I PHYIR RO, ,MTSAN MA MED PA

ZHES PA NI GSAL BAR SPYAD PA DANG BCAS PA DE LAS LAM LA LONGS
SPYOD PA GZHAN GYIS SKAD CIG LA 'OD GSAL RTOGS PA YIN NO, ,DA NI
SKABS SU BAB PA BSTAN PAR BYA BA'I PHYIR GSUNGS PA, DPAL LDAN
ZHES BYA BA LA SOGS PA STE, MTHA' DRUG DON NI RTOGS BYED PA,
,ZHES PA NI DGONGS PAS

BSHAD PA DANG, DGONGS PA MA YIN PAS BSHAD PA DANG, SGRA JI BZHIN
PA DANG, SGRA JI BZHIN BA MA YIN PA DANG, NGES PA DANG DRANG BA'I
DON GYI MTSAN NYID BSHAD PA'I KHYAD PAR YONGS SU SHES PA ZHES BYA
BA LA SOGS PA'I DON TO, ,MDOR BYAS RIM PA ZHES PA NI, ,RGYUD SNA
TSOGS KYI TSIGS SU BCAD

PA NYUNG BAR RIL POR GCIG TU BSDUS PA'I MDOR BYAS PA'O, ,DE'I RIM
PA NI BSGOM PA'I KHYAD PAR GYI BRGYUD RIM GANG LA YOD PA DE LA DE
SKAD CES BYA'O, ,'DI'I DGONGS PA GANG YIN ZHE NA GSUNGS PA, RNAM
RTOG CES BYA BA LA SOGS PA GSUNGS TE, RNAM RTOG BAG CHAGS NYES PA
YIS, ,ZHES

BA NI RNAM PAR RTOG PA SNA TSOGS SU SGRO BTAGS PA'I BAG CHAGS
KYIS BSKYED PA'I NYES PA 'DOD CHAGS LA SOGS PA YIN NO, ,RNAL
'BYOR RGYUD KYI ZHES PA NI, ,RNAL 'BYOR RGYUD LAS GSUNGS PA'I DON
GYI BSGOM PA'I KHYAD PAR GYIS SO, ,'DOD PA LA NI ZHES PA NI,
GZUGS DANG SGRA DANG DRI DANG RO DANG

REG CAS BYA'O, ,RNAL 'BYOR RGYUD KYI RJES 'BRANGS LA, ,ZHES PA NI
GANG GIS ZHES PA TSIG GI LHAG MA'O, ,RGYUD GANG GIS RNAL 'BYOR
GYI RGYUD KYI RJES SU 'BRANGS NAS BDE BAS BYANG CHUB BSGRUB PAR
BYA'O ZHES DGONGS PA'O, ,MI PHYED CES PA NI, 'DI DAG GI BSGOM PA
'DI CHES MNGON PAR

@9A *, ,GSAL BAR GYUR PAS KYANG DBYE BA'I NUS PA MED DO ZHES BYA
BA'I DON TO, ,SKU GSUNG THUGS KYI RDO RJE YIS, ,ZHES PA NI RDO
RJE SEMS DPA'I'O, ,BSGOM PA'I GNAS GSUNGS PA, DGON PA CHEN PO'I
SA PHYOGS NI, ,ZHES BYA BA LA SOGS PA NI 'DIR GZHAN YANG RNAM

PAR DBEN PA'I PHYOGS SO, ,DNGOS GRUB THAMS CAD BSDUS PA 'GRUB,
,ZHES PA NI 'JIG RTEN DANG 'JIG RTEN LAS 'DAS PA'I DNGOS GRUB KUN
NI 'DIR BSDUS SHING BSDOMS PA 'DI LA RDO RJE SEMS PA'I SKU STE
DNGOS GRUB THAMS CAD BSDUS PA'O, ,BYA BAR 'OS PAR BYA BA'I PHYIR
GSUNGS PA,

'JAM PO'I STAN LA 'DUG NAS NI, ,ZHES BYA BA LA SOGS PA STE DANG
PO KHO NAR YID DANG RJES SU MTHUN PA'I GNAS SU 'DUG STE, BDAG
NYID KYI SNYING GAR SON PA'I SA BON LAS 'OD ZER SPROS PAS BSGOM
PAR 'GYUR BA'I BCOM LDAN 'DAS 'KHOR DANG BCAS PA SPYAN DRANGS TE,
DE NAS SA

BON DE NYID LAS PHYUNG BA'I ME TOG DANG BDUG PA LA SOGS PA RNAMS
KYIS YANG DAG PAR MCHOD NAS DE'I MDUN DU SDIG PA BSHAGS PA LA
SOGS PA BYA STE, SEMS CAN THAMS CAD LA SNYING RJE CHEN PO'I SEMS
BSKYED PAR BYA'O, ,DE'I RJES THOGS SU ZHE SDANG RDO RJE'I TING
NGE 'DZIN GYIS

GNAS BSRUNG BA RNAMS NI BRTZAM PAR BYA STE, 'DIR 'DI'I RIM PA NI,
YI GE PAm LAS BYUNG BA'I SNA TSOGS PADMA'I LTE BA LA, YI GE AA
LAS BYUNG BA'I NYI MA'I DKYIL 'KHOR GYI STENG DU, YI GE BHRU'm
SER PO YONGS SU GYUR PA LAS 'KHOR LO RTZIBS BCU PA RNAM PAR BSGOM
PAR BYA'O, ,DE'I

DBUS SU STONG PA NYID DU LHAG PAR MOS PAS THA MAL PA'I NGA RGYAL
SPANGS TE, SKAD CIG GIS BDAG 'CHAD PAR 'GYUR BA'I MDOG DANG MTSAN
MA LA SOGS PAS KHYAD PAR DU 'PHAGS PA'I RDO RJE SEMS DPA'I SKUR
LHAG PAR BYAS TE, RANG GI SNYING GA'I SA BON GYI 'OD ZER RNAMS
KYIS DKYIL

'KHOR GYI 'KHOR LO SPYAN DRANGS TE ZHAL NAS ZHUGS PAS KHU BAR
GYUR TE, PADMA'I NANG DU LHUNG BA NYID LAS, KHU BA YANG THUGS KYI
BDAG PO'I SRUNG BA'I 'KHOR LO'I SKU YONGS SU GYUR PA LAS, BADZRA
DHRAmKA CES PA'I SNGAGS BRJOD PAS BCOM LDAN 'DAS MI BSKYOD PA
PHYUNG STE MDUN DU BZHUGS PAR RNAM PAR BLTAS

@9B TE; BDAG NYID KYI LUS LA CHU DANG 'O MA 'DRES PA BZHIN DU RO
GCIG TU GYUR NAS MDOG DKAR POR 'GYUR BA LAS, SKU MDOG NAG POR
GYUR PA'I ZHE SDANG RDO RJE'I SKU MNGON DU PHYOGS PAR BYA'O,
,DE'I RJES THOGS SU, YI GE H'Um BCU LAS GSHIN RJE MTHAR BYED LA
SOGS PA'I KHRO BO BCU PHYUNG NAS

'KHOR LO'I RTZIBS RNAMS LA G-YON BRKYANG PA'I ZHABS KYIS NI MA'I
DKYIL 'KHOR LA BZHUGS PA, 'OG NAS 'CHAD PAR 'GYUR BA'I MDOG DANG
MTSAN MA LA SOGS PA DANG LDAN PAS BSGOM PAR BYA BA'I GNAS BSRUNG
BAR BYA'O ZHES BYA BA'I DON TE, BGEGS KUN RNAM PAR GZHIG PA'I
PHYIR, ,

ZHES BYA BA LA SOGS PA NI 'OG GI KHRO BO'I RGYAL PO NGES PAR GNOD
MDZES SU MTSAN GSOL BA DES GNOD MDZES GNYIS PA SPRUL TE PHYUNG LA
RANG GI MDUN DU 'KHOD DE CI BGYI BKA' STZOL CIG CES BKA' NOD PAR
BSAMS LA, AOm SUMBHA NI SUMBHA ZHES BYA BA LA SOGS PA'I SNGAGS
KYIS BKA'

BSGO BA SBYIN PAR BYA'O ZHES DGONGS PA'O, ,KHRO BO'I GZUGS CAN
'DIS ZHES BYA BA LA SOGS PA NI, 'DIR BSTAN PA'I RJES THOGS SU
GNOD MDZES RGYAL POS BKA' GNANG BA THOB NAS, PHYOGS BCUR SON PAR
GYUR PA'I BGEGS KYI RGYAL PO RNAMS LCAGS KYUS BKUG STE,

ZHAGS PAS SKE LA BCINGS LA, KHRO BO BCU PO RNAMS LA GTAD PAR BSAM
PAR BYA'O, ,RDO RJE BDUD RTZI RGYAL PO CHE, ,ZHES BYA BA LA SOGS
PA NI, BYANG PHYOGS KYI SGO BA GNYIS PA SPRUL PA YANG DAG PAR
BZHAG NAS, BDAG NYID PHUR BU BCU'I RNAM PAR MNGON PAR SPRUL TE,
BGEGS

KYI BDAG PO RNAMS KYI SPYI BOR RNAM PAR GDAB PAR BSAM PAR BYA'O,
,DE NAS GNOD MDZES RGYAL PO LANGS TE RDO RJE THO BAS, AOm GHA GHA
ZHES BYA BA LA SOGS PA'I SNGAGS BRJOD CING BRDUNG BAR BYA'O ZHES
BYA BA'I DON TO, ,STENG 'OG YANG DAG BYIN GYIS BRLAB, ,CES PA NI,
tAKKI H'Um DZA:

ZHES BYA BA'I YI GE BZHI RIM PA JI LTA BA BZHIN DU, LCAGS DANG,
CHU DANG, ME DANG, RLUNG RNAMS KYIS PHYI ROL DU RA BA BZHI'I RNAM
PAR BSAM PAR BYA'O, ,STENG DU YI GE BH'Um GYIS RDO RJE GUR MCHOD
RTEN LTA BU LCAGS KYI RA BA'I STENG DU RNAM PAR DGOD DO, ,DER YI
GE GSUM LAS GO CHA'O, ,

@10A *, ,YI GE H'Um LAS SNA TSOGS RDO RJE'I CHAR YANG BSAM PAR
BYA'O ZHES PA'I DON TO, ,DNGOS PO MED PA SGOM PA MIN, ,ZHES PA NI
BRTAN PA DANG G-YO BA'I DNGOS PO THAMS CAD KYI YOD PA DANG MED
PA'I SGOM PA MI SRID DE DGOS PA MED PA'I PHYIR DNGOS PO MED PA'I
MO GSHAM GYI BU

BSGOMS PA LAS MNGON SUM DU GYUR PA MED PA YIN PA'I PHYIR RO,
,DNGOS PO'ANG BSGOM PAR BYA BA MIN, ,ZHES PA NI GANG YANG MNGON
DU GYUR NA SGOM PA DE MI SRID PAR 'GYUR BA'O, ,SGOM PA DANG BRAL
BA NYID LAS DE'I BSGOM PAR BYA BA MNGON DU GYUR PA'I PHYIR RO,
,DE BAS DNGOS PO DNGOS MED PAS,

ZHES PA NI DE LTAR DNGOS PO DANG DNGOS PO MED PAR GNAS PA GNYIS
KYI BDAG NYID KYANG MI 'GYUR TE, SKYON GNYIS SU THAL BAR 'GYUR
BA'I PHYIR RO, ,SGOM PA DMIGS SU MED PA'O, ,ZHES PA NI RNAM PA
'DIS NA THAMS CAD DU BSGOM PA MI SRID PAR 'GYUR BA YIN NO, ,CHO
GA'I SBYOR BA 'DI

YIS NI, ,ZHES PA NI 'CHAD PAR 'GYUR BA'I CHO GA'O, ,YE SHES SA
GZHI ZHES PA NI RDO RJE'I RANG BZHIN GYI SA GZHI'O, ,H'Um GNYIS
SA BON YAm LAS BYUNG, ,ZHES PA NI YI GE H'Um GNYIS KYI DBUS SU
SON PA'I YI GE YAm YONGS SU GYUR PA LAS SO, ,RDO RJE GNYIS DANG
YANG DAG LDAN, ,ZHES PA

NI LOGS GNYIS SU YI GE H'Um GNYIS KYIS BSKYED PA'I RDO RJE GNYIS
KYIS MTSAN PA'O, ,DE LTAR DKYIL 'KHOR GZHAN GSUM PO LA YANG GO
BAR BYA'O, ,SLAR YANG KHA SBYANG RNAL 'BYOR GYIS, ,ZHES PA NI
GNAS JI LTA BA BZHIN DU RIM PAS KHONGS SU BSDU BAR BYA BA YIN NO,
,BSAD NA ZHES PA NI

STONG PA NYID KYI PHYIR NA RANG BZHIN MED PAR BYAS PA'O, ,GZUGS
PHUNG ZHES BYA BA LA SOGS PA NI GZUGS KYI PHUNG PO'I RANG BZHIN
RNAM PAR SNANG MDZAD DE, BDAG NYID KYI SPYI BO'I KHONGS SU GTOGS
PAR BYA'O, ,GTOGS PA ME LONG DANG ZHES PA NI, GSHIN RJE MTHAR
BYED ME LONG LTA BU'I YE

SHES KYI BDAG NYID DE LAG PA G-YAS SU'O, ,SA KHAMS NI SPYAN MA
STE SA'I KHAMS LA'O, ,MIG GI DBANG PO NI SA'I SNYING PO STE MIG
DAG LA'O, ,GZUGS KYANG NI GZUGS RDO RJE MA STE LUS LA SON PA'I
GZUGS KYI YUL LO, ,KHRO BO BYAMS PA YANG DAG LDAN, ,ZHES PA NI MI
G-YO MGON

@10B PO RTZIB LOGS G-YAS SU'O, ,BYAMS PA MGO LA'O, ,TSOR BA'I
PHUNG PO NI RIN CHEN 'BYUNG LDAN TE LTE BAR RO, ,MNYAM NYID NAM
MKHA'I SNYING PO STE SNAL LA'O, ,CHU KHAMS NI M'A MA K'I STE
CHU'I KHAMS LA'O, ,RNA BA'I DBANG PO NI PHYAG NA RDO RJE STE RNA
BA DAG LA'O, ,SGRA YANG NI SGRA RDO RJE MA STE SGRA'I

YUL LA'O, ,KHRO BO GNYIS DANG YANG DAG LDAN NI SHES RAB MTHAR
BYED NI LAG PA G-YON PA LA'O, ,'DOD PA'I RGYAL PO NI RTZIB LOGS
G-YON DU'O, ,'DU SHES NI SNANG BA MTHA' YAS TE MGRIN PAR RO, ,SO
SOR RTOG PA NI 'JAM DPAL TE SNYING GAR RO, ,BYIN ZA NI GOS DKAR
MO STE ME'I

KHAMS LA'O, ,SNA'I DBANG PO NI LCE'I DBANG PO'I BRDAR DGONGS PA
STE, DE YANG 'JIG RTEN DBANG PHYUG STE DE NYID LA'O, ,DRI YANG NI
RDO RJE MA STE DRI'I YUL LA'O, ,KHRO BO GNYIS DANG YANG DAG LDAN,
,ZHES PA NI PADMA MTHAR BYED KHAR RO, ,DBYUG PA SNGON PO PUS MO
G-YAS SU'O, ,'DU BYED NI DON

YOD GRUB PA STE RKANG PA GNYIS LA'O, ,BYA BA GRUB PA NI KUN DU
BZANG PO STE TSIGS RNAMS SU'O, ,RLUNG KHAMS NI SGROL MA STE RLUNG
GI KHAMS LA'O, ,RO'I DBANG PO DANG ZHES BYA BA NI 'DIR YANG
BRDA'I DBANG GIS REG BYA'I DBANG POR DGONGS PA STE DE YANG SGRIB
PA THAMS CAD RNAM PAR SEL BA STE DE NYID DU'O,,

RO YANG NI RO RDO RJE MA STE RO'I YUL LA'O, ,KHRO BO GNYIS DANG
YANG DAG LDAN, ,ZHES PA NI BGEGS MTHAR BYED RDO RJE LA'O, ,STOBS
PO CHE PUS MO G-YON PA LA'O, ,STENG 'OG KHRO BO GNYIS DANG LDAN,
,ZHES PA NI GTZUG TOR LA KHOR LOS SGYUR BA SPYI BOR RO, ,GNOD
MDZES RGYAL PO RKANG PA GNYIS

LA'O, ,RANG BZHIN GYIS SNANG BA NYID CES PA NI REG BYA RDO RJE
LA'O, ,RNAM SHES PHUNG POR GTOGS PA STE, ,ZHES PA NI BCOM LDAN
'DAS KYI SKU'I KHONGS SU GTOGS PA YIN NO, ,RNAM SHES KYANG NI 'OD
GSAL BA'O, ,ZHES PA NI BCOM LDAN 'DAS KYI SKU YANG SPYI BO DANG
RKANG PA DAG NAS, ,JI SRID SNYING

GAR SON GYI BAR DU RIM PA 'DIS STONG PA NYID 'DI LA KHONGS SU
GTOGS PAR 'GYUR BA YIN NO, ,NAM MKHA'I KHAMS ZHES BYA BA LA SOGS
PA NI, YI GE H'Um YONGS SU GYUR PA LAS NYI MA'I DKYIL 'KHOR LA'O,
,AOm YONGS SU GYUR PA LAS ZLA BA'I DKYIL 'KHOR LA'O, ,YI GE A'A:
YONGS

@11A *, ,SU GYUR PA LAS PADMA'O ZHES BYA BA NI MAN NGAG GO, ,DE
NAS YI GE GSUM LAS BYUNG, ,ZHES PA NI YI GE GSUM LAS YANG DAG PAR
BYUNG BA'I RDO RJE YONGS SU GYUR PA LAS SO, ,JI STE YANG RNAM PAR
SNANG MDZAD LA SOGS PA GTZO BOR GYUR PA BSGOM PAR 'DOD PA DE'I
CHE DE RNAMS

KYI JI LTA BA BZHIN DU RANG GI MTSAN MA YONGS SU GYUR PA LAS
RDZOGS PA YIN NO, ,MI BSKYOD PA NI RJES ZHUS PAS, ,ZHES BYA BA LA
SOGS PA NI MDOR BSTAN PA'O, ,'DI'I RGYAS PAR BSHAD PA NI PHYIS
'BYUNG BAR 'GYUR RO, ,RLUNG SOGS DER NI RIM PA BZHIN, ,ZHES PA NI
'DI'I RJES THOGS SU

DZA:H'Um BAm HO:ZHES BYA BA'I YI GE BZHIS RIM PA JI LTA BAR GZUGS
RDO RJE MA DANG, SGRA RDO RJE MA DANG, DRI RDO RJE MA DANG, RO
RDO RJE MA RNAMS LUS LA GNAS PA'I GZUGS DANG SGRA DANG DRI DANG
RO RNAMS LA DGOD PAR BLTA BAR BYA BA YIN NO, ,RDO RJE'I SKU RNAMS
MDZAD DU GSOL, ,ZHES PA NI DANG PO

GCIG GI TSIG GI DON NI MANG PO'I TSIG GO, ,DE LTAR GZHAN GNYIS
PO'I SKABS SU'ANG RIG PAR BYA'O, ,SPYAN DANG ZHES BYA BA LA SOGS
PA NI GSOL BA BTAB PA'I RJES SU LHA RNAMS KYI DGONGS PA PHAN TSUN
DU RJES SU CHAGS PA SNGON DU 'GRO BAS MCHOG TU DGA' BA'I BDE BA
NYAMS SU MYONG NAS 'DIR

KHU BA'I RANG BZHIN GYIS RNAM PAR SNANG MDZAD SGO NAS ZHUGS TE,
YE SHES KYI SA THOB NAS LUS MTHA' DAG GANG ZHING TSIM PAR BSAMS
NAS, SANGS RGYAS KUN GYI SKU GANG YIN, ,ZHES BYA BA LA SOGS PAS
BRTAN PAR BYA BA YIN TE SPYI'I DON TO, ,GSUNG DANG THUGS BYIN
GYIS BRLAB PA DAG

LA RIM PA JI LTA BAR KHU BA DMAR PO DANG, NAG PO'I RANG BZHIN
GYIS GNAS JI LTA BA BZHIN DU ZHUGS PAR RIG PAR BYA'O, ,GSUNG ZHES
BYA BA NI TSIG GO, ,NGES PA'I TSIG CES PA NI CHOS BSTAN PA'I
SGRA'I RANG BZHIN DAG KLU LA SOGS PAS RTOGS PA'O, ,YE SHES SEMS
DPA' ZHES PA NI

DMAR PO'O, ,YI GE H'Um ZHES PA NI GNAG PA'O, ,BDAG NYID CAN ZHES
PA NI BDAG NYID LA'O, ,BTZO BLAG CES PA NI CHOS KYI SBYIN PAS
RANG GI RIGS RNAMS KYI BYANG CHUB SEMS DPA' RNAMS MI BSKYOD PAS
'TSENG PAR BYED DE ZHES BYA BA'I DON TO, ,DE NYID LA NI ZHES PA
NI GZUGS DANG SGRA LA

@11B SOGS PA DE RNAMS NYID LA'O, ,SA SNYING LA SOGS RNAMS KYIS
NI, ,ZHES PA NI MIG LA SOGS PA RNAMS LA GNAS PAS SO, ,SNYOMS 'JUG
NI BZUNG BA'I DNGOS PO'O, ,PADMA 'DAB MA BRGYAD PA NI, ,ZHES PA
NI 'DI NI NYE BAR MTSON PA TZAM STE 'DI NYID KYI SA BON YONGS SU
GYUR PA LAS

ZE'U 'BRU YANG YONGS SU BSGOM PAR BYA'O, ,DE NI, PHAt KYI GSANG
SNGAGS BRJOD PAR BYA, ,ZHES PA NI DANG PO NYID DU RDO RJE'I KHAR
YI GE PHAt SER PO BSKYED LA, KHA NAS KYANG BRJOD PAR BYA BA YIN
NO ZHES BYA BA'I DON TO, ,RANG SNGAGS YI GE LAS BYUNG BA, ,ZHES
BYA BA LA SOGS PA NI, SLAR

YANG ZHE SDANG RDO RJER 'GYUR, ,ZHES PA'I MTHAR MDOR BSTAN PA'I
TSIG YIN NO, ,PADMA'I DBUS SU BSKYED NAS NI, ,ZHES PA NI PADMA'I
NANG DU CHUD PA'I DKYIL 'KHOR 'KHOR LO KHU BAR GYUR NAS YONG PA'I
KHU BA CUNG ZAD KYIS SO, ,RGYAS PAR BSTAN PA GSUNGS PA BADZRA
DHRi KA SNGAGS LAS BYUNG

ZHES BYA BA LA SOGS PA STE, SNGO NAG DMAR DANG DKAR BA'I ZHAL,
,ZHES PA NI RTZA BA'I ZHAL SNGON PO, ,G-YON DMAR BA G-YAS DKAR
BA'O, ,THUGS KA LAS 'BYUNG ZHES PA NI CHOS KYI 'BYUNG GNAS SO,
,SPYAN SNGA RU NI 'DUG PAR 'GYUR, ,ZHES PA NI RDO RJE RTZE MO
LNGA PA'I LTE BAR

GNAS PA'I NYI MA LA'O, ,DKAR DANG DMAR DANG GNAG PA'I ZHAL, ,ZHES
PA NI RTZA BA'I ZHAL DKAR PO, ,G-YAS NAG PO G-YON DMAR PO, ,SHAR
PHYOGS KYI NI ZLA BAR BZHUGS, ,ZHES PA NI SHAR GYI 'KHOR LO DKAR
PO RTZIBS BRGYAD PA'I LTE BAR SON PA'I ZLA BA'I DKYIL 'KHOR RO, ,

SER DANG GNAG DANG DKAR BA'I ZHAL, ,ZHES PA NI RTZA BA'I ZHAL SER
PO, ,G-YAS SNGON PO G-YON DKAR PO'O, ,RIN CHEN SNYING POR BZHUGS
PAR GYUR, ,ZHES PA NI RIN PO CHE MA RGAD CHA DGU PA'I LTE BA LA
GNAS PA'I NYI MA'I DKYIL 'KHOR RO, ,DMAR DANG GNAG DANG DKAR BA'I
ZHAL, ,

ZHES PA NI ZHAL DANG PO DMAR PO G-YAS NAG PO G-YON DKAR BA'O,
,RGYAB KYI PADMA LA BZHUGS GYUR, ,ZHES PA NI NUB KYI PHYOGS KYI
PADMA 'DAB MA BRGYAD PA'I LTE BAR GNAS PA'I NYI MA'I DKYIL 'KHOR
RO, ,LJANG DANG NAG DANG DMAR PA'I ZHAL, ,ZHES PA NI ZHAL GYI
NGES PA SNGA MA BZHIN NO, ,SNA TSOGS

@12A *, ,RDO RJE DAG LA BZHUGS, ,ZHES PA NI SNA TSOGS RDO RJE'I
LTE BA LA GNAS PA'I NYI MA LA'O, ,ZHE SDANG ZHES PA LA SOGS PA NI
ZHE SDANG NI MI BSKYOD PA'O, ,GTI MUG NI RNAM PAR SNANG MDZAD DO,
,'DOD CHAGS NI 'OD DPAG MED DO, ,YID BZHIN NOR BU NI RIN CHEN
'BYUNG

LDAN NO, ,DAM TSIG STE ZHES PA NI DON YOD GRUB PA'O, ,RIGS ZHES
BYA BA NI RIGS KYI GTZO BO'O, ,'DOD DANG THAR PA SGRUB PAR BYED,
,CES PA NI SGRUB PA PO'I 'DOD PA 'DI RNAMS GROL BAR SGRUB PAR
BYED DO ZHES BYA BA'I DON TO, ,DKAR DANG GNAG DANG DMAR BA'I
ZHAL, ,ZHES PA NI RNAM PAR

SNANG MDZAD BZHIN NO, ,ZLA DKYIL DU ZHES PA NI 'KHOR LO LA GNAS
PA'I ZLA BA'I DKYIL 'KHOR RO, ,SHAR GYI MTSAMS SU ZHES PA NI ME'I
MTSAMS SU'O, ,GNAG DANG DMAR DANG DKAR BA'I ZHAL, ,ZHES PA NI MI
BSKYOD PA BZHIN NO, ,LHO NUB TU NI BZHUGS PAR GYUR, ,ZHES PA NI
BDEN BRAL

GYI MTSAMS SU RDO RJE'I LTE BA LA GNAS PA'I ZLA BA'I DKYIL 'KHOR
RO, ,ZHAL NI DMAR DANG NAG DANG DKAR BA'I ZHAL, ,ZHES PA NI 'OD
DPAG TU MED PA BZHIN NO, ,AUTPALA SDONG BU ZHES PA NI PADMA DMAR
BA'I SDONG BU'O, ,AUTPALA ZHES PA NI PADMA DMAR PO'O, ,PADMA'I
DBUS NYID DU ZHES PA NI

PADMA DMAR PO'I ZE'U 'BRU'I STENG GI ZLA BA LA'O, ,LJANG DANG GNAG
DANG DKAR BA'I ZHAL, ,ZHES PA NI DON YOD GRUB PA BZHIN NO, ,SNA
TSOGS RDO RJE'I STAN LA YANG, ,ZHES PA NI SNA TSOGS RDO RJE'I LTE
BA'I STENG GI ZLA BA LA GNAS PA'O, ,RDO RJE GZUGS LA SOGS PA
DBYUNG, ,ZHES PA NI

DZA:H'Um BAm HO: ZHES BYA BA'I SA BON NI LHAG MA'O, ,DBU RGYAN LA
NI RNGA SGRA BZHUGS, ,ZHES PA NI DON YOD GRUB PA'I DBU RGYAN CAN
NO, ,'DI LA DBU RGYAN RANG GI MGON, ,ZHES PA NI BYAMS PA DANG
SA'I SNYING PO'I DBU RGYAN NI RNAM PAR SNANG MDZAD DO, ,PHYAG NA
RDO RJE LA MI BSKYOD PA'O, ,NAM MKHA'I SNYING

PO'I NI RIN CHEN 'BYUNG LDAN NO, ,'JIG RTEN DBANG GI NI 'OD DPAG
TU MED PA'O, ,DE BZHIN DU 'JAM PA'I DBYANGS KYI NI MI BSKYOD
PA'O, ,SGRIB PA THAMS CAD RNAM PAR SEL BA'I NI DON YOD GRUB PA'O,
,KUN DU BZANG PO'I NI RDO RJE SEMS DPA' YIN NO, ,SKYE MCHED RNAMS
ZHES PA NI SKYE MCHED LA

@12B SOGS PA STE, LHA'I MIG LA SOGS PA RTZOL BA YIN NO, ,LHA'I
RGYUS PA DANG, SPYAN DANG, RNA BA DANG, SNA DANG, LCE DANG, LUS
DANG, TSIGS RNAMS STER BAR BYED DO ZHES BYA BA'I DON TO, ,SLAR
BYON NAS NI STAN LA BZHUGS, ,ZHES PA NI RANG RANG GI PHYAG MTSAN
GYI GTZO BO'I STENG NA ZLA BA

RNAMS LA'O, ,YA M'ANTA KRiTA CES BYA BA LA SOGS PA NI, GNAG DANG
DMAR DANG DKAR BA'I ZHAL, ,ZHES PA NI MI BSKYOD PA LTAR NGES PA
YIN NO, ,PADMA NYI MA ZHES PA NI PADMA'I LTE BA'I STENG GI RDO
RJE THO BA'I LTE BAR GNAS PA'I NYI MA'I DKYIL 'KHOR RO, ,DKAR
DANG GNAG DANG DMAR BA'I ZHAL, ,

ZHES PA NI RNAM PAR SNANG MDZAD LTAR RO, ,PADMA'I NYI MA ZHES PA
NI, PADMA'I LTE BA'I STENG GI RDO RJE RTZE LNGA PA'I LTE BAR GNAS
PA'I NYI MA'I DKYIL 'KHOR RO, ,DMAR DANG GNAG DANG DKAR BA'I
ZHAL, ,ZHES PA NI 'OD DPAG TU MED PA BZHIN NO, ,PADMA NYI MA ZHES
PA NI SNA TSOGS PADMA'I LTE BAR

GNAS PA'I PADMA DMAR PO'I STENG DU NYI MA'O, ,ZHAL NI SNGO DANG
DMAR DANG DKAR, ,ZHES PA NI MI BSKYOD PA BZHIN NO, ,PADMA'I NYI
MA ZHES PA NI SNA CHOGS PADMA'I LTE BA LA GNAS PA'I NYI MA'I
DKYIL 'KHOR RO, ,RANG GI GSANG SNGAGS LAS BYUNG BA, ,ZHES PA NI
YI GE H'Um YONGS SU GYUR PA LAS

SO; ,DE BZHIN DU GZHAN LNGA PO RNAMS LA YANG RIG PAR BYA'O, ,ZHAL
NI GNAG DANG DKAR DANG DMAR, ,ZHES PA NI MI BSKYOD PA BZHIN NO,
,PADMA NYI MA ZHES PA NI PADMA'I STENG GI RAL GRI'I YU BA LA SON
PA'I NYI MA'I DKYIL 'KHOR LA BZHUGS PA'O, ,ZHAL NI GNAG DANG DMAR
DANG DKAR, ,ZHES

PA NI SNGON BZHIN NO, ,PADMA NYI MAR BZHUGS ZHES PA NI RDO RJE
H'Um MDZAD KYI PHYAG RGYA'I NANG DU SON PA'I NYI MA'I DKYIL 'KHOR
LA BZHUGS PA'O, ,ZHAL NI GNAG DANG DMAR DANG DKAR, ,ZHES PA NI MI
BSKYOD PA BZHIN NO, ,PADMA NYI MA ZHES PA NI PADMA'I LTE BAR SON
PA'I DBYUG PA SNGON PO LA GNAS PA'I NYI MA

LA'O, ,ZHAL NI GNAG DANG DMAR DANG DKAR, ,ZHES PA NI SNGAR BZHIN
NO, ,PADMA NYI MA ZHES PA NI, PADMAR GNAS PA'I DBYUG PAR SON PA'I
NYI MA'I DKYIL 'KHOR RO, ,ZHAL NI GNAG DANG DMAR DANG DKAR, ,ZHES
PA NI 'DIR YANG SNGAR GYI BZHIN NO, ,PADMA NYI MA ZHES PA NI,
PADMA'I STENG GI GTZUG

@13A *, ,TOR LA SON PA'I LAG PA GNYIS LA GNAS PA'I NYI MA LA'O,
,ZHAL NI GNAG DANG DMAR DANG DKAR, ,ZHES PA NI SNGAR BZHIN NO,
,PADMA NYI MA ZHES PA NI PADMAR SON PA'I RDO RJER GNAS PA'I NYI
MA LA'O, ,DE LTAR LHA SUM CU RTZA GNYIS KYI BDAG NYID CAN GYI
DKYIL 'KHOR MNGON PAR SPRUL

NAS; YE SHES SEMS DPA' GZHUG PA DANG DBANG BSKUR BA LA SOGS PA
RNAMS BSGOM PAR BYA'O, ,'DI'I RJES THOGS SU PHRA MO'I RNAL 'BYOR
BSTAN PA GSUNGS PA, SNA'I RTZE MOR ZHES BYA BA LA SOGS PA STE,
SNA'I RTZE MOR ZHES PA NI LHA MO'I PADMA'I SNA RTZER RO, ,YUNGS
KAR ZHES PA NI YUNGS KAR

GYI 'BRAS BU'I TSAD TZAM GYI BYANG CHUB SEMS KYI THIG LE'O, ,'GRO
DANG MI 'GRO ZHES PA NI GZHAL YAS KHANG DANG BCAS PA LHA'I TSOGS
SO, ,YE SHES MCHOG GI GNAS ZHES PA NI 'JIG RTEN LAS 'DAS PA'I YE
SHES KYI RGYUR GYUR PA'O, ,YE SHES KYIS NI BRTAGS PA YI, ,ZHES PA
NI YE

SHES TZAM GYI RANG BZHIN NO, ,SLAR YANG BSGOM PA GZHAN BSTAN PA'I
PHYIR GSUNGS PA, KHA DOG SNA LNGA PA ZHES BYA BA LA SOGS PA STE
SNA LNGA PA ZHES PA NI, RIGS LNGA SO SO'I SDE TSAN GYI PHYIR DKAR
PO LA SOGS PA'I RIGS SO, ,RIN CHEN ZHES PA NI RIN THANG MED PA'I
PHYIR RO, ,RDO RJE LA SOGS

PA'I PHYAG MTSAN NO, ,RIN CHEN BRTAN PAR GYUR NAS SPRO, ,ZHES PA
NI JI SRID DU RDO RJE LA SOGS PA'I PHYAG MTSAN LA BSGOM PA BRTAN
PAR GYUR PA YIN NO, ,DE SRID DU BSGOM PA BRTAN PA'I DBANG GIS
BSKYED PA'I DON PHYOGS BCU RNAMS SU SPRO BAR BYA'O, ,BRTAN PAR MA
GYUR ZHES BYA BA LA SOGS

PAS NI SPRO BA BKAG PA YIN NO, ,RAB MCHOG SPRIN NI SPRO BAR BYA,
,ZHES PA NI DANG PO RDO RJE SPROS PAS BRTAN PAR GYUR NAS SANGS
RGYAS KYI SPRIN YANG SPRO BAR BYA'O, ,SANGS RGYAS 'BAR BA'I 'OD
MNYAM PAS, ,ZHES PA NI SANGS RGYAS GZHAN DANG, KHA DOG RNAMS NI
DKAR PO LA SOGS

PA'I KHA DOG DANG LDAN PA'O ZHES BYA BA'I DON TO, ,DA NI RDO
RJE'I BZLAS PA BSTAN PA'I PHYIR GSUNGS PA, SLONG MO DANG TSUL MI
BZLA STE, SHIN TU SPOS PA MED PA'I SPYOD PA SPYAD PA'I RNAL 'BYOR
PA RNAMS KYIS SLONG MO'I CHED DU SLONG MO STZOL CIG CES MNGON PAR
SBYOR BAR GZUNG BAR MI BYA'O, ,BSLANG

@13B BAR BYA LA YANG CHAGS MI BYA, ,ZHES PA NI ZAS LA RAB TU
CHAGS PAS KYANG 'DOD PAR MI BYA'O, ,JI SRID DU LUS BRTAN PAR GYUR
PA DE SRID DU CHOG SHES PAR BYA BA YIN NO, ,PHYIS CI ZHIG BYA ZHE
NA GSUNGS PA, GSANG SNGAGS BZLA ZHES PA NI YI GE GSUM 'JUG PA
DANG GNAS PA DANG 'BYUNG BA'I BDAG

NYID DU BSGOM PAR BYA'O, ,'DI'I MAN NGAG KYANG RDO RJE'I BZLAS
PA'I RIM PAR BSTAN PAR BYA BA NYID DO, ,YAN LAG MA NYAMS ZHES PA
NI BDAG NYID DANG THA MI DAD PA'I LHA'I RNAL 'BYOR DANG ZHES BYA
BA'I DON TO, ,NGAG GI BZLAS PA BSTAN PAR BYA BA'I PHYIR GSUNGS
PA, 'PHAGS NAS ZHES BYA BA LA SOGS

PA STE, 'PHAGS NAS NI GDAN RNAMS LAS LANGS NAS SO, ,SPRO BA NI
BDAG NYID KYI PHUNG PO LA SOGS PA'I RANG BZHIN LA KHONGS SU GTOGS
PAR BYA'O, ,SNYOMS 'JUG DAG LA RAB BSDU BYA, ,ZHES PA NI DE LTAR
GYUR NAS YE SHES SEMS DPA' DANG, TING NGE 'DZIN SEMS DPA' DAG
KYANG GZHUG

PAR BYA'O, ,'DI NI SANGS RGYAS THAMS CAD KYIS, ,DON DAM PA YI
BZLAS PAR GSUNGS, ,ZHES PA NI DE LTAR GCIG GI BDAG NYID KYI RNAL
'BYOR PA DANG, BYED PA NI NGAG GI BZLAS PA STE, DE NI SANGS RGYAS
THAMS CAD DE KHO NA NYID YIN PAR DGONGS PA'O, ,DE BZHIN NYID LA
ZHUGS PAR BYA, ,ZHES PA NI

GNAS JI LTA BAR DKYIL 'KHOR GYI LHA RNAMS SKAD CIG GIS BKOD LA,
BDAG NYID STONG NYID SNGON DU 'GRO BAS ZHUGS PAR BYA'O, ,DGA' BA
YID 'ONG DON CHEN 'DOD, ,CES PA NI DGA' BA NI SHIN TU DGA' BA'O,
,DE'I RGYUN GANG ZHIG YID DU 'ONG BA'I DON CHEN PO 'DOD PA BDE BA
CHEN PO SKYED PAR BYED PA

'KHYUD PA DANG 'O BYA BA LA SOGS PA DES DE BZHIN DU GSUNGS SO,
,G-YON PAR MCHIS BZHES NA ZHES PA NI BDAG NYID GSON PAR RO,
,SANGS RGYAS DON DU NGA BYANG CHUB, ,DON DAM RJES SU PHAN PAR
GZIGS, ,ZHES PA NI SANGS RGYAS DON DU NI KUN RDZOB KYI BDEN PA'O,
,BYANG CHUB NI DON DAM PA'I BDEN

PA'O, ,DON DAM PA NI YANG DAG PAR SBYOR BA LAS BYUNG BA'I SKU'O,
,'DI GSUM RJES SU PHAN PAR GZIGS PA'I PHYIR ZHES PA'I DON TO,
,SANGS RGYAS KYIS BSTOD GSOL ZHES PA NI, SANGS RGYAS KYI MDZAD
PAR GYUR PAS BDAG NYID BSTOD DU BCUG NAS SO, ,'KHOR LO RJES CHAGS
ZHES PA NI, ,GSOL

@14A *, ,BA BTAB PA'I RJES THOGS LA LHA MO'I 'KHOR LO MNYES PAR
BYA'O, ,MCHOG TU GSANG BAR JI BZHIN DON BSHAD NAS, ,ZHES PA NI
LHA MO DE'I PHYIR YANG 'KHOR LO LA BSAM PA'I RIM PA GSANG BA'I
MCHOG BSTAN NAS SO, ,RANG GI 'KHOR LO LA NI 'KHOR LO GZHUG ,CES
PA NI

SNGAR GYI RIM PAS SO, ,H'Um GI SNYING POR ZHES PA NI, YI GE H'Um
GI RGYUS SO, ,DE BYUNG 'GRO KUN RDO RJE SEMS DPA' ZHES PA NI, YI
GE H'Um LAS BYUNG BA'I RDO RJE SEMS DPA'I RANG BZHIN NO, ,BSAM
ZHES PA NI YID DES SO, ,MTHO GANG TZAM GYIS ZHES BYA BA LA SOGS
PAS NI, SPYI BO'I STENG DU MTHO

GANG TZAM GYI BAR SNANG LA ZLA BA'I DKYIL 'KHOR BSGOM PAR BYA'O
ZHES PA'I DON TO, ,H'Um GI ZHES BYA BA LA SOGS PAS NI, BZA' DANG
TSOD LA SOGS PA'I DAM TSIG GI RDZAS KYI GZUGS KYIS YONGS SU YI GE
AA YIS MTSAN PA'I THOD PAR SON PAR BLTAS LA, DE'I STENG DU SON
PA'I YI GE

H'Um LAS BYUNG BA'I MES ZHU BA SNGON DU 'GRO BAS DRI MA MED PAR
BYAS LA YI GE AAS KYANG YE SHES KYI BDUD RTZIR BYAS PA BLTA BAR
BYA'O ZHES DGONGS PA'O, ,'BRUG GI SGRA NI YI GE H'Um NGO, ,DE DAG
THAMS CAD CHU YIS KYANG, ,ZHES PA NI ZHU BAR 'GYUR RO ZHES PA NI
LHAG MA'O, ,BZA' BA ZHES

PA NI BZA' BAR BYA'O, ,KHA SBYOR BA YI SBYOR BA YIS,, ZHES PA NI
STENG DANG 'OG DAG GIS MNAN PA'I PHYIR RO, ,THAL BA'I MTHAR ZHES
PA NI DRI CHEN THUG PAR BYA'O, ,RNAM PAR BRTAG CES PA NI BYA
BA'O, ,PHAN YON GSUNGS PA, RIMS NAD MED CING LA SOGS PA'O, ,MDOR
BYAS PA'I SGRUB THABS

KYI RNAM PAR BSHAD PA RDZOGS SO,,