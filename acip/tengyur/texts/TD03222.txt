@224A #, ,RGYA GAR
SKAD DU, PRADZNY'A P'A RA MI T'A S'A DHA NAm, BOD SKAD DU, SHES
RAB KYI PHA ROL TU PHYIN MA'I SGRUB THABS, SNGAR BSHAD PA'I CHO
GAS RANG GI SNYING GAR PADMA DKAR PO 'DAB MA DANG LDAN PA'I ZLA
BA'I DKYIL 'KHOR LA YI GE PRAm DKAR PO RNAM PAR BKOD DE, ,DE NYID
LAS SNGAR

BZHIN DU THAMS CAD TSUL BZHIN DU BYAS NAS YI GE PRAm DANG PADMA
YONGS SU GYUR PA LAS BCOM LDAN 'DAS MA ZHAL GCIG PHYAG GNYIS MA
SKU MDOG DKAR MO STE, LUNG DANG RTOGS PA'I BDAG NYID KYIS RIN PO
CHE'I DBU RGYAN GYIS BRGYAD PA, SHES RAB KYI PHA ROL TU PHYIN
PA'I PO TIS MTSAN PA'I PADMA CAN GNYIS G-YAS PA DANG G-YON

PA'I ZUR GYI BAR SNANG LA LANGS LA LEGS PAR BSNAMS PA PHYAG GNYIS
KYIS CHOS BSHAD PA'I PHYAG RGYA BCINGS SHING, PADMA DKAR PO DANG
ZLA BA LA RDO RJE SKYIL MO KRUNG GIS BZHUGS PA, GZHON SHING LANG
TSO LA BAB PA DREGS PA DANG LDAN PA, NA BZA' DANG RGYAN RNAMS PAR
BKRA BA RNAMS KYIS BRGYAN PA, SO SONG SNANG BA TZAM DU RAB TU
SPRO

BAR BYED PA'I 'OD ZER GYI TSOGS RNAM PA SNA TSOGS KYIS NAM MKHA'
KUN NAS 'GENGS PAR BYED PA MAR ME'I PHRENG BA DANG 'DRA BA THOGS
PA MED PA'I SHES RAB KYI PHA ROL TU PHYIN MA DU MA SPRO BA DANG
BSDU BA'I SBYOR BAS THAMS CAD RANG BZHIN GCIG TU LHAG PAR MOS PAS
KYANG JI SRID DU SHES RAB KYI PHA ROL TU PHYIN MA MNGON SUM

DU BYAS PA DE SRID DU BSGOM PAR BYA BA'O, ,DE NAS YANG GANG GI
TSE RGOD PAR GYUR NA DE'I TSE SNA'I RTZE MO LA PADMA DKAR PO SRAN
MA TZA NA KA'I TSAD TZAM BRIS PA DANG 'DRA BA RNAM PAR BSGOMS LA,
DE LA GNAS PA'I SHES RAB KYI PHA ROL TU PHYIN MA SHIN TU PHRA MOR
GYUR PA SNGAR BSHAD PA'I GZUGS RTZE GCIG GIS YID KYI DUS

YONGS SU CHAD PA MED PAR YANG DANG YANG DU BSGOM PAR BYA BA'O,
,DE NAS BSKYED PA'I PHYOGS KYI SNGAGS NI AOm PRAm SV'A H'A,
RDZOGS PA'I PHYOGS KYI SNGAGS NI YOD PA YIN TE, DON DAM PA'I RIM
PA'I SHES RAB KYI PHA ROL TU PHYIN MA'I RNAL 'BYOR GYI GDAMS NGAG
THOB PAR GYUR PA, DGE 'DUN GYI BU ZHES PA, RIGS MING YANG

@224B STE BRTZON PA YIS, ,SGRUB THABS GSAL POR BRIS PA NI, ,SEMS
CAN THAMS CAD DON PHYIR YIN, ,SHES RAB KYI PHA ROL TU PHYIN PA'I
SGRUB THABS SO, ,AA BHA YA'I ZHAL SNGA NAS DGE SLONG TSUL KHRIMS
RGYAL MTSAN GYIS BSGYUR BA'O,,