@186B *, ,DUS MA YIN PAR 'CHI BA DANG PHA ROL GYI DMAG
BZLOG PA NI BDAG NYID LHA'I RNAL 'BYOR DU BYAS TE,

PHYAG RGYA'I TSOGS DANG BCAS PAR BSGOMS NAS, MDUN DU 'CHI BDAG
GNAS PAR BSGOMS TE, PHYAG RGYA'I TSOGS KYIS DE LA BSNUN PA'I
SBYOR BA BYA STE, TSUR 'DUS BAS BDAG YE SHES KYI BDUD RTZIS LUS
LA PHAN GDAGS PAR BSAMS TE, THAMS CAD 'JOMS PA BZLAS PAR BYA'O,,

NGAG BZLOG PA NI GROG MKHAR GYI SA DANG, BA LANG GI GCI BA LA
BSGRUB BYA'I MING GZUGS BYAS LA, DE'I SNYING GAR SNGAR GYI 'KHRUL
'KHOR BRIS PA'I MTHAR, CHE GE MO M'A RA YA BANDHA YA NAN BYA BA
BCUG STE BKOD NAS BCUG NAS, GZUGS KYI KHAR THAMS CAD 'JOMS PA'I

SNGAGS BZLAS PA'I YUNGS KAR DANG PHUR BUS BTAB STE, DE NAS MCHOD
RTEN RNYING PA'AM, LHA KHANG GI THEM PA'AM, LAM RGYA GRAM MAM
SGRUB BYA'I YUL GYI PHYOGS SU TSA TSA'I 'OG TU'AM, YANG NA RANG
GI MAL 'OG TU DONG GRU GSUM PA BYAS PA'AM, 'OG TU BZHAG NAS BYE

MAS BKANG STE, G-YAM PA LA RDO RJE RGYA GRAM BRIS LA MNAN PA'I
SBYOR BA BYA'O, ,DE NAS TSANGS PA DANG BRGYA BYIN DANG LEGS LDAN
DRAG PO LA GTOR MA BYIN LA, 'CHI BDAG GZHOM PA'AM, CHE GE MO'I
NGAG BCINGS SHING CHE GE MO'I SRUNG MA BDAG GI DBANG DU GYIS SHIG
CES BSGO BAR

BYA'O, ,RANG SRUNG BA YANG THUN MONG DU LHA'I NGA RGYAL GYIS
BZLAS SGOM RTAG TU BYA BA DANG, LUS LA SNGAR BSHAD PA'I MTSAN
NYID CAN GDAGS SO, ,BZLOG PA'I THABS RDZOGS SO,, 