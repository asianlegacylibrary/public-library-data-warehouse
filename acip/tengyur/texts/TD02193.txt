@75B #, ,RGYA GAR SKAD DU, SHRI
BADZRA P'A nI S'A DHA NA N'A, BOD SKAD DU, DPAL PHYAG NA RDO RJE
SGRUB PA'I THABS ZHES BYA BA, DPAL PHYAG NA RDO RJE GSUM PO LA
PHYAG 'TSAL LO, ,GSANG BA'I BDAG PO BSGRUB PAR 'DOD PAS, ,

DANG POR CHOS THAMS CAD STONG PAR BSAM, DE NAS SNYING RJE CHEN PO
BSKYED, DE'I STENG DU NYI MA'I DKYIL 'KHOR, DE'I DKYIL DU H'Um
MTHING NAG 'BAR BA BSAM, H'Um GI 'PHRO 'DU LAS RDO RJE MTHING NAG
'BAR BA H'Um GIS MTSAN PA BSAM, AOm BADZRA P'A nI H'Um PHAt, CES
BRJOD PAS, DE

DAG YONGS SU GYUR PA LAS RDO RJE GTUM PO SHIN TU KHROS, 'JIGS SU
RUNG BA, SKU MDOG MTHING NAG ,SPYAN GSUM PA, 'JIGS SU RUNG BA
SBRUL DANG RGYAN GYIS BRGYAN PA, STAG LPAGS KYI SHAM THABS CE NA,
,PHYAG G-YAS RDO RJE RGYA GRAM GYI THO BA 'PHYAR BA, G-YON MI RUS
KYI PHUR PA 'DRIL

@76A *, ,BA CIG TU BSAMS LA, AOm BADZRA RAKshA RAKshA H'Um, AOm
H'Um TR'Am HR'I:AA:ZHES GO BGO'O, ,DE NAS YE SHES SEMS DPA' MDUN
DU BSAM, BDUN RNAM DAG BYA, DZA:H'Um BAm HO:SA RANG LA BSTIM, AOm
BADZRA TZAndA MA H'A RO shA NA H'Um PHAt, SUM 'BUM NYI SHU RTZA
GCIG TU BZLAS SO, ,

SNGAGS KYI RGYAL PO 'DI CUNG ZAD BZLAS PAS SDIG PA THAMS CAD SREG
PAR BYED DO, ,THAMS CAD SRUNG PAR BYED DO, ,GNOD PA'I LOG 'DREN
THAMS CAD MED PAR BYED DO, ,AOm BADZRA TZAndA MA H'A ROshA nA
H'Um PHAt, BA LIm AI DAm GRiHnA GRiHnA, ,B'A HI KHA' HI, BHUNYDZA
HO:RAKTA PI PA TO, SAM YE SV'A H'A,

DE BSNYEN PA BYED PA'I DUS SU RGYUN DU GTOR MA GTONG BA'I SNGAGS
SO, ,DE NAS DRAG PO'I LAS BYA BA RA 'DOD PAS, DANG POR DKYIL
'KHOR JI TZAM DRAN BA CIG BYA, RDO RJE RGYA GRAM BRI, RA KUN NAG
POR BYA, RE KH'A TSIL DANG THAL CHEN BSRES PAS BRI, DE'I DBUS SU
AE GRU GSUM

ZABS SU MDZUB GANG BA CIG BRUS LA, NANG RO BSREGS PA'I THAL BAS
BYUG ,GRU GSUM DE'I PHYI ROL DMAR POR BYA, DE NI DKYIL 'KHOR BYA
BA'I THABS SO, ,DE NAS LING+GA BCA' BA'I THABS NA, SPRA TSIL LAS
LING+GA SOR BZHI PA BYAS LA DE'I SNYING GAR SHOG BU LA DMAR CHEN
GYIS RDO RJE RGYA

GRAM BRIS LA, BSGRUB BYA RANG GI RTEN DANG BRAL BAR BSAM, GRU
GSUM DE'I DBUS SU MING BRIS LA GZHUG ,DE NAS GRU GSUM NANG DU
BCUG LA, SKE NAS SKUD PA SNGON DMAR GYIS BTAGS LA, DE'I SNA LA
MI'I RJE NGAR GYI PHUR PA SOR BZHI PA CIG BTAGS LA, 'JIGS BYED

CHEN POR MNGA' GSOL TE, SNGAGS NAM PHYED DAM NYI MA PHYED NA
BRDEG GO, ,PHYI ROL DU 'GRO BA LA SOGS PA BYED NA LING+GA LAS
PHUR BA MI DBYUNG BAR BTAB LA GZHAG GO, ,MAndALA DBUS SU LHA'I
GDAN DU BYAS LA, SUM 'BUM DU BZLAS LA GDAB, DE'I DUS SU GTOR MA
DANG

MCHOD PA DUS DRUG TU DBUL LO, ,DE 'DEBS TZA NA RANG NYID PHYAG NA
RDO RJE SKU MDOG SNGO NAG ZHAL GCIG PA PHYAG GNYIS PA, SPYAN GSUM
PA, SBRUL GYIS BRGYAN PA, STAG LPAGS KYI SHAM THABS CAN, BSGRUB
BYA'I STENG NA 'DUG PA, PHYAG NA PHUR BU DANG SDIGS MDZUB MDZAD
PA CIG TU

@76B BSGOM ZHING SNGAGS BZLAS LA BRDEG GA, ,AOm BADZRA TZAndA MA
H'A RO shA nA H'Um CHE GE MO SHI RI K'I LA YE TA H'Um PHAt, AA MU
KA STAm BHA YA, HRI STAm BHA YA K'I LA YE TA H'Um PHAt CES BZLAS
LA BRDEG GO, ,DE LTAR DRAG PO'I LAS BYED PA'I DUS SU GTOR MA
GTONG BA'I SNGAGS SO, ,AOm BADZRA TZAndA MA H'A ROshA nA H'Um

PHAt; MA MA SARBA SHA TR'Um, AA MU KA MA TZA YE TA PRA YA M'Am SA
DZI BO, BU GA RU DHI RA PRI YAm BHAKshE NA BA LIm YI DAm GRiHnA
GRiHnA, KH'A HI KH'A HI BHUNYDZA HO:, RAKTA PI PA TO, A'ARYA PRA
TZA GRiHnA GRiAHnA, KH'A HI KH'A HI, RAKTA PI PA TO, AA TI KRA
M'A TI SA MA YE SV'A H'A, PHUR BU'I LAS RDZOGS NAS MTSON RNON POS

LING+GA STOD SMAD DU GTUBS LA, SMAD LHA'I ZHAL DU SBYIN SREG BYA,
STOD MING BYANG DANG BCAS PAR MNAN PA BYA, LAS KYI DUS SU RDO RJE
RGYA GRAM GNYIS KYI BAR DU GZUGS BRNYAN DE BCUG LA THOD PA'I NANG
DU SKUD PA SNGON DMAR GYIS DKRI'O, ,SKUD PA LAG PA G-YON PAS
BZUNG LA,

LAS KYI DUS SU GZUGS BRNYAN LA GNAS LNGAR PHUR PAS GDAB, DE NAS
SLAR BCUG LA SNGON DMAR GYIS DKRIS LA LAM RGYA GRAM DU SBA'O,
,DE'I STENG DU PHYE DANG SRE MOG GIS RGYA GRAM BRIS LA GZHAG GO,
,LAS 'GOR NA BSKYAR LA BYA'O, ,SPRA TSIL LAS LING+GA SOR BZHI PA
BYAS LA,

BSGRUB BYA'I MING DANG BCAS PAR BCUG LA TSER MAS DE'I KHA LA
BTZUGS NA, PHYIR RGOL BA'I KHA TSUMS PAR 'GYUR RO, ,LCAGS KYI
PHUR BU DANG MI'I RJE NGAR LA MING NAS SMOS TE, YAN LAG GANG DANG
GANG LA BTAB PA DE RENGS PAR 'GYUR RO, ,MTSO LKUGS PAR SBAS NA
NGAG RENGS

PAR 'GYUR RO, ,SGO RTZAR SBAS NA 'BYER BAR 'GYUR RO, ,RAL GRI LA
BSNGAGS NAS G-YUL DU ZHUGS NA RGYAL BAR BYED DO, ,KHROS BAS
SNYING GAR BSNUN NA 'CHI BAR 'GYUR RO, ,ME'I DUR DU SBAS NA RIMS
KYIS 'CHI BAR 'GYUR RO, ,RABS CHAD KYI THOD PA LA MING DANG
SNGAGS BRIS

NAS RABS CAD KYA DUR DU SBAS NA RABS CHAD PAR 'GYUR RO, ,MNGON
PAR BSNGAGS LA DUR KHROD KYI THAL BA'I STENG DU BZHAG NA 'BYER
BAR BYED DO, ,KHYI NAG PO'I THOD PA LA SNGAGS DANG MING BCAS PA
BRIS NAS KLU'I GNAS SU SBAS NA MDZES ZIN PAR 'GYUR RO, ,DBANG MA
THOB CING

@77A *, ,MAN NGAG MED, ,TSAD DANG MI LDAN 'DI MI BYA, ,'DI LA
NYES PA YOD PAS NA, ,SHIN TU GSANG ZHING SPEL MI BYA, ,SLOB DPON
LAS KYI RDO RJES MDZAD PA'I GSANG BA THUGS KYI PHUR GCIG MA'O,,