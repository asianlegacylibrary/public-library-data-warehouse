@316A #, ,RGYA GAR SKAD DU, BO DHI A'A KA RA
PRA nI DH'A NA, BOD SKAD DU, BYANG CHUB 'BYUNG

BA'I SMON LAM, 'JAM DPAL GZHON NUR GYUR PA LA PHYAG 'TSAL LO,
,LOG RTOG MUN BSAL MKHYEN RAB 'DAB RGYAS SHING, ,BDUD BZHI'I DGRA
BCOM YANG DAG JI BZHIN GSHEGS, ,THUGS RJE'I MTSO BSKYIL DON MCHOG
'BYOR BA'I GTER, ,SANGS RGYAS BCOM

LDAN RNAMS LA PHYAG 'TSAL LO, ,MKHA' LTAR MTSAN MED RAB ZHI RTOG
LAS 'DAS, ,SGRIB PA'I SKYON BRAL LEGS TSOGS 'BYUNG BA'I GNAS,
,SKYE BO 'GRO MANG BYANG CHUB 'BYUNG BA'I GNAS, ,YANG DAG DAM
CHOS RNAMS LA PHYAG 'TSAL LO, ,NYON MONGS DGRA RGYAL SRID MTSO

LAS RGAL CING, ,SDUG BSNGAL MTSON SPANGS YANG DAG THAR LAM
MKHYEN, ,'GRO LA PHAN MDZAD YON TAN MANG PO'I PHUL, ,'PHAGS PA'I
DGE 'DUN RNAMS LA PHYAG 'TSAL LO, ,CHOS DBYINGS MKHA' DKYIL
MKHYEN RAB NYI SHAR NAS, ,RMONGS PA'I MUN BSAL YANG DAG CHOS

NYID RTOGS, ,THABS LDAN THUGS RJES 'GRO LA PHAN BRTZON PA, ,BYANG
CHUB SEMS DPA'I TSOGS LA PHYAG 'TSAL LO, ,RIN CHEN SA GZHI DPAG
BSAM NAGS TSAL BCAS, ,YID BZHIN GZHAL YAS GDAN KHRI RGYAN MCHOG
LDAN, ,LHA MI'I MCHOD SPRIN MANG PO GTIBS

@316B PA RNAMS, ,YON TAN GTER MNGA' SRAS BCAS RGYAL LA 'BUL, ,DUS
KUN BDAG GIS DKON MCHOG GSUM SPANGS SHING, ,DE YI BSKOR PHYOGS
BYANG CHUB SEMS BTANG DANG, ,MTSAMS MED LA SOGS SMAD PA'I LAS
BYAS RNAMS, ,BLA MA'I SPYAN SNGAR DE BSHAGS SLAN

CHAD BSDAMS, ,SANGS RGYAS RANG SANGS RGYAS DANG NYAN THOS DANG,
,BYANG CHUB SEMS DPA' SO SO'I SKYE BO YI, ,BSOD NAMS RGYU DANG
'BRAS BCAS CI MCHIS PA, ,DE DAG KUN LA RJES SU YI RANG NGO,
,PHYOGS GANG 'GRO LA SMAN SLAD BDE GSHEGS RNAMS, ,MYA NGAN 'DAR

BZHED CHOS BSHAD BSKUL GZHES LA, ,'GRO BA'I DON SLAD MYA NGAN MI
'DA' ZHING, ,CHOS KYI 'KHOR LO DAM PA BSKOR BAR BSKUL, ,SKYON KUN
BYANG ZHING YON TAN KUN RDZOGS PA, ,SANGS RGYAS DAM CHOS DGE 'DUN
DKON MCHOG LA, ,BDAG NI DUS KUN LUS 'BUL

SKYABS GSOL GYIS, ,YONGS BZHES LOG LTA'I LAM LAS BSKYAB TU GSOL,
,BDAG GIS 'GRO BA'I NYON MONGS BSAL SLAD DANG, ,BYANG CHUB SPYAD
PA'I BCOM LDAN GDUNG BSAB PHYIR, ,BDAG MED RTOG BRAL MI GNAS RTAG
PA YI, ,BLA MED BYANG CHUB MCHOG TU DUS KUN

BSKYED, ,PHYOGS DUS BZHUGS PA'I RGYAL BA SRAS BCAS DGONGS, ,KHYOD
LA BDAG GI SDOM PA'I TSUL KHRIMS DANG, ,DGE BA CHOS SDUD SEMS CAN
DON BYED PA'I, ,BSLAB GSUM DENG NAS BRTZAMS TE GZUNG BAR BGYI,
,BSOD NAMS STOBS 'DIS CHOS GNAS

THAMS CAD LA, ,BLA MED MCHOD SPRIN 'BYUNG ZHING BGYI BGYIS SHOG
,SEMS CAN RNAMS KYANG SGRIB TSOGS KUN BYANG NAS, ,YON TAN TSOGS
RDZOGS KUN MKHYEN MCHOG GYUR CIG ,BDAG KYANG DUS KUN BLO RNAMS
SNYING RJE LDAN, ,TING 'DZIN SHES RAB GZUNGS SGO

MCHOG THOB NAS, ,'GRO KUN BDER 'GYUR SPYOD MCHOG RNAMS BYED CING,
,CHOS RNAMS MTSAN NYID JI BZHIN RTOGS GYUR CIG ,BSDU BA BZHIS
BSDUS PHA ROL PHYIN RDZOGS SHING, ,MOS SPYOD LA SOGS SA RNAMS KUN
SBYANGS NAS, ,NYON MONGS SHES BYA'I SGRIB TSOGS

@317A *, ,RNAMS SPANGS TE, ,BSOD NAMS YE SHES TSOGS RDZOGS SANGS
RGYAS GYUR, ,BDAG NI MTHONG THOS REG PA'AM DRAN TZAM GYIS, ,'GRO
KUN NYON MONGS SDUG BSNGAL ZHI BYED SHOG ,LUS SEMS NGAG RNAMS
SPYOD YUL CIR 'JUG PA, ,SROG CHAGS RNAMS LA BDE BA'I

RGYUR GYUR CIG ,DUS KUN BDAG GIS LUS NGAG YID KUN NAS, ,DGE BA'I
RTZA BA CUNG ZAD CI BSAGS PA, ,DUS GSUM RGYAL BAS JI LTAR BSNGOS
PA BZHIN, ,THAMS CAD BLA MED BYANG CHUB MYUR 'GRUB BSNGO, ,BYANG
CHUB 'BYUNG BA'I SMON LAM SLOB DPON 'PHAGS PA KLU SGRUB KYIS
MDZAD

PA RDZOGS SO,, 