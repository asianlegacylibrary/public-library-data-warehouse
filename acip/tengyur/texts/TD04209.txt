@93A #, ,RGYA GAR SKAD DU, HE
TU TZAKRA HA M'ARTHA, BOD SKAD DU, GTAN TSIGS KYI 'KHOR LO GTAN
LA DBAB PA, 'JAM DPAL GZHON NUR GYUR PA LA PHYAG 'TSAL

LO, ,'KHRUL PA'I DRA BA 'JOMS MDZAD PA'I, ,THAMS CAD MKHYEN LA
PHYAG 'TSAL NAS, ,GTAN TSIGS TSUL GSUM 'KHOR LO YI, ,GTAN LA DBAB
PA BSHAD PAR BYA, ,RJES SU DPAG PAR BYA BA LA, ,YOD DANG MED DANG
GNYIS KA YI, ,YOD PA LA NI YANG DAG STE, ,MED DANG GNYIS KA MA
GRUB

YIN; ,THE TSOM GNYIS TE MA GRUB BZHIN, ,MA GRUB SBYAR BA DE BZHIN
DU, ,MTHUN PA'I PHYOGS LA YOD PA DANG, ,MED PA DE BZHIN GNYIS KA
DANG, ,MI MTHUN PHYOGS LA DE BZHIN NO, ,GSUM LA RNAM PA GSUM GSUM
STE, ,STENG 'OG GNYIS LA YANG DAG GO, ,LOGS LA 'GAL BA GNYIS

YIN TE, ,ZUR BZHI THUN MONG MA NGES BZHIN, ,DBUS NA THUN MONG MA
YIN PA'O, ,GZHAL BYA BYAS DANG MI RTAG DANG, ,BYAS DANG MNYAN BYA
RTZOL BYUNG DANG, ,MI RTAG RTZOL BYUNG LUS CAN MIN, ,RTAG DANG MI
RTAG RTZOL BYUNG DANG, ,RTAG DANG RTAG DANG RTAG PA DANG, ,RTZOL
BYUNG MIN DANG MI RTAG DANG, ,RTAG PA LA NI SGRUB PA BKOD, ,STENG
'OG

MI MTHUN LOGS DANG SBYAR, ,YANG DAG GTAN TSIGS GNYIS YIN NO,
,LOGS DANG MI MTHUN STENG 'OG SBYAR, ,'GAL BA'I GTAN TSIGS GNYIS
YIN NO, ,ZUR BZHI THA DAD SNOL MAR SBYAR, ,THUN MONG MA NGES RNAM
PA BZHI, ,LOGS GNYIS THAD KAR SBYAR BAS NI, ,THUN MONG MA YIN MA
NGES PA'O, ,GTAN TSIGS

'KHRUL 'KHOR RNAM DGU YIS, ,DPE YI RNAM PA 'DI LTA STE, ,NAM
MKHA' BUM DANG BUM MKHA' DANG, ,BUM PA GLOG DANG NAM MKHA' BZHIN,
,MKHA' DANG BUM PA GLOG BZHIN DANG, ,GLOG DANG NAM MKHA' BUM
BZHIN DANG, ,BUM DANG GLOG DANG MKHA' BZHIN DANG, ,NAM MKHA' RDUL
PHRAN LAS BUM BZHIN, ,DE NI NGES PA'I DBANG

BYAS YIN, ,THE TSOM ZA BA'I LUGS LA NI, ,YOD DANG MED DANG YOD
MED DANG, ,PHYOGS GCIG MTHA' DAG SBYOR BAS SO, ,PHYOGS CHOS DGU'I
'KHOR LO SLOB DPON PHYOGS KYI GLANG POS MDZAD PA RDZOGS SO,, ,,ZA
HOR GYI MKHAS PA BO DHI SATVA DANG, DGE SLONG DHARMA A'A LO KAS
BSGYUR CING ZHUS TE GTAN LA PHAB PA'O,, ,

@93B [BP]

