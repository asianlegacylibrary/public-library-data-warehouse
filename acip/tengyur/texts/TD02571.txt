@31A *, ,'JAM DPAL DPA' BO GCIG
PA'I SGRUB THABS BZHUGS,, *, ,'PHAGS PA 'JAM DPAL

LA PHYAG 'TSAL LO, ,SKYE BA MI LUS THOB PA RNAMS, ,MI LUS THOB PA
SHIN TU DKA', ,DE BAS DAM CHOS RNYED PAR DKA', ,DES NA SGRUB LA
BRTZON PAR BYA, ,SANG TZAM 'CHI 'AM SUS SHES NA, ,DA LTA NYID DU
BSNUN TE BYA, ,YID DGA' BA YI GNAS DAG TU, ,BDE BA'I STAN LA 'DUG
NAS NI, ,

@31B SKAD CIG TZAM GYIS LHA RU DMIGS, ,SNYING GA'I MUm LAS 'OD
ZER 'PHROS, ,BLA MA DANG NI YI DAM LHA, ,MDUN DU BSAM PAR BYAS PA
LAS, ,DNGOS PO KUN GYIS PHYAG BYAS PAS, ,PHYI DANG NANG GI MCHOD
PAS MCHONG, ,SDIG PA BSHAGS DANG RJES YI RANG, ,SKYABS SU 'GRO
DANG SEMS BSKYED BYA, ,DGE

BA BSNGO DANG GSHEGS SU GSOL, ,DE DAG YID KYIS BYA BAR BSHAD, ,DE
NAS TSAD MED BZHI BSGOMS LA, ,STONG PA NYID LA GOMS PAR BYA, ,AOm
MA H'A SH'U N+YA T'A DZNY'A NA BADZRA SVA BH'A BA A'A TMA KO&HAm,
STONG NYID BRTAN PAR BYA BA'O, ,DE NAS MUm DANG AUTPAL LAS, ,'JAM
DPAL YE SHES SEMS DPA'

BSAM, ,SKU MDOG GSER MDOG LDEM BAG CAN, ,RIN PO CHE YI DBU RGYAN
DANG, ,SNYAN CHA GDU BU DPUNG RGYAN DANG, ,'OG PAG DANG NI ZHABS
GDUB DANG, ,RIN CHEN RNAMS KYIS MDZES PAR BRGYAN, ,SEMS DPA'I
SKYIL KRUNG BZHIN DU BZHUGS, ,G-YAS NA AUTPALA SNGON PO BSNAMS,
,G-YON NI

CHOS 'CHAD PHYAG RGYA'O, ,SPYAN DRANGS BZHUGS SU GSOL BA LA,
,PHYI DANG NANG GI MCHOD PA BYA, ,GNYIS SU MED PAR BDAG LA BSTIM,
,MI PHYED PA RU RGYAS PAR BSGOM, ,DE NAS BZLAS PA BYA BA NI,
,RANG 'DRA'I YE SHES SEMS DPA' BSAM, ,DE NAS TING 'DZIN SEMS DPA'
STE, ,PADMA'I GDAN LA

RAB BZHUGS PA, ,YI GE DRUG GIS BSKOR BA STE, ,AOm W'A G'I SHVA RI
MUm, ,DMIGS PA GTAD LA BZLAS PA BYA, ,SKYO ZHING GTONG BAR 'DOD
PA NA, ,SPYAN DRANGS GSHEGS SU GSOL BA DANG, ,BDAG NYID LHA YI
RNAL 'BYOR BYA, ,RNAM PA KUN DANG DUS KUN DU, ,LHA RU GSAL BAS
'GRUB

PAR 'GYUR, ,RDZOGS PA'I RIM PA BSGOM PAR BYA, ,DKAR NAG DMAR DANG
SER DANG LJANG, ,GSAL BA DAG TU DMIGS PA LAS, ,THUGS KAR YI GE
LNGA BKOD DE, ,'OD ZER 'PHROS PAS DGUG PAR BYA, ,PHYI DANG NANG
GI MCHOD PAS MCHOD, ,MTSAN GYI BSTOD PA DAG BYA'O, ,YANG NA MDUN

DU DMIGS PAR BYA, ,BSTOD PA RANG BZHIN MED PAR BSAM, ,BSTOD PA
ZIN NAS GSHEGS SU GSOL, ,DE NAS MTSAN MED BSGOM PA LA, ,THA MA
NAS BSDU DANG POR BSDU, ,BDAG BSDU YE SHES SEMS DPA' LA, ,YE SHES
SEMS DPA' AA LA BSDU, ,DE YANG RANG BZHIN DMIGS MED DE, ,

@32A *, ,DE LA BRTAN PA THOB PA NI, ,CHOS SKU SKYE MED THOB CES
BYA, ,TSIGS BCAD BCU DRUG LDAN PA 'DI, ,YE SHES ZHAL MTHONG GNYIS
MED RTOGS, ,'JAM MGON SGRUB THABS 'DI BRTZAMS TE, ,MKHAS RNAMS
GUS PAR BLANG BAR BGYI, ,BDAG GIS SGRUB THABS 'DI BYAS PAS, ,

BDAG DANG SEMS CAN THAMS CAD KYI, ,SNOD BCUD SGRIB PA BYANG NAS
SU, ,BLA MED BYANG CHUB THOB PAR SHOG ,DPA' BO GCIG PA'I SGRUB
THABS, ,SLOB DPON 'JAM DPAL BSHES GNYEN GYIS MDZAD PA RDZOGS SO,
,RGYA GAR GYI MKHAN PO SU BADZRA DANG, BOD KYI LO TZ'A BA CHOS
KYI SHES

RAB KYIS BSGYUR BA'O,,