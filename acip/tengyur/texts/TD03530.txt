@171B #, ,RGYA GAR SKAD DU, SV'A DH'Ishth'A NA KRA MA M'A R'I
TZYEE S'A DHA NAm, BOD SKAD DU, RANG BYIN GYIS BRLAB PA'I RIM
PA'I 'OD ZER CAN GYI SGRUB THABS, 'PHAGS MA 'OD ZER CAN LA PHYAG
'TSAL LO, ,DANG POR RE ZHIG RANG GI SNYING GAR

NYI MA'I GDAN LA H'Um YIG GI 'OD ZER GYIS BCOM LDAN 'DAS MA GDAN
DRANGS TE, DPAG TU MED PA'I MCHOD PA RNAMS KYIS YANG DAG PAR
MCHOD NAS SDIG PA BSHAGS PA LA SOGS PA BYAS TE, STONG BA NYID
BSGOMS PA'I RJES LA SNA TSOGS RDO RJE'I RNAM PA SEMS KYIS BSAMS
TE, DE YONGS SU

GYUR PA LAS RDO RJE'I SA GZHI DANG RDO RJE'I RA BA LA SOGS PA
BSAMS LA, DE'I DBUS SU DPAL AO dI Y'A NA NGA GI GNAS GRU GSUM
DMAR PO DE'I DBUS SU NYI MA LA GNAS PA'I RDO RJE RTZE LNGA PA LTE
BA LA H'Um GIS MTSAN PA RNAM PAR GNAS PA, DE YONGS SU GYUR PA LAS
BYANG CHUB SEMS KYI GZUGS BSKAL PA CHEN PO'I ME LTA BU

ME STAG GYEN DU 'BAR BA ZIL GYIS MI NON PA'I GAD RGYANGS CAN,
ZHABS G-YON BRKYANG GIS BDUD BZHI ZIL GYIS YANG DAG PAR MNAN PA,
PHYAG BCU GNYIS PA, ZHAL DRUG PA, SPYAN GSUM PA, SKU MDOG DMAR
MO'O, ,G-YAS KYI PHYAG DRUG RNAMS SU RAL GRI DANG, SNA TSOGS RDO
RJE DANG, RDO RJE RTZE GCIG DANG,

@172A *, ,DGRA STA DANG, MDA' DANG, GTUN SHING RNAMS BSNAMS PA'O,
,PHYAG G-YON PA RNAMS SU SDIGS MDZUB DANG BCAS PA'I KHAB DANG,
RTZE GSUM DANG, MYA NGAN MED PA'I YAL GA DANG, GZHU DANG, ZHAGS
PA DANG, TSANGS PA'I MGO BO RNAMS BSNAMS PA'O, ,MI MGO'I PHRENG
BA 'PHYANG BAS YAN LAG

DANG NYING LAG THAMS CAD BRGYAN PA, STAG GI PAGS PA'I STOD G-YOGS
CAN, RTZA BA'I ZHAL DMAR PO, DKAR PO DANG, NAG PO NI G-YON PA'I
ZHAL GNYIS SO, ,SER PO DANG, NAG PO NI G-YAS PA'I ZHAL GNYIS SO,
,STENG DU NI PHAG ZHAL NAG PO'O, ,LJAGS 'DRIL ZHING SKRA KHAM PA
GYEN DU 'BAR BA, RNAM

PAR SNANG MDZAD KYIS DBU BRGYAN PA, LAG 'GRO DANG RUS PA'I RGYAN
GYIS BRGYAN PA, RANG GI 'OD ZER GYIS BDUD THAMS CAD RNAM PAR
'JOMS PA, PHYOGS BCUR GNAS PA'I MKHA' 'GRO MA DANG, 'BYUNG PO
DANG, RO LANGS DANG, PHEEm K'A RA DANG, HA HA ZHES 'JIGS PA'I
SGRA SGROGS PAS YONGS SU BSKOR BA'I DUR

KHROD BRGYAD KYIS BRGYAN PA, DPAL LDAN AO dI Y'A NA'I 'OD ZER CAN
GYI BDAG NYID DU SKAD CIG GIS BSKYED LA MGO BO DANG, MGRIN PA
DANG, SNYING GA RNAMS SU, AOm A'A:H'Um NGO, ,YAN LAG THAMS CAD LA
PHAt KYI YI GE BSAM PAR BYA'O, ,DE NAS LTE BA'I STENG DU SNA
TSOGS CHU SKYES LA ZLA BA DANG NYI MA YANG DAG PAR SBYOR

BA'I DBUS SU H'Um YIG LAS PADMA'I RTZA BA'I RANG BZHIN SNA TSOGS
KYI YI GE BSAM PAR BYA'O, ,AOm BADZRA SATVE SHVA RI SARBA
DUsht'AN HA NA HA NA, DA HA DA HA, PA TZA PA TZA, AOm M'A R'I
TZYEE M'Am H'Um H'Um PHAt PHAt SV'A H'A, SNYING PO'I SNGAGS SO,
,AOm A'A:H'Um BSGOM PA'I SNGAGS SO, ,AOm BADZRA BI T'A L'I H'Um
PHAt BZLAS PA'I SNGAGS SO, ,AOm M'A R'I TZYEE AOm

M'Am H'Um H'Um PHAt PHAt GNYIS PA'I BZLAS PA'I SNGAGS SO, ,DE'I
RJES SU THUN MTSAMS BZHIR GTOR MA'I SNGAGS NI AOm A'A RALLI HO
DZA:H'Um BAm HO:AOm BADZRA d'A K'I N'I SA MA YA STVAm DRi SHYA
HO:KHA KHA KH'A HI KH'A HI SARBA YAKshA R'AKshA SA BH'U TA PRE TA
PI SH'A TZA AUNMA DA AA PASM'A RO d'A KI N+Y'A DA YA AI DAm BA
LIm GRIHnA TH'A PI PA TH'A M'A TI KRA MA TH'A MA H'A SU KHA BI
BRiDDHA YE MA MA SA H'A

YI KA BHA BA THA H'Um H'Um PHAt PHAt SV'A H'A, ZAS LA SOGS PA LA
YANG HR'I:YIG GAM H'Um YIG LA SOGS PAS YANG DAG PAR SBYANGS LA
SPYAD PAR BYA'O, ,SKU MDOG DMAR MO PHYAG BCU GNYIS PA'I AO dI Y'A
NA'I RANG BYIN GYIS BRLAB PA'I RIM PA'I 'OD ZER CAN GYI SGRUB
THABS RDZOGS SO,, ,,