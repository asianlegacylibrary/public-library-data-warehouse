@76B #, ,RGYA GAR SKAD DU,
TZAKRA SAMBA RA S'A DHA NAm, BOD SKAD DU, 'KHOR LO SDOM PA'I
SGRUB THABS, DPAL RDO RJE DRAG PO LA PHYAG 'TSAL LO, ,SKU GSUM
DRI MA

GSUM SPANGS PA'I, ,RDO RJE DRAG PO PHYAG 'TSAL TE, ,'KHOR LO BDE
MCHOG BDAG NYID KYI, ,SGRUB THABS YAN LAG MCHOG BSHAD BYA, ,DE LA
DANG PO RE ZHIG RNAL 'BYOR PAS LAG PA DANG RKANG PA DANG KHA LA
SOGS PA DAG PAR BYAS NAS YID DANG MTHUN ZHING MNGON PAR 'DOD

PA'I PHYOGS CIG TU KHA LHO PHYOGS SU BLTAS PAR GYUR PAS 'JAM PA'I
STAN LA 'DUG ,BDUD RTZI LNGA'I RI LU KHAR BCUG STE SA PHYOGS DER
NI BYA ROG DAD, 'UG PA DANG CE SPYANG DANG DUM BU DANG RIL PO
DANG TSIG PA DANG MA TSIG PA'I 'JIGS PAR BYED PA'I ROL SOGS PA'I

@77A *, ,'KHOR GYIS YONGS SU BSKOR BA'I DUR KHROD CHEN PO RAB TU
BSAMS LA, MGUL RGYAN DANG, RNA RGYAN DANG, LAG RGYAN DANG, SPYI
BO'I NOR BU DANG, THAL BA DANG MCHOD PHYIR THOGS DANG PHYAG RGYA
DRUG GIS BRGYAN PA'I BDAG NYID DU DMIGS TE, BSRUNG

BA'I DON DU GTI MUG LA SOGS PA'I RA BA GSUM BSAMS TE, SEMS CAN
THAMS CAD LA PHAN PA DANG BDE BA'I RGYUR BDAG DPAL HE RU KA YIN
NO ZHES SMON LAM LAN GSUM DU BRJOD PAR BYA'O, ,DE NAS 'OG NAS
'BYUNG BA'I RIM PAS SKAD CIG GIS RDO RJE DRAG PO'I RNAL 'BYOR

DANG LDAN PAS, ,AOm AA A'A AI A'I AU A'U Ri R'i Li L'i AE AEE, AO
AOO AAm AA:, KA KHA GA GHA NGA, TZA TSA DZA DZHA NYA, tA thA dA
dHA nA, TA THA DA DHA NA, PA PHA BA BHA MA, YA RA LA WA, SHA shA
SA HA KshA SV'A H'A, ZHES DAM TSIG LAN GSUM DU BRJOD DO, ,DE NAS
HE RU KA ZHES BYA BA'I

YI GE GSUM GO RIMS JI LTA BA BZHIN DU SPYI BO DANG, MGRIN PA DANG
SNYING GAR BSAMS LA, HE ZHES BYA BA NI RGYU DANG BRAL BA'O, ,RU
ZHES BYA BA NI CHOS THAMS CAD RTOG PA DANG BRAL BA'O, ,KA ZHES
BYA BA NI CHOS THAMS CAD GANG DU YANG MI GNAS PA'O ZHES BYA BAS
YI GE

GSUM GYI DON LA LHAG PAR MOS TE, YI GE GSUM GYIS KHAMS GSUM DANG
BDAG NYID MA LUS PA SNANG BA MED PAR BYAS NAS, DE LTAR BYAS SHING
GNAS PAR BSAMS PA'I RJES SU SNGON GYI SMON LAM GYI DBANG GIS HE
RU KA ZHES BYA BA'I YI GE GSUM GYI NGO BO'I RANG BZHIN

AOm DANG A'A: DANG H'Um GI YE GE RIM PA JI LTA BAS STENG DANG BAR
DANG 'OG TU RIM PA BZHIN DU NAM MKHA'I PHYOGS SU KHA DOG DKAR PO
BSAMS LA, H'Um YONGS SU GYUR PA LAS RDO RJE RTZE LNGA PA'O, ,RDO
RJE DE'I LTE BA LA H'Um DMIGS PA DE LAS BYUNG BA'I DE'I RNAM PA
CAN GYI 'OD ZER NAM MKHA'I

KHAMS KHOR YUG CHEN PO RI RAB TU KHYAB PAR BYAS LA SEMS CAN MA
LUS PA'I DON BYED PAR ZHUGS TE, LCAGS KYU'I RNAM PA CAN GYIS 'OD
ZER DE GONG GI YI GE GSUM LA GZHUG GO, ,AOm NI A'A: LA'O, ,A'A:
NI RDO RJE LA STE RIM BZHIN DU RDO RJE LA SOGS PA RDO RJE LTE BA
LA'O, ,

@77B YANG H'Um LA'O, ,A'U HA LA'O, ,HA MGO BO LA'O, ,MGO BO ZLA
CHES KYI RNAM PA LA'O, ,DE YANG THIG LE NI SGRA TZAM STE DE YANG
DMIGS PAR MI BYA'O, ,DE LTAR MA LUS SHING LUS PA MED PAR KHAMS
GSUM GYI SGRA TZAM GYIS RNAM PAR GNAS PAR BSAMS LA, DE NAS L'A
MA'I

RANG BZHIN YAm YONGS SU GYUR PA LAS RLUNG GI DKYIL 'KHOR MDOG
SNGON PO RGYAL MTSAN GYIS MTSAN PA'I GZHU'I RNAM PA BSAMS LA,
DE'I STENG DU DU MA SKYES MA'I RANG BZHIN RAm YONGS SU GYUR PA
LAS GRU GSUM DMAR PO ME'I DKYIL 'KHOR RO, ,DE'I STENG DU MKHA'
'GRO MA'I

RANG BZHIN BAm YONGS SU GYUR PA LAS ZLUM ZHING DKAR BA'I CHU'I
DKYIL 'KHOR RO, ,DE'I STENG DU GZUGS CAN MA'I RANG BZHIN LAm
YONGS SU GYUR PA LAS GRU BZHI MDOG SER BA SA'I DKYIL 'KHOR RO,
,DE'I STENG DU KAm YONGS SU GYUR PA LAS RUS SBAL LA MA THOD PA'O,
,DE'I STENG DU

AA YONGS SU GYUR PA LAS BAR MTSAMS MED PA'I SNA TSOGS RDO RJE NYE
BAR DMIGS LA, DE'I LTE BAR BAm YONGS SU GYUR PA LAS SNA TSOGS
PADMA 'DAB MA BRGYAD PA BSAM MO, ,DE'I STENG DU SUm YONGS SU GYUR
PA LAS RI BDUN GYIS YONGS SU BSKOR BA'I GRU BZHI RI RAB RIN PO

CHE SNA BZHI LAS GRUB PA YONGS SU BSGOM PAR BYA'O, ,DE'I STENG DU
PADMA'I ZE 'BRU DANG BCAS PA'I 'DAB MA BRGYAD PA DMIGS LA PADMA'I
ZE 'BRU'I STENG DU A'A LI K'A LI BKOD NAS, A'A LI K'A LI YONGS SU
GYUR PA LAS RGYA CHE ZHING YONGS SU RDZOGS PA'I ZLA BA'I DKYIL
'KHOR GYI RNAM PAR BSGOM

BAR BYA'O, ,SNGON GYI SMON LAM GYI DBANG GIS GNAS PA'I SGRA TZAM
LA THIG LE'O, ,THIG LE LAS ZLA PHYED KYI RNAM PA'O, ,DE NAS MGO
BO LAS HA, HA LAS H'U, DE LTAR RIM PAS H'Um NGES PAR RDZOGS PAR
BYAS LA, NAM MKHA'I PHYOGS NAS ZLA BA'I DKYIL 'KHOR GYI DBUS SU
'JUG

PAR BYAS LA, DE YONGS SU GYUR PA LAS, ,BCOM LDAN 'DAS DPAL HE RU
KA MGON PO RDO RJE PHAG MO LA 'KHYUD LA, ZHAL BZHI PA SPYAN GSUM
PA MAN NGAG GI PHYAG BCU GNYIS DANG PO'I PHYAG GNYIS KYIS RDO RJE
DANG DRIL BU BSNAMS PAS RDO RJE PHAG MO LA MNYAM PAR

@78A *, ,'KHYUD PA'O, ,GNYIS PA'I PHYAG GNYIS NA KHRAG 'DZAG PA'I
GLANG PO CHE'I PAGS PA RGYAB TU BSNAMS PA'O, ,G-YAS PA'I PHYAG
BZHI NA RTZE GSUM DANG GRI GUG DANG DGRA STA DANG RJE'I CHUD
BSNAMS PA'O, ,G-YON PA'I PHYAG BZHIN RDO RJES MTSAN PA'I KHA
tV'Am GA

DANG THOD PA DANG ZHAGS PA DANG TSANGS PA'I MGO BO BSNAMS SHING
'CHANG BA'O, ,PADMA'I ZHAL BZHI PHYAG RGYA DRUG DANG LDAN PA,
DPRAL BA'I MTHAR RU RDO RJE PHRENG BAS BCINGS PA, DE DANG NYE
BA'I STENG DU THOD PA RNAM PA LNGA BCINGS PA LHA MO'I NGO BO NYID
DO, ,RAL PA'I COD PAN GYIS BRGYAN

PA'O; ,G-YON PHYOGS KYI CHAR ZLA BA PHYED PA GZHAG PA'O, ,SPYI
BOR SNA TSOGS RDO RJE'I DBUS SU MI BSKYOD PAS MNAN ZHING 'CHANG
BA'O, ,MGO BO'I PHRENG BA BRGYA PHYED PAS SKU LA BRGYAN PA, STAG
GI PAGS PA KHRAG 'DZAG PA'I SHAM THABS CAN, RUS PA'I PHRENG BA RKED

PA'I PHYOGS SU BCINGS PA'O, ,ZHAL DANG PO DANG LUS THAMS CAD NI
DU BA'I MDOG LTA BU'O, LJANG GU DANG DMAR PO DANG SER PO NI G-YON
PA DANG RGYAB DANG LHO PHYOGS KYI ZHAL LO, ,YI DAGS CHEN PO MNAN
PA, GDUG PA CAN THAMS CAD 'JOMS PA'I GZUGS SU RNAL

'BYOR CHEN PO DMIGS SHING BRTAN PAR BYAS PAS RDO RJE PHAG MO LA
YANG THAL BA DANG DPRAL BA'I PHYAG RGYA RNAM PA LNGAS BRGYAN
PA'O, ,RUS PA'I SKE RAGS LA SOGS PAS BRGYAN PA'O, ,PHYAG GNYIS
PA, ZHAL GCIG PA MGON PO DPA' BO'I BDAG NYID KYI SKU LUS 'DRA

BA'O; ,MI'I RGYU MA DANG KHRAG GIS BKANG BAS GNYIS KA'I KHAR GSOL
BA'I THOD PA G-YON PA'I PHYAG NA BSNAMS PA'O, ,BDUD THAMS CAD
TSAR GCOD PA LA CHED DU BYAS PA'I SDIGS MDZUB DANG BCAS PA'I RDO
RJE G-YAS PA'I PHYAG BSNAMS PA'O, ,SKRA GROL BA GCER BU RUS

PA'I PHRENG BAS BRGYAN PA'I BCOM LDAN 'DAS MA BSGOM PAR BYA'O,
,PADMA'I 'DAB MA LA MDUN DU MKHA' 'GRO MA MDOG NAG PO'O, ,G-YON
DU L'A MA LJANG GU'O, ,RGYAB TU DU MA SKYES MA DMAR MO'O, ,G-YAS
SU GZUGS CAN MA MDOG GSER BA'O, ,DBANG LDAN LA

@78B SOGS PA'I MTSAMS BZHIR THOD PA LA GNAS PA'I DRI CHEN DANG
DRI CHU DANG RANG BYUNG GI ME TOG DANG BYANG CHUB SEMS KYI RNAM
PA BSGOM PA'O, ,DE LA LTE BAR GCIG TU BYAS PA STOBS PO CHE DANG
'KHOR LO'I SHUGS CAN MA'O, ,RIN CHEN RDO RJE DANG DUM SKYES MA'O,
,RTA MGRIN DANG SHOOn

DI NI'O; ,NAM MKHA'I SNYING PO DANG 'KHOR LO'I GO CHA MA'O, ,DPAL
HE RU KA DANG SHIN TU DPA' MO'O, ,PADMA GAR DBANG DANG STOBS MO
CHE'O, ,RNAM PAR SNANG MDZAD DANG 'KHOR LOS SGYUR MA'O, ,RDO RJE
SEMS DPA' DANG BRTZON CHEN MA'O, ,SKU'I 'KHOR LO SER PO'O,
,RTZIBS BRGYAD DANG

MDOG SER BA STE RKED PA'I PHYOGS SU GNAS PA'O, ,DE'I STENG DU AAm
GU RI DANG AEE RA BA TA'O, ,RDO RJE RAL PA CAN DANG 'JIGS BYED
CHEN MO'O, ,DPA' BO CHEN PO DANG RLUNG GI SHUGS CAN MA'O, ,RDO
RJE H'Um MDZAD DANG CHANG 'THUNG MA'O, ,RAB TU BZANG PO DANG SNGO
BSANGS MA'O, ,RDO RJE

BZANG PO DANG SHIN TU BZANG MO'O, ,'JIGS BYED CHEN PO DANG RTA
RNA MA'O, ,MIG MI BZANG DANG KHVA GDONG MA'O, ,RTZIBS BRGYAD NI
DMAR BA STE GSUNG GI 'KHOR LO NI DMAR PO'O, ,NU MA'I BAR DU GNAS
PA'O, ,DE'I STENG DU THOD PA'I DUM BU DANG RAB TU GTUM MO'O,
,KENG RUS CHEN MO

DANG GTUM PA'I MIG CAN MA'O, ,KAm KA LA DANG 'OD LDAN MA'O, ,MCHE
BA RNAM PAR GTZIGS PA DANG SNA CHEN MA'O, ,LHA DGRA DANG BRTAN
PA'I BLO CAN MA'O, ,'OD DPAG MED DANG MI THUNG MA'O, ,RDO RJE 'OD
DANG LANGKA'I DBANG PHYUG MA'O, ,RDO RJE SKU DANG SHING GRIB
MA'O, ,THUGS KYI 'KHOR

LO NI DU BA LTA BU STE RTZIBS BRGYAD KYANG DU BA LTA BU'O, ,RKED
PA MAN CHAD KYI PHYOGS SU GNAS PA'O, ,KHVA GDONG MA DANG, 'UG
GDONG MA DANG, KHYI GDONG MA DANG, PHAG GDONG MA'O ZHES BYA BA NI
GRU BZHI PA'I SGO BZHI RU DU BA DANG LJANG GU DANG DMAR PO DANG
SER PO'I MDOG GO, ,GSHIN RJE

BRTAN MA DANG, GSHIN RJE PHO NYA MO DANG, GSHIN RJE MCHE BA MA
DANG, GSHIN RJE 'JOMS MA NI DBANG LDAN LA SOGS PA'I MTSAMS RNAMS
SU STE MDOG GNYIS MA'O, ,DPA' BO THAMS CAD NI ZHAL GCIG PHYAG
BZHI PA RAL PA'I COD PAN LA DAR DBYANGS KYIS MTSAN PA'O, ,PHYAG

@79A *, ,DANG PO GNYIS KYIS RDO RJE DANG DRIL BU BSNAMS PAS LHA
MO LA MNYAM PAR 'KHYUD PA'O, ,GZHAN GNYIS KYIS RNGA'U [*RNGE'U?] CHUNG DANG
THOD PA BSNAMS SHING 'CHAD PA'O, ,PHYAG RGYA LNGA LA SOGS PAS SKU
BRGYAN PA, G-YON BRKYANG PAS GDAN LA GNAS PA'O, ,SPYAN GSUM

PA MKHA' 'GRO MA LA SOGS PA THAMS CAD NI SKRA GROL BA GCER BU
THOD PA DANG GRI GUG GIS MTSAN PA'I PHYAG G-YON PA DANG GZHAN NO,
,SPYAN GSUM PA DPA' BO DANG MKHA' 'GRO MA NI THAL BA SPANGS PA'I
PHYAG RGYA LNGA DANG LDAN PA'O, ,LHA MO THAMS CAD NI G-YAS
BRKYANG BA'I ZHABS KYIS GNAS

PA'O; ,DA NI DPA' BO 'DI RNAMS THAMS CAD NI YI GE H'Um GCIG PU
LAS SKAD CIG GIS YONGS SU RDZOGS PAR BSAMS LA DE'I NANG DU BYA'O,
,GRU BZHI PA SGO BZHI DANG DO SHAL DANG TVA RA nA DANG DRIL BU
DANG BA DAN DANG ME TOG GI PHRENG BAS BRGYAN PA, 'UG PA DANG RO
DANG 'BAR LA SOGS

PA MANG POS KHYAB PA'I DUR KHROD DANG LDAN PAR 'BAR BA'I RDO RJE
DANG PADMA DANG 'KHOR LO'I RA BA GSUM GYIS BSKOR BA'O, ,RA BA LTA
BU'I STENG DANG RDO RJE GUR YONGS SU BSRUNG BA'I GZHAL YAS KHANG
YONGS SU RDZOGS PAR BYAS LA 'DI THAMS CAD LA YANG DAG PAR BLTA
ZHING, AOm SUMBHA NI

SUMBHA H'Um H'Um PHAt, AOm GRiHnA GRiHnA H'Um H'Um PHAt, AOm
GRiHn'A PA YA GRiHn'A PA YA H'Um H'Um PHAt, AOm A'A NA YA HO:BHA
GA W'A NA BADZRA H'Um PHAt, CES PA ZHAL BZHI NAS TSIG BRJOD PAR
BYA'O, ,DE NAS MING THAMS CAD NI SO SOR BRJOD PAR BYA STE, DE
RNAMS KYI MDOG DANG PHYAG LA SOGS PA NI NGES PA YANG DE

BZHIN DU BLTA BAR BYA'O, ,SNGAGS 'DI'I RIM PAS GO CHA BYA STE,
AOm HA RDO RJE SEMS DPA' NI SNYING GAR RO, ,NA MA HI RNAM PAR
SNANG MDZAD NI MGO BO LA'O, ,SV'A H'A HU PADMA GAR GYI DBANG
PHYUG NI SPYI GTZUG TU'O, ,BOO shtA HE DPAL HE RU KA NI PHRAG PA
GNYIS LA'O, ,H'Um H'Um HO RDO RJE NYI MA NI

MIG GNYIS LA'O, ,PHAt HAm RTA MGRIN NI YAN LAG THAMS CAD KYI
MTSON CHA'O, ,DE LTAR BDAG NYID GO CHA BGO BAR BYA'O, ,AOm BAm NI
RDO RJE PHAG MO STE LTE BA LA'O, ,HAm YOm GSHIN RJE NI SNYING GAR
RO, ,HRIm MOm RMONGS BYED MA NI KHA LA'O, ,HREm HRIm SKYOD BYED
MA NI MGO LA'O, ,H'Um H'Um SKRAG BYED MA NI

@79B SPYI BOR RO, ,PHAt PHAt GTUM MO NI YAN LAG THAMS CAD KYI
MTSON CHA'O, ,DE LTAR RDO RJE PHAG MO YANG BGO BAR BYA'O, ,DE NAS
GNAS GZHAN NA GNAS PA'I YE SHES KYI 'KHOR LO DE LTA BU BSAMS LA,
RANG GI SNYING GA NA GNAS PA'I YI GE H'Um STE 'OD ZER SPROS TE
BSKUL NAS, RDO RJE SKYIL

MO KRUNG BRKYANG STE, RKANG PA G-YAS PA'I MTHE BONG GI STENG DU
G-YON PA'I MTHEB CHEN GYIS MNAN LA LAG PA GNYIS KYIS DAM TSIG GI
PHYAG RGYA BCINGS LA DPRAL BA'I STENG DU YANG DAG PAR BZHAG STE,
PHEEm GYI SGRA BRJOD CING G-YON PA DANG G-YAS PA BSKOR BA'I TSUL
GYIS YE SHES

KYI 'KHOR LO BKUG STE GZHUG CING GCIG TU BYAS LA BRTAN PAR BYAS
LA 'DI YANG BYA'O, ,BY'A DANG BY'A YONGS SU GYUR PA LAS RDO RJE
DANG PADMA BSAMS LA, DE'I STENG DU BY'A DANG BY'A GNYIS KYIS
MTSAN PA'I MTSAN NYID BSAM MO, ,DE NAS AOm SARBA BUDDHA t'A KI
N'I YE BADZRA WARnA N'I YE H'Um H'Um PHAt SV'A H'A,

ZHES BYA BA NI LTE BAR RO, ,AOm BADZRA BEE RO TZA N'I YE H'Um
H'Um PHAt SV'A H'A, ZHES BYA BA NI SNYING GAR RO, ,AOm HR'I:HA HA
H'Um H'Um PHAt CES BYA BA NI KHA LA'O, ,AOm SHR'I BADZRA HE HE RU
RU KAm H'Um H'Um PHAt, t'A KI N'I DZVA LA SAm PA RA SVA H'A, ZHES
PA NI DPRAL BAR LHA MO DGOD PAR BYA'O, ,DE LTAR YE SHES KYI 'KHOR
LO

SPYAN DRANGS PA'I SNGON DU PHYAG RGYA CHEN PO DANG CHOS KYI PHYAG
RGYA DMIGS LA DA NI LAS KYI PHYAG RGYA BRTZAM PAR BYA'O, ,DE NAS
BDUD RTZI MYANG BAR BYA STE H'Um GI 'OD ZER GYIS BKUG STE AOm
A'A:H'Um ZHES BYA BA 'DIS RIM PA BZHIN DU BRJOD PA TZAM GYIS BDUD
RTZI LANGS TE NAM MKHA'I PHYOGS

THAMS CAD DU SPROS LA DKYIL 'KHOR GYI 'KHOR LO'I STING DU BA MO
THIGS PA'I GZUGS KYIS BDUD RTZI BAB CING DE BZHIN DU DKYIL 'KHOR
PA TSIM PAR BYA'O, ,YE SHES KYI BDUD RTZI DE MYANGS PAS DGA' BA
DANG MCHOG DGA' DANG, SHIN TU DGA' BA DANG RAB TU DGA' BA'I BDAG
NYID DU

GYUR PA'I MNYAM PAR GZHAG PA'I YID KYIS BSGOMS LA, CHO GA BZHIN
DU PHYI DANG GSANG BA'I MCHOD PAS YANG DAG PAR MCHOD LA RDO RJE
DANG BCAS PA'I DRIL BU YANG LAN GSUM DU DKROL ZHING BSTOD PA BYAS
LA NYE BAR BSDU BAR BYA'O, ,'DI NI SPRUL PA'I SKU'O, ,DE NAS

@80A *, ,BSRUB PA DANG SRUB PA'I SBYOR BAS NYE BAR BSDU BAR BYA
STE, DE LA RIM PA NI 'DI YIN TE SGO SRUNG PA'I LHA MO RNAMS G-YON
SKOR GYIS BSKOR TE SKU'I 'KHOR LOR RAB TU ZHUGS PAR BSAM PAR
BYA'O, ,DE LTAR SKU'I 'KHOR LO G-YAS SKOR DU BSKOR NAS GSUNG GI

'KHOR LO LA'O, ,GSUNG GI 'KHOR LO G-YON SKOR DU BSKOR NAS THUGS
KYI 'KHOR LO LA'O, ,THUGS KYI 'KHOR LO G-YAS SKOR DU BSKOR NAS
LHA MO BZHI LA'O, ,LHA MO BZHI G-YON SKOR DU BSKOR NAS ZHAL BZHI
LA GO RIMS BZHIN DU ZHUGS PAR BYA'O, ,DE NAS GO CHA

CHEN POS NI GO BGO BAR BYA STE 'DI'I RIM PA NI PU DZ'A AO AA GO
R'A DE M'A K'A AO TRI KO KA LA KA HI PHRO GRi SOO SU N'A SI MA
KU, ,DE LA 'DI'I DON NI PULL'I RA M'A CHE MGO BO LA STE RAB TU
GTUM MO'O, ,DZ'A LAN DHA RA SPYI GTZUG TU NI GTUM PA'I MIG CAN
MA'O, ,AO dI YA NA NI RNAB G-YAS PA STE 'OD LDAN MA'O, ,

AARBU DA RGYAB KYI PHYOGS SU STE SNA CHEN MA GNAS SO, ,GO D'A BA
R'I RNA BA G-YON PA STE DPA' BO'I BLO MA'O, ,R'A ME SVA RE SMIN
MA'I DBUS SU STE MI THUNG MA'O, ,DE B'I KO tI MIG GNYIS TE LANG
KA'I DBANG PHYUG MA'O, ,M'A LA BE PHRAG PA GNYIS TE SHING GRIB
MA'O, ,K'A MA RU PA MCHAN KHUNG GNYIS

TE AEE RA BA TI'O, ,AO tE NI NU MA GNYIS LA 'JIGS BYED CHEN MO
STE ZHING NGO, ,TRI SA KU NE NI LTE BA STE RLUNG GI SHUGS CAN
MA'O, ,GO SA LE SNA RTZE STE CHANG 'THUNG MA STE NYE BA'I ZHING
NGO, ,KA LING GA NI KHAR TE SNGO BSANGS MA'O, ,LAMBA KA MGRIN PAR
TE RAB TU BZANG MO 'DUN

PA'O; ,K'ANYTZI SNYING GAR TE RTA RNA MA'O, ,HI MA LA YA MDOMS SU
KHVA GDONG MA STE NYE BA'I 'DUN PA'O, ,PRE TA PU RI MTSAN MA LA
'KHOR LO'I SHUGS CAN MA'O, ,GRiNYA DE BA GSANG BA'I SGO STE DU MA
SKYES MA 'DU BA'I SA'O, ,SOO R'AshtA BRLA GNYIS LA CHANG TSONG
MA'O, ,SU BARnA DV'I PA

BYIN PA GNYIS LA 'KHOR LO'I GO CHA MA NYE BA'I 'DUS PA'O, ,NA GA
RA SOR MO LA STE RAB TU DPA' MO'O, ,SINDHU STE RKANG PA'I RGYAB
GNYIS SU STOBS PO CHE STE DUR KHROD DE, MA RU NI MTHE BA CHEN
GNYIS LA 'KHOR LOS SGYUR MA'O, ,KU LU T'A PUS MO GNYIS LA BRTZON
CHEN MA STE NYE BA'I

@80B DUR KHROD DO, ,DE LTAR DE NAS P'U LA SOGS PA SA BON GYI YI
GE NYI SHU RTZA BZHI DE'I BDAG PO LHA MO'I RANG BZHIN NO, ,MGO BO
LA SOGS PA GNAS NYI SHU RTZA BZHIR DGOD PAR BYA'O, ,GSUM PA GO
CHA CHEN PO'I BSRUNG BA'O, ,DE LTAR BSGOMS NAS SGOM PAS SKYO BAR
GYUR NA YANG DAG

PAR BSTOD LA SNGAGS BZLAS PA BYA'O, ,DE LA RIM PA NI 'DI YIN TE
LHA MO DANG MGON PO MA GTOGS PA'I PHYI MA RNAMS KYI NI MING NYID
SNGAGS TE, AOm NI DANG POR BYAS LA H'Um H'Um PHAt NI MTHAR SBYAR
RO, ,AOm t'A KI N'I YE H'Um H'Um PHAt DE LTAR THAMS CAD LA'O, ,DE
LA 'DIR BZLAS PA'I RIM

PA NI; RNAL 'BYOR PA'I SNGAGS BZUNG STE, ,DE YI KHA NAS RJOD PA'I
RIM, ,KHA YI SKUD PA'I RNAM PA LTAR, ,RDO RJE'I LAM NAS PHYIR
BYUNG STE, ,DKAR PO DMAR PO DE BZHIN SER, ,NAG PO NYID KYIS RNAM
PA BZHI, ,PADMA'I LAM NAS RAB ZHUGS TE, ,PADMA NAS NI PAD

RIM DU, ,'KHOR LO 'KHOR BA'I GZUGS KYIS NI, ,BLO DANG LDAN PAS
SNGAGS BZLAS BYA, ,DE LTAR RNAL 'BYOR BZLAS RIM NI, ,SHES BYA
SNGAGS LA GOMS PAR BYA, ,BLA MA'I RDO RJE GNANG DRIN GYIS, ,ZHI
BA DBANG SOGS BYE BRAG GIS, ,LAS RNAMS BZHI NI NGES

PA RU; ,SNGAGS PAS MYUR DU 'GRUB PAR 'GYUR, ,'DI NI LONGS SPYOD
RDZOGS PA'I SKU'O, ,DE NAS GZHAN YANG RANG GI SNYING GA'I ZLA
BA'I STENG DU H'Um NGO, ,H'Um LAS BYUNG BA'I RLUNG GIS A'A LI
DANG K'A LI'O, ,'JUG PA'I RLUNG GIS NYE BAR BSDU'O, ,DE LTAR LAN
MANG DUN MA

MKHA'I KHONGS SU SPRO ZHING YI GE YANG SNGON BZHIN DU THIM PAR
GYUR PAR BSAM PAR BYA'O, ,'DI NI CHOS KYI SKU'O, ,DPAL 'KHOR LO
SDOM PA'I SGRUB THABS SLOB DPON RGYAL BA BZANG POS MDZAD PA
RDZOGS SO,, ,,RGYA GAR GYI MKHAN PO DON YOD RDO RJE DANG, BOD KYI
LO TZ'A BA DGE

SLONG PA RIS BSGYUR BA'O,,