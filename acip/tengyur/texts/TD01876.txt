@75B #, ,RGYA GAR SKAD DU, ,MA H'A BA LIm BI DHI, ,BDO SKAD
DI, ,GTOR MA CHEN PO'I CHO GA, ,THAMS CAD MKHYEN PA LA PHYAG 'TSAL
LO, ,GANG ZHIG SHES BYA'I SGRIB SOGS RAB SPANGS

NAS; ,ME LONG LA SOGS YE SHES YANG DAG LDAN, ,GSUM GYI 'KHOR LO
DON BYED RAB MCHOG GTZO, ,'JAM DBYANGS DE LA 'DUD CING BLA MA
LA'ANG, ,RNAL 'BYOR RNAMS KYI BAR CHAD ZHI BYAS NAS, ,MNGON PA DON
NI RAB BSGRUB PHYIR, ,SANGS RGYAS YE SHES ZHAL SNGA'I

RIM 'ONGS PA, ,MA LUS BSTAN PA'I GTOR MA BSHAD PAR BYA, ,MCHOD
SBYIN RNAMS NI THAMS CAD KYI, ,GTZO BO GTOR MA'I LAS YIN TE, RNAL
'BYOR RNAMS NI DE BSGRUB 'DOD, ,CHO GA 'DI LA 'BAD PAR BYA, ,GANG
PHYIR GZHAN DON GNYER BA'AM, ,DNGOS GRUB BSGRUB BYA'I

LAS BYED NA, ,BZLAS DANG SBYIN SREG GNYIS KA BAS, ,GTOR MA'I LAS
'DI MCHOG TU GSUNGS, ,DE YI LAS NI 'DI LTA STE, ,BDAG NYID BSGYUR
DANG DE MGRON DANG, ,DE YI YO BYAD BSDO BA DANG, ,GSOL GDAB
GSHEGS SU GSOL BA'O, ,DANG POR BDAG NYID YID MA

@76A *, ,LHAR; ,SKU DANG MKHYEN PA BYA BA DBANG, ,RIM BAS THAMS
CAD RDZOGS BSGOMS NAS, ,ZHI PHYIR DON GRUB GTOR MA GTANG, ,'KHOR
LO LA SOGS KHAD PA YIS, ,PHYOGS BZHI MTSAMS BZHIR STEGS BU
BRGYAD, ,BRGYA BYIN DBANG LDAN BAR DU GCIG ,CHU DANG

BDEN BRAL BAR DU GCIG ,DAM PA'I DRI YIS BCU PO BYUG ,MDZES PA'I
ME TOG RNAMS KYIS BRGYAN, ,GLU DANG GAR DANG GDUGS SOGS PAS, ,NUS
PA JI SNYED KYIS BRGYAN BYA, ,DE NAS RANG NYID RNAL 'BYOR PAS,
,DNGOS GRUB MYUR DU MI 'THOB PHYIR, ,'KHOR LOR BCAS PA'AM

YANG NA NI, ,KHROS PA'I THAMS CAD NAG POR BSGYUR, ,DE YI YE SHES
SEMS DPA' LAS, ,'OD ZER LCAGS KYU NAG 'PHROS PAS, ,PHYOGS SKYONG
RANG RANG PHYOGS GNAS PAS, ,CHUNG MA 'KHOR BCAS DGUG PAR BYA,
,BRGYA BYIN SER PO SPYAN STONG PA, ,RDO RJE 'DZIN PA SHA TZIR
BCAS, ,GLANG

CHEN RAB TU BRTAN PA LA, ,CHIBS PA SHAR GYIS STEGS DBUS, ,DGUG
BYA DE G-YON MKHA' LDING LA, ,ZHON PA'I KHYAB 'JUG NAG PO STE,
,G-YAS PA RTZE GSUM 'KHOR LO 'DZIN, ,G-YON DU DUNG DANG NOR BU
'DZIN, ,DE STENG DGUG BYA SHAR LHO YI, ,STEGS STENG RA ZHON ME
LHA YI, ,

RAL BA'I DBU RGYAN DMAR MDOG CAN, ,SKYABS SPYIN PHRENG 'DZIN
G-YON DU NI, ,DBYUG PA GU NDHE 'DZIN PA DGUG ,DE BZHIN LHO YI
STEGS STENG DU, ,DGUG BYA MA HE LA ZHON PA, ,GSHIN RJE NAG PO
BRKYANG BSKUM TSUL, ,RGYAN 'BAR PHYAG NA DBYUG PA DANG, ,SDIGS
MDZUB 'DZIN PA GNAS

PAR BYA, ,LHO NUB STEGS STENG LA DGUG PA, ,MI ROL ZHON BRKYANG
BSKUM TSUL, ,GCER BUM CHE GTZIGS SKRA BZHIN GNAG ,BDEN BRAL GRI
DANG KA P'A LA 'DZIN, ,NUB KYI STEGS BU'I STENG DGUG PA, ,MKHA'
'GRO LTO 'PHYE ZHON PA YI, ,CHU LHA DKAR PO KLU ZHAGS 'DZIN, ,KLU

MGO BDUN PA ZHABS KLU GCIG ,DE BZHIN NUB BYANG STENG DGUG PA,
,DGO BA SER ZHON RLUNG LHA LJANG, ,PHYAG GNYIS RLUNG GI GOS 'DZIN
CING, ,NAM MKHA'I KHAMS SU BRKYANG PA'O, ,BYANG GI STEGS BU LA
DGUG PA, ,MI ZHON GNOD SBYIN SER PO STE, ,BI DZA P'U RA SA BON

@76B GANG, ,NE'U LE BTZIR NAS 'DZIN PA'O, ,DE STENG BYI BA LA
ZHON PA, ,LOG 'DREN DPON PO GLANG CHEN MGO, ,DKAR PO LA PHUG
PHRENG BA DANG, ,MDAR BSRES DBYUG 'DZIN DGUG PA'O, ,BYANG SHAR
STEGS BU LA DGUG PA, ,GLANG LA ZHON PA'I DBANG PHYUG DKAR, ,RAL
CAN

RUS PA'I PHRENG PA CAN, ,KHA tV'Am RNGE'U CHUNG 'DZIN PA'O, ,BRGYA
BYIN DBANG LDAN BAR DGUG PA, ,RTA BDUN SHING RTA LA ZHON PA,
,NYID MA DMAR PO ZER BCAS PA, ,PHYAG MTSAN PADMA DMAR PO 'DZIN,
,DE G-YON AUTPALA GNAS PA, ,ZLA BA DKAR PO LA GNAS PA, ,PHRENG BA
'DZIN PA 'KHOR DANG BCAS, ,BKUG

NAS DE RU GNAS PA'O, ,DE NYID DBUS SU DE STENG DGUG, ,DANG PA
ZHON PA TSANGS PA CHE, ,THUNG DU ZHAL BZHI TSANGS SKUD CAN, ,TSON
PO PHRENG BA DBYUG PA 'DZIN, ,KLU DANG CIG SHOS GNYIS PAR STENG,
,SHING RTA LA ZHON THAGS ZANGS GNAG ,DGUG BYA RAL GRI 'DZIN PA'O,
,LHA

MIN TSOGS DANG BCAS PA'O, ,DE YI G-YON DU DE STENG DU, ,PADMA LA
BZHUGS DGUG BYA BA, ,SA YI LHA MO SER MO YI, ,BUM PA 'DZIN PA
BSAM PAR BYA, ,'DI RNAMS RIN CHEN DBU RGYAN CAN, ,RIN CHEN RNAM
PA SNA TSOGS KYIS, ,RAB TU SPRAS PA'I RGYAN GYIS BRGYAN, ,PHYOGS
SKYONG

SHIN TU CHE BA RNAMS, ,RANG 'DRA BA YI TSOGS BSKOR BA, ,RNAM SMIN
'OD DANG SKU MDOG GIS, ,MUN PA THAMS CAD SEL BYED PA, ,RANG GI
LHA YIS DGUG BYAS DGOD, ,DE LTAR RAB TU BKUG BYAS NAS, ,CHO GA'I
RIM PA 'DI YIS NI, ,SHES BYA'I SGRIB MUN BSAL NAS NI, ,DE RNAMS

RAB TU SBYAR BAR BYA, ,THUGS KYI 'OD ZER LAS BYUNG BA, ,GSHIN RJE
GSHED SOGS KHRO BO BCU, ,SKU STOD ZHAL GSUM PHYAG DRUG BLTA,
,SMAD NI GSAL SHING GZUGS GNAS PA, ,G-YAS PAS MGUL BA BRTAN BYAS
NAS, ,RI RAB LAS GRUB THOB YIS, ,G-YON PAS BRDAB CING

GONG MA RNAMS, ,RIM PA BZHIN DU GDAB PAR BYA, ,AOm A'A: BIGHN'A
KRI SARBA DUsht'ANA, KU BE RA GA nA PA TIS PA'I W'A RA nA K'I LA
YA H'Um PHAt, AOm A'A;tAKKI R'A DZAS RBA DUsht'AN, AGIN SA PA RI
W'A RA nA K'I LA YA H'Um PHAt, AOm A'A; N'I LA DAndA SARBA DU
sht'ANA, NE Ri TIS PA RI W'A RA nA K'I LA YA H'Um PHAt, AOm
MAH'A BA LA

@77A *, ,SARBA DU sht'A NA, B'A YU NAS PA RI W'A nA K'I LA YA
H'Um PHAt, AOm A'A:AA TZA LA SARBA DU sht'A NA, A'I SHA NAS PA
RI W'A RA nA K'I YA H'Um PHAt, AOm BHR'Um TZA KRA SARBA DU sht'A
NA, AARKA TZA NDRA PRA RI MA H'A SA PA RI W'A RA nA K'I LA YA
H'Um PHAt, AOm A'A; SU MBHA SARBA DU sht'A NA, TZA MA RI PA TI DE
BA BRA nAS PA

RI W'A RA nA K'I YA H'Um PHAt, SNGAGS DE DAG NI BRJOD BYAS NAS,
,GDAB BYA 'DEBS BYED BTAB PA RNAMS, ,SGRIB PA NYAM NYID SHES PA
YIS, ,BRTZAL PHYIR RIM BZHIN PHUR PAS GDAB, ,DE DAG LUS 'DI PHUR
BTAB NAS, ,THAL BA NYID GYUR BRLAG BYAS NAS, ,RNAM PAR SHES

PA MAR ME LTAR, ,GNAS PA SA BON GYIS BKUG LTAR, ,ZHAL BZHUGS
BYANG CHUB SEMS GYUR NAS, ,RDO RJE'I LAM BYUNG MTSO SKYES NANG,
,BABS PA BSAM PA'I GNOD SEMS RNAMS, ,BSAL PHYIR SNGAGS 'DIS BYIN
GYIS BRLAB, ,AOm A'A; AOm SHR'I HE RU KA BADZRA SA MA YA MU DRA SA
MA YA MU DRA

SARBA DU sht'A NA SA MA YA MU DRA PRA BAN TZA KRA AE sh'A MA AA
SHA YA DO SHAm AA BA NA YA H'Um PHAt, RDO RJE HE RU KA YIS NI,
,SNGAGS KYIS SHES BYA'I SGRIB MUN BSAL, ,DE NAS BDUD RTZI 'KHYIL
PA YI, ,PHRENG BA BZLAS PAS NYON MONGS BAS LA, ,NAM; SA MANTA K'A
YA W'A KA TSI TAT BADZR'A n'Am, NA MO BADZRA

DAm shtO TA BHEE RA BA YA AA SI MU SA LA PA RA SHU P'A SHA HA STA
YA, AOm AA MRI TA KU ndA LI, KHA KHA KH'A HI, TI shthA, BANDHA
BANDHA, HA NA HA NA, DA HA DA HA, GRDZA GRDZA, PI SPHO tA YA BI
SPHO tA YA, SARBA BI GHN'AN PI N'A YA K'A N'Am, MA H'A GA nA PA TI
DZ'I BI T'ANTA KA R'A YA, SARBA shtAm AA SHA YA DO shA AA PA NA

AA H'Um PHAt, DE YIS SGRIB MUN BAS LA NAS SU, ,MTSO SKYES NANG
GNAS KHU BA LAS, ,CHO GA GSUM GYIS LEGS BSGRUBS PA'I, ,SKU RNAMS
PHYOGS SU DGOD PAR BYA, ,BADZRAm H'Um R'Um KAm MUm BAm YAm BHAm
SAm 'U MAm LAm, BYA BA'I SA BON RNAMS SU GYUR, ,DE LAS, ,RDO RJE
'KHOR

LO GUNEDHA DANG, ,DBYUG PA GRI DANG KLU ZHAGS DANG, ,RLUNG GOS BI
DZA P'U DANG, ,PADMA RTZE GSUM PADMA DANG, ,AUTPALA PADMA RAL GRI
DANG, ,PADMA MTSAN MA RNAMS KYI NANG, ,RANG RANG SA BON MTSAN PAR
BSAM, ,SA BON PHYAG MTSAN DE NYID LAS, ,BRGYA BYIN RDO RJE MTSAN
DU GYUR, ,SER

@77B PO ZHAL GSUM PHYAG DRUG PA, ,RDO RJE RAL GRI PHYAG G-YAS LA,
,'KHOR LO PADMA G-YON DU 'DZIN, ,THUGS RIGS ZLA BA'I STENG DU
DGOD, ,KHYAB 'JUG SGYU MA RDO RJE GYUR, ,NAG PO ZHAL GSUM PHYAG
DRUG PA, ,'KHOR LO RAL GRI PHYAG G-YAS LA, ,DUNG DANG PADMA G-YON
DU 'DZIN, ,'DI

YANG THUGS RIGS NYI MAR DGOD, ,DRANG SRONG RDO RJE ME RU GYUR,
,DMAR SER ZHAL GSUM PHYAG DRUG PA, ,SKYABS SBYIN DANG NI PHRENG
BA G-YAS, ,GUNDHA DBYUG PA G-YON DU 'DZIN, ,'DI YANG THUGS RIGS
ZUR GSUM DANG, ,NYI MA'I GDAN LA DGOD PA'O, ,GSHIN RJE RDO RJE
CHO ZAD

GYUR; ,NAG PO SKRA 'GRENG ZHAL GSUM PA, ,PHYAG DRUG DBYUG PA RAL
GRI DANG, ,NOR BU PAD 'DZIN BRKYANG BSKUM TSUL, ,THUGS RIGS NYI
MA'I GDAN LA DGOD, ,BDEN BRAL RDO RJE GTUN DU GYUR, ,BUD 'DRA
ZHAL GSUM PHYAG DRUG PA, ,GRI GUG RAL GRI PHYAG ,BUD 'DRA ZHAL
GSUM PHYAG DRUG PA, ,GRI GUG RAL GRI PHYAG G-YAS PA, ,KA P'A LA

RIN CHEN G-YON DU 'DZIN, ,THUGS RIGS NYI MA'I GDAN LA DGOD, ,DE
RNAMS DBU RGYAN MI BSKYOD PAS, ,COD PAN LA NI MTSAN PA'O, ,CHU
LHA KLU YI RDO RJE GYUR, ,ZHAL GSUM DKAR PO KLU GDONG DANG, ,KLU
YI ZHABS CAN PHYAG DRUG PA, ,KLU ZHABS RAL GRI PHYAG G-YAS LA,
,RIN

CHEN PADMA G-YON DU 'DZIN, ,GSUNG RIGS ZLA BA'I GDAN LA DGOD,
,CHO DPAG MED KYIS DBU BRGYAN PA'O, ,RLUNG LHA RDO RJE RLUNG DU
GYUR, ,MARGAD LTAR LJANG ZHAL GSUM PA, ,PHYAG DRUG RLUNG GOS RAL
GRI G-YAS, ,NOR BU PADMA G-YON DU 'DZIN, ,LAS KYI RIGS TE ZLA BAR
DGONG, ,RNGA SGRA YIS

NI DBU BRGYAN PA'O, ,LUS NGAN RDO RJE 'JIGS BYED GYUR, ,GSER 'DRA
ZHAL GSUM PHYAG DRUG PA, ,BI DZA P'U RA RAL GRI G-YAS, ,PADMA
DUNG NI G-YON DU 'DZIN, ,GSUNG RIGS NYI MA LA DGOD BYA, ,LOG
'DREN RDO RJE MA CHU RINGS GYUR, ,DKAR PO ZHAL GSUM PHYAG DRUG
PA, ,

RDO RJE MCHU CAN LA PHUG DANG, ,RAL GRI G-YAS SU 'DZIN PA'O, ,RIN
CHEN PADMA G-YON DU 'DZIN, ,'DI YANG GSUNG RIGS NYI MAR DGOD,
,DBANG LDAN RDO RJE KHRO BOR GYUR, ,DKAR PO ZHAL GSUM PHYAG DRUG
PA, ,RTZE GSUM RAL GRI G-YAS NA 'DZIN, ,G-YON DU RIN CHEN PADMA
'DZIN, ,

@78A *, ,GSUNG RIGS ZLA BA LA BKOD DE, ,CHO DPAG MED KYIS GSUM PO
BRGYAN, ,NYI MA RDO RJE 'KHYIL PAR GYUR, ,DMAR PO ZHAL GSUM PHYAG
DRUG PA, ,PADMA RAL GRI PHYAG G-YAS LA, ,G-YON DU 'KHOR LO RIN PO
CHE, ,RIN CHEN RIGS TE NYI MAR DGOD, ,RIN

CHEN 'BYUNG LDAN GYIS BRGYAN PA'O, ,ZLA BA RDO RJE 'OD DU GYUR,
,ZHAL GSUM PHYAG DRUG DKAR PO'I MDOG ,AUTPALA RAL GRI PHYAG G-YAS
LA, ,RIN CHEN PADMA G-YON DU 'DZIN, ,SKU YI RIGS TE ZLA BAR DGOD,
,TSANGS PA THUB PA'I RDO RJER GYUR, ,SER PO ZHAL GSUM PHYAG DRUG

PA; ,PADMA RAL GRI PHYAG G-YAS LA, ,NOR BU 'KHOR LO G-YON DU
'DZIN, ,SKU RIGS 'DI YANG ZLA BAR DGOD, ,LHA MIN ROD RJE THAGS
BZANGS GYUR, ,NAG PO ZHAL GSUM PHYAG DRUG PA, ,G-YAS SU RAL GRI
'KHOR LO 'DZIN, ,G-YON DU RIN CHEN CHU SKYES 'DZIN, ,SKU YI

RIGS NI NYI MAR DGOD, ,SA GNAS RDO RJE SAR GYUR TE, ,SER PO ZHAL
GSUM PHYAG DRUG PA, ,PADMA RAL GRI PHYAG G-YAS LA, ,G-YON DU RIN
CHEN CHU SKYES TE, ,SKU RIGS 'DI YANG ZLA BAR DGOD, ,BZHI BO RTAG
PAS BRGYAN PA'O, ,SGYU MA RDO RJE BYIN ZA DANG, ,MA BDAG SHA

RLON ZA BA DANG, ,LUS NGAN LOG PAR 'DREN PA DANG, ,LHA DMAG ZLOG
PAR BYED PA RNAMS, ,NYI MA MI YI 'OD KYIS 'KHOR, ,RTEN PA'I RGYAB
NA GNAS PA'O, ,LHAG MA ZLA BA'I RGYAB RTEN CAN, ,DANG PO RANG 'OD
RIG MA 'KHYUD, ,RDO RJE SKYIL MO KRUNG GNAS PA, ,ZAB MO YANG DAG

GSAL PA'I SKU, ,RIN CHEN SNA TSOGS RGYAN LDAN PA, ,MTSAN DANG DPE
BYAD KYIS 'OD GSAL, ,RANG RANG PHYOGS KYI NAM MKHA' GANG, ,RANG
RANG DANG 'DRA 'KHOR TSOGS RNAMS, ,ZHAL GSUM PHYAG DRUG RIG MAR
LDAN, ,YANG DAG BSKYED NAS NYER SGRUB SOGS, ,YID 'ONG GSANG BA
'DUS

PA YI; ,GZHUNG GIS BYIN BRLABS SBYANG BAR BYA, ,DE BZHIN NAM
MKHA' MNYAM PA YI, ,'GRO BA MA LUS SA BON GYIS, ,BKUG NAS ZHAL
ZHUGS ZHU BAR GYUR, ,RDO RJE'I LAM BYUNG MTSO SKYES NANG, ,YE
SHES RIM PA LNGA LAS BYUNG, ,RDO RJE SEMS DPA'I MOS PA YIS, ,ZHU
GYUR

@78B PADMA'I NANG GNAS PA, ,SPYAN SOGS LHA MO GLU DBYANGS KYIS,
,BSKUL PAS KshI LA SOGS PA YIS, ,SA BON NYI SHU GCIG TU GYUR, ,DE
LAS MTSAN MA SA BON MTSAN, ,SA BON PHYAG MTSAN LAS BYUNG BA'I,
,SA SNYING SOGS GZUGS BSKYED NAS, ,SKU MDOG ZHAL DANG PHYAG

MTSAN RNAMS, ,SGRUB PA'I THABS GSUNGS GRAGS PA RNAMS, ,NAM MKHA'I
KHAMS KUN SPROS PAS GANG, ,DE LTAR MGRON RNAMS KUN SBYANG NAS,
,YO BYAD RNAMS NI STA GON GNAS, ,GSER DANG DNGUL DANG ZANGS MA'I
SNOD, ,LCAGS DANG NYA PHYIS LA SOGS PA'I, ,SNOD MCHOG NANG DU

KHUR BA DANG, ,ZAN DANG SDIG MED SHA KHRAG DANG, ,MDZES PA'I LHA
BSHOS NYA SHA DANG, ,MON SRAN GRE'U 'O MA DANG, ,CHU DANG MAR ME
DRI ME TOG ,BLDAG RGYU BTUNG RGYU BZA' RGYU SOGS, ,RGYAS PA MDUN
DU MTHONG BYA STE, ,GLU DANG GAR DANG ROL MO DANG, ,GDUGS DANG
RGYAL MTSAN BA DAN DANG, ,

BLA RE LA SOGS MCHOD PA'I TSOGS, ,DE BZHIN PHYI ROL KUN BSKOR
BKOD, ,MED NA KHAM PHOR LA SOGS LA, ,MON SRAN GRE'U CHU ZAN DANG,
,GZHAN MA DAG KYANG RNYED PA BZHIN, ,CHO GA BZHIN DU DBUL BAR
BYA, ,'KHOR LO SNGA MA BZHIN DU BSGRUBS, ,PADMA SA BON BCU PO
LAS, ,

BA SPU'I BU GA LAS BYUNG BA'I, ,GZUGS SOGS LHA MO SPROS PA YIS,
,NAM MKHA'I KHAMS KUN RAB BKANG NAS, ,MGRON RNAMS SO SOR 'KHYUD
BYAS TE, ,DE BZHIN ME TOG LA SOGS PA, ,SA BON GYIS BSKUL SO SOR
THENGS, ,MCHOD PA MNYAM NYID BYA BA'I PHYIR, ,SNGAGS KYIS BYIN

GYIS BRLAB PAR BYA, ,AOm SARBA TA TH'A GA TA P'U DZA BADZRA SVA
BH'A BA A'ATMA KO&HAm, DE NAS RDO RJE DRIL BU NI, ,GSOR GSIL
BSKOR BA'I BDE BAS KYANG, ,LHA RNAMS THAMS CAD DGES BYA'I PHYIR,
,CHOS THAMS CAD KYIS BSTOD PAR BYA, ,RDO RJE MI BSKYOD YE SHES
CHE, ,RDO RJE DBYINGS NI MKHA' CHEN

PO; ,RDO RJE GSUM MCHOG DKYIL 'KHOR GSUM, ,RDO RJE SGROGS LA
PHYAG 'TSAL LO, ,RNAM PAR SNANG MDZAD DAG CHEN PO, ,RDO RJE ZHE
BA DGA' BA CHE, ,RANG BZHIN 'OD GSAL MCHOG GI MCHOG ,STON PA RDO
RJE PHYAG 'TSAL LO, ,RIN CHEN RGYAL PO RAB TU ZAB, ,RDO RJE NAM
MKHA' DRI MA

@79A *, ,MED; ,RANG BZHIN DAG PAS GOS PA MED, ,RDO RJE SKU LA
PHYAG 'TSAL LO, ,RDO RJE DPAG MED 'DOD CHAGS CHE, ,MI RTOG NAM
MKHA' RDO RJE 'DZIN, ,'DOD CHAGS PHA ROL PHYIN PA THOB, ,'OD GSAL
RDO RJE PHYAG 'TSAL LO, ,DNGOS GRUB RDO RJE RDZOGS SANGS RGYAS,
,BSAM

PA THAMS CAD YONGS RDZOGS PA, ,RANG BZHIN DAG PAS RDO RJE SEMS,
,RDO RJE SEMS DPA' PHYAG 'TSAL LO, ,DE NAS YAm BYUNG GZHU 'DRA
DANG, ,RAm BYUNG GRU GSUM MED DKYIL DU, ,AA BYUNG PADMA 'DAB
BRGYAD LA, ,RDZAS RNAMS MI 'CHI LNGA RU DMIGS, ,DE STENG ZLA BA
NYI MA LA, ,BRUm

SOGS BSAMS NAS DE'I 'OD KYIS, ,RIGS LNGA'I SANGS RGYAS BKUG BYAS
TE, ,SA BON LAS NI THIM GYUR STOBS, ,RLUNG GIS ME BUS PAD NANG GI
,BDUD RTZI KHOL BAS GCIG GYUR TE, ,RLUNG PA H'Um BYUNG RDO RJE
DKAR, ,LTE BAR BSAMS ZHU GYUR PAS, ,PAD NANG BDUD RTZI LA BABS

TE; ,ZLA BA SHEL LTAR DAG BSAMS NAS, ,STENG DU AOm BSAMS ZHU GYUR
PAS, ,NANG DU THIM BYAS GSAL BYAS TE, ,'OD ZER LNGA NI RAB 'BAR
BSAM, ,DE NYID GSUM GYI GSANG SNGAGS NYID, ,RAB TU BZLAS PAS BYIN
BRLABS TE, ,DE LTAR SBYANG BYAS GTOR MA RNAMS, ,SA BON

GYIS BSKUL PADMA YIS, ,NAM MKHA'I KHAMS KUN BKANG BYAS TE, ,LHA
RNAMS JI SNYED PHYAG G-YON BTEG ,THENGS PAR BYAS NAS SO SO YI,
,LCE NI H'Um LAS RDO RJE YI, ,BUM PAR H'Um BSAM DE 'OD KYIS,
,LCE'US CHU NI 'THUNGS BZHIN DU, ,BDUD RTZI 'THUNGS PAS ZAD MED

DE; ,DE YI STOBS KYIS GNYIS MED KYI, ,YE SHES YONGS SU MYONG BAR
BSAM, ,DE NAS TSIGS BCAD 'DI RNAMS KYIS, ,RAB TU BRJOD DE DBUL
BAR BYA, ,AOm PHYOGS BCU'I 'JIG RTEN KHAMS GNAS PA ,DUS GSUM LAS
NI BYUNG BA KUN, ,MKHA' DANG RGYA MTSO SPRIN GYI

TSOGS, ,SHIN TU RGYA CHE PHRA RAB KYI, ,RDUL GYI DKYIL 'KHOR SO
SO YI, ,NANG DU GNAS PA'I TSOGS CHEN PO, ,NAM MKHA'I DBYINGS DANG
MNYAM PA YI, ,CHOS KYI DBYINGS KYI RANG BZHIN CAN, ,PHYOGS BCU
SKYONG BA THAMS CAD DANG, ,SEMS CAN KHAMS RNAMS MA LUS PA'I, ,SO

@79B SO SBYOR BA'I TSUL GNAS PA, ,DE DAG KYANG NI 'DI LTA STE,
,RDO RJE MTSON CHA SGYU MA RDO RJE DANG, ,RDO RJE ME DANG RDO RJE
ZAD DUS DANG, ,RDO RJE GTUN DANG KLU YI RDO RJE DANG, ,RDO RJE
RLUNG DANG RDO RJE 'JIGS BYED DANG, ,RDO RJE MCHU RINGS RDO RJE
KHRO PO BO DANG, ,RDO RJE 'KHYIL PA RDO RJE 'OD CHEN DANG, ,THUB
PA'I RDO RJE RDO RJE THAGS

BZANGS DANG, ,SA YI RJE 'KHOR DANG SO SOR BCAS, ,SA SNYING PHYAG
NA RDO RJE NAM SNYING DANG, ,'JIG RTEN DBANG DANG SGRIB SEL KUN
DU BZANG, ,GZUGS DANG SGRA DANG DRI YI RDO RJE MA, ,RO DANG REG
BYA CHOS DBYINGS RDO RJE DANG, ,SPYAN MA DANG NI M'A MA K'I DANG
NI, ,NA BZA' DKAR MO DAM TSIG SGROL

MA DANG; ,RNAM SNANG MDZAD DANG RIN CHEN DBANG PHYUG DANG, SNANG
MTHA' YAS DANG DON YOD GRUB PA RNAMS, ,MI BSKYOD PA YI TSOGS CHEN
THAMS CAD LA, ,BDAG GIS ME TOG DANG NI SPOS DANG NI, ,MAR ME DRI
ZHIM ZHAL ZAS DAM PA DBUL, ,ROL MO LA SOGS DAG DANG LDAN PA
YI, ,GTOR

MA'I YO BYAD 'DI NI THUGS RJE YIS, ,BZHES SHING DGONGS SHIG BDAG
LA RAB TU DGONGS, ,BDAG LA GSER DANG DNGUL DANG 'GRON BU DANG,
,NOR PHYUG CHO RING BA DANG BZHON PA DANG, ,NA TSA MED DANG DAM
TSIG BDE BA KUN, ,'PHROG PAR BYED PA BGEGS KYI SDE DPON DANG,
,GDUG DANG SHIN TU

GDUG PA CAN DAG DANG, ,MI DANG MI MA YIN PA THAMS CAD DAG ,RMUGS
PAR GYIS SHIG TAB TU RMUGS PAR GYIS, ,CHINGS SHIG CHING SHIG
KHYED KYIS YANG DAG CHOM, ,DE BAS NGA YI 'GRON BU GSER DNGUL
DANG, ,NOR GYI DBYIG DANG CHO NI RING BA DANG, ,BZHON PA DANG NI
NA TSA MED LA

SOGS; ,BDE BA CHEN POR RAB TU 'PHEL BAR MDZOD, ,BDAG NI BYANG
CHUB SNYING PO MA THOB PAR, ,KHYED RNAMS BDAG GI GROGS LA RTAG TU
SPYON, ,BDAG GI NAD RNAMS DAG NI ZHI BA DANG, ,BDAG LA BGEGS KYI
GNOD PA ZHI BAR GYIS, ,KYE BCOM LDAN 'DAS NI RDO RJE 'DZIN PA
MCHOG ,

SKYON CAN KUN GYI PHYAG RGYAB SHIG PA PO, ,BDAG GIS GTOR PHUL
BDAG LA ZHI BA DANG, ,DUS 'DI NAS NI BSRUNG BAR MDZAD DU GSOL,
,DE LTAR 'DOD BZHIN GSOL BTAB NAS, ,DE DAG RNAMS KYANG MTHUN PA RU,
,BDAG LA DNGOS GRUB GNANG BSAMS NAS, ,MGRIN GCIG TU

@80A *, ,NI LEGS SO ZHES, ,GSUNGS PA'I KU COS KHAMS BKANG BA'I,
,SGRA KUN GRAGS PAR DMIGS NAS SU, ,TSIGS BCAD 'DI YIS BSHAGS PAR
BYA, ,'JIG RTEN 'DI NA 'KHOD PA'I MGRON RNAMS KUN, ,PHYOGS SKYONG
SEMS CAN KUN DANG LHA YI LHA, ,RANG

BZHIN GYIS GRUB SBYOR BAS SBYANGS PA RNAMS, ,BDAG NI BRTZON DANG
MI LDAN BKREN CHEN TE, ,MCHOG GZHAN CI YANG BDAG LA MCHIS NA,
,GZHAN DON DGONGS PA'I MGON PO KHYED RNAMS KYIS, ,THUGS DANG MI
'GAL RANG GI MTHUS BZHES SHIG ,BDAG NI RNAM G-YENG RMUGS DANG

LE LOG YIS, ,SEMS MA 'DUS DANG MI GSAL MA BSGRUBS PAS, ,MGON PO
KHYED RNAMS THUGS DANG 'GAL BA GANG, ,RANG BZHIN BDAG GIS CHOS
GZIGS BZOD PAR MDZOD, ,DE LTAR BRJOD PAS DGA' 'GYUR TE, ,'GAL BA
DAG NI SOS PAR DMIGS, ,YANG NA AA YIS

DANG POR RDZOGS, ,BRJOD PA BYIN BRLABS GTOR MA DBUL, ,DE NAS RDO
RJE DRIL BU DANG LDAN PA'I, ,BDE BA'I DBYINGS RAB BRJOD BYA STE,
,BSKOR NAS PADMA'I LAG BSKOR LNGA, ,BYAS NAS SNGAGS 'DIS GSHEGS
SU GSOL, ,AOm SEMS CAN DON KUN BYAS NAS SU, ,RANG GI YUL DU

GSHEGS SU GSOL, ,YANG NI BYON PAR MDZOD CIG MU;, ,GSHEGS GSOL YI
GE BRGYA PA YIS, ,LAS KYI SKYON KUN BSAL BAR BYA, ,AOm BADZRA SA
TRA SA MA YA, MA NU P'A LA YA, ,BADZRA SA TVA TEV NO PA, TIshthA
DRi dhO ME BHA BA, AA NUR KTO ME BHA BA, SU TO shYO ME BHA BA, SU
PO shYO ME BHA BA, SARBA SIDDHA

MME PRA YATZTSA, SARBA KARMA SU TZA MED, TZI TTAm SHR YA; KU AtA
MTHAR BZHAG ,AU TZTSA GA B'AN SARBA TA TH'A GA TA, BADZRA M'A ME
MUNYTZA, BADZRI BTA PA MA H'A SA MA YA SA TVA A'A;, ,DE LTAR BRJOD
NAS GTOR MA RNAMS, ,MNGON SUM DUS SU PHYOGS BCUR GTOR, ,GZHAN MAS
PHYOGS GTZOR SAR SPUNG, ,CHU GNAS SEMS

CAN RNAMS DANG NI, ,MI NI DBUL BA RNAMS LA SBYIN, ,KHYI DANG BYA
ROG LA SOGS LA, ,NAN TAN GYIS NI SBYIN MI BYA, ,DE BZHIN YIS RIM
PA YIS, ,ZHI BA LA SGOS MI BZHIN DU, ,RANG 'DOD PHYOGS SU KHA
BLTAS TE, ,DE YIS KHA DOG 'KHOR LOR LDAN, ,SNGON BZHIN PHYOGS
BCUR

@80B SKYONG BA RNAMS, ,BKUG NAS BSAM PA'I NYON MONGS BSAL, ,SHES
BYA'I SGRIB PA YANG BSAL NAS, ,DE DGE STONG BYAS SA BON LAS,
,BSREGS NAS RJE DPON DU GYUR PA, ,YI DAM LHA YI PHYAG MTSAN SOGS,
,SPRO DANG BSDU BA BYAS NAS SU, ,SNGA MA'I RTEN NI GYUR BYAS NAS,
,THAMS

CAD KUN MKHYEN SKU THOB BYA, ,'PHRO BA'I ZER BYUNG THUGS DBANG
GIS, ,PHYOGS BCU'I KHAMS KUN KHYAB PAR BYAS, ,SKU DANG MKHYEN PA
BYAD PA DBANG, ,RGYAS BTAB MTSAN NYID SHES BYAS NAS, ,MYUR BA SA
BON SOGS TSUL GYIS, ,MCHOD BYAS DGES BYAS TSIM PAR BYAS, ,GTOR MA

SNGON BZHIN BYIN BRLABS NAS, ,PHUL TE TSIM BYAS GNYIS MED KYI,
,YE SHES YONGS SU MYONG BAR BSAM, ,YID KYIS RDO RJE DRIL BZUNG
NAS, ,MI BSKYOD LA SOGS TSIGS BCAD KYIS, ,BSTOD PAS DGYES TE LAN
CIG GSUNGS, ,DE NAS PHRIN LAS BSGRUB PA RNAMS, ,BSGRUNG

BYA'I DON DU GSOL BA BTAB ,'DI YIS GTOR MA BYIN BRLABS SNGAGS,
,AOm A'A; BADZRA DRiK SARBA DU sht'AN SA MA YA MU DRAm PRA BHAm
DZA KA MA MA SH'I NITA KU RU SV'A H'A H'Um, DE BZHIN RGYAS PA'I
MTHA' RU AOm, ,PU shItA KU RU ZHES BYA'O, ,DBANG GI MTHA' RU CHE
GE MO, ,BSHAm KU RU ZHES BYA'O, ,MNGON SPYOD

LA NI H'Um DANG PHAt, ,M'A RA YA NI ZHES BYA'O, ,DGUG PA'I MTHA'
RU DZA; ZHES BYA'O, ,BSKRAD PA LA NI PHAt MTHAR BZHAG ,AU TZTSA
TZTSA E PA'O, ,DE BZHIN LAS KYI BYE BRAG GIS, ,JI LTAR 'DOD PA
BZHIN DU SBYAR, ,SNGON DU GSUNGS PA'I DNGAGS RNAMS BRJOD, ,DE DAG
RAB TU DGYES

BSAMS NAS, ,RANG GI GNAS SU GSHEGS SU GSOL, ,DE LTAR MA LUS BSTAN
PA YI, ,GTOR MA'I CHO GA MCHOG 'DI NI, ,BLA MA MCHOG GIS LEGS
SBYANGS PA'I, ,SEMS DUL DANG LDAN BRTZON 'GRUS CAN, ,GSANG SHES DE
NYID RIG PA PO, ,DKYIL 'KHOR LA SOGS RTOG

PA'I TSOGS, ,SHES SHING SGRUB PA LHUR LEN PA, ,DE LA 'DI NI SBYIN
PAR BYA, ,GANG ZHIG BLA MA LA NI GUS, ,DAD MED 'JUNGS PA RNAM
G-YENGS PA, ,LE LOS SEMS SBYONG RNAM SPANGS PA, ,BLUN CHEN DE LA
SBYIN MI BYA, ,BDAG GIS GTOR MA'I CHOG 'DI BYAS DGE BA YIS, ,RNAL

@81A *, ,'BYOR 'DI SGRUB BAR CHAD ZHI ZHING 'DOD DON GRUB, ,GTZUG
LAG TSAD MAS RNAL 'BYOR CHEN PO'I LAM BGROD DE, ,BCU GSUM DGE BA
RDO RJE 'DZIN PA'I SAR 'GRO SHOG ,SLOB DPON CHEN PO BI TA P'A DAS
MDZAD PA RDZOGS SO,, ,,RGYA GAR GYI MKHAN PO KA MA LA GU HYA

DANG; BOD KYI LO TZ'A BA CHEN PO MNGA' BDAG LHA YE SHES RGYAL
MTSAN GYIS BSGYUR CING ZHUS TE GTAN LA PHAB BA,,