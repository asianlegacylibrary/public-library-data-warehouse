@299A #, ,RGYA GAR SKAD DU, MA H'A Y'A NA PA TH'A S'A DHA NA
WA RnnA SAm GRA HA, BOD SKAD DU, THEG PA CHEN PO'I LAM

GYI SGRUB THABS YI GER BSDUS PA, SANGS RGYAS DANG BYANG CHUB SEMS
DPA' THAMS CAD LA PHYAG 'TSAL LO, ,BSAM GYIS MI KHYAB CHE BA
MNGA', ,BLA MED BYANG CHUB THOB 'DOD NA, ,BYANG CHUB BSGRUB LA
RAG LAS PAS, ,SGRUB PA LHUR BLANG SNYING POR BYA, ,DAL 'BYOR

PHUN SUM TSOGS PA'I LUS, ,SHIN TU RNYED DKA' RNYED GYUR CING,
,PHYIS KYANG SHIN TU RNYED DKA' BAS, ,SGRUB LA 'BAD PAS DON YOD
BYA, ,SANGS RGYAS 'BYUNG DANG DGE SLONG DANG, ,MI LUS RNYED DKA'
RNYED GYUR CING, ,DGE BSHES PHRAD DKA' PHRAD GYUR NAS, ,DON MED
PAR

@299B NI MA BYED GSUNGS, ,RLUNG GI NANG GI MAR ME BZHIN, ,TSE 'DI
GNAS PA'I GDENG MED PHYIR, ,MGO'AM LUS LA ME 'BAR BZHIN, ,SGRUB
LA MYUR DU BRTZON 'GRUS BRTZAM, ,'JIG RTEN 'DAS DANG 'JIG RTEN
GYI, ,PHUN SUM TSOGS PA THAMS CAD KYANG, ,SGRUB PA'I MTHU LAS
BYUNG RIG

MDZAD; ,SGRUB PA GTZOR MDZAD BLO LDAN RNAMS, ,'DI DANG GZHAN DU
BDE BA LA, ,MKHAS PA SU ZHIG THE TSOM ZA, ,DE NYID PHYIR NA BLO
LDAN RNAMS, ,SGRUB PA SNYING POR BYA BAR RIG ,'DOD PA'I GZHI LA
CHAGS PA'I RGYUS, ,SGRUB PA'I SPYOD LAM NYAMS PA'I MI, ,'JIG RTEN
'DAS DANG

'JIG RTEN GYI, ,PHUN SUM TSOGS PA THAMS CAD LAS, ,SHIN TU RING BA
KHO NAR 'GYUR, ,'KHOR BA'I BTZON RA NYAM NGA RU, ,NYON MONGS
'CHING BA SNA TSOGS KYIS, ,RAB TU BSDAMS PAS NYAM THAG CING,
,'KHOR BA'I SDUG BSNGAL DPAG MED KYIS, ,DE NYID RGYUD GDUNG MI

BDER 'GYUR, ,DE NYID PHYIR YANG BLO LDAN DANG, ,'DOD PA'I GZHI LA
CHAGS SPANGS TE, ,CHOS SGRUB GTZO BOR BYA BA'I RIGS, ,'DOD LA
CHAGS BRAL BYA BA'I PHYIR, ,'DOD PA'I NYES PA DPAG MED PA,
,GZHUNG LAS 'BYUNG BA RTOGS BYAS LA, ,RTAG TU TSUL BZHIN YID LA
BYA, ,

MNOG CHUNG NYES PA CHE BA NI, ,BTUNG BA DUG CAN LTA BUR BLTA,
,CHOS MIN SDUG BSNGAL RGYUR GYUR PAS, ,RTZA BA'I ME BZHIN SHES
PAR BYA, ,'DOD PA NGOMS PAR MI BYED CING, ,SKOM PA'I SRED PA
'PHEL BYED PA, ,LAN TSVA'I CHU 'THUNGS LTA BU ZHES, ,THUB PA'I
DBANG PO'I LUNG LAS 'BYUNG,,

'DOD PA GNOD PA MANG BA NI, ,SHING GI RTZE MO'I SHING TOG DANG,
,LAM KA'I SHING GI SHING TOG 'DRA, ,BYIS PA RNAMS NI LAN MANG DU,
,'DOD PA'I GZHI LA CHAGS PAS PHUNG, ,'DOD PA'I SKYON DU MA GYUR
PA, ,DE NI 'GA' YANG MED RIG BYA, ,DE YI LAS NI SDUG BSNGAL
BSKYED, ,

THOG MA MED PA'I DUS NAS KYANG, ,'DOD LA CHAGS PAS RTAG TU 'KHOR,
,'DOD PA'I CHU BO'I SHUGS KYIS NI, ,'KHOR BA'I 'KHOR LOR 'KHOR
BYED CING, ,DE YIS NYES PA GRANGS MED SKYED, ,'KHOR BA'I SKYON NI
MTHA' YAS KYIS, ,SNGON MTHA' DA LTAR PHYI MTHA' RU, ,GDUNG

@300A *, ,BYAS GDUNG BYED GDUNG BYED 'GYUR, ,DE DON RTAG TU BSGOM
BYA ZHING, ,BTZON RA LTA BU'I 'KHOR BA LA, ,BTZON LTAR SKYO BA
GOMS PAR BYA, ,JI LTAR BTZON NI BTZON RA YI, ,SDUG BSNGAL MANG
MYONG DE DRAN PAS, ,SKYO SEMS RTAG TU NGANG GIS 'BYUNG, ,JI LTAR
BTZON

NI BTZON RA LAS, ,'BROS PA'I GLAGS NI BYUNG BA'I TSE, ,CHED KA
GZHAN DANG MI SNYOMS PAR, ,DE YI GNAS NAS 'BROS PA LTAR, ,'KHOR
BA'I RGYA MTSO CHE 'DI LAS, ,RGAL BA'I GLAGS DAG BYUNG GYUR NA,
,CHED DKA' GZHAN DANG MI SNYOMS PAR, ,SRID PA'I KHYIM NAS 'BYUNG
BAR BYA,,

BDAG GZHAN 'KHOR BA'I SDUG BSNGAL DAG ,MTHAR DBYUNG PHYIR YANG
BLO LDAN DAG ,'DOD PA ME BZHIN MYUR SPANGS TE, ,CHOS SGRUB GTZOR
BYA MI RIGS SAM, ,SGRUB PAR 'DOD PA'I GANG ZAG GIS, ,SA LTAR CHOS
NYID GZHIR GYUR PAS, ,DANG PO SKYABS SU LEGS 'GO ZHING, ,DE YI

BSLAB PA'I CHOS LA BSLAB, ,RJES SU DRAN DRUG RTAG TU BSGOM,
,SANGS RGYAS YON TAN MTHA' YAS PA, ,SGRUB PA POS NI DRAN BYAS LA,
,DE LA DAD PA BRTAN PAR BYA, ,CHOS KUN RTZA BA DAD PA YIN, ,RTZVA
RTZE'I ZIL THIGS LTA BUR NI, ,RING DU MI GNAS TSE 'DI'I PHYIR,
,MKHAS PAS SDIG

PA YONG MI SPYOD, ,DE 'BRAS NGAN 'GRO'I SDUG BSNGAL 'BYUNG, ,DGE
BCU TSUL KHRIMS DAG BYA ZHING, ,SO SOR THAR PA'I SDOM DAG KYANG,
,CI NUS RIM GYIS DAG PAR BSRUNG, ,DE NI 'PHAGS NOR KUN GYI RGYU,
,MANG THOS NOR YIN DE LDAN BYA, ,TSUL KHRIMS NOR NYAMS GYUR PA
BZHIN, ,

MANG THOS NOR LAS NYAMS PA'I MI, ,PHYI PHYIR 'GYOD PAR GDON MI
ZA, ,RANG LA NGA RGYAL GZHOM PA DANG, ,CHOS SMRA BA LA'ANG GUS
PAR BYA, ,THEG CHEN CHOS SGOR 'JUG 'DOD PAS, ,MUN SEL GDUNG BA
ZHI BYED PA, ,NYI ZLA LTA BU'I BYANG CHUB SEMS, ,BSKAL PAR 'BAD
PAS SKYE

YANG RUNG, ,DANG POR DE BSKYED RAB SBYANGS PAS, ,RI RAB LTA BUR
BRTAN PAR BYA, ,DE BSKYED SBYONG BAR 'DOD PA YIS, ,BYAMS SOGS
TSANGS PA'I GNAS BZHI PO, ,'BAD PAS RING DU BSGOM BYAS PAS,
,CHAGS DANG PHRAG DOG SPANG BYA ZHING, ,YANG DAG CHO GA BYAS PAS
SKYE, ,BAG

@300B YOD CHOS LAS NYAMS PA'I MI, ,CHOS KUN LAS NI NYAMS PAR
'GYUR, ,CHOS DE RNAL 'BYOR NYID DU BYA, ,BU GCIG PHA MA BU BSRUNG
DANG, ,ZHAR BA MIG GCIG MIG BSRUNG DANG, ,LAM ZHUGS RNAMS KYI DED
DPON DANG, ,SMAN SHING CHEN PO'I 'BRAS BU LTAR, ,BAG YOD CHOS
KYIS

SEMS DE BSRUNG, ,SEMS DE BYANG CHUB RTZA BAR GSUNGS, ,BYANG CHUB
SEMS DPA'I SPYOD PA YI, ,DKYIL 'KHOR DAG NI THAMS CAD KYANG,
,BYANG CHUB SEMS KYI MTHU LAS BYUNG, ,SEMS MCHOG DE DANG MI LDAN
PAS, ,SBYIN LAS SHES RAB BAR DAG GI ,SPYOD PA DRUG LA SLOB BYED
KYANG,,

RTEN DANG BRAL BA NYID KYI PHYIR, ,PHA ROL PHYIN PA'I MING YANG
MED, ,NYAN THOS BSE RU DRUG PO BZHIN, ,BSOD NAMS THAMS CAD SDUD
PA YI, ,TING 'DZIN SEMS DE MA BSKYED NA, ,BSAM GTAN BZHI DANG
GZUGS MED BZHI, ,TING 'DZIN LAN MANG THOB 'GYUR KYANG, ,SRID PA'I
MTSO

LAS RGAL MI NUS, ,BYANG CHUB SEMS KYI BZHON PA LA, ,BRTEN NAS
'CHI BA RJES DRAN GYI, ,LCAG NI YANG DANG YANG BRDAB CING, ,SRID
LAM 'JIGS PA CHE BA YI, ,LAM 'DI MYUR DU 'DA' BYAS LA, ,'JIGS MED
SANGS RGYAS SAR PHYIN BYA, ,SKYABS 'GRO LHAG PA'I TSUL KHRIMS

DANG; ,SMON PA'I GZHI LA GNAS PA YIS, ,SEMS PA'I SDOM PA RAB
BZUNG ZHING, ,PHA ROL PHYIN DRUG LA SOGS PA, ,SEMS DPA'I SPYOD PA
THAMS CAD LA, ,CI NUS RIM GYIS TSUL BZHIN SPYAD, ,'JUG PA'I SPYOD
PA GTZOR STON PA'I, ,MDO SDE BLTA ZHING BSTAN BCOS MNYAN,,

CHOS KYIS MI NGOMS MTSO 'DRA'I MIS, ,RIN CHEN NOR BU'I RGYA MTSO
BZHIN, ,YON TAN KUN 'BYUNG 'BYUNG GNAS GANG, ,THEG CHEN GZHUNG
LAS BSNGAGS PA YI, ,BSHES GNYEN RING DU TSUL BZHIN BSTEN, ,RGYA
MTSO CHEN POR CHU BO BZHIN, ,DE YI RTEN LA YON TAN 'DU, ,SEMS
DPA'I

SPYOD LA DE MKHAS 'GYUR, ,SEMS DPA' SPYOD PA CHE BA LA, ,DAD PA
SHIN TU BRTEN PAR BYA, ,BAG YOD DRAN DANG SHES BZHIN DANG, ,TSUL
BZHIN YID LA BYED PA YIS, ,KUN NAS NYON MONGS DMIGS PA LA, ,RANG
SEMS YAN PA PHYIR BZLOG STE, ,SANGS RGYAS CHOS KYI DMIGS PA LA,,

@301A *, ,RTAG TU GZHAG PA NYID DU BYA, ,DE LTAR SLOB PA'I RGYAL
SRAS GANG, ,DE YI SPYOD LAS NYAMS MI 'GYUR, ,DGE BA'I BSHES KYI
GDAMS PA BZHIN, ,RTZOM PA DAG NI THAMS CAD KUN, ,THEG CHEN GZHUNG
DANG BSTUN DE TZAM, ,GROS KYI PHUGS NI CHOS LA GTAD, ,CHOS

DANG 'GAL NA GANG YANG SPANG, ,CHOS DANG MTHUN PA'I SPYOD PA
SPYAD, ,BLO LDAN GANG ZHIG RTZOM PA KUN, ,CHOS GTZOR BYED PA DPAL
LDAN PO, ,DE LA 'DI DANG GZHAN DU YANG, ,BDE BAR 'GYUR BAR THE
TSOM MED, ,THOS PA NYUNG DANG 'KHOR SPANGS SHING, ,BAS MTHA' DGON
PAR

GNAS PAR BYA, ,ZHI BA DANG NI DUL BA YI, ,SBYOR BA DE LA BRTZON
'GRUS BRTZAM, ,KHYIM NI GANG LA'ANG MI BLTA ZHING, ,GZHAN SKYON
MI BRTAG RANG SKYON BLTA, ,GZHAN GYI SNYING LA MI 'BAB PA'I,
,TSIG KYANG MKHAS PAS RING DU SPANG, ,'DI DAG DANG LDAN RGYAL
SRAS GANG, ,PHYI

MTHA' DUS SU MI NYAMS PAR, ,BDE BAR THAR ZHES THUB PAS GSUNGS,
,GZHAN BRNYAS KHYAD DU GSOD CING SMOD, ,DE YIS BDAG NYID NYAMS
PAR 'GYUR, ,KUN LA STON PA'I 'DU SHES SBYANG, ,CHOS SGOR ZHUGS
DANG RGYAL SRAS LA, ,KHYAD PAR DU YANG BLO DE SBYANG, ,RANG BYUNG

'CHING BA DAM PO GANG, ,RNYED PA DANG NI BKUR STI STE, ,DE YIS
GZHI LA CHAGS PA SPANG, ,'CHING BA DE LAS GROL BA GANG, ,ME YI
NANG GI PADMA BZHIN, ,MKHAS PA'I NGO MTSAR GNAS SU 'GYUR, ,RAB TU
BYUNG BA'I SGRUB PA POS, ,SANGS RGYAS CHOS KUN 'BYUNG BA'I RGYU,
,'PHAGS

PA'I RIGS BZHI LA GNAS PAS, ,'DOD PA CHUNG ZHING CHOG SHES BYA,
,SBYANGS PA'I YON TAN BCU GNYIS LA, ,DE YIS BSLAB PAR THUB PAS
GSUNGS, ,YO BYAD BSNYUNGS PA LA GNAS SHING, ,YONGS SU 'DZIN PA
THAMS CAD LA, ,RGYAB KYIS PHYOGS TE GNAS PAR BYA, ,RGYUS MED

YUL DU GRONG RGYU ZHING, ,BYA BZHIN 'TSO BA 'PHRAL BTZAL BYA,
,RANG SEMS SBYONG BA LHUR LEN PA, ,NGO MTSAR THUB PA'I MDO LAS
GSUNGS, ,GDUL DKA' SEMS RGYUD YIN BTANG NAS, ,GRAGS SOGS 'JIG
RTEN CHOS KYI PHYIR, ,NYIN MTSAN GYI NI DUS KUN DU, ,RTZOD PA
SLOB

@301B PHYIR RTZOD PA SBYONG, ,NYAN BSHAD LA SOGS CHOS LA 'JUG
,TSE NI DON MED MYUR DU 'DA', ,MCHOG GI LAM LAS DE NYAMS 'GYUR,
,'CHI BDAG NYE BAR GYUR PA'I TSE, ,'GYOD PAS DE RGYUD GDUNG BAR
'GYUR, ,'JIG RTEN CHOS LA MNYAM SEMS BSLAB, ,DE YIS BYIS PA SLU
BAR

BYED; ,'JIG RTEN GANG GI BLO LA YANG, ,BDAG GI MING YANG MI GNAS
SHING, ,BDAG GI LUS KYI RUS PA'I RDUL, ,SHIN TU PHRA BA'ANG 'JIG
RTEN NA, ,GNAS PAR MI 'GYUR DE DUS 'BYUNG, ,DE TSE RNYED DANG
BKUR STI DANG, ,GRAGS SOGS MED 'JIGS SMOS CI DGOS, ,DE TSE BDAG
LA

GANG DBEN PA, ,BLO DANG LDAN PAS DPYAD PA THOB, ,LAS DANG PO YI
GANG ZAG GIS, ,LUS DBEN PA LA MA BRTEN PAR, ,SEMS DBEN RNYED PAR
DKA' BA'I PHYIR, ,'DRE SPANGS NANG DU GNAS PAR BYA, ,'DRES PAS
'DRIS SHING CHAGS PAR BYED, ,DE YIS 'KHOR BA'I 'KHOR LO BSKOR, ,

DE LTAR 'DRE BA SPANGS PA LA, ,RTAG TU BAG DANG LDAN PAR BYA,
,GNYID LA DGA' SPANGS CHOS KUN PHYIR, ,DER GNAS DE YIS BRTZON
'GRUS BRTZAM, ,DE YIS CHOS KUN RDZOGS PAR BYED, ,DRAN PA NYER
GZHAG BZHI BSGOM ZHING, ,PHYIN CI LOG BZHI RAB TU SPANG, ,SMRA LA
DGA' YANG DON

BSAM BYA, ,BUR MA SHING SHUN SNYING PO CI YANG MED, ,DGA' BAR BYA
BA'I RO NI NANG NA 'DUG ,SHUN PA ZOS PAS MIS NI BU RAM RO, ,ZHIM
PO RNYED PAR NUS PA MA YIN NO, ,SHUN PA DE BZHIN 'DI LA SMRA BA
STE, ,RO LTA BU NI 'DI LA DON SEMS YIN, ,DE LTA BAS NA MI RIGS
SMRA SPANGS TE, ,

RTAG TU BAG YOD KYIS LA DON SOMS SHIG ,NAM MKHA'I MTHA' KLAS SEMS
CAN GYI, ,CHED DU GO BGOS RIG MDZOD LA, ,'GA' YI CHED DU SGRUB PA
YI, ,SPYOD PA DAG LA NYAMS MI BYA, ,'KHOR DANG RNYED PA BKUR STI
DANG, ,GROGS 'DOD PA YI BLOS BSKYED NAS, ,SMA LA DGA' BA'I

SEMS BYUNG NA, ,SGRUB PA'I BAR CHAD BYED PA'I GDON, ,RANG GI SEMS
DE YIN RIG MDZOD, ,MDZA' BSHES LA SOGS GANG LA YANG, ,GCES DGOS
MKHO BA CHUD BAR BYA, ,MKHO BA'I SGO NAS NYAMS 'GYUR ZHING, ,CHOS
LA'ANG BAR CHAD MANG DU 'BYUNG, ,LAS LA DGA' BA RAB SPANGS TE, ,

@302A *, ,GDUL DKA'I SEMS GDUL DGE BA SPYAD, ,SPROS LA DGA' BA
RAB SPANGS TE, ,BZOD LA DES PAS BDAG NYID BRGYAN, ,BZOD PA'I CHE
BA DPAG TU MED, ,RNYED DANG BKUR STI LA SOGS PA'I, ,CHOS DRUG
NYES PA MTHONG BAR BYA, ,SEMS DPA'I SPYOD PA GRANGS MED

KYANG; ,BSDU NA THABS DANG SHES RAB GNYIS, ,THABS DANG SHES RAB
PHA MA YIS, ,SANGS RGYAS SRAS NI SKYED PAR BYED, ,BDER GSHEGS
SRAS NI DON GNYER BAS, ,THABS DANG SHES RAB PHA MA YIN, ,SGRUB PA
'DI GNYIS 'BREL PAR BYA, ,SGRUB PA 'DI GNYIS BRAL GYUR NA, ,SANGS

RGYAS SRAS SKYED MI NUS TE, ,SKYES PA DANG NI BUD MED DAG ,GCIG
LA GCIG NI ZLA MED BZHIN, ,GANG PHYIR YA BRAL 'CHING BA GSUNGS,
,CHOS KUN RTZA BAR RAB BSTAN PA'I, ,'DUN PA RTAG TU BSGOM BYA
ZHING, ,ZLA BA YAR GYI NGO BZHIN DU, ,SGRUB BLO RTAG TU 'PHEL BAR
BYA, ,STOBS

DANG LDAN PA NYID DU BYA, ,SGRUB PA'I BLO NI 'PHEL 'GYUR NA,
,RLAN LDAN RI RTZE'I RTZA SHING BZHIN, ,SGRUB PA 'PHEL BAR GDON
MI ZA, ,SGRUB BLO STOBS DANG LDAN GYUR NA, ,SPYOD PA'I KHUR LCI
YUN RING DU, ,KHUR YANG SKYO ZHING NGAL MI 'GYUR, ,CHOS SPYOD
RNAM BCU LA SOGS PA'I, ,TSOGS BSAG

SGO NI THAMS CAD NAS, ,TSOGS GNYIS BSAG PA LHUR BLANG BYA, ,SLOB
PA'I DUS NA CHE BA GANG, ,DE YI RTEN LA CHOS KUN SKYE, ,SEMS CAN
DON LA MTHU LDAN 'GYUR, ,SKU DANG YE SHES 'BRAS BU 'BYUNG, ,THABS
DANG SHES RAB SNYING PO GANG, ,ZHI GNAS LHAG MTHONG RNAL 'BYOR
BSGOM, ,'JIG

RTEN 'DAS DANG 'JIG RTEN GYI, ,CHOS KUN DE GNYIS 'BRAS BUR
GSUNGS, ,MNGON SHES MTHU DANG LDAN BYA DANG, ,ZAG MED LAM NI
BSKYED PA'I PHYIR, ,DANG PO ZHI GNAS BSKYED PAR BYA, ,ZHI GNAS
TSOGS NI NYAMS PA YIS, ,RING DU 'BAD KYANG 'GRUB MI 'GYUR, ,TING
'DZIN TSOGS LA

LEGS PAR BSLAB, ,TING 'DZIN GNOD PA KUN SPANGS TE, ,MTHUN PA'I
DMIGS PA GANG YIN PA, ,SPONG BA'I 'DU BYED BRGYAD LDAN PAR, ,DE
DON GNYER BAS GTZUB SHING LTAR, ,CHAGS PA'I RLAN DANG BRAL BA
YIS, ,RTAG TU RGYUN DANG LDAN PAR BSGOM, ,NYON MONGS G-YUL LAS
RGYAL

@302B BYA'I PHYIR, ,ZHI GNAS LA BRTEN LHAG MTHONG BSGOM, ,LHAG
MTHONG GRUB PAR GYUR PA YIS, ,MNYAM GZHAG LANGS PA'I DUS DAG TU,
,SGYU MA'I DPE BRGYAD LTA BUR NI, ,CHOS KUN LTA BA GOMS BYAS PAS,
,RJES KYIS RTOGS PA SBYANG BA DANG, ,THABS LA SLOB PA GTZO BOR
BYA, ,

MNYAM PAR GZHAG PA'I DUS DAG TU, ,ZHI GNAS LHAG MTHONG CHA MNYAM
ZHING, ,DE RGYUN RTAG TU GOMS PAR BYA, ,DE LTAR TSUL BZHIN BSLABS
PA'I MTHUS, ,DROD SOGS NGES 'BYED BZHI THOB NAS, ,SA BCU'I YE
SHES RIM GYIS SKYED, ,DE YIS MYUR DU DE 'TSANG RGYA, ,NOR BU

BZHIN DU GZHAN GYI DON, ,LHUN GYIS GRUB PAR DE BYED 'GYUR, ,SHIN
TU BSDUS NA GO MI 'GYUR, ,SHIN TU SPROS NA GZHUNG MNGAS 'GYUR,
,BLO DANG LDAN PAS LEGS DPYAD NA, ,GO BA'I TSAD DU BDAG GIS
GDAMS, ,BDAG GI BLA MA YON TAN MANG MNGA' RGYA MTSO CHE DANG
MTSUNGS, ,'JIG

RTEN CHOS LA MI GZIGS NYID GZHAN DON PHYIR SGRUB PA SNYING POR
'DZIN, ,'JIG RTEN MA RIG GIS LONG SHES RAB MIG 'BYED MTHU MNGA'
DU MA YIS, ,GDAMS PA'I DON DANG GTZUG LAG BSTAN BCOS LAS BSHAD
BSLAB DGOS ZHES, ,GZHAN LA PHAN PA 'BYUNG SRID BSAM PAS

YI GER GNAS PAR BYAS, ,DAD DANG SHES RAB NOR LDAN SGRUB PA SNYING
POR BYED 'DOD GANG, ,THEG PA LAM GYI SGRUB THABS YANG DAG YI GER
BSDUS 'DI LA, ,GAL TE MOS PA YOD SRID 'DI BZHIN BYAS TE RANG
GZHAN DON DU 'GYUR, ,THEG PA CHEN PO'I LAM GYI SGRUB THABS YI GER
BSDUS

PA; SLOB DPON CHEN PO DPAL MAR ME MDZAD YE SHES KYI ZHAL SNGA NAS
MDZAD PA RDZOGS SO,, ,,RGYA GAR GYI MKHAN PO DE NYID DANG, LO
TZ'A BA DGE SLONG DGE BA'I BLO GROS KYIS BSGYUR CING ZHUS TE GTAN
LA PHAB PA,, 