@133B #, ,RGYA GAR SKAD DU, SHR'I TZA KRA SAm BA
RA S'A DHA NAm RATNA D'I PA, BOD SKAD DU, DPAL 'KHOR LO SDOM PA'I
SGRUB THABS RIN PO CHE'I SGRON MA, ,DPAL HE RU KA LA PHYAG 'TSAL
LO, ,GANG ZHIG RNAM DAG KUN DU RTOG

YANGS MKHA' 'DRA'I CHOS SKU DANG, ,DPE MED PHUN TSOGS BDE BAS
RNAM MDZES LONGS SPYOD RDZOGS SKU NYID, ,SA RNAMS KUN DU PHAN
MDZAD RAB GSAL SPRUL PA'I SKUR BRJOD GANG, ,BCOM LDAN RDO RJE
SEMS DPA' DE YIS KHYED LA BDE LEGS SHOG ,DANG POR RE ZHIG RNAL
'BYOR PA DPAL 'KHOR LO

SDOM PA'I DBANG BSKUR BA DANG YANG DAG PAR LDAN PAS YID DANG RJES
SU MTHUN ZHING DBEN BAR BDE BA'I STAN LA 'DUG STE, DAM TSIG BRTAN
PAR BYAS NAS RANG GI SNYING GAR NYI MA'I DKYIL 'KHOR LA H'Um NAG
PO BLTAS LA BLA MA'I MAN NGAG JI BZHIN PAS SNGAGS BSKONG PA'I LAG
PA G-YON PAS, DAM TSIG GI

RDZAS SBYANGS SHING BLANGS TE, ZHAL BZHI PA'I SNGAGS KYIS PHYOGS
BZHI DANG BDAG TU BYAS PA LA GTOR BA DANG YAN LAG LA YANG DGOD
PAR BYA ZHING BDAG DANG GNAS DANG RNAL 'BYOR BSRUNG BAR BYA'O,
,DE NAS DRI ZHIM PO DANG BCAS PA'I CHUS MDUN DU MAndALA BYAS TE,
BDUD RTZI LNGA DANG DAM TSIG CAN

GYIS BYUGS LA, DE'I DBUS SU G-YON PA'I MING MED KYIS MNAN TE, PU
DZA LA SOGS PA'I YI GE NYI SHU RTZA BZHIS RNAM PAR DAG PA DANG,
GNAS LA SOGS PA BCU'I MING CAN SA BCUR MOS PA BRJOD PAR BYA'O,
,DE'I RJES LA DKYIL 'KHOR DE SKAD CIG TZAM GYIS 'BYUNG BA CHEN PO
BZHI LA GNAS

PA'I RI RAB KYI STENG DU, GZHAL YAS KHANG DUR KHROD DANG BCAS PA
BSKYED DE, DE'I NANG DU SNA TSOGS PADMA'I GE SAR LA NYI MA'I
STENG DU RANG GI SNYING GA'I SA BON GYI 'OD LAS 'PHROS PA'I RDO
RJE 'DZIN PA BLTAS TE, DE YONGS SU GYUR PA LAS BCOM LDAN 'DAS
'KHOR LO YONGS SU RDZOGS PA DANG BCAS PA'I

BDAG NYID BCOM LDAN 'DAS MA DANG SNYOMS PAR 'JUG PAR BA LTA BAR
BYA'O, ,DE'I 'OG TU SNYING GA'I SA BON GYI 'OD ZER GYI PHRENG BA
RNAMS KYIS 'KHOR LO BSKUL TE, NAM MKHA'I PHYOGS SU GNAS PA LA
MNGON DU PHYOGS NAS MCHOD PAR BYAS LA, SNGAGS DANG BCAS PAS DAM
TSIG GI 'KHOR LO

@134A *, ,BCUG NAS RO MNYAM PAR BYA BA DANG, MCHOD PA RNAMS KYIS
MNYES PAR BYA STE, DE YANG RNAM PAR BYANG BA'I LAG PA G-YEN PAS
YI GE GSUM GYI SNGAGS DKYIL 'KHOR GYI DBUS SU, DANG PO BCOM LDAN
'DAS NYID ME RTOG LA SOGS PAS MCHOD PAR BYA'O, ,'DI LTA STE, BCOM

LDAN 'DAS KYI SNYING PO DANG NYE BA'I SNYING PO DANG, BCOM LDAN
'DAS MA'I SNYING PO DANG, NYE BA'I SNYING PO NYID KYIS BYA'O, ,DE
BZHIN DU MKHA' 'GRO MA NAS GSHIN RJE 'JOMS MA LA SOGS PA'I MTHAR
THUG DPA' BO'I DBANG PHYUG MA BCU GNYIS MAN NGAG BZHIN DU RANG
RANG GI SNGAGS KYIS

PHYOGS RNAMS SU G-YON SKOR DU DGOD CING, MTSAMS RNAMS SU NI G-YAS
SU BSKOR BAS GNAS JI LTA BA BZHIN DE DAG LA MCHOD PAR BYA'O, ,DE
NAS YID LAS BYUNG BA'I MCHOD PA'I LHA MO BCU DRUG DANG, BDUD RTZI
DANG, TE TE DGA' BA'I GLUS NYE BAR MCHOD PAR BYA'O, ,DE BZHIN DU
LAG

PA G-YON PA'I MTHIL DU PADMA LNGA PA LTE BA DAR BCAS PA'I GZHIR
DPA' MO DRUG RNAMS LA GO RIMS BZHIN DU DMAR MO DANG, SNGON MO
DANG, DKAR MO DANG, SER MO DANG, LJANG GU DANG, DU BA'I MDOG CAN
RNAMS DGOD LA, 'KHOR LOS SGYUR BA DRUG KYANG DKAR PO DANG, SKYA
BO DANG, SER PO DANG, NAG PO

DANG; DMAR PO DANG, LJANG GU RNAMS SNGAGS KYIS GZUGS SU PHYOGS JI
LTA BA BZHIN DU RANG RANG GI SNGAGS KYIS ME TOG DGOD PA SNGON DU
'GRO BAS CHO GA BZHIN DU MCHOD PA DBUL BAR BYA'O, ,'KHOR LO DE
YANG LAG PA'I RGYAB TU ME LONG DANG BA'I NGOS GNYIS PA'I GZUGS
BRNYAN BZHIN DU GSAL

BAR SNANG BAR BLTA'O, ,DE NAS DE'I DKYIL 'KHOR GYI SNGAGS RNAMS
NI, SA LA SOGS PA'I KHAMS RNAMS KYI RANG BZHIN LHUNG BYED MA
DANG, RDO RJE SEMS DPA' LA SOGS PA'I LHA RNAMS KYI NGO BO NYID DU
LHAG PAR MOS PAR BYA STE, KHU BA BYIN GYIS BRLABS PAS BSANG GTOR
BYAS LA 'KHOR LO DE NYID

DPA' BO DANG DPA' MO RNAMS KYIS BYIN GYIS BRLABS PA'I DKYIL 'KHOR
LA 'KHOR LO GSUM GYI RANG BZHIN DU MOS PAR BYAS SHING RKANG PA
BRGYAD PA'I SNGAGS KYIS ME TOG LA SOGS PAS MCHOD PAR BYA'O, ,DE
NAS ME TOG PHRENG BA'I SNGAGS BRJOD PA'I MTHAR DKYIL 'KHOR DU DOR
TE, SNYIM PAS BLANGS

@134B NAS PHRENG SNGAGS SNGON DU BRJOD PAS MGO BOR DGOD PAR
BYA'O, ,YE SHES KYI 'KHOR LO DE YANG BDAG NYID LA BCUG BAR BSAMS
NAS YI GE BRGYA PAS BRTAN PAR BYA'O, ,DE NAS SDIG PA BSHAGS PA LA
SOGS PA CHO GA BCU GSUM GYIS RNAM PAR DAG PAR YANG BYA'O, ,DE'I
'OG TU BDAG PO

RNAMS LA BDUD RTZI MYANG BA LTA BU'I CHO GAS GTOR MA SBYIN PA'ANG
SHES PAR BYA'O, ,GAL TE 'BYOR NA RNAL 'BYOR PA RNAMS 'DUS TE
TSOGS KYI 'KHOR LO BSKOR BAR BYA'O, ,DE NAS RDO RJE DRIL BU 'DZIN
PAS MDUD PA BYAS TE, SHR'I NI GNYIS MED YE SHES TE, ,HE NI RGYU
SOGS STONG PA NYID, ,RU

NI TSOGS PA DANG BRAL BA, ,KA NI GANG DU'ANG MI GNAS NYID, ,HE RU
KA DPAL DKYIL 'KHOR GTZO, ,RDO RJE 'DZIN MCHOG PHYAG 'TSAL BSTOD,
,DPAL LDAN RDO RJE MKHA' 'GRO MA, ,MKHA' 'GRO MA YI 'KHOR LOS
SGYUR, ,YE SHES LNGA DANG SKU GSUM NYID, ,'GRO BA SKYOB PA LA
PHYAG 'TSAL BSTOD,,

JI SNYED RDO RJE MKHA' 'GRO MA, ,KUN DU RTOG PA 'CHING GCOD CING,
,'JIG RTEN BYA BA RAB 'JUG PA, ,DE SNYED RNAMS LA PHYAG 'TSAL
BSTOD, ,CES BYA BAS BSTOD PAR BYA'O, ,CHO GA'I BYA BA MA TSANG
BA, ,RDZOGS SANGS RGYAS DANG LHA RNAMS DANG, ,DE SRAS RNAMS DANG
TSANGS LA SOGS, ,'JIG RTEN

SKYONG RNAMS BZOD PAR GSOL, ,ZHES BYA BAS BZOD PAR GSOL LO, ,DE
NAS, LHA MO TSAD MA DAM TSIG TSAD MA DANG, ,DES GSUNGS TSIG NI
MCHOG TU TSAD MA STE, ,BDEN PA 'DI DAG GIS NI LHA MO RNAMS, ,BDAG
LA RJES SU 'DZIN PA'I RGYUR GYUR CIG ,CES SMON LAM GDAB BAR BYA
STE,,

'DI NI PHYI ROL GYI MCHOD PA'I CHO GA'O, ,DE NAS NANG GI RNAL
'BYOR LA BRTZON PAR 'DOD PA'I SNGAGS PAS, YANG SNYING GA'I SA BON
GYI 'ONG ZER PHRENG BA'I LCAGS KYUS 'CHANG BAR 'GYUR BA'I MTSAN
NYID CAN GYIS BCOM LDAN 'DAS DKYIL 'KHOR DANG BCAS PA BSKUL TE,
NAM MKHA' LA

BLTAS LA, PHYAG 'TSAL BA DANG MCHOD PA SNGON DU 'GRO BAS DE'I
SPYAN SNGAR SDIG PA BSHAGS PA LA SOGS PA BYA BA NI, ,THOG MED NAS
BSAGS SDIG DAR BAG CHAGS MTHUS, ,RNAM SMIN SDUG BSNGAL BSKYED
CING BRTAS GYUR PA'I, ,SDIG DANG NYON MONGS JI SNYED MCHIS GYUR
PA, ,BCOM

@135A *, ,LDAN 'KHOR LO'I GTZO LA SO SOR BSHAGS, ,'DAS DANG MA
BYON DE BZHIN DA LTA'I DUS, ,NYAN THOS RANG RGYAL BYANG CHUB SEMS
DPA' DANG, ,'BRAS BU GSANG SNGAGS SGRUB PA LHUR BYED PA'I, ,DGE
BA MDZAD PA KUN LA RJES YI RANG, ,KHYED 'DIR MI 'GYUR MKHA'

LTAR RTAG BZHUGS LA, ,DOGS PA'I SA LAS SEMS CAN BSGRAL PA'I
PHYIR, ,SRID PA JI SRID GZUGS SKU RNAM GNYIS SU, ,MYA NGAN MI
'DA' BRTZE BAS BZHUGS SU GSOL, ,'KHOR BA JI SRID BAR DU BZHUGS
NAS KYANG, ,SEMS CAN DMAN DANG MCHOG DANG BAR MA LA, ,GSANG

SNGAGS RDO RJE THEG PA BLA MED PA'I, ,BDE BA MCHOG GI 'KHOR LO
BSHAD DU GSOL, ,LHA MO RKYANG GNYIS GTZO BO THAMS CAD MKHYEN,
,DUS GSUM GSHEGS PA SANGS RGYAS NGO BO NYID, ,DUS GSUM DBYER MED
YE SHES DPA' BO'I THUGS, ,SANGS RGYAS GTZO LA GUS PAS SKYABS SU

MCHI; ,NGAN 'GRO SRID PA'I NYON MONGS DRI SEL BA, ,RNAM DAG DUS
GSUM DAM CHO SA NGO BO NYID, ,A'A LI K'I LI RO GCIG DPA' MO
GSUNGS, ,SKYOB BA'I CHOS LA DANG BAS SKYABS SU MCHI, ,SDIG GROGS
LOG PAR KHRID LA THAR MDZAD PA, ,DUS GSUM TSOGS KYI DAM PA'I RANG
BZHIN

DPAL; ,TSOGS GNYIS RNAL 'BYOR BDE CHEN LHA YI LHA YI SKU, ,DGE
'DUN CHE LA YANG DAG SKYABS SU MCHI ,SRID PA'I BRTZON RAR BSDAMS
PA'I NYAM THAG RNAMS, ,BDE BA MCHOG GI SA LA DGOD PA'I PHYIR,
,BGROD PA KUN KYANG 'KHOR LO SDOM PA YI, ,LAM CHEN 'DI LA DGA'
BAS BDAG

GNAS SO, ,BLA NA MED PA'I BYANG CHUB SEMS, ,DAM PA BDAG GIS
BSKYED BGYIS TE, ,SEMS CAN RNAMS KYI DON GYI PHYIR, ,RDO RJE
'KHOR LO RIN CHEN DANG, ,PADMA DANG NI LAS KYI RIGS, ,JI BZHIN
SNYED DAM TSIG SDOM, ,BDAG GIS BRTAN POR YANG DAG BZUNG, ,NAM
YANG BRTZON PA

MI DONG RO, ,DE LTA BAS NA MYUR DU BDAG ,MA SMIN PA RNAMS SMIN PA
DANG, ,MA GROL BA RNAMS DGROL BAR BGYI, ,MA RGAL BA RNAMS BRGAL BA
DANG, ,DBUGS MA BYUR RNAMS DBUGS DBYUR ZHING, ,SEMS CAN MYA NGAN
'DAS LA DGOD, ,GNAS DANG NYE ZHING LA SOGS BCU GNYIS SU, ,DAM
TSIG

@135B BRDA DANG BDE SPYOD ROL BA'I LAM, ,DE RING NAS BZUNG RTAG
TU LONGS SPYOD CING, ,BDE CHEN YE SHES ROL BAS LEGS GNAS SHOG
,THABS DANG SHES RAB SNYOMS 'JUG RNAM MI RTOG ,LUS NGAG YID 'DIR
GSANG SNGAGS DGE SPYAD PA, ,'GRO BA SDUG BSNGAL ME TSOGS GZHIL
SLAD DU, ,

MA LUS BDAG GIS DNGOS GRUB MCHOG TU BSNGO, ,ZHES BYA BA 'DI DAG
GIS SO, ,DE'I RJES LA BYAMS PA DANG, SNYING RJE DANG, DGA' BA
DANG, BTANG SNYOMS TSAD MED PA TSANG BA'I GNAS BZHI PO DAG BSGOMS
NAS BDAG NYID MI GNAS PA'I MYA NGAN LAS 'DAS PA STONG PA NYID KYI
TING NGE 'DZIN LA SKAD CIG

GIS GNAS PAR BYA'O, ,AOm SVA BHA' WA SHDDHA:SARBA DHARM'A:SV'A
BH'A WA SHUDDHO&HAm, AOm SH'U N+YA T'A DZNY'A NA BADZRA BHA'
WA A'ATMA KO&HAm, DE NAS TING NGE 'DZIN DE LA LANGS NAS 'GRO
BA SGYUR MA LTA BUR BLTAS LA, SA BON GYI YE GE YAm RAm BAm LAm
SUm YONGS SU GYUR PA LA, GZHU DANG GRU GSUM ZLUM PO DANG, ,GRU
BZHI

DANG NI LHUN PO STE, ,SNGO DANG DMAR DANG DKAR DANG SER, ,'BYUNG
CHEN BZHI YI DKYIL 'KHOR BSGOM, ,DE STENG RIN CHEN BZHI'I RANG
BZHIN, ,RI BO LA GNAS 'KHOR LO SBRUL, AOm ME DI N'I BADZR'I BHA
BA BADZRA BANDHA H'Um LAm H'Um, AOm BADZRA PR'A KAR H'Um BAm
H'Um, AOm BADZRA PANYDZA RA H'Um BAm H'Um, AOm BADZRA BI T'A NA
H'Um KHAm H'Um, AOm BADZRA

SA RA DZ'A LA TRAm SAm TRAm, AOm BADZRA DZVA LA AA NA L'A RKA
H'Um H'Um H'Um ZHES BYA BA LA SOGS PA 'DIS RDO RJE'I SA LA SOGS
PA DRUG SBRUL PAR BYA'O, ,DE'I NANG DU NI SNA TSOGS PADMA GE SAR
GYI STENG DU A'A LI YONGS SU GYUR PA LAS BYUNG BA'I ZLA BA DANG
NYI MA KHA SBYOR GYI DBUS SU H'Um RDO RJE SEMS DPA'I BDAG NYID

'OD ZER 'PHRO BA DANG 'DU BA'I BDAG NYID CAN BSGOMS LA, DE DAG
YONGS SU GYUR PA LAS BCOM LDAN 'DAS HE RU KA GZHAL YAS KHANG DANG
BCAS PAR BDAG NYID YANG DAG PAR BSAM MO, ,DE LA BCOM LDAN 'DAS
NI NYI MA'I DKYIL 'KHOR GYI STEN DU 'JIGS BYED DANG DUS MTSAN
GYI

DPRAL BA DANG NU MAR G-YON BSKUM ZHING G-YAS BAS BZHUGS PA, NAM
MKHA'I MDOG CAN SNGON PO DANG LJANG GU DANG, DMAR PO DANG SER PO'I
ZHAL BZHI MNGA' BA RE RE YANG SPYAN GSUM CUR THAD KHRO BA'I NGANG
TSUL CAN, THOD PA LNGAS BRGYAN PA, SKU LA MGO BO RLON PA'I PHRENG
BA BRGYA'I

@136A *, ,PHYED KYIS BRGYAN ZHING, SNA TSOGS RDO RJE DANG ZLA BA
PHYED PAS MTSAN PA, RAL PA'I THOR TSUGS CAN, SKU LA PHYAG RGYA
DRUG GIS BRGYAN PA, ZHAL MCHE BA GTZIGS PAS 'JIGS PAR BYED PA
STAG GI PAGS PA'I SHAM THABS CAN, SGEG PA LA SOGS PA'I NYAMS DANG

LDAN PA, RDO RJE YAN LAG MAS NYE BAR 'KHYUD PA DANG, PHYAG BCU
GNYIS KYIS SPRAS PA STE, RTZA BA'I GNYIS KYIS RDO RJE DANG, ,DRIL
'DZIN BDE CHEN MA NYID 'KHYUD, ,GNYIS KYIS GLANG CHEN BAGS PA
'DZIN, ,G-YAS PHYAG GSUM PA BZHI PA DANG, ,LNGA PA DRUG PA GO
RIMS BZHIN, ,

CANG TE'U DGRA STA GRI GUG DANG, ,RTZE GSUM RDO RJE'I MDUNG
BSNAMS PA'O, ,DE BZHIN G-YON PHYAG GSUM PA YI, ,BZHI PA LNGA PA
DRUG RIM LTAR, ,KHA tV'Am THOD PA RDO RJE ZHAGS, ,TSANGS PA'I MGO
BO MDZES 'DZIN PA, ,RTEN CING 'BREL 'BYUNG RNAM DAG BDAG ,DE'I
MDUN DU BCOM LDAN

'DAS MA BSGROM [?] PAR BYA BA NI SKU MDOG DMAR MO SPYAN GSUM PA, ZHAL
GCIG PA DUM BU'I SKE RAGS KYIS BRGYAN ZHING, KHA tV'Am GAS BRGYAN
PA'I THOD PA 'DZIN PA'I PHYAG G-YON PAS MGUL PA NAS 'KHYUD PA
DANG, RDO RJE TSANGS PA'I GRI GUG RAB TU 'BAR BA THOGS PAS STENG
DU SDIGS

MDZUB CHER BSGRENG BA, BYIN PA GNYIS KYIS BCOM LDAN 'DAS KYI BRLA
GNYIS LA DKRIS SHING GSHIBS NAS PHAN TSUN BCUG PAS 'KHYUD DE
BZHUGS PA'I MTSAN NYID RAB TU GSAL BAR BSGOM PAR BYA'O, ,DE NAS
SHAR GYI 'DAB MA LA MKHA' 'GRO MA MDOG NAG MO DANG, G-YON GYI
'DAB

MA LA L'A MA LJANG GU DANG, NUB KYI 'DAB MA LA DUM SKYES MA DMAR
MO DANG, G-YAS KYI 'DAB MA LA GZUGS CAN MA SER MO DANG, DE BZHIN
DU MTSAMS RNAMS SU NI BYANG CHUB KYI SEMS KYI SNOD BZANG PO DAG
NYE BA'I 'DAB MA SHAR LA SOGS PA BZHIR NI, KHVA GDONG MA LA SOGS
PA'I LHA

MO RNAMS MKHA' 'GRO MA BZHI PO DAG DANG 'DRA'O, ,MTSAMS BZHIR NI
GSHIN RJE BRTAN MA LA SOGS PA BZHI NI PHYED KYI MDOG CAN DU SHES
PAR BYA'O, ,RNAL 'BYOR MA DE DAG THAMS CAD KYANG ZHAL GCIG PHYAG
BZHI MA G-YAS BSKUM NAS G-YON BRKYANG BA'I ZHABS KYIS RO'I GDAN
LA

@136B BZHUGS PA, GOS DANG BRAL BA PHYAG RGYA LNGA'I RGYAN CHA CAN
THOD PA RDO RJE PHRENG BAS SPRAS PA'I DBU RAB TU MDZES PA NYID
DANG, MGO BO'I PHRENG BAS BRGYAN CING THOD PA DANG, KHA tV'Am GA
DANG GRi GUG DANG CANG TE'U BSNAMS PA CUNG ZAD DRAG PO'I MTSAN
NYID CAN DU BSAM PAR BYA'O, ,DE'I 'OG TU DE DAG THAMS CAD KYI

LUS DANG NGAG DANG YID KYI LAS RNAMS LA 'KHOR LO DANG PADMA DANG
RDO RJE LTE BA LA GNAS PA'I SA BON AOm A'A:H'Um ZHES PA 'DI DGOD
DE, JI BZHIN SPRO BA DANG BSDU BA'I 'OD KYIS SBYOR BA YONGS SU
SBYANG BAR BYA'O, ,DE NAS RDO RJE GO CHA'I SNGAGS KYIS BCOM LDAN
'DAS LA GO BSGO BAR BYA STE, AOm HA, NA

MA HI, SV'A H'A HU, BOO shtA HE, H'Um H'Um, PHAt HAm, ZHES BYA
BA'I 'KHOR LOS SGYUR BA DRUG GI NGO BO 'DI DAG GIS SNYING GA
DANG, SPYI BO DANG, MGO BO DANG, PHRAG PA GNYIS DANG, SPYAN GSUM
DANG, YAN LAG THAMS CAD LA BSRUNG BAR BYA'O, ,AOm BAm, HAm YOm,
HRIm MOm, ,HREm HRIm, H'Um H'Um, PHAt PHAt, CES BYA BAS

DPA' MO DRUG GI NGO BO 'DI DAG NI, BCOM LDAN 'DAS MA LA GO CHA
BGO BAR BYA'O, ,LTE BA DANG, SNYING GA DANG, KHA DANG, DPRAL BA
DANG, SPYI BO DANG YAN LAG THAMS CAD LA'O, ,DE NAS SNYING GA'I SA
BON GYI 'OD RI MO'I LCAGS KYUS YE SHES KYI 'KHOR LO BKUG STE, DAM
TSIG PA LA

SNGAGS SNGON DU 'GRO BAS GZHAG PAR BYA'O, ,BCOM LDAN 'DAS LA
DBANG BSKUR BA'I DON DU GSOL BA GDAB PAR BYA'O, ,DE LAS SPROS
PA'I BDUD RTZI LNGAS GANG BA'I RIN PO CHE'I BUM PA 'DZIN PA'I YUM
BZHI PO DAG GIS, JI LTAR BLTAMS PA TZAM NYID LA, ,DE BZHIN GSHEGS
KUN

KHRUS GSOL BA, ,LHA YI CHU NI DAG PA YIS, ,DE BZHIN BDAG GIS SKU
KHRUS GSOL, ,AOm SARBA TA TH'A GA TA AA BHI shE KA SA MA YA SHRI
YE H'Um, ZHES SNGAGS BRJOD PAS DBANG BSKUR BAR BSAM MO, ,CHU DE
LAS BYUNG BA'I RANG GI RIGS KYI LHAS COD PAN JI LTAR RIGS PA NYE
BAR BRGYAN PAR BYA'O, ,

DE'I RJES LA SNYING GA'I SA BON GYI 'OD ZER GYIS GZUGS LA SOGS
PA'I YUL RNAMS DANG, BCOM LDAN 'DAS MA'I THUGS KA'AM, PADMA'I GE
SAR LA BSDUS NAS DE LAS SPROS PA'I 'OD ZER LHA MO RNAMS KYIS DAM
TSIG LA SOGS PA'I RDZAS DKYIL 'KHOR DANG BCAS PA'I BDAG PO LA NYE
BAR

@137A *, ,MCHOD PAR BYA'O, ,DE NAS MA LUS PA LHA MO DANG BCAS PAS
BSTOD PA'I DBYANGS BRJOD PA NI, KHYOD NI YE SHES RANG BZHIN BDE
BA CHE, ,KHYOD NI PHAN MDZAD SHIN TU ROL PA'I SKU, ,KHYOD NI SA
RNAMS MA LUS NYER 'TSO STE, ,RNAL 'BYOR MA YI TSOGS BDAG BDE LEGS

SHOG; ,BDE CHEN DER NI BRTAN G-YO'I 'JIG RTEN STON, ,THUGS RJE
SPRUL PAS SEMS CAN SAD MDZAD CING, ,SGYU MA'I RNAM THAR SPRUL PA
DON KUN SGRUB, ,MGON PO BDE CHEN DPAL LDAN DGYES PAS BZHENGS,
,ZHES BYA BAS SO, ,DE'I RJES LA MDUN DU RLUNG DANG ME'I DKYIL
'KHOR GYI

STENG DU, MGO BO GSUM LA GNAS PA'I AA LAS BYUNG BA'I THOD PA'I
STENG DU, SA BON JI LTA BA BZHIN LAS SKYES PA'I BDUD RTZI LNGA
STE, STENG DU AOm BLTA'O, ,AA LAS BYUNG BA'I ZLA BA'I DKYIL 'KHOR
GYIS KHA BCAD DO, ,'OG TU NI H'Um LAS SKYES PA'I RDO RJE LAS,
THAMS CAD 'BAR BA LA SOGS

PA'I RIM GYIS BDUD RTZIR BSGYUR TE, YE SHES KYI BDUD RTZI DRANG
BA DANG, RO MYANG BA'I NGO BO NYID DU YI GE GSUM GYIS BYIN GYIS
BRLABS TE, H'Um LAS BYUNG BA'I RDO RJE'I LCES MTSAN PAS MYANG BAR
BYA ZHING 'PHRO BA'I SBYOR PAS LHA MO'I TSOGS KYANG TSIM PAR
BYA'O, ,DE NAS RDO RJE PADMA RNAM PAR SBYANGS

PA'I BRDEBS PA LAS DGA' BA'I SGRAS DGA' BA CHEN POS DE BZHIN
GSHEGS PA'I RIGS NANG DU ZHAL NAS BCUG STE, ZHU BAR GYUR PA NOR
BU'I ZE'U 'BRU'I DBUS KYI THIG LE GNYIS KYI BDAG NYID RDO RJE
SEMS DPA'I NGO BO NYID DU GNAS PAR BYAS LA, LHAN CIG SKYES PA'I
DON LA MNGON DU PHYOGS PAS TING NGE 'DZIN DU BYA'O, ,KHA

SBYOR DBUS NA SA BON GNAS, ,THIG LE GNYIS PO MI 'GYUR BAR, ,RDO
RJE SEMS DPA'I NGO BO NYID, ,RNAL 'BYOR PAS NI RTAG TU BSGOM,
,ZHES JI SKAD GSUNGS PA BZHIN NO, ,A'A LI K'A LI MDUN BSAMS NAS,
,RNAL 'BYOR CHEN PO DAL BSO STE, ,ZLA BA'I DKYIL 'KHOR YONGS
RDZOGS LA, ,LTE DBUS GNAS

SU RNAM PAR BSGOM, ,YI GE GO 'PHANG MCHOG GYUR PA, ,DE YI DBUS SU
BSAM PAR BYA, ,DE NI SKU GSUNG THUGS RDO RJE'I, ,LHA YI NGO BO
NYID BSGOM BYA, ,DE 'DIR LUS LAS 'DAS GYUR KYANG, ,SEMS NYID
KYANG NI MA YIN NO, ,BSAM MED BSAM PAR BYA BA'ANG MED, ,BSAM PA
DE YANG MI SHES SO, ,SEMS DPA' YANG NI

@137B BSAM MI KHYAB, ,DE NAS GZUNGS NI THOB PAR 'GYUR, ,ZHES
GSUNGS PA'O, ,DE'I RJES LA SNYING GA'I SA BON GYI THIG LE NYI
MA'I GZUGS KYI STENG DU SNGAGS KYI PHRENG BA SHIN TU PHRA MO
MNGON PAR BLTAS LA, BRTAN PA'I SEMS KYIS 'PHRO BA DANG, 'DU BA'I
RIM PAS MAN NGAG JI LTA BA BZHIN DU BZLAS PAR BYA'O, ,

DE LA AOm SHR'I HE HE RU RU KAm H'Um H'Um PHAt, BADZRA d'A KI N'I
DZ'A LA SAm BA RA SV'A H'A, AOm HR'I:HA HA H'Um H'Um PHAt, RJE
BTZUN GYI SNYING PO DANG NYE BA'I SNYING PO'O, ,AOm SARBBA BUDDHA
d'A KI N'I YE BADZRA BARnA N'I YE H'Um PHAt SV'A H'A, AOm BADZRA
RO TZA N'I YE H'Um PHAt SV'A H'A, LHA MO'I SNYING PO DANG NYE
BA'I SNYING PO'O, ,AOm d'A KI N'I YE H'Um H'Um PHAt, AOm L'A M'A

YEE H'Um H'Um PHAt, AOm KHAnDA RO H'A YEE H'Um H'Um PHAt, AOm R'U
PI n'I YE H'Um H'Um PHAt, AOm K'A K'A SYE H'Um H'Um PHAt, AOm AU
LU K'A SYE H'Um H'Um PHAt, AOm SHVA N'A SYE H'Um H'Um PHAt, AOm
S'U KA R'A SYE H'Um H'Um PHAt, AOm YA MA D'A DH'I H'Um H'Um PHAt,
AOm YA ME D'U T'I YE H'Um H'Um PHAt, AOm YA MA DAmshtI n'I YE
H'Um H'Um PHAt, AOm YE MA MA THA N'I YE H'Um H'Um PHAt

SV'A H'A, DPA' MO RNAMS KYI SNGAGS SO, ,AOm NA MO BHA GA BA TI
W'I RE SH'A YA, MA H'A KALP'A GNI SAm NI BH'A YA, DZ'A tA MA KU
tO tKA t'A YA, DAmshtRA KA R'A LO GRA BH'I shA nA MU KH'A YA, SA
HA SRA BHU DZA BH'A SU R'A YI, BA RA SHU P'A SHO DYA TA SH'U LA
KHA tV'Am GA DHA RI nI, BY'A GHRA DZI N'A MBA RA DHA R'A YA, MA
H'A DHU MBR'A NDHA KA RA WA PUsh'A YA,

RTZA BA'I SNGAGS SO, ,AOm KA RA KA RA, KU RU KU RU, BANDHA
BANDHA, TRA SA YA TR'A SA YA, KshO BHA YA KshO BHA YA, HROOm
HROOm HRA:HRA:PHEm PHEm, PHAt PHAt, DA HA DA HA, PA TZA PA TZA,
BHAKshA BHAKshA, BE SA RU DHI RA AANTRA M'A L'A BA LAMBI NI,
GRiHnA GRiHnA, SAPTA P'A TE LE GA TU BHU DZAm GAm SARBAm B'A,
TARDZA YA TA RDZA YA, A'A

KAdHYA A'A KAdHYA, HRIm HRIm, DZnOOm DZnOOm, KshM'Am KshM'Am, HAm
HAm, HIm HIm, H'Um H'Um, KI LI KI LI, SI LI SI LI, TZI LI TZI LI,
DHI LI DHI LI, H'Um H'Um PHAt SV'A H'A, PHRENG SNGAGS SO, ,DE NAS
RNAL 'BYOR PA KHA LHO PHYOGS SU MNGON PAR PHYOGS PAS JI BZHIN
SBYANGS PA'I GTOR MA SBYIN PA NI, MTSAN MO SKRA GROL

GCER BU YIS, ,MTHON PO'I GNAS SU MCHOD BRTZON PAS, ,BDAG NYID LHA
YI NGA RGYAL GYIS, ,RKANG PA MNAN CING GNAS SU BLTA, ,GSANG BSTOD
PHEm GYI SGRA SGROGS SHING, ,PHYOGS BCU 'JIG RTEN KHAMS BZHUGS
PA'I, ,DPA' BO RNAL 'BYOR MA RNAMS 'GUGS, ,RNAM

@138A *, ,MKHA'I NGOS LA LEGS BZHUGS BYA, ,RDO RJE THAL MO GYEN
PHYE LA, ,DPA' BO RNAL 'BYOR SNYAN GSAN DBAB, ,SNGAGS KYIS BSKUL
BAR BYAS NA NI, ,DE YI MDO LA BYON PAR 'GYUR, ,MDZUB MO MDUD BYAS
GUNG MO DES PAR SBYAR, ,MTHE BONG RDO RJE BRTAN PO

RAB TU SBYAR, ,RGYA 'DI DPRAL BA'I DBUS SU NYER BZHAG NAS, ,BSKOR
ZHING BSKOR BAS PHAN TSUN KUN DU BSKOR, ,G-YAS BRKYANG BA YI
SBYOR BA YIS, ,'BAR BA'I PHYAG NI BCING BAR BYA, ,DAM TSIG GIS NI
KHA BSKANG LA, ,SNGAGS NI 'DI LTAR RJES DRAN BYA, ,AOm AA RALLI
HO, DZA:

H'Um BAm HO:, BADZRA d'A KI N'I SA MA YA STVAm DRi SHYA HO:, ZHES
LAN GSUM BRJOD PAR BYA'O, ,AOm KHA KHA KH'A HI KH'A HI, SARBA
YAKshA RAKshA SARBA BH'U TA PRE TA PI SH'A TZA AUNM'A DA AA PA
SMA RA d'A KI N+YA DA YA AI MAm BA LIm GRiHnA NTU SA MA YA RAKshA
NTU SARBA SIDDHI MME PRA YATZTSA NTU, YA THEE BAm YA THEshtAm
BHUNYDZA THA, PI WA THA, M'A TI KRA MA THA,

MA MA SARBA K'A RTA YA, SATSU KHAm BI BRiDDHA YE SA H'A YI KAm
BHA BA NTU H'Um H'Um H'Um PHAt SV'A H'A, NYE BAR SBYIN PA'I
SNGAGS SO, ,GANG ZHIG RNAL 'BYOR RNAL 'BYOR MA'I, ,CHO GA KHYAD
PAR 'DOD PA DANG, ,'DI SKAD BSHAD PA THAMS CAD DU KUN, ,RNAL
'BYOR MA YIS BRDAR 'GYUR TE, ,DPAL LDAN RDO RJE

MKHA' 'GRO NYID, ,GTZOR BYAS DKYIL 'KHOR THAMS CAD BYA, ,ZLA BA
PHYED DO'I TSES BCU NI, ,GNYIS KAR LHA MO MCHOD PAR BYA, ,GZHON
NU MA DANG RNAL 'BYOR MA, ,RTAG TU CHO GA BZHIN TSIM BYA, ,DE NAS
SNGAGS PA LDANG BAR 'DOD NA MCHOD PA DANG BSTOD PA SNGON DU 'GRO
BAS,

DKYIL 'KHOR GYI MAN NGAG JI LTA BA SHES PAS YI GE BRGYA PA'I
SNGAGS BZLAS PAS BSDU BAR BYA'O, ,DE NAS BZOD PAR GSOL NAS GSHEGS
SU GSOL BA NI, RDZOGS SANGS RGYAS DANG LHA RNAMS DANG, ,DE SRAS
RNAMS DANG TSANGS LA SOGS, ,'JIG RTEN SKYONG RNAMS CHO GA 'DI,
,MTSANG

PA RNAMS BZOD PAR GSOL, ,ZHI DANG BKRA SHIS BDE LEGS MDZOD, ,GTZO
BO NUS PA MA MCHIS SHING, ,MA TSANG BA DANG LHAG GYUR PA, ,RNAL
'BYOR GTZO BO RJES GNANG STE, ,NONGS GYUR GANG DE BZOD PAR GSOL,
,GSANG SNGAGS NYAMS DANG BYA BA NYAMS, ,CHO GA NYAMS

@138B PAR GYUR PA GANG, ,MNGA' BDAG MA YIS BKAS GNANG STE, ,'DI
NI LHA MO BZOD PAR GSOL, ,LHA MO TSAD MA DAM TSIG TSAD MA DANG,
,DES GSUNGS MCHOG TU TSANG MA GANG YIN PA, ,BDEN PA DE DAG GIS NI
LHA RNAMS 'DIR, ,BDAG LA RJES SU 'DZIN PA'I RGYUR GYUR CIG ,CES
BYA BAS BZOD PAR GSOL

LO; ,KHYED KYIS SEMS CAN DON KUN MDZAD, ,SGRUB LA RJES MTHUN
DNGOS GRUB STZOL, ,SANGS RGYAS SPYOD YUL GSHEGS GSOL TE, ,SLAR
YANG 'BYON PAR MDZAD DU GSOL, ,TSUL KHRIMS TZAN DAN YAN LAG
BYUGS, ,BSAM GTAN STOD G-YOGS KYIS DKRIS SHING, ,BYANG CHUB YAN

LAG ME TOG BKRAM, ,JI LTAR BDE BA SPYAD PAR BYA, ,AOm BADZRA
MAndALA MU:ZHES BYA BAS DKYIL 'KHOR BSDU BAR BYA'O, ,GANG ZHIG
RTAG TU GUS PAS NI, ,RNAL 'BYOR BRTZON LA MAN NGAG SBYIN, ,GOMS
PA BSKYED PA DE LA NI, ,PHYAG RGYA CHEN PO 'GRUB PAR 'GYUR, ,

MCHOD SBYIN DBANG BSKUR SBYIN SREG DANG, ,TSOGS KYI 'KHOR LO RAB
GNAS SOGS, ,ZHI LA SOGS PA'I LAS DNGOS GRUB, ,MA LUS DKYIL 'KHOR
'DIS GRUB BYED, ,DPAL LDAN 'KHOR LO SDOM 'BYUNG MAN NGAG GI ,JI
BZHIN GRUB PA'I YAN LAG MDOR BSDUS

PA; ,MCHOG GYUR SNGAGS 'CHANG BLO GROS SGRON RNAMS LA, ,GSAL BYED
RIN CHEN SGRON MA 'BAR 'DI YIN, ,DGE BA GANG ZHIG BDAG GIS BSAGS
THOB PA, ,DE MED STON ZLA LTA BUR DKAR GSAL DANG, ,DES NI 'JIG
RTEN SPRIN TSOGS MUN BSAL TE, ,SNANG BA NGO MTSAR

CIG CAR 'OD BYED GYUR, ,DPAL LDAN 'KHOR LO BDE MCHOG GI SGRUB
THABS, RIN CHEN SGRON MA ZHES BYA BA SLOB DPON MKHAS PA MEE TRI
PAS MDZAD BA RDZOGS SO,, ,,RGYA GAR SKAD GYI [*KYI] MKHAN PO BADZRA P'A
nI'I ZHAL SNGA NAS DANG, BOD KYI LO TZ'A BA BA REG THOS PA DAGS
BSGYUR CING ZHUS

TE GTAN LA PHAB BA'O, ,SLAD KYI DGE BA'I BSHES GNYEN DAM PA MKHAS
PA BA RI LO TZ'A BAS BCOS SHING GTAN LA PHAB PA LAS, DUS PHYIS
KHA CHE'I PAndI TA CHEN PO BUDDHA SHR'I DZNY'A NA'I BKA' DRIN LA
BRTEN NAS GNUBS LO TZ'A BAS SGRA DON JI LTA BA BZHIN DU GTAN LA
PHAB PA'O,, ,,