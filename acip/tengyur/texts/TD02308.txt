@248B *, ,MU
STEGS LA GDAMS PA BZHUGS,, #, ,AA AI RNAL 'BYOR CHEN PO KYE,
,GNYIS SU MED PA'I BDE BA NI, ,RANG BYUNG RTZOL BA

BRAL BA STE, ,BSAM GYIS MI KHYAB NGO MTSAR CHE, ,THABS CHEN RNAM
GNYIS MA BSTAN PAR, ,DE NYID RTOGS PA MED PA STE, ,SEMS NYID NOR
BU RIN CHEN LA, ,'DOD PA MED PA'I TSUL GYIS RTOGS, ,SHES RAB LHUN
GYIS GRUB PA YI, ,YE SHES CHEN PO BSAM MI KHYAB,

GNYIS MED LAM GYI 'JUG PA DANG, ,ZUNG 'JUG CHEN PO RGYAL BA'I
THUGS, ,SGRIB MED NYI MA GSAL BA YIS, ,DNGOS PO MA LUS SNANG BAR
BYED, ,DON DAM YE SHES CHEN PO LA, ,KUN RDZOB RGYAL BA'I DKYIL
'KHOR SHAR, ,MNYAM NYID SEMS LA GOMS PA NI, ,SKYES BU

SENG GE LTA BUR BRJID, ,PADMA 'DAM GYI NYES DANG BRAL, ,MI DBANG
MA YI LTO NA GNAS, ,SEL MED SHES PA MA BCOS PA, ,GSANG BA'I DKYIL
'KHOR CHEN PO YIN, ,GNYEN POS BCOS DANG DGAG PA MED, ,RANG LUGS
YE SHES CHEN POR GSAL, ,MNYAM PA'I GDENG DANG

LDAN PA YIS, ,DPA' BO MI MTHUN G-YUL LAS RGYAL, ,DE LTAR BRTUL
ZHUGS SPYOD PA YIS, ,RNAL 'BYOR CHE LA GNAS PAR BYA, ,RMA BYA DUG
GIS MDZES PA LTAR, ,DPA' BO NYON MONGS RGYAN DU 'GYUR, ,RGYAL BA
GSHEGS YUL PHRIN LAS BZHI, ,DE BZHIN RNAL 'BYOR

PAS SHES MDZOD, ,'DZIN MED YE SHES CHEN PO'I MES, ,RTOG PA'I BAG
CHAGS SREG PAR BYED, ,SGRIB BRAL BYANG CHUB SEMS LA NI, ,DRI MAS
NAM YANG GOS PA MED, ,RIN THANG MED PA'I NOR BU DE, ,BSOD NAMS
PHUN TSOGS DAG LA MNGA', ,LDAN MIN SEMS KYI

GTER MDZOD DE, ,BLA MA'I DRIN THOB RNAMS LA GSAL, ,RIG BYED SEMS
KYI RNAM PA NI, ,MAN NGAG RIM PAS THAG BCAD DE, ,RANG BZHIN DE
LTAR YID CHAS PAS, ,RNAM PAR MI RTOG DON DAM MO, ,CHOS RNAMS NAM
MKHA' MTSON PA STE, ,NGO BO SEMS KYI YUL LAS

@249A *, ,'DAS, ,SMIG RGYU'I RGYU YANG NAM MKHA' LA, ,SNA TSOGS
SNANG BA DE LTAR BYOS, ,THEG MCHOG YANGS PA ZAB MO'I LAM, ,DMIGS
MED SPROS PA KUN LAS 'DAS, ,CHOS KYI DBYINGS SU MNYAM PA YI, ,DE
NYID DON CHEN BLO LA 'CHAR, ,YOD MED SEMS KYI

YUL LAS 'DAS, ,RE DOGS 'DZIN PA MTHA' NAS SANGS, ,CHOS RNAMS DU
MA RO GCIG PHYIR, ,SGOM DANG MI SGOM RTZOL BA BRAL, ,SEMS NYID YE
NAS SANGS RGYAS PAS, ,CHOS NYID GZHAN DU BSGOM MI DGOS, ,YIN PAR
SHES PA BLO THAG CHOD, ,SPANGS THOB YON TAN DE TZAM

MO, ,RNAM PAR RTOG DANG MI RTOG KYANG, ,RANG BZHIN SHES PAS YONGS
MI NYAMS, ,NGO BO NYID KYIS MA SKYES PAS, ,RJES MED BYA LAM BCOS
SU MED, ,MI MTHUN GNYEN PO DBYER MED PA, ,DE SHES 'BAD PA'I BLO
DANG BRAL, ,MNYAM GZHAG CHEN PO'I DGONGS PA STE, ,GANG

LA DE YOD RIG BA CAN, ,GCER BU RAL BA'I GTZUG PHUD CAN, ,LAS KYIS
'PHANGS PA'I RDZU 'PHRUL GYIS, ,'JIG RTEN SA LA MI DOR ZHING, ,DE
NYID YE SHES MTHONG BA MED, ,KUN GZHI RNAM DAG DKAR PO LA, ,SNANG
BA SNA TSOGS RI MO BKRA, ,JI SRID NAM MKHA'I MTHA'

YI BAR, ,SHES RAB SPRUL PA BSAM MI KHYAB, ,SPRUL TZAM NYID NA MA
NGES TE, ,MNYAM NYID RGYAL PO'I NGANG LA GNAS, ,DBANG BSGYUR YE
SHES CHEN PO STE, ,DE NYID GZHAN MIN BDAG PO NYID, ,SGRA TSAD
LUNG GI MTSON CHA YANG, ,SKYE MED RANG BYUNG NGANG NAS SHAR,
,TSANGS

PA DBANG PHYUG LA SOGS KYANG, ,YI GE SHES PAR MA MTHONG NGO,
,LHAN CIG SKYES PA'I YE SHES DE, ,RTZOL BAS RING DU SPONG GYUR
PAS, ,RTZOL MED BLA MA'I ZHAL LAS NI, ,LEGS NYES RING THANG BRAL
BA LTOS, ,RNAL 'BYOR GYI DBANG PHYUG CHEN PO TILLI PAS, ,RGYAL PO
SANG

GRAGS SENG GE'I SGO DRUNG DU MU STEGS PA LA GDAMS PA CHOS NYID
BSAM GYIS MI KHYAB PA ZHES BYA BA AI THI,, 