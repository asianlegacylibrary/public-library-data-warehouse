@224A #, ,RGYA GAR SKAD DU, BADZRA YO
GI N'I GA nA TZAKRA BI DHI N'A MA, BOD SKAD DU, RDO RJE RNAL
'BYOR MA'I TSOGS KYI 'KHOR LO'I CHO GA ZHES BYA BA, DPAL RDO RJE
RNAL 'BYOR MA LA

PHYAG 'TSAL LO, ,TSOGS GNYIS TSOGS NI BSAGS PA DANG, ,RNAL 'BYOR
DAM TSIG GSO BA DANG, ,BDE GSHEGS MKHA' 'GRO MCHOD BYA'I PHYIR,
,DPA' BO'I STON MO TSOGS 'KHOR BSHAD, ,DE LA KA P'A LA'AM SNOD
SHIN TU MDZES PA MTSAN NYID DANG LDAN PA'I NANG DU TSOGS KYI YO
BYAD

BSHAMS PA NI SHA LNGA DANG BDUD RTZI LNGA DANG DAM TSIG GI RDZAS
BDUD RTZI RIL BU DANG GZHAN YANG ZHAL ZAS KYI KHYAD PAR RNAM PA
SNA TSOGS PA DANG BZA' BA DANG BTUNG BA LA SOGS PA'I LONGS SPYOD
BYA BA RNAMS BSHAMS LA RAS DMAR POS G-YOGS LA GZHAG GO, ,DER DANG
POR RNAL 'BYOR PHO MO THAMS

CAD KHRUS BYAS TE, BDUD RTZI LNGA DANG DRI BZANG POS LUS BYUGS TE,
GOS SAR PA DANG, RUS PA LA SOGS PA'I RGYAN DANG MGO LA ME TOG
BZHAG PA'AM, PHRENG BA BCINGS TE THIG BTAB PA'I LE'U TSE'AM, PHO
MOS SPOS PA RANG RANG GI GNAS SU 'DUG STE, RJE BTZUN MA'I RNAL
'BYOR

DU BYA STE, DE LA LAS KYI SLOB DPON GYIS MCHOD PA RNAM PA LNGA
RIM PA LTAR DBUL LO, ,DE NAS TSOGS KYI SLOB DPON GYIS TSOGS BYIN
GYIS BRLAB PAR BYA STE, RDZAS RNAMS KYI 'OG TU AE LAS CHOS 'BYUNG
BSAM, DE'I STENG DU YAm LAS RLUNG GI DKYIL 'KHOR GZHU BKANG PA
LTA BU BA DAN GYIS MTSAN

PA DE'I STENG DU RAm LAS ME'I DKYIL 'KHOR GRU GSUM DMAR PO, ,DE
NAS AOm A'A: H'Um GSUM LAS SKYED PU MI MGO SKAM PO GSUM DE'I
STENG DU AA LAS THOD PA SKAM PO'I NANG DU DE BZHIN GSHEGS PA
LNGA'I RANG BZHIN SHA LNGA BDUD RTZI LNGA ZLA BAS KHA BKAB PA,
DE'I STENG DU RDO RJE LTE BA LA H'Um, DE LA 'OD ZER SPRO

@224B BSDU BYAS PAS, RLUNG GIS ME SBAR BAS DE RNAMS BZHU NAS BDUD
RTZI'I RANG BZHIN GYIS KHAMS GSUM DANG DUS GSUM NA BZHUGS PA'I
SANGS RGYAS THAMS CAD SPYAN DRANGS PA LA RDO RJE RNAL 'BYOR MA'I
RANG BZHIN DU BSAMS LA, DE NAS GTOR MA CHEN POS MCHOD PAR BYA
STE, TSOGS KYI PHUNG BCAD DE

DE LAG TU THOGS NAS 'DI SKAD CES BRJOD DO, ,AOm BADZRA B'A R'A
HR'I PANYTZA TA TH'A GA TA AARGHAm P'U DZA Y'A MI, PUshPAm DZA Y'A
MI, DH'U PAm P'Um DZA Y'A MI, D'I PAm P'U DZA Y'A MI, GANDHA P'U
DZA Y'A MI, NEE BI DYE P'U DZA Y'A MI, A'A DARSHA P'U DZA Y'A MI,
SHAPTA P'U DZA Y'A MI, ZHES GLUR BLANGS LA LHA MO BRGYAD KYIS
MCHOD DO, ,DE NAS

LAS KYI SLOB DPON GYIS PHUD RNAMS GTOR MAR BSAMS LA GU RU AA
DHIshsh'A NA MA H'A BA LA BADZRA PRA T'I TZTSA HO:, KHA KHA KH'A
HI KH'A HI BHU NYDZA HO:, BADZRA d'A KI N'I, BUDDHA d'A KI N'I,
RATNA d'A KI N'I, PADMA d'A KI N'I, KARMMA d'A KI N'I,
AADHIshshR'I NA MA H'A BA LIm PRA T'I TZTSA HO, ,ZHES GLUR BLANG
ZHING LHA'I MING SBYAR LA DBUL LO, ,

DE NAS LAS KYI SLOB DPON GYIS TSOGS KYI SLOB DPON LA SOGS PA KUN
GYI MDUN DU MAndALA BYA STE, RDO RJE LAG SKOR DANG BCAS PAS GAR
BYA ZHING, KHYED NI RNAL 'BYOR DAM PA'I MCHOG ,BDE BA CHEN PO'I
ROS GANG BA'I, ,DE YI RKYEN DU DBUL LAGS KYIS, ,DGYES PA'I MDANGS
KYIS BZHES

SU GSOL, ,DE NAS BZA' BA DANG BTUNG PA LA SOGS PAS TSIM PA DANG
KHYAD PAR DANG THUN MONG DU BYAS LA, RNAL 'BYOR PHO MO KUN LANGS
LA, ,RDO RJE'I GAR DANG GLU BLANG BAR BYA, ,AOm BADZRA d'A KI N'I
P'U DZA Y'A MI, ZHES MKHA' 'GRO MA LNGA GLUR BLANG NGO, ,GZHAN
YANG SKAD CIG GLUR BLANG BA NI, ,AE MA HO,,

'O DANG 'KHYUD PA LA SOGS PA, ,RNAM PA SNA TSOGS SKAD CIG MA,
,DGA' BA'I LONGS SPYOD RAB TU 'BUL, ,RNAM PA SNA TSOGS DU MA'O,
,SGEG DANG LTA BA SOGS PA, ,RNAM PAR SMIN PA'I SKAD CIG MA,
,MCHOG DGA'I LONGS SPYOD RAB TU DBUL, ,RNAM PA SNA TSOGS DU MA'O,
,BDE BA'I

STON MO LA SOGS PA, ,RNAM PAR SMIN MA'I SKAD CIG MA, ,MCHOD DGA'I
LONGS SPYOD RAB TU DBUL, ,RNAM PA SNA TSOGS DU MA'O, ,BDE BA'I
STON MO LA SOGS PA, ,RNAM PA MED DANG MTSAN NYID BRAL, ,DGA' BRAL
LHAN SKYES LONGS SPYOD DBUL, ,RNAM PA SNA TSOGS DU MA'I, ,MA LUS

@225A *, ,PA YI 'JIG RTEN KYANG, ,NAM MKHA' KUN GYI RNAL 'BYOR
BA, ,NAM MKHA'I MTSAN NYID LA ZHUGS SHING, ,THAMS CAD MKHA' LTAR
LONGS SPYOD PA'O, ,DE RNAMS GLUR BLANG BA'O, ,DE NAS LHAG MA
BSDUS LA MKHA' 'GRO MA'I GTOR MA DANG LHAN CIG TU BZHAG LA, AOm
BADZRA

d'A KI N'I PA LIM PRA T'I TZTSA HO, ,KHA KHA KH'A HI KH'A HI BHU
NYDZA HO:, ZHES LHAG MA BSDUS LA GTANG NGO, ,DE NAS CHOS SKYONG
GI GTOR MA RANG GI CHO GA LTAR GTANG NGO, ,GTOR MA GSUM GTONG
BA'I TSE, ,DPA' BO DANG NI DPA' MO DANG, RDO RJE MKHA' 'GRO'I
TSOGS BCAS DANG, ,ZHES PA LA SOGS PA BRJOD DO, ,DE

NAS SMON LAM GDAB STE, ,SKYE BA GANG THOB DE DANG DER, ,DON KUN
SANGS RGYAS THAMS CAD KYI, ,RDO RJE MKHA' 'GRO'I GO 'PHANG DE,
,'GRO BA KUN GYIS THOB PAR SHOG ,BYANG CHUB RDO RJE SNGAGS PA
DANG, ,RDZOGS PA'I BYANG CHUB SEMS THOB DANG, ,RDZOGS SANGS RGYAS
KYI SPYOD PA'AM, ,BDAG NI

DE NYID THOB PAR SHOG ,RIGS SU SKYE DANG DAM TSIG CAN, ,ZHES PA
LA SOGS PA'I SMON LAM YANG GDAB BO, ,DE NAS AOm SH'U N+YA T'A
MAndALA MU:, ZHES PA YE SHES KYI MKHA' 'GRO GSHEGS SU GSO, DAM TSIG
GI MKHA' 'GRO RNAMS RANG LA BSDU, RANG MI DMIGS PAR STONG PA NYID
DU BSAMS TE,

SKYE BA MED PAR RGYAS GDAB BO, ,DE NAS RJE BTZUN MA'I NGA RGYAL
GYIS SPYOD LAM LA GNAS PAR BYA'O, ,RDO RJE PHAG MO'I TSOGS KYI
'KHOR LO'I CHO GA ZHES BYA BA GRUB PA THOB PA SHA BA RI ZHAGS
KYIS MDZAD PA RDZOGS SO,, ,,YUL MA GA DH'A'I PAndI TA GOO TA MA
BHA DRA'I ZHAL SNGA NAS LEGS PAR MNYAN

TE; LO TZ'A BA SH'AKYA'I DGE SLONG NYI MA RGYAL MTSAN DPAL BZANG
POS, ,NYA RO KHROS KYI GTZUG LAG KHANG DU LEGS PAR BSGYUR BA'O,,