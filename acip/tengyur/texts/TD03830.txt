@99B #, ,RGYA GAR SKAD DU, BEE DA LYAm N'A MA PRA KA RA nA, BOD
SKAD DU, ZHIB MO RNAM PAR 'THAG PA ZHES BYA BA'I RAB TU BYED PA,
'JAM DPAL GZHON NUR GYUR PA LA PHYAG 'TSAL LO, ,RTOG GE SHES PA'I
NGA RGYAL GYIS, ,GANG ZHIG RTZOD PAR MNGON 'DOD PA, ,DE

YI NGA RGYAL SPANG BA'I PHYIR, ,ZHIB MO RNAM 'THAG BSHAD PAR BYA,
,GZHAN DAG 'DIR RGOL BA THAMS CAD KYIS TSAD MA DANG, GZHAL BYA
DANG, THE TSOM DANG, DGOS PA DANG, DPE DANG, GRUB PA'I MTHA'
DANG, YAN LAG DANG, RTOG GE DANG, GTAN LA DBAB PA DANG, RTZOD PA

DANG, BRJOD PA DANG, SUN CI PHYIN DU BRGAL BA DANG, GTAN TSIGS
LTAR SNANG BA DANG, TSIG DOR BA DANG, LTAG CHOD DANG, TSAR GCAD
PA'I GNAS RNAMS GDON MI ZA BAR KHAS BLANGS NAS GTAN DU BYED KYI
STONG PA NYID DU SMRA BA RNAM [*RNAMS?] KYIS NI ZHEN PA MED PA'I
PHYIR TSAD MA LA SOGS PA'I DON KHAS

LEN PAR MI BYED DO ZHES ZER RO, ,'DI LA BRJOD PAR BYA STE, TSAD
MA DANG GZHAL BYA DAG GNYI GA 'DRES SO, ,'DIR TSAD MA DANG GZHAL
BYA GNYI GA 'DRES PAR MTHONG STE, GANG GI PHYIR GZHAL BYA YOD NA
TSAD MA NYID DU 'GYUR ZHING, TSAD MA YOD NA YANG GZHAL BYA NI
GZHAL BYA NYID DU 'GYUR

RO; ,ZHES GZHAL BYA LAS TSAD MA GRUB PA DANG, TSAD MA LAS KYANG
GZHAL BYA GRUB PAR BYAS NAS, TSAD MA NI GZHAL BYA'I GZHAL BYAR
'GYUR LA, GZHAL BYA YANG TSAD MA'I TSAD MAR 'GYUR BAS PHAN TSUN
LTOS NAS BDAG NYID THOB PAR 'GYUR PA DE'I PHYIR TSAD MA YANG GNYI
GAR 'GYUR

LA; GZHAL BYA YANG GNYI GAR 'GYUR BAS NA GNYIS KA 'DRES PA'O,
,DE'I PHYIR RANG LAS GRUB PA MA YIN NO, ,GAL TE TSAD MA DANG
GZHAL BYA DAG RANG GI NGO BOS GRUB PAR 'GYUR NA NI, TSAD MA DANG
GZHAL BYA DAG TU 'GYUR NA, GANG GI PHYIR LTOS NAS GRUB PA NI,
PHAN

TSUN SKYED PAR BYED PA ZHES BYA BA'I DON YIN PA, DE'I PHYIR RANG
LAS GRUB PA MA YIN NO, ,GZHAN YANG, YOD PA DANG MED PA DANG GNYI
GA'I DNGOS PO DAG NI LTOS PA CAN MA YIN NO, ,GAL TE YANG LTOS PA
CAN DU 'GRUB PAR 'GYUR NA YOD PA'AM, MED PA GNYI GA GANG ZHIG YIN
GRANG

@100A *, ,NA; DE LA RE ZHIG YOD PA NYID KYI PHYIR YOD PA NI LTOS
PA MA YIN TE, YOD PA'I BUM PA NI GZHAN 'JIM PA LA SOGS PA LA LTOS
PA MA YIN NO, ,MED PA NYID KYI PHYIR MED PA YANG LTOS PA MA YIN
TE, RI BONG GI RVA LA SOGS PA YANG LTOS PAR THAL BA'I PHYIR

RO; ,NYES PA GNYI GA YOD PA'I PHYIR GNYI GA YANG LTOS PA MA YIN
NO, ,SMRAS PA, JI LTAR SRANG LA SOGS PA MED NA GZHAL BYA GZUNG BA
MED PA DE BZHIN DU TSAD MA MED NA YANG GZHAL BYA GZUNG BA MED DO
ZHES SMRA NA BRJOD PAR BYA STE, MA YIN TE THUG PA MED PAR THAL
BAR 'GYUR BA'I

PHYIR RO, ,GAL TE TSAD MA MED PAS GZHAL BYA GRUB PA MA YIN PAR
'DOD NA GANG GIS NA TSAD MA RNAMS MED PAR TSAD MA RNAMS GRUB PAR
'DOD PA YIN TE, KHYAD PAR GYI GTAN TSIGS SAM MI 'DRA BA NYID
BRJOD DGOS SO, ,GAL TE YANG DON THAMS CAD TSAD MAS GRUB PA YIN NO

ZHE NA; TSAD MA RNAMS DE LAS GZHAN PA'I TSAD MAS GRUB BO ZHES BYA
BAR THAL BAR 'GYUR TE, TSAD MA RNAMS NI DON THAMS CAD KYI NANG DU
GTOGS PA'I PHYIR RO, ,GAL TE TSAD MA RNAMS NI TSAD MA RNAMS KYIS
'GRUB PA MA YIN NA NI DON THAMS CAD TSAD MAS BSGRUB PAR BYA BA

YIN NO ZHES BYA BA'I DAM BCA' NYAMS PA YIN NO, ,SMRAS PA, TSAD MA
RNAMS LA NI TSAD MA MED DE, 'DIR MAR ME BZHIN TSAD MA NI RANG
DANG GZHAN SGRUB PAR BYED PA YIN NO, ,JI LTAR MAR ME NI RANG DANG
GZHAN RAB TU GSAL BAR BYED PA MTHONG BA DE BZHIN DU TSAD MA RNAMS
KYANG RANG

DANG GZHAN SGRUB PAR BYED PA YIN NO, ,DE LTA BAS NA THAG PA MED
PA MAR ME LA SOGS PA'I SKYON SRID PA MA YIN NO, ,BRJOD PAR BYA
STE, MAR ME NI MUN PA DANG PHRAD PA'AM MA PHRAD KYANG RUNG STE
GSAL BAR BYED PA MA YIN NO, ,MAR ME NI MUN PA DANG PHRAD NAS GSAL
BAR BYED DAM, MA

PHRAD PAR YANG GSAL BAR BYED GRANG NA, RE ZHIG MAR ME NI MUN PA
DANG PHRAD NAS GSAL BAR BYED BAR MI 'GYUR TE PHRAD PA MED PA'I
PHYIR RO, ,GANG GI PHYIR MAR ME DANG MUN PA NI PHRAD PA YOD PA MA
YIN TE, 'GAL BA'I PHYIR RO, ,GANG NA MAR ME YOD PA DON MUN PA MED
NA JI

@100B LTAR MAR ME 'DI MUN PA SEL BAR BYED PA'AM GSAL BAR BYED PAR
'GYUR, MA PHRAD PA YIN NA YANG MA PHRAD PA'I RAL GRI NI GCOD PAR
MI BYED PA BZHIN NO, ,GZA'I GNOD PA BZHIN DU 'DI YANG 'GYUR RO
ZHE NA MA YIN TE DPE DANG 'GAL BA'I PHYIR RO, ,'DI LTA SBYIN LA
SOGS PA LA GZAS

BYAS PA'I SKYON PHRAD NAS GNOD PA BYED PA'AM, RANG GI LUS LA SOGS
PA RNAMS 'DZIN PAR BYED PA DE LTAR NI MAR MES BYAS PA'I GNOD PA
SUN PA LA YOD PA MA YIN PA JI LTAR GZAS BYAS PA'I SKYON DANG
MTSUNGS PA YIN, GZA' LA SOGS PA LUS DANG LDAN PAS SKYES BU LA
SOGS PA

RNAMS LA BYED PAR 'GYUR BA ME DANG, THAG PA DANG, CHU DANG, NAD
DANG, SBRUL DANG RIMS LA SOGS PA LUS CAN RNAMS KHO NAS GNOD PAR
BYED PA DE LTA BU NI MAR ME LA CUNG ZAD KYANG YOD PA MA YIN TE,
DE NAS CHOS MTHUN PA NYID MA YIN NO, ,GZHAN YANG THAG RING PO NA
YOD PA'I ME NI MUN

PA'I LUS DANG DBANG PO LA SOGS PA LA GNOD PAR BYED PA MA YIN TE
DE DAG MED PA'I PHYIR RO, ,DE LTA BAS NA GZA'I DPE NI MA PHRAD
PAR SGRUB PAR BYED PA LA SOGS PA MA YIN NO, ,GAL TE YANG MAR ME
NI MA PHRAD PAR GSAL BAR BYED PAR 'GYUR NA NI 'DI NA GNAS PA KHO
NAS RI THAMS CAD KYI PHUG

GI NANG DU GTOGS PA'I MUN PA SEL BAR BYED PA'AM GSAL BAR BYED PAR
'GYUR BA ZHIG NE DE LTAR NI 'JIG RTEN NA MA MTHONG BA 'AM 'DOD PA
YANG MA YIN NO, ,BSTAN BCOS LAS 'JIG RTEN PA'I SPYOD PA PO DE
YANG SENG GE LA SOGS PA DANG MTSUNGS PAR MNGON PAR 'DOD PA YIN
NO, ,DE LA

'JIG RTEN PA NI BYIS PA LA SOGS PA NAS BA LANG RDZI'I BAR DU'O,
,SPYOD PA PO NI KHYAB 'JUG DANG DBANG PHYUG DANG CHANGS PA DANG
SER SKYA DANG 'UG PA DANG RGYAS PA DANG GNAS 'JOG DANG BYA GHRA
DANG 'BYOR LDAN DANG, GA GA RA DANG, MA THA RA LA SOGS PA STE, DE
DAG DON GANG LA BLO MTHUN PA DE NI

DPE RAB TU GRUB PA YIN NO, ,DE LA KHYAB 'JUG LA SOGS PA NI 'OD
MED PA TZAM LA MUN PAR 'DOD DE, JI LTA ZHE NA, 'OD MED PA NI MUN
PA'O ZHES BRJOD PA'I PHYIR RO, ,'DI NA MUN PA YIN TE, SNANG BA
MED PA ZHES BYA BA'I DON TO, ,DE LTAR GZHAN DAG DPYOD PA PO LA
MUN PA ZHES BYA

@101A *, ,PA'I DNGOS PO CI 'DRA BA ZHIG YOD PA YIN TE, SU ZHIG LA
YANG YOD PA MA YIN NO, ,DE BAS NA MAR MES MUN PA BSAL BA ZHES BYA
BA 'DI MA GRUB PA YIN NO, ,DE'I PHYIR GANG MAR ME NI MUN PA SEL
BAR BYED PA'O, ,ZHES BYA BA'I DPE NI 'DI RIGS PA MA

YIN NO, ,DE MI RIGS PAS DPE CAN GYI DON TSAD MA ZHES BYA BA MA
GRUB PA MA YIN NO, ,DE'I PHYIR RANG DANG GZHAN SGRUB PAR BYED
PA'I TSAD MA ZHES BYA BA YOD PA MA YIN NO, ,GZHAN YANG MAR ME NI
BDAG NYID GSAL BAR BYED PA MA YIN TE, MUN PA MED PA'I PHYIR MAR
ME NI RANG GI

BDAG NYID KYANG GSAL BAR BYED PA MA YIN NO, ,MAR ME LA NI MUN PA
YOD PA MA YIN NA CI ZHIG GSAL BAR BYED DE, MAR ME DANG GSAL BA
ZHES BYA BA DON GCIG PA YIN NO, ,DE LA MUN PA YOD PA MA YIN TE
'GAL BA'I PHYIR RO, ,GZHAN YANG PHYIN CI LOG TU THAL BAR

'GYUR BA'I PHYIR, MUN PA YANG BDAG NYID LA SGRIB PAR BYED PAR
'GYUR RO, ,GAL TE MAR ME RANG DANG GZHAN GSAL BAR BYED PA YIN NA
DPE CI ZHIG LA THOB PAR 'GYUR ZHE NA, PHYIN CI LOG PA'I PHYIR MUN
PA YANG BDAG NYID LA SGRIB PAR BYED PAR 'GYUR RO, ,GAL TE YANG
MUN PA

RANG GI BDAG NYID LA SGRIB PAR BYED PA YIN NA DE LA MUN PA MI
DMIGS PA THOB PAR 'GYUR RO, ,SU ZHIG LA BRJOD PAR BYA ZHE NA, MAR
MES BDAG NYID DANG GZHAN GSAL BAR BYED PAR RANG GIS KHAS BLANGS
PA'I DE'I 'DOD PA LA LTOS NAS GAL TE ZHES BYA BA'I SGRA SMOS SO,
,MUN

PA YANG BDAG NYID KHO NAS BDAG NYID SGRIB PA NA MAR ME DE LA GSAL
BAR BYED PAR MI 'GYUR RO, ,GZHAN YANG TSAD MA DANG GZHAL BYA DAG
NI DUS GSUM DU MA GRUB PO, ,TSAD MA NI GZHAL BYA'I DON LAS SNGA
ROL DU'AM PHYIS SAM, TSAD MA DANG GZHAL BYA DAG CIG CAR DU YIN

GRANG; DE LA GAL TE TSAD MA GZHAL BYA'I DON LAS SNGA ROL DU YIN
NA NI GANG GIS NA DE TSAD MAR BRJOD PAR BYA BA GZHAL BYA'I DON
YOD PA MA YIN PA GANG GIS TSAD MA YIN ZHING CI ZHIG TSAD MAS NGES
PAR BYED, 'ON TE PHYIS NAS YIN NA GZHAL BYA YOD PA LA CI ZHIG
TSAD MAR GYUR,

@101B MA SKYES PA NI SKYES PA'I TSAD MAR 'THAD PA MA YIN TE, RI
BO LA SOGS PA YANG TSAD MA NYID DU THAL BAR 'GYUR BA'I PHYIR
DANG, MA SKYES PA DANG SKYES PA DAG LHAN CIG MI GNAS PA'I YANG
PHYIR RO, ,'ON TE CIG CAR BA YIN NA DE YANG SRID PA MA YIN TE,
DPER NA BA LANG GI RVA CIG CAR

SKYES PA DAG RGYU DANG 'BRAS BUR MI 'THAD PA BZHIN NO, ,SMRAS PA,
DUS GSUM DU TSAD MA DANG GZHAL BYA DAG MA GRUB PAS 'GAG PA MI
'THAD DO, ,DUS GSUM DU GZHAL BYA DAG MA GRUB PAR 'DOD PA DE'I
PHYIR KHYOD KYIS BRJOD PA'I TSAD MA DANG GZHAL BYA'I 'GAG PA GANG
YIN PA DE YANG

DGAG PAR BYA BA'I DON LAS SNGA ROL DU'AM PHYIS NAS SAM CIG CAR
YIN GRANG NA 'GAG PA DE YANG DUS GSUM DU MI 'GRUB STE DGAG PAR
BYA BA MED PA'I PHYIR JI LTAR KHYOD KYI TSIG KYANG 'GAG PAR BYED
PAR 'GYUR ZHING JI LTAR NA DE'I DGAG PA GRUB PAR 'GYUR, 'ON TE
DGAG LA 'GRUB PO ZHE NA, DUS

GSUM GYI BRTAG PA'I DON MTSUNGS PA NYID GRUB PA NA TSAD MA DANG
GZHAL BYA GRUB PA'ANG MI 'DRA BA NYID BRJOD DGOS SO, ,DE LTAR
DGAG PAR BYA BA DANG, 'GOG PAR BYED PA DE DUS GSUM DU MA GRUB PA
NA DE LTA YIN DANG, 'GAG PA YANG MI 'GRUB BO ZHE NA BRJOD PAR BYA
STE, DGAG PAR

GRUB NA TSAD MA DANG GZHAL BYA YANG GRUB BO ZER BA NI MA YIN TE,
SNGAR KHAS BLANGS PA'I PHYIR RO, ,DUS GSUM GYI BRTAG PAS DGAG PAS
NA TSAD MA DANG GZHAL BYA DAG GO ZHES SMRAS PA DE NI MA YIN NO,
,GANG LAS SHE NA, SNGAR KHAS BLANGS PA'I PHYIR TE, SNGAR NYID
KHYOD KYIS TSAD MA DANG

GZHAL BYA DAG DUS GSUM DU MA GRUB PO, ,ZHES KHAS BLANGS PA'I PHYI
NAS NI 'DI SKYON BYUNG BA MTHONG NAS, DES 'JIG PAS 'GAG PA YANG
MI 'GRUB PO ZHES YONGS SU BRTAGS TE SMRAS PA MA YIN NO, ,GAL TE
TSAD MA DANG GZHAL BYA DAG MA GRUB PAR KHAS BLANGS PA YIN NA NI
KHAS BLANGS PA DANG

DUS MNYAM PA KHO NAR RTZOD PA RDZOGS PA YIN NO, ,JI LTA ZHE NA,
YONGS SU TSIM PA LHA RNAMS DGA' BA KHYOD KYIS GANG GI TSE KHO NAR
TSAD MA DANG GZHAL BYA DAG DUS GSUM DU MA GRUB PA YIN NA DGAG PA
DANG 'GOG PAR BYED PA'I TSIG KYANG MA GRUB PO ZHES SMRAS PAR BYED
PA DE'I TSE KHO NAR RANG GI

@102A *, ,SKYON SPANG BAR 'DOD PA KHYOD KYIS TSAD MA DANG GZHAL
BYA DAG MED PAR KHAS BLANGS PA MA YIN NAM, TSAD MA DANG GZHAL BYA
DAG MED PA'I PHYIR 'GAG PA 'DI GANG YIN ZHES SMRA BAR BYED, GANG
GI PHYIR TSAD MA DANG GZHAL BYA DAG MED PA DE KHAS BLANGS NAS
PHYI NAS

'GAG PA 'GOG BAR BYED PA'I PHYIR DANG PO KHAS BLANGS PA NA RTZOD
PA RDZOGS PA YIN NO, ,DGAG PAR BYED PA MED NA 'GAG PA ZHES BYA BA
MED DO ZHE NA, DE NI MA YIN TE, MA GRUB PA'I RTOG PA SPONG PA YIN
NO, ,'DI LTA STE DPER NA CHU SHIN TU GTING RING BA MA YIN PA LA,
GTING RING BA'I

BLO DANG MNGON PAR LDAN ZHING 'JIGS PAR 'GYUR BA LA DE'I 'JIGS
PA'I DOGS PA SPANG BA'I DON DU GZHAN DE SHES PAS 'DI LA CHU GTING
RING BA YOD PA MA YIN NO, ,ZHES SMRA BA NI DE MED PA LA DE'I BLO
GSAL BA'I DON DU 'THAD PA YIN PA'I PHYIR DGAG BYA MED PA LA YANG
DGAG BYA BRJOD PA LAS

DGAG PA BYED PA YIN NO, ,GZHAN YANG GAL TE MTSUNGS PA'I SKYON
KHAS LEN NA MTSUNGS PA'I SKYON KHAS BLANGS PA NYID KYIS RTZOD PA
RDZOGS PA YIN NO, ,ZHES KHAS BLANGS NAS SMRA BAR 'DOD PAR BYA'O,
,SMRAS PA, MNGON SUM LA SOGS PA NI YOD PA MA YIN TE, GANG LAS SHE

NA; YANG DAG PA RTOGS PA'I PHYIR RO, ,'DI MNGON SUM GYI DON LA
DMIGS NAS BYA BA DANG BYA BA MA YIN PA'I YON TAN SHES BYA YANG
DAG PAR RTOGS PAR 'GYUR RO, ,LHAG MA RNAMS KYANG DE BZHIN NO,
,DE'I PHYIR TSAD MA DANG GZHAL BYA YOD DO ZHE NA, BRJOD PAR BYA
STE, MNGON SUM

LA SOGS PA GRUB KYANG GZHAL BYA NI 'THAD PA MA YIN NO, ,DE NI
KHAS BLANGS NA BRJOD PAR BYA STE, MNGON SUM LA SOGS PA'I TSAD MA
RNAMS NI GRUB NA GZHAN GZHAL BYA'I DON GANG ZHIG YIN PA SMROS
SHIG ,GANG GI PHYIR BUM PA NYID MNGON SUM YIN GYI BUM PA NI MA
YIN TE DBANG

PO LA RAB TU PHYOGS PA'I DON GANG YIN PA DE NI MNGON SUM YIN PAR
BYAS NAS, MIG GI DBANG PO LA DBANG PO'I BRDA BYAS LA DE LA RAB TU
PHYOGS PA'I DON GANG YIN PA DE NI MNGON SUM YIN ZHING DE YANG
SNANG BA LA SOGS PA'I RKYEN LA LTOS PA STE, DE PHYIR BUM PA LA
SOGS PA NYID

@102B MNGON SUM DU YONGS SU GRUB PA YIN NA TSAD MA DE GANG GI YIN
PA DON GZHAL BYAR GYUR PA DE GANG ZHIG YIN PAR 'GYUR, DE BZHIN DU
ME DANG DU BA LA 'BREL PA LAS MNGON SUM SNGON DU 'GRO BA CAN RJES
SU DPAG PA YIN NO, ,DE NA RJES SU DPAG PA'I SHES PA SKYES PA NA
YANG GANG GI DE RJES

SU DPAG PAR 'GYUR, RJES SU DPAG PAR BYA BA'I DON GZHAN GANG ZHIG
YIN PAR 'GYUR, LHAG MA LA YANG DE BZHIN NO, ,SMRAS PA, BUM PA LA,
BUM PA'I BLO NI TSAD MA YIN LA BUM PA NI GZHAL BYA YIN NO ZHE NA
BRJOD PAR BYA STE, DE RKYEN DU GYUR PA NYID YIN PA'I PHYIR SHES
PA YANG

MA YIN ZHING SHES BYA YANG MA YIN NO, ,GANG GI PHYIR DBANG PO
DANG DON PHRAD PA LAS BLO SKYE BAR 'DOD PA DE'I BUM PA NI RKYEN
DU GYUR PA NYID YIN PA DE'I PHYIR BLO NI TSAD MA YIN LA BUM PA
YANG GZHAL BYA MA YIN NO, ,GZHAL BYA YANG BLO NI TSAD MA MA YIN
TE, GZHAL BYA YIN BAR MNGON PAR BRJOD

PA'I PHYIR RO, ,GANG GI PHYIR KHYOD KYI BLO GZHAL BYA YIN PAR
RJOD PAR BYED DE JI LTA ZHE NA, BDAG DANG, LUS DANG, DBANG PO
DANG, DON DANG, BLO DANG, YID DANG, 'JUG PA DANG, SKYON DANG,
SRID PA PHYI MA DANG, 'BRAS BU DANG, SDUG BSNGAL DANG BYANG GROL
RNAMS NI GZHAL BYA YIN NO ZHES BRJOD PA'I

PHYIR RO, ,DE'I PHYIR GNYI GA YANG MED PA YIN NO, ,SMRAS PA, TSAD
MA NYID GANG YIN PA DE NYID GZHAL BYA YIN NO ZHES BRJOD PA NA THE
TSOM ZA BA YON NO, ,THE TSOM YOD PA'I PHYIR TSAD MA DANG GZHAL
BYA GNYI GA GRUB PA YIN NO, ,THE TSOM ZHES BYA BA'I TSIG GI DON
NI YOD PA NYID DE MA BDEN PA'I

DON LA 'DI YOD MA YIN NO ZHE NA BRJOD PAR BYA STE, DMIGS PA'AM MA
DMIGS PA DAG LA THE TSOM ZA BA MED PA DE YOD PA DANG MED PA NYID
KYI PHYIR RO, ,'DIR DMIGS PA'I DON LA'AM MA DMIGS PA'I DON LA'AM
DMIGS BZHIN PA'I DON LA THE TSOM ZA GRANG, DMIGS PA'I DON LA THE

TSOM ZA BA MI RIGS SHING, MA DMIGS PA'I DON LA YANG THE TSOM ZA
BAR MI RIGS LA, DMIGS BZHIN ZHES BYA BA'I DON GSUM PA YANG YOD PA
MA YIN NO, ,DE LTA BAS NA THE TSOM NI YOD PA MA YIN NO, ,SMRAS
PA, THE TSOM NI YOD PA MA YIN TE, KHYAD PAR LA LTOS PA MED PA'I
PHYIR

@103A *, ,RO; ,'DIR SDONG DUM MAM SKYES BU ZHES BYA BA YUL THAG
RING PO NAS MTHONG NAS PHYIR 'DZIN PA 'DI SKYES BU'AM, 'ON TE
SDONG DUM YIN ZHES THE TSOM ZA BAR 'GYUR RO, ,GANG GI TSE BYA'I
TSANG BCAS PA'AM RI DAGS 'KHRUG PA LA SOGS PA'I KHYAD PAR MTHONG
BA DE'I

TSE 'DI NI SDONG DUM NYID DO, ,ZHES NGES PAR 'GYUR ZHING DE LAS
BZLOG PA YIN PA'I PHYIR DANG, MGO BSGYUR BA DANG, LAG PA G-YO BA
LA SOGS PA'I BYA BA MTHONG BA'I PHYIR SKYES BU'I BLO 'BYUNG BA
YIN NO, ,'DI YANG YOD PA DANG MED PA NYID KYI PHYIR KHYAD PAR LA
LTOS PA YIN LA DE LAS GZHAN DU

NA THE TSOM ZA BA YIN NO, ,DE'I PHYIR THE TSOM NI YOD PA YIN NO
ZHE NA BRJOD PAR BYA STE, SNGAR BKAG ZIN PA'I PHYIR THE TSOM NI
KHYAD PAR LA LTOS PA MA YIN NO, ,YOD PA DANG MED PA'I PHYIR THE
TSOM MED DO ZHES BYA BA 'DIS SNGAR NYID BKAG PA YIN NO, ,JI LTA
ZHE NA, SDONG DUM LA BYA'I TSANG

BCAS PA SOGS PA'I RGYU MTSAN DMIGS PAS 'DI NA SDONG DUM YIN NO,
,ZHES SHES PA SKYE'I THE TSOM NI MA YIN TE, YANG DAG PA JI LTA BA
BZHIN DU YONGS SU SHES PA NYID KYI PHYIR RO, ,DE BZHIN DU SKYES
BU YIN PA LA YANG MGO BSGYUR BA LA SOGS PA'I RGYU MTSAN DMIGS PAS
'DI NI SKYES

BU NYID DO, ,ZHES YANG DAG PA JI LTA BA BZHIN DU YONGS SU SHES PA
SKYE BAR 'GYUR BA THE TSOM NI MA YIN TE, YANG DAG PA JI LTA BA
BZHIN DU SHES PA NYID KYI PHYIR RO, ,GNYI GA LA YANG YANG DAG
PA'I SHES PA'I RGYU MTSAN MED NA MA RTOGS PA NYID YIN GYI THE
TSOM MA YIN TE, MA NGES PA DANG,

MA RTOGS PA DANG, MA BZUNG BA DANG, MI SHES PA DANG, MA MTHONG
BA'I DON RNAMS GZHAN MA YIN ZHING DE DAG NI MI SHES PA'I RNAM
GRANGS YIN TE, SHES PA LAS BZLOG PA YIN PA'I PHYIR RO, ,'DI SKAD
DU STON PAR 'GYUR TE, KHYAD PAR LA LTOS NAS SHES PAR 'GYUR LA,
KHYAD

PAR MA MTHONG BA LA NI MI SHES PA SKYE BAR 'GYUR RO, ,MGO BSGYUR
BA DANG, LAG PA G-YO BA LA SOGS PA MTHONG NA THE TSOM DU 'GYUR BA
MA YIN LA, KHYAD PAR MED NA NI MI SHES PA NYID YIN NO, ,'DI LTA
BUR 'GYUR TE KHYAD PAR YOD NA SHES PAR 'GYUR ZHING DE MED NA MI
SHES PA NYID

@103B DO; GANG LA KHYAD PAR DANG KHYAD PAR MED PA DAG CIG CAR
'GYUR BA RTOG PA GSUM PA NI MED PA'I PHYIR THE TSOM YOD PA MA YIN
NO, ,SMRAS PA, DGOS PA'I DON GANG LA KHO BO CAG GI SHES PA NGES
PAR MA SKYES PA'I DGOS PA DON DE LA THE TSOM YOD PA YIN NO ZHE NA
BRJOD PAR BYA STE,

YOD PA DANG MED PA NYID KYI PHYIR DGOS PA'I DON NI MED PA YIN NO,
,DON GANG GI CHED DU GNYER NAS 'JUG PA DE NI DGOS PA YIN NO,
,ZHES KHYOD KYIS BRJOD PA YIN TE, JI LTAR BUM PA'I DON DU RDZA
MKHAN 'JUG PA BZHIN NO, ,GAL TE 'JIM PA LA BUM PA YOD PA DE'I TSE
DE'I 'JUG PA DON

MED PAR 'GYUR RO, ,'ON TE MED NA BYE MA BZHIN DU MED PA NYID KYIS
DE LA 'JUG PA MA YIN NO, ,SMRAS PA, BYE MA LA 'JUG PA NI MA YIN
TE, DPE YOD PA'I PHYIR RO, ,JI LTAR SNAM BU DGOS PA NA SNAM BU LA
SOGS PA LA 'JUG PA YIN GYI 'JUG PA LA MA YIN PA BZHIN NO ZHE NA
BRJOD PAR BYA

STE; DE LTA BU DE YANG SNGA MA DANG MTSUNGS PA NYID DO, ,GZHAN
YANG THOG MA DANG DBUS MED PA'I PHYIR MTHA' YANG MTHONG BA MA YIN
NO, ,GANG GI DON GYI THOG MA DANG DBUS MA MTHONG BA DES JI LTAR
MTHAR MTHONG BA YIN TE, THOG MA DANG DBUS MED NA MTHA' YOD PA MA
YIN NO, ,DE'I PHYIR DPE

MED PA YIN NO, ,SMRAS PA, 'JIG RTEN PA DANG SPYOD PA PO DAG DON
GANG BLO MTHUN PA DE NI DPE YIN LA DE YANG CHOS MTHUN PA NYID
DANG, CHOS MI MTHUN PA NYID YIN NO ZHE NA BRJOD PAR BYA STE, CHOS
MTHUN PA NYID KYI PHYIR ME NI ME'I DPE NYID MA YIN NO, ,CHOS
MTHUN PA NYID KYI PHYIR DPE ZHES GANG

BRJOD PA DE NI MA YIN NO, ,GANG GI PHYIR ME NI ME'I DPE MA YIN
TE, BSGRUB PAR BYA BA DANG, SGRUB PAR BYED PA DAG KHYAD PAR MED
PA'I PHYIR RO, ,GAL TE DE NYID BSGRUB PAR BYA BA YIN ZHING DE
NYID SGRUB PAR BYED PA YIN NA YANG JI LTAR NA DPE KHYAD PAR CAN
DU 'GYUR, GZHAN YANG CHU NI ME'I DPE MA

YIN TE, CHOS MI MTHUN PA NYID KYI PHYIR, GRANG BAR GTOGS PA'I CHU
NI ME'I DPER 'THAD PA MA YIN TE, LA LA DAG TU CHU NI GRANG BA YIN
TE, DPER NA ME BZHIN NO ZHES SMRAS PA DE DANG 'DRA'O, ,GZHAN YANG
CUNG ZAD CHOS MTHUN PA LAS YIN NO ZHE NA MA YIN TE RI RAB DANG
SKRA BZHIN NO, ,DE LA

@104A *, ,CUNG ZAD CHOS MTHUN PA LAS DPE YIN NO ZHES BYA BA DE
LTAR 'GYUR RO ZHE NA DE NI MA YIN TE, GANG LAS SHE NA, 'DIR RI
RAB DANG SKRA DAG KYANG YOD PA NYID DANG GCIG PA NYID DANG LUS
CAN NYID DU CUNG ZAD CHOS MTHUN PA YIN NO, ,GZHAN YANG RI RAB
DANG MTSUNGS PA'I SKRA ZHES

RAB TU GRAGS PA NI MA YIN NO, ,PHAL CHER CHOS MTHUN PA LA 'GYUR
RO ZHE NA BRJOD PAR BYA STE, SNGAR BKAG PA NYID KYIS PHAL CHER
CHOS MTHUN PAR NI MA YIN NO, ,'DIR PHAL CHER CHOS MI MTHUN PAR
'GYUR BA YANG MA YIN TE, DE LA PHAL CHER CHOS MTHUN PA DANG CHOS
MI MTHUN PA NYID

KYIS MA GRUB PA YIN NO, ,SMRAS PA, KHYOD NI GRUB PA MED PA NYID
DU BRJOD PA YIN TE GRUB MTHA' MED PA DANG LHAN CIG SMRA BAR BYA
BA MA YIN NO ZHE NA BRJOD PAR BYA STE, THOG MA MA GRUB NA THA MA
'GRUB PA YANG MA YIN NO, ,GAL TE THOG MA MA GRUB NA DBUS DANG
MTHA' GNYIS MA GRUB PO, ,SMRAS

PA; YAN LAG DANG BRAL BA NI SGRUB PAR BYED PA MA YIN LA KHYED CAG
GI YAN LAG TU SMRA BA NI MA YIN NO, ,DES NA THAMS CAD MA 'BREL BA
NYID KYIS 'GOG PA YIN PA DE'I PHYIR GDON MI ZA BAR YAN LAG GZUNG
BAR BYAS NAS BRJOD PAR BYA DGOS TE, RNAM PA GZHAN DU NA DGAG PA
MI 'GRUB PO

ZHE NA BRJOD PAR BYA STE, YAN LAG CAN MED PA'I PHYIR YAN LAG YOD
PA MA YIN NO, ,'DIR DAM BCA' BA DANG GTAN TSIGS DANG DPE DANG NYE
BAR SBYOR BA DANG MJUG BSDU BA'I YAN LAG RNAMS LA YAN LAG CAN MED
PA'I PHYIR YAN LAG RNAM PA MED PA YIN NO, ,SMRAS PA, TSOGS

PA LA YAN LAG MA GRUB BO ZHE NA BRJOD PAR BYA STE, RE RE LA MED
PA'I PHYIR TSOGS PA LA YANG MI 'GRUB PO, ,TSOGS PA LA YAN LAG CAN
YOD PA ZHES BYA BAR BRJOD PA GANG YIN PA DE NI MA YIN TE, YAN LAG
RE RE LA YAN LAG CAN MED PA'I PHYIR TSOGS PA LA YANG YOD PA MA
YIN NO, ,

GZHAN YANG, YAN LAG CAN GCIG YIN PA'I PHYIR YAN LAG RNAM PA THAMS
CAD GCIG NYID DU THAL BAR 'GYUR TE, SKYON 'DI NI GZHAN YANG YIN
PA LA'O, 'ON TE YAN LAG LNGA LAS GZHAN PA GCIG YIN NA NI DRUG PAR
THAL BAR 'GYUR RO, ,GZHAN YANG, DUS GSUM LAM

@104B GRUB PAS YAN LAG MED PA NYID DO, ,DAM BCA' BA LA SOGS PA
SKYES PA DANG, MA SKYES PA DANG, DA LTAR BA RNAM PA LAS 'DAS PA
DANG, MA 'ONGS PA DANG, DA LTAR BA RNAMS YONGS SU BRTAG BZOD PA
MA YIN TE, RIGS PA MED PA'I PHYIR RO, ,DE'I PHYIR YAN LAG CAN MED
PA YIN

ZHING YAN LAG KYANG MED PA YIN NO, ,'ON TE RTZVA BAL BA DZA BZHIN
DU DE YANG GRUB PO, ,JI LTAR RTZVA BAL BA DZA GCIG GIS GLANG PO
CHE 'CHING BAR MI NUS KYANG RTZVA BAL PA DZA TSOGS PAS NI NUS PA
LTAR DE BZHIN DU NA DAM BCA' PA LA SOGS PA LA YAN LAG CAN YOD PA
MA YIN NO ZHE NA BRJOD PAR

BYA STE MA YIN TE, BSGRUB PAR BYA BA DANG MTSUNGS PA'I PHYIR RO,
,'DI NI MO GSHAM DANG LONG BA DANG BYE MA LTA BU YIN TE GANG GI
TSE MO GSHAM GCIG GIS BU BSKYED MI NUS PA DE BZHIN DU MO GSHAM
STONG PHRAG DU MA TSOGS PAS KYANG BSKYED PAR NUS PAR MI 'GYUR RO,
,JI LTAR LONG BA

GCIG LA MTHONG BA'I NUS PA MED PA DE BZHIN DU LONG BA STONG PHRAG
DU MA LA YANG MTHONG BA'I NUS PA YOD PA MA YIN NO, ,JI LTAR BYE
MA RE RE LA TIL MAR MED PA DE BZHIN DU, MANG PO TSOGS PAS 'BYIN
PA MED DE MED PA NYID KYI PHYIR RO, ,'ON TE MO GSHAM LA SOGS PA'I
DPE NI MTSUNGS PA

NYID DE GANG GIS NA DE PHYE MA LEB LA SOGS PA'AM, DE LTA BU'I NGO
BO 'GA' ZHIG 'CHING BAR 'GYUR BA BAL BA DZA GCIG LA YANG BAL BA
DZA'I NGO BO DANG RJES SU MTHUN PA'I NUS PA YOD PA YIN LA, MANG
PO 'DUS PAS NI GLANG PO CHE 'ANG 'CHING BAR NUS PAR 'GYUR RO
SNYAM DU SEMS NA, DE YANG

SRID PA MA YIN TE, GANG LAS SHE NA RIGS PA MED PA'I PHYIR RO,
,RAB TU GRAGS PA'I YAN LAG CAN GYI DPER YIN NA, YAN LAG CAN DAG
LA NI MA YIN TE, LHAN CIG GNAS PA MED PA'I PHYIR RO, ,DUS GCIG
LAM KHA SGO'I YUL LA DAM BCA' BA LA SOGS PA'AM DE'I YI GE DAG
LHAN

CIG GNAS PA YOD PA MA YIN TE, DE'I PHYIR BAL BA DZA'I DPE 'DI MI
RIGS SO, ,DE MI RIGS PA'I PHYIR YAN LAG MED DO ZHES BYA BAR GRUB
PA YIN NO, ,GZHAN YANG, YAN LAG DAG LA YANG YAN LAG YOD PAR THAL
BAR 'GYUR RO, ,GAL TE YAN LAG NI MA GRUB PA'I DON SGRUB PAR BYED

@105A *, ,PA YIN NA, DE DAG KYANG GRUB PA ZHIG SGRUB PAR BYED PA
YIN NAM MA GRUB PA ZHIG YIN GRANG, GAL TE GRUB PA ZHIG SGRUB PAR
BYED PA YIN NA SGRUB BYED GANG GIS, DE DAG SGRUB PAR BYED PA DE
DAG LA YANG SGRUB PAR BYED PA GZHAN ZHIG YOD PAR 'GYUR LA DE DAG
LA YANG

GZHAN YOD PAS THUG PA MED PAR THAL BAR 'GYUR RO, ,'ON TE DE DAG
LA YANG GZHAN YOD PA MA YIN NA MI 'DRA BA NYID DANG DAM BCA' BA
NYAMS PA ZHES BYA BA'I 'DI DAG THAMS CAD YAN LAG GI SGO NAS YAN
LAG CAN SGRUB PAR 'DOD PA LA BRJOD PAR BYA'O, ,GZHAN YANG, DAM

BCA' BA LAS GTAN TSIGS GZHAN DANG GZHAN MA YIN PA'I PHYIR GTAN
TSIGS MA YIN NO, ,DAM BCA' BA NI SGRUB BYED NA GANG POS MI 'GRUB
PA'I PHYIR RO, ,'ON TE GTAN TSIGS DANG DAM BCA' BDAG MA YIN NA CI
ZHIG 'THOB PAR 'GYUR ZHE NA DAM BCA' BA NI SNAM BU DKAR PO'I GTAN

TSIGS GANG ZHE NA DKAR PO NYID KYI PHYIR RO, ,DE NYID NI DE'I
SGRUB BYED MA YIN TE 'DI NI BSGRUB PAR BYA BA DANG MTSUNGS PA YIN
NO, ,GZHAN YANG GTAN TSIGS LA GTAN TSIGS MED PA'I YANG PHYIR RO,
,GTAN TSIGS LAS GRUB PO ZHES BRJOD PA GANG YIN PA DE NI MA YIN TE
GTAN TSIGS LA YANG

GTAN TSIGS GZHAN THOB PAR 'GYUR ZHING DE LA YANG GZHAN YIN NO,
,ZHES THUG PA MED PAR 'GYUR RO, ,'ON TE GTAN TSIGS LA YANG GTAN
TSIGS YOD PAR MI 'DOD NA DE'I PHYIR GTAN TSIGS MED PA YIN NO,
,YANG NA GTAN TSIGS BZHIN DU THAMS CAD KYANG GTAN TSIGS MED

PAR GRUB PAR 'GYUR RO, ,GZHAN YANG, DAM BCA' BA DANG GTAN TSIGS
MED PA'I PHYIR NYE BAR SBYOR BA DANG MJUG BSDU BA DAG MED PA YIN
NO, ,DE LTAR NA DAM BCAS PA DANG GTAN TSIGS DANG DPE DAG MED PA
NYID KYIS NYE BAR SBYOR BA DANG MJUG BSDU BA DAG KYANG YOD PA MA
YIN NO, ,

GZHAN YANG LHAG MA DAG LA GTAN TSIGS MED DO, ,GAL TE YANG DAM
BCA' BA NI GTAN TSIGS LAS GRUB PA YIN NA DPE LA SOGS PA SGRUB PAR
BYED PA LA NI GTAN TSIGS MED PAR THAL BAR 'GYUR RO, ,GZHAN YANG
GAL TE GRUB PA NI GTAN TSIGS KYIS BYAS PA YIN NA CI ZHIG

@105B 'THOB CE NA, DPE LA SOGS PA DON MED DO, ,KHYOD GTAN TSIGS
KHO NAS 'GRUB PAR SEMS CAN DE'I PHYIR DPE LA SOGS PA DAG DON MED
PAR 'GYUR TE GTAN TSIGS KHO NA'I DON 'GRUB PA'I PHYIR RO, ,GZHAN
YANG GTAN TSIGS DON MED PA NYID DAM, 'ON TE DPE GRUB PAR 'DOD

NA DE'I TSE GTAN TSIGS DON MED PAR THOB PAR 'GYUR RO, ,YANG NA
DPE DON MED PA YIN NO, ,SMRAS PA, BDAG SGRUB PA LA GTAN TSIGS
DANG DPE YIN NO ZHE NA, BRJOD PAR BYA STE, BDAG 'GRUB PA NI MA
YIN NO, ,GTAN TSIGS KYIS 'GRUB PAR SEMS TE, JI LTAR SKYES BU RTAG

PA NI DAM BCA' BA'O, ,LUS CAN MA YIN PA'I PHYIR NI GTAN TSIGS SO,
,DPE NI NAM MKHA' BZHIN NO ZHES KHYOD KYIS SMRAS PA YIN NO, ,GTAN
TSIGS KYIS 'GRUB PAR RTAG PA MA YIN TE, MI RTAG PA NYID KYI PHYIR
RO, ,GANG GI PHYIR RANG NYID KYIS MED PAS RTAG PA'I NGO BO NYID

MED PA YIN NO, ,DE'I TSE GTAN TSIGS BRJOD PA NA YANG DAM BCA' LA
SOGS PA MED DO, ,DE'I PHYIR GTAN TSIGS LA SOGS PA DAG YOD PA MA
YIN NO, ,'DIR SMRAS PA, KHYOD KYI YAN LAG THAMS CAD MED DO ZHES
DAM BCA' BA DE LTA BAS NA, DAM BCA' BA KHAS BLANGS

PA'I PHYIR KHYOD LA LHAG MA DAG KYANG GRUB PA YIN NO ZHE NA BRJOD
PAR BYA STE, YI GE DAG LA YANG DE LTA BU YIN NO, ,YAN LAG MA GRUB
PA'I RNAM PA GANG YIN PA DE YI GE THAMS CAD LA YANG LTA BAR BYED
DE, JI LTAR PRA'I YI GE DANG, TI'I YI GE DANG, DZNYA'I YI GE DAG
LHAN CIG GNAS

PA MED PA'I PHYIR DAM BCA' BA MED PA NYID DO, ,DE BZHIN DU PRA'I
YI GE LA YANG BRA LA SOGS PA'I RIM GYIS BRJOD PA'I PHYIR YI GE
MED DO, ,RLUNG DANG, NAM MKHA' DANG, LCE DANG, SO DANG, MGRIN PA
DANG, RKAN DANG, CHU DANG 'BAD PA LA SOGS PA'I RKYEN LAS BYUNG
BA'I TSE GCIG LA

GCIG MED PA YIN NO, ,SMRAS PA, GANG GI PHYIR BRTAGS NA DE MA THAG
TU RAB TU RTOG PA DE PHYIR RTOG GE ZHES BYA BA'I TSIG GI DON YOD
PA YIN NO, ,DE YOD PA'I PHYIR GZHAN DAG KYANG GRUB PA YIN NO ZHE
NA BRJOD PAR BYA STE, THE TSOM BZHIN DU RTOG GE YANG YIN NO, ,JI
LTA ZHE NA, SHES

@106A *, ,PA'I DON LA DPYOD PA YIN NAM MI SHES PA'I DON LA DPYOD
PA YIN GRANG, DE LA GAL TE SHES PA'I DON LA YIN NA CI ZHIG DPYOD
PAR 'GYUR, 'ON TE MI SHES PA'I DON LA YIN NA YANG CI ZHIG DPYOD
PAR 'GYUR, RNAM PAR RTOG PA GSUM PA NI MED DO, ,SMRAS PA,

RNAM PAR DPYAD PA DON KHONG DU CHUD PA NI GTAN LA PHAB PA YIN LA,
NGO SHES PA'I RLUNG MTSAN NI 'THAD PA'O, ,DE KHO NA NYID SHES
PA'I DON DU DPYOD PAR BYED PA NI RTOG GE YIN NO ZHE NA BRJOD PAR
BYA STE, RDZAS DANG YOD PA DANG GCIG NYID LA SOGS PA DAG NI GZHAN
DANG GZHAN MA YIN PA DANG

GNYIS KA MED PA'I PHYIR GTAN LA PHAB PA MED DO, ,'DIR BUM PA
DANG, YOD PA DANG, GCIG DANG, ZLUM PO DANG, DMAR PO LA SOGS PA
DAG GCIG NYID DAM GZHAN NYID GRANG, DE LA GAL TE GCIG NYID DU
'DOD NA GANG LA YOD PA LA SOGS PA DAG GI NANG NAS GANG YANG RUNG
BA GCIG

SRID PA DE LA NUS PA YOD PAR 'GYUR TE, DBANG DANG NUS PA LDAN
DANG GRONG KHYER 'JIG PAR BYED PA BZHIN NO, ,'ON TE DE LTA MA YIN
NA DE LTA BAS NA GCIG NYID MED DO, ,'ON TE GZHAN YIN NA DE'I
PHYIR BUM PA YOD PA MA YIN ZHING GCIG KYANG MA YIN LA, ZLUM PO
DANG DMAR PO YANG

MA YIN NO, ,BUM PA NI YOD PA YIN TE, YOD PA NYID DANG LDAN PA'I
PHYIR RO ZHE NA DE NI MA YIN NO, ,GANG ZHIG GANG DANG LDAN PA DE
NI DE NYID DU 'GYUR BA MA YIN NO, ,DE'I PHYIR GCIG NYID DANG
GZHAN NYID DANG GNYI GA MED PA'I PHYIR GTAN LA DBAB PA MED DO,
,SMRAS PA, TSAD MAS SGRUB

PAR BYED PA DMIGS PA CAN GRUB MTHA' DANG MI 'GAL BA YAN LAG LNGA
LAS SKYES PA PHYOGS DANG MI MTHUN PA DAG YONGS SU 'DZIN PA NI
RTZOD PA YIN LA, 'DIR BUM PA LA SOGS PA GSAL BAR 'DOD PA KHYOD
PHYOGS DANG MI MTHUN PA YONGS SU 'DZIN PA YIN NO BRJOD PAR BYA
STE, RTZOD PA

NI; YOD PA MA YIN TE, BRJOD PAR BYED PA DANG BRJOD BYA DAG MED
PA'I PHYIR RTZOD PA YANG MED DO, ,JI LTAR RDZAS DANG YOD PA DANG
GCIG NYID LA SOGS PA DAG NI GZHAN DANG GZHAN MA YIN PA GNYI GA
MED PAS GTAN LA PHAB PA MED PA DE BZHIN GAL TE BUM PA MNGON PAR
BRJOD PA DANG,

@106B BUM PA GCIG NYID YIN NA BUM PA BRJOD PA BZHIN DU PHYI ROL
YANG 'JIM PA'I GONG BU DANG, 'KHOR LO DANG, CHU LA SOGS PA 'DUS
PA LA MA LTOS PAR GRUB PAR 'GYUR TE, BUM PA LA SOGS PA MNGON PAR
RTOGS NAS BUM PA LA SOGS PA 'GRUB PAR 'GYUR RO, ,BUM PA ZHES

BRJOD PA NA KHA GANG BAR 'GYUR LA ME ZHES BRJOD PA NA MCHU 'TSIG
PAR 'GYUR TE DE LTAR 'DOD PA YANG MA YIN NO, ,GZHAN YIN NA BUM PA
ZHES NGES PAR BRJOD PA NA BUM PA NGES PAR MI 'GYUR RO, ,BRDA BYAS
PA'I BRJOD PA'I THA SNYAD YIN NO ZHE NA MA YIN TE, DON DAM PA
DPYOD PA'I

SKABS YIN PA'I PHYIR RO, ,'DI LTAR LHA RNAMS DGA' BA'I RIGS PA
PHRA BA'I PHYOGS SU LHUNG BA KHYOD KYI TSIG GI DON BCU DRUG YONGS
SU SHES PAS GROL BAR 'GYUR RO, ,ZHES BYA BA NI GRUB PA'I MTHA'
YIN NO, ,GANG GI PHYIR TSAD MA LA SOGS PA'I TSIG DON BCU DRUG PO

'DI DAG DON DAM PAR 'GYUR BA NI 'DI LA RIGS PA CI ZHIG CES MKHAS
PA RNAMS KYIS RTOGS PAR BYED DO, ,RANG GIS BRDA BYAS PA'I MING
'DI DAG NI YANG DAG PA MA YIN PA'I DON DAG LA YANG MTHONG STE,
'DI LTAR LHA SBYIN DANG DBANG POS SBED CES BYA BA YIN NO, GAL TE
'JIG RTEN PA'I

THA SNYAD 'BA' ZHIG LAS GROL BA YIN NA BA LANG RDZI LA SOGS PA
THAMS CAD KYANG GROL BAR 'GYUR BA DANG, MKHAS PA DANG, RMONGS PA
ZHES BYA BA'I KHYAD PAR DAG KYANG MED PAR 'GYUR RO, ,GZHAN YANG
BRDA BYAS PA'I MING DAG NI RNAM PA DU MA MTHONG STE, 'DI LTA STE,
BA LANG LA dA MI

dA LA SOGS PA NI STIGS [?] TA DANG 'PHAGS PA ZHES MING DU BYAS PA
LTA BU DANG, DE BZHIN DU YUL TSIGS 'JIG PA DAG GIS KYANG PIn dA
RA SA DANG SKYUR RTZI LA SOGS PA'I RDZAS LA TSOGS CAN DANG SHA LO
KA LA SOGS PA LTA BU'O, ,GZHAN YANG 'JIG RTEN PA'I MKHAS PA DAG
KYANG RJOD PAR BYED

PA DANG BRJOD PAR BYA BA DU MA LA SBYOR BA MTHONG BA'I PHYIR RO,
,'JIG RTEN PA'I MKHAS PA DAG NI GO'I SGRA DU MA LA SBYOR BAR BYED
DE, HA RI'I SGRA YANG DE BZHIN NO, ,GO'I SGRA RNAM PA DU MA LA
'JUG PA NI 'DI LTA STE, DAG PHYOGS DANG NI SA GZHI DANG, ,'OD ZER
RDO RJE PHYUGS DANG MIG ,

@107A *, ,CHU DANG MTHO RIS DON DGU LA, ,MKHAS PAS GO SGRA NGES
GZUNG BYA, ,JI LTAR KHYAB 'JUG SENG GE GLANG PO SBAL, ,NYI ZLA
'OD DANG SPRE'U DANG, ,SER SKYA NE TSO DBANG PO KLU, ,MKHAS PAS
HA RIR SHES PAR BYA, ,SGRA GCAN GNAS LDAN KHYAB 'JUG DANG, ,HA RI
BAN

GLANG SKYONG BDAG DANG, ,MI YI SENG GE MI THUNG SPRUL, ,SRED MED
BU 'DI GRAGS PA YIN, ,DE BZHIN DU SGRA GZHAN LA YANG NYE BAR
GZUNG BAR BYA'O, ,'DI LTAR RE ZHIG RJOD PAR BYED PA GCIG LA DON
DU MA YIN PA DANG, BRJOD PAR BYA BA RE RE LA YANG RJOD PAR BYED
PA DU MA YIN NO, ,DE BZHIN

DU NUS LDAN DANG, DBANG PO DANG, GRONG KHYER 'JIG DANG, MCHOD
SBYIN DANG, KOO SHI KA DANG, BRGYA BYIN DAG GI SGRA NI BRJOD PAR
BYA BA GCIG LA 'JUG PA YIN NO, ,MED PA DANG YOD PA MA YIN PA DANG
MI 'DOGS PA ZHES BYA BA'I MING GI RNAM GRANGS YIN NO, ,DE YANG
DON DAM PAR GRUB PA MA

YIN NO, ,DE'I PHYIR RJOD PAR BYED PA DANG BRJOD PAR BYA BA DAG
RNAM PA DU MA 'DRES PA'I SKYON MTHONG BA'I PHYIR MA NGES PAS MA
GRUB PA YIN NO, ,GZHAN YANG GCIG NYID YIN NA RJOD PAR BYED PA
DANG BRJOD PAR BYA BA MA GRUB PA YIN LA, GZHAN NYID YIN NA NI BUM
PA ZHES BYA BA'I RJOD PAR BYED PA SBYOR

BA NA BUM PA LA SHES PA NGES PAR MI 'GYUR RO, ,DE KHO NA BZHIN DU
GZHAN LA YANG GCIG NYID YIN NA, SNGAR BSHAD PA'I SKYON NYID YIN
NO, ,DE'I PHYIR RTZOD PA NI MI SRID DO, ,GZHAN YANG BRJOD PA DANG
SUN CI PHYIN DU BRGAL BA YANG DE BZHIN NO, ,DE BZHIN ZHES BYA BA
NI RNAM PA GANG

GIS RTZOD PA SUN PHYUNG BA'I RNAM PA DES ZHES BYA BA'I DON TO,
,DES BRJOD PA DANG SUN CI PHYIN DU BRGAL BA DAG MED PA YIN NO,
,SMRAS PA, KHYOD KYIS THAMS CAD GTAN TSIGS LTAR SNANG BAR BRJOD
CING LAN DANG LDAN PA MA YIN NO ZHE NA BRJOD PAR BYA STE, CHOS
MTHUN PA NYID DANG, CHOS

MI MTHUN PA NYID MED PA'I PHYIR GTAN TSIGS LTAR SNANG BA MA YIN
NO, ,GAL TE GTAN TSIGS LTAR SNANG BA YOD NA DE CHOS MTHUN PA NYID
KYIS YIN NAM CHOS MI MTHUN PA NYID KYIS YIN GRANG, RE ZHIG CHOS
MTHUN PA NYID KYIS NI GTAN TSIGS LTAR SNANG BAR 'GYUR BA MA YIN
TE, JI LTAR

@107B GSER NYID LA GSER NYID KYI YONGS SU DPYOD PA NA GSER NYID
DOR BAR MI BYED PA DE NI GSER YIN GYI GSER LTAR SNANG BA NI MA
YIN NO, ,DE BZHIN DU GTAN TSIGS GANG YIN PA DE NI GTAN TSIGS KHO
NA YIN GYI GTAN TSIGS LTAR SNANG BA MA YIN NO, ,DE BZHIN DU CHOS
MI MTHUN PA NYID KYIS KYANG

GTAN TSIGS LTAR SNANG BAR MI 'GYUR TE, JI LTAR BONG BA LA SOGS PA
GSER MA YIN PA GANG YIN PA DE NI JI LTAR NA GSER LTAR SNANG BAR
'GYUR, DE BZHIN DU GTAN TSIGS MA YIN PA DE NI GTAN TSIGS LTAR
SNANG BA MA YIN TE, GTAN TSIGS NYID MA YIN PA'I PHYIR RO, ,LTAR

SNANG ZHES BYA BA NI DNGOS PO DE NYID MA YIN TE, DE LAS BZLOG PA
YIN PA'I PHYIR RO, ,RANG GI RGYUD YONGS SU 'GYUR BA'I PHYIR KHYAD
PAR KHAMS MI MNYAM PA NYID LAS MI NYAMS PA'AM, KHAMS MNYAM PA LAS
DE'I BLO NI SHES PA NYID YIN PA LTAR, YONGS SU BRTAGS NA GTAN
TSIGS

LTAR SNANG BA ZHES BYA BA CUNG ZAD YOD PA MA YIN NO, ,GANG GI
PHYIR GTAN TSIGS MA YIN PA DANG, GTAN TSIGS LAS GZHAN GSUM PA 'DI
'THAD PA MA YIN NO, ,DE LTA BAS NA GTAN TSIGS LTAR SNANG BA NI
YOD PA MA YIN NO, ,GZHAN YANG, MA 'KHRUL BA NI 'KHRUL BA DANG
BRAL BA

LAS YIN NO, ,MA 'KHRUL BA NYID GANG LAS SHE NA, RANG GI BDAG NYID
LA 'KHRUL PA DANG BCAS PA YIN PAR 'GYUR RAM MA 'KHRUL PAR 'GYUR
GRANG, GAL TE BDAG NYID LA 'KHRUL PAR MI 'GYUR BA YIN NA 'KHRUL
PA DANG BCAS PAR MI 'GYUR TE, JI LTA ZHE NA, BDAG NYID

RANG GI NGO BO MI 'DOR PA'I PHYIR RO, ,BDAG NYID DES YOD PA NYID
KYI PHYIR 'KHRUL PA DANG BCAS PAR MI 'GYUR RO, ,'ON TE RANG GI
NGO BO 'DOR BAR BYED PA DE LTA NA YANG 'KHRUL PA DANG BCAS PA MA
YIN TE, RANG GI NGO BO DOR NAS DE NYID MED PA'I PHYIR RO, ,RNAM
PA GZHAN DU NA YANG RIGS

PA YOD PA MA YIN NO, ,'DI SKAD BSTAN PAR 'GYUR TE, GTAN TSIGS
BSGRUB BYA SGRUB PAR BYED PA'I RANG BZHIN CAN GANG YIN PA DE NI
BDAG NYID DES 'KHRUL PA CAN MA YIN LA, BSGRUB BYA SGRUB PAR BYED
PA'I RANG BZHIN MA YIN PA DE NI GTAN TSIGS MA YIN PA NYID KYI
PHYIR 'KHRUL PA DANG

@108A *, ,BCAS PA MA YIN TE, RNAM PAR RTOG PA GSUM PA MED PA'I
PHYIR RO, SMRAS PA, 'KHRUL PA DANG BCAS PA'I GTAN TSIGS YOD DO,
,'DI LTA STE, NAM MKHA' DANG LAS ZHES BYA BA DAG LA LUS CAN MA
YIN PA NYID DANG, RDUL PHRA RAB DANG, BUM

PA ZHES BYA BA LA SOGS PA LA SPYI DANG KHYAD PAR LTA BU'O ZHE NA
MA YIN TE, DE DAG LAS GZHAN YIN PA'I PHYIR RO, ,DE NI YOD PA YIN
NO, ,GANG LAS SHE NA DE DAG GZHAN NYID YIN PA'I PHYIR RO, ,NAM
MKHA' LA YOD PA'I LUS CAN MA YIN PA GANG YIN PA DE NI NYID LAS
DANG BLO LA YOD PAR

RIGS PA MA YIN TE SKYES PA DANG MA SKYES PA 'GAL BA'I PHYIR RO,
,'DIR LAS DANG BLO LA SOGS PA DAG GI LUS CAN MA YIN PA NI SKYE BA
DANG LDAN PA YIN LA, NAM MKHA' NI MA YIN PA NYID DE, ,NAM MKHA'I
LUS CAN MA YIN PA NYID GANG YIN PA DE NI LAS LA YOD PA MA YIN TE,

GANG GI PHYIR LAS NI SKYE BA DANG LDAN PA'I PHYIR RO, ,LUS CAN MA
YIN PA DE DANG LHAN CIG SKYE BA NA SKYE BA DANG, DES 'JIG PA NA
YANG 'JIG PA'I PHYIR RO, ,DE'I PHYIR NAM MKHA' DANG LUS CAN MA
YIN PA GZHAN NYID YIN NO, ,NAM MKHA'I LUS CAN MA YIN PA NYID GANG
YIN PA DE LAS

BLO LA SOGS PA LA RIGS PA MA YIN LA LAS KYI LUS CAN MA YIN PA
NYID GANG YIN PA DE YANG NAM MKHA' LA YOD PA MA YIN NO, ,SGRUB PA
DANG SUN 'BYIN PA LA RGYU MTSAN 'GA' ZHIG YOD PA SGRUB PAR BYED
PA GANG YIN PA DE SGRUB PAR BYED PA NYID DU MI 'KHRUL LA, DE
BZHIN DU SUN 'BYIN PA

LA YANG BRJOD PAR BYA'O, ,DE'I PHYIR 'KHRUL PA DANG LDAN PA'O
GTAN TSIGS NI YOD PA MA YIN NO, ,'GAL BA NYID YIN GYI 'KHRUL PA
DANG BCAS PA NI MA YIN NO, ,DE'I PHYIR NAM MKHA'I LUS CAN MA YIN
PA NYID NI RTAG PA NYID NI SGRUB PA LA 'KHRUL PA MA YIN NO, ,DE
LAS LA SOGS PA

LA YANG DE BZHIN NO, ,GZHAN YANG, SKAD CIG MA NYID KYI PHYIR YANG
NGO, ,DON GANG LA BSGRUB PA'AM SUN 'BYIN PAR BYED PA DE LA 'JIG
PA YOD PA YIN NA SGRUB PA'AM SUN 'BYIN PAR BYED PA RIGS PA MA YIN
NO, ,GNYI GA GNAS PA YIN NA GTAN TSIGS SGRUB PA'AM SUN 'BYIN PAR

@108B BYED PA YIN GYI DE 'JIG PA NA GTAN TSIGS DE SGRUB PA'AM SUN
'BYIN PAR BYED PAR RIGS PA MA YIN TE, GNYI GA GNAS PA MED PA'I
PHYIR RO, ,DE'I PHYIR 'KHRUL PA DANG BCAS PA'I GTAN TSIGS YOD PA
MA YIN NO, ,SMRAS PA, KHYOD KYI GTAN TSIGS THAMS CAD 'GAL BAR

BRJOD PA YIN GYI 'KHRUL PA DANG BCAS PA NI MA YIN NO, ,MA NGES PA
KHO NA 'KHRUL PA DANG BCAS PA YIN NO, ,SGRUB PAR BYED PA GANG YIN
PA DE SGRUB PAR BYED PA NYID LAM 'KHRUL PA YIN LA, DE BZHIN DU
SUN 'BYIN PAR BYED PA LA YANG BRJOD PAR BYA'O, ,DE'I PHYIR 'KHRUL
PA DANG LDAN

PA'I GTAN TSIGS MED PA'I PHYIR ZHES 'GAL BA NYID YIN NO ZHE NA
BRJOD PAR BYA STE, SNGA MA DANG PHYI MAR 'BYUNG BA'I PHYIR 'GAL
BA MED DO, ,'GAL BAR BRJOD PA GANG YIN PA DE NI MED DE, RE ZHIG
SNGA MA LA 'GAL BA MED DE PHYI MA MED PA'I PHYIR RO, ,PHYI MAR
BRJOD PA LA YANG 'GAL

BA MED DE, LNGA MA'I GTAN TSIGS MED PA'I PHYIR RO, ,GNYI GA DUS
GCIG TU GNAS PA NA 'GAL BA YIN LA, RGOL BA DANG PHYIR RGOL PA DUS
GCIG KHO NAR LAN PHYIR RGOL BA'I LAN DAG SMRA BA'I SKABS NI MED
DE, LHAN CIG GNAS PA MED PA DAG NI 'GAL BA MED PA'I PHYIR RO, ,

SMRAS PA, 'DAS PA'I DUS ZHES BYA BA GTAN TSIGS LTAR SNANG BA YOD
DO, ,DE YOD PAS GTAN TSIGS LTAR SNANG BA YOD DO ZHE NA BRJOD PAR
BYA STE, 'DAS PA NI 'DAS PA'O, ,'DAS PA ZHES BYA BA 'DAS PAR GYUR
PA'O, ,'DIR KHYOD KYI BUM PA'I BDAG NYID KYI DUS NI DA LTA BA YIN
LA,

'JIM GONG GI DUS NI 'DAS PA YIN ZHING GYO MO'I BDAG NYID NI MA
'ONGS PA'I DUS YIN PAR BRJOD DO, ,GYO MO MA 'ONGS PA DE'I PHYIR
YANG 'JIM GONG DANG BUM PA'I DUS DAG 'DAS PAR GYUR PA YIN NO,
,DE'I TSE DE DAG MED PA'I PHYIR 'DI NI GANG GI MA 'ONGS PAR
'GYUR, DA LTAR DANG

'DAS PA YOD DO ZHE NA, DE YANG MA YIN TE, DA LTAR GYI DUS LA 'DAS
PA MED PA'I PHYIR DANG DE BZHIN DU 'DAS PA'I DUS LA YANG DA LTAR
BA MED PA'I PHYIR DUS THAMS CAD LA 'THOB PAR 'GYUR RO, ,RJOD BYED
KYI RNAM PA THAMS CAD MED PAR THAL BAR 'GYUR BA'I YANG PHYIR RO,
,'JIG

@109A *, ,RTEN NA NI RJOD BYED KYI RNAM PA DU MA YOD DE LEGS PAR
SBYAR BA DANG, LEGS PAR SBYAR BA MA YIN PA DANG, THA MAL PA'O,
,'BYUNG BAR GYUR PA NI 'DAS PA'O, ,YOD PA NI DA LTAR BYUNG BA'O,
,'BYUNG BAR 'GYUR BA ZHES BYA BA NI MA 'ONGS PA'O, ,DE BZHIN DU
LEGS PAR

SBYAR BA MA YIN PA DANG THA MAL PA'I RJOD PAR BYED PA LA YANG
SBYAR BAR BYA STE, GZHUNG MANGS PA'I NYES PAS MA BRJOD DO, ,GZHAN
YANG, 'DAS PA'I GTAN TSIGS SAM 'DAS PA'I DUS NI YOD PA MA YIN TE,
GANG LAS SHE NA MI SRID PA'I PHYIR RO, ,RNA BA'I DBANG POS NI
GTAN TSIGS

NYID THOS PAS YIN GYI 'DAS PA MA YIN TE, 'DAS PA'I PHYIR RO,
,'DAS PA'I DUS KYANG RIGS PA MA YIN TE, GTAN TSIGS 'DAS PA YIN
PA'I PHYIR RO, ,DA LTAR GYI DUS NI 'DAS PA'I GTAN TSIGS DANG
'BREL PA MA YIN TE, GANG DANG 'DI 'BREL BAR 'GYUR TE DE NYID GTAN

TSIGS KYI DUS YIN NO, ,DE'I PHYIR DE LTA BU LA SOGS PA'I RGYU
MTSAN GYIS RNAM PAR DPYAD NA 'DAS PA'I DUS YOD PA MA YIN ZHING
GTAN TSIGS KYANG YOD PA MA YIN NO, ,SMRAS PA, KHYOD KYI THAMS CAD
TSIG DON DU BRJOD PA YIN GYI DON DAM PAR MA YIN NO ZHE NA BRJOD
PAR BYA STE, MA YIN TE,

LAN THAMS CAD LA THAL BAR 'GYUR BA'I PHYIR RO, ,'DI NI DE LTA BU
MA YIN TE, GANG CUNG ZAD LAN DU BRJOD PA DE THAMS CAD TSIG DON
NYID DU 'GYUR BA'I PHYIR RO, ,GANG LAS SHE NA, SMRA BA PO THAMS
CAD NI 'THAD PAS GDON MI ZA BAR TSIG NYAMS PAR BYED PA YIN NO,
,DE'I PHYIR LAN DU 'THAD PA YIN NO, ,TSIG DOR

BA MED PA'AM, YANG NA TSUL 'DI MI 'DOD NA DE'I PHYIR TSIG DOR BA
MED PAR 'GYUR RO, ,SMRAS PA, GANG LA BRGYA'AM STONG DU LAN BTAB
PAS LTAG CHOD DU THAL BAR 'GYUR BA NGES PA'I DON LA LTAG CHOD CES
BYA BA TSIG GI DON YOD DO ZHE NA BRJOD PAR BYA STE, SKYES PA DANG
MA SKYES PA GNYI GA

MED PA'I PHYIR LTAG CHOD NI MED DO, ,LTAG CHOD CES BRJOD PA GANG
YIN PA DE GANG LAS SHE NA, SKYES PA'AM MA SKYES PA'AM, SKYE BZHIN
SKYE BA YIN GRANG, RE ZHIG SKYES PA MA YIN TE, SKYES ZIN PA NYID
KYI PHYIR RO, ,MA SKYES PA'ANG MA YIN TE, MA SKYES PA NYID KYI
PHYIR RO, ,

@109B GNYI GA MED PA'I PHYIR SKYE BZHIN PA YOD PA MA YIN TE SKYES
PA DANG MA SKYES PA LAS MA GTOGS PA'I SKYE BZHIN PA BYA BA NI YOD
PA MA YIN NO, SMRAS PA, KHYOD KYIS ZLOS PA BRJOD PAR RTOGS PAR
BYED DE GANG GI PHYIR KHYOD SNA TSOGS PA'I DON LA YOD PA DANG MED
PA NYID KYIS DGAG PA BYED KYI RNAM

PA GZHAN DU NI MA YIN NO, ,DE'I PHYIR TSAR GCAD PA'I GNAS YIN NO,
,ZHE NA BRJOD PAR BYA STE, MA YIN TE SNGA MA PHYI MA DAG GCIG
NYID DANG, GZHAN NYID DU MED PA'I PHYIR ZLOS PA BRJOD PA NI MA
YIN NO, ,GAL TE ZLOS PA BRJOD PAR 'GYUR NA GCIG GIS SAM GZHAN
GYIS YIN

GRANG; SNGA MA DANG PHYI MA'I TSIG DE NI GCIG NYID KYI ZLOS PA
BRJOD PA SRID PA MA YIN NO, ,JI LTA ZHE NA, GANG GI PHYIR BRJOD
PA DE'I PHYIR ZLOS PA BRJOD PA MA YIN TE, DE NYID YIN PA'I PHYIR
RO, ,DE NYID YIN PA'I PHYIR LAN BRGYAR BRJOD KYANG JI LTAR ZLOS
PAR 'GYUR, 'ON TE SNGA MA LAS

GZHAN YIN NO ZHE NA, DE YANG ZLOS PA BRJOD PAR MI 'GYUR TE, GZHAN
NYID YIN PA'I PHYIR DANG, SKAD CIG MA NYID YIN PA'I PHYIR RO,
,SGRA YANG BRJOD PA SNGA MA GZHAN YIN LA, PHYI MA YANG DE DANG
'DRA BAR GZHAN YIN NO, ,DE'I PHYIR ZLOS PA BRJOD PA GZHAN YIN NO,
,GZHAN

YANG; TSAR GCAD PA'I GNAS KYANG DE BZHIN NO, ,JI LTAR SKYES PA
DANG MA SKYES PA GNYI GA MED PA'I PHYIR LTAG CHOD MED PA BZHIN DU
TSAR GCAD PA'I GNAS KYANG MED PA YIN NO, ,TSAR GCAD PA'I GNAS
ZHES BYA BA TSAR GCAD PA LAS 'GYUR RAM MA GCAD PA LAS 'GYUR GRANG
NA,

RNAM PA GNYI GA YANG SRID PA MA YIN TE, DE'I PHYIR DE NI MED DO,
,GZHAN YANG, TSAR GCAD PA'I GNAS LA NI TSAR GCAD PA MED DE BCINGS
PA BZHIN NO, ,TSAR GCAD PA'I GNAS LA YANG TSAR GCOD PAR MI 'GYUR
TE, DPER NA BCINGS PA'I GNAS NA GNAS PA YANG GDON

MI ZA BAR BCINGS PAR 'GYUR BA MA YIN PAS NA 'DI'I NGES PA 'DI YOD
PA MA YIN NO, ,SMRAS PA, TSAD MA LA SOGS PA 'GAG PAR BYA BA BZHIN
DU DGAG PA YANG MED PA YIN NO ZHE NA BRJOD PAR BYA STE, GNYI GA
KHAS MA BLANGS PA'I PHYIR RO, ,DE MA GRUB NA MA GRUB PA KHO NAR
ZAD DO, ,

@110A *, ,GAL TE TSAD MA LA SOGS PA DAG MED PAS DGAG PA YANG MED
PA YIN TE, DE LTA BAS NA GNYI GA YANG MA GRUB BO ZHES BYA BAR
'DOD NA, DE KHO NA BZHIN DU BRJOD PA YIN NO, ,MNGON PAR BRJOD PA
NI MED PA NYID DO, ,GCIG NYID DANG GZHAN NYID DANG

GNYI GA MED PA'I PHYIR DNGOS PO THAMS CAD MED PAR KHAS BLANGS PA
YIN NO, ,DE LTA BAS NA DNGOS PO MED PAR MNGON PAR BRJOD PAR BYA
BA DANG, MNGON PAR BRJOD PA YANG MED PA YIN NO, ,DE'I PHYIR MYA
NGAN LAS 'DAS PA DANG BYANG GROL ZHES BYA BA DAG DON GZHAN NYID
NI MA YIN NO, ,TSAD

MA LA SOGS PA TSIG GIS DON BCU DRUG SEL BAR BYED PA ZHIB MO RNAM
PAR 'THAG PA'I RAB TU BYED PA, SLOB DPON 'PHAGS PA KLU SGRUB KYIS
MDZAD PA RDZOGS SO,, ,,YONGS KYI DGE BA'I BSHES GNYEN CHEN PO YON
TAN GRAGS PA'I BKAS, KHA CHE'I PAndI TA DZA YA A'A

NANDA DANG, BOD KYI LO TZTSA BA CHEN PO SH'AKYA'I DGE SLONG
KHUMDO SDE 'BAR GYIS BSGYUR CING ZHUS TE GTAN LA PHAB PA'O,, 