@282B #, ,RGYA GAR SKAD
DU, GA NA TZA KRA P'U DZ'A KRA MA, BOD SKAD DU, TSOGS KYI 'KHOR
LO'I MCHOD PA'I RIM PA, 'PHAGS PA

SPYAN RAS GZIGS DBANG PHYUG LA PHYAG 'TSAL LO, ,TSOGS RNAMS BSAGS
PAR BYA BA DANG, ,BGEGS RNAMS NYE BAR ZHI BYA'I PHYIR, ,BSOD NAMS
MTHAR THUG TSOGS 'KHOR LO, ,LUNG DANG MAN NGAG GI BZHIN BRI, ,DE
LA RE ZHIG DANG POR LUGS DANG MTHUN PA'I TSOGS

KYI KHANG BU TZANDAN LA SOGS PA'I DRIS BGOS PA YID DU 'ONG BA'I
GNAS SU, LAS THAMS CAD PA'I SKYES BU LHA'I NGA RGYAL DANG LDAN
PAS CHAG CHAG GDAB PA DANG, MAndALA BYA BA DANG, ME TOG DGRAM PA
DANG, MCHOD PA BSHAMS PA DANG, PHYOGS SKYONG GI GTOR MA RGYA CHEN
PO

@283A *, ,BSHAM MO, ,DE NAS SLOB DPON SPYAN DRANGS LA, ,JI LTAR
RIG MA DANG BCAS PAR BZHUGS SU GSOL LA, ,LAS THAMS CAD PA'I BUM
PA RGYAN DANG LDAN PAR BYIN GYIS BRLAB MCHOD PA'I BUM PA YANG CI
RIGS PAR BSHAM MO, ,DE NAS RNAL 'BYOR PA

PHO MO 'DU BAR 'OS PA KUN BSOGS PA, DE DAG GIS DANG POR GSOL BA
GDAB STE, KHRO BO SNGON PO MDZES PA STE, ,KHYOD NI DAM TSIG YID
DU 'ONG, ,NOR BU RIN CHEN GCES BCINGS PA'I, ,DBYUG PA PHYAG NA
BSNAMS PA STE, ,BDAG NI 'KHOR BA LAS BSGRAL PHYIR, ,

DPA' BOS GNANG GIS GTONG DU GSOL, ,RNAL 'BYOR MA YI TSOGS DBUS
SU, ,BZANG PO'I SGO 'DI PHYE STE THONG, ,ZHES GSOL BA GDAB NAS,
NANG DU BKUG STE, LAS KYI BUM PA'I CHU SA GTOR ZHING, SKYOR CHU
BLUD DO, ,DE NAS GRAL RIM BZHIN DU BKOD NAS RDO

RJE SLOB DPON LA ME TOG PHUL LA GSOL BA GDAB, RNAL 'BYOR PA PHO
MO LA YANG ME TOG GTOR LA BSKUL BAR YANG BYA'O, ,DE NAS RDO RJE
SLOB DPON GYIS LHAG PA'I LHAR BSGOMS TE, MOS PA TZAM GYIS KYANG
LCE LAG BYIN GYIS BRLAB, DE NAS RDO RJE DANG DRIL BU YANG H'Um
DANG, AA

LAS BYIN GYIS BRLAB, MNGON PAR RTOGS PA BRJOD DE, H'Um THOG MTHA'
MED PA'I SEMS DPA' NI, ,RDO RJE SEMS DPA' DE BZHIN GSHEGS, ,KUN
DU BZANG PO KUN BDAG NYID, ,RDO RJE SNYEMS PA BDAG PO'I GTZO,
,AOm MA H'A BADZRA H'Um, AA SRID PA'I RANG BZHIN DAG PA'I PHYIR,
,NGO BO

NYID KYIS GDOD NAS DAG ,RANG BZHIN DAG PA'I SEMS DPA' YIS, ,SRID
PA DAM PA MCHOG TU BYED, ,MA H'A BADZRA GHA ndA HO: DE NAS MCHOD
PA'I KHYAD PAR THAMS CAD 'BRU GSUM GYIS BYIN GYIS BRLAB, DE NAS
SNYING GA'I SA BON GYI 'OD ZER GYIS, BLA MA DAM PA DANG BCAS PA

GANG YIN PA'I LHA RNAMS NAM MKHA' LA BLTAS LA, YON CHAB DANG
ZHABS BSIL DANG ZHABS KHRUS PHUL LA, ME TOG DANG SGRA SNYAN GYI
BAR DU RIM PAS MCHOD, DE NAS DE NYID LNGA PA'AM, GZHUNG GANG YIN
PAS BSTOD, YAN LAG BDUN PA RGYAS BSDUS GANG YANG RUNG

@283B BAS MCHOD PA DANG, SMON LAM YAN CHAD BYA, YI GE BRGYA PAS
BZOD GSOL BYAS LA GSHEGS SU GSOL, DE NAS SH'U N+YA'I SNGAGS KYIS
STONG PAR BSGOMS NAS, YI GE H'Um GI SNANG BAS DRA BA DANG RA BA
DANG SA GZHIR BSGOMS LA, DE'I 'OG TU 'BYUNG BA RIM BRTZEGS RI

RAB RIN PO CHE BSGOMS LA, DE'I STENG DU SNA TSOGS PADMA'I LTE BA
LA, SNA TSOGS RDO RJE BSAMS TE, DE'I LTE BA LA BHR'Um LAS GZHAL
YAS KHANG GDAN DANG BCAS PA BSKYED LA, GANG RUNG GI YE SHES SEMS
DPA' SPYAN DRANGS TE, DBYER MED PAR BSTIM MO, ,DE NAS CHANG
BSRUNG

BA DANG BYIN GYIS BRLAB PA GZHUNG BZHIN DU BYA'O, ,YI GE HA DMAR
PO LAS KHA DOG SBYANGS LA, HO: DKAR POS DRI BSAL TE, HR'I: MTHING
GAS NUS PA BCOM NAS, BDUD RTZI'I RANG BZHIN DU GYUR PAR BSAMS LA,
DE NYID KYI 'OD ZER GYIS BDUD RTZI YANG BKUG STE BSTIM MO, ,

DE NAS RTZA BA'I DKYIL 'KHOR GYI LHA LA SO SO'I MING NAS BRJOD
CING MCHOD, DE'I 'OG TU BDUD RTZI DANG BCAS PA'I SRIN LAG GIS
MAndALA GRU GSUM BRIS LA, DER BDUD RTZI GTOR BAS ZLA BA'I GDAN
PHYOGS MTSAMS SU GYUR PAR BSAM, DER YE SHES KYI 'KHOR LOR

MOS PA TZAM GYIS BSAMS LA BDUD RTZIS MCHOD, DE NAS BDAG NYID LA
MCHOD DE, MTHEB SRIN GYI LCE RTZE DANG, SMIN PHRAG DANG, SPYI BOR
GTOR, DE NAS DE DAG MI DMIGS PAR BSAMS LA, RTZA BA'I DKYIL 'KHOR
LA YON CHAB LA SOGS PA'I MCHOD PA'I YO BYAD

KHYAD PAR KUN GYIS MCHOD DO, ,DE NYID LNGA PA 'AM, GANG YIN PA'I
GZHUNG DU BSTOD PA BYAS LA GSHEGS SU GSOL, DE NAS ZHING SKYONG
RNAMS LA GTOR MA RGYA CHEN PO BTANG STE, YI GE GSUM GYIS SBYANGS
PA DANG, 'BAR BA DANG, RTOG PAR BYAS LA, MAndALA

THIG BZHI BTAB PAS LING TSE DGUR BYAS TE, DBUS MA LA YE SHES KYI
'KHOR LO BSAMS LA, PHYOGS MTSAMS LA ZHING SKYONG BRGYAD MA MO SUM
CU RTZA GNYIS DANG BCAS PA SPYAN DRANGS LA MCHOD DE, AOm SHING
GCIG DANG NI DUR KHROD DANG, ,RI BO DANG NI RI SUL PHUG ,GRONG

@284A *, ,DANG BZHI MDO DAG DANG NI, ,KHYAD PAR DU NI KHANG STONG
DANG, ,GDOL PA SNOD DANG THANG DANG NI, ,KHYAD PAR DU NI CHU LA
GNAS, ,NAG PO DRAG PO DRAG CHEN PO, ,BRGYA BYIN MNYAM DU BSTEN PA
DANG, ,NAG PO GTZIGS DANG MI SDUG DANG, ,DGA' LAS 'DAS PA'I

LOG 'DREN RNAMS, ,RGAN BYED MA DANG DRAG MO DANG, ,MI SDUG MA
DANG AU MA DANG, ,RGYAL MA RNAM PAR RGYAL MA DANG, ,MI THUB GZHAN
GYIS MI THUB MA, ,NAG MO BZANG PO NAG CHEN MO, ,NAG SBOM MA DANG
RNAL 'BYOR MA, ,DBANG MO DANG NI ZLA BA MO, ,DRAG TU SDANG DANG

'PHYANG BA MO, ,'PHROG MA DANG NI MAR ME MA, ,'JIGS BYED GRONG
GNAS RNAL 'BYOR MA, ,DRAG MO'I GZUGS DANG GZUGS CHEN MO, ,MCHE BA
GTZIGS DANG THOD CHEN MA, ,THOD PHRENG CAN DANG KHVA GDONG MA,
,SPRUL CHEN RAL GRI DGRA STA CAN, ,RDO RJE DE BZHIN GZHU CAN

MA, ,DE BZHIN CHEN MO MKHA' 'GRO LNGA, ,LAS KUN RJES SU SGRUB
BYED MA, ,DE BZHIN RDO RJE DBANG PHYAG GTZO, ,DE BZHIN GSHEGS
PA'I SKU CHEN TE, ,RDUL MED RNAL 'BYOR BYIN PA MO, ,RDO RJE DBANG
MO'I BKA' YIS NI, ,THAMS CAD MA LUS 'DIR 'DUS SHIG ,AOm

KA KKA dHA NA, BA BBA NA DHA NA, KHA KHKH'A NDA NA, SARBA DU shtA
NA NAm, HA NA HA NA, GH'A TA YA GH'A TA YA, AA MO GHA SA H'Um
DZA: ZHES PAS BKUG LA PADMA'I 'DAB MA LA GNAS PAR BSAMS LA, MCHOD
PA SNGAR BYIN GYIS BRLABS PA DE DBUL TE, SO SO'I LCE H'Um LAS RDO
RJER BSAMS PA'I

SPU GU'I 'OD KYIS DRANGS TE, MCHOD PAR BSAMS LA, DE NAS CHOS
BSHAD DE, CHOS RNAMS GZUGS BRNYAN LTA BU STE, ,DAG CING GSAL LA
ZHES PA LA SOGS PA BRJOD, DE NAS SMON LAM GDAB STE, SEMS CAN
THAMS CAD SDIG MED CING, ,SEMS CAN THAMS

CAD BDE GYUR CIG ,GANG GI LAM NAS 'GRO BA YIS, ,SANGS RGYAS NYID
DANG PHRAD PAR SHOG ,MA RGAL BA RNAMS BSGRAL BA DANG, ,MA GROL BA
RNAMS BDAG GIS DGROL, ,DA LTA NYID DU RJES BRTZE BAS, ,RNAL 'BYOR
BSTAN BCOS GNAS LA DGOD, ,CES BYA BAS

@284B BSNGO BA BYAS LA GSHEGS SU MI GSOL, DE NAS RNAL 'BYOR PHO
MO KUN LHA'I DKYIL 'KHOR DU BLTAS LA, DBANG PO LA DRI YIS MCHOD,
DE NAS ME TOG DANG, BDUG PA DANG, MAR MES TSUL BZHIN MCHOD LA,
DE'I 'OG TU BDUD RTZI LNGA DANG BCAS PA'I CHANG GIS

MCHOD DE LAG PA G-YAS PAR CHANG BZUNG NAS, G-YON PA RTZE GSUM PAR
BYAS LA, TSIGS SU BCAD PA 'DIS SBYIN TE, LTOS SHIG MDZES PA DAM
PA'I CHOS, ,'DI LA THE TSOM YOD MA YIN, ,BRAM ZE KHYI DANG GDOL
BA GSUM, ,RANG BZHIN GCIG TU RTOGS PAS

BZA', ,ZHES BRJOD LA DRANG NGO, ,LEN PA POS BRJOD PA, 'DOD CHAGS
DRI MA BRAL BA YIS, ,RIN THANG MED LAS LEGS 'ONGS CHOS, ,GZUNG
DANG 'DZIN PA RNAM PAR SPANGS, ,DE KHO NA NYID LA BDAG PHYAG
'TSAL, ,ZHES PAD KOR DANG BCAS PAS BLANG NGO, ,'OG MA

RNAMS LA DRANG BA NI 'DI SKAD BRJOD DO, ,SBYOR BA'I DNGOS GRUB
DON DU NI, ,SPYOD KUN DE NYID JI BZHIN DU, ,RNAL 'BYOR PAS NI KUN
DU SPYAD, ,JI LTAR DE BAS SPYAD PAR BYA, ,ZHES BRJOD LA BRIM MO,
,DE'I 'OG TU SHA KHU DANG MAR GYIS MCHOD, ,DE NAS LHA BSHOS SO
SOR BGRANGS LA,,

DE DAG KUN GYIS PHUD BSDUS NAS, ,SLOB DPON LA PHUL NAS, SLOB DPON
GYIS CHA GNYIS SU BGOS TE, CHA GCIG G-YON GYI PHYOGS SU BZHAG LA,
,BYIN GYIS BRLABS LA DKYIL 'KHOR GYI LHA LA DBUL, ,CHA GCIG G-YAS
SU BZHAG LA BYIN GYIS BRLABS LA, CHOS

SKYONG GI GTOR MAR DBUL TE, AOm AA K'A RO MU KHAm ZHES PA'I
SNGAGS KYIS MCHOD, DE NAS CI BDER ROL ZHING SPYAD, ,SKABS DER
BKRA SHIS KYIS, DE NAS LHA DANG PHYOGS SKYONG LA SNANG BA NOD PA
DANG, BZOD GSOL BYAS TE BADZRA MU: ZHES PAS GSHEGS SU GSOL LO,
,YE

SHES LHA LA YI GE BRGYA PAS BZOD GSOL BYAS LA BADZRA MU: ZHES PAS
GSHEGS SU GSOL LO, ,DAM TSIG GI LHA SNYING GAR BSDUS LA, ,AOm A'A
TMA DI SHI H'Um ZHES BSDU'O, ,DE NAS AOm SARBA DU shtA NA GRi HNA
GA TZTSA H'Um ZHES PAS PHYI ROL GYI LHA GSHEGS SU GSOL LO, ,DE
NAS

@285A *, ,LHAG MA BSDUS TE, DE LA GNYIS TE, RNAL 'BYOR PHO MO'I
LHAG MA NI PHYI ROL GYI SHA ZA LA SOGS PA MI MA YIN PA RNAMS LA
BTANG STE, PHYI SGOR BTON LA BTANG NGO, ,KHYIM PA'I LHAG MAm NI
KHYIM DE NYID KYI MI MA YIN LA BSNGO'O, ,LHAG MA DE LTA BU'I

SKAL PA MED PA LA, SLOB DPON GYI KHA NAS BDUD RTZI BYIN NO, ,DE
NAS YON BDAG LA BKRA SHIS DANG SMON LAM GDAB PO, ,DE NAS GTOR MA
SKYEL BA LOG PA DANG, TSOGS KYI KHANG SGOR ME LONG DANG, DUD 'BUD
PA DANG, DKROL BA DANG, CHU CAN GYI ZHO ZAN GYIS MCHOD, DE NAS

NANG DU LOG NAS RNAL 'BYOR PHO MO LA YANG DE BZHIN MCHOD PAR
BYA'O, ,MA 'ONGS SKYE BO GANG DAG TSOGS RNAMS BSAGS PAR 'DOD PA
DANG, ,BSLAB PA'I LAM LA ZHUGS PA'I RNAL 'BYOR PA DAG GIS, ,DON
DU DRI MED LUNG DANG BLA MA'I MAN NGAG LTAR, ,MA NOR BZUNG STE

BDAG DANG GZHAN LA PHAN PHYIR BRIS PA YIN, ,TSOGS KYI 'KHOR LO'I
RIM PA SLOB DPON NAG POS MDZAD PA RDZOGS SO,, ,,RGYA GAR GYI
MKHAN PO KRishnA PAndI TAS MDZAD CING DE NYID DANG LO TZ'A BA
'GOS LHA BTZAS KYIS BSGYUR BA'O,,