@72A ,,MI SDUG PA BSGOM PA'I RIM PA BZHUGS, ,

#, ,MI SDUG PA BSGOM PA'I RIM PA, 'DOD CHAGS LA SOGS PA'I SKYON
THAMS CAD DANG BRAL BA 'PHAGS PA NAM MKHA'I SNYING PO LA PHYAG
'TSAL LO, ,MI GTZANG BA BSGOM PA BSHAD PAR BYA'O, ,GANG RNAL
'BYOR PA SRID PAS DMUS BYUNG NAS THAR PA LA DAD PA SKYED PA DES
'DI LTAR

BRTAG PAR BYA STE, DANG POR RANG GI DPRAL BA'AM, LAG PA DANG
RKANG PA'I MTHE BO LA THOR BU'AM, 'BRUM BU SNGON PO'AM, SER PO'I
RNAM PA RNAG GIS KUN TU GANG BA ZHIG RDOL BAR BSGOM STE, NAM ZHI
GNAS GRUB PA'I BAR DU'O, ,DE GRUB NAS NI BDAG GI LUS THAMS CAD
MTHAR

GYIS RUL MYAGS PAR BSAM PAR BYA'O, ,DE NAS JI LTAR BDAG GI LUS LA
DMIGS PA BZHIN DU SA GZHI THAMS CAD MI ROS GANG BAR MTHONG NGO,
,DE LTAR MI GTZANG BA BSGOM PA YANG KHA DOG DANG, DBYIBS DANG,
REG PA DANG, 'KHRIG PA'I 'DOD CHAGS KYI GNYEN PO RNAM PA BZHIR

SHES PAR BYA STE, DE LA DANG PO NI, MI'I RO BSNGOS PA DANG, RMUGS
PA DANG, MDOG MI SDUG PA DANG, DRI BSHUL BA DANG, RNAM PAR 'BUS
GZHIGS PA'O, ,DANG 'OG NI LUS SNGA MA BZHIN DU BAM ZHING, RKANG
LAG DANG KHA MIG RNAMS MI SDUG CING 'JIGS SU RUNG BAR GYUR BA'O,,

THA LTAG NI RNAM PAR RUL PA DANG, RNAG GIS KUN TU GANG BA DANG,
BSNAM PA DANG, 'BU MANG POS GZHIGS SHING MYAGS PA'O, ,THA MAR LUS
KYI KENG RUS TZAM MA BRAL ZHING RGYUS PAS 'BREL PA, SHA RA RI
CHAGS PA DRI MI ZHIM PA SBRANG MAS GZINGS SHING 'PHUNGS PAS RNAGS
SHING

DMAR BAR BSGOM STE GO RIMS BZHIN NO, ,DE LTAR BSGOMS PA'I 'OG TU
STAN LAS MA LANGS PA KHO NAR MI GTZANG BA DANG KENG RUS KYI RNAM
PA 'DI DAG RANG GI BLOS BRTAGS PA KHO NAR ZAD DE, DMIGS PA MED
BZHIN DU YANG SHES PA SKYE BA LAS NA, CHOS THAMS CAD KYANG BRTAGS
PA'I NGO

@72B BO KHO NAR ZAD LA, RTOG PA YANG RKYEN TSOGS PA'I DBANG GIS
BYUNG BA YIN TE, GANG DANG GANG RKYEN LAS BYUNG BA DE THAMS CAD
NI RANG GI NGO BO MA SKYES PA YIN TE, SKYE BA MED PA DANG 'GAG PA
YANG MED PAS NA, SKYE BA DANG 'GAG PA MI DMIGS PAR DE KHO NA'I
DON GYI RNAM PA LA SEMS KYI RGYUN

GTAD DE CI NUS SU BSGOM MO, DE NAS SEMS SKYO NA DGE BA'I RTZA BA
BLA NA MED PA'I BYANG CHUB TU BSNGOS NAS LDANG NGO, ,LANGS NAS
CHOS THAMS CAD SGYU MA LTA BUR BLTAS TE, SBYIN PA LA SOGS PA
SNYING RJE SNGON DU SONG BA'I BLOS BYA'O, ,DE PHAN CHAD NI DMIGS
PA, GANG KHO NA LAS 'DOD

CHAGS SKYE BA'I DMIGS PA DE NYID KYANG RANG GI LUS LA MI GTZANG
BA JI LTA BA BZHIN YID LA BYA'O, ,DE LTAR RGYUN DU YID LA BYAS
SHING BSGOMS NA LUS LA YID 'BYUNG ZHING 'DOD CHAGS RNAM PA BZHI
PO YANG GNON PAR GYUR LA 'PHAGS PA'I LAM YANG SKYE STE, NYON
MONGS PA RTAG TU SPANGS PAR

YANG 'GYUR RO, ,MI GTZANG BA BSGOM PA'I THABS BSHAD PA SLOB DPON
DGE BA'I GO CHAS MDZAD PA RDZOGS SO,, ,,'DI NI SNGON GYI LO TZ'A
BA CHEN PO RNAMS KYIS BSGYUR BA STE, 'GYUR RNYING LAGS SKAD DO,,
