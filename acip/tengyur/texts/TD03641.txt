@253A #, ,RGYA GAR SKAD DU, SHR'I BH'U TA d'A
MA RA SAm KshIPTA S'A DHA NAm, BOD SKAD DU, DPAL 'BYUNG PO 'DUL
BYED KYI SGRUB THABS MDOR BSDUS PA, DPAL 'BYUNG PO 'DUL BYED LA
PHYAG 'TSAL LO, ,TSANGS PA BRGYA BYIN LUS NGAN SOGS, ,MYOS RNAMS
'JOMS PAR

MKHAS PA YI, ,DPAL LDAN 'BYUNG 'DUL PHYAG 'TSAL NAS, ,DE YI SGRUB
THABS BRI BAR BYA, ,MDOR BSDUS MAN NGAG RNAM DAG PAS, ,MDOR BSDUS
'DOD PHYIR SBYAR BAR BYA, ,GNOD SBYIN GNOD SBYIN MO SOGS 'GRUB,
,BDAG SNYING YA MTSAN SKYES NAS BRIS, ,DANG POR RE ZHIG SNGAGS
PAS

@253B THUGS KAR ZLA BA LA KHAMS GSUM RNAM PAR GSAL BA'I 'OD ZER
YANG DAG PAR 'KHRIGS PA, LUS LA RAm YIG DMAR PO'I SA BON RNAM PAR
BSAM PAR BYA'O, ,DE NAS DAG PA'I LCAGS KYU'I RNAM PAS MDUN DU
'BYUNG PO 'DUL BYED GDAN DRANGS NAS BLA NA MED PA'I MCHOD PA RNAM
PA BDUN GYIS MNGON PAR

MCHOD NAS STONG PA NYID BSGOM PAR BYA'O, ,DE NAS KUNDA DANG
MTSUNGS DRI MED RNAM RGYAS MTSAN MOR BYED PA YI, ,STENG DU DUNG
'DRA H'Um YIG BKOD PA'I GNAS DBUS ZLA BA'I DKYIL, ,SHIN TU 'BAR
BYED MA LUS YONGS GYUR YANG DAG LAS, ,SNA TSOGS PA YI CHU SKYES
'DAB MA 'JAM PO BLTA BAR BYA, ,DE NAS

DE YI DBUS SU AAm YIG YONGS GYUR SMAN GYI DBANG PO STE, ,H'Um YIG
SNYING PO H'Um YIG YONGS GYUR LAS, ,MTHING NAG 'BAR BA'I RDO RJE
RNAM PAR BSGOM, ,DE DAG YONGS GYUR SKAD CIG GIS BLTA ZHING, ,MCHE
GTZIGS SKU MDOG MTHING NAG 'BYUNG PO RNAMS, ,SKRAG MDZAD RANG
BZHIN 'GRO LA NYER PHAN

MDZAD; ,KHYAB BYA GCIG CHAGS RGYU YIS 'PHROG BYED DANG, ,DBANG
PHYUG GZHON SOGS BDUD DRAG LAS GCIG PA, ,ZHAL NI CUNG ZAD MCHE
GTZIGS SHING, ,KHRO BO 'BAR ZHING RNAM PAR 'PHRO, ,DBU SKRA DMAR
SER GYEN BRDZES MTHING, ,NA BZA' SNGON POS SKU LA BRGYAN, ,PHYAG
G-YAS NA RDO RJE

BSNAMS PA, G-YON NA ZHAGS PA DANG BCAS PA'I SDIGS MDZUB MDZAD PA,
THOD PA LNGA'I DBU RGYAN CAN, PHYAG G-YON NA THOD PA DANG RTZE
GSUM BSNAMS PA, G-YAS NA dA MA RU BSNAMS PA, RAL PA DMAR SER GYIS
DBU BRGYAN PA, SPYAN GSUM PA, STAG GI PAGS PA'I NA BZA' BSNAMS
PA,

'BYUNG PO'I DBANG PO GZHAN LAS RGYAL BA, ZHABS G-YON BRKYANG GIS
BZHUGS PA, PHYAG GNYIS DPAL 'BYUNG PO 'DUL BYED KYI PHYAG RGYA
BCINGS PA BSGOM PAR BYA'O, ,DE LA PHYAG RGYA 'DI'O, ,MING MED
GNYIS PO BCING BYA STE, ,MDZUB MO GNYIS PO BSKUM PAR BYA, ,MTHE'U
CHUNG GUNG MO DE

BZHIN DU, ,MTHEB CHEN GYIS NI MNAN PAR BYA, ,KLU BRGYAD KYIS NYE
BAR MDZES PA STE, DE LA STOBS KYI RGYU SNGON POS DBU SKRA BCINGS
PA, 'JOG PO DMAR POS MGUL RGYAN BYAS PA, DGA' BO DANG NYE DGA'
BOS RNA RGYAN BYAS PA, 'DI DAG NI SER POR GCIG PA'O, ,MTHA' YAS
DKAR POS TSANGS SKUD

@254A *, ,BYAS PA, NOR RGYAS DKAR POS RKED RGYAN BYAS PA, PHYAG
RGYA'I PHYAG DAG LA RIGS LDAN DNGUL CHU'I KHA DOG LTA BU'O,
,PHYAG GZHAN DAG LA DE BZHIN DU DUNG SKYONG DKAR PO'O, ,ZHABS
GDUB LA PADMA DANG PADMA CHEN PO DAG GO, ,'DI DAG NI DMAR POR
GCIG PA'O, ,DE BZHIN DU

SPYAN GNYIS DMAR POR GYUR PA'I DPAL 'BYUNG PO 'DUL BYED BSGOM PAR
BYA'O ZHES SO, ,KHRO BA DANG BCAS SHING GCIG TU 'GRO BA'I DON
MDZAD PA, SNYING GA DANG, MGRIN PA DANG, MDZOD SPU DANG, MGO
RNAMS SU BSRUNG BA'I DON DU PHYAG RGYAS REG PAR BYA'O, ,BSAM GTAN
GYIS NGAL NA SNGAGS

BZLAS PAR BYA'O, ,RDO RJE'I BZLAS PA DANG, KHRO BO'I BZLAS PAS
SO, ,SNGAGS NI, H'Um BADZRA PHAt CES SO, ,SKYES BU DAM PA NGES
PAR YON TAN DON GNYER RNAMS KYI PHYIR, ,GANG ZHIG GIS KYANG DE
BRIS CIS KYANG BDAG GIS GSAL BYAS PA, ,DGE BA GANG DES RNAM PAR
SNANG MDZAD THONG GYUR

NAS; ,'JIG RTEN GSUM PO'I SDIG PA MTHA' DAG 'JOMS PAR SHOG ,DPAL
'BYUNG PO 'DUL BYED KYI SGRUB THABS MDOR BSDUS PA RDZOGS SO,,