@49B #, ,RGYA GAR SKAD DU, KRishnA YA M'A RI S'A
DHA NAm, BOD SKAD DU, GSHIN RJE'I GSHED NAG PO SGRUB PA'I THABS,
'PHAGS PA 'JAM DPAL GSHIN RJE'I GSHED LA PHYAG 'TSAL LO, ,SNYING
RJES SEMS CAN PHAN PA MDZAD CING DPAG BSAM SHING

DANG 'DRA BA YI, ,DPAL LDAN GSHIN RJE'I GSHED KYI MDANGS 'BAR
CHAR SPRIN GZHON 'DRA YID 'ONG BA, ,RTOG PA'I RLABS BRAL LHAN CIG
SKYES PA'I 'O MA LAS 'PHROS DE LA PHYAG 'TSAL NAS, ,'DI YI DKYIL
'KHOR BSGRUB BYA DANG BCAS DPAL LDAN BLA MA'I BKA' YIS BSHAD PAR

BYA; ,DANG PHOR SNGAGS PAS PHYI NANG GI RNAM PAR G-YO BAM LUS PA
YONGS SU BTANG LA, BLO DANG LDAN ZHING SNYING RJE DANG LDAN PAS
RANG GI SNYING GAR THUGS KYI SA BON GYI SNGAGS 'OD ZER GYI RIGS
KUN DU 'KHRIGS PA BLTAS LA, 'OD 'PHROS PA DE LAS PHYOGS SKYONG BA
BRGYAD,

SHING BRGYAD KYIS BRGYAN CING DRAG PO'I DUR KHROD DO, ,DE'I DKYIL
DU 'JIGS PA DANG BRAL BAS STAN BDE BA LA NYE BAR 'DUG LA, SEMS
CAN LA PHAN PA'I PHYIR BSAM GTAN LA SPYAD PAR BYA STE, SA BON DE
LAS 'OD 'PHROS PAS RANG GI BA SPU'I BU GA LAS PHYIR BYUNG BA'I
KHA DOG

@50A *, ,LNGA DANG LDAN PA'I 'OD KYIS BDAG NYID RNAM PAR SBYANG
BAR BYA'O, ,DE NYID KYIS 'GRO BA RIGS DRUG NA 'KHOR BA'I SEMS CAN
SDUG BSNGAL BA RNAMS LA BLTAS PAS, RNAM PAR THAR PA'I SGO GSUM
GYI NGO BO NYID DU 'GRO BAR BLTA'O, ,DE NAS 'OD ZER DES SPYAN

DRANGS PA'I BLA MA DANG SANGS RGYAS DANG BYANG CHUB SEMS DPA'
DANG, DPAL GSHIN RJE GSHED LA SOGS PA SPYAN DRANGS TE MDUN DU ZLA
BA'I GDAN LA BZHUGS PAR BLTAS LA, PHYAG 'TSAL BA DANG MCHOD PA
DANG, SDIG PA BSHAGS PA LA SOGS PA BYA STE, RDZOGS PA'I

SANGS RGYAS THAMS CAD LA MCHOD PA CHEN PO MCHOD PAR BGYI'O,
,RDZOGS PA'I SANGS RGYAS THAMS CAD LA LUS DANG NGAG DANG YID KYIS
PHYAG BGYI'O, ,SANGS RGYAS DANG BYANG CHUB SEMS DPA' THAMS CAD LA
BDAG NYID SDIG PA THAMS CAD SO SOR BSHAGS SO, ,SANGS RGYAS DANG
BYANG

CHUB SEMS DPA' THAMS CAD DANG, 'PHAGS PA DANG SO SO'I SKYE BO
THAMS CAD KYI BSOD NAMS LA RJES SU YI RANG NGO, ,SANGS RGYAS
THAMS CAD LA CHOS KYI 'KHOR LO BSKOR BAR BSKUL BAR BGYI'O, ,YONGS
SU MYA NGAN LAS 'DA' BAR BZHED PA'I SANGS RGYAS THAMS CAD LA
BSKAL

PA MANG POR BZHUGS PAR GSOL BA GDAB PO, ,MCHOD PA'I RANG BZHIN
RNAM PA BDUN NAM, GZHAN YANG GANG JI SKAD GSUNGS PA'I DGE BA MA
LUS PA DE DAG THAMS CAD RDZOGS PA'I BYANG CHUB TU BSNGO'O, ,DE'I
RJES LA GSUM LA SKYABS SU 'GRO BA NI SANGS RGYAS DANG CHOS DANG
DGE 'DUN LA SKYABS

SU MCHI'O ZHES 'DI LTAR BYA'O, ,DE NAS BYANG CHUB TU SEMS BSKYED
DE, YANG DAG PAR RDZOGS PA'I BYANG CHUB THOB NAS THAMS CAD DU
SEMS CAN GYI DON YANGS PA BGYI'O ZHES SO, ,DE NAS BDAG GI LUS
DBUL TE SANGS RGYAS DANG BYANG CHUB SEMS DPA' RNAMS LA BDAG NYID
KYI LUS DBUL

BAR BGYI'O, ,DE NAS LAM GZUNG BAR BYA STE, JI LTAR YANG BLA NA
MED PA'I LAM RDO RJE SEMS DPA'I SNYING PO GSHIN RJE'I GSHED BDAG
GIS GZUNG BAR BGYI'O, ,DE NAS BYAMS PA DANG SNYING RJE DANG, DGA'
BA DANG BTANG SNYOMS KYI NGO BO TSANGS PA'I GNAS BZHI BSGOM PAR
BYA'O, ,DE'I RJES LA DNGOS

@50B PO THAMS CAD SEMS TZAM GYI RANG BZHIN PAS DNGOS PO NGO BO
NYID KYIS DAG PAR BLTA STE, AOm SVA BH'A WA SHUDDHA: SARBA
DHARM'A: SVA BH'A BA SHUDDHO&HAm, AOm SH'U N+YA T'A DZNY'A NA
BADZRA SVA BH'A WA A'ATMA KO&HAm, ZHES SNGAGS 'DIS STONG PA
NYID DU BYIN GYIS BRLABS TE, 'DI NI BSRUNG BA'I MCHOG GO, ,'DI
LAS LHAG

PA'I SRUNG BA'I DON NI, YI GE RE YONGS SU GYUR PA'I NYI MA LA
GNAS PA'I YI GE H'Um LAS BYUNG BA'I SNA TSOGS RDO RJE LAS SPROS
PA'I RDO RJE RA BA DANG, RDO RJE GUR DANG, RDO RJE DUR KHROD DANG
BCAS PAR RDO RJE'I SA GZHI BSGOM MO, ,YANG DUR KHROD RNAMS 'DI
LTAR 'BYUNG STE, RDO RJE'I PHYOGS SU SH'IR shA STE, ,

GNOD SBYIN LAG G-YAS SPYI BLUGS DANG, ,G-YON NA THOD PA THOGS PA
YI, ,TZAndA ZHES PA'I MDOG SER GNAS, ,GNOD SBYIN DPAL 'DZIN DMAR
PO STE, ,G-YAS PA NA NI PHRENG BA DANG, ,G-YON NA THOD PA'I SNOD
THOGS TE, ,MEN KA RAm DZA SHING LA'O, ,GSHIN RJE'I GSHED NI TZ'U
TA LA, ,RNAM 'JIGS

ZHES BYA'I MDOG NAG PO'I, ,G-YAS PA NA NI DBYUG PA DANG, ,G-YON
PA CHU SKYES SNOD YIN NO, ,BDEN BRAL G-YAS GRI GUG DANG, ,G-YON
NA CHU SKYES SNOD THOGS PA'I, ,SER PO GO RA AANDHA KAR, ,'KHRI
SHING LA MA'I SHING LA'O, ,CHU NI MYA NGAN MED SHING LA, ,'OD KYI
PHRENG CAN MGO YI RUS, ,DKAR

PHO G-YAS NA KLU ZHAGS DANG, ,G-YON NA CHU SKYES SNOD THOGS PA'O,
,RLUNG NA KI LA KI RA BA, ,SNGON PO G-YAS NA GOS SNGON THOGS,
,G-YON PA NA NI CHU SKYES SNOD, ,AARDZU NA YI SHING LA GNAS, ,KU
BE RA NA GHA BA DAR, ,LAG PA G-YAS NA RDO RJE DANG, ,G-YON PA NA
NI PADMA'I SNOD, ,AA SHVAD

THA LA MNAN NAS GNAS, ,GNOD SBYIN GAD MO CHER GRAGS PA, ,DKAR PO
G-YAS NA RTZE GSUM PA, ,G-YON PA NA NI PADMA'I SNOD, ,DBANG LDAN
SHING CHEN PO LA GNAS, ,THAMS CAD SHING LAS LUS PHYED BTON, ,DRAG
CING 'BAR LA SKRA DANG NI, ,SMA RA SMIN MA LKOG SPU DANG, ,RDZI
MA'ANG SER PO KHROS

PA'I ZHAL, ,SPYAN GSUM DMAR PO RAB 'GUL BA, ,MCHE BA DRAG TU
GTZIGS PA'O, ,SHING 'DI RNAMS KYI RTZA BA RU, ,GSAL SHING GIS
PHUG RO YANG BZHAG ,KHA CIG LTUNG BA'I RO DAG DANG, ,KHYI DANG
BYA RGOD ZA BA'O, ,DE LA YANG DAG ROS MYOS PA'I, ,RNAL 'BYOR PA
DAG GLU LEN TE, ,LHAN CIG

@51A *, ,SKYES ZHES 'GRO BA GSUM, ,RNAM PAR SBYONG ZHING RNAL
'BYOR PAS, ,BDUD RTZI LNGA LDAN THOD PA DANG, ,CHAGS PAS DPAL LA
'DUD BYED CING, ,'GRO BA GSUM PO TSIM PAR BYED, ,DES NA RIG PA
DANG BCAS PA'I DPAL MCHOG DANG PO LAS BYUNG BA'I CHOS 'BYUNG ZHES
BYA

BA'I PHYAG RGYA GRU GSUM GYI NANG NAM MKHA'I NGO BO NYID KYI
DKYIL NA GNAS PA'I SNA TSOGS PADMA DANG, RDO RJE BSGOM PAR BYA'O,
,DE NAS SNA TSOGS RDO RJE'I LTE BA LA GNAS PA'I SNA TSOGS PADMA
DANG, ZLA BA LA GNAS PA'I YI GE BHR'Um YONGS SU GYUR PA LAS,
'KHOR LO RTZIBS BRGYAD PA, DE'I LTE

BA LA ZLA BA LA GNAS PA'I YI GE BHR'Um YONGS SU GYUR PA'I RNAM
PAR SNANG MDZAD RIG PA DANG BCAS PA LAS BYUNG BA'I SNA TSOGS PAR
SNANG BA'I NOR BU'I RANG BZHIN KHA DOG LNGA DANG LDAN PA'I 'OD
'PHRO BAS, PHYOGS MTSAMS MA LUS PA'I 'JIG RTEN GYI KHAMS DPAG TU
MED PAR SANGS

RGYAS KYIS KHYAB PAR GNAS PA GRU BZHI PA SGO BZHI PA, KA BA
BRGYAD KYIS NYE BAR BRGYAN PA, SE MO DO DANG DO SHAL DANG, ME
LONG DANG GOS DANG NOR BUS RNAM PAR BRGYAN PA, MCHOD PA'I LHA
MO'I TSOGS KYIS YONGS SU BSKOR BA'I GZHAL YAS KHANG BSGOM PAR
BYA'O, ,DE'I DKYIL DU

YI GE RE YONGS SU GYUR PA LAS NYI MA'I DKYIL 'KHOR BLTAS LA, DE'I
STENG DU YI GE H'Um YONGS SU GYUR PA LAS, SNA TSOGS RDO RJE
BSGOMS PA BYAS LA, LHA BCU BDUN GYI GDAN SNA TSOGS PADMA BSGOM
MO, ,DE'I LTE BA'I ZLA BA'I DKYIL 'KHOR LA SHES RAB KYI NGO BO
NYID YI GE AA LA

SOGS PA NYIS 'GYUR DU BYAS PA BZHUGS TE, MTSAN SUM CU RTZA GNYIS
KYIS BRGYAN PAR BLTA'O, ,DE'I STENG DU RE LAS BYUNG BA'I NYI MA'I
DKYIL 'KHOR LA THABS KYI NGO BO NYID NYIS 'GYUR DU BYAS PA LAS,
dA dHA DA DHA YA LA BSNAN PA'I YI GE KA LA SOGS PA GSAL BYED
RNAMS BCUG

LA; DPE BYAD BZANG PO BRGYAD CUS BRGYAN PAR RNAM PAR BSAMS TE, DE
DAG THAMS CAD RO MNYAM PAR BYAS LA, DE GNYIS KA'I YANG NANG DU
'DUS PA'I H'Um LAS BYUNG BA'I RDO RJE SNGON PO LA GNAS PA'I ZLA
BA'I GDAN LA YI GE H'Um RNAM PAR BSAMS LA, DE'I 'OD KYIS REG PAS
BYON PAR

@51B BZHED PA'I PHYOGS BCU NA BZHUGS PA'I SANGS RGYAS RNAMS DANG
LHA MO RNAMS DE'I NANG DU BYON PAR BSAMS LA, DE NAS DE'I NGA
RGYAL SPANG BAR BYA STE, AOm SARBA TA TH'A GA TA BADZRA SVA BH'A
BA A'ATMA KO&HAm ZHES SO, ,DE NAS DE YONGS SU GYUR PA LAS RDO
RJE SEMS DPA' ZHAL DANG, RGYAN THAMS CAD GSHIN

RJE GSHED DANG 'DRA BA LA, LHAN CIG SKYES PA TZAM GYI RIG MA CAN,
SNGON PO DANG DKAR PO DANG DMAR PO STE ZHAL GSUM PA, G-YAS PA'I
PHYAG DANG DE LAS GZHAN PA'I PHYAG RNAMS LA GO RIMS JI LTA BA
BZHIN DU, RDO RJE SNGON PO 'BAR ZHING 'PHRO BA DANG, RAL GRI
DANG, GRI GUG DANG, 'KHOR

LO DANG PADMA DANG, THOD PA 'DZIN PA'O, ,SKU DANG GSUNG DANG
THUGS DANG YI SHES SEMS DPA' BYIN GYIS BRLABS PA BSGOM PAR BYA'O,
,DE NAS SA BON GYI LHA MO'I MGO DANG, MGRIN PA DANG, SNYING GA
DANG LTE BA DANG GSANG BA RNAMS DANG, AOm A'A: H'Um SV'A H'A ZHES
BYA BA'I YI GE

RNAMS RIM PA JI LTA BA BZHIN DU DGOD PAR BYA STE, RIGS LNGA GCIG
TU BSDUS PAS DGOD PAR BYA'O, ,DE'I RJES LA H'Um AOm H'Um A'A:
ZHES PA'I SNGAGS 'DIS GNYI GA'I RDO RJE DANG PADMA RNAM PAR
SBYANG BAR BYA'O, ,DE'I RJES LA YI GE HO: DMAR PO GNYIS GNYI GA'I
MTHAR RNAM PAR BSKOR LA

DGA' BA BRTZAM PAR BYA'O, ,AOm SARBA TA TH'A GA TA AA NU R'A GA
nA BADZRA SVA BH'A BA A'ATMA KO&HAm ZHES BYA BAS SO, ,DE NAS
'DOD CHAGS CHEN PO NGES PA'I TING NGE 'DZIN LA SNYOMS PAR ZHUGS
TE, RANG YE SHES SEMS DPA'I SNYING PO'I SA BON GYI 'OD KYIS BKUG
PA'I RDO RJE TZA RTZI K'A LA SOGS PA'I LHA

MO BZHI DANG LDAN PA'I SANGS RGYAS THAMS CAD BDAG GI LUS KYI NANG
DU BSGOMS LA, BDAG NYID KYANG RIG MA DANG BCAS PA, 'DOD CHAGS
CHEN PO'I DBANG GI YI GE GSUM DANG LDAN PA'I KHU BA'I GZUGS SU
BLTA'O, ,DE NAS RNAM PAR DAG PA'I 'OD ZER GYIS PHYOGS BCUR KHYAB
PAS,

'GRO BA DRUG NA 'KHOR BA'I SEMS CAN RNAM PAR SBYANGS NAS, DE'I
NANG DU CHUD PAR BSGOMS LA, DE YANG KHU BA'I GZUGS SU BLTA BAR
BYA'O, ,DE NAS TING NGE 'DZIN LAS BSLANG BA'I PHYIR, LHA MO BZHIS
THUGS LA BSTOD PA, ,SNYING RJES KHROS PA'I DAD SGROL BZHENGS,
,KHAMS GSUM

@52A *, ,KUN GYI GTI MUG SOL, ,DAD SGROL RTZOL MED MA BZHUGS
BZHENGS, ,BDUD 'DI DAG LAS RGYAL BAR MDZOD, ,'JIG RTEN MGON POS
STONG NYID CI STE BZHUGS, ,DANG SGROL 'JIG RTEN BSOD NAMS KYIS
BZHENGS SHIG ,BYANG CHUB 'DOD PA'I 'JIG RTEN,

MGRON POS NAS, ,JI LTAR STONG PA NYID NI SEMS PAR BYED, ,CES BYA
BAS BSTOD NAS, SKAR MDA' 'PHO BA BZHIN DU DE NYID DU ZHUGS PAR
GYUR TO, ,DE NAS LHA MO BZHI YANG KHU BA DER RAB TU ZHUGS PAS YI
GE GSUM DANG LDAN PA'I SNGAGS KYIS RANG BZHIN GYIS LHA'I NGO BO
NYID DU BKOD LA, GSANG

BA'I DKYIL 'KHOR 'BYUNG BA'I LHA'I SA BON BLTA STE, YAKshE MA
MED, YATZTSA NI R'A DZA DO RU DA nA YO NI R'A ZHES BYA BA 'DI LTA
BU MTSAMS BZHI RU'O, ,DE'I DKYIL DU MA LUS PA LA RANG GI SA BON
DANG PHYAG MTSAN GYI NANG DU 'DUS PA'I NAM MKHA' LA BZHUGS PA'I
DE BZHIN GSHEGS PA DANG, LHA MO

MA LUS PA BYON NAS, BYANG CHUB KYI SEMS KHU BA'I RNAM PA DER
BZHUGS TE, DE RNAMS ZHUGS NAS CHOS KYI DBYINGS KYI NGO BO NYID DU
BSAM PAR BYA STE, AOm DHARMA DH'A TU SVA BH'A BA A'ATMA KO&HAm
ZHES BYA'O, ,DE NI DE BZHIN GSHEGS PA THAMS CAD KYI YE SHES DANG
LDAN PA STE 'DI NI RNAL 'BYOR RO, ,DE'I RJES

LA RDO RJE TZA RTZI K'A LA SOGS PA LHA MO BZHI PO TSANGS PA'I
GNAS BZHI'I NGO BOS BSKUL BA'I DBANG DU BYAS NAS, DE'I KHU BA LAS
BYUNG BA'I NYI MA LA GNAS PA'I YI GE H'Um YONGS SU GYUR PA LAS
AINDRA N'I LA'I 'OD LTAR 'BAR BA'I RDO RJE'I LTE BA LA GNAS PA'I
RIGS KYI YI GES BYIN GYIS RLOB CING 'PHRO

BA; YI GE YAm LAS YANG DAG PAR BYUNG BA, AINDRA N'I LA LTA BU'I
'OD CAN, ZHAL GSUM PHYAG DRUG PA, RTZA BA DANG, G-YAS PA DANG
GZHAN LA RIM PA JI LTA BA BZHIN DU, SNGON PO DANG DKAR PO DMAR
BA'I ZHAL CAN, 'BAR BA 'PHRO BA'I RDO RJE DANG, RAL GRI DANG, GRI
GUG DANG, 'KHOR

LO DANG PADMA DMAR PO DANG, THOD PA 'DZIN PA STE, G-YAS PA DANG
DE LAS GZHAN PA LA RIM PA JI LTA BA BZHIN NO, ,'JIGS BYED KYANG
'JIGS PAR BYED PA, THOD PA DRUG GIS BSKOR BAS MGO BRGYAN PA,
PHYOGS BCUR BLTA BA'I DMAR LA ZLUM PA'I SPYAN GSUM PA, DGA' BO
DANG

@52B NYER DAGS GYEN DU 'BAR BA'I SKRA BCINGS PA, MCHE BA CUNG ZAD
GTZIGS SHING LCE 'DRIL BA SMA RA DANG SMIN MA SER PO RDO RJES
BRGYAN PA, STAG GI PAGS PA 'DZIN PA, MI'U THUNG LTAR GSUS PA CHE
BAR 'DZIN PA BA SU KIS SA RAL NYE BAR BRGYAN PA, STOD DU SENG
GE'I PAGS PA BSNAMS PA,

LUS KYI BA SPU'I BU GA THAMS CAD GYEN DU G-YAS SU 'KHYIL ZHING
'OD 'PHRO BA, ROL PA DANG BCAS PA'I LHAN CIG SKYES PA'I SHES RAB
DANG GNYIS SU MED PA'I SKU HR'I: shtRi: LA SOGS PA MGUR NAS BRJOD
CING, MA HE LA GNAS PA'I GSHIN RJE'I RGYAB TU NYI MA'I GDAN LA
G-YON BRKYANG BA'I

ZHABS KYIS MNAN PA'I BDAG NYID GSHIN RJE GSHED DU BSGOM PAR
BYA'O, DE'I SNYING GAR NYI MA LA GNAS PA'I YAm LAS BYUNG BA'I RDO
RJE 'BAR BA'I LTE BA LA NYI MA DANG, DE LA SA BON YAm BSGOM ZHING
PHYAG MTSAN DANG, SA BON YONGS SU GYUR PA LAS YE SHES SEMS DPA'
GSHIN RJE GSHED DANG

'DRA BA'I SNYING GAR NYI MA LA GNAS PA'I RDO RJE'I LTE BA'I NYI
MA LA GNAS PA'I RANG GI SA BON GYI BYIN GYIS BRLABS LA SNYING GAR
BSGOM PAR BYA'O, ,RANG GI SA BON LAS KYANG 'OD ZER SPROS LA 'OD
DES SANGS RGYAS THAMS CAD KYI RANG BZHIN YE SHES SEMS DPA' BKUG
LA, MDUN GYI NAM MKHA' LA

BZHUGS TE, MCHOD PA THAMS CAD KYIS YANG DAG PAR MCHOD LA, RANG GI
YE SHES SEMS DPA' BCUG LA DER BYIN GYIS BRLAB PA YANG BYA STE,
AOm DHARMA DH'A TU SVA BH'A WA A'ATMA KO&HAm ZHES PA'O, ,DE
NAS SNYING GA'I 'OG TU ZLA BA LA GNAS PA'I H'Um LAS BYUNG BA'I
RDO RJE'I LTE BAR ZLA BA DE LAS

SA BON RNAM PAR BSAMS TE, RANG GI PHYAG MTSAN DANG SA BON YONGS
SU GYUR PA LAS ZHE SDANG GSHIN RJE GSHED DANG 'DRA BA LA GNAS PA
PHYAG MTSAN SA BON GYI BYIN GYIS BRLABS PA, SNYING PO THUGS RDO
RJE RNAM PAR BSAM PAR BYA'O, ,RANG GI SA BON GYI 'OD KYI THUGS
RDO RJE'I SANGS

RGYAS THAMS CAD BKUG LA MDUN DU ZLA BA LA BZHUGS TE, YANG DAG PAR
MCHOD NAS RANG GI THUGS RDO RJE LA BCUG LA BYIN GYIS BRLAB PAR
BYA STE, AOm SARBA TA TH'A GA TA TZITTA BADZRA SVA BH'A WA A'ATMA
KO&HAm ZHES SO, ,DE BZHIN DU SKU RDO RJE NI GTI MUG RDO RJE
GSHIN RJE GSHED DANG 'DRA BA'O, ,GSUNG

@53A *, ,RDO RJE NI 'DOD CHAGS GSHIN RJE GSHED DANG 'DRA BAR RNAM
PAR BSGOMS LA, SKU RDO RJE DANG GSUNG RDO RJE'I SANGS RGYAS THAMS
CAD BKUG LA YANG DAG PAR MCHOD DE, NANG DU BZHUGS PA BYAS LA,
,DE'I BYIN GYIS BRLAB PA YANG BYA STE, AOm SARBA TA TH'A GA TA
K'A YA BADZRA SVA BH'A WA

A'ATMA KO&HAm, AOm SARBA TA TH'A GA TA B'A KA BADZRA SVA BH'A WA
A'ATMA KO&HAm, AOm SARBA TA TH'A GA TA TZITTA SVA BH'A WA
A'ATMA KO&HAm, ZHES SO, ,DE'I RJES LA MIG LA SOGS PA BYIN GYIS
BRLAB PA BLTA BAR BYA STE, MIG LA KshIm GI SA BON LAS SA'I SNYING
PO, RNA BA LA DZRIm LAS PHYAG NA RDO RJE, SNA LA KHAm

LAS NAM MKHA'I SNYING PO, ZHAL DU GAm LAS 'JIG RTEN DBANG PHYUG
,MGO LA KshAm LAS SGRIB PA THAMS CAD RNAM PAR SEL BA, SNYING GA'I
'OG TU SAm LAS KUN DU BZANG PO STE, SKYE MCHED 'DI RNAMS LA DE
RNAMS KYI PADMA DANG ZLA BA LA GNAS PA, ZLA BA'I STENG DU PHYAG
MTSAN DANG SA

BON YONGS SU GYUR PAS BYIN GYIS BRLABS LA, PHYIS NAS YE SHES SEMS
DPA'I THUGS KA'I SA BON LAS 'PHROS PA'I 'OD ZER GYIS BKUG PA'I
DKYIL 'KHOR GYI 'KHOR LO THAMS CAD MI BSKYOD PAS GTZO BO BYAS PA
RNAM PAR BSAMS LA, DE LAS 'PHROS PA'I LHA MO LNGA RNAMS KYIS

BDUD RTZI LNGA'I KHU BA RNAMS KYIS BKANG BA'I BUM PA'I KHA NAS
'BAB PAS, BDAG NYID LA DBANG BSKUR NAS, COD PAN LA MI BSKYOD PA
BLTA BAR BYA'O, ,YANG RDO RJE SEMS DPA' KHU BA'I GZUGS LAS BYUNG
BA'I GSHIN RJE GSHED BZHIN DU RIG MA RANG GI NGO BO YANG MDUN DU
BLTAS LA,

BSKYED CING RANG GI LUS SU 'DUS PAR BYAS LA, AOm H'Um SVA AAm H'A
ZHES BYA BA'I YI GE 'DI RNAMS MGO DANG, SNYING GA DANG LTE BA
DANG, GSANG BA DANG, PUS MO RNAMS LA RNAM PAR BKOD LA, DES RIGS
LNGA BSDUS PAS BRGYAN PAR BYA'O, ,AOm H'Um H'Um AA 'DIS NI RDO
RJE DANG, PADMA RNAM PAR

SBYANGS LA GNYI GA'I MTHAR YI GE HO: DMAR PO GNYI GA BKOD LA, AOm
AA NU R'A GA YA MI ZHES BRJOD DE, BLA NA MED PA'I BDE BA LA MNGON
PAR PHYOGS NAS, DGA' BA BRTZAM PAR BYA ZHING DER BYIN GYIS BRLAB
PAR BYA STE, AOm SARBA TA TH'A GA TA AA NU R'A GA nA BADZRA SVA
BH'A WA A'ATMA KO&HAm ZHES PA NI RJES KYI

@53B RNAL 'BYOR RO, ,DE LTAR DON DAM PA'I BDEN PA LA GNAS PA'I
RNAL 'BYOR PA'I SNYING GA'I SA BON GYI 'OD KYIS BKUG PA'I LHA MO
BZHI DANG BCAS PA'I SANGS RGYAS LNGA RNAMS RANG GI SA BON GYI
NANG DU BSAMS LA, 'DOD CHAGS CHEN PO'I DBANG GIS PADMA'I NANG GI
NOR BU NAS RANG GI LTE BA'I ZLA BA

LA MNGON PAR BYUNG BAR BSAMS LA, DE'I RJES LA DE'I 'OD ZER LAS
BYUNG BA'I H'Um GI SA BON LAS YANG DAG PAR BYUNG BA'I MI BSKYOD
PA GSHIN RJE GSHED DANG 'DRA BA'I YI GE BCU PA'I SNGAGS KYI SA
BSKUL BA, AOm BADZRA DHRiK CES BYA BA 'DIS BTON NAS, SEMS CAN
THAMS CAD THA MAL PA'I

ZHE SDANG GI RIGS SU LTUNG BA SKYOB CING MCHOD PA CHEN PO ZHE
SDANG CHEN PO'I RANG GI BDAG NYID DU BSGOM PAR BYA'O, ,DE BZHIN
DU AOm DZIN KI KA CES KshE'I SA BON LA GTI MUG GSHIN RJE GSHED
BTON LA THA MAL PA'I GTI MUG GI RIGS SU LTUNG BA'I SEMS CAN RNAMS
MCHOD PA CHEN PO GTI MUG CHEN

PO'I RIGS SU RAB TU BKOD NAS, YANG PHYIR 'ONGS NAS SNA TSOGS RDO
RJE'I SHAR GYI RTZE MO LA ZLA BA'I GDAN LA DGOD PAR BYA STE, DKAR
PO ZHAL GSUM PHYAG DRUG PA, RTZA BA'I ZHAL DANG LUS THAMS CAD
DKAR PO, G-YAS NAG PO G-YON DMAR PO'O, ,PHYAG G-YAS PA NA 'KHOR
LO DANG RAL GRI

DANG GRI GUG 'DZIN PA, G-YON NA RIN PO CHE DANG, PADMA DANG THOD
PA 'DZIN PA'O, ,DE BZHIN DU AOm RATNA DHRiK CES MA'I SA BON LAS
PHRA MA GSHIN RJE GSHED BTON LA, PHRA MA'I RIGS SU LTUNG BA'I
SEMS CAN RNAMS MCHOD PA CHEN PO PHRA CHEN PO'I RIGS SU BKOD NAS
YANG PHYIR LOG STE, LHO PHYOGS SU SNA

TSOGS RDO RJE'I RTZE MO'I NYI MA LA DGOD PAR BYA STE, RTZA BA'I
ZHAL DANG LUS THAMS CAD SER PO, G-YAS DKAR PO G-YON NAG PO, DE'I
PHYAG G-YAS PA RNAMS LA RIN PO CHE DANG, RAL GRI DANG GRI GUG
'DZIN PA, G-YON PAS 'KHOR LO DANG PADMA DANG THOD PA'I SNOD 'DZIN
PA'O, ,DE BZHIN DU AOm

A'A RO LiK CES ME'I SA BON LAS 'DOD CHAGS GSHIN RJE GSHED BTON
LA 'DOD CHAGS KYI RIGS SU LTUNG BA'I SEMS CAN LA BLTAS TE, MCHOD
PA CHEN PO 'DOD CHAGS CHEN PO'I RIGS SU RAB TU GNAS PAR BYAS NAS
YANG PHYIR LOG STE, NUB PHYOGS SU SNA TSOGS RDO RJE'I RTZE MO'I
NYI MA LA

@54A *, ,DGOD PAR BYA STE, 'DOD CHAGS GSHIN RJE GSHED DBANG CHEN
PO CAN PADMA R'A GA'I MDANGS DANG LDAN PA, ZHAL GSUM PHYAG DRUG
PA, DMAR PO RGYAN DMAR PO CAN, ZHAL DANG PO DANG LUS THAMS CAD
DMAR PO, G-YAS DKAR PO G-YON NAG PO, G-YAS KYI PHYAG NA PADMA

DMAR PO DANG, RAL GRI DANG GRI GUG ,G-YON NA 'KHOR LO DANG RIN PO
CHE DANG, THOD PA'I SNOD 'DZIN PA'O, ,DE BZHIN DU AOm PRA DZNY'A
DHRiK CES DE'I SA BON LAS PHRAG DOG GSHIN RJE GSHED BTON LA,
PHRA DOG LA ZHEN PA'I SEMS CAN RNAMS MCHOD PA CHEN PO PHRAG DOG
CHEN PO'I RIGS SU

BKOD NAS YANG PHYIR 'ONGS TE, BYANG GI SNA TSOGS RDO RJE'I RTZE
MO'I NYI MA LA DGOD PAR BYA STE, ZHAL GSUM PHYAG DRUG PA, RTZA
BA'I ZHAL DANG LUS THAMS CAD LJANG GU, MA RA KA TA DANG 'DRA BA'I
MDANGS CAN, G-YAS DKAR PO G-YON NAG PO, G-YAS KYI PHYAG NA RAL
GRI DANG, 'KHOR LO

DANG GRI GUG 'DZIN PA, G-YON PAS NOR BU DANG PADMA DANG THOD PA
'DZIN PA'O, ,DE BZHIN DU AOm MO HA RA TI BADZRA TZA RTZI K'Am
ZHES PA, DZA'I SA BON LAS BTON LA, DE BZHIN DU RANG GI RIGS SU
GYUR BA'I SEMS CAN RNAMS KYI DON BYAS NAS, YANG PHYIR LOG STE,
ME'I PHYOGS SU SNA TSOGS RDO RJE RTZE MO GNYIS

KYI ZLA BA LA DGOD PAR BYA STE, GTI MUG GSHIN RJE GSHED DANG 'DRA
BA LA RGYAN THAMS CAD KYIS BRGYAN PA, CUNG ZAD BUD MED KYI CHA
BYAD KYIS 'GYING ZHING SGEG PA'O, ,YANG DE BZHIN DU SA'I SA BON
LAS BYUNG BA'I RDO RJE PHAG MO ZHE SDANG GSHIN RJE GSHED DANG
'DRA BA, DVE shA RA TI ZHES BYA BAS PHYUNG NAS, DE BZHIN

DU RANG GI RIGS SU GYUR PA'I SEMS CAN RNAMS KYI DON BYAS NAS,
PHYIR LOG STE, BDEN BRAL GYI PHYOGS SU SNA TSOGS RDO RJE RTZE MO
GNYIS KYI ZLA BA LA DGOD DO, ,DE BZHIN DU RLUNG GI PHYOGS SU DO'I
SA BON LAS BYUNG BA'I RDO RJE DBYANGS CAN MA 'DOD CHAGS GSHIN RJE
GSHED DANG 'DRA BA, R'A GA RA TI ZHES BYA

BAS PHYUNG NAS DE BZHIN DU RANG GI RIGS SU GTOGS PA'I SEMS CAN
RNAMS KYI DON BYAS TE, SNA TSOGS RDO RJE'I RTZE MO GNYIS KYI ZLA
BA'I DKYIL 'KHOR LA DGOD DO, ,YANG DE BZHIN DU RU'I SA BON LAS
BYUNG BA'I RDO RJE GOO R'I MA PHRAG DOG GSHIN RJE GSHED DANG 'DRA
BA BADZRA RA TI ZHES BYA BAS BTON NAS DE BZHIN DU RANG GI

@54B RIGS SU GTOGS PA'I SEMS CAN RNAMS KYI DON BYON BYAS TE SNA
TSOGS RDO RJE'I DBANG LDAN GYI RTZE MO GNYIS LA ZLA BA LA DGOD
DO, ,THAMS CAD KYANG RANG RANG GI RIGS KYI KHA DOG DANG PHYAG
MTSAN 'DZIN PA'O, ,YANG DE BZHIN DU 'DIR YA'I SA BON LAS BYUNG
BA'I THO BA GSHIN RJE GSHED RDO RJE THO BA

'DZIN CING, LHAG MA GSHIN RJE GSHED DANG 'DRA BA, PHUNG PO'I BDUD
DANG, MA DAD PA DANG, SHES BYA'I SGRIB PA'I GNYEN POR GYUR PA,
AOm MUNG+GA RA DHRiK CES BYA BAS BTON LA, SHAR PHYOGS NA GNAS
PA'I BGEGS RNAMS YANG DAG PAR BTUL TE, DE BZHIN DU RANG GI RIGS
SU GTOGS PA

RNAMS KYI DON BYAS NAS, SLAR LOG STE SHAR PHYOGS KYI SNA TSOGS
RDO RJE'I RTZE MO'I NYI MA'I GDAN LA DGOD DO, ,DE BZHIN DU 'BYUNG
BA NI TZTSA'I SA BON LAS BYUNG BA'I DKAR PO DANG, NAG PO DANG,
DMAR PO STE ZHAL GSUM PA RDO RJE DBYIG PA DANG, RAL GRI DANG, GRI
GUG G-YAS PAS

'DZIN PA, G-YON PAS 'KHOR LO DANG RIN PO CHE DANG, PADMA'I SNOD
'DZIN PA, LE LO DANG, NYON MONGS PA'I BDUD DANG, MTHAR 'DZIN PA'I
LTA BA DANG, NYON MONGS PA'I SGRIB PA'I GNYEN PO DBYIG PA GSHIN
RJE GSHED AOm DAndA DHRiK CES BYA BAS PHYUNG LA, LHO PHYOGS NA
GNAS PA'I

BGEGS BTUL NAS, DE LAS SPROS PAS SEMS CAN GYI DON BYAS NAS, ,SNA
TSOGS RDO RJE'I RTZE MO'I GDAN LA DGOD DO, ,YANG DE LTA BU NI
YA'I SA BON LAS BYUNG BA'I SKU MDOG, DMAR PO DANG, DKAR PO'I DANG
NAG PO STE, ZHAL GSUM PA, PHYAG G-YAS PA RNAMS KYIS PADMA DMAR PO
DANG, RAL

GRI DANG GRI GUG 'DZIN PA, G-YON PA RNAMS KYIS 'KHOR LO DANG, RIN
PO CHE DANG, PADMA'I SNOD 'DZIN PA STE, BRJED PA DANG 'CHI BDAG
GI BDUD DANG LTA BA LOG PA DANG, SKYE BA'I SGRIB PA'I GNYEN PO
PADMA GSHIN RJE GSHED PADMA DHRiK CES BYA BAS PHYUNG LA, NUB
PHYOGS NA

GNAS PA'I BGEGS BTUL TE, DE BZHIN DU 'GRO BA RNAMS KYI DON BYAS
NAS SNA TSOGS RDO RJE'I RTZE MO'I NYI MA'I GDAN LA DGOD DO, ,DE
NAS DE BZHIN DU DE LAS BYUNG BA'I RA'I SA BON LAS YANG DAG PAR
BYUNG BA'I SKU MDOG LJANG GU, LJANG GU DANG, DKAR PO DANG NAG PO
STE ZHAL GSUM PA, RAL GRI DANG

@55A *, ,'KHOR LO DANG GRI GUG G-YAS PA RNAMS KYIS 'DZIN PA,
G-YON GYIS 'KHOR LO DANG RIN PO CHE DANG, PADMA DANG THOD PA'I
SNOD 'DZIN PA, RMUGS PA DANG LHA'I BU'I BDUD DANG, LTA BA MCHOG
TU 'DZIN PA DANG, LAS KYI SGRIB PA RNAMS KYI GNYEN POR GYUR PA,
RAL GRI

GSHIN RJE GSHED AOm KHAdGA DHRiK CES BYA BAS BTON LA, BYANG
PHYOGS NA GNAS PA'I BGEGS RNAMS BTUL NAS, DE BZHIN DU SEMS CAN
GYI DON BYAS TE SNA TSOGS RDO RJE'I RTZE MO'I NYI MA'I GDAN LA
DGOD DO, ,YANG SNAM BU GNYIS PA'I MTSAMS BZHIR ZLA BA LA PHYIR
ROL DANG, GSANG BA'I MCHOD

PA'I DON DU DE LAS BYUNG BA'I DANG YO DANG NI RA BZHI'I SA BON
LAS YANG DAG PAR BYUNG BA RNAMS KYIS BDUD RTZI LNGAS YONGS SU
BKANG BA'I MI'I THOD PA STE, SHIN TU RNAL 'BYOR RO, ,'DI LTA BUR
YONGS SU RDZOGS PA'I DKYIL 'KHOR LA RNAM PAR BLTAS TE, SNYING
GA'I SNGAGS LAS SPROS PA'I

'OD ZER GYI LCAGS KYUS YE SHES KYI DKYIL 'KHOR BKUG LA, MDUN DU
BZHUGS SU GSOL TE, GANG DE DANG LHAN CIG 'ONGS PA'I BGEGS RNAMS
NI, SGO SKYONG BA RNAMS KYIS BSKRAD DE DE RNAMS NYID NI SNGAGS
BZLAS PAS SRUNG BA BYAS LA, LAM LA SOGS PA SBYIN PAR BYA STE, DE
NI

DZA: H'Um BAm HO: ZHES BYA BA 'DIS BRJOD LA SGO SKYONG BA DGUG PA
DANG GZHUG PA DANG BCING BA DANG, MNYES PA LA SOGS PA BYA'O, ,DE
NAS RO MNYAM PA'I MCHOD PAS YANG DAG PAR MCHOD DE, DKYIL 'KHOR
GYI DE KHO NA NYID RAB TU BSGRUBS LA, DE BZHIN DU DAM TSIG DANG
YE SHES KYI DKYIL 'KHOR

DANG BCAS PA RO MNYAM PAR GYUR PAS, RANG GI BDAG PO DANG, DKYIL
'KHOR THAMS CAD LA YE SHES SEMS DPA' DANG, RDO RJE GSUM RNAMS
GSAL POR BLTA'O, ,DE NAS RANG GI SNYING GA'I SA BON LAS SPROS
PA'I 'OD KYIS PHYOGS BCU NA BZHUGS PA'I MI BSKYOD PA, DKYIL 'KHOR
DANG

BCAS PA SPYAN DRANGS PA'I THUGS KA'I SNGAGS LAS BYUNG BA'I LHA'I
TSOGS KYIS LO MA'I KHA RGYAN DANG BCAS PA'I BUM PA'I KHA NAS 'BAB
PA'I BYANG CHUB SEMS KYI KHU BAS RANG GI DKYIL 'KHOR PA RNAMS
MNGON PAR DBANG BSKUR BA'I DBU LA GSHIN RJE GSHED BLTA BAR BYA'O,
,DE YANG GTZO BO'I DBU RGYAN

@55B NI MI BSKYOD PA'O, ,DE'I RJES LA SNYING GA'I SNGAGS LAS NGES
PAR BYUNG BA'I GZUGS DANG SGRA LA SOGS PA RNAM PA SNA TSOGS SHING
THA DAD PAS, NAM MKHA' KHYAB PAR MTSON LA SNYING GA'I SA BON GYI
'OD KYIS BCUG LA NOR BU'I NANG GI LAM DU KHU BAR GYUR PA DE BLTAS
LA, DE NAS 'DI LTAR DPE

MED PA'I 'DOD PA'I YON TAN GYIS, NAM MKHA'I DKYIL KHYAB PAS KHYAD
PAR DU LHAG PA DANG, RDO RJE TZA RTZI K'A LA SOGS PA BZHIS GLU
DANG BCAS PAS MCHOD PA BYED PA STE, YANG DE'I GLU NI, AA, KYE KYE
GSHIN RJE GSHED NAG PO, ,SRIN PO'I GZUGS CAN RANG BZHIN KHYOD,
,BDAG GIS

MTHONG NA SHIN TU 'JIGS, ,KHROS PA'I RANG BZHIN 'DI MTHONG MDZOD,
,MI DANG SA 'OG RGYA MTSOR BCAS, ,KHYOD KYI GAR GYIS G-YOS PAR
MDZOD, ,AANYDZA NAG PO BCAG 'DRA YIS, ,KHRO BOS RO LANGS BZHIN
GAR MDZOD, ,RNAM PA SNA TSOGS GZUGS SPRUL ZHING, ,MDANGS NAG TSAD
NI

THUNG BA LA, ,BDE CHEN NGO BO'I GAR MDZOD CES, ,RDO RJE DBYANGS
CAN MA GSOL 'DEBS, ,HR'I: shtRi:'I SNGAGS DANG GAR GYIS KHYOD,
,SRID PA GSUM GYI 'KHRUL PA CHOD, ,SNYING RJE KHROS NAS GAR BYED
PA, ,'GRO BAS MTHONG NA NGO MTSOR 'GYUR, ,DE'I RJES LA BYIN GYIS
BRLAB PAR

BYA STE; AOm SARBA TA TH'A GA TA P'U DZA BADZRA SVA BH'A WA
A'ATMA KO&HAm ZHES PA'O, ,DE'I RJES LA BSTOD PA BYA STE, GSHIN
RJE GSHED PO RAB 'JIGS PA, ,GTI MUG RDO RJE'I NGO BO KHYOD, ,STON
PA SANGS RGYAS KUN RANG BZHIN, ,RDO RJE'I SKU LA PHYAG 'TSAL
BSTOD, ,GSHIN RJE GSHED PO RAB 'JIGS PA, ,PHRA MA RDO

RJE'I NGO BO KHYOD, ,RDO RJE THUGS DANG RAB MTSUNGS PA, ,RDO RJE
RIN CHEN PHYAG 'TSAL BSTOD, ,'DOD CHAGS RDO RJE'I NGO BO KHYOD,
,'DOD CHAGS PADMA'I 'BYUNG GNAS BRNYES, ,NYES PA KUN MCHOG GTZO
BO'I GTZO, ,RDO RJE'I GSUNG LA PHYAG 'TSAL BSTOD, ,PHRAG DOG NGO
BO'I RANG BZHIN KHYOD, ,GSHIN

RJE GSHED PO LAS KUN PA, ,RDO RJE'I SKU DANG RAB TU MTSUNGS,
,PHYAG NA RAL GRI PHYAG 'TSAL BSTOD, ,SANGS RGYAS KUN GYI DNGOS
PO KHYOD, ,SANGS RGYAS THAMS CAD GCIG BSDUS PAS, ,SANGS RGYAS KUN
MCHOG GTZO BO'I GTZO, ,DKYIL 'KHOR GTZO LA PHYAG 'TSAL BSTOD, ,DE
NAS G-YO

@56A *, ,BA'I BA DAN GNYIS MTHA' GNYIS NAS PHYAR BA YAm LAS BYUNG
BA GZHU'I RNAM PA LTA BU'I RLUNG GI DKYIL 'KHOR GYI STENG DU, RAm
YONGS SU GYUR PA LAS GRU GSUM PA'I ME'I DKYIL 'KHOR MNGON PAR
BLTAS NAS, DE'I STENG DU KAm YONGS SU GYUR PA LAS MI'I MGO BO
GSUM, DE'I

STENG DU YI GE AA YONGS SU GYUR PA LAS PADMA'I SNOD, DE'I STENG
DU SLA BA'I RDZAS LNGA, AOm H'Um SVA A'A H'A ZHES BYA BAS BYIN
GYIS BRLABS PAS KHU BA LNGA DANG BCAS PA BSGOMS LA, 'BAR BAS
BSKOL BAR BYA'O, ,DE NAS RO MNYAM PAR GYUR PA DE'I STENG DU AOm
A'A: H'Um ZHES BYA BAS BYIN GYIS BRLABS

PHAR BLTA'O, ,DE NAS DE'I 'OD KYIS ZLA BA ZHU BA'I GZUGS SU GYUR
PA DE SANGS RGYAS DANG, BYANG CHUB SEMS DPA' THAMS CAD LA BSTAN
NAS, DE NAS AOm DE'I 'OD KYIS SANGS RGYAS DANG BYANG CHUB SEMS
DPA' RNAMS KYI YE SHES KYI BDUD RTZI BKUG NAS GCIG TU GYUR PAR
BSGOM PAR BYA'O,,

DE NAS SNYING GAR ZLA BA'I DKYIL 'KHOR CHEN PO LA GSHIN RJE GSHED
KYI DKYIL 'KHOR RNAM PAR BKOD DE, AA YONGS SU GYUR PA LAS PADMA
DKAR PO, DE'I STENG DU NYI MA LA GNAS PA'I H'Um LAS BYUNG BA'I
RDO RJE SPROS PAS, ,RDO RJE'I RANG BZHIN GYI LCES MYANG BAS, BDAG
NYID 'KHOR LO DANG BCAS PA'I DNGOS

PO THAMS CAD TSIM PAR BYA'O, ,'DI LTAR BYA BA NI RNAL 'BYOR CHEN
PO'O, ,DE NAS BDAG POS BSKUL BAS DKYIL 'KHOR BA RNAMS KYIS PHYOGS
BCUR SPROS PAS, SEMS CAN GYI DON BYED PAR BLTAS LA YI GE'I MTHAR
LUS NYE BAR BSDUS TE, YANG SPRO BA DANG BSDU BA RNAL 'BYOR PAS,
A'A LI

DANG K'A LI GNYIS SU MED PAR RO, ,DE NAS THAMS CAD KYI SNYING GAR
ZLA BA LA RANG RANG GI SA BON YI GE BKOD LA, DE NAS SPRO ZHING
SNGAGS BZLAS TE, AOm YA MA R'A DZA SA DO ME YA, YA ME DO RU nA YO
DA YA, YA DA YO NI RA YA KshE YA, YA KshE YATZTSA NI R'A MA YA,
H'Um H'Um PHAt PHAt SV'A H'A, 'DI NI 'BUM BZLAS NA, DNGOS

GRUB PHRA MO RAB TU 'GRUB PA'O, ,'DI NI PHRENG BA'I SNGAGS SO,
,YANG NA DKYIL 'KHOR GYI BDAG PO'I THUGS KA'I ZLA BA LA YI GE BCU
PA'I SNGAGS BKOD LA SNGAGS SPRO ZHING BZLAS PA BYA STE, AOm HR'I:
shtRi: WI Ki T'A NA NA H'Um H'Um PHAt PHAt SV'A H'A, 'DI NI DPAL
GSHIN RJE GSHED NAG PO'I SNYING PO SNGAGS KYI GTZO BO

@56B LAS THAMS CAD BYED PA'O, ,YANG NA YI GE DRUG PA'I SNGAGS TE,
AOm YA M'ANTA KA H'Um BRGYA BYIN LA SOGS PA THAMS CAD DRAL BA'I
SNGAGS TE, SNGAGS RE RE ZHING YANG MTHU CHE STE, MDOR NA LAS
THAMS CAD BYED DO ZHES BYA BA'O, ,DE LA MI DANG, BA LANG DANG,
GLANG PO CHE DANG, BONG BU DANG, RNGA

MO DANG, RTA DANG, KHYI'I RUS PA LA BZLAS PA'I PHRENG BA YANG DAG
PAR BYAS LA MNYAM PAR GZHAG PAS BZLAS PA BYA'O, ,DE YANG DAL BAR
MA YIN, DRAG PAR MA YIN, TSIG MI GSAL BAR MA YIN, YID KYIS BZLAS
PA MA YIN, ,SEMS GZHAN DU MA YIN, RING PO MA YIN, THUNG NGU MA
YIN,

'DI LTA BU'I MTSAN NYID KYIS JI SRID MI SKYO BAR MA GYUR PA DE
SRID DU BZLAS PA BYA'O, ,GAL TE SKYO NA DKYIL 'KHOR YANG DAG PAR
MCHOD DE, SNGAR GYI BSTOD PAS YANG DAG PAR BSTOD, YE SHES KYI
DKYIL 'KHOR GSHEGS SU GSOL BA NI, YI GE MU: MTHAR BZHAG PA'I YI
GE GSUM GYI SNGAGS

KYIS SO, ,DE NAS DAM TSIG GI DKYIL 'KHOR NI GZHAG PAR BYA'O, ,DA
NI SNGAGS BZLAS PA'I CHE BA'I BDAG NYID DANG GTOR MA NYE BAR
BSTAN PAR BYA'O, ,ZLA BA'O COG GI BCU BZHI LA, ,BDUD RTZI LNGA
DANG LDAN PA YI, ,SHA LNGA YIS NI BYUGS BYAS NAS, ,BZLAS NA GRUB
PA'I MCHOG 'GRUB BYAD,,

GSANG SNGAGS BZLAS PA KHRI BYAS NA, ,'BYUNG PO MNYE DANG DE BZHIN
DU, ,MKHA' 'GRO MA NI STONG BSAD PA, ,MTSAMS MED LNGA PO BYAS PAS
KYANG, ,'GRUB PAR 'DI LA THE TSOM MED, ,DGE BA BCU LA GOMS PA
DANG, ,DBANG PO LAS RGYAL BLA MA GUS, ,NGA RGYAL KHRO LAS RNAM
GROL BA, ,

DE YIS NGES PAR CHEN POR 'GYUR, ,SLONG MO BYED CING BZLAS MI BYA,
,KUN DU RGYU ZHING MA YIN TE, ,YAN LAG MNYAMS GSANG SNGAGS BA
ZLA, ,GTZO BO DNGOS DANG DNGOS MED BDAG, ,RTAG TU DAM TSIG LA
SOGS PA STEN, ,RTZA BA SBOM PO BSRUNG BAR BYA, ,SEMS CAN KUN LA
RNAL 'BYOR NI, ,

RIG PAS BYAMS PA'I SEMS MI BTANG, ,SNYING RJE MCHOG GI DBANG GYUR
PAS, ,PHYOGS BCUR GTOR MA SBYIN PAR BYA, ,NYIN RE'AM YANG NA ZLA
RE'AM, ,LO NI RE RE DAG KYANG RUNG, ,GTOR MA DRUG CU RTZA BZHI
SBYIN, ,DBYU GU DRUG CU RTZA BZHIR BRTAG ,RTAG TU BGEGS RNAMS ZHI
BYA DANG, ,BSOD NAMS

@57A *, ,'PHEL BAR BYA BA'I PHYIR, ,'BYUNG PO KUN LA GTOR MA
SBYIN, ,RTAG TU CHO GA JI BZHIN DU, ,DKYIL 'KHOR GRU GSUM BRI BAR
BYA, ,CHU DANG DRI CHEN BSRES PAS BYUG ,GSHIN RJE NOR BZANG RNAL
'BYOR GYIS, ,DE LA PHYOGS SKYOD BA RNAMS DGUG ,YI GE AOm GYIS
TSANGS PA,

HRI: YIS DBANG PO, shtRi: YIS ME LHA, WI YIS GSHIN RJE, KRi YIS
BDEN BRAL, T'A YIS CHU LHA, NA YIS KHYAB 'JUG ,YANG NA YIS RLUNG,
H'Um GIS GNOD SBYIN, YANG H'Um GIS DBANG LDAN, PHAt KYIS ZLA BA,
YANG PHAt KYIS NYI MA, SV'A YIS NOR 'DZIN, ,T'A YIS THAGS BZANGS
RIS SO, ,DE BZHIN DU

YE SHES SEMS DPA'I THUGS KA'I SA BON LAS 'OD 'PHROS PAS KHAMS
GSUM NA GNAS PA RNAMS BKUG LA, AOm A'A: H'Um PHEm PHEm PHAt PHAt
KHAMS GSUM THAMS CAD NA GNAS PA'I LHA LA SOGS PA RNAMS, LHA RDZAS
RDO RJE YONGS SU DAG PA'I GTOR MA 'DI, GRiHnA THA GRiHnA THA, MA
MA SH'ANTI DKU RU

SV'A H'A, GSHIN RJE GSHED KYI DKYIL 'KHOR 'DI BKOD PA LAS BSOD
NAMS GANG THOB STON KA YIS, ,'O MA'I MTSO BSRUBS LAS SKYES ZLA
BA'I 'OD DANG 'DRA BA BDAG GI CHUNG ZHIG GANG, ,DE YIS BDAG NI
GSHIN RJE'I RGYAL PO'I 'DRA GNAS THOB NAS NAM MKHA' GNAS KYI BAR,
,SEMS CAN

'GRO BA DRUG TU 'KHOR BA MA LUS GSHIN RJE GSHED DU BYED PAR SHOG
,DPAL LDAN NAG PO'I SGRUB THABS BRIS PA 'DI, ,GZHUNG LUGS SNA
TSOGS DAG DANG MNGON 'GAL BAS, ,YANG DAG GZHAN GYI DON DU 'DI MA
BYAS, ,MTHONG BA 'BA' ZHIG TZAM ZHIG BSTAN PA YIN, ,SBAS PA GO
BAR BYA

PHYIR BYAS LAS BSOD NAMS GANG ZHIG BSGRUBS PA NI, ,ZLA BA'I 'OD
'DRA DE YIS 'GRO BA MTHA' DAG GSHIN RJE GSHED POR SHOG ,DPAL
GSHIN RJE GSHED NAG PO'I RGYUD BZHI BRGYA LNGA BCU PA LAS, MKHAS
PA RNAMS KYIS GSOL BA BTAB PAS, DGE SLONG BSOD SNYOMS PA KA MA

LA RA KshI TRA ZHES BYA BAS BSDUS PA RDZOGS SO,, ,,RGYA GAR GYI
MKHAN PO PAndI TA CHEN PO D'I PAm KA RA SHR'I DZNY'A NA DANG, BOD
KYI LO TZ'A BA DGE SLONG TSUL KHRIMS RGYAL BAS BSGYUR CING ZHUS
TE GTAN LA PHAB PA'O,, 