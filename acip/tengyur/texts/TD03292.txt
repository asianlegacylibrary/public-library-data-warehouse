@33B #, ,RGYA GAR SKAD DU, HE BADZRA S'A DHA NAm,
BOD SKAD DU, DGYES PA'I RDO RJE'I SGRUB THABS, 'JIG RTEN

GSUM SKYONG HE RU KA, ,BLA MA MGON LA PHYAG 'TSAL NAS, SH'ANT'I
ZHAL SNGA NAS GSUNGS DE'I, ,SGRUB THABS CHO GAR RNAM PAR DBYE,
,DPA' BO ZHAL GCIG PHYAG GNYIS PA, ,MGUL PAR BDAG MED MA YIS
'KHYUD, ,'KHOR LO LA SOGS RGYAN DANG LDAN, ,SPYAN GSUM RKANG
GNYIS RGYAL PO'O,,

RGYUD 'DIR BSGOM PA'I DBANG DU BYAS PA'I RNAL 'BYOR PAS, NAM
MKHA' BYUNG BA DANG STAN LAS LANGS LA, RANG GI SNYING GAR NYI MA
LA GNAS PA'I YI GE H'Um BLTAS TE, DE'I 'OD ZER GYIS DPAL HE RU KA
LEGS PAR GSAL BAR BYAS SHING SPYAN DRANGS LA, ME TOG LA SOGS PA'I
NYE BAR MKHO BA'I YO

@34A *, ,BYAD LNGAS YANG DAG PAR MCHOD DE, DE'I SPYAN SNGAR SDIG
PA BSHAGS PA DANG, BSOD NAMS LA RJES SU YI RANG BA DANG, GSUM LA
SKYABS SU 'GRO BA YANG BYAS LA BYANG CHUB CHEN PO'I SEMS BSKYED
DE, SEMS CAN RNAMS LA LHA RDZAS KYI BDE BA NYE BAR SGRUB PAR BYED
PA'I RNAM

BA'I BYAMS PA DANG, SDUG BSNGAL THAMS CAD SPONG BAR BYED PA'I
SNYING RJE DANG, BDE BA DE JI SRID DU RGYUN MI 'CHAD PA NYID DU
DGA' BA DANG, NYON MONGS PA DANG NYE BA'I NYON MONGS PA DANG,
GZUNG BA DANG, 'DZIN PA LA SOGS PA YID LA MI BYED PA'I MTSAN NYID
KYI BTANG SNYOMS KYANG BSGOM PAR BYA BA'O,,

DE NAS CHOS DANG GANG ZAG LA SOGS PA RNAM PAR RTOG PA'I DRI MA
SPANGS PA'I RANG BZHIN STON KA DRI MA MED PA'I NAM PHYED KYI NAM
MKHA' DANG MTSUNGS PAR GNYIS SU MED PA'I YE SHES KYI RANG BZHIN
GCIG PO STONG PA NYID RNAM PAR BSGOMS LA, AOm STONG PA NYID KYI
YE SHES KYI RDO RJE'I RANG BZHIN GYI

BDAG NYID NI NGA YIN NO ZHES BYA BA 'DIS BYIN GYIS BRLAB PAR BYA
BA'O, ,DE NAS RAB TU SAD PAS NAM MKHA'I DBYINGS SU NYI MA'I DKYIL
'KHOR LA GNAS PA'I YI GE H'Um BLTAS LA, DE YONGS SU GYUR PA LAS
RDO RJE'I LTE BA LA GNAS PA'I YI GE H'Um BLTA BAR BYA BA'O, ,DE
LAS 'OD SPROS PA LAS

KUN NAS BYUNG BA'I DPAL HE RU KA'I GZUGS RNAMS KYIS 'JIG RTEN GYI
DON MTHA' DAG BYAS NAS DE NYID LA LEGS PAR GZHUG PAR BYED PA'O,
,DE YONGS SU GYUR PA LAS DPAL HE RU KA STE, PADMA 'DAB MA SNA
TSOGS PA LA GNAS PA'I STENG NA NYI MA'I DKYIL 'KHOR LA BZHUGS PA
SPYAN MIG

GSUM PA, PHYAG GNYIS PA'I PHYAG G-YAS PAS NI RDO RJE'O, ,G-YON
PAS NI RDO RJES MTSAN PA'I THOD PA BSNAMS PA'O, ,ZHABS NGOS SHIG
GI LJID KYIS 'BEBS PA, STAG GI PAGS PA'I SHAM THABS MNABS PA, DBU
LA MI RUS LAS BYAS PA'I MI BSKYOD PA'I BDAG NYID KYI 'KHOR

LO DANG LDAN PA, SNYAN LA SNANG BA MTHA' YAS KYI BDAG NYID KYI MI
RUS KYI RNA GDUB PO, ,MGUL PA NA RIN CHEN 'BYUNG LDAN GYI BDAG
NYID KYI MGUL RGYAN DANG LDAN PA'O, ,LAG MGUL NA RNAM PAR SNANG
MDZAD KYI BDAG NYID KYI LAG GDUB DANG LDAN PA'O, ,RKED PA NA DON
YOD GRUB PA'I BDAG NYID

@34B KYI SMAD KA DANG LDAN PA'O, ,SKRA'I THI GU'I DAG BYED KYI GA
SHA DANG, DPUNG RGYAN DANG, RKANG RGYAN DANG LDAN PA DBU SKRA
KHAM PA GYEN LA PHYOGS PA'O, ,ZHAL GCIG PHYAG GNYIS MA, GRI GUG
DANG THOD PA BSNAMS PA'I BDAG MED MA LA KUN NAS 'KHYUD PA'O, ,DE
LTA BUR GYUR PAR BDAG NYID RNAM PAR

BSGOM PAR BYA BA'O, ,DE NAS 'DIR RNA BA LA NI BDAG MED MA'O, ,MIG
LA NI RDO RJE MA'O, ,SNA LA NI GOO R'I SBED MA'O, ,LCE LA NI B'A
RI RNAL 'BYOR MA'O, ,LUS KYI DBANG PO LA NI RDO RJE MKHA' 'GRO
MA'O, ,YID LA NI BDAG MED MAR MOS PAR BYA'O, ,DE NAS MGO BO LA NI
PADMA 'DAB MA SUM CU RTZA

GNYIS PA'I STENG DU KHA 'OG TU BLTAS PA'I YI GE H'Um NGO, ,LTE
BAR PADMA 'DAB MA DRUG CU RTZA BZHI PA'I STENG DU KHA GYEN LA
BLTAS PA'I YI GE AOm BSAM PAR BYA BA'O, ,DE NAS DAM TSIG SEMS
DPA' DANG 'DRA BA'I YE SHES SEMS DPA' SPYAN DRANGS LA, DZA: H'Um
BAm HO: ZHES BYA BA'I SNGAGS 'DIS DRANGS SHING LEGS

BAR BCUG LA BCINGS TE, DBANG DU BYAS PAS CHU DANG 'O MA BZHIN DU
RO GCIG TU BYA BA'O, ,DE'I RJES THOGS LA RANG GI SNYING GA'I NYI
MA LA RDO RJE'I LTE BA LA GNAS PA'I YI GE H'Um GI 'OD ZER KUN DU
SPRO BAR BYA BA'O, ,DE SPROS PAS DE BZHIN GSHEGS PA RNAMS THAMS
CAD KYI RANG BZHIN DU GYUR PA'I HE RU KA

SPYAN DRANGS LA MCHOD PA BYAS TE, DE BZHIN GSHEGS PA THAMS CAD
KYIS BDAG LA DBANG BSKUR DU GSOL, BYA BA 'DIS GSOL BA GDAB PAR
BYA BA'O, ,DE DAG GIS BDUD RTZI LNGAS GANG BA'I NOR BU'I BUM PAS
BDAG NYID LA DBANG BSKUR BAS MGON PO MI BSKYOD PA DE DBU RGYAN LA
GNAS PA BSGOM PAR BYA

ZHING, RNAL 'BYOR MA'I TSOGS DE THAMS CAD KYIS KYANG BYANG CHUB
KYI SEMS LA SOGS PA RANG RANG GI RDZAS RNAMS KYIS MCHOD PA BYED
PAR YANG NGO, ,DE NAS NI, 'JIGS BYED CHEN PO MTSE GTZIGS SHING,
,RGYU MA'I PHRENG BA DAG GIS BRGYAN, ,SHA CHEN GSOL BAR GYUR BA
YI, ,HE RU KA DPAL BDAG

PHYAG 'TSAL, ,ZHES BYA BAS BSTOD PAR BYA BA'O, ,DE NAS NAM MKHA'
YI GE H'Um YONGS SU GYUR PAS ZHU BA'I RDZAS SO, ,DE'I 'OG TU NI
YI GE AA YONGS SU GYUR PA LAS PADMA'I SNOD DO, ,DBUS SU YI GE AOm
GYIS MTSAN PA'I GO; ,KU; DA; HA; NA; MA; RA; MU; SHU; BI; LA SOGS

@35A *, ,PA'I DAM TSIG GI RDZAS RNAMS RDO RJE DANG PADMA MNYAM DU
SBYOR BAS ME SBAR BAR BYA BA'O, ,DES RDZAS RNAMS BSKOL BAR BYA'O,
,SMIN PA NA KHU BAR BYAS TE, DE BZHIN GSHEGS PA THAMS CAD KYI SKU
MTHONG BAR BYED PA'I YE SHES KYI NYI MA'I 'OD 'BAR BA DANG, YE
SHES KYI SA BON DE

'BAR BA DAG GIS DE BZHIN GSHEGS PA THAMS CAD KYI YE SHES KYI BDUD
RTZI KUN NAS DRANGS TE RDZAS DE DAG RNAMS DANG LHAN CIG TU BYAS
LA, AOm A'A: H'Um ZHES BYA BA'I YI GE GSUM GYIS BYIN GYIS KYANG
BRLABS TE, YI GE H'Um DKAR PO LAS BYUNG BA'I LCE RDO RJE'I BDAG
NYID DU BYAS LA, DES BDAG NYID

LEGS PAR TSIM PAR BYA BA'O, ,DE NAS SNYING GA'I NYI MA LA RDO
RJE'I LTA BA LA GNAS PA'I YI GE H'Um KUN NAS LEGS PAR BSKOR NAS
GNAS PA'I, AOm TREE LO KY'A KshE PA H'Um H'Um H'Um PHAt SV'A H'A,
ZHES BYA BA'I SNGAGS KYI PHRENG BA YI GE BCU GNYIS PO RNAMS MAR
ME'I PHRENG BA BZHIN DU 'BAR BAR GYUR PAR YID LA

BYAS TE, RIM PAS BRJOD PA BZHIN DU KUN NAS BSAMS PAS BZLAS PAR
BYA BA'O, ,SNGA DRO DANG, NYI MA GCIG GI THUN DAG LA NI SKAD CIG
GIS DPAL HE RU KA'I GZUGS SU BDAG NYID KUN NAS DMIGS LA, DE NAS
MIG LA SOGS PA RNAM PAR DAG PA DANG, 'KHOR LO BZHI BSGOM PA DANG,

MCHOD PA DANG, BSTOD PA DANG, BDUD RTZI MYANG BA DANG, BZLAS PA
LA SOGS PA BYA BA'O, ,DPA' BO 'JIG RTEN GSUM BSKYOD PA'I, ,SGRUB
THABS DAM PA BYAS PA LAS, ,BSOD NAMS BDAG LA GANG SKYES DES,
,'GRO KUN RDO RJE 'DZIN PAR SHOG ,DGYES PA'I RDO RJE PHYAG GNYIS

PA'I SGRUB THABS RDZOGS SO,, ,,PAndI TA D'A DANG AA BHA YA LAS
DGE SLONG TSUL KHRIMS RGYAL MTSAN GYIS BAG TSA BA MED PAR BSGYUR
BA'O,, 