@237A #, ,RGYA GAR SKAD DU, ,PANYTZA TA TH'A GA TA STA BA:,
BOD SKAD DU, DE BZHIN GSHEGS PA LNGA LA BSTOD PA, ,GSUNG GI MNGA'
BDAG

LA PHYAG 'TSAL LO, ,'JIG RTEN GSUM MGON YON TAN MTHA' MED PHA ROL
PHYIN, ,'O MA'I MTSO LTAR DKAR YANGS MDZES PA'I SKU DANG LDAN,
,MNYAM MED DE BZHIN NYID DNGOS SENG GE'I KHRI LA BZHUGS, ,THUB
MCHOG RNAM PAR SNANG BA DE LA PHYAG 'TSAL LO, ,MDANGS LDAN NOR BU

MTHON KA CHEN PO LTAR 'PHRO BA'I, ,'OD KYIS PHYOGS RNAMS MA LUS
SNANG BAR MDZAD PA PO, ,'JIG RTEN GSUM NA RMAD BYUNG GLANG PO'I
KHRI LA BZHUGS, ,BSNYENGS BRAL SANGS RGYAS MI BSKYOD DE LA RTAG
PHYAG 'TSAL, ,RIN CHEN DBANG BSKUR 'BYOR BAS 'GRO DON MDZAD LA
MKHAS, ,

@237B BSOD NAMS TSOGS MNGA' RI RGYAL MNGON SUM RGYU 'DRA ZHING,
,GSER GYI RGYA MTSO LTA BUS RTA YI GDAN LA BZHUGS, ,THUB PA RIN
CHEN 'BYUNG LDAN DE LA RTAG PHYAG 'TSAL, ,RMA BYA'I RIGS GSAL
BRGYA YIS MDZES BYAS SNANG BA YI, ,'OD KYIS PHYOGS KUN KHEBS PAS
MNGON DGA'

PAD+MA NI, ,R'A GA'I RI BO LTAR MDZES RMA BYA'I GDAN BZHUGS PA,
,THUB PA DPAG MED 'OD MNGA' DE LA PHYAG 'TSAL LO, ,DAM CHOS 'OD
ZER TSOGS KYIS MUN PA SEL MDZAD PA'I, ,'OD KYI SNANG BAS NAM
MKHA'I CHA KUN RNAM PAR 'GENGS, ,BEE d'URYA YI MTSO LTAR MKHA'
LDING GDAN LA

BZHUGS, ,SANGS RGYAS DON YOD GRUB PA DE LA PHYAG 'TSAL LO, ,SENG
GE GLANG PO RTA DANG RMA BYA MKHA' LDING GDAN LA RDO RJE SKYIL
KRUNG BZHUGS, ,SKU MDOG RIM BZHIN DKAR DANG SNGO DANG SER DANG
DRI MED DMAR DANG LJANG GYUR CING, ,BYANG CHUB MCHOG DANG SA REG
MCHOG SBYIN TING 'DZIN MI

'JIGS SBYIN PA'I PHYAG RGYAS MTSAN, ,RANG RIGS RIN CHEN COD PAN
LDAN PA'I YE SHES LNGA YI BDAG NYID DE LA 'DUD, ,DE BZHIN GSHEGS
PA LNGA'I BSTOD PA RDZOGS SO,, ,,RGYA GAR GYI MKHAN PO PAD+MA KA
RA WARMA DANG, ZHU CHEN GYI LO TZ'A BA DGE SLONG RIN CHEN BZANG
POS BSGYUR

CING ZHUS TE GTAN LA PHAB PA,,