@131B *,
,RGYA GAR SKAD DU,

@132A *, ,A'ARYA N'I L'Am BA RA DHA RA BADZRA P'A nI BI DHI RNA'A
MA DH'A RA nI t'I K'A, BOD SKAD DU, 'PHAGS PA LAG NA RDO RJE GOS
SNGON PO CAN GYI CHO GA ZHES BYA BA'I GZUNGS KYI 'GREL PA, DKON
MCHOG GSUM LA PHYAG 'TSAL LO, ,GNOD SBYIN GYI SDE DPON CHEN PO
LAG NA RDO RJE GOS SNGON PO CAN LA PHYAG

'TSAL LO, ,GANG ZHIG NYON MONGS SKYON GYIS MA GOS RIN CHEN LTAR
GSAL RI RAB LTA BUR BRJID, ,'GRO LA RIM PAR STON PHYIR SPRUL PA
RANG BYUNG STONG GSUM SREG PAR MDZAD PA NYID, ,GDOD NAS MI RTOG
CHOS NYID NGANG LAS SNYING RJE'I STOBS KYIS ZHE SDANG CHEN POR
GSAL, ,SANGS RGYAS KUN GYI

GSANG BA'I MDZOD GYUR RDO RJE 'DZIN PA DE LA PHYAG BTZAL NAS,
,PHYI DANG NANG GI SDUG BSNGAL ZHI MDZAD RGYUD RGYAL GSANG BA ZAB
MO'I DON, ,BLA MA BRGYUD PA'I STOBS LAS RANG BYUNG BDUD RTZI'I
'OD ZER NGES PAR RAB RNYED NAS, ,GANG MING THOG MAR LAG NA RDO
RJE'I GZUNGS ZHES KUN LA GRAGS PAR

GYUR PA YI, ,'GREL 'DI BDAG NYID RNYED SOGS PHYIR MIN 'GRO LA
PHAN PHYIR GSAL BAR BSHAD PAR BYA, ,DE LA DANG PO MTSAN GYI DON
BSTAN PA'I PHYIR, GNOD SBYIN GYI SDE DPON CHEN PO LAG NA RDO RJE
GOS SNGON PO CAN ZHES BYA BA SMOS SO, ,DE NI THUGS RJE'I CHO
'PHRUL SPRUL PA'I SKU GNOD SBYIN GYI

GZUGS BRNYAN KLU'I SNYING PO PHYAG NA RDO RJE'I NGO BO STE MTHU
STOBS KYI BDAG NYID CAN NO, ,DE LA GNOD SBYIN ZHES BYA BA NI RI
RAB KYI THA MA LCAGS RIS YONGS SU BSKOR BA'I RTZE NA GNOD SBYIN
GOS SNGON CAN DAG GNAS PA DE DANG RTAGS MTHUN PAR BSTAN PA'O,
,SDE DPON CHEN PO NI DE LTA BU'I RIGS

GNOD SBYIN RNAMS LAS DON YE SHES CHEN POS 'PHAGS PA STE GZHAN
'DUL BA'O, ,LAG NA RDO RJE ZHES BYA BA NI MKHYEN PA LNGA'I YE
SHES KYI RDO RJE STE NYON MONGS PA LNGA 'JOMS PA'O, ,GOS SNGON PO
CAN ZHES BYA BA NI LUS KYI RGYAN YIN TE, DES 'GRO BA RNAMS MOS PA
BSKYED PA'AM, RNGAM ZHING

'KHOR 'DUL BA'I SO SO'I RTAGS BSTAN PA'O, ,SANGS RGYAS GANG G'A'I
KLUNG BYE BA PHRAG 'BUM GYI BYE MA SNYED KYIS RJES SU GNANG BZHES
PA NI SPRUL PA'I SKU DANG MTSUNGS PA LAS DE DAG THAMS CAD KYIS
GSANG BA'I BDAG POR DBANG BSKUR ZHING BSTAN PA GTAD PA'AM, DE DAG
GI SPRUL

@132B PA NYID YIN PA'I PHYIR GNANG BA'O, ,MCHE BA NI YE SHES DANG
NYON MONGS PA LAS SKYES PA'O, ,GTZIGS PA ZHES PA NI DE LTA BU
DANG MTHUN PA'I STE, DUG CAN RNAM PAR 'DUL BAS GDUG PA 'DUL BA'O,
,'TSAM PA ZHES PA NI NYON MONGS PA'I MCHE BA CAN DANG 'TSAM PAR
STON PA'O, ,MIG

ME MDAG GI PHUNG PO 'DRA BA ZHES PA NI SPYAN GYI GZIGS STANGS TE,
SPYAN RTZA DMAR ZHING KHROS PA'I LTA STANGS KYIS LTA BA'I DUG CAN
'DUL BAR BYED PA'O, ,DBUGS ME LCE LTAR 'BAR BA ZHES PA NI DBUGS
TSA ZHING RTZUB PAS KHA RLANGS KYI DUG CAN 'DUL BAR BYED PA'O,
,'JIGS PA'I

NGA RO CAN ZHES PA NI HA HA DANG H'Um H'Um DANG PHAt PHAt KYI
SGRAS GDUG PA'I TSOGS KYI NGA RGYAL 'JOMS SHING SKRAG PAR BYED
PA'O, ,DE DAG NI DPAL GNOD SBYIN GYI RGYAL PO'I SKU DRAG PO'I
RANG BZHIN BSTAN PA STE, DE LTAR BSGOM PA'O, ,LAG DANG RKANG PA
KLU NOR RGYAS KYI BUS BRGYAN PA ZHES PA NI NOR

RGYAS KYI BU MTHUS BKUG STE, DUG DANG NGA RGYAL PHROGS NAS RGYAN
DU BYAS PA'O, ,KLU NAG PO SE RAL KHAR THOGS PA ZHES PA NI TSANGS
PA NYID LA YOD PA'I RTAGS SU GYUR PA DE DANG MTHUN PAR MA DROS PA
NAG PO'I MTHU PHROGS TE, RGYAN DU BYAS PAS GRIB MA'I DUG CAN 'DUL
BAR BYED PA'O, ,KLU

DGA' BO DANG NYE DGA' BO 'BAR BAS RNA CHA BYAS PA ZHES PA NI NGAG
GI DUG CAN GYI DUG PHROGS TE DBANG DU BSDUS NAS THAL MO SBYAR TE
NGAG SNYAN PAR BSTOD CING SNYAN GYI RGYAN DU BYAS PA'O, ,SPRUL
GDUG PA 'BAR BA RIN PO CHE'I COD PAN THOGS PA ZHES PA NI STOBS
KYI RGYU BKUG STE, DUG DANG PHRAL

NAS MTHONG BA'I DUG CAN DBANG DU BSDUS TE, DE BZHIN GSHEGS PA'I
RANG BZHIN GYI RGYAN DANG MTHUN PAR BYAS PA'O, ,SBRUL GDUG PA
'BAR BA ZA ZHES PA NI 'JOG PO BKUG STE DUG DANG BCAS TE GSOL BAS
DRAN PA'I DUG CAN 'DUL BAR BYED PA STE, DE DAG GI GDUL BYA LA DE
LTAR STON CING

KLU RIGS BZHI DBANG DU BSDU BA DANG, NOR DANG DNGOS GRUB RIM PAS
BSGRUB PA'O, ,BZHIN RGYAS PA ZHES PA NI SGRA GCAN 'DZIN LA SOGS
PA'I NGA RGYAL PHROGS TE 'DUL BAR BYED PA'O, ,SMIN MA DPRAL BAR
BSDUS PA ZHES BYA BA NI SHIN TU KHROS PA'I CHA BYAD KYIS SPYIR
GNOD SBYIN DANG, SRIN

@133A *, ,PO DANG; KHYAD PAR DU KLU KHRO BO DAG 'DUL BAR MDZAD
PA'O, ,YA SOS MA MCHU MNAN PA ZHES PA NI ZHAL GYI BYE BRAG STE,
RNGAM PAR BSTAN PA'O, ,GSHIN RJE'I CHA BYAD CAN ZHES PA LA, GSHIN
RJE'I CHA BYAD NI GNAG PA DANG, MTSON CHA SNA TSOGS 'DZIN PA
DANG, MI'I

RGYU MA'I PHRENG BA DO SHAL DU 'PHYANG BA, MA HE LA ZHON PA, 'CHI
BDAG MOS 'GUL NAS 'KHYUD PA STE, DE DANG 'DRA BAR BSTAN PA'O,
,LCE GLOG LTAR 'GYUR BA ZHES PA NI HA HA ZHES SGROGS SHING LCE
YANG DANG YANG DU 'GYUR PA STE, DES NI GLOG DANG THOG LA SOGS
PA'I 'JIGS PA RNAM PAR

'JIG PAR BYED PA'O, ,GSUS PO CHE SPRUL ZA BA ZHES PA NI LOG 'DREN
GLANG PO CHE'I GDONG PA CAN GYI NGA RGYAL 'JOMS PA'O, ,SBRUL ZA
BA ZHES PA NI NAM MKHA' LDING GI DREGS PA 'JOMS PA'O, ,LAG PA
BRDABS PA'I SGRAS 'JIGS PAR BYED PA ZHES PA NI KHYAB 'JUG LA SOGS
PA

DREGS PA CAN THAMS CAD SKRAG CING DNGANG PAR BYED PA'O, ,KLU'I
RGYAL PO 'DAB BZANGS SKA RAGS SU BCINGS PA ZHES PA NI GANG GI TSE
'DAB BZANGS LA 'KHYIL PA BDUN YOD PA DE LA NAM MKHA' LDING GIS
DRANGS PA'I TSE 'KHYIL PA PHYED DANG GNYIS KYIS RI RAB KYI RTZER
SLEB LA 'KHYIL PA PHYED

DANG DRUG RGYA MTSOR LUS PA DE MTHUS BKUG STE SKA RAGS SU BCINGS
PAS 'KHRIS CIG LAS MA BYUNG BA STE, SKU BONGS KYI TSAD DE DANG
LDAN PA'O, ,AA LA LA ZHES SGROGS PAR BYED PA NI DRAG PO'I NGA RO
STE, GDUG PA CAN RNAMS SKRAG PAR BYED CING ZIL GYIS MNAN PAR BYED
PA'O, ,RGYA

MTSO'I ZABS SU DPAG TSAD BRGYAD KHRI BZHI STONG YOD PAS ZHABS
KYIS PUS MOR PHYIN PA ZHES PA NI SA 'OG SA BLA SA STENGS KHYAB
PAR BYED PA'I RGYU BSTAN PA STE, DE'I TSAD KYI SKU BSTAN PA NI
'BUM PHRAG GNYIS SU SHES PAR BYA'O, ,DE BAS NA DBANG PO DANG NYI
MA PHRAG PA LA KHUR BA ZHES SMOS TE,

LTA BA LOG PA THAMS CAD 'JOMS PA'I RTAGS SU BRGYA BYIN PHRAG PA
G-YAS PA'I STENG DU GZHAG PA DANG, DE LTA BU'I SKU DE THUGS RJE
CHEN POS KUN DU KHYAB PA'I RTAGS SU PHRAG PA G-YON PA LA NYI MA
GZHAG PA'O, ,KLU THAMS CAD RLAG PAR BYED PA ZHES PA NI KLU RIGS
BZHI'I DUG PHROGS TE,

@133B STOBS RNAM PAR 'JOMS SHING MA RUNGS PA SEL BAR BYED PA'O,
,GANG RGYANGS CHEN PO SGROGS PAS KUN DU 'KHRUG PAR BYED PA ZHES
PA NI GAD RGYANGS NI HA HA STE, DE'I NGA RO DRAG POS BGEGS DANG
LOG 'DREN THAMS CAD KYI SNYING KUN NAS 'KHRUG PAR BYAS TE SPA
BKONG BA'O, ,GSHIN RJE'I GZUGS CAN

ZHES PA NI YA MA ZHES BYA BA SKRAG PAR BYED PA'O, ,KHAMS GSUM PA
'JIGS PAR BYED PA ZHES BYA BA NI DE LTA BU'I SKU DE SNYING RJE'I
RANG BZHIN CAN YIN YANG GDUG PA 'DUL BA'I THABS SU DE LTAR BSTAN
PAS KHAMS GSUM PA DE LTA BU LA 'JIGS PAS SKYABS SU 'DONG BAR
'GYUR BA'O, ,KLU THAMS CAD

'CHING BAR BYED PA LA PHYAG 'TSAL LO ZHES PA NI KLU RIGS PA BZHI
LA SOGS PA'I DUG PHROGS TE STOBS 'JOMS SHING MA RUNGS PA RLAG PAR
BYED PA'O, ,DE LTA BU'I SKU DE LA KUN NAS 'DUD CING MCHOD PA NI
DE SKAD SMOS PA YIN NO, ,DE LTAR MTSAN NYID BSTAN NAS GSANG BA'I
GSANG SNGAGS

BSTAN PA'I PHYIR, DE NAS SANGS RGYAS BCOM LDAN 'DAS GANG G'A'I
KLUNG GI BYE MA SNYED KYIS GSUNGS PA'I RIG SNGAGS 'DI GSUNGS SO
ZHES SMOS PA LA, DE NAS ZHES PA NI DON DANG RTAGS BSTAN NAS ZHES
PA'O, ,SANGS RGYAS BCOM LDAN 'DAS GANG G'A'I KLUNG GI BYE MA
SNYED KYIS GSUNGS

PA ZHES PA NI 'DAS PA DANG MA 'ONGS PA DANG DA LTAR BYUNG BA'I
SANGS RGYAS THAMS CAD KYIS GSUNGS PA DANG, GSUNG PA DANG, GSUNG
BAR 'GYUR BA'I RIG SNGAGS 'DI NYID MCHOG YIN PAS NI SGRUB PA PO
RNAMS KYIS 'DI BRJOD PAR BYA'O ZHES PA'O, ,RIG SNGAGS 'DI GSUNGS
SO

ZHES PA NI GONG GI THUN MONG MA YIN PA'I SKU DE DMIGS LA, GANG
GIS BZLAS BRJOD BYED KYANG GSAL BA DANG LDAN PAS, RIG SNGAGS KYI
SBYOR BA LA 'JUG PAR BYA'O ZHES BYA BA'I DON TO, RIG SNGAGS DE
DAG KYANG GANG ZHE NA, TADYA TH'A ZHES PA NAS R'A DZNY'A PA YA TI
SV'AH'A ZHES PA'I

BAR DU'O, ,DE DAG GSAL BAR BYED PA NI TADYA TH'A NI BSHAD PA'I
LTAS TE 'DI LTA STE ZHES PA'O, ,BHO BHO ZHES PA NI BOD PA'O,
,W'AN ZHES PA NI BCOM LDAN 'DAS SO, ,N'A GA ZHES PA NI KLU'O, ,AA
DHI ZHES PA NI LHAG PAR RO, ,PA TA YE SHES PA NI BRGYAD KYI BDAG
PO'O, ,AI DA NA ZHES

@134A *, ,PA NI RGYAN NO, ,GANG GI RGYAN YIN ZHE NA, NANG GI
RGYAN YIN ZHES PA BSHAD PA'I PHYIR, N'I L'Am BA RA DHA RA SHA R'I
RAm ZHES PA NI GOS SNGON PO CAN GYI SKYA'O, ,GANG GI PHYIR SKU MA
RTOGS PAR SNGAGS 'BYUNG MI SRID PAS SNGAGS DANG SKU GNYIS SU MED
PA'O, ,BADZRA P'A nI HRi DA YA ZHES

PA NI PHYAG NA RDO RJE'I SNYING PO STE, GANG GIS BRJOD PAS BSGRUB
BYA MNGON DU BYED PA'O, ,YA:SA M'A TI KR'A M'A TI ZHES PA NI
SGRUB PA PO'I BKA' 'DOR ZHING 'DA' BAR BYED NA ZHES PA'O, ,AUTS'A
DA NA ZHES PA NI YUL GZHAN DU SKROD PAR BYED PA'O, ,BHA BI shYA
NI SHIN TU GDUG PA CAN ZHES PA'O, ,SNYING PO

DE DAG GANG ZHE NA TADYA TH'A ZHES SMOS TE, 'DI LTA STE ZHES
PA'O, ,BUDDHA BUDDHA BI BUDDHA ZHES PA NI PHYAG NA RDO RJE LA BOS
PA'O, ,MA H'I PR'APTA ZHES PA NI MA 'GOR CIG CES PA'O, ,HA RA HA
RA ZHES PA NI GDUG PA CAN GYI STOBS PHROGS SHIG PA'O, ,GDUG PA
CAN DE GANG ZHE NA, N'A G'A N'Am ZHES SMOS TE, KLU

RNAMS KYI ZHES TSIG GI 'BREL PA'O, ,PRA HA RA PRA HA RA ZHES PA
NI 'OD ZER LAS BYUNG BA'I KHRO BO RNAMS KYIS RGYOB CIG PA'O,
,GANG LA BRDEG CE NA, N'A G'A N'Am ZHES SMOS TE, KLU LA SOGS PA'I
STOBS 'JOMS PA'O, ,TZTSINDA TZTSINDA ZHES PA NI CHOD CIG PA'O,
,GANG GCOD CE NA, N'A GA HRi DA Y'A NA

ZHES SMOS TE, KLU'I SNYING RNAMS SO, ,BHINDA BHINDA ZHES PA NI
CHOMS SHIG PA'O, ,GANG GZHOM ZHE NA, N'A GA DA M'A NI ZHES SMOS
TE, KLU 'KHYIL PA RNAMS CHOMS SHIG PA'O, ,BI sh'I RYANTU N'A GA
SHA R'I RA nI ZHES PA NI DUG GIS MYOS PA'I KLU'I LUS SHIN TU
CHOMS SHIG PA'O, ,BI SPHOt YA ZHES

PA NI GZHI BRJID KYI STOBS CHOMS SHIG PA'O, ,GANG GIS ZHE NA, N'A
GA N'A YA N'A NI ZHES SMOS TE, KLU'I MIG RNAMS SO, ,SNGAGS KYI
MTHU GZHAN YANG BSTAN PA'I PHYIR, TADYA TH'A ZHES PA NI 'CHAD PAR
'GYUR BA'I SNGAGS KYIS SKU LA BSKUL BA'O, ,GANG GIS BSKUL NA H'Um
PHAt CES PAS

THUGS BSKUL BA'O, ,N'A GA PI DHA RA nA YA ZHES PA NI KLU RNAMS
ZUNGS SHIG PA'O, ,H'Um GIS DBANG DU BSDUS NAS PHAt KYIS DUG NYAMS
PAR GYIS SHIG PA'O, ,N'A GOTS'A D'A N'A YA PHAt CES PA NI GAL TE
SHIN TU GDUG PA'I DUG GIS ZIN PA MI GTONG NA GDUG PA CAN RNAMS
SKROD PA DANG RENGS

@134B PAR BYED PA'O, ,N'I L'Am BA SA N'A YA PHAt CES PA NI LAS
DANG MTHUN PA'I GOS SNGON PO CAN MNGON SPYOD KYIS SHIG PA'O, ,AA
PRA TI HA TA BA LA PA R'A KRA MA YA PHAt CES PA NI GANG GI PHYIR
KHYOD KYI THOGS PA MED PA'I STOBS DANG MTHU GZHAN GYIS MI THUB
PAS GDUG PA'I STOBS NYAMS PAR GYIS SHIG

PA'O; ,KRI T'ANT'A YA PHAt CES PA NI SRUL PO'I STOBS PHROGS SHIG
PA'O, ,KRI T'ANTA R'U P'A YA PHAt CES PA NI LUS SRUL PO'I STOBS
PHROGS SHIG PA'O, ,RO shA nA YA PHAt CES PA NI GTUM PO'I STOBS
PHROGS SHIG PA'O, ,TR'A SA NA YA PHAt CES PA NI LHA MA YIN GYI
GDON MED PAR GYIS SHIG PA'O, ,

KUMBHAndO DA N'A YA PHAt CES PA NI SMYO BYED KYIS BYAS PA'I STOBS
PHROGS SHIG PA'O, ,PRE TA PI SH'A TZA BI N'A SHA KA R'A YA PHAt
CES PA NI YI DAGS DANG SHA ZA'I TSOGS SKROD PAR BYED PA'O,
,YAKshA AA PA SM'A RA BI N'A SHA KA R'A YA PHAt CES PA NI GNOD
SBYIN DANG BRJED BYED KYI TSOGS SKROD PAR BYED PA'O, ,HA SA HA SA
ZHES PA NI

BZHAD PA TZAM GYIS SO, ,DHA RA DHA RA ZHES PA NI DRAN PA TZAM
GYIS SO, ,M'A RA YA M'A RA YA ZHES PA NI GDUG PA CAN RNAMS GSOD
PAR BYED PA'O, ,N'A SHA YA N'A SHA YA ZHES PA NI GDUG PA CAN
RNAMS RENGS PAR BYED PA'O, ,SARBA BIGHN'ANA BI N'A SHA KA R'A YA
PHAt CES PA NI GNOD SBYIN LA SOGS PA'I

BGEGS THAMS CAD DBANG DU BSDUS SHING STOBS PHROGS NAS SKROD PAR
BYED PA'O, ,SARBA SHA TR'Um SAm GHA BI N'A SHA KA R'A YA PHAt CES
PA NI DGE 'DUN GYI DGRA THAMS CAD STOBS PHROGS TE RLAG PAR BYED
PA'O, ,N'I L'Am BA RA DHA RA BADZRA P'A nI R'ADZNY'A PA YA TI
SV'AH'A ZHES PA NI DUS GSUM GYI DE BZHIN

GSHEGS PA THAMS CAD KYI DBANG BSKUR BA NI PHYAG NA RDO RJE GSANG
SNGAGS KYI SKU STE, SGRUB PA POS NYE BAR BSDUS PA'O, ,DE LTAR
GSANG SNGAGS KYI RIM PA BSHAD NAS, PHRA MO'I LAS KYI RIM PA BSTAN
PAR BYA BA'I PHYIR, DE'I CHO GA LA GNOD SBYIN GYI GDON GYIS ZIN
PA LA NI TSUL SNGAGS KYIS

BTAB NAS GTOR NA BTANG BAR 'GYUR RO ZHES PA LA, GNOD SBYIN GYIS
ZIN PA'I RTAGS NI BZHIN 'JIGS PA DANG, KHA ZAS LHAG PAR ZA BA
DANG, KHA BTZOG SMRA BA DANG, GZHAN LA BRDEG PA DANG, NGA RO MI
SNYAN PA SGROGS PA DANG, NAD KYI ZUG RDU DRAG PO'O, ,DE LA THOG
MAR MAndALA BYAS

@135A *, ,TE 'KHOR LO RTZIBS BRGYAD KYI THIG BTAB LA, RTZIBS LA
GNOD SBYIN GYI SA BON BRI, RTZIBS MCHAN DU 'KHOR LO NYID KYI SA
BON BRI'O, ,DE LA BU MO LO BRGYAD LON PA LA TZANDAN DANG, GA PUR
DANG, GUR KUM DANG, DZ'A TI DANG, GLA RTZI LNGA NI DRI LNGA STE,
CHU GTZANG MA DANG

SBYAR LA BU MO KHRUS BYAS NAS DKON MCHOG GSUM DANG MAndALA GYI
LHA LA PHYAG BYAS TE, BSNYENG NAS KYI SDOM PA 'DZIN DU BCUG LA,
RIN PO CHE'I SNOD THOGS PAS BYANG PHYOGS NAS NYI MA'I RTZE LA CHU
BLANGS TE, SNOD DE NYID MANYDZI'I STENG DU GZHAG KU SHAS KHA
BRGYAN LA, DAR SNGON POS MGUL

PA BCINGS SHING MAndALA GYI DBUS SU BKOD LA, SKUD PA SNGON POS
SPRUL MGO BDUN PA DGOD, GCIG LADKRIS LA, G-YAS PAR YUNGS KAR
BLUGS TE RIG SNGAGS RE RE RE RE RDZOGS PA DANG, YUNGS KAR RE RE
BUM PAR BSTIM MO, ,DE LTAR YUNGS KAR 'BRU RE RE LA KHRO BO RDO
RJES MTSON PA

GRANGS MED PAS KHYAB PAR BSAM MO, ,BDAG NYID GNOD SBYIN GOS SNGON
PO CAN DU BSGOMS LA KHAR CHU BLUGS TE, NAD PA'I LUS LA KHA PHRUS
BTAB PA DANG, KHRO BO RDO RJE'I MTSON CHA CAN DAG GIS GNOD SBYIN
GYI GDON PHRAL TE SONG BAR BSAM MO, ,DE NAS GDON DENGS PA DANG
BUM

PAS NAD PA'AM RANG LA DBANG BSKUR BAR BYA'O, ,DE NAS MAndALA
BSDUS TE YUNGS KAR DANG MAndALA GYI SA BSRES PA THOGS TE, BDAG
NYID BDUD RTZI 'KHYIL PA'I TING NGE 'DZIN DU ZHUGS LA PHYOGS
MTSAMS BRGYAD DU GTOR ZHING MTSAMS BCAD PA DE NI GNOD SBYIN GYIS
ZIN PA'I

CHO GAR BSTAN TO, ,KLU BZLOG PAR 'DOD NA SMYUG SHAD KYI LCUG
MA'AM BAL PO SE'U'I LCUG MAS BYA'O ZHES PA NI, THOG MAR NAD PA'I
NAD BRTAG PAR BYA STE, KLU'I NAD SPYIR MANG NA YANG, NAD PA KLU
LA DGA' BA DANG, NUB MO NA BA DANG, YANG LAG NA BA DANG, NAD GA
NUR LCI BA

DANG; SNYING MI DGA' BA DANG, 'KHRUL ZHING DRAN PA MI GSAL BA
DANG, YAN LAG 'KHUMS PA DANG, LUS LCI MIG DMAR, SNA 'GAG ,LUS DRI
MI ZHIM PA RNAMS KLU'I NAD YIN NO, ,GAL TE MDZE GSO BAR 'DOD NA
YANG KLU'I NAD YIN MIN RTOGS PAR BYAS TE GSO'O, ,DE SMYAG

@135B SHAD KYI LCUG MA DANG, BAL PO SE'U'I LCUG BRGYAD PA'I GNAS
LNGAR 'BRU LNGAS BSRUNGS TE, NUB PHYOGS NAS LCUG MA MTSAR BU'I
THEMS KYIS GCAD LA, LCUG MA BDUN BRNGAS PA DANG, DNGUL GZHONG
CHUS BKANG BA'I NANG DU LCUG MA BCUG STE GZHAG ,'KHAR GZHONG CIG
GI

NANG DU ZAN LA PADMA 'DAB MA DRUG PA CIG BYAS LA, DE'I STENG DU
BA SU TA RIGS DRUG DGOD PA NI GCIG LA BU MO DANG KHYE'U DGOD,
GCIG LA SPRUL KHA DOG 'DRES PA SPRUL MGO BDUN PA DGOD, GCIG LA
NYA DANG SBAL PA DANG LCONG MO DGOD, GCIG LA RTZANGS MA MGO DGU
DGOD, GCIG

LA BA GLANG DGOD, GCIG LA SPRUL NOR BU RIN PO CHES BRGYAN PA
DGOD, DE'I MTHA' MA SHING GIS BSKOR LA GZHAG GO, ,DE NAS SMYAG
SHAD DANG BAL PO SE'U'I LCUG MA DRIL TE, SKUD PAS GSUM DU BCINGS
TE, DE LA RMA BYA'I MDONGS GSUM BTZUGS LA BDAG NYID GOS SNGON

PO CAN DU GSAL BAS LCUG MA DANG RMA BYA'I DRIL BA LAG TU THOGS
TE, NAD PA SNGON DU BZHAG LA NAD PA LA BYAB CING PADMA DANG KLU
LA DBAB, DE NAS DUG DE DES KHYER BAR BSAMS LA, KLU RNAMS ZLA BA'I
GDAN LA 'DUG PAR BSAMS PA'I 'OG TU YAm LAS RLUNG GI DKYIL 'KHOR
BSGOMS

TE; GZUNGS KYI PHRENG BA'I MJUG TU N'A GA SPHA RA nA PHAt CES
BRJOD PAS KLU RNAMS RANG GI GNAS GANG YIN PAR RLUNG GIS BSKYOD
NAS SKAD CIG GIS PHYIN PAR BSAM MO, ,DE LTA BU GCIG GIS KYANG
PHAN PAR NUS NA MANG DU BYAS NA SMOS SU MED DO, ,DE NI KLU'I NAD
GSO BA'I CHO GA'O, ,

YI DAGS DANG BRJED BYED RNAMS LA NI SKUD PAS BYA'O ZHES PA NI,
BRJED BYED KYI RTAGS NI DRAN PA NYAMS PA DANG, RKANG LAG SPRUG PA
DANG, MI SMRA BA DANG, KHA CHU 'DZAG PA DANG, ME DANG CHU DANG
G-YANG LA MCHOD PA DANG, GNYID MANG BA LA SOGS PA'O, ,DE LA SKUD
PA DKAR PO LA

MDUD PA BRGYA BYAS TE, MDUD PA RE RE LA SNGAGS RE RE BZLAS LA,
SKUD PA'I MTHA' GNYIS DBUS DANG GSUM DU ZANGS KYI PHUR PA SOR
GNYIS PA LA SNGAGS LAN NYI SHU RTZA GCIG BZLAS PAS MTSAN TE, NAD
PA'I SKER GDAGS SO, ,RIM PA NI SNGA MA BZHIN NO, ,RIMS NANG

@136A *, ,MED PAR BYA BA DANG, GZHOGS BYED NA BA DANG, YI GA
'CHUS PA LA NI SKUD PA SNGON POS BYA'O ZHES PA NI, RAS BAL GYI
SKUD PA ME TOG SNGON POS KHA BSGYUR TE, SNGAGS TSIG RNAMS SHOG BU
LA BRIS TE, SKUD PA DANG BCAS MGUL BA'AM GANG NA BAR BTAGS NA

'CHO BAR 'GYUR RO, ,BYIS PA GDON GYIS NYEN PA DANG, NAD KYI 'JIGS
PA THAMS CAD LA SKUD PA SNGON POS BYA'O ZHES PA NI, RAS BAL GYI
SKUD PA ME TOG SNGON POS KHA BSGYUR TE, MDUD PA BRGYA RTZA BRGYAD
DAM NYI SHU RTZA GCIG TU MDUD DE, MDUD PA RE RE ZHING SNGAGS

RE RE RDZOGS PA DANG BSRUNG BYA'I MGUL LAM GA SHAR BTAGS NAS TING
NGE 'DZIN GYIS GDON GYIS NYEN PA'I LUS RDO RJE'I DRA BAR BSGOMS
NA BSRUNG BA'I MCHOG TU 'GYUR RO, ,CHOM RKUN BZLOG PAR 'DOD NA
SAS BYA'O ZHES PA NI RNAL 'BYOR PA RANG GI CHAG GANG BRKOS PA'I
GTING

NAS SA RLON PA BLANGS TE, GU GUL NAG POS BDUGS LA SNGAGS RE RE
ZHING YUNGS KAR RE RE SA LA BSNUN PAR BYA'O, ,DE LTAR SNGAGS
STONG RTZA BRGYAD RDZOGS PA DANG, SA DE KHAM PA'I GA'U SRUBS MED
PAR BLUGS LA, BAR BU'I DKYIL DU BUG PA SMYUG MA TZAM CIG PHUG
STE, DE'I

NANG DU YUNGS KAR STONG LA SNGAGS STONG THIM PA DANG, SHING KHA
DHI RA'I SDONG POS BSREGS NAS NANG GI SA DANG YUNGS KAR TSIG CING
MDOG 'GYUR BAR BYAS NAS, DE'I NANG NAS PHYUNG LA SNOD KYI NANG DU
BLUGS LA JAG RKUN BYUNG BA'I DUS SU GTOR NA LOG PAR 'GYUR RO,
,KHYAD PAR DU RKUN PO LA

NOR RDZAS GANG YIN PA LA SNGAGS KHROS PA'I SHUGS KYIS BTAB NA
RKUN PO LDOG PAR 'GYUR RO, ,DUG LA NI RTZA KU SHAS BYAB PAR BYA'O
ZHES PA NI, GANG DUG GIS ZIN PA DE DRUG DANG DBRAL BAR 'DOD PA
RTZVA KU SHA BDAG GIS BZUNG STE, MDUN DU SOL BA DANG RDO RGYUS LA
SBRUL GYI

GZUGS CIG BYAS LA NAD PA'I LUS LAS DUG DE KU SHAS BYA BA STE
PHRENG BA'I SNGAGS KYI ZHABS LA KHAm KHAm ZHES BRJOD CING GZUGS
DE LA PHAB PAS 'GUL BAR BSAM SHING GZUGS KYI SNYING GAR HR'I: LAS
'DI BYUNG BAS NAD DE BSDUS NAS DE NYID HR'I: LA THIM PAR BSAM DE
NAS GZUGS

@136B DE GNAS MTHON POR PHYUNG LA RLUNG LA BSKUR TE, NAM MKHA' LA
KHYER BAR BSAM MO, ,DE NI DUG DBYUNG BA'I CHO GA STE, SHIN TU
RTZE GCIG DANG LDAN PAS BYA'O, ,NOR 'DOD NA ZHAG GCIG SMYUNG BAR
'DUG STE, POG GIS BDUGS NA RMI LAM DU DGE BA DANG MI DGE BA'I DON
THAMS CAD

STON CING GSER GYI DONG TSE BDUN STONG SBYIN PAR BYED DO ZHES PA
NI, BDAG NYID GOS SNGON PO CAN DU BSGOMS LA MDUN DU 'PHAGS PA
DZAm BHA LA BSAMS LA MCHOD DO, ,DE YANG SMYUNG BAR GNAS PA'I NANG
BAR NYI MA'I RTZE LA CHU KHYOR BA BRGYA RTZA BRGYAD SNGAGS 'DIS
DBUL LO, ,AOm DZAMBHA LA DZA

LENDR'A YA SV'AH'A, ZHES PA'O, ,RGYUN DU PHRENG BA'I SNGAGS 'DI
KHO NA BRJOD PAR BYA'O, ,DE LTAR ZHAG BDUN ZHING ZHAG RE RE
SMYUNG BAR GNAS TE, GA PUR DANG DZ'A TI PHA LA DANG, GLA RTZI
DANG, GUR KUM LA SOGS PA DRI SNA TSOGS KYIS GOS SNGON PO CAN GYI
GZUGS BRNYAN DANG, MCHOD

RTEN LA SOGS PA'I MDUN DU 'DUG PA DANG, 'PHAGS PA GOS SNGON PO
CAN YANG DAG PAR MCHOD CING YID LA BYED PAS RNAM THOS SRAS LA
BDAG DKON MCHOG GSUM LA MCHOD PA'I NOR SLONG NGO ZHES BRJOD DE
NYAL BAR BYA'O, ,RMI LAM NA GSER GYI DONG TSE NYID MTHONG BA'AM,

RNYED PA'AM, GZHAN GYIS BDAG LA BYIN PA'AM, MANG PO LA LONGS
SPYOD PA NI GRUB PA'I MTSAN MA STE, GANG DAG SA'I DKYIL 'KHOR 'DI
NA LAS DANG PO PA'I BSOD NAMS LAS GRUB PA'I GNOD SBYIN PHO MO
RNAMS KYIS BDAG LA GTER STER BA DANG, SA LA GNAS PA'I GTER

DAG STON PAR 'GYUR RO, ,RMI LAM DU DONG TSE BDUN STONG MTHONG NA
THE TSOM MED DO, ,SGO LCAGS DBYE BAR 'DOD NA YUNGS KAR GYIS BYA'O
ZHES PA NI, BRAM ZE'I RIGS KYI THOD PAR YUNGS KAR BLUGS TE PHRENG
BA'I SNGAGS BRJOD CING BSGRUB PA LA SOGS PA, STONG NGAM KHRI LA
SOGS

PA THIM PA DANG YUNGS KAR BYIN GYIS BRLABS LA, SGO LCAGS 'BYED
PA'I DUS SU YANG PHRENG BA'I SNGAGS BRJOD CING LDE KHUNG DU YUNGS
KAR BDUN NAM NYI SHU RTZA GCIG BSKYUR BAS PHYED PAR 'GYUR RO,
,RGYAS BTAB PA DGROL BAR 'DOD NA THAL BAS BYA'O ZHES PA NI, PA'I
LCI BA LA SOGS PA RNAM

@137A *, ,PA LNGA SA DANG SBYAR LA ZHI BA'I HOM KHUNG DU BYAS TE,
TZANDAN DMAR PO'I ME BTANG LA ME TOG SNGON PO'I NANG DU MNGAR
GSUM GYI RI LU BAG PHYER GTUMS TE BCUG LA, ME TOG DANG PHRENG
BA'I SNGAGS BZLAS TE, STONG NGAM KHRI THIM PAR BSREGS PA'I THAL
BAS GTOR RAM

BSKUS NA GROL BAR 'GYUR RO, ,'JIGS PA THAMS CAD LAS BSRUNG BA NI
MAR RNYING PA'AM THAL BA'AM YUNGS KAR GYIS BYA'O ZHES PA NI MAR
LO DU MA LON PA GA'U'I NANG DU BCUG STE, STENG NA BU GA BYAS PA
LA CHU BTANG STE, PHRENG BA'I SNGAGS STONG NGAM KHRI THEM PA DANG
PHYAG NA RDO RJE YANG DAG

PAR MCHOD DO, ,GZUNGS KYI BUM PA DANG LDAN PA'I CHUS LUS BKRUS
TE, GA'U'I MAR GYIS BSKUS NA 'JIGS PA THAMS CAD LAS THAR BAR
'GYUR RO, ,YANG NA GA'U'I BU GA NA MAR YUNGS KAR RE RE ZHING
PHRENG BA'I SNGAGS RE RE BRJOD CING, DE RE RE YANG KHRO CHUNG RE
RER GYUR PAR

BSAMS LA, DE STONG NGAM KHRI LA SOGS PA THEM PA DANG, SPYI BO LA
SOGS PAR PHUR PA BYAS TE BTAGS NA YANG 'JIGS PA THAMS CAD LAS
THAR BAR 'GYUR RO, ,THAL BA LA NI ZHI BA'I SBYIN SREG BYAS PA'I
THAL BA STE, MAR RNYING PA DANG LHAN CIG TU GZUNGS SNGAGS 'BUM
BZLAS TE

BYUG PA'AM, YANG NA YUNGS KAR DANG LDAN PA'I BYUG PA'AM, GDAGS PA
BYAS NA YANG THAR BAR 'GYUR RO, ,BDAG BSRUNG BA NI YID KYIS SAM
CHUS BYA'O ZHES PA NI, TING NGE 'DZIN GSAL BA DANG, BZLAS PA
RDZOGS PA NI DMIGS PA TZAM GYIS SO, ,YANG NA CHU LA BSNGAGS

TE STENG 'OG LA SOGS PAR GTOR ZHING BTUNG BAR BYA'O, ,GZHAN
BSRUNG BA NI SKUD PA SNGON POS BYA'O ZHES PA NI GONG DU BSHAD PA
DANG SBYAR BAR BYA'O, ,LAS DE DAG THAMS CAD LA SNGAGS BZLAS PA NI
LAN GSUM MAM, BDUN NAM, BCU BZHI'AM, NYI SHU RTZA GCIG GAM, BRGYA
RTZA

BRGYAD BRJOD PAR BYA'O ZHES PA NI GONG DU BSNYEN PA RDZOGS PA'I
RNAL 'BYOR PAS LAS LA SBYOR BA'I DUS SU RIG PA BRJOD PA'I GRANGS
KYI TSAD DO, ,DE LTAR BYAS NA 'GRUB PAR 'GYUR RO ZHES PA NI GONG
DU BSTAN PA'I LAS TSOGS DE DAG LTAR RO, ,MCHOD RTEN SKU GDUNG
DANG LDAN PA'I MDUN DU

@137B ME TOG SNGON POS MCHOD DO ZHES PA NI MCHOD RTEN BDE BAR
GSHEGS PA'I GDUNG DANG LDAN PA'I RTZAR PHYAG NA RDO RJE SGRUB
THABS LAS 'BYUNG BA BZHIN MCHOD DE ME TOG SNGON PO GUR KUM GYI
CHUR BCUG STE, NYI MA RE RE LA DUS GSUM DU NYI SHU RTZA GCIG TU
MCHOD PAR BYA'O, ,SNGAGS STONG

BZLAS BRJOD BYAS NA 'GRUB PAR 'GYUR RO ZHES PA NI THA MA'I TSAD
BSTAN PA STE, JI SRID SKYO BAR MA GYUR GYI BAR DU BRJOD PAR
BYA'O, ,GZHAN YANG LDER SO DANG, RAS RIS LA SOGS PA PHYAG NA RDO
RJE'I SKU GZUGS KYI MDUN DU JI SKAD BSHAD PA'I SGRUB THABS BZHIN
DU YANG DAG PAR MCHOD

DE MNYES PAR BYAS NAS PHRENG BA'I SNGAGS 'BUM MAM BYE BA LA SOGS
PA'I SBYOR BA SNGON DU SONG BAS NI 'GRUB PAR MI 'GYUR BA GANG
YANG YOD PAR MI 'GYUR RO, ,SEMS CAN 'DOD PA THA DAD RNAMS LA
GZIGS NAS NI, ,BDE BAR GSHEGS PAS BYANG CHUB LAM NI SNGA TSOGS
GSUNGS, ,

SNYIGS MA'I DUS KYI SEMS CAN BRTZON 'GRUS BLO ZHAN RNAMS, ,'JUG
BYA'I DON DU DE NYID SGRON MA 'DI BRTZAMS TE, ,BLA MA LA GUS DAD
LDAN SNYING RJE SHES RAB LDAN, ,THEG CHEN THABS MKHAS TSAD MED
SNYING RJE'I SEMS BSKYED PA, ,DBANG RNAMS RDZOGS SHING RJES SU
GNANG THOB

DAM TSIG CAN, DE LA DPA' BOS GNANG DBANG BRGYUD DE BSTAN PAR BYA,
BLA MA MNYES BYAS BRTZE BAS BDUD RTZI'I 'OD ZER THOB, ,JI SRID
MNYES BYAS GZHAN DON LHAG LHAS GNANG BA BYIN, ,RANG NYAMS STOBS
KYIS SGRUB PO RDZAS GZUNG RGYUD DON BRIS, ,NGAL BA'I DGE BAS
DNGOS GRUB RNAM

GNYIS THOB PAR SHOG ,'PHAGS PA LAG NA RDO RJE GOS SNGON PO CAN
GYI CHO GA ZHES BYA BA'I GZUNGS KYI 'GREL PA DE KHO NA NYID GSAL
BAR BYED PA'I SGRON MA ZHES BYA BA SLOB DPON KLU GRUB KYIS MDZAD
PA RDZOGS SO,, ,,RGYA GAR GYI MKHAS PA D'I PAm K'A RA SHR'I
DZNY'A NA DANG BOD KYI LO TZ'A BA RGYA BRTZON SENG GES

SHR'E NA LENDRA'I SGO 'GRAM DU BSGYUR BA'O,,