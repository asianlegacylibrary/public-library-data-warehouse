@183B #, ,RGYA GAR SKAD DU, ,shA dAm G-YO GA N'A MA,
BOD SKAD DU, SBYOR BA YAN LAG DRUG PA ZHES BYA BA, GSANG BA PA'I
BDAG PO PHYAG NA RDO RJE LA PHYAG 'TSAL LO, ,DE LA 'DIR THABS NI
YAN LAG DRUG GI RNAL 'BYOR TE, 'DIR BAR MA RIM PA LAS BZLOG

BAS BSTAN CING NANG GI YAN LAG RE RE DOR BA SNGA MA MA BSTAN
PA'I YAN LAG PHYI MA BSTAN PA'I SHUGS NYID KYIS RTOGS PAR BYA
STE, DPER NA 'DI NI NYIN SPYOD CES BRJOD PAS GZHAN MTSAN SPYOD
CES BYA BA MA BRJOD KYANG SHUGS NYID KYIS NYE BAR DMIGS PAR
'GYUR RO, ,DE BZHIN DU YANG GANG ZHIG PHAN TSUN LTOS

PA'I CHOS NI MA BSTAN PA YANG BSTAN PA'I CHOS KYIS NYE BAR RTOGS
SO, ,DE'I PHYIR RGYUD 'DIR YAN LAG RE RE'I KHONGS SU GTOGS PA'I
YAN LAG GSUM BSTAN TO, ,BAR DU BSHAD PA'I YAN LAG DANG POR BYA
BA NI 'DIR BLA MA'I MAN NGAG STE, GZHAN DU NA GANG GI TSE RGYUD
LAS GSUNGS PA'I RIM PAS GZUNG NA NI DE'I

TSE BLA MA'I MAN NGAG CI ZHIG DGOS, ,DE'I PHYIR DGONGS PAS BSHAD
PA LA SOGS PA THAMS CAD BLA MA'I MAN NGAG LAS RTOGS PAR BYA BA
'AM, YANG NA BYANG CHUB SEMS DPA' RNAMS KYIS MDZAD PA'I 'GREL PA
LAS SHES PAR BYA BA YIN GYI MKHAS PA'I NGA RGYAL DANG LDAN PA
RNAMS KYIS BYAS PA DE LAS NI MA YIN

NO; ,DES NA BSAM GTAN ZHES BYA BA LA SOGS PAS YAN LAG GZHAN GSUM
SHES PAR BYA'O, ,RGYUD GZHAN DU YAN LAG DRUG GSUNGS PA 'DIR MDOR
BYAS PA'I DON GYIS YAN LAG GSUM DU RTOGS PAR BYA BA STE, 'DIR
GSANG BA 'DUS PA'I RGYUD PHYI MA LAS, SO SOR SDUD DANG BSAM GTAN
DANG, ,

@184A *, ,SROG DANG RTZOL DANG 'DZIN PA DANG ,RJES SU DRAN DANG
TING 'DZIN TE, ,RNAL 'BYOR YAN LAG DRUG TU 'DOD, ,CES GSUNGS TE,
DES NA BSAM GTAN GYI SNGON DU 'GRO BA NI SO SOR SDUD PA'O,
,SNGAGS BZLAS PA'I SNGON DU 'GRO BA NI SROG DANG RTZOL BA STE,
'DIR SNGAGS BZLAS PA'I SGRAS

NI MA NING GI BZLAS PA'AM, RDO RJE'I BZLAS PA STE, SROG GI RLUNG
'DZIN PAR BRJOD DO, ,BDE BA'I SNGON DU 'GRO BA NI RJES SU DRAN
PA STE, DE LA BDE BA'I SGRAS TING NGE 'DZIN BSTAN TO, ,DE LTAR
NA YAN LAG DRUG GI RNAL 'BYOR BA NYID NI SANGS RGYAS NYID DU
DRUG 'GRUB PAR 'GYUR RO, ,THA MAL PA'I PHYI'I 'JIG

RTEN PA'I RNAL 'BYOR GRUB PA NI LAS DANG PO PA'I BYIS PA'I RNAL
'BYOR PA RNAMS KYIS SNGAGS BZLAS PA DANG BSAM GTAN GYIS TE,
DKYIL 'KHOR GYI 'KHOR LO BRTAGS PA'I BSGOM PA'I SEMS DANG BDE BA
NI LAS KYI PHYAG RGYA DANG YE SHES KYI PHYAG RGYA LAS BYUNG BA'I
'JIG RTEN PA'I BDE BA DANG, 'BAB PA'I RANG

BZHIN GYI BDE BA 'JIG RTEN PA'I BDE BAS NI 'OG MIN GYI GNAS KYI
BAR GYI 'JIG RTEN PA'I 'BRAS BU'O, ,DE LTAR RIM PA GNYIS KYIS
'JIG RTEN PA DANG 'JIG RTEN LAS 'DAS PA'I RNAL 'BYOR BA NYID
'GRUB PAR 'GYUR RO, ,'DIR 'JIG RTEN LAS 'DAS PA'I RNAL 'BYOR BA
NYID MCHOG GI YAN LAG DRUG GI SBYOR BAS

'GRUB PA JI LTA BA DE BZHIN DU BSTAN PAR BYA STE, ,'DI SO SOR
SDUD PA NI PHYI'I GZUGS LA SOGS PA'I YUL RNAMS LA MIG LA SOGS
PA'I RNAM PAR SHES PA MI 'JUG CING, NANG KI YUL RNAMS LA LHA'I
MIG LA SOGS PA'I DBANG PO RNAMS KYI RNAM PAR SHES PA 'JUG PA
STE, ,NANG GI NI CHOS THAMS CAD STONG PA NYID

KYI DMIGS PA RNAM PAR MA BRTAGS PAR MTHONG BA NI DNGOS PO THAMS
CAD MTHONG BA STONG PA NYID KYIS TE, JI LTAR BU MOS GZUGS BRNYAN
MTHONG BA LTAR KHAMS GSUM PA'I SANGS RGYAS KYI GZUGS BRNYAN
MTHONG BA NI SO SOR SDUD PA ZHES BYA BA YAN LAG DANG PO'O, ,DE
NAS BSAM GTAN NI DNGOS PO YOD PA

THAMS CAD KYI STONG PA SHES RAB TU 'DUS PA LA SEMS KYI 'JUG
PA'O, ,RTOG PA ZHES BYA BA NI SEMS KYI DNGOS PO'I DON 'DZIN
PA'O, ,DPYOD PA ZHES BYA BA NI DNGOS PO'I KHYAD PAR 'DZIN PA'O,
,DGA' BA ZHES BYA BA NI DNGOS PO THAMS CAD LA SEMS GNAS PA'O,
,BDE BA NI DNGOS PO THAMS CAD KYI MI G-YO BA'I PHUNG

@184B SUM TSOGS PA'O, ,DE LTAR BSAM GTAN GYI YAN LAG LNGA BSTAN
TO, ,DE NAS SROG DANG RTZOL BA ZHES BYA BA NI LA LA N'A DANG, RA
SA N'A STE G-YAS PA DANG G-YON PA 'GAGS SHING AA BA DH'U T'I
RA THIM STE DBUS KYI LAM DU SROG GI RLUNG RTAG TU 'JUG PA'O,
,RNGUB PA DANG, GNAS PA DANG, 'BYUNG BA'I SBYOR BAS AA BA DH'U

T'IR AOm GYIS 'JUG PA DANG, H'Um GIS 'GOG PA DANG, AA: SA
'BYUNG BA DANG, ZLA BA DANG, SGRA GCAN DANG, NYI MA'I RANG BZHIN
GYIS GAMS [*'GAMS?] PAR BYED PA NI SROG DANG RTZOL BA'I RANG BZHIN DU
BSTAN TO, ,DE NAS 'DZIN PA ZHES BYA BA NI SROG GI RLUNG LTE BA
DANG, SNYING GA DANG, KLOG MA DANG, DPRAL BA'I DBANG CHEN

DANG; CHU DANG, ME DANG, RLUNG GI DKYIL 'KHOR RNAMS SU 'JUG PAS
THIG LE LA SROG GNAS SHING PHYIR MI 'BYUNG BA NI 'DZIN PA'I YAN
LAG TU BSTAN TO, ,DE NAS RJES SU DRAN PA ZHES BYA BA NI RANG DAD
PA'I LHA'I GZUGS BRNYAN MTHONG BAS RNAM PAR RTOG PA SPANG BA'O,
,DE LAS 'OD ZER DU MA 'PHRO BA'I GZUGS CAN

RAB TU SNANG BA'I DKYIL 'KHOR SNA TSOGS KYI TSUL CAN KHAMS GSUM
DU SPRO BA DE RJES SU DRAN PA'I YAN LAG GO, ,TING NGE 'DZIN ZHES
BYA BA NI RANG DAD PA'I LHA LA RJES SU CHAGS SHING MI 'JIGS PA'I
BDE BA, GZUNG BA DANG 'DZIN PA MED PAR SEMS RTZE GCIG PA YIN NO
ZHES TING NGE 'DZIN GYI YAN LAG DE BZHIN

GSHEGS PAS GSUNGS SO, ,'DIR YAN LAG DRUG NI RNAL 'BYOR MDOR
GSUNGS PA STE RGYAS PAR NI 'BUM SDE'AM, DPAL MCHOG DANG PO'AM,
BLA MA'I MAN NGAG LAS PHYAG RGYA CHEN PO'I DNGOS GRUB 'DOD PA'I
RNAL 'BYOR PAS KHONG DU CHUD PAR BYA'O, ,'DIR YAN LAG DRUG GI
RNAL 'BYOR DANG PO'I LAM DU

BSGOM PA'I MAN NGAG BSTAN PA RGYUD GZHAN RNAMS SU GSUNGS PA NI
GSANG BA 'DUS PA'I RGYUD PHYI MA LAS BSNYEN PA DANG, NYE BAR
SGRUB PA DANG, SGRUB PA DANG, SGRUB PA CHEN PO RNAMS TE, JI SKAD
DU, BSNYEN DUS GTZUG TOR CHEN PO YI, ,GZUGS SU 'BAD PAS BSGOM
PAR BYA, ,NYE SGRUB DUS SU DE BZHIN DU, ,

BDUD RTZI 'KHYIL PA'I GZUGS BSGOM BYA, ,SGRUB PA LA NI LHA YI
GZUGS, ,RNAL 'BYOR BRTZON PAS BSGOM PAR BYA, ,SANGS RGYAS MNGA'
BDAG GZUGS NYID NI, ,SGRUB PA CHE LA RNAM PAR BRTAG ,CES GSUNGS
TE, 'DIR DGONGS PA'I TSIG GZHAN GYIS GTZUG TOR CHEN PO'I GZUGS
NI KHAMS GSUM

@185A *, ,MA LUS PA'I SANGS RGYAS KYI SKU NAM MKHA' CHOS 'BYUNG
BAR THUGS RJE RAB TU GZHAG CING BSNYEN PA'I DUS DANG POR SO SOR
SDUD PAS SGOM ZHING BSAM GTAN GYI YAN LAG GIS KYANG BRTAN PAR
BYA'O, ,DE LA BCOM LDAN 'DAS KYIS DAM BCA' BA NI, RTOG PA THAMS
CAD RNAM SPANGS TE, ,

NYIN ZHAG GCIG LA RNAM PAR BRTAG ,GAL TE RTAGS NI MA BYUNG NA,
,DE TSE NGA YI TSIG BRDZUN YIN, ,DE LA RTAGS NI DU BA LA SOGS
PA'I MTSAN MA'O, ,GZHAN DU SNGAGS LA SOGS PAS MA YIN NO, ,ZHAN
GCIG LA SGRUB PA GANG GIS SNGAGS PA LA RTAGS 'BYUNG STE, DE'I
PHYIR SNGAGS PAS YOD PA DANG

MED PA'I BLO SPANGS NAS LTOS PA MED PAR BYAS LA ZAB CING MI
DMIGS PA'I STONG PA NYID LAS DU BA LA SOGS PA'I RTAGS RNAMS
'BYUNG BA DE DAG BSGOM ZHES BYA BA NI DE BZHIN GSHEGS PA'I NGES
PA'O, ,BYED DANG BCINGS PA'I SBYOR BA YIS, ,SA GSUM PO NI BSGRUB
PAR BYA, ,ZHES BYA BA LAS GSUM PA'I SANGS

RGYAS KYI SKU MIG LA SOGS PA'I BYED PA RNAMS KYIS BSGRUB PAR
BYA'O, ,DE NYID KYI MAN NGAG NI, ZHAL LAS KHONG DU CHUD PAR
BYA'O, ,DE LA BLA MA'I MAN NGAG GIS RNAL 'BYOR BAS DANG POR NAM
MKHA' LA DU BA LTA BU MTHONG STE SMIG RGYU NI MA YIN ZHES RANG
GIS NYAMS SU MYONG BAR SHES PAR BYA'O, ,DE NAS SMIG RGYU LTA

BU STE; DU BA LA SOGS PA DE NYID RTOG PA MED PAR GZUGS BRNYAN
BZHIN DU'O, ,DANG PO DU BA LTA BU DANG, GNYIS PA SMIG RGYU LTA
BU DANG, GSUM PA NAM MKHA' LTA BU DANG, BZHI PA MAR ME LTA BU
DANG, LNGA PA SPRIN MED PA'I NAM MKHA' LTA BU'I RTAGS GSANG BA
'DUS PA DANG, MKHA' 'GRO MA'I DRA BA

LAS GSUNGS SO, ,GZHAN YANG MKHA' 'GRO MA RDO RJE DRA BA LAS,
BCOM LDAN 'DAS KYIS, SGYU MA LTA BU'I RNAM PA DANG, ,SKAD CIG
RMI LAM LTA BU'I RJES, ,DE NI KUN MKHYEN RGYU YIN TE, ,DNGOS
GRUB NYE BAR STER BYED PA'O, ,ZHES GSUNGS TE, DES NA BCOM LDAN
'DAS KYI BKA' LAS DANG

PO DU BA LTA BU LA SOGS PA'I MTSAN MA NI BSGOM PA'I RTAGS SU
'GYUR RO, ,KHA CIG NI GRUB PA'I DUS SU ZHES SMRA STE, DE RNAMS
NI DE BZHIN GSHEGS PA'I DAM BCA' MA NYAMS PAR BYED PA STE, RTOG PA
THAMS CAD YONGS SPANG STE, ,NYIN ZHAG GCIG LA BRTAG PAR BYA,
,ZHES BYA BA'I BCOM LDAN

@185B 'DAS KYI BKA' SUN 'BYIN PAR 'GYUR RO, ,GRUB PA'I DUS SU
'JIG RTEN PA'I DU BA LA SOGS PA DANG, SGYU MA LA SOGS PA GANG
YIN PA DE RTAGS SU MI 'GYUR TE, DNGOS SU DU BA DANG, 'BAR BA
DANG, SREG PA'I BYA BA NUS PA'I PHYIR RO, ,DPER NA GUR GUM DANG,
ME TOG DANG, RIN PO CHE DANG, GSER LA

SOGS PA'I CHAR GYIS KYANG NGO, ,DE'I PHYIR YAN LAG DRUG GI RNAL
'BYOR GYI RTAGS SU DU BA LA SOGS PAR 'GYUR BA NI BCOM LDAN 'DAS
KYIS NGES PA'O, ,DE LTAR MKHA' 'GRO MA'I RDO RJE DRA BA'I RGYUD
LAS KYANG, YAN LAG DRUG BSGOMS DE NAS NI, ,SLAR YANG BDAG BYIN
BRLAB PAR BYA, ,DE NAS GO RIMS

JI LTA BA'I, ,CHOGS MTSAN MA RTOGS PAR BYA, ,ZHES GSUNGS TE, DE
LA BDAG BYIN GYIS BRLAB PA NI KUN RDZOB KYI STONG PA NYID MTHONG
BA'O, ,SO SOR SDUD PA'I MTSAN MA NI SPRIN DANG DU BA LA SOGS PA
LTA BUR SNANG BA STE, DE YANG MAR ME'I MTHA', DE NAS SPRIN MED
PA'I NAM MKHA' DRI MA MED PA'I

PAR DU'O, ,RGYUD GZHAN RNAMS SU DANG PO 'BAR BA NAS THIG LE
MTHA'I BAR DU STE, SGYU 'PHRUL DRA BA'I TING NGE 'DZIN GYI LE'U
LAS KYANG, BCOM LDAN 'DAS KYIS GSUNGS PA 'DI LTA STE, NAM MKHA'
LAS BYUNG RANG BYUNG BA, ,SHES RAB YE SHES ME BO CHE, ,'OD CHEN
RNAM PAR SNANG BAR MDZAD, ,

YE SHES SNANG BA LAM ME BA, ,'GRO BA'I MAR ME YE SHES SGRON,
,GZI BRJID CHEN PO 'OD GSAL BA, ,SNGAGS DRAG MNGA' BDAG RIG
SNGAGS RGYAL, ,GSANG SNGAGS RGYAL PO DON CHEN BYED, ,CES BYA
BA'I TSIGS SU BCAS PA GNYIS KYIS SGYU 'PHRUL DRA PAR RTAGS GZHAN
YANG BCOM LDAN 'DAS

KYIS DGONGS PA'I TSIG GIS GSUNGS SO, ,SPRIN MED PA'I NAM MKHA'
LAS BYUNG BA GANG YIN PA DE NI NAM MKHA' LAS BYUNG RANG BYUNG BA
STE, ,RNAM PAR RTOG PA THAMS CAD SPANGS PA'I PHYIR RO, ,SHES RAB
YE SHES ME BO CHE, ,ZHES BYA BA NI 'BAR BA LTAR SNANG BA'O, ,'OD
CHEN RNAM PAR SNANG BAR MDZAD, ,

CES BYA BA NI ZLA BA LTAR SNANG BA STE, DE NYID KHO NAR YE SHES
SNANG BA LAM ME BA'O, ,'GRO BA'I MAR ME ZHES BYA BA NI NYI MA'I
SNANG BA'O, ,YE SHES SGRON ZHES BYA BA NI SGA GCAN LTAR SNANG
BA'O, ,GZI BRJID CHEN PO 'OD GSAL BA NI GLOG LTAR SNANG BA'O,
,SNGAGS DRAG MNGA' BDAG RIG SNGAGS RGYAL, ,

@186A *, ,ZHES BYA BA NI THIG LE LTAR SNANG BA STE ZLA BA'I
DKYIL 'KHOR KHA DOG SNGON PO'I RNAM PA'O, ,GSANG SNGAGS RGYAL PO
DON CHEN MDZAD, ,CES BYA BA NI RNAM PA THAMS CAD KYI KHAMS GSUM
GYI DNGOS PO'I SNANG BA SGYU MA DANG RMI LAM DANG MTSUNGS PA SO
SOR SDUD PA'I SBYOR BAS MTHONG BA'O, ,MIG

GI DBANG PO'I BYED PA DANG, DE NAS SROG DANG RTZOL BA'I BCING BA
STE, BYED PA 'DI RNAMS DANG BCINGS PA'I SBYOR BAS SA GSUM PO NI
BSGRUB PAR BYA STE, 'DOD PA DANG, GZUGS DANG, GZUGS MED PA'I
MTSAN NYID BRTAN PA DANG G-YO BA'I BDAG NYID CAN NO ZHES BYA
BA'I DON TO, ,DE BZHIN DU RDO RJE MKHA' 'GRO

MA'I DRA BA LAS KYANG, 'GRO DANG MI 'GRO KHAMS GSUM NI, ,JI SRID
'JIG RTEN KHAMS RNAMS DANG, ,RDO RJE'I LUS LDAN JI SRID PAR, ,MA
LUS LUS PA MED PA 'GRUB, ,CES YAN LAG DRUG GIS SO ZHES BYA BA
BCOM LDAN 'DAS KYIS NGES PA'O, ,DE BZHIN DU GSANG BA 'DUS PA LAS
KYANG, DNGOS PO

MED CING SGOM PA MED, ,BSGOM PAR BYA BA BSGOM PA MIN, ,DE LTAR
DNGOS PO DNGOS MED PAS, ,BSGOM PA DMIGS SU MED PA'O, ,ZHES
GSUNGS TE, 'DIR DNGOS PO MED PA NI SPRIN MED PA'I NAM MKHA'O,
,SGOM PA NI SO SOR SDUD PA'O, ,DE NYID NI, DNGOS PO MED PA BSGOM
PA MIN, ,ZHES BYA BA'O, ,'DIR SO SOR

SDUD PA'I BSGOM PA'I YUL NI SPRIN MED PA'I NAM MKHA' YIN PAS
BSGOM PA YANG YOD PA MA YIN TE, RNAM PAR RTOG PA'I SGOM PA DANG
BRAL BA'I PHYIR RO, ,DE LTAR DNGOS PO NI SO SOR SDUD PAS MTHONG
BA DE YANG DNGOS PO MA YIN TE MA BRTAGS PAR 'DAS PA DANG, MA
'ONGS PA DANG DA LTAR BYUNG BA'I DNGOS PO

RNAMS DNGOS PO MED PAR MTHONG BA'O, ,DE NAS SO SOR SDUD PA BSGOM
PA'I PHYIR RNAM PAR RTOG PA BSGOM PA MI DMIGS SO ZHES BCOM LDAN
'DAS KYIS GSUNGS SO, ,BSGOM PA 'DI NI BCOM LDAN 'DAS KYIS SHES
RAB KYI PHA ROL TU PHYIN PA LAS KYANG 'DI LTA STE, DE NAS LHA'I
DBANG PO BRGYA BYIN GYIS TSE

DANG LDAN PA RAB 'BYOR LA 'DI SKAD CES SMRAS SO, ,'PHAGS PA RAB
'BYOR SHES RAB KYI PHA ROL TU PHYIN PA LA SBYOR BA JI LTAR RNYED
PAR 'GYUR, RAB 'BYOR GYIS SMRAS PA, KOO SHI KA NAM MKHA' LA
SBYOR BAR 'DOD PAS SHES RAB KYI PHA ROL TU PHYIN PA LA BSLAB PAR
BYA'O ZHES GSUNGS SO, ,DE BZHIN DU

@186B PHYAG RGYA CHEN PO BSGOM PA NI GZUGS BRNYAN DANG SGYU MA
DANG MTSUNGS PA DANG, SPRIN MED PA'I NAM MKHA' LTAR BCOM LDAN
'DAS KYIS BSTAN TO, ,DE LTAR SO SOR SDUD PA DANG, BSAM GTAN GYIS
BSNYEN PA'I YAN LAG BSTAN TO, ,DE NAS BDUD RTZI 'KHYIL PA'I
GZUGS DGONGS PAS RLUNG DU BSHAD DO, ,

DE'ANG RNAM PA GNYIS TE, GSANG BA 'DUS PA'I RGYUD PHYI MA LAS
BCOM LDAN 'DAS KYIS, RIN CHEN LNGA YI RANG BZHIN DBUGS, ,SANGS
RGYAS LNGA YI BYIN GYIS BRLABS, ,GONG BU'I GZUGS KYIS PHYUNG NAS
NI, ,SNA YI RTZE MOR RNAM PAR BSGOM, ,ZHES GSUNGS PA LA, 'DIR
RIN CHEN LNGA'I SGRAS

NI RA SA N'A LA DKYIL 'KHOR LNGA'I CHOS CAN SA LA SOGS PA'I
KHAMS LNGA'O, ,DE'I BDAG NYID KYI DBUGS NI RIN PO CHE LNGA'I
RANG BZHIN SNA BUG G-YAS PA LA'O, ,DE BZHIN DU SANGS RGYAS LNGA
NI LA N'A LA DKYIL 'KHOR LNGA'I CHOS CAN RNAM PAR SHES PA LA
SOGS PA'I PHUNG PO LNGA STE, DE RNAMS KYIS

BYIN GYIS BRLABS PA SNA KHUNG G-YON PA LA'O, ,GONG BU'I GZUGS
KYIS PHYUNG BA NI 'DIR GONG BU'I G-YAS PA DANG G-YON PA'I
DKYIL 'KHOR RNAMS KYI SROG GI RLUNG DBUS MA AA BA DH'U T'IR GCIG
TU GYUR PA'I, ,SROG GI RLUNG DE YANG GONG BU'I GZUGS KYIS PHYUNG
NAS SNA'I RTZE MOR SGOM PA STE, DE LA SNA'I

RTZO [*RTZE?] MO'I SGRAS LTE BA DANG, SNYING GA DANG, LKOG MA DANG, DPRAL
BA DANG, GTZUG TOR GYI PADMA'I LTE BA BSTAN TE DE'I RTZE MOR
BSGOM PAR BYA'O, ,SNA'I RTZE MOR BSGOM PA NI G-YAS PA DANG
G-YON PA'I DBUS KYI PADMA'I LTE BAR RO, ,DE LTAR THIG LE'I GNAS
SU GONG BU'I TSUL CAN SROG 'DZIN PAS NA

DE NYID 'DZIN PAR BSTAN TO, ,DE BZHIN DU YAN LAG GNYIS NYE BAR
BSGRUB PA NI BDUD RTZI'I KHYIL PA'I GZUGS TE, NYE BAR BSGRUB PA
DE NYID RDO RJE BZLAS PAR YANG BSTAN TE YAN LAG MA NYAMS PA'I
BZLAS PA NI G-YAS PA DANG G-YON PA'I RTZA LA MI RGYU BA'O,
,GTZUG TOR GYI GZUGS MTHONG NAS, PHYI NAS

SNGAGS BAS SROG DANG RTZOL BAL BYA BA STE, BLA MA'I MAN NGAG
DANG DGONGS PA'I TSIG LAS RTOGS PAR BYA'O ZHES BYA BA NI SROG
DANG RTZOL BA DANG 'DZIN PA DE'ANG NYE BAR BSGRUB PA'O, ,DE NAS,
BSGRUB PA LA NI LHA YI GZUGS, ,ZHES GSUNGS PA LA, 'DIR 'DZIN
PA'I STOBS KYIS LTE BAR GNAS PA'I TZAndA

@187A *, ,L'I 'BAR BAR RNAL 'BYOR PAS MTHONG BA STE, SGRIB PA
THAMS CAD DANG BRAL BAS GZUGS BRNYAN LTA BU'I PHYAG RGYA CHEN PO
'BAR ZHING SANGS RGYAS KYI SPRIN MTHA' YAS PA'I 'OD ZER GYI
SPRIN 'PHRO BA'I 'OD KYI DKYIL 'KHOR GYIS RNAM PAR MDZES PA CAN
TE RJES SU DRAN PAS NI SGRUB PA BSTAN TO, ,

'DZIN PA'I MTHAR TZAndA L'I'I SBYOR BSGOM PA 'DI NI NGES PA'O,
,DE NAS DE'I YE SHES KYI 'OD KYIS PHUNG PO DANG, KHAMS DANG SKYE
MCHED RNAMS BSREGS NAS RO GCIG PAR BYA ZHING G-YAS PA DANG
G-YON PA'I RTZA LA GNAS PA'I RNAM PAR SHES PA LA SOGS PA DANG,
SA LA SOGS PA'I DKYIL 'KHOR

RNAMS KYI RANG BZHIN DPRAL BAR ZLA BA'I DKYIL 'KHOR DU ZHUGS PA
DANG, DE NAS TZAndA L'I'I YE SHES KYI ME'I 'OD KYIS ZLA BA ZHU
BA'I BYANG CHUB KYI SEMS THIG LE'I RNAM PAS 'OG TU BAB STE, LKOG
MA DANG, SNYING GA DANG, LTE BA DANG, GSANG BA'I PADMAR DGA' BA
DANG, MCHOG TU DGA' BA DANG, SNA TSOGS PA'I DGA' BA'I

DANG BZHIN GYIS, DE NAS RDO RJE NOR BU'I MTHAR LHAN CIG SKYES
PA'I DGA' BA'I NGO BO NYID DAM, YANG NA RNAM PA SNA TSOGS PA
DANG, RNAM PAR SMIN PA DANG, RNAM PAR 'JOMS PA DANG, MTSAN NYID
BRAL BA'I RANG BZHIN GYIS TE, DE LTAR BCU DRUG GI CHA YONGS SU
RDZOGS SHING BSGOMS PA'I STOBS

KYIS NOR BU'I NANG DU CHUD PA'I BDE BA GANG GI TSE 'BYUNG BA
DE'I TSE TSIG GI BDE BA LTA BU DPE TZAM TE, NGO BO NYID NI DBANG
PO GNYIS LAS BYUNG BA'I 'JIG RTEN PA'I BDE BA DES NI MCHOG TU MI
'JIG PA'I BDE BA'I BYE BA PHRAG STONG GI CHAR YANG MI PHOD DO,
,'DIR MI 'JIG PA'I BDE BA LHAN CIG SKYES PA'I DGA' BA'I RANG
BZHIN

GYI GNAS SKABS NI TSIG GI YUL MA YIN PA BYIS PA'I RNAL 'BYOR PA
RNAMS KYIS RNAM PAR MI SHES PA BYANG CHUB SEMS DPA' RNAMS KYI
STONG PA NYID KYI TING NGE 'DZIN ZHES BSTAN TE, 'JIG RTEN LA
GRAGS PA'I MED PA NYID KYI DON DU LHUNG BAR BYED PA NI MA YIN NO
ZHES DGONGS PA'O, ,DE LTA NA YAN LAG DRUG GI

RNAL 'BYOR, SNGAGS BZLAS PA DANG, BSAM GTAN DANG, BDE BAS RNAL
'BYOR PA NYID SANGS RGYAS NYID DE, DAG BYED SDIG PA 'JIG PAR
BYED PA'I MCHOG RNAL 'BYOR PAS TSE 'DI LA BSGRUB CES BSGRUB PAR
BYA BA DANG, SGRUB PA'I NGES PA BCOM LDAN 'DAS KYIS BSTAN TO,
,SBYOR BA YAN LAG DRUG CES BYA

@187B BA GSANG BA PA'I BDAG PO SA BCU'I DBANG PHYUG BYANG CHUB
SEMS DPA' PHYAG NA RDO RJES MDZAD PA RDZOGS SO,, ,,RGYA GAR GYI
MKHAN PO CHEN PO DPAL RAB 'BYOR ZHI BA'I ZHAL SNGA NAS LO TZ'A
BA COG RO DGE SLONG TING 'DZIN BZANG POS BSGYUR CING ZHUS TE
GTAN LA PHAB BO, ,

