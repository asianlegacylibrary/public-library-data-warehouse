@289B #, ,RGYA GAR SKAD DU, ,SE KOD DE SHA tI PHYA nI, BOD SKAD
DU, DBANG MDOR BSTAN PA'I MDOR BSHAD, DPAL DUS KYI 'KHOR LO LA
PHYAG 'TSAL LO, ,RNAM PA THAMS CAD DRI MED STONG PA'I RANG BZHIN
YUM DANG NI, ,GNYIS MED BDE BA'I RO YIS GANG BA'I

SKU NI KHYAB BDAG STE, ,RGYAL BA RNAMS KYI SKU GANG ZHIG GIS
BSKYED GYUR MNGON SKYED PA, ,LHAN SKYES RNAL 'BYOR RNAM DAG ZHI
BA DE LA PHYAG 'TSAL LO, ,DPAL LDAN BLA MA'I ZHABS PAD LA,
,PHYAG BYAS NAS NI BDAG DRAN PHYIR, ,DBANG MDOR BSTAN PA'I MDOR
BSHAD PA, ,

DE YI DRIN GYIS BRI BAR BYA, ,'DIR NGES PAR DPAL 'BRAS SPUNGS
KYI MCHOD RTEN CHEN POR, SNA TSOGS PA'I RGYUD KYI THOS PA DON DU
GNYER BA RNAMS KYIS GSOL BA BTAB PAR GYUR BAS, BCOM LDAN 'DAS
DPAL SH'AKYA SENG GES SNGAGS KYI THEG PA CHEN PO BSTAN PAR GYUR
TO, ,

DER BCOM LDAN 'DAS LA SA BCU'I DBANG PHYUG BYANG CHUB SEMS DPA'
CHEN PO PHYAG NA RDO RJE'I SPRUL PA'I SKU RGYAL PO ZLA BA BZANG
POS MCHOG GI DANG PO'I SANGS RGYAS STONG PHRAG BCU GNYIS PA'I
RGYUD CHEN PO GSOL BA BTAB PAR GYUR BA YIN TE, DE SKAD DU NI,
BCOM LDAN 'DAS KYIS

LUNG BSTAN PA, ,BYA RGOD PHUNG PO'I RI BO CHER, ,BYANG CHUB CHEN
PO'I BYANG CHUB GNAS, ,SHES RAB PHA ROL PHYIN TSUL DU, ,NGES PAR
STON PA'I GNAS YIN NO, ,'JIG RTEN KHAMS SOGS DAG PA YIS, ,SANGS
RGYAS DUS GSUM 'JUG RNAMS KYI, GSANG SNGAGS

TSUL CHEN RAB GSUNGS PA'I, ,GNAS NI DPAL LDAN CHOS DBYINGS SO,
,SEMS CAN MCHOG GI BSAM PA YIS, ,BYE BRAG SMRA DANG MDO SDE PA,
,GZUNGS DANG RTOG PA STON PA GANG, ,DE GNAS DU MAR RGYAL BAS
GSUNGS, ,BYA RGOD PHUNG POR BYAMS PAS KYANG, ,

SHES RAB PHA ROL PHYIN TSUL DANG, ,SANGS RGYAS SNGAGS TSUL DAG
PA NI, ,DPAL LDAN 'BRAS SPUNGS SU STON 'GYUR, ,ZHES PA'I GSUNG
LAS NA, BCOM LDAN 'DAS KYIS DPAL 'BRAS SPUNGS KHO NAR SNGAGS KYI
TSUL BSTAN PA YIN NO, ,GNAS GZHAN RNAMS SU SLAR

@290A *, ,YANG; RGYUD LA MOS PA'I SKYE BO GANG YIN PA DE'I BSAM
PAS SDUD PAR BYED PA PO SA BCU'I DBANG PHYUG BYANG CHUB SEMS
DPA' CHEN PO RNAMS KYIS GZHAN DU'AM, DE NYID DU RGYUD RGYAS PAR
STON PAR MDZAD PA YIN NO, ,ZLA BA BZANG PO ZHES PA LA, ZLA BA
YANG 'DI

YIN LA BZANG PO YANG YIN PA NI ZLA BA BZANG PO STE, SPYI BOR
BYANG CHUB KYI SEMS KYI ZLA BA DRI MA MED PA THOB PA NYID KYI
PHYIR RO, ,DBANG BSKUR ZHES PA LA SOGS PA LA, CHU LA SOGS PA
BDUN DANG, BUM PA LA SOGS PA GSUM DANG, BLA NA MED NI 'JIG RTEN
LAS 'DAS PA

SHES RAB CHEN PO'I YE SHES KYI DBANG BSKUR BA STE BZHI PA'I DON
TE, ,'JIG RTEN 'DAS PA'I DNGOS GRUB PHYIR, ,ZHES PA NI, DE LA
'JIG RTEN PA'I DNGOS GRUB NI, BRTAGS PA'I DKYIL 'KHOR GYI 'KHOR
LO BSGOMS PA LAS 'OG MIN GYI SRID PA'I MTHAR THUG PA'I BDAG PO
NYID

DO; ,'DAS PA'I DNGOS GRUB NI, RNAM PAR MA BRTAGS PA'I RNAM PA
THAMS CAD KYI MCHOG DANG LDAN PA'I STONG PA NYID DANG, DMIGS PA
MED PA'I SNYING RJE DBYER MED PA'I TING NGE 'DZIN BSGOM PA LAS,
SA DANG BO NAS BRTZAMS TE JI SRID SA BCU GNYIS KYI DBANG PHYUG
RDO RJE 'CHANG CHEN

PO'I GO 'PHANG THOB PA'O, ,MDOR BSTAN PA'I PHYIR MDOR BSDUS PA'O
,DBANG PHYUG LA SOGS PA'I YON TAN 'BYOR BA'I PHYIR RAM, BDUD
BZHI BCOM PA'I PHYIR NA BCOM LDAN 'DAS SO, ,DBANG BSKUR DON ZHES
PA LA, DBANG BSKUR YANG DE YIN LA DON YANG DE YIN PA NI DBANG

BSKUR DON TE, DE LA CHU LA SOGS PA SBYIN PAR BYA BA YIN PA'I
PHYIR NA DBANG BSKUR BA YIN LA LUS LA SOGS PA DAG PAR BYED PA'I
DGOS PA'I DON YIN NO, ,RTZA'I KUN SPYOD CES PA NI, LA LA N'A
DANG RA SA N'A DANG AA WA DH'U T'I DANG BSHANG BA DANG GCI BA DANG
KHU BA 'BAB PA'I STENG DANG 'OG GI RTZA

RNAMS SU SROG DANG THUR SEL GYI RLUNG DAG KUN DU SPYOD PA'O,
,YANG NA RTZA RNAMS KYI KUN DU SPYOD PA STE, GNAS JI LTA BA RNAM
PAR GZHAG PA'O, ,DE SKAD DU 'DI NYID 'CHAD PAR 'GYUR BA GSUM PO,
RTZA 'DI RNAMS KYI KUN SPYOD PA, ,ZHES PA LA SOGS PA'O, ,RTZOL
BA ZHES PA NI RTZA

@290B 'DI RNAMS NYID DU RLUNG 'JUG PA 'GOG PA STE, YA MA 'GOG PA
ZHES PA'I BYINGS 'DI LAS SNGON DU AAm DANG GHA NYA'O, ,RTZOL BA
NI RTZOL BA STE, 'GOG PA'O, ,DE SKAD DU YANG DANG PO'I SANGS
RGYAS LAS, LAM GNYIS PO NI BSGYEL BA YIS KYANG SROG RTZOL DU NI
'GYUR TE DBU

MAR SROG NI ZHUGS PA'O, ,ZHES SO, ,NYON CIG CES PA NI, 'CHAD PAR
'GYUR BA'I TSIGS SU BCAD PAS BSTAN PA'I GZHUNG GI DON THAMS CAD
DO, ,RGYAS PAR BSHAD PA'I RGYUD YIN NA, CI LTAR MDOR BSTAN PA
YIS BSHAD, ,CES GSUNG ZHES PA'I DOGS PA BSAL BA'I PHYIR, ,MDOR

BSTAN PA LA SOGS PA DRUG PO DE RNAMS KYI MTSAN NYID SO SOR RGYAS
PAR BSHAD PAR BYA'O, ,BSDUS PA DANG RGYAS PA'I RGYUD THAMS CAD
NYID NI MDOR BSTAN PA LA SOGS PA'I MTHA' DRUG GIS YONGS SU DAG
PAR 'GYUR RO ZHES RTOGS PAR BYA BA'I PHYIR DU DANG POR MDOR
BSTAN PA

DANG RGYAS PAR BSHAD PA DAG GI RNAM GSUM PO LA, MDOR BSTAN ZHES
BYA BA LA SOGS PA GSUNGS TE, DE LA GZHAN ZHES PA NI RGYAS BSHAD
CHEN PO'O, ,DA NI MDOR BSTAN PA LA SOGS PA RNAMS KYI SO SOR
SBYAR BA NYID GSUNGS PA, MDOR BSTAN NYID NI ZHES BYA BA LA SOGS

PA STE, DE LA, MDOR BSTAN NYID NI RGYAS BSHAD PA'I, ,RGYUD NI
YANG DAG BSDUS PAR ZHES PA NI BCOM LDAN 'DAS KYIS RNAL 'BYOR
DANG, RNAL 'BYOR MA'I RGYUD LA SOGS PA RNAMS YANG DAG PAR BYUNG
NAS BYANG CHUB SEMS DPA' LA SOGS PA RNAMS KYIS BRJOD PA NI YANG
DAG

BSDUS PA'O, ,DE NI RNAM PA GNYIS TE, MDOR BSTAN PA DANG, RGYAS
PAR BSHAD PA'I DBYE BAS SO, ,DE LA GANG RTZA BA'I RGYUD MCHOG GI
DANG PO'I SANGS RGYAS STONG PHRAG BCU GNYIS PA LAS, BSDUS PA'I
RGYUD KYI RGYAL PO DUS KYI 'KHOR LO SUM CU LHAG PA'I STONG
PHRENG 'DZIN

PA'I BRiTTAS BCOM LDAN 'DAS KYIS BSTAN PA YANG DAG PAR BRJOD PA
NI, MDOR BSTAN YANG DAG BSDUS PA'O, ,RTZA BA'I RGYUD STONG PHRAG
BCU GNYIS PA YANG DAG PAR BRJOD PA NI, RGYAS BSHAD YANG DAG
BSDUS PA'O, ,DE BZHIN DU 'DUS PA DANG KYE RDO RJE DANG SDOM PA
LA SOGS PA RNAMS

@291A *, ,LA YANG BSDUS PA DANG RGYAS PA'I RGYUD BSTAN PA'I DBYE
BA LAS MDOR BSTAN PA DANG RGYAS PAR BSHAD PA YANG DAG PAR BSDUS
PAR SHES PAR BYA'O, ,RAB TU MDOR BSTAN DANG RGYAS BSHAD, ,CES PA
LA, DANG YIG GIS RAB TU'I SGRAS NI RGYAS BSHAD LA YANG NGO,
,MDOR

BSTAN TSE DANG RGYAS BSHAD PA, ,ZHES PA LA, DANG YIG GIS CHEN
PO'I SGRA NI RGYAS BSHAD LA YANG NGO, ,MNGON SHES THOB RNAMS
KYIS NI, SA BCU'I DBANG PHYUG BYANG CHUB SEMS DPA' RNAMS KHO NAS
TE, DE NI ZHES PA NI, YANG DAG PAR BSDUS PA'I DKA' 'GREL GNYIS
DANG, RGYAS

'GREL RNAM PA GNYIS SO, ,MKHAS PA RNAMS KYIS MIN NYID NI, ,SA MA
THOB PA RNAMS KYIS SO, ,DA NI DE LTAR ZHES BYA BA SOGS PA'I
TSIGS SU BCAD PA GNYIS KYIS RGYUD LA 'JUG PA GSUNGS TE, DE LA
MTHA' DRUG RNAMS KYIS ZHES PA NI MDOR BSTAN DANG, RAB TU MDOR
BSTAN PA

DANG; MDOR BSTAN CHEN PO DANG, RGYAS BSHAD DANG, RAB TU RGYAS
BSHAD DANG, RGYAS BSHAD CHEN PO RNAMS KYIS SO, ,RDO RJE'I RNAL
'BYOR RNAM PA BZHI NI, SAD DANG RMI LAM DANG GNYID MTHUG DANG
BZHI PA'I GNAS SKABS RNAMS SPANGS PA DBYIBS DANG SNGAGS DANG
CHOS DANG RNAM

PAR DAG PA'I RNAL 'BYOR SGRIB PA ME PA'I SKU DANG GSUNG DANG
THUGS DANG YE SHES KYI RANG BZHIN SPRUL PA DANG LONGS SPYOD
RDZOGS PA DANG CHOS DANG BDE BA CHEN PO'I SKU'I RANG BZHIN RNAMS
SO, ,RDZOGS PA'I BYANG CHUB PA BZHI NI, SKAD CIG MA GCIG DANG
RNAM PA LNGA DANG RNAM PA NYI SHU DANG SGYU 'PHRUL DRA

BAS MNGON PAR RDZOGS PAR BYANG CHUB PA'O, ,PHUNG KHAMS SKYE
MCHED RIGS DRUG RNAMS, ,ZHES PA LA, RNAM PAR SNANG MDZAD DANG
'OD DPAG MED DANG RIN CHEN 'BYUNG LDAN DANG DON YOD GRUB PA DANG
MI BSKYOD PA DANG RDO RJE SEMS DPA' RNAMS RNAM PAR DAG PA LAS,
GZUGS DANG

'DU SHES DANG TSOR BA DANG 'DU BYED DANG RNAM PAR SHES PA DANG
YE SHES TE PHUNG PO DRUG DANG, SPYAN MA DANG M'A MA K'I DANG GOS
DKAR MO DANG SGROL MA DANG RDO RJE DBYINGS KYI DBANG PHYUG MA
DANG SHES RAB KYI PHA ROL TU PHYIN MA RNAMS RNAM PAR DAG PA LAS,
SA DANG CHU DANG ME DANG RLUNG DANG NAM MKHA' DANG YE

@291B SHES TE, KHAMS DRUG DANG SKYE MCHED KYI SGRAS NI DBANG PO
DANG DBANG PO'I YUL DANG LAS KYI DBANG PO DANG LAS KYI DBANG
PO'I BYA BA RNAMS BZUNG STE, DE LA SGRIB PA THAMS CAD RNAM PAR
SEL BA DANG 'JIG RTEN DBANG PHYUG DANG SA'I SNYING PO DANG NAM
MKHA'I SNYING PO DANG PHYAG NA RDO RJE DANG KUN DU BZANG PO
RNAMS RNAM PAR DAG PA

LAS; LUS DANG LCE DANG MIG DANG SNA DANG RNA BA DANG YID DE
DBANG PO DRUG DANG, DRI RDO RJE MA DANG GZUGS RDO RJE MA DANG RO
RDO RJE MA DANG REG BYA RDO RJE MA DANG CHOS KYI DBYINGS KYI RDO
RJE MA DANG SGRA RDO RJE MA RNAMS RNAM PAR DAG PA LAS, DRI DANG
GZUGS DANG RA DANG REG BYA DANG CHOS KYI DBYINGS DANG SGRA STE
YUL

DRUG DANG, GSHIN RJE MTHAR BYED DANG SHES RAB MTHAR BYED DANG
PADMA MTHAR BYED DANG BGEGS MTHAR BYED DANG TZUG TOR DANG GNOD
MDZES RNAMS RNAM PAR DAG PA LAS, BSHAD LAM DANG RKANG PA DANG
LAG PA DANG NGAG DANG NYER GNAS DANG MCHOG GI DBANG PO STE LAS
KYI DBANG PO DRUG DANG,

RENGS BYED MA DANG RGYAL MA DANG RMUGS BYANG MA DANG SHIN TU
BRTZON 'GRUS MA DANG SHIN TU STON MO DANG DRAG SPYAN MA STE KHRO
BO'I LHA MO RNAMS RNAM PAR DAG PA LAS, BRJOD PA DANG LEN PA DANG
'GRO BA DANG BSHAD BA 'DZAG PA DANG KHU BA 'PHO BA DANG GCI BA
'DZAG PA STE LAS KYI DBANG PO'I BYA BA DRUG RNAMS

SO; ,LE'U LNGA NI, 'JIG RTEN GYI KHAMS DANG NANG DANG MNGON PAR
DBANG BSKUR BA DANG SGRUB PA'I THABS DANG YE SHES KYI LE'U RNAMS
SO, ,MTHA' DRUG LA SOGS PA 'DI RNAMS KYIS NGAG PA DANG LDAN
ZHING, KUN RDZOB DANG DON DAM PA'I BDEN PA GNYIS YONGS SU DAG PA
'JIG RTEN DANG

'JIG RTEN LAS 'DAS PA'I YE SHES MA LUS PA RTOGS PAR BYED PA,
PHYOGS GNYIS SU MNGON PAR ZHEN PA DANG BRAL ZHING THOG MA DANG
THA MA MED PA NI DANG PO'I SANGS RGYAS KYI RGYUD DO, ,K'A YIG
LAS NI BYED PA BZHI, ,LA YIG LAS KYANG 'DIR THIM NYID, ,TZA YIG
LAS NI G-YO BA'I

SEMS; ,KRA YIG RIM PA BCINGS LAS SO, ,ZHES BYAS NAS, DUS KYI
'KHOR LO MNGON RJOD BYED DO, ,CHU DANG ZHES BYA BA LA SOGS PA LA
DGE BSNYEN LA SOGS PA'I SDOM PA BYIN PA'I DE MA THAG TU DKYIL
'KHOR GYI SHAR GYI SGO'I PHYI ROL DU SO SHING BYIN PA'I BAR MA
CHAD PAR DE BZHIN GSHEGS

@292A *, ,PA LNGA'I RIGS KYI MTSAN MAS MTSAN PA'I RGYAL BA'I BUM
PA'I STENG DU ME TOG DOR BA'I DE MA THAG TU DKYIL 'KHOR GYI
BYANG DANG LHO DANG SHAR GYI SGO RNAMS SU RGYAS 'GREL DPAL DRI
MA MED PA'I 'OD LAS GSUNGS PA'I TSUL GYIS CHU LA SOGS PA'I MNGON
PAR DBANG BSKUR BA

GNYIS GNYIS SO, ,NUB KYI SGOR NI RJES SU GNANG BA'I MNGON PAR
DBANG BSKUR BA'O, ,GZHAN PA ZHES PA NI, LUS LA SOGS PA'I DAG PA
RNAMS LAS TE, KHAMS DANG PHUNG PO LA SOGS PA RNAMS KYI DAG PA
GZHAN NO, ,RDO RJE DRIL BU NI, RDO RJE DRIL BU'I DBANG BSKUR BA
STE, DE LA RDO RJE

NI MI 'GYUR BA'I YE SHES CHEN PO RNAM PAR DAG PA YIN LA, DRIL BU
NI RGYUN MI 'CHAD PA'I SANGS RGYAS KYI SKAD RNAM PAR DAG PA STE,
GZHOM DU MED PA'I SGRA RNAM DAG PA ZHES PA'I DON TO, ,NYI ZLA
GCIG NYID SBYONG BAR BYED, ,CES PA NI, RDO RJE DANG DRIL BU 'DI
DAG NYID 'KHYUD PAS THABS DANG

SHES RAB DBYER MED PA NYID DU STON PAR BYED PA'I DON TO, ,'DI
RNAMS ZHES PA LA SOGS PA NI, MNGON PAR DBANG BSKUR BA BDUN PO
NI, RDUL TSON GYI DKYIL 'KHOR KHO NAR SBYIN PAR BYA BA YIN GYI,
RAS BRIS LA SOGS PA'I DKYIL 'KHOR DU NI MA YIN TE, BCOM LDAN
'DAS KYIS RGYUD

RNAMS SU MA GSUNGS PA NYID KYI PHYIR RO, ,BUM PA ZHES BYA BA LA
SOGS PA MDOR BSTAN PA'I TSIG RNAMS NI, SHES RAB NU MAR YAN LAG
NI, ,ZHES BYA BA LA SOGS PA RNAMS KYIS BUM PA LA SOGS PA'I DBANG
BSKUR BA GSUM SBYIN PA'I BYA BA RGYAS PAR BSHAD PA YIN LA, SLAR
YANG

ZHES BYA BA LA SOGS PA MDOR BSTAN PA'I TSIG NI PHYAG RGYA CHEN
PO ZHES BYA BA LA SOGS PA RNAMS KYIS 'JIG RTEN LAS 'DAS PA BZHI
BA'I DON SHES RAB CHEN PO'I YE SHES KYI MNGON PAR DBANG BSKUR
RGYAS PAR BSHAD PA YIN NO, ,DA NI 'BRAS BU BSHAD PA'I DE MA THAG
TU 'DI ZHES BYA BA LA

SOGS PA RNAMS KYIS DE SGRUB PAR BYED PA'I LAM GSUNGS TE, 'DI
ZHES PA NI, SPROS PA THAMS CAD DANG BRAL BA'I SKU BZHI PO GCIG
TU 'DREM [?] PAR GYUR PA BLA NA MED PA'I BDE BA CHEN PO'I RANG BZHIN
GYI RDO RJE SEMS DPA'I'O, ,SHES RAB GZUGS BRNYAN NI, RNAM PAR
MI RTOG PA BLA NA MED PA'I

@292B SHES RAB KYI RANG BZHIN SHAR BA'I RNAM PA ZLA BA DANG ZLA
BA'I 'OD BZHIN DU DBYER MED PA RNAMS KYIS SO, ,DU SOGS ZHES PA
NI, SGRON MA'I MTHAR THUG PA'I MTSAN MA BZHIN NI RNAM PAR MI
RTOG PA LA STE, PHUG PAR BSAM GYIS MI KHYAB PA'I YE SHES KYIS
RNAL 'BYOR PAS MTHONG BAR 'GYUR RO, ,

GZHAN 'BAR BA LA SOGS PA NAS THIG LE'I MTHAR THUG PA MTSAN MA
DRUG NI, BLA GAB MED PA LA MTHONG BAR 'GYUR RO, ,DE NAS RNAM PA
THAMS CAD PA'I GZUGS BRNYAN NI, RNAM PAR MI RTOG CING RMI LAM
GYI SNANG BA LTAR MTHONG BAR 'GYUR RO, ,DA NI MIG DAG MA PHYE
ZHES BYA BA LA SOGS PA'I TSIGS

SU BCAD PAS SNA TSOGS GZUGS BRNYAN BSGOM PA'I RIM PA GSUNGS TE,
DE LA RJES BRTAG MIN PA NI THOG MA DANG DBUS DANG MTHAR RNAM PAR
MA BRTAGS PA'O, ,DNGOS MED CES BYA BA LA SOGS PA'I TSIGS SU BCAD
PAS RNAM PAR RTOG PAR SEMS LA YANG DANG YANG DU GTZUBS PA'I
MTSAN

NYID KYI BSGOM PA DGAG PA GSUNGS TE, DE LA DNGOS MED NI RANG
BZHIN MED PA STE, DON DAM PA BSGOM PA NA RNAM PAR RTOG PA MTHA'
DAG GI RNYOG PAS MTSON DU MED PA'I GZUGS NYID YIN PA'I PHYIR RO,
,'DI NYID GSUNGS PA, DNGOS PO DNGOS MED SEMS KYIS MIN, ,GZUGS
BRNYAN

MA BRTAGS MTHONG PHYIR RO, ,ZHES PA'O, ,CI LTAR NA DER RNAL
'BYOR PAS SNA TSOGS PA'I GZUGS BRNYAN MTHONG BAR 'GYUR ZHE NA,
DE'I PHYIR DPE GSUNGS PA, PRA PHAB CES PA LA SOGS PA STE, ME
LONG RAL GRI MTHE BONG SGROL MA ZLA BA NYI, ,CHU DANG MIG STE
PRA 'BEBS 'JUG PA BRGYAD

DU BSHAD, ,DE LA 'DIR ME LONG GSUNGS TE, PRA 'BEBS PA NA SGRUB
PA POS BSAM PA MA YIN PA'O, ,DGONGS PA NI 'DI YIN TE, JI LTAR ME
LONG LA GZHON NU MAS 'DAS PA DANG MA 'ONGS PA DANG DA LTAR GYI
RKUN PO LA SOGS PA'I RDZAS RNAM PAR MA BRTAGS PAR SNANG BA DE
KHO NA BZHIN DU RNAL

'BYOR BAS KYANG RNAM PAR RTOG PA THAMS CAD KYI RDUL DANG BRAL
BA'I NAM MKHA' DRI MA MED PA LA RNAM PAR MI RTOG SNA TSOGS PA'I
GZUGS BRNYAN MTHONG NGO, ,'DI NYID LA GZHAN DU NI, RNAM PA THAMS
CAD KYI MCHOG DANG LDAN PA'I STONG PA NYID CES BRJOD PAR BYA'O,
,GZUGS BRNYAN 'DI

@293A *, ,NYID LA DON DAM PA NYID DU MNGON PAR ZHEN PA DGAG PA'I
PHYIR, 'DI LAS ZHES PA LA SOGS PA RNAMS KYIS DPE GSUNGS TE, 'DI
LAS NI PHRA PHAB PA LAS SO, ,DNGOS PO SNANG BZHIN BA NYID NA
SGYU MA BZHIN DU RANG BZHIN GYIS MA SKYES PA'I PHYIR DNGOS PO NI
DNGOS PO

MED PA'O, ,CI LTAR NA BCOM LDAN 'DAS DE RNAM PAR MI RTOG PA'I YE
SHES KYIS GZHAN GYI DON MDZAD PAR 'GYUR ZHES BYA BA'I DOGS PA
DGAG PA'I PHYIR, MED PA'I ZHES BYA BA LA SOGS PA RNAMS KYIS DPE
GSUNGS TE, JI LTAR YID BZHIN GYI NOR BU RTOG PAS KYANG STONG LA
SEMS CAN GYI

DON YANG BYED PA DE BZHIN DU BCOM LDAN 'DAS KYANG RNAM PAR RTOG
PA THAMS CAD DANG YANG BRAL LA, STOBS BCU DANG MI 'JIGS PA LA
SOGS PA MTHA' YAS PA'I YON TAN BRNYES PA SEMS CAN THAMS CAD KYI
DON YANG MDZAD DE MI 'GAL LO, ,DA NI PHRA PHAB LA ZHES BYA BA LA
SOGS PAS YE SHES

KYI MI SLU BA NYID GSUNGS TE, 'DIR JI LTAR GZHON NU MAS ME LONG
DU RNAM PAR MA BRTAGS PAR RKUN PO LA SOGS PA MTHONG BAR 'GYUR
RO, ,DE KHO NA BZHIN DU NYI TSE BA'I SEMS CAN RNAMS KYIS KYANG
RKUN PO LA SOGS PA DE RNAMS GZHON NU MAS SMRAS PA'I GNAS RNAMS SU
SONG NAS RNYED

PAR 'GYUR BA NYID DO, ,DE LTAR DE KHO NA NYID KYI RNAL 'BYOR PAS
KYANG RNAM PAR MA BRTAGS PAR KHAMS GSUM PA MTHONG STE SEMS CAN
RNAMS KYI DON BYED PAR 'GYUR RO, ,CI YANG YUL GYI RNAM PAS DNGOS
PO GANG SNANG BAR 'GYUR BA DE CI YOD PA'AM MED PA LAS 'GYUR ZHES
BYA BA'I MNGON

PAR ZHEN PA BSAL BA'I PHYIR, GAL TE ZHES BYA BA LA SOGS PA
GSUNGS TE, GAL TE RE ZHIG DNGOS PO YOD PA MTHONG BAR 'GYUR BA
YIN NA, DE'I TSE ME LONG LA NYE BA'I GZHON NU MA'I GDONG PA YOD
BZHIN PA NYID YIN NA, CI LTAR NA MTHONG BAR MI 'GYUR BA YIN, MED
PAS KYANG MTHONG

BAR 'GYUR BA MA YIN TE, SHIN TU MED PA'I MTSAN NYID RI BONG GI
RVA LA SOGS PA SNANG BA MED PA NYID KYI PHYIR RO, ,YOD PA DANG
MED PA LA SOGS PAR MNGON PAR ZHEN PA'I RNAM PAR RTOG PA DANG
BRAL BA SGYU MA LA SOGS PA'I DNGOS PO MTHONG ZHING DON GYI BYA
BA YANG BYED PAR 'GYUR RO ZHES

@293B BYA BA 'DI GSUNGS PAR 'GYUR RO, ,DA NI MIG LA SOGS PA'I
DBANG POS MTHONG BAR MNGON PAR ZHEN PA DGAG PAR BYA BA'I PHYIR,
GZHAN GYI MIG GIS ZHES BYA BA LA SOGS PA GSUNGS TE, GZHAN GYI
MIG DANG DPRAL BA LA SOGS PAR YOD PA DAG GIS MTHONG BA YIN LA,
RANG GI MIG

GIS KYANG MTHONG BA MA YIN TE, MIG RAS KYIS BKAB PA NYID KYI
PHYIR RO, ,DGONGS PA NI 'DI YIN TE, RMI LAM GYI MIG GIS MTHONG
BA BZHIN DU MNGON PAR ZHEN PA'I RTOG PA DANG BRAL BA DANG, DNGOS
PO MTHONG BA MI 'GAL LO, ,MTHONG BA NI ZHES BYA BA LA SOGS PAS
'DI NYID KYI

DPE GSUNGS TE, SO SOR SDUD DANG BSAM GTAN DANG, ,SROG RTZOL DE
BZHIN 'DZIN PA DANG, ,RJES SU DRAN DANG TING NGE 'DZIN, ,RNAL
'BYOR YAN LAG DRUG TU 'DOD, ,CES PA'I GSUNG LAS NA, 'DI NYID KYI
NI SGRUB BYED BYA, ,ZHES BYA BA LA SOGS PA NAS, GZHON NU MA YI
BU JI

BZHIN; ,ZHES PA'I BAR GYIS RNAM PAR MA BRTAGS PA'I RNAM PA
THAMS CAD PA'I GZUGS BRNYAN MTHONG PA'I PHYIR, DON GYIS GO BAS
SO SOR SDUD PA DANG BSAM GTAN DU BSHAD PA'I YAN LAG GNYIS GSUNGS
PA YIN NO, ,DA NI SROG RTZOL DANG 'DZIN PAR BSHAD PA'I YAN

LAG GNYIS BRJOD PAR BYA STE, GZUGS BRNYAN MTHONG NAS TE, ,RNAM
PAR MA BRTAGS PA'I RNAM PA THAMS CAD KYI GZUGS BRNYAN MTHONG BA
YOD NA'O, ,SROG RTZOL NI, ZLA BA DANG NYI MA'I LAM DU SROG GI
RLUNG 'JUG PA BSGYEL NAS DBU MA SGRA GCAN LA RAB TU 'JUG PA'O, ,

GANG GI TSE AA WA DH'U T'I KHO NA'I SROG LTE BA LA SOGS PA'I
'KHOR LO RNAMS SU RIM GYIS 'GOG PA NI DE BZHIN DU 'DZIN PAR
BRJOD PAR BYA'O, ,RTZA RNAMS SU NI, LA LA N'A DANG RA SA N'A
DANG AA WA DH'U T'I DANG BSHAD PA DANG GCI BA DANG KHU BA 'BAB
MA RNAMS SU'O, ,'GOG PA'I PHYIR NI

SGRIB PA MED PAR BYED PA'I PHYIR RO, ,LA LA N'A LA SOGS PA'I
RTZA RNAMS KHO NA'I RANG BZHIN GYI KHYAD PAR ZLA BA ZHES PA LA
SOGS PA'I TSIGS SU BCAD PA GNYIS KYIS GRANGS JI LTA BAR KHONG DU
CHUD PAR BYA'O, ,RIGS NI, 'DU SHES LA SOGS PA'I PHUNG PO RNAMS
KYI STE, SKYE BA'I GNAS

@294A *, ,NYID YIN PA'I PHYIR RO, ,MUN CAN NI DBU MA SGRA GCAN
GYI RTZA'O, ,DA NI, ZLA BA THABS KYI ZHES BYA BA LA SOGS PA'I
TSIGS SU BCAD PA GSUM GYIS SHES RAB DANG THABS DAG GI SKU DANG
GSUNG DANG THUGS KYI RIGS KYI DBYE BAS DE RNAMS NYID RIGS DRUG
TU RTOGS PAR BYA'O, ,

DE LA THABS KYI ZHES PA NI, KHU BA'I KHAMS KYI'O, ,SHES RAB KYI
ZHES PA NI, RDUL GYI KHAMS KYI'O, ,'CHI LTAS ZHES PA NI, 'CHAD
PAR 'GYUR BA'I 'CHI LTAS KYI MDOR BSTAN PA'I TSIG GO, ,NYI MA NI
SROG GI NUS PA'O, ,DUS SBYOR 'CHAR BA'I MNGON MTSAMS SU, ,ZHES
PA NI, LA LA N'A DANG

RA SA N'A DAG GI DBUS SU MNYAM PA STE, RKANG PA DANG BCAS PA
LNGA BCU RTZA DRUG GI DBUGS AA W'A DH'U T'I GCIG PU RAB TU 'BAB
PA'O, ,'DI RNAMS NYIN DANG MTSAN MOR BCU GNYIS KYIS RKANG PAS
DMAN PA'I BDUN BRGYA'I DBUGS SU 'GYUR RO, ,'DIS ZHES PA NI,
RKANG PAS DMAN PA'I BDUN BRGYA'I

DBUGS KYIS SO, ,PHYOGS GSUM DANG BCAS ZHES PA LA SOGS PA LA, LO
BRGYA'I NYIN ZHAG GI PHUNG POS, RKANG PAS DMAN PA'I BDUN BRGYA'I
DBUGS KYI PHUNG PO BSGYUR BA LA DRUG BRGYA LHAG PA'I STONG PHRAG
NYI SHU RTZA GCIG GI DBUGS KYI CHAS THOB PA NI NYIN ZHAG SO SO'I
TSAD DO, ,PHUNG PO DE

LAS KYANG DRUG CU LHAG PA'I SUM BRGYA'I CHAS THOB PA GSUNGS PA'I
LHAG MA'I NYIN ZHAG DANG BCAS PA NI PHYOGS GSUM DANG BCAS PA'I
LO GSUM STE DBU MA LAS BYUNG BA'O, ,'DIR RNAMS DANG BRAL BA'I LO
BRGYA NI LA LA N'A DANG RA SA N'A DAG LAS BYUNG BA'O, ,STENG DU
G-YON G-YAS

ZHES PA LA SOGS PA LA, LTE BA LAS STENG DU G-YON PA GANG YIN PA
NI ZLA BA STE, LA LA N'A DANG AI t'I MING CAN NO, ,G-YAS PA
GANG YIN PA NI NYI MA STE, SER SKYA'I MING CAN NO, ,GZHAN ZHES
PA NI RA SA N'A'I MING YANG NGO, ,DA NI TSIGS SU BCAD PA PHYED
DANG GSUM GYIS CHU LA SOGS PA'I KHAMS YONGS SU DAG

PA NI LA LA N'A LA SOGS PA RTZA RNAMS KYI DE BZHIN GSHEGS PA'I
RIGS DAG PAR BRJOD PAR BYA STE, DE LA PADMA 'DZIN LA SOGS PA NI
'OD DPAG MED LA SOGS PAR SHES PAR BYA'O, ,DBUS KYI RTZA ZHES PA
NI, 'OG GI CHAR BSHAD PA 'BAB MA'O, ,G-YON NI RDO RJE'I RTZA
BAR G-YON DU GNAS PA'I GCI BA

@294B 'BAB MA'O, ,G-YAS NI DE NYID DU G-YAS SU GNAS PA'I KHU
BA 'BAB MA'O, ,RDO RJE 'DZIN SGRA GNYIS PAS NI, DRUG PA RDO RJE
SEMS DPA'O, ,LTE BA'I STENG DU GNAS PA'I ZLA BA DANG NYI MA DANG
SGRA GCAN GYI RTZA RNAMS KHO NA BSHAD PA LA SOGS PA 'BAB PA'I
BYA BA DANG SBYOR BA'I PHYIR NA, BSHAD BA LA SOGS PA'I RTZA

RNAMS SU 'GYUR RO ZHES BYA BA NI, ZLA BA'I LAM GYIS BSHAD PA'I
RTZA, ,ZHES BYA BA LA SOGS PA'I TSIGS SU BCAD PA LAS BLTA BAR
BYA'O, ,LTE BA'I STENG DU ZHES BYA BA LA SOGS PA'I TSIGS SU BCAD
PAS NI, KHU BA 'BAB MA'I MTHAR THUG PAR AA WA DH'U T'I'I MING
GSUNGS PA YIN NO, ,LTE BA ZHES BYA BA LA

SOGS PA'I TSIGS SU BCAD PA GNYIS KYIS NI, AA WA DH'U T'I LAS
KHAMS LNGA'I RANG BZHIN GYIS 'BYUNG BA DANG 'JUG PA DAG BSDU BA
DANG SPRO BA'I RANG BZHIN NYID DU GSUNGS PA YIN NO, ,DE KHO NA
BZHIN DU LTE GSANG ZHES BYA BA LA SOGS PA'I TSIGS SU BCAD PA
GNYIS KYIS NI, ,LUS DANG NGAG DANG SEMS KYI

CHOS KYI DUNG CAN MA LAS 'BAB PA'I RIM PA GSUNGS PA YIN NO, ,'DI
RNAMS NI KHU BA 'BAB MA'O, ,SHES RAB THABS ZHES BYA BA LA SOGS
PA'I TSIGS SU BCAD PAS NI, LA LA N'A LA SOGS PA RIGS DRUG GI
RTZA RNAMS KYI GZHAN GYI RIGS LA 'KHYUD PA LAS SHES RAB DANG
THABS SU GSUNGS PA

YIN NO, ,RDUL 'BAB PHYIR DE GTUM MO STE, ,ZHES PA LA SOGS PA LA,
BUD MED RNAMS KYI DUNG CAN MA DANG AA WA DH'U T'I DAG NI RDUL
'BAB PA'I BDE BA LAS RE ZHIG GTUM MO DANG G-YUNG MO'I MING DU
'GYUR RO, ,SKYES BU LA YANG RDUL DANG YANG DAG PAR SBYOR BA KHO
NA LAS LUS SKYE BA'I PHYIR NA, NYE BAR BRTAGS

PA LAS MING GNYIS SU 'GYUR RO, ,G-YON DU RTAG TU ZHES BYA BA LA
SOGS PA'I TSIGS SU BCAD PAS NI, G-YON DANG G-YAS KYI SNA'I BU
DAG TU RNAM PAR SHES PA LA SOGS PA'I PHUNG PO DANG, SA LA SOGS
PA'I KHAMS KYI DKYIL 'KHOR GYI RAB TU DBYE BA DANG, 'DI DAG GI
DBUS SU

AA WA DH'U T'I LAS DRUG PA YE SHES KYI DKYIL 'KHOR YANG MTSON
PAR BYA'O, ,LTE BA'I PADMA'I 'DAB MA LA, DKYIL 'KHOR DRUG CU
ZHES PA LA SOGS PA NI, NYIN DANG MTSAN MO'I DKYIL 'KHOR DRUG
CU'I DBYU GU STE, DKYIL 'KHOR LNGA LNGA RNAMS KYIS MI MNYAM PA
DANG MNYAM PA'I DBYE BAS LUG LA

@295A *, ,SOGS PA DANG GLANG LA SOGS PA'I DUS SBYOR SO SO'I SROG
'PHO BA LAS LTE BA DANG SNA'I BU GA DAG TU MNYAM PA DANG 'PHO BA
BCU GNYIS SU 'GYUR RO ZHES DGONGS SO, ,RTZA BA ZHES PA LA SOGS
PAS NI SOGS LA SOGS PA'I RANG BZHIN GYIS 'BAB PA'I GNAS GSUNGS
TE, DE LA RTZA BA NI SNA

BUG GNYIS KA'I 'OG GI CHA'O, ,G-YON NI GNYIS KA'I DBUS KYI SNA
RGYUD KYI PHYOGS SO, ,DE BZHIN DU PHYI DANG STE DANG DBUS KYI
CHA RNAMS NI G-YAS LA SOGS PA YIN PAR SHES PAR BYA'O, ,LUS LAS
ZHES PA NI LTE BA'I GNAS LAS SO, ,'DAB MA'I DBUS ZHES PA LA SOGS
PAS, ,SNA BUG

G-YON PAR RNAM PAR SHES PA LA SOGS PA'I RANG BZHIN GYIS DANG
POR SHES PA'I SROG 'BAB PA'I RIM PA BRJOD PAR BYA STE, SHAR NI
STENG DANG GZHAN NI 'OG GI CHA'O, ,NAM MKHA' ZHES PA LA SOGS PA
LA, RNAM PAR SHES PA LA SOGS PA'I PHUNG PO RNAMS NI NAM MKHA' LA
SOGS PA'I KHAMS

RNAMS LAS 'BYUNG BA NYID KYI PHYIR, NYE BAR BRTAGS NAS THA DAD
PA MED PAR RAB TU BSTAN PA YIN NO, ,SA LA SOGS PA 'DI RNAMS NYID
SNA'I BUG DAG TU SNGAR GSUNGS PA NI G-YAS PAS LA SOGS PA'O,
,GZHAN NI SNA G-YAS PA'I BUG PA'I 'OG GI CHA'O, ,'DIR SA LA
SOGS PA DANG POR SHAR

BA'I SROG 'BAB PA NI 'DI NYID DU SHAR LA SOGS PA STE, NYI MA
'CHAR BA SHAR DU 'GYUR ZHIR RI DANG MNYAN PAR BGROD PA ZHES PA'I
GSUNGS LAS SO, ,SNA BUG G-YON PAR NAM MKHA' LA SROG GI RLUNG
'CHAR BA'I PHYIR, ,CI LTAR NAM MKHA' SHAR BA NYI MA YIN ZHE NA,
MA YIN TE, DE BZHI PO'I

DBUS SU BYAS NAS SHAR LA SOGS PA'I THA SNYAD SBYOR BA'I PHYIR
RO, ,'DI NYID DU YIN GYI, DE LA SNA'I BUG PAR NI STENG LA SHAR
DU BRJOD DO, ,'BYUNG BA ZHES PA NI SPRO BA'O, ,DA NI GZHAN ZHES
PA LA SOGS PA'I TSIGS SU BCAD PA BZHIS SA DANG RLUNG DAG DANG ME
DANG CHU DAG DANG NAM MKHA' DANG YE SHES KYI

KHAMS DAG DANG, MTHE BONG DANG MING MED LA SOGS PAS TSIM PAR
BYED PA LA SOGS PA'I PHYAG RGYA'I SHES PAR BYED PA PHAN TSUN
THABS DANG SHES RAB NYID DU GSUNGS TE, DE LA MTHE BONG DANG
MDZUB MO DANG GUNG MO DANG MING MED DANG MTHE'U CHUNG RNAMS NI,
SA DANG CHU DANG ME DANG RLUNG DANG NAM MKHA' YONGS

@295B SU DAG PA NYID KYI PHYIR, PHYAG RGYA BCING BA LAS SHES RAB
DANG THABS RNAM PA DAG PAR SHES PAR BYA'O, ,MI 'GYUR ZHES PA NI
YE SHES KYI KHAMS SO, ,DKYIL 'KHOR BCU PO YANG DAG SBYOR, ,ZHES
PA NI, PHUNG PO DANG KHAMS DAG GCIG PA NYID DO, ,RTZE GCIG NI
RDO RJE RTZE GCIG PA'O, ,GRI GUG DANG

BCAS NI, SHES RAB DANG BCAS PA'I RDO RJE SEMS DPA'I MTSAN MA
STE, PHUNG PO DANG KHAMS DANG RDO RJE GSUM PO GCIG TU 'DRES PAR
GYUR PA'I RANG BZHIN DU RTOGS PAR BYED PA'O, ,DA NI SROG RTZOL
DANG 'DZIN PA DAG GI MTSAN NYID BRJOD PA'I SGO NAS NYE BAR BSDU
BA'I DON DU ZLA BA ZHES PA LA SOGS PA'I

TSIGS SU BCAD PA PHYED KYIS SROG RTZOL RGYAS PAR BSTAN LA,
SGRA GCAN ZHES PA LA SOGS PA'I TSIGS SU BCAD PA PHYED KYIS NI
'DZIN PA BSHAD PA YIN NO, ,'DI RNAMS GROL NA ZHES BYA BA LA SOGS
PA'I TSIGS SU BCAD PA PHYED KYIS LDOG PA'I SKYON GSUNGS PA YIN
NO, ,DA NI SNGAR MDOR

BSTAN PA'I 'CHI LTAS G-YON PA ZHES BYA BA LA SOGS PA'I TSIGS SU
BCAD PAS GNYIS KA RGYAS PAR BSHAD PA NYID DO, ,LNGA ZHES BYA BA
LA SOGS PA'I TSIGS SU BCAD PA GNYIS KYIS NYI MA'I 'CHI LTAS KYI
MTSAN NYID GSUNGS SO, ,'DIR DGONGS PA NI 'DI YIN TE, ,SEMS CAN
RNAMS

KYI KHAMS MI MNYAM PA NYID LAS, G-YAS KYI SNA'I BUG PAR MNYAM
PAR DUS SBYOR GYI GNAS LA GANG GI TSE NYIN MTSAN LNGAR RNAM PAR
BAR MA CHAD DANG RLUNG 'BAB PA DE'I TSE 'CHI LTAS SKYE BA YIN TE
LO GSUM DU 'TSO BA MTSON PAR BYED DO, ,DE NAS NYIN ZHAG SUM CU
LHAG PA'I NYIN ZHAG BRGYA

PHRAG GSUM DU LTE BA'I GNAS KYI KHYIM BCU GNYIS KYI BDAG NYID
KYI 'DAB MA BCU GNYIS RNAMS SU DKYIL 'KHOR BCU YANG DAG PAR RGYU
BA LA SOGS PA JI LTAR RIGS PAR 'BAB PAS, LO GSUM LAS DMAN PAR
BYAS NAS PHYI NAS NYIN ZHAG NYI SHU RTZA LNGA LHAG PA'I LO GNYIS
BZUNG STE, 'DAB MA

GNYIS PA LA RLUNG YANG DAG PAR RGYU'O, ,DE NAS 'DAB MA DE NYID
LA G-YAS KYI SNA'I BUG PAR NYIN MTSAN BCUR RNAM PAR MA CHAD PAR
'BAB STE, DE NAS NYIN ZHAG SUM CU RTZA LNGA LHAG PA'I BRGYA
PHRAG GSUM DU JI LTAR RIGS PAR 'DAB PAS DMAN PAR BYAS NAS NYIN
ZHAG BCU DANG BCAS PA'I ZLA

@296A *, ,BAS LHAG PA'I LO GCIG BZUNG STE, 'DAB MA GSUM PA LA
YANG DAG PAR RGYU'O, ,'DAB MA 'DI LA NYIN MTSAN BCO LNGA'I 'CHI
LTAS 'BAB STE, DE NAS NYIN ZHAGS LNGA BCU RTZA LNGA LHAG PA'I
NYIN ZHAG BRGYAR JI LTAR RIGS PAR 'BAB PAS DMAN PAR BYAS NAS
NYIN ZHAG NYI SHU LHAG PA'I ZLA BA

BDUN BZUNG STE, 'DAB MA BZHI PA LA YANG DAG PAR RGYU'O, ,NYIN
ZHAG NYI SHUR 'CHI LTAS 'BAB STE, DE NAS NYIN ZHAGS GNYIS LHAG
PA'I ZLA BA GNYIS SU JI LTAR RIGS PAR 'BAB PAS DMAN PAR BYAS NAS
NYIN ZHAG NYI SHU RTZA BRGYAD LHAG PA'I ZLA BA BZHI GZUNG STE,
'DAB MA LNGA PA LA YANG DAG PAR

RGYU'O, ,NYIN ZHAG NYI SHU RTZA LNGAR 'CHI LTAS 'BAB STE, DE NAS
NYIN ZHAGS GNYIS LHAG PA'I ZLA BA GCIG TU JI LTAR RIGS PAR 'BAB
PAS DMAN PAR BYAS NAS NYIN ZHAG LHAG PA'I ZLA BA GSUM GZUNG STE,
'DAB MA DRUG PA LA YANG DAG PAR RGYU'O, ,NYIN ZHAG NYI SHU RTZA
DRUG TU 'CHI LTAS 'BAB STE, DE NAS NYIN

ZHAG GNYIS JI LTAR RIGS PAR 'BAB PAS DMAN PAR BYAS NAS NYIN ZHAG
GSUM LHAG PA'I ZLA BA GNYIS GZUNG STE, 'DAB MA BDUN PA LA YANG
DAG PAR RGYU'O, ,'DI LA NYIN ZHAG NYIS SHU RTZA BDUN DU 'CHI
LTAS 'BAB PA'O, ,DE NAS 'DAB MA BRGYAD PA DANG DGU PA DANG BCU
PA DANG BCU GCIG PA RNAMS

SU NYIN ZHAGS BCO LNGA DANG BCU DANG LNGA DANG GSUM DU 'CHI LTAS
MED PAR 'BAB STE, BDUN PA LA SOGS PA 'DAB MA LNGA 'DOR BA NA, JI
LTAR RIGS PAR 'BAB PA NI MED DO, ,DE NAS 'DAB MA BCU GNYIS PA LA
G-YON GYI SNA'I BUG PAR NYIN ZHAGS GNYIS 'BAB PO, ,NYIN ZHAG
GCIG GI ZE'U 'BRUL LA'O, ,GANG

YANG 'CHI LTAS KYIS NYE BAR MTSON PA'I LO GSUM GYI NYIN ZHAG
TSOGS BRGYAD CU LHAG PA'I STONG PHRAG LA NYIN ZHAG SUM CU RTZA
LNGA PA'I BRGYA PHRAG GSUM LA SOGS PA 'DAB MA SO SO 'DOR BA'I
RIM PA LAS, DANG PO LA SOGS PA'I 'DAB MA DRUG PO RNAMS LA 'CHI
LTAS KYI NYIN ZHAG LNGA LA SOGS PA NI

DANG PO KHO NAR 'BAR BA YIN NO, ,PHYI NAS NYEN ZHAG 'DI RNAMS
KYI 'BAB PA GZHAN DU GSUNGS TE, NYIN ZHAG SUM CU LHAG PA'I BRGYA
PHRAG GSUM LA SOGS PA RNAMS JI LTAR RIGS PAR 'BAB PAR SHES PAR
BYA'O, ,DE SKAD DU YANG DPAL DANG PO'I SANGS RGYAS SU, 'CHI LTAS
KYI NYIN ZHAG DANG

@296B BCAS PA'I 'DAB MA SO SO LA CHOS NYIN ZHAG 'DOR BA'I RNAM
PAR BSHAD PA TSIGS SU BCAD PA, NYI MA'I LO GSUM DAG LAS DANG POR
NYIN ZHAG TSOGS NI MDA' DANG ME DANG 'JIG RTEN 'DOR BAR BYED,
,DE LAS RGYU BA DANG BCAS NGES PAR MDA' DUS RTZE MO CAN DANG
MKHA' RI ZLA BA GSUM PA LA'O, ,

MIG DANG KLU DANG RI DANG MDA' STE NOR DANG LAG PA BZHIN DU 'BAB
PA LA NI RGYU BA YANG, ,DE LAS TSES LA SOGS PA'I NYIN ZHAG TSOGS
RNAMS THAMS CAD KYANG NI GANG ZHIG ZE'U 'BRU JI SRID NYID, ,CES
PA'O, ,GANG YANG GSUM GNYIS GCIG LA ZHES PA LA SOGS PAS GANG
GSUNGS PA'I TSE'I LO DANG

ZLA BA LA SOGS PA DE NI RIGS PA'I TSAD YIN NO, ,GSUNGS PA'I RNAM
PAR BSHAD PA LAS SLAR YANG DE'I PHRA MO 'DI DBYE BA SHES PAR
BYA'O, ,NYI MA'I 'CHI LTAS KYI BSHAD PA'O, ,DA NI RTZA BA ZHES
PA LA SOGS PA PHYED DANG BCAS PA'I TSIGS SU BCAD PAS ZLA BA'I
'CHI LTAS GSUNGS TE, DE LA

SNA BUG G-YON PAR MI MNYAM PA'I DUS SBYOR GYIS GNAS LA GANG GI
TSE NYIN MTSAN DU RNAM PAR MA CHAD PAR RLUNG 'BAB PA DE'I TSE
ZLA BA'I 'CHI LTAS SKYES PA YIN TE, LO GSUM DU 'TSO BA MTSON PAR
BYED DO, ,DE NAS 'CHI LTAS KYI NYIN ZHAG GIS DMAN PA'I ZLA BA
DANG PO GNYIS PA LA

JI LTAR RIGS PAR DKYIL 'KHOR BCU YANG DAG PAR RGYU BAS 'BAB
PA'O, ,DE NAS ZLA BA GSUM PA LA 'JUG PA NA 'CHI LTAS NYIN ZHAG
GNYIS 'BAB PO, ,DE NAS NYIN ZHAG GNYIS KYIS DMAN BA'I ZLA BA
GSUM PA DANG BZHI PA LA JI LTAR RIGS PAR 'BAB PO, ,DE NAS ZLA BA
LNGA PA LA

'JUG PA NAS 'CHI LTAS NYIN ZHAG GSUM 'BAB PO, ,DE NAS NYIN ZHAG
GSUM GYIS DMAN PA'I ZLA BA LNGA PA DANG DRUG PA LA JI LTAR RIGS
PAR 'BAB PO, ,LTE BA'I GNAS KYI KHYIM BCU GNYIS KYI BDAG NYID
KYI 'DAB MA BCU GNYIS LAS 'DAB MA DANG PO 'DOR BAR BYED DO, ,LO

GSUM LAS ZLA BA DRUG DOR NAS GZHAN ZLA BA SUM CU SO RNAMS GZUNG
NAS 'DAB MA GNYIS PA LA YANG DAG PAR RGYU'O, ,ZLA BA BDUN PA
DANG BRGYAD PA DANG DGU PA LA 'JUG PA'I DANG POR RIM PAS 'CHI
LTAS NYIN ZHAG BZHI DANG LNGA DANG DRUG 'BAB PO, ,DE NAS SO SO'I
ZLA BA'I DANG PO LAS

@297A *, ,'CHI LTAS KYI NYIN ZHAG GIS DMAN PA'I ZLA BA GSUM JI
LTAR RIGS PAR 'BAB PAS DMAN PAR BYAS NAS ZLA BA NYI SHU RTZA
BDUN RNAMS GZUNG STE, 'DAB MA GSUM PA LA YANG DAG PAR RGYU'O,
,'CHI LTAS NYIN ZHAG GSUM 'PHEL BA'I RIM PA'I NYID KYAS ZLA BA

GSUM DMAN PAR BYAS NAS 'CHI LTAS KYI NYIN ZHAG NYI SHU RTZA GCIG
RNAMS KYIS 'DAB MA BDUN PA'I MTHAR THUG PAR 'DOD PAR BYED DO,
,DE LA DOR BYA'I ZLA BA GSUM LA 'JUG PA'I DANG POR 'CHI LTAS KYI
NYIN ZHAG NYI SHU RTZA BZHI DANG NYI SHU RTZA BDUN DANG SUM CU
DANG SUM CU RTZA

GSUM GYIS DMAN PA'I ZLA BA GSUM GSUM DU JI LTAR RIGS PAR 'BAB
PAR BYAS NAS 'DAB MA BRGYAD PA DANG DGU PA DANG BCU PA DANG BCU
GCIG PA RNAMS 'DOR BAR BYED DO, ,DE NAS 'DAB MA DANG PO 'DOR
BA'I ZLA BA DRUG DANG 'BREL PAR 'BA' PA'I NYIN ZHAG GSUM LA 'CHI
LTAS

KYI NYIN ZHAG GNYIS NI 'DAB MA BCU GNYIS PA LA G-YAS SNA BUG TU
'BAB PA'O, ,NYIN ZHAG GCIG NI ZE'U 'BRU LA STE, RLUNG THAMS CAD
RNAM PAR GCOD PAR 'GYUR RO, ,RNAM PAR SHES PA NI 'JIG RTEN GZHAN
DU 'GRO STE, ZLA BA'I 'CHI LTAS KYI BSHAD PA'O, ,DBU MA

ZHES PA LA SOGS PA TSIGS SU BCAD PA PHYED DANG GSUM GYIS DBU
MA'I DUS SU 'CHI BA GSUNGS TE, DE LA ZLA BA DANG NYI MA DANG
'BREL BA'I ZLA PHYED DANG BCU GCIG LHAG PA'I LO DGU BCU RTZA DRUG
GI STENG NAS SNA BUG G-YON PA LA NYI MA GCIG RNAM PAR MA CHAD
PAR DUS KYIS BYIN GYIS

BRLABS PA'I DUS 'BAB BO, ,DE NAS DKYIL 'KHOR BCU YANG DAG PAR
RGYU BAS JI LTAR RIGS PAR 'BAB PAS NYIN ZHAG GCIG 'BAB PO, ,DE
NAS G-YAS KYIS SNA BUG TU NYIN ZHAG GNYIS RNAM PAR CHAD PAR
'BAB BO, ,DE BZHIN DU SLAR YANG NYIN ZHAG GNYIS RNAM PAR MA CHAD

PAR 'BAB BO, ,DE LTAR G-YON DANG G-YAS KYI SNA BUG GI GNAS SU
G-YON DANG G-YAS DAG GI MI MNYAM PA DANG MNYAM PA'I DBYE BA
LAS NYIN ZHAG GSUM DANG BZHI DANG LNGA DANG DRUG 'BAB STE,
G-YON DANG G-YAS DAG GI NAM MKHA' DANG SA'I DKYIL 'KHOR 'DOR
BAR BYED DO, ,

@297B BSHAD PA'I RIM PA DE NYID KYIS G-YON DANG G-YAS SU YANG
DAG PAR RGYU BA LA NYIN ZHAG BDUN DANG BRGYAD DANG DGU DANG BCU
DANG GCIG DANG GNYIS 'BAB STE, DE NAS RLUNG DANG CHU'I DKYIL
'KHOR 'DOR BAR BYED DO, ,DE KHO NA BZHIN DU ZHAG BCU GSUM DANG
BCU BZHI DANG BCO LNGA DANG BCU

DRUG DANG BCU BDUN DANG BCO BRGYAD KYANG STE, ME DANG ME'I DKYIL
'KHOR 'DOR BAR BYED DO, ,DE BZHIN DU NYIN ZHAG BCU DRUG DANG NYI
SHU DANG NYI SHU RTZA GCIG DANG NYI SHU RTZA GNYIS DANG NYI SHU
RTZA GSUM DANG NYI SHU RTZA BZHI YANG STE, CHU DANG RLUNG GI
DKYIL 'KHOR 'DOR BAR BYED DO, ,DE KHO

NA BZHIN DU NYIN ZHAG NYI SHU RTZA LNGA DANG NYI SHU RTZA DRUG
DANG NYI SHU RTZA BDUN DANG NYI SHU RTZA BRGYAD DANG NYI SHU
RTZA DGU DANG SUM CU 'BAB PAS SA DANG NAM MKHA'I DKYIL 'KHOR
'DOR BAR BYED DO, ,DE BZHIN DU NYIN ZHAG SUM CU RTZA GCIG DANG
SUM CU RTZA GNYIS DANG SUM CU RTZA GSUM

'BAB PAS YE SHES KYI DKYIL 'KHOR 'DOR BAR BYED DO, ,DE NAS
G-YAS KYI SNA BUG LA RNAM PAR MA CHAD PAR NYIN ZHAG SUM CU GSUM
'BAB LA, NYIN ZHAG GCIG NI ZE'U 'BRU LA STE, DE NAS KHAMS THAMS
CAD RNAM PAR CHAD PAR 'GYUR RO, ,NYIN ZHAG SUM CU

RTZA GSUM GYI MTHAR THUG PAS DGE BA DANG MI DGE BA 'BAB PA'I
NYIN ZHAG GI PHUNG PO NYI SHU RTZA GNYIS LHAG PA'I BRGYA PHRAG
BCU GCIG TU 'GYUR RO, ,G-YAS KYI SNA BUG LA RNAM PAR MA CHAD
PA'I NYIN ZHAG SUM CU RTZA GSUM DANG, ZE'U 'BRU'I NYIN ZHAG DANG
BCAS PA NI, NYIN ZHAG LNGA

BCU RTZA DRUG LHAG PA'I BRGYA PHRAG BCU GCIG TU 'GYUR RO, ,DBU
MA LAS DUS SU 'CHI BA'I RNAM PAR BSHAD PA'O, ,'CHI LTAS MTSAN
NYID SHES NAS NI, ,ZHES BYA BA LA SOGS PA'I TSIGS SU BCAD PAS
'CHI LTAS SLU BA'I MAN NGAG GSUNGS TE, MAN NGAG DE YANG BLA MA'I
ZHAL

KHO NA LAS SHES PAR BYA'O, ,'DI LAS NI DE'I KHYAD PAR RTOGS PAR
BYAS PA YIN NO, ,RNAL 'BYOR PA'I, 'DI NI DGA' BA RNAMS KYIS
'GYUR, ,ZHES SMRAS NA DGA' BA DE GANG YIN ZHES 'DRI NA, MDZOD
SPU'I PADMAR ZHES BYA BA LA SOGS PA RNAMS KYIS DGA' BA RNAMS KYI
RNAM PAR

@298A *, ,GZHAG PA GSUNGS TE, TSIGS SU BCAD PA GNYIS PO 'DIS
KYANG DGA' BA'I MTSAN NYID BRJOD PA LAS RJES SU DRAN PA'I YAN
LAG GSAL BAR MDZAD DO, ,RAB TU MI GNAS MYA NGAN 'DAS, ,ZHES PA
LA SOGS PA TSIGS SU BCAD PA PHYED KYIS NI, TING NGE 'DZIN GYI
YAN LAG

GSAL BAR MDZAD DO, ,RAB TU MI GNAS PA'I MYA NGAN LAS 'DAS PA NI,
DPRAL BAR RAB TU GNAS PA MA YIN ZHING RDO RJE LAS PHYIR 'GRO BA
MA YIN PA RDO RJE GSUM GCIG TU 'DRES PAR GYUR PA LHAN CIG SKYES
PA'I DGA' BA BDE BA CHEN PO'O, ,'DI LAS PHYI MAR TSIGS SU BCAD
PA DU MA RNAMS

KYIS RJES SU DRAN PA DANG TING NGE 'DZIN DAG KHO NA'I KHYAD PAR
DE DANG DE RJOD PAR BYED DO, ,KHU BA ZLA 'CHAR ZHES PA LA SOGS
PA LA, DON NI 'DI YIN TE, 'DIR JI LTAR PHYI ROL DU TSES GCIG LA
SOGS PA TSES KYI CHA 'PHEL BA'I DBYE BAS SHAR BA'I ZLA BA'I LNGA
PA DANG BCU PA DANG BCO LNGA PA STE RDZOGS

PA GSUM YIN NO, ,CHA BCU DRUG PA YANG, DKAR PO'I PHYOGS KYI
MTHA' DANG NAG PO'I PHYOGS KYI DANG POR DBUS SU 'JUG PA STE, BCU
DRUG PA NI CHA MED PA GANG YIN PA'O, ,DE BZHIN DU GSUNGS LAS SO,
,DE BZHIN DU NANG DU GTZUG TOR DU SHAR BA'I BYANG CHUB KYI SEMS
KYI ZLA BA'I

DGA' BA LA SOGS PA'I DBYE BAS DPRAL BA DANG SNYING GA DANG GSANG
BA'I PADMA LA RIM GYIS LNGA PA DANG BCU PA DANG BCO LNGA PA STE
RDZOGS PA GSUM MO, ,CHA BCU DRUG PA NI CHAGS PA'I MTHA' DANG
CHAGS BRAL GYI DANG POR DBUS SU 'JUG PA, RDO RJE LAS STENG DU
'GRO BAS NA RAB TU MI GNAS

MYA NGAN LAS 'DAS PA'I MTSAN NYID LHAN CIG SKYES PA'I DGA' BA'I
SGRAS BRJOD PAR BYA BA YIN NO, ,DE SKAD DU YANG KYE RDO RJER
GSUNGS PA, BYANG CHUB SEMS NI ZLA BAR 'GYUR, ,BCO LNGA CHA YI
BDAG NYID CAN, ,BDE CHEN NYID NI A'A LI'I GZUGS, ,RNAL 'BYOR MA
RNAMS DE'I CHA NYID, ,

CES PA'O, ,NYI MA ZHES PA NI RDUL GYI KHAMS SO, ,MDZOD SPU'I
GNAS NI DPRAL BA'I PADMA'O, ,DE'I ZHES PA NYI MA RDUL GYI'O, ,JI
LTAR SEMS CAN RNAMS 'KHRIG PA NA, GNAS SKABS KYI KHYAD PAR LAS
'GYUR BA DE BZHIN DU 'CHI BA'I DUS SU GANG YIN TE, ZLA BA BDUD
RTZI 'OG TU ZHES PA

@298B LA SOGS PAS BSTAN TO, ,SRID PA'I MTSAN NYID NI, LAS KYI
BAG CHAGS KYI DBANG GIS BYUNG BA'I MTSAN NYID DO, ,DE PHYIR ZHES
BYA BA LA SOGS PA'I TSIGS SU BCAD PAS NI, DE LAS BZLOG PA BSTAN
TO, ,DE DAG GI ZHES BYA BA NI, BYANG CHUB KYI SEMS ZLA BA DANG
NYI MA RDUL DAG

GI'O; ,DON DE NYID DPAL 'JIG RTEN DBANG PHYUG ZHABS KYIS PHYAG
GI SGO NAS GSUNGS PA, ZHABS BAS GCIG RDO RJE NOR BUR RDUL DANG
NYI MA DANG, ,GNYIS PA GTZUG TOR KHU BA RI BONG CAN LA NI, ,RTAG
TU MI CHOS DBYER MED 'DOD PA BKOD GYUR PA, ,'JIG RTEN GSUM GYIS

MCHOD PA'I GTZO LA SPYI BOS 'DUD, ,CES SO, ,RAB TU MI GNAS MYANG
'DAS LAS, ,ZHES PA NI RNAM PAR MI RTOG PA 'DZAG PA MED PA'I BDE
BA CHEN PO LAS SO, ,PHYIN CI LOG TU 'GYUR ZHES PA LA SOGS PA NI,
PHUNG PO DANG KHAMS DANG SKYE MCHED RNAMS TE, RNAM PAR MI RTOG

CING SGRIB PA MED PA RNAM PA THAMS CAD PA NYID DU 'GRO'O ZHES
PA'I DON TO, ,GZUGS GZHAN DE NI ZHES GSUNGS PA'I PHYIR RO, ,DA
NI NOR BUR THUGS DANG ZHES BYA BA LA SOGS PA RKANG PA DANG BCAS
PA'I TSIGS SU BCAD PAS, YE SHES RDO RJE RNAM PAR DAG PA BDE BA
CHEN PO'I SKU LAS

THUGS DANG GSUNG DANG SKU RDO RJE RNAM PAR DAG PA THABS DANG
'BREL PA'I CHOS DANG LONGS SPYOD RDZOGS PA DANG SPRUL PA'I SKU
RNAMS LTE BA'I 'OG TU SPRO BA GSUNGS TE, DE LA THABS KYI NI, PHA
DANG 'BREL BA'I BYANG CHUB SEMS KYI'O, ,DE KHO NA BZHIN DU, SHES
RAB KYI ZHES BYA BA LA

SOGS PA RNAMS KYIS SKU RDO RJE YONGS SU DAG PA SPRUL PA'I SKU
LAS LTE BA'I STENG DU GSUNG RDO RJE LA SOGS PA YONGS SU DAG PA
PA LONGS SPYOD RDZOGS PA LA SOGS PA'I SKU RNAMS KYI SPRO BA
GSUNGS TE, SHES RAB KYIS NI, MA DANG 'BREL PA'I RDUL GYI MKHAS
KYI'O, ,DMIGS

PA MED PA'I SNYING RJE THABS KYI BDAG NYID BDE BA CHEN PO'I YE
SHES KYI DANG, RNAM PA THAMS CAD KYI MCHOG DANG LDAN PA'I STONG
PA NYID SHES RAB KYI YE SHES KYI YANG RANG GI GTZO BO'I YON TAN
LAS GRANGS BZHIN DU LHAN CIG SKYES PA LA SOGS PA DANG, SPRUL PA
LA SOGS PA'I SO

@299A *, ,SOR SPRO BA GSUNGS KYI, SKU LA SOGS PA RNAMS DON DAM
PAR SO SO THA DAD PAR 'GYUR BA NI MA YIN NO, ,LAS KYI PHYAG RGYA
ZHES BYA BA LA SOGS PA'I TSIGS SU BCAD PAS NI, PHYAG RGYA CHEN
MO BSGOMS PA LAS SKYES PA'I RNAM PAR MI RTOG PA BDE BA

CHEN PO'I YE SHES 'PHEL BAR 'GYUR BA'I THABS GSUNGS PA YIN NO,
,YANG NA PHYAG RGYA GSUM DANG 'BRAS BU GSUM YANG RGYAS PAR BSHAD
PA YIN TE, DE SKAD DU YANG DPAL DRI MA MED PA'I 'OD LAS GSUNGS
PA, LAS KYI PHYAG RGYA'I RGYU LAS SKYES PA'I 'BRAS BU NI, ,

'DOD PA NA SPYOD PA'I DNGOS GRUB BO, ,YE SHES KYI PHYAG RGYA'I
RGYU LAS SKYES PA'I 'BRAS BU NI GZUGS NA SPYOD PA'I DNGOS GRUB
PO, ,RNAM PAR MI RTOG PA RNAM PA THAMS CAD KYI MCHOG DANG LDAN
PA'I STONG PA NYID PHYAG RGYA CHEN MO'I RGYU LAS SKYES PA'I
'BRAS BU NI, RNAM PAR MI RTOG

CING THAMS CAD MKHYEN PA'O, ,'DI KHO NA YIN GYI RNAM PAR RTOG PA
DANG BCAS PA'I RGYU NYID NI, RNAM PAR MI RTOG PA BDE BA CHEN
PO'I YE SHES SU 'GYUR BA YIN NO, ,LAS KYI PHYAG RGYA DANG YE
SHES KYI PHYAG RGYA DAG GI 'DOD CHAGS CHEN PO LA BRTEN NAS BSGOM
PA'I THABS

LA MKHAS PA TZAM BSTAN PA YIN GYI DE DAG RNAM PAR MI RTOG PA'I
YE SHES KYI SKYE BAR BYED PA PO NYID NI MA YIN NO, ,MI 'GYUR BA
DE ZHES PA NI, SKU BZHI PO GCIG TU 'DRES PAR GYUR PA RNAM PAR MI
RTOG PA BDE BA CHEN PO'I YE SHES SO, ,DE LA CI 'DI 'PHEL BA'I
RANG BZHIN

'PHEL BAR 'GYUR RAM, MI 'PHEL BA'I RANG BZHIN 'PHEL BAR 'GYUR,
GNYIS KA LTAR YANG MI RIGS TE, DE LTAR NI, 'PHEL BA'I RANG BZHIN
GYI 'PHEL BA NI DON MED PA'I PHYIR DANG, MI 'PHEL BA'I RANG
BZHIN GYI NUS PA DANG MI 'BYOR PA'I PHYIR RO ZHES RGOL NA,

DON DAM PA'I BDEN PA LA BRTEN NAS RTZOD PAR BYA BA MA YIN NO
ZHES RTOGS PAR BYA BA'I PHYIR DU, 'PHEL BA'I ZHES BYA BA LA SOGS
PA TSIGS SU BCAD PA GSUM GSUNGS PA YIN NO, ,GAL TE DE LTAR NA
SKYE BA DANG 'GAG PAR CI LTAR 'GYUR ZHE NA, RANG BZHIN

@299B ZHES BYA BA LA SOGS PA GSUNGS TE, RANG BZHIN MED PA'I CHOS
GANG YIN PA DE RNAMS KYI SKYE BA DANG 'JIG PA DAG NI SGYU MA
BZHIN DU RIG PAR BYA'O ZHES PA SGYU MA'I DPE LAS KUN RDZOB KYI
BDEN PAR THAMS CAD MI 'GAL LO, ,MA SKYES PA DANG MA 'GAGS PA
DANG DNGOS PO DANG DNGOS

PO MED PA SNA TSOGS LA MTHA' GCIG TU PHYOGS SU MNGON PAR ZHEN PA
DU MA BUR BYA BA'I PHYIR, 'BYUNG RNAMS ZHES BYA BA LA SOGS PA
GSUNGS SO, ,DNGOS DANG DNGOS MED MTSAN NYID GCIG ,CES PA NI,
DNGOS PO'I RNAM PA THAMS CAD DANG DNGOS PO MED PA NI, STONG PA
NYID DANG

'OD GSAL BA ZHES PA'I DON TO, ,DE'I PHYIR NA GCIG PA STE THA MI
DAD PA'I MTSAN NYID DE RANG BZHIN GANG GI YIN PA DE LA DE SKAD
CES BYA'O, ,DE LTAR YANG 'PHAGS PA KLU SGRUB ZHABS KYIS, DNGOS
LAS STONG NYID GZHAN MIN TE, ,DE DOR NAS KYANG DNGOS YOD MIN,
,DE PHYIR RKYEN

LAS SKYES DNGOS RNAMS, ,STONG PAR KHYOD KYIS RAB TU BSTAN, ,ZHES
GSUNGS SO, ,RANG GI SHES RAB CES PA LA SOGS PA NI, LAS DANG YE
SHES DANG PHYAG RGYA CHEN MO LA LTOS NAS GSUNGS PA YIN TE, DE LA
LAS KYI PHYAG RGYA DANG YE SHES KYI PHYAG RGYA BRTAGS SHING

BSGOMS PA LAS SKYES PA'I BYANG CHUB KYI SEMS KYI THIG LE DANG
ZHING ZHU BA RDO RJE'I RTZE MOR SON PA GANG YIN PA DE NYID KYI
'DZAG PA NI, DON DAM PA'I BDEN PA BSGOMS PA LAS 'DZAG PA MED PAR
'GYUR RO, ,LUS ZHES BYA BA LA SOGS PA RNAMS KYIS NI, LUS DANG
NGAG DANG

SEMS KYI RANG GI RTEN GYI RTZA RNAMS SU SKU LA SOGS PA SO SOR
BSGOM PA'I YONGS SU DAG PA BSTAN TE, GANG GI TSE SLAR YANG DUNG
CAN MAR LHAN CIG SKYES PA'I YE SHES BSGOM PA DE'I TSE, 'DI NYID
DU SKU RDO RJE LA SOGS PA RNAMS LHAN CIG SKYES PA DANG GCIG TU
'DREG PAR

GYUR PA NYID DU 'GYUR RO, ,MGO BO NI DPRAL BA LAS TE, RDZOGS
PA'I GNAS SU NI GSANGS BA'I PADMAR RO, ,BCING BA NI BRTAN PA'I
DNGOS PO STE, DON DAM PA LAS NI, PHYAG RGYA CHEN MO'I DE KHO NA
NYID BSGOMS PA LAS SO, ,RDZOGS PA GANG ZHES PA NI, CHA BCU DRUG
PA LHAN

@300A *, ,CIG SKYES PA'I DGA' BA'I MTSAN NYID DO, ,DE LA SKAD
CIG THAMS CAD RDZOGS, ,ZHES PA NI SKAD CIG MA PHYI MA RNAMS
DANG, RNAM PAR MA BRTAGS PA'I LHAN CIG SKYES PA'I SKAD CIG MA
THOG MA RANG BZHIN GCIG PA NYID KYI PHYIR TE, DE SKAD DU YANG,
GANG GIS DE

NYID LAS NI DNGOS GCIG MTHONG, ,DE YIS DNGOS KUN DE NYID LAS
MTHONG NGO, ,ZHES BYA BA LA SOGS PA GSUNGS PA YIN NO, ,SKAD CIG
NI, 'DIR DBUGS 'BYUNG BA DANG RNGUB PA'I MTSAN NYID DE, DE YANG
DRUG BRGYA LHAG PA'I STONG PHRAG NYI SHU RTZA GCIG GI GRANGS NI
SKAD CIG

THAMS CAD DU BRJOD DO, ,DE LA DBUGS BRGYA PHRAG BCO BRGYAD 'GOG
PA LAS, MTSAN MA DANG LHAN CIG SKYES PA'I YE SHES GCIG TU 'DRES
PAR GYUR PA'I RANG BZHIN RNAMS KYIS SA GCIG THOB LA, DE BZHIN DU
RIM GYIS SA BCU GNYIS SO SOR THOB PA LAS SKAD CIG THAMS CAD

YONGS SU RDZOGS PAR BYED DO, ,'DI'I ZHES PA NI, CHA BCU DRUG
PA'I RANG BZHIN GANG YIN PA LHAN CIG SKYES PA'I YE SHES KYI'O,
,CHA NYAMS PA ZHES PA NI, CHA BCO LNGA KHO NA DOR BA YIN GYI CHA
BCU DRUG PA'I NI MA YIN TE, DE NI 'CHI BA'I DUS KHO NAR 'BYUNG
BAR 'GYUR BA YIN

NO; ,NYAMS PA'I ZHES PA NI, RDUL GYI KHAMS KYI'O, ,YE SHES NYAMS
PA MIN ZHES PA NI, CHA BCU DRUG PA YONGS SU DROG BA MIN PA'O,
,'DI'I ZHES PA NI, LHAN CIG SKYES PA'I DGA' BA'I BDAG NYID KYI
YE SHES KYI'O, ,DNGOS PO BAR MA GZHAN ZHES PA NI,

CHAGS PA DANG, CHAGS BRAL DANG, DKAR PO DANG, NAG PO DANG, DNGOS
PO DANG DNGOS PO MED PA'I PHYOGS KYI MTSAN NYID DO, ,PHYOGS
GNYIS ZHES PA NI, CHAGS PA DANG CHAGS BRAL LA SOGS PA'O, ,JI
LTAR CHU BO'I CHU ZHES BYA BA LA SOGS PA'I DPES, BDE BA CHEN
PO'I

YE SHES LA ZHUGS PA NA DNGOS PO THAMS CAD LHAN CIG SKYES PA DANG
RO MNYAM PA NYID DU GSUNGS TE, DANG POR MNGON DU BYAS PA'I RNAL
'BYOR PA NI RNAM PAR MI RTOG PA SO SO RANG RIG PA'I BSAM GTAN
LAS LANGS PA NA, BDAG LA BDE BA 'DI BYUNG NGO ZHES JI LTA BA'I
GTAM

@300B BYED DO, ,KUN NAS RDZOGS PA'I GNAS SKABS THOB PA'I RNAL
'BYOR PA NI, DE LTA BU MA YIN TE, DE NI RNAM PAR THAMS CAD DU
BDE BA'I RANG BZHIN NYID KYI PHYIR RO, ,'DI RNAMS NYID RTOGS PAR
BYA BA'I PHYIR, MCHE RMA'I ZHES BYA BA LA SOGS PAS DPE DANG DPE

CAN GSUNGS TE, DE LA RDZOGS PA'I GNAS SKABS NI GTZUG TOR GYI
GNAS SU'O, ,SEMS NI RNAM PAR MI RTOG PA'I BYANG CHUB KYI SEMS
SU'O, ,RDZOGS NAS ZHES PA NI 'DZAG PA MED PA LA SOGS PA'I DBYE
BAS JI SRID CHA BCU DRUG PA YONGS SU RDZOGS PA NYID THOB PA

NA'O; ,JI LTAR ZHES PA LA SOGS PA'I TSIGS SU BCAD PA GNYIS KYIS
RO'I DPES RNAM PAR MI RTOG PA PHYAG RGYA CHEN MO LAS SKYES PA'I
YE SHES RAB TU THOB PAR BYA BA'I PHYIR LAS KYI PHYAG RGYA BSGOM
PAS NA, THABS LA MKHAS PA YIN NO ZHES GSUNGS TE, GANG GI TSE

KUN RDZOB KYI BDEN PAR YANG, RO'I REG PA LA SOGS PAS 'BUGS PA'I
NUS PA 'JIG RTEN PAS GZUNG BAR MI NUS PA DE'I TSE, DON DAM PAR
MTHA' YAS PA'I YON TAN GYI YE SHES KYIS CI ZHIG CES PA'O, ,'DI
LAS GSUNGS PA, CI 'DIR ZHES PA LA SOGS

PA'O; ,DRI MA RANG BZHIN DU LHAG PAR GNAS NA, GRUB PAR GYUR BA
MA YIN NO ZHES RTOGS PAR BYA BA'I PHYIR, SEMS LA ZHES BYA BA LA
SOGS PA'I TSIGS SU BCAD PAS NI DAM BCA' BA BZHI NYE BAR BSTAN
LA, GAL TE ZHES BYA BA LA SOGS PA'I TSIGS SU BCAD

PA GNYIS KYIS NI, DE NYID SGRUB PAR BYED DO, ,YE SHES STONG PA
NYID DANG SBYOR BA LAS, CI DE RANG BZHIN CHAD PA'AM RTAG PAR
'GYUR ZHES DOGS PA BSAL BA'I PHYIR, JI LTAR ZANGS KYI ZHES BYA
BA LA SOGS PA'I TSIGS SU BCAD PA GNYIS KYIS DPE DANG DPE CAN GYI
DBYE BAS

NGO MTSAR BA NYID GSUNGS SO, ,DGONGS PA NI 'DI YIN TE, DRI MA DE
ZANGS KYI YIN NA, DE LAS THA MI DAD PA'AM THA DAD PA YIN, GAL TE
THA MI DAD NA, RO'I SBYOR BAS DRI MA NYAMS PA NA, ZANGS NYAMS
PAR 'GYUR TE, DE'I BDAG NYID YIN PA NYID KYI PHYIR RO, ,THA DAD

@301A *, ,PA YIN NA YANG, ZANGS KYI'O ZHES CI LTAR THOB STE, DE
DANG 'BREL PA MED PA NYID KYI PHYIR RO, ,DES NA YANG JI LTAR THA
DAD PA DANG, THA MI DAD PAR BRJOD PAR BYA STE, DRI MA NYAMS PA
LAS GSER DU SNANG BA NI BSAM GYIS MI KHYAB PA'O, ,DE KHO NA
BZHIN

DU STONG PA NYID KYI SBYOR BAS MI SHES PA'I DRI MA DOR BA LAS,
MTHA' YAS PA'I YON TAN GYI TSOGS KYI GNAS, 'KHOR BA DANG MYA
NGAN LAS 'DAS PA LA RAB TU MI GNAS PA, RMI LAM DANG MTSUNGS PA,
RNAM PAR MI RTOG PA RNAM PA THAMS CAD PA'I YE SHES SO, ,

DE LTAR YANG SA RA HA'I ZHABS KYIS, RTOG PA NYAMS PA BLO NYAMS
PA'I, ,BLO NGAN RJES SU RTOG BYED LO, ,BLO BZANG RNAMS LA 'DI
NYID LAS, ,MKHA' LAS LHAG PAR CI YANG 'CHAR, ,ZHES SO, ,'GYUR
MED BDE BA ZHES PA NI, RNAM PAR MI RTOG

PA'I BDE BA CHEN PO LA'O, ,CHAGS BRAL ZHES PA NI, 'KHOR BAR
CHAGS PA'I BAG CHAGS KYIS 'PHO BA LA MNGON PAR ZHEN PA'O, ,MI
BYA ZHES PA NI, RJES SU GNAS PAR MI BYA BA STE, CI'I PHYIR NA,
CHAGS PA'I BAG CHAGS KYIS 'PHO BA NI, 'KHOR

BA 'PHEL BA'I RTZA BA YIN PA NYID KYI PHYIR RO, ,'DI NI 'PHOS PA
LAS NI ZHES PA LA SOGS PAS GSUNGS SO, ,BDE BA DON DU GNYER BA'I
'JIG RTEN PAS KYANG 'PHO BA'I BDE BA 'DOD CING RE BAR BYA BA MA
YIN NA, DE CI LTAR NA, DE KHO NA NYID KYI RNAL 'BYOR PAS 'DOD

PAR BYA BA YIN ZHES BYA BA 'DI NI CHAGS CAN ZHES BYA BA LA SOGS
PAS GSUNGS PA YIN NO, ,DE'I PHYIR RNAM PAR MI RTOG PA'I BYANG
CHUB KYI SEMS 'GYUR BA MED PA'I RNAL 'BYOR KHO NA LAS, MA BRTAGS
PA MCHOG TU MI 'GYUR BA'I BDE BA CHEN PO BSGRUB PAR

BYA BA YIN GYI, BRTAGS PA'I H'Um DANG, PHAt LA SOGS PA'I YI GE
'GYUR BA'I RNAL 'BYOR LAS NI MA YIN TE, 'DI NI KHU BA ZHES BYA
BA LA SOGS PAS GSUNGS PA YIN NO, ,DON DAM PA'I BDEN PA LAS NI,
SGRUB PAR BYED PA DANG BSGRUB PAR BYA BA'I RTOG PA YANG YOD PA
MA

@301B YIN TE, 'DI NI SEMS ZHES BYA BA LA SOGS PAS GSUNGS PA YIN
NO, ,'DI NYID NI RNAM PAR MI RTOG PA 'GYUR BA MED PA'I YE SHES
LAS SKYES PA'I SKU'I H'Um YIG LA SOGS PA BRTAG CING 'GYUR BA'I
SA BON LAS SKYES PA NI DE KHO NA NYID YIN PA 'GOG PA GSAL BAR
BYED PA

BCOM LDAN 'DAS KYIS, 'GYUR MED CES BYA BA LA SOGS PA GSUNGS PA
YIN NO, ,DA NI STONG PA ZHES BYA BA LA SOGS PAS, RNAM PAR MI
RTOG PA GNYIS SU MED PA'I YE SHES KYI KUN RDZOB KYI BDEN PAS
RGYU DANG 'BRAS BU'I DNGOS PO GSUNGS TE, STONG PA LAS

BYUNG NI, RANG BZHIN MED PA LAS SKYES PA RNAM PA THAMS CAD PA'I
GZUGS SO, ,'GYUR MED LAS SKYES NI, RNAM PAR MI RTOG PA RNAM PA
THAMS CAD PA PHYAG RGYA CHEN MO'I YE SHES LAS SKYES PA'O,
,SNYING NYID CES BYA BA LA SOGS PAS GSUNGS PA KHO NA'I DON TE,

MING GZHAN GYIS GSAL BAR BYED PA'O, ,STONG PA NYID KYI GZUGS
BRNYAN DANG, MI 'GYUR BA'I YE SHES DAG LA CHAD PA DANG RTAG PA
NYID DU DOGS PA NI, MYA NGAN LAS 'DAS PA BRAL BA'I ZHES BYA BA
LA SOGS PAS SEL BAR BYED DO, ,CI LTAR NA CHAD PA DANG RTAG PA'I

SKYON DU MI 'GYUR ZHES BYA BA'I LAN NI, DNGOS MED CES BYA BA LA
SOGS PAS GSUNGS TE, DE LA, DNGOS MED LAS BYUNG MTSAN NYID PHYIR,
,ZHES PA NI, RNAL 'BYOR PA SO SO RANG GIS RIG PA RANG BZHIN MED
PA LAS BYUNG BA RNAM PA THAMS CAD PA SNANG BZHIN PA YIN PA NYID
KYI

PHYIR RO, ,DNGOS PO LAS BYUNG MTSAN NYID PHYIR, ,ZHES PA NI,
GDOD MA NAS MA SKYES PA RNAM PA THAMS CAD PA LAS BYUNG BA NYID
KYI PHYIR RO, ,'DI NYID NI, DNGOS MED CES BYA BA LA SOGS PAS
GSUNGS PA YIN NO, ,GZUGS DANG GZUGS MIN RNAM DES GROL, ,ZHES

PA NI; RTAG PA DANG CHAD PA DANG DNGOS PO DANG DNGOS PO MED PA
LA SOGS PAR 'DZIN PA DANG BRAL BA'O, ,DA NI, SHES RAB CES PA LA
SOGS PAS SNGAR GSUNGS PA'I RGYU DANG 'BRAS BU DAG MA BRTAGS
SHING GNYIS SU MED PA'I GZUGS NYID DU GSUNGS TE, SHES RAB NI
RNAM

@302A *, ,PA THAMS CAD KYI MCHOG DANG LDAN PA'I STONG PA NYID
DO, ,RGYU YID DO, ,RGYU'I NI, YOD PA DANG MED PA DANG GNYIS KA
DANG GNYIS KA MA YIN PA'I MTSAN NYID KYI PHYIR RO, ,'BRAS BU
ZHES PA NI, DMIGS PA MED PA'I SNYING RJE'I BDAG NYID SANGS RGYAS

NYID DE, ,'GRO BA'I DON BYED PA PO'O, ,DE LTAR YANG 'BUM PHRAG
LNGA PA'I KYE RDO RJE LAS, RNAM PA KUN GYI MCHOG LDAN PA'I,
,STONG NYID RGYU NI DANG POR TE, ,PHYI NAS DMIGS MED SNYING RJE
YIS, ,'GRO BA'I DON BYED 'BRAS BU'O, ,ZHES SO, ,DE'I PHYIR RANG

BZHIN GYIS MA GRUB PA'I RGYU'I 'BRAS BU NI, RGYU LAS SKYES PAR
MI 'GYUR RO, ,'BRAS BU ZHES BYA BA LA SOGS PAS, RGYU DANG 'BRAS
BU YOD NA RGYAS GDAB PAR BYA BA DANG RGYAS 'DEBS PA POR 'GYUR
NA, GANG GI TSE DE DAG NYID KYI RANG BZHIN MA GRUB PA DE'I TSE
CI LTAR

NA DER 'GYUR ZHES BYA BA LA SOGS PA GSUNGS SO, ,DE LA CI, RNAM
PA THAMS CAD NYID DU RGYU DANG 'BRAS BU'I DNGOS PO MED PA YIN
NAM ZHE NA, 'DIR SMRAS PA, RGYU ZHES PA LA SOGS PA STE, 'DI'I
DGONGS PA NI, RTEN CING 'BREL PAR 'BYUNG BA'I MTSAN NYID KYI

RGYU DANG 'BRAS BU'I DNGOS PO SGYU MA LA SOGS PA'I BDEN PAR
BSGRUB PA KUN RDZOB KYI BDEN PAR YOD PA KHO NA'O, ,DE'I PHYIR
RGYU DANG 'BRAS BU LA SOGS PAR RTOG PA DANG BRAL BA, SHES RAB
DANG THABS KYI BDAG NYID ZUNG DU 'JUG PA'I GZUGS, BDE BA CHEN
PO'I YE

SHES DUS THAMS CAD DU SHAR BAR GYUR PA'O, ,'DI NYID NI, PHAN
TSUN ZHES BYA BA LA SOGS PA RNAMS KYIS GSUNGS PA YIN NO, ,DE
LTAR YANG SA RA PA'I ZHABS KYIS GSUNGS PA, BYED PA DANG BRAL
'GRO LA RTAG TU SHAR, ,GANG ZHIG DUS SU NGES PAR GSUNGS

PA NA, ,THAMS CAD MKHYEN PA'ANG TSIG GIS DBUL 'GYUR BA, ,BDE
BA'I RGYAL PO GCIG PU RGYAL GYUR CIG ,CES PA'O, ,GAL TE RE ZHIG
CHOS RNAMS MA SKYES SHING MA 'GAGS PA YIN NA, DE LA CI LTAR NA,
SHES BYA DANG SHES PA'I RNAM PAS THA SNYAD DU GRUB

@302B PAR 'GYUR ZHE NA, DE'I PHYIR, DE NI RANG SEMS ZHES BYA BA
LA SOGS PA GSUNGS TE, RMI LAM LTA BU'I RANG BZHIN MA SKYES PA'I
SHES BYA MTHONG BA YANG 'DI LTA BU'O, ,DE LTAR NA, RNAM PAR SHES
PA SMRA BA'I DON DAM PAR YOD PA'I MTSAN NYID DO ZHE NA, DE'I
PHYIR BDAG

GIS BDAG NYID LA ZHES BYA BA LA SOGS PAS, RNAM PAR SHES PAR YOD
PA YANG 'GOG PAR BYED BZHIN DU GSUNGS SO, ,MO GSHAM ZHES BYA BA
LA SOGS PAS NI, RNAM PAR MA BRTAGS PA RNAM PA THAMS CAD PA'I
GZUGS BRNYAN LAS SKYES PA'I BDE BA CHEN

PO'I YE SHES KYI GZUGS DPE DANG BCAS PA GSUNGS PA'O, ,DGONGS PA
NI 'DI YIN TE, JI LTAR RMI LAM DU RANG BZHIN GYIS MA SKYES PA'I
SNANG BA'I MO GSHAM GYI BU MO DANG 'GROGS PAS, SEMS CAN CI YANG
RUNG BAS BDE BA MYONG BAR 'GYUR RO, ,DE BZHIN

DU DE KHO NA NYID KYI RNAL 'BYOR PAS, RANG BZHIN GYIS MA SKYES
SHING RNAM PAR MI RTOG PA RNAM PA THAMS CAD PA'I GZUGS BRNYAN
DANG GCIG TU 'DRES PAR GYUR PA, MA BRTAGS PA'I BDE BA CHEN PO
MYONG BAR 'GYUR RO, ,DA NI SHES RAB MA YIN ZHES BYA BA LA SOGS
PAS

RNAM PAR MI RTOG PA'I BDE BA CHEN PO'I YE SHES 'DI NYID KYI
KHYAD PAR DE DANG DE GSUNGS SO, ,DA NI RANG BYUNG ZHES BA LA
SOGS PA'I TSIGS SU BCAD PA GSUM GYIS, SEMS CAN GYI BSAM PAS,
RGYUD GZHAN DU GSUNGS PA'I BDE BA CHEN PO'I YE SHES 'DI NYID KYI
MTHAR THUG

PA THOB PA'I SNA TSOGS PA'I MING MDOR BSTAN PA'I TSIG GSUNGS
NAS, RDO RJE MI PHYED CES BYA BA LA SOGS PA RNAMS KYIS NI MDOR
BSTAN PA'I TSIG 'DI RGYAS PAR BSHAD PA GSUNGS SO, ,'DIR BSDUS
PA'I DON NI, RNAM PAR MI RTOG PA'I YE SHES DANG THUGS DANG GSUNG

DANG SKU YONGS SU DAG PA, RGYU MTHUN PA DANG RNAM PAR SMIN PA
DANG SKYES BU BYAD PA DANG DRI MA DANG BRAL BA NYID KYI BDAG
NYID CAN, LHAN CIG SKYES PA DANG CHOS DANG LONGS SPYOD RDZOGS PA
DANG SPRUL PA'I SKU'I RANG BZHIN RIGS BZHI YONGS SU DAG PA, RDO
RJE SEMS DPA' DANG BYANG CHUB

@303A *, ,SEMS DPA' DANG SEMS DPA' CHEN PO RNAMS DAM TSIG SEMS
DPA'I RANG BZHIN DU GSUNGS SO, ,RIGS BZHI PO 'DI NYID KYIS RGYUD
GZHAN DU SNA TSOGS PA RIGS BZHIR SDOM PA'I DBYE BA SHES PAR
BYA'O, ,DE BZHIN DU RNAM PAR MI RTOG

PA'I YE SHES DANG ME DANG NAM MKHA' DANG SA DANG RLUNG DANG
CHU'I KHAMS YONGS SU DAG PA, YE SHES DANG TSOR BA DANG RNAM PAR
SHES PA DANG GZUGS DANG 'DU BYED DANG 'DU SHES KYI PHUNG PO'I
BDAG NYID CAN, SER SNA CHEN PO DANG, 'DOD CHAGS CHEN PO DANG,
ZHE SDANG CHEN

PO DANG, GTI MUG CHEN PO DANG, KHRO BA CHEN PO DANG, 'DOD PA
CHEN PO YONGS SU DAG PA'I RDO RJE SEMS DPA' DANG, RIN CHEN
'BYUNG LDAN DANG, MI BSKYOD PA DANG, RNAM PAR SNANG MDZAD DANG,
DON YOD GRUB PA DANG, 'OD DPAG MED DE, DE BZHIN GSHEGS PA

DRUG RNAM PAR DAG PA RIGS DRUG TU GSUNGS SO, ,RIGS BZHI DANG
RIGS DRUG 'DI NYID KYI RNAL 'BYOR DANG RNAL 'BYOR MA'I RGYUD
THAMS CAD LA KHYAB PA STE, RIGS BZHI DANG RIGS DRUG GI DBYE BA
KHO NA BSHAD PA YIN NO, ,SKU ZHES PA LA SOGS PA RNAMS KYIS

NI DKYIL 'KHOR GSUM GSUNGS SO, ,GSANG BA'I DBANG PO NI GSUNG RDO
RJE'O, ,ZLA BA ZHES PA NI, ZLA BA BZANG PO LA BOD PA'O, ,DBANG
MDOR BSTAN PA'I MDOR BSHAD PA, ,BDAG GIS BRIS LAS DGE BA GANG,
,THOB DES RDO RJE SEMS DPA' YI, ,GO 'PHANG SKYE

BOS THOB PAR SHOG ,S'A H'U PU TRA DPAL 'DZIN DGA' BAS MDZAD PA'I
DBANG MDOR BSTAN PA'I MDOR BSHAD RDZOGS SO,, ,,RGYA GAR SHAR
PHYOGS KYI PAndI TA CHEN PO GNAS BRTAN BYANG CHUB SEMS DPA' NAGS
KYI RIN CHEN GYI ZHAL SNGA NAS DANG, LO TZ'A BA'I

CHA SHAS SU GYUR PA GZHON NU DPAL GYIS, CHOS 'KHOR DPAL BSAM YAS
KYI DBEN GNAS DAM PA MCHIMS PHU'I DBEN GNAS SU BSGYUR BA'O, ,