@222B #, ,RGYA GAR SKAD DU,
SHR'I TZAKRA SAm BA RA S'A DHA NAm, BOD SKAD DU, DPAL 'KHOR LO
SDOM PA'I

SGRUB PA'I THABS, DPAL RDO RJE MKHA' 'GRO MA LA PHYAG 'TSAL LO,
,'GRO KUN DON LA RAB GZHOL BA'I, ,RANG RGYUD SNGAGS DANG RNAL
'BYOR SHES, ,PHYI ROL RNAM RTOG SPANGS NAS NI, ,DAM TSIG MNYAM
NYID RNAL 'BYOR CHE, NANG PAR SAD PA DANG MAL NAS LANGS TE, RNAL
'BYOR

DANG RJES SU MTHUN PA'I GNAS SU, STAN BDE BA LA 'DUG NAS, BDUD
RTZI'I RIL BU KHAR BCUG LA SHR'I HE RU KA ZHES BYA BA'I DON DRAN
PAR BYAS TE, SNYING GAR ZLA BA LA DPAL MCHOG DANG PO'I YI GE YE
SHES LNGA'I RANG BZHIN CAN 'OD ZER DANG BCAS PA'O, ,DES SGO GSUM
GYI DRI MA'ANG SBYANG NGO, ,

@223A *, ,'OD ZER 'PHRO BAS DNGOS GRUB PA, ,BSKUL NAS PHYAG BTZAL
RANG LUS GZHUG ,RKANG PA SUM MDOR LTE SNYING GA, ,RLUNG DANG ME
CHU SA YIN NO, ,SGAL TSIGS RI RGYAL DE BZHIN TE, ,LUS NI MNYAM PA
SGO BZHI RLUNG, ,RGYAN RNAMS RAB MDZES HE RU KA'I, ,LUS NI

DKYIL 'KHOR DU 'DOD DE, ,AINDRA N'I LA MTSUNGS PA'I MDOG ,ZHAL
BZHI RE RE SPYAN GSUM PA, ,RTZA BA'I LUS MDOG LJANG DANG DMAR,
,GSER GYI 'OD LTAR GTZIGS PA PO, ,RAL PA'I THOR TSUGS ZLA BAS
BRGYAN, ,THOD PHRENG SNA TSOGS RDO RJE BCAS, ,RDO RJE DRIL BUS
YANG DAG

'KHYUD, ,GNYIS KYIS GLANG PO'I PAGS PA BSNAMS, ,G-YAS KYI LAG NA
dA MA RU, ,DGRA STA GRI GUG RTZE GSUM PA, ,G-YON NA KHA tV'Am GA
THOD PA, ,ZHAGS PA TSANGS PA'I MGO BO BSNAMS, ,G-YAS BRKYANG PA
YI GAR GYIS NI, ,'JIGS BYED DUS MTSAN MNYAM PAR MNAN, ,

STAG LPAGS BSNAMS DKRIS MGO PHRENG CAN, ,NYAMS DGU RGYAN DRUG GIS
BTAB PA'O, ,BAm LAS 'KHYUD PA'I BCOM LDAN YUM, ,ZHAL GCIG SPYAN
GSUM DMAR 'BAR BA, ,SKRA GROL DUM BU'I RGYAN GYIS BRGYAN, ,BYIN
PA GNYIS KYIS LEGS PAR 'KHYUD, ,G-YON PAS 'KHYUD

CING THOD PA DAG ,GDUG PA BDUD KYI KHRAG GIS GANG, ,G-YAS PA RTAG
TU SDIGS MDZUB DANG, ,MA RUNGS PA YI GRI GUG BSNAMS, ,BDE CHEN
THUGS RJE'I RANG BZHIN CAN, ,KHA SBYOR PHYI NYID LEGS SHES PAS,
,THUGS SU AA WA DH'U T'I H'Um, ,MA BCOS NANG GI BDAG NYID DO, ,

MKHA' 'GRO L'A MA DUM SKYES MA, ,GZUGS CAN MA STE BZHI RNAMS
KYANG, ,ZHAL MDOG DANG MTSUNGS KHA tV'Am SNOD, ,GRI DANG PHYAG
RGYA LNGA YIS BRGYAN, ,MCHOD PA BZHI YI RANG BZHIN RTZA, ,PHYOGS
BRAL BDE CHEN 'KHOR LO STE, ,MAm LAm PAm TAm H'Um BRGYAD KYANG,
,DAM TSIG CIG CAR

BSHAD PA YIN, ,P'U DZA AO, AA, GO, R'A DE M'A, K'A, AO, TRI, KO,
KA, LA, K'A, HE PRE, GRI SOO, SU, NA SI, MA KU 'DI DAG GNAS SU
RNAL 'BYOR MA, ,RTZA YIN DPA' BO NYI SHU BZHI, ,LUS KYI KHAMS SU
BRTAG PAR BYA, ,DE DAG KYANG GANG ZHE NA, GO RIMS JI LTA BAR,
SPYI BOR KHAndA KA P'A LI DANG RAB

@223B TU GTUM MO, ,SPYI GTZUG TU MA H'A KAm KA LA DANG GTUM PA'I
MIG CAN MA'O, ,RNA BA G-YAS PAR KANG KA LA DANG, 'OD LDAN MA'O,
,LTAG PAR MCHE BA RNAM PAR GTZIGS PA DANG, SNA CHEN MA STE GNAS
SO, ,RNA BA G-YON PAR SU RA BEE RI DANG, BSTAN PA'I BLO CAN MA'O,
,SMIN

MA'I MTSAMS SU AA MI T'A BH'A DANG MI THUR MA'O, ,MIG TU RDO
RJE'I 'OD DANG LANGKA'I DBANG PHYUG MA'O, ,PHRAG PAR RDO RJE'I
SKU DANG, SHING GRIB NI NYE BA'I GNAS TE, THUGS KYI 'KHOR LO NAM
MKHA' LA SPYOD PA MDOG SNGON PO'O, ,MCHAN KHUNG DU MYU GU CAN
DANG SA SRUNGS MA'O, ,NU

MAR RDO RJE RAL PA CAN DANG, 'JIGS BYED CHEN MO STE ZHING NGO,
,LTE BAR DPA' BO CHEN PO DANG RLUNG GI SHUGS CAN MA'O, ,SNA RTZER
BADZRA H'Um KA RA DANG, CHANG 'THUNG MA STE NYE BA'I ZHING NGO,
,KHAR RAB TU BZANG PO DANG SHY'A MA DE BI'O, ,MGRIN PAR RDO RJE
BZANG PO DANG, SHIN TU BZANG MO STE TSANDO

HA'O; ,SNYING GAR 'JIGS BYED CHEN PO DANG RTA RNA MA'O, MDOMS PAR
MIG MI BZANG DANG, BYA GDONG MA STE NYE BA'I TSANDO HA STE GSUNG
GI 'KHOR LO SA LA SPYOD PA MDOG DMAR PO'O, ,MTSAN MA LA STOBS PO
CHE DANG, TZAKRA BE GE'O, ,BSHANG LAM DU RIN CHEN RDO RJE DANG
KHAndA RO HI STE 'DUS PA

CAN NA, ,BRLAR RTA MGRIN DANG, SHOOndI NI'O, ,BYIN PAR NAM MKHA'I
SNYING PO DANG TZAKRA WAR MI nI STE NYE BA'I 'DUS PA CAN NO, ,SOR
MO RNAMS LA SHR'I HE RU KA DANG SHIN TU DPA' MO'O, ,BOL GONG DU
PADMA GAR GYI DBANG PHYUG DANG STOBS CHEN MA STE DUR KHROD DO,
,MTHE BONG LA RNAM PAR SNANG BYED DANG TZAKRA

WARTI NI'O, ,PUS MO GNYIS LA RDO RJE SEMS DPA' DANG, BRTZON 'GRUS
CHEN MO NI NYE BA'I DUR KHROD DO, ,SKU YI 'KHOR LO SA 'OG NA
SPYOD PA STE MDOG DKAR PO'O, ,KHAndA KA P'A LA LA SOGS PA'I DPA'
BO RNAMS BCOM LDAN 'DAS KYI RNAM PA JI LTA BA BZHIN TE, 'ON KYANG
ZHAL GCIG PHYAG

GNYIS PA'O, ,RDO RJE RNAL 'BYOR MA RNAMS NI RDO RJE PHAG MO'I
RNAM PA JI LTA BA BZHIN TE, SA BCU YONGS SU DAG PA RNAMS SO,
,KHVA TA DANG 'UG PA DANG, KHYI DANG PHAG GI GDONG PA CAN RNAMS
DANG, GSHIN RJE BRTAN MA DANG, PHO NYA MO DANG, MCHE BA CAN DANG
'JOMS MA STE, 'DI DAG KYANG

@224A *, ,PHYOGS DANG MTSAMS SU MKHA' 'GRO MA LA SOGS PA JI LTA
BA BZHIN TE, MTSAMS KYI LHA MO RNAMS NI 'ON KYANG GZUGS GNYIS
MA'O, ,BYANG CHUB PHYOGS KYI RANG BZHIN CAN, ,ME LONG GZUGS
BRNYAN BZHIN GSOL BLTA, ,DE NAS GO CHA GNYIS SHES NAS, ,YE

SHES 'KHOR LO RNAM PAR BSGOM, ,SNYING GA MGO BO SPYI GTZUG DANG,
,PHRAG PA MIG DANG YAN LAG LA, ,RDOR SEMS SNANG MDZAD GAR DBANG
PHYUG ,KHRAG 'THUNG NYI MA RTA MCHOG BSAM, ,LTE BA SNYING GA KHA
SPYI BO, ,SPYI GTZUG YAN LAG THAMS CAD LA, ,PHAG MO GSHIN RJE
RMONGS BYED MA, ,SBYIN BYED

SKRAG BYED GTUM MA'O, ,AOm HA NA MA HI: SV'A H'A HU BOO shA tA HE
H'Um H'Um HO PHAt HO PHAt HAm, AOm BAm HAm YOm HIm MOm HREm HRIm
H'Um H'Um PHAt PHAt, SNGAGS DANG PHYAG RGYA SBYOR BA YIS, ,SPYAN
DRANGS MCHOD NAS RANG LUS GZHUG ,DE BZHIN RGYUN NI DBANG BSKUR
NAS, ,COD PAN DANG NI LHAG PA'I LHA, ,DZA: H'Um BAm HO: AOm SARBA
TA TH'A

GA TA AA BHI shE KA SA MA YA SHRI YE H'Um, AOm SHR'I BADZRA HE HE
RU RU KAm HUm H'Um PHAt PHAt d'A KI NI DZ'A LA SAm BA RA SV'A
H'A, AOm HRI: HA HA HUm H'Um PHAt, SNYING PO DANG NYE BA'I SNYING
PO'O, ,AOm BADZRA BEE RO TZA N'A YE HUm H'Um PHAt, AOm SARBA
BUDDH'A d'A KI N'I YE BADZRA WARnnA N'I YE HUm H'Um PHAt, BCOM
LDAN 'DAS MA'I SNYING PO DANG, NYE BA'I SNYING

PO'O; ,RAB TU 'BAD NAS MCHOD NAS NI, ,DUD CHEN PHRENG BA BLANG
BYA STE, ,JI SRID SKYO BAR MA GYUR PA, ,DE SRID DU NI RAB TU
BZLAS, ,BSAM GTAN MI NUS RNAL 'BYOR BAS, ,GO CHA CHE LA SOGS
BSRUNGS TE, ,RANG GI LHAG PA'I LHA SBYOR BAS, ,SEMS CAN KUN LAS
RAB BRTAG BYA, ,

RKANG PA BRGYAD PA'I SNGAGS BZLAS SHING, ,TSANGS PAR SPYOD PA
RTAG TU BSAM, ,ZAS KYI RDO RJE SEMS SOGS DANG, ,SNYING GA'I DKYIL
'KHOR SBYIN SREG BYA, ,ZHI BA'I BTUNG BA BZHIN MYANGS BAS, ,RTAG
PA'I DNGOS GRUB THOB PAR 'GYUR, ,DAM TSIG LEGS SOGS LEGS GNAS
PAS, ,

MTSAN PHYED GYUR NAS GTOR MA SBYIN, ,AOm AA RALLI HO: DZA: H'Um
BAm HO: BADZRA d'A KI N'I SA MA YA STVAm DRi SHYA HO: AOm A'A:
H'Um KHA KHA KH'A HI KH'A HI SARBA YAKshA RAKshA SA BH'U TA PRE
TA PI SH'A TZA AUN MA DA AA PA SM'A RA, BADZRA d'A KA d'A KI
N+Y'A DA YA, AI MAm BA LIm GRiHnAm TU SA MA YA RAKshANTU MA MA
SARBBA SIDDHIMME PRA YA TZTSA NTU,

@224B YA THE BAm YA THAshtAm BHUNYDZA TH'A, DZI GHA TH'A PI PA
TH'A M'A TI KRA MA TH'A MA MA SARBA KARTA YA SA TA SU KHAm BI
BRiD DHA YE SA HA YI KA BHA BANTU HUm H'Um PHAt SV'A H'A, RTAG TU
SNYING LA GNAS PA YI, ,THIG LE GCIG LA 'GYUR MED DE, ,DE SGOM
BYED PA'I SKYE BO LA, ,NGES PAR YE SHES SKYE BAR 'GYUR, ,KHA
tV'Am GA NI LHA YI SKU, ,

SHES RAB d'A MA RU YI SGRA, ,NYIN MO BCOM LDAN RDO RJE CAN, ,RNAL
'BYOR MA NI MTSAN MO BSHAD, ,GNYIS MED YE SHES SEMS LDAN LA, ,MI
BYA BA NI CI YANG MED, ,'JIGS PA THAMS CAD RNAM SPANGS TE, ,DPA'
BO SENG GE BZHIN DU SPYOD, ,MYA NGAN 'DAS BYUNG DPA' BO RNAMS,
,SDUG PA YID KYI

SPRUL PA STE, ,DAG PA CHOS KYI SPRUL PA NI, ,PHAG MO'I GZUGS SU
BSTAN PA YIN, ,SEMS LA RNAM GNAS RNAL 'BYOR PA, ,MYA NGAN 'DAS PA
MI STON TO, ,GAL TE 'PHO 'GYUR RNAL 'BYOR PA, ,MKHA' SPYOD PA YI
GNAS SU KHRID, ,DE LTA'I DPA' BO CHEN PO DANG, ,RNAL 'BYOR MA NIS
STENG

DKON, ,CHO GA SNA TSOGS NYAMS DGA' BA, ,BSAM PA SNA TSOGS GZUNG
BA'I PHYIR, ,RDO RJE 'CHANG GIS GSUNGS PA'I PHYIR, ,DE NYID MED
NA 'CHING 'GYUR LA, ,GANG ZHIG DE NYID YOD GYUR NA, ,DE DAG THAMS
CAD GROL BA'I RGYU, ,DPAL 'KHOR LO SDOM PA'I SGRUB PA'I THABS KYI
MAN NGAG ,

PHYAG RGYA CHEN PO GRUB PA, DPAL DRIL BU ZHABS KYIS MDZAD PA
RDZOGS SO,, ,,PAndE TA PRADZNYA BHA DRA DANG, LO TZ'A BA MAL GYO
BLO GROS GRAGS KYIS BSGYUR BA'O,,