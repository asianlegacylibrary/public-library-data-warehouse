@265B ,,YANG NA SGRUB THABS RAS RIS KYI CHO GA LAS BSGOM PAR 'DOD NA,
SNGAR SHAD PA'I CHO GA DANG, DE BZHIN DU RANG GI SNYING GAR ZLA
BA'I DKYIL 'KHOR, DE'I STENG DU YI GE MAm ZHES BYA BA, YI GE AA
DANG THIG LE DANG LDAN PA'I SNYING PO'I MCHOG BSAMS

LA; DE NAS 'OD ZER SNA TSOGS PA SPROS PA LAS BYUNG BA DES, BLA MA
DANG YANG DAG PAR RDZOGS PA'I SANGS RGYAS DANG BYANG CHUB SEMS
DPAR BSAMS LA, MCHOD PA LNGA LA SOGS PA BYAS NAS, CHOS BDAG MED
PAR BSGOM PAR BYA STE, AOm SVA BHA WA SHUDDHA:SARBA DHARM'A:SVA
BH'A WA SHUDDHO&HAm, ZHES BYA BA'I SNGAGS KYIS DE LTAR

@266A *, ,LHAG PAR MOS PAR BYAS PAS, KHAMS GSUM PA 'DI DAG MIG
YOR TZAM DU SHES PAR BYAS LA, DE'I SA BON LAS BYUNG BA'I AA SHVA
KA'I YAL GA ,DE'I STENG DU YI GE MAm DE THAMS CAD YONGS SU GYUR
PA LAS RJE BTZUN LHA MO DE'I SKUR BDAG NYID BSAM PA NI, YUM LHA
MO 'OD ZER CAN SKU

MDOG 'DZAM BU CHU BO'I GSER LTAR SHIN TU SER BA, SKU'I 'OD ZER
NYI MA LTAR 'BAR BA, SPYI BOR MCHOD RTEN GYIS BRGYAN PA, NA BZA'
DMAR PO DANG, SKU STOD TSIG GU CAN GYI ZHING CHUNG DU BSNAMS PA,
GDU BU SNA TSOGS DANG, RGYAN THAMS CAD KYIS BRGYAN PA, SOR GDUB
DANG, RNA RGYAN DANG, 'OG PAG DANG,

G-YER KHA DANG, ZHABS GDUB KYI SGRA 'KHROL BA, ZHAL GSUM PA,
SPYAN GSUM PA, PHYAG BRGYAD PA, 'OD ZER GYI PHRENG BA 'BAR BA, ME
TOG BANDHU KA DANG, RGYA SKYEGS KYI MDOG 'DRA BA 'PHRO BA, SPYI
BOR RNAM PAR SNANG MDZAD KYIS MNAN PA, AA SHVA KA'I PHRENG BAS
DBUL BRGYAN PA, PHYAG G-YAS NA RDO RJE 'OD 'PHRO BA

DANG; KHAB DANG, LCAGS KYU DANG, MDA' GSOR BA LA DGYES PA, PHYAG
G-YON ZHAGS PA DANG, GZHU DANG AA SHVA KA'I YAL GA DANG, SKUD PA
BSNAMS PA, ZHAL DANG PO ZHI BA, ZHAL RAS RGYAS PA, GSER SBYANGS
BA LTAR SHIN TU SER BA, SPYAN SHIN TU RGYAS PA, ZHAL GYI SGROS LI
KHRI'I RDUL GYIS BTZOS PA

'DRA BA, SGEG PA'I NYAMS KYIS GNAS PAR GYUR PA, ZHAL G-YAS PA
PADMA R'A GA LTAR SHIN TU DMAR BA, 'OD ZER BZANG PO 'BAR BA 'PHRO
BA, ZHAL G-YON PA PHAG GI GDONG 'PHRO BA DANG BCAS SHING MI SDUG
PA, MCHE BA RNAM PAR GTZIGS SHING 'JIGS SU RUNG BA, AINDRA N'I
LA'I MDOG 'DRA BA, NYI MA BCU GNYIS DANG

'OD MNYAM PA, SMIN MA BSDUS SHING KHOR GNYER DANG LDAN PA, MCHE
BA GTZIGS PA 'JIGS PA RNAMS KYANG 'JIGS PAR MDZAD PA'O, ,DBU LA
BCOM LDAN 'DAS RNAM PAR SNANG MDZAD SKU MDOG GSER SBYANGS PA LTAR
SHIN TU DAG PA, BYANG CHUB MCHOG GI PHYAG RGYA CAN, RAL PA DANG
THOR TSUGS MNGA' BAR

BZHUGS PA, GZHAL YAS KHANG MCHOD RTEN GYI DBYIBS LA SHING AA SHVA
KA'I ME TOG GIS KHYAB PA'I NANG NA, PHAG GI STENG NA G-YON
BRKYANG BA'I GNAS PAS BZHUGS PA, GZHON NU MDANG LA BAB PA'I TSUL
CAN, SHING RTA'I 'OG NA HA LAS BYUNG BA'I RLUNG GI DKYIL 'KHOR
GYI STENG NA, GZA' CHEN PO SGRA

@266B GCAN 'DZIN NYIN MO NYI MA 'DZIN PA MTSAN MO ZLA BA 'DZIN
GNAS PA, LHA MO BZHIS YONGS SU BSKOR BAR BAG NYID BSGOM PAR
BYA'O, ,DE'I MDUN DU, AOm M'A R'I TZYEE BATT'A LI, BA D'A LI, BA
R'A LI, B'A R'A H'A MU KHI, A'A KARshA YADZA:SV'A H'A, ZHES BYA
BAS LHA MO SKU MDOG DMAR BA ZHAL GCIG PA, PHAG

GI GDONG PA CAN SPYAN GSUM PA, PHYAG BZHI PA G-YAS NA KHAB DANG
RDO RJE BSNAMS PA, G-YON NA GZHU DANG AA SHVA KA'I YAL GA BSNAMS
PA, ZHING CHUNG DU STOD G-YOGS DMAR PO BSTAN PA, RTOG PA LAS
GSUNGS PA'I CHO GA YID LA GANG ZHIG SGRUB PAR 'DOD PA'I BUD MED
'GUGS PAR

MDZAD PA'O, ,DE BZHIN DU G-YAS SU, AOm M'A R'I TZYEE BATT'A LI,
BA D'A LI, BA R'A LI, B'A R'A H'A MU KHI, SARBA DUsht'A NAm, PRA
DUsht'A NAm, MU KHAm BANDHA BANDHA H'Um SV'A H'A, LHA MO SNGAR
BSHAD PA'I NA BZA' DANG RGYAN DANG GZUGS DANG LDAN MOD KYI, 'ON
KYANG 'DI NI SKU MDOG SER BA, G-YAS NA AA SHVA KA'I YAL GA DANG
KHAB

BSNAMS PA, G-YON NA ZHAGS PA DANG RDO RJE BSNAMS PA, GDUG PA
RNAMS KYI KHA DANG MIG 'CHEM PAR MDZAD PA'O, ,DE BZHIN DU RGYAB
TU, AOm M'A R'I TZYEE BATT'A LI, BA D'A LI, BA R'A LI, B'A R'A
DH'A MU KHI, SARBA DUshtA NAm, STAm BHA YA BAm SV'A H'A, ZHES BYA
BAS LHA MO 'DI YANG NA BZA' DANG RGYAN LA SOGS PA

SNGAR DANG 'DRA MOD KYI, 'ON KYANG PHYAG G-YAS NA RDO RJE DANG
KHAB G-YON NA GZHU DANG AA SHVA KA'I YAL GA BSNAMS PA, SKU MDOG
AINDRA N'I LA LTA BU GDUG PA CAN THAMS CAD RENGS PAR MDZAD PA
BSGOM PAR BYA'O, ,G-YON DU, AOm M'A R'I TZYEE, BATT'A LI, BA D'A
LI, BA R'A LI, B'A R'A H'A MU KHI, SARBA

SATVA NA ME PA SHA MA N'A YA HO:SV'A H'A, ZHES BYA BAS LHA MO 'DI
YANG NA BZA' DANG RGYAN LA SOGS PA SNGA MA DANG MTHUN MOD KYI 'ON
KYANG SKU MDOG NYI MA 'CHAR KA 'DRA BA, PHYAG G-YAS NA MDA' DANG
RDO RJE BSNAMS PA, G-YON GZHU DANG AA SHVA KA'I YAL GA BSNAMS PA,
SEMS CAN THAMS CAD LA RJES SU

CHAGS PAR MDZAD PA BSGOM PAR BYA'O, ,DE NAS RDO RJE LCAGS KYU MA
LA SOGS PA'I SNGAGS DANG PHYAG RGYAS DGUG PA LA SOGS PA BYAS LA,
YE SHES SEMS DPA' DANG DAM TSIG GI LHA GCIG TU BYA'O, ,DE NAS
BZLAS BRJOD BYA BA'I SNGAGS NI 'DI'O, ,AOm M'A R'I TZYEE AOm M'Am
H'Um H'Um PHAt PHAt SV'A H'A, ZHES CI NUS

@267A *, ,BZLAS LA SNGAR BSHAD PA'I CHO GAS GNAS PAR BYA'O, ,'OD
ZER CAN GYI SGRUB THABS BYAS PA LAS, ,BDAG GIS DGE BA'I RTZA BA
GANG BSAGS DES, ,SEMS CAN THAMS CAD 'OD ZER CAN GYI NI, ,YE SHES
DRI MED GNAS THOB SHOG ,LHA MO 'OD ZER CAN GYI SGRUB THABS SLOB

DPON KUN DGA' SNYING POS MDZAD PA RDZOGS SO, ,LO TZ'A BA RIN CHEN
BZANG POS BSGYUR CING ZHUS TE GTAN LA PHAB PA'O,, 