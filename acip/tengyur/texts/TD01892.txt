@220B #, ,RGYA GAR SKAD DU, SHR'I SA M'A DZA LO KE SHVA RA S'A DHA NAm
N'A MA, BOD SKAD DU, DPAL GSANG BA 'DUS PA 'JIG RTEN DBANG PHYUG
GI SGRUB

PA'I THABS ZHES BYA BA, BYANG CHUB SEMS DPA' SEMS DPA' CHEN PO
'PHAGS PA SPYAN RAS GZIGS DBANG PHYUG LA PHYAG 'TSAL LO, ,SPRUL
PA'I 'OD ZER DPAG MED PA, ,'PHROS PAS 'GRO BA'I SDUG BSNGAL SEL,
,RNAM RTOG MED BDE'I BDAG NYID CAN, ,DPAL LDAN RDO RJE CHOS

@221A *, ,LA 'DUD, ,DPAL LDAN 'DUS PA SNANG BA CHE, ,RGYUD RGYAL
RIM BA LA BRTEN TE, ,'JIG RTEN MGON PO SGRUB PA YI, ,RIM PA MDOR
BSDUS GSAL BAR BRI, ,DANG BO SNYING RJE'I STOBS LAS BYUNG,
,RDZOGS PA'I BYANG CHUB SEMS BRTAN BYAS, ,SRID PA'I LONGS SPYOD

BDE BA CHAGS, ,YONGS SU 'DZIN PA RGYAB KYIS PHYOGS, ,DANG SOGS
NOR NI PHUN TSOGS RNAMS, ,BLA MA SANGS RGYAS DANG MNYAM GUS, ,DES
BSTAN DAM TSIG SPYOD PA NI, ,YONGS SU SKYONG LA RAB TU BRTZON,
,BUM PA GSANG SOGS DBANG BSKUR BA, ,BLA MA'I DRIN GYIS YANG DAG
THOB, ,

LUS NGAG SEMS RNAMS DAG PA NYID, ,SGRUB PA PO NI DNGOS GRUB BA
SNOD, ,TING 'DZIN YAN LAG LAS BYUNG BA'I, ,TSOGS NI YONGS SU
RDZOGS PA LAS, ,MYUR DU DNGOS GRUB THOB PAR 'GYUR, ,DE LTAR
GSANGS SNGAGS TSUL GNAS YIN, ,TING 'DZIN YAN LAG NYAMS GYUR CING,
,DE YI MI MTHUN

PHYOGS GNAS NA, ,SKYE BA BYE BA STONG GIS KYANG, ,TING 'DZIN RAB
TU 'GRUB MI 'GYUR, ,DE BAS TING 'DZIN RAB BSGRUB PHYIR, ,GSANG
SNGAGS SPYOD GNAS RNAL 'BYOR PAS, ,DE LAS GZHAN PA'I SEMS SPANGS
TE, ,G-YENG MED BRTZON PAS 'BAD PAR BYA, ,TING NGE 'DZIN GYI YAN
LAG

DANG; ,MI MTHUN PHYOGS GANG NGES BYA'I PHYIR, ,TING 'DZIN YAN LAG
MI MTHUN PHYOGS, ,DE NI MDOR BSDUS NAS BSHAD BYA, ,TSUL KHRIMS
PHUN SUM TSOGS PA DANG, ,LONGS SPYOD RNAMS LA LTOS MED CING,
,BZOD LDAN DAM BCAS BRTAN PA DANG, ,SKYE BO'I 'DU 'DZI RNAM PAR
SPONG, ,LUS

DANG NGAG YID LAS RNAMS LA, ,SHES BZHIN DANG NI LDAN PA LA,
,SANGS RGYAS RGYA SKUR RTOG DRAN PA YIS, ,LUS KYI RJES DRAN YANG
DAG LDAN, ,DUS GANG DU NI GANG BYA BA'I, ,RJES DRAN DE LA BRTAN
PA DANG, ,SGRIB PA LDAN NI SPONG BA DANG, ,ZAS KYI TSOD RIG SPYOD
LAM RANG, ,'JIG RTEN CHOS NI

THAMS CAD LA, ,RTAG TU SEMS NI BTANG SNYOMS DANG, ,YO BYAD
BSNYUNGS 'DI YAN LAG STE, ,GO BZLOG PA NI MI MTHUN PHYOGS, ,YID
DANG RJES SU MTHUN PA'I BSAM GTAN GYI GNAS SU STAN BDE BA LA 'DUG
NAS BGEGS BSAL BAR BYA'O, ,AOm GHA GHA GH'A TA YA GH'A TA YA,
SARBBA DUsht'Am

@221B PHAt, K'I LA YA K'I LA YA SARBA P'A PAm PHAt, H'Um H'Um
H'Um BADZRA K'I LA YA BADZRA DHA RO A'ADZNY'A PA YA TI, SARBBA
DUSHt'A N'Am K'A YA B'AKA TZITTA K'I LA YA H'Um PHAt, SNGAGS
'DIS PHYOGS BCU'I BGEGS THAMS CAD BSAL BAR BYA'O, ,DE NAS RANG GI
SNYING GAR DBYANGS KYI YI GE DANG PO YONGS SU GYUR PA'I ZLA BA'I

DKYIL 'KHOR LA YI GE HRI DMAR PO BSAMS LA, DE'I 'OD ZER SPROS PAS
RANG GI LUS SNGAG BAR BYAS PA SNGON DU 'GRO BA DANG, PHYOGS BCU'I
'JIG RTEN GYI KHAMS THAMS CAD SNANG BAR BYAS NAS, DKYIL 'KHOR GYI
'KHOR LO LTA BU'I SANGS RGYAS DANG BYANG CHUB SEMS DPA' THAMS CAD

YANG DAG PAR BSKUL BA BKUL PA DANG, RJE BTZUN BLA MA YANG NAM
MKHA' LA DMIGS TE, AOm SA RABBA TA TH'A GA TA K'A YA B'AK TZITTA
PRA nA ME NA BADZRA BANDHA NAM KA RO MI, ZHES BYA BAS PHYAG
BYA'O, ,DE NAS YI GE HRI DE NYID LAS 'OD ZER GYI TSOGS KHA DOG
SNA TSOGS PA SPRO BA SNGON DU 'GRO BA DANG, GZUGS

RDO RJE LA SOGS PA MCHOD PA'I LHA MO'I TSOGS YANG DAG PAR SPROS
LA, AOm SARBA TA TH'A GA TA P'U DZA BADZRA SV'A BH'A BA A'ATMA
KO&HAM, ZHES BZLAS SHING SANGS RGYAS DANG BYANG CHUB SEMS DPA'
DANG BLA MA LEGS PAR MCHOD PAR BYA'O, ,DE RNAMS KYI SPYAN SNGAR
PUS MO'I LHA NGA SA LA BTZUGS NAS THAL MO

SBYAR TE, 'DI LTAR SDIG PA BSHAGS PA LA SOGS PA BYA STE, GANG
ZHIG THOG MED SRID PA'I CHU KLUNG DU, ,MA LUS KUN RTOG GIS BSGAGS
RNYOG PA RNAMS, ,THUGS RJE CHE LDAN SPYAN SNGAR DE DAG NI, ,CHO
GA BZHIN DU THAMS CAD BSHAGS PAR BGYI, ,RDZOGS SANGS RGYAS DANG
BYANG CHUB

SEMS DPA' DANG, ,'PHAGS PA GZHAN GYIS DGE BA GANG MDZAD PA, ,DE
DAG KUN LA YANG DAG YID RANG ZHING, ,BYANG CHUB TU NI YONGS SU
BSNGO BAR BGYI, ,YID KYI ROL PA DRI MED ZLA 'DRAS BSGRUBS,
,SNYING RJE DAM PA MTHA' YAS PA YI THABS, ,RANG GI YID LA GNAS
PAR GYUR

PA YI, ,BDE GSHEGS RNAMS LA RTAG TU SKYABS SU MCHI, ,RTOG PA MA
LUS PA LAS NGES GROL ZHING, ,SEMS DPA' DAM PA RNAMS NI PHUN TSOGS
GZHI, ,DNGOS PO THAMS CAD RO GCIG NGO BO NYID, ,DAM PA'I CHOS LA
RTAG TU SKYABS SU MCHI, ,'CHING BA RNAMS LAS YANG

@222A *, ,DAG GROL 'GYUR ZHING, ,SNYING RJE MCHOG GIS BSKRUN PA'I
DPAL DANG LDAN, ,RAB TU DGA' SOGS SA LA RAB BZHUGS PA, ,BRTUL
ZHUGS DBANG PO'I TSOGS LA SKYABS SU MCHI, ,BSAM DANG RNAM PAR
SMIN PA DAG GYUR PA, ,SGRIB PA KUN GYI BAG CHAGS YANG

DAG 'BYIN, ,LHAG PAR MOS PAS RNAM PAR BRGYAN PA YI, ,SEMS NI
BYANG CHUB DAM PAR BSKYED PAR BGYI, ,BDE GSHEGS SRAS BCAS RNAMS
KYI LAM GCIG PU, ,SBYIN SOGS RNAM BCU DKAR PO'I YON TAN TSUL,
,RDZOGS SANGS RGYAS BDAG MA LUS NGO BO BLOS, ,YANG DAG NYID DUD
NI

GNAS PAR BGYI, ,DE LTAR LAM LA GNAS PA'I BAR DU BYAS, ,DE NAS,
NGO BO NYID DANG BRAL PHYIR STONG PA STE, ,RANG BZHIN RGYU DANG
BRAL BAS MTSAN MA MED, ,RTOG PA RNAMS DANG BRAL PHYIR DNGOS PO
NI, ,MA LUS SMON PA LAS NI NGES PAR GROL, ,ZHES BYA BAS GZUNG BA
DANG 'DZIN PA LA SOGS

PA'I SPROS PA THAMS CAD DANG BRAL BAS KHAMS GSUM PO MA LUS PA
STONG PAR BSGOMS LA, 'DIS STONG PA NYID DU BYIN GYIS BRLAB PA
BSTAN PAR BYA'O, ,AOm SH'U N+YA T'A DZNY'A NA BADZRA SV'A BH'A WA
A'ATMA KO&HAm, DE'I 'OG TU SANGS RGYAS KYI ZHING YONGS SU DAG
PAR BYA BA'I DON STONG BA'I BDAG NYID CAN GYI SEMS

DE NYID YI GE AA DMAR PO YONGS SU GYUR PA LAS NYI MA'I DKYIL
'KHOR GYI RNAM PAR BSAM, DE'I STENG DU H'Um NAG PO YONGS SU GYUR
PA LAS RDO RJE RTZE LNGA PA NGA PO KHA GYES PA LTE BA'I YI GE
H'Um GIS MTSAN PA NYI MA LA GNAS PA BSAM MO, ,DE NAS DE LAS BYUNG
BA'I RDO RJE'I RANG BZHIN GYI 'OD ZER

PHYOGS BCUR KUN DU 'PHROS PAS BGEGS THAMS CAD BSAL LA, RDO RJE'I
RANG BZHIN GYI 'OD ZER DE NYID LAS RDO RJER BA DANG DRA BA DPANGS
DPAG TSAD BRGYA STONG DU MA YOD PA, BDUD THAMS CAD KYIS BSGROD
PAR MI NUS PA, PHYOGS THAMS CAD DU KHYAB PA'I PHYI ROL NA DUS
MTHA'I ME'I PHUNG PO 'BAR BA

LTA BUS BSKOR BA DANG, RDO RJE'I RANG BZHIN GYI SA'I DKYIL 'KHOR
SA'I 'OG GI MTHAR THUG PA BSAMS LA, DE'I DBUS SU CHOS 'BYUNG BA'I
PHYAG RGYA GYEN KAR GNAS PA STENG YANGS PA, 'OG DOG PA, NAM
MKHA'I KHAMS RGYA CHE BA KHONGS SU CHUD PA, STONG KA'I ZLA BA
LTAR DKAR BAR BSAMS

@222B LA; DE'I DBUS SU YI GE PAm SER PO LAS BYUNG BA'I SNA TSOGS
PADMA RGYA CHE BA, DE'I DBUS SU YI GE H'Um NAG PO LAS BYUNG BA'I
SNA TSOGS RDO RJE BSAMS LA, DE'I DBUS SU ZLA BA LA GNAS PA'I YI
BRUm DKAR PO YONGS SU GYUR PA LAS 'KHOR LO RTZIBS BCU GNYIS PA
DE'I LTE BAR ZLA BA GNAS

PA'I YI GE BRUm BSAMS LA, DE YONGS SU GYUR PA LAS BCOM LDAN 'DAS
RNAM PAR SNANG MDZAD SKU MDOG DKAR PO DANG, SNGON PO DANG, DMAR
PO GSUM GYIS RNAM PAR MDZES PA, PHYAG DRUG PA, PHYAG DANG PO
GNYIS KYIS RANG DANG 'DRA BA'I RIG MA LA 'KHYUD PA, G-YAS KYI

GNYES PA NA 'KHOR LO DKAR PO, GSUM PA NA RAL GRI, PHYAG G-YON GYI
GNYIS PA NA RIN PO CHE, GSUM PA NA PADMA DMAR PO BSNAMS PA, RAL
PA DANG COD PAN MNGA' BA, SNA TSOGS PADMA DANG ZLA BA LA, RDO
RJE'I SKYIL MO KRUNG GIS BZHUGS PA, 'OD ZER DKAR PO'I TSOGS

RNAM PAR 'PHRO BA BSAMS LA, DE YONGS SU GYUR PA LAS KHANG PA
BRTZEGS MA RIM PA GNYIS, RIN PO CHE SNA TSOGS 'OD GSAL BA'I RANG
BZHIN CAN, PHYI'I RIM PA ZUR BZHI PA SGO BZHI PA, RTA BABS BZHIS
BRGYAN PA, BA DAN DANG RGYAL MTSAN KHA DOG RNAM PA SNA TSOGS PA
LA DRIL BU

BTAGS PA RLUNG GIS BSKYOD PA DANG, ME TOG GI PHRENG BA DANG, RNGA
YAB DANG, DRA BA DANG, DRA BA PHYED PAS NYE BAR MDZES PA, PHYI
ROL NA GZUGS KYI GNAS KYI KHA KHYER RDO RJE RIN PO CHE NYE BAR
MDZES SHING YID DU 'ONG BA'O, ,NANG GI RIM PA ZLUM PO LA RDO RJE
PHRENG BAS YONGS SU BSKOR BA,

KA BA BRGYAD KYIS NYE BAR MDZES PA, SDONG BU DANG BCAS PA'I SNA
TSOGS PADMA'I 'DAB MA LA GNAS PA'I ZLA BA BCU GNYIS DANG, NYI MA
BDUN GYI GDAN DANG LDAN PA RNAM PAR BSAMS NAS, DER DBUS MA'I ZLA
BA'I GDAN LA DBYANGS KYI YI GE BCU DRUG NYIS 'GYUR DU BYAS PA
YONGS SU GYUR BA

LAS, SKYES BU CHEN PO'I MTSAN SUM CU RTZA GNYIS RGYUR GYUR PA'I
ZLA BA'I DKYIL 'KHOR BSAMS LA, DE'I STENG DU KA LA SOGS PA GSAL
BYA'I YI GE SUM CU RTZA BZHI DANG DA DHA dA dhA YA LA ZHES BYA
BA'I YI GE DRUG GIS BSNAN PA NYIS 'GYUR DU BYAS PA DKAR PO BRGYAD
CU YONGS SU GYUR PA LAS,

@223A *, ,DPE BYAD BZANG PO BRGYAD CU SKYED PAR BYED PA'I ZLA
BA'I DKYIL 'KHOR GNYIS PAR BSAM PAR BYA'O, ,DE LTAR SHES RAB DANG
THAMS KYI RANG BZHIN GYI ZLA BA'I DKYIL 'KHOR GNYIS BSGOMS PA LAS
KUN GZHI RNAM PAR SHES PA GNAS GYUR NAS, CHOS THAMS CAD

GZUGS BRNYAN DANG 'DRA BAR RTAGS PAS ME LONG LTA BU'I YE SHES
SKYE BA YIN NO, ,DE NAS ZLA BA DE GNYES GCIG TU GYUR PAS RANG
BZHIN GYIS RTOGS PA'I DBYE BA MED PAS, NYON MONGS PA CAN GYI YID
GNAS GYUR PA MNYAM PA NYID KYI YE SHES YIN NO, ,ZLA BA'I DKYIL
'KHOR DE NYID LA YI GE

H'Um DMAR PO BSAMS LA, DE YONGS SU GYUR PA LAS RDO RJE DMAR PO
DE'I LTE BAR YI GE H'Um DMAR PO DANG BCAS PAR BSAMS LA, RJED PA
DANG BRJOD PAR BYA BA'I RNAM PAR RTOG PA GNAS GYUR PA LAS NI SO
SOR RTOG PA'I YE SHES SO, ,DE NAS RDO RJE DE DANG YI GE H'Um LAS
BYUNG BA'I 'OD ZER GYI TSOGS

KYIS 'GRO BA RNAMS RNAM PAR SBYANGS LA RDO RJE SEMS DPA'I RNAM
PAR BSKYED DE, LTE BA LA YI GE H'Um DANG BCAS PA'I RDO RJER BCUG
LA, AOm BADZRA A'ATMA KO&HAm, ZHES BYA BAS NGA RGYAL BYA'O,
,DE NI 'JUG PA'I RNAM PAR SHES PA GNAS GYUR PA'I BYA BA GRUB PA'I
YE SHES YIN NO, ,DE NAS ZLA

BA DANG RDO RJE DANG, YI GE H'Um YONGS SU GYUR PA SNGON DU 'GRO
BA LAS BDAG NYID RDO RJE SEMS DPA'I SKU SHEL GONG DAG PA 'DRA BA
ZHAL GSUM PA, ZHAL DANG PO DKAR PO, G-YAS SNGON PO, G-YON DMAR PO,
PHYAG DRUG PA, RTZA BA'I PHYAG GNYIS KYIS RANG DANG 'DRA BA'I RIG
MA LA 'KHYUD

PA; G-YAS KYI PHYAG GNYIS PAS RDO RJE DMAR PO, GSUM PAS RAS GRI,
G-YON GYI PHYAG GNYIS PAS RIN PO CHE, GSUM PAS PADMA BSNAMS PA,
RIN PO CHE'I COD PAN CAN, GZUNG BA LA SOGS PA'I RNAM PAR RTOG PA
MA DAG PA DANG BRAL BAS CHOS KYI DBYINGS SHIN TU RNAM PAR

DAG PA'I NGO BO NYID BSKYED PA RDO RJE SEMS DPAR BDAG NYID BSAMS
LA, 'DOD TSOGS CHEN POS 'DUL BA'I 'JIG RTEN LA BLTAS TE DE YANG
DAG PAR SBYANG BAR BYA'O, ,DE LA 'DOD CHAGS CHEN POS 'DUL BA'I
SEMS CAN GYI KHAMS RNAM PAR SBYANG BA'I RIM PA NI 'DI YIN TE, RAB
TU

@223B DGA' BA'I SGRAS NAM MKHA'I KHAMS NA BZHUGS PA'I DE BZHIN
GSHEGS PA THAMS CAD RANG GI LUS LA BCUG LA, SPYAN LA SOGS PA NAS
RE RDO RJE'I MTHAR THUG PA'I LHA MO'I GZUGS SU PHYUNG LA, RANG GI
SHES RAB KYI LUS LA GZHUG PAR BYA'O, ,DE NAS SLAR YANG DE BZHIN
GSHEGS

PA'I TSOGS RANG GI LUS LA BCUG STE, BYANG CHUB KYI SEMS ZHU BAR
GYUR PA RANG DANG 'DRA BA'I PADMA'I LTE BAR H'Um GYI BYIN GYIS
BRLABS PA'I BYANG CHUB KYI SEMS ZHUB BA'I DKYIL 'KHOR DU RNAM PAR
BSAMS LA, DE YONGS SU GYUR BA LAS RTEN DANG BRTEN PA'I DKYIL
'KHOR LHA BCUD DGU'I

BDAG NYID CAN RDO RJE 'CHANG BA GTZO BOR GYUR PAR BSAMS LA, DER
SEMS CAN RNAMS BLOS BCUG NAS, YANG DE BZHIN DU, DE BZHIN GSHEGS
PA RNAMS RANG GI LUS LA BCUG LA, DE BZHIN DU BYANG CHUB KYI SEMS
ZHU BAR GYUR PA RDO RJE'I LAM NAS PHYUNG STE, GSANG BA'I DKYIL

'KHOR DU ZHUGS PA'I SEMS CAN RNAMS BYANG CHUB KYI SEMS KYI BDUD
RTZIS DBANG BSKUR NAS, KshIm DZRIm KHAm GAm shKAm SAm GI SA BON
LAS MIG DANG, RNA BA DANG, SNA DANG, LCES DANG, LUS DANG, YID KYI
DBANG PO'I BDAG NYID CAN, 'OG NAS BSHAD PA'I SKU MDOG DANG PHYAG

MTSAN DANG LDAN PA'I SA'I SNYING PO DANG, PHYAG NA RDO RJE DANG,
NAM MKHA'I SNYING PO DANG, 'JIG RTEN DBANG PHYUG DANG, SGRIB PA
RNAM PAR SEL BA DANG, KUN DU BZANG PO'I RNAM PAR BSKYED DE DBYUNG
BAR BYA'O, ,DZA:H'Um BAm HO:KHAm RAm GYIS SA BON LAS GZUGS RDO RJE
DANG, SGRA RDO RJE DANG, DRI

RDO RJE DANG, RO RDO RJE DANG, REG RDO RJE DANG, CHOS KYI DBYINGS
RDO RJER GYUR PA GZUGS DANG, SGRA DANG, DRI DANG, RO DANG, REG
BYA DANG, CHOS KYI DBYINGS KYI BDAG NYID CAN, 'GO NAS BSHAD PA'I
SKU MDOG DANG ZHAL DANG PHYAG DANG LDAN PA DBYUNG BAR BYA'O,
,L'Am M'Am P'Am T'Am GIS SA BON

LAS; SA DANG, CHU DANG, ME DANG, RLUNG GI BDAG NYID CAN SPYAN
DANG, M'A MA K'I DANG, GOS DKAR MO DANG, SGROL MA 'GO NAS BSHAD
PA'I SKU MDOG DANG ZHAL DANG PHYAG DANG LDAN PA DBYUNG BAR BYA'O,
,BH'Um A'Am DZR'Im KHAm H'Um GIS BON LAS, GZUGS DANG, TSAR BA
DANG, 'DU

@224A *, ,SHES DANG, 'DU BYED DANG, RNAM PAR SHES PA'I PHUNG PO'I
RANG BZHIN RNAM PAR SNANG MDZAD DANG, RIN CHEN 'BYUNG LDAN DANG,
SNANG BA MTHA' YAS DANG, DON YOD GRUB BA DANG, MI BSKYOD PA
DBYUNG BAR BYA'O, ,DE NAS BRTEN PA'I DKYIL 'KHOR DE

THAMS CAD STONG ZHING NAM MKHA' LTA BUR BSAMS LA, DE'I 'OG TU AOm
A'A:H'Um ZHES BYA BA'I YI GE GSUM KHA DOG DKAR PO DANG, DMAR PO
DANG, NAG PO DANG, SKU DANG, GSUNGS DANG, THUGS RDO RJE'I RANG
BZHIN CAN, SNYING RJE DANG SHES RAB KYI RANG BZHIN HO:DMAR PO
GNYIS KYI NANG

DU CHUD PA MDUN GYI NAM MKHA' LA BSAMS LA, KHA'I SGO NAS RANG GI
LUS LA BCUG STE, RANG DANG 'DRA BA'I RIG MA'I 'DOD CHAGS KYI MES
ZHU BAR GYUR PAS RANG GI RDO RJE'I LAM NA PHYUNG STE, RANG DANG
'DRA BA'I CHU SKYES KYI STE BA'I NANG DU CHUD PAR BSAMS LA, DE'I
STOBS KYIS

BDAG NYID RIG MA DANG BCAS PA 'DOD CHAGS CHEN PO'I TSUL GYI TING
NGE 'DZIN GYIS ZHU BAR GYUR NAS, DNGUL CHU'I TSOGS LTAR 'OD GSAL
BAR BLTA BAR BYA'O, ,DE NAS BCOM LDAN 'DAS CHOS KYI DBYINGS KYI
RANG BZHIN DE NYID GDUL BYA'I SKYE BO RNAM PA SNA TSOGS 'DUL BA
DANG RJES SU MTHUN

PA'I GZUGS KYI SKU YANG DAG PAR 'DZIN PA'I DON DU, RANG GI RGYUD
LAS THA MI DAD PA'I BYAMS PA DANG, SNYING RJE DANG, DGA' BA DANG,
BTANG SNYOMS KYI NGO BO NYID, LHA MO SPYAN MA DANG, M'A MA K'I
DANG, GOS DKAR MO DANG, SGROL MAS BSKUL BA'I GLUS RAB TU SAD
BZHIN PAR BSGOM PAR

BYA'O; ,SEMS CAN KHAMS NA GNAS KYI DBANG PHYUG KHYOD NI RDO RJE'I
THUGS, ,DGA' BA'I YID 'ONG DON CHEN 'DOD PAS BDAG LA BSKYAB TU
GSOL, ,MGON PO GAL TE DE RING BDAG NI GSON PAR MCHIS BZHED NA,
,SA SEMS CAN YAB CHEN GNYEN MA CHOG BDAG LA DGYES PAR

MDZAD DU GSOL, ,RDO RJE SKU KHYOD BKA' YI 'KHOR LO SEMS CAN KUN
LA PHAN, ,SANGS RGYAS DON DU BYANG CHUB DON CHEN 'DOD PAS BDAG LA
BSKYAB TU GSOL, ,MGON PO GAL TE DE RING BDAG NI GSON PAR MCHIS
BZHED NA, ,'DOD CHAGS DAM TSIG CHAGS PAS BDAG LA DGYES PAR MDZAD
DU

@224B GSOL; KHYED NI RDO RJE'I GSUNG STE KUN LA PHAN ZHING THUGS
BRTZE BA, ,'JIG RTEN DAG NI DON DANG DGOS PA MDZAD LA RAB TU
BRTZON, ,MGON PO GAL TE DE RING BDAG NI GSON PAR MCHIS BZHED NA,
,DGA' SPYOD PA KUN DU BZANG PO BDAG LA DGYES PAR MDZAD DU GSOL, ,

KHYOD NI RDO RJE 'DOD PA DAM TSIG MCHOG GI PHAN DON CHE, ,YANG
DAG RDZOGS SANGS RGYAS KYI GDUNG MCHOG MNYAM NYID THUGS BRTZE BA,
,MGON PO GAL TE DE RING BDAG NI GSON PAR MCHES BZHED NA, ,YON TAN
RIN CHEN MANG PO'I GTER GYUR BDAG LA DBYES PAR MDZOD, ,DE LTAR

GLUS YANG DAG PAR BSKUL BA'I 'OG TU DNGOS PO THAMS CAD SGYU MA LTA
BUR BSAMS LA, 'DOD CHAGS CHEN POS 'DUL BA'I SKYE BO DANG RJES SU
MTHUN PA'I SKYES BU CHEN PO'I MTSAN DANG DPE BYAD KYIS BRGYAN
PA'I 'PHAGS PA SPYAN RAS GZIGS DBANG PHYUG GI SKUR BDAG NYID
BSKYED PAR BYA

BA'I PHYIR, ZHU BA DE YONGS SU GYUR PA LAS YI GE HR'I:DMAR PO'O,
,DE YONGS SU GYUR PA LAS PADMA DMAR PO'I DBUS NA ZLA BA LA GNAS
PA'I YI GE HR'I:'OD ZER RNAM PAR 'PHRO BA RNAM PAR BSAMS LA, DE
LAS BYUNG BA'I 'OD ZER GYI TSOGS RNAMS KYIS 'JIG RTEN GYI KHAMS
MA LUS

PA SNANG BAR BYAS TE, GDUL BYA'I SEMS CAN GYI KHAMS RNAM PA SNA
TSOGS PA RNAM PAR SBYANGS NAS, 'PHAGS PA SPYAN RAS GZIGS DBANG
PHYUG LTA BU'I DE BZHIN GSHEGS PA 'OG NAS BSHAD PA'I SKU MDOG
DANG ZHAL DANG, PHYAG DANG, MTSAN MA DANG LDAN PAR BYAS LA, PADMA
DMAR

PO YI GE HR'I:SA MTSAN PA DE NYID DU BCUG NAS PADMA DANG, ZLA BA
DANG YI GE HR'I:DE YONGS SU GYUR PA LAS BCOM LDAN 'DAS 'PHAGS PA
SPYAN RAS GZIGS DBANG PHYUG ZHAL GSUM PA, PHYAG DRUG PA, SKU
THAMS CAD DANG ZHAL DANG PO DMAR BA, ZHAL G-YAS BA SNGO ZHING
G-YON PA

DKAR BA, RTZA BA'I PHYAG GNYIS KYIS RANG DANG 'DRA BA'I RIG MA LA
'KHYUD PA, G-YAS KYI PHYAG GNYIS PA NA PADMA, GSUM PA NANG LA GRI
BSNYAMS PA, G-YON GYI PHYAG GNYIS NA RIN PO CHE, GSUM PA NA 'KHOR
LO BSNAMS PA, RAL PA DANG COD PAN DANG LDAN PAR BDAG GNYID RNAM
PAR

@225A *, ,BSAMS LA, 'KHOR BA DANG MYA NGAN LAS 'DAS PA MI GNAS
PA'I DON DU SNGAGS 'DI BRJOD PAR BYA'O, ,AOm DHA RNAM DH'A TU SVA
BH'A WA A'ATMA KO&HAm, 'DI DAG RGYU MTHUN PA'I 'BRAS BU DANG
BSNYEN PA'I YAN LAG CHUNG NGU YIN NO, ,DE'I 'OG TU MIG GNYIS SU AA

DKAR PO LAS ZLA BA LA GNAS PA'I YI GE KshIm DANG 'KHOR LO YONGS
SU GYUR PA LAS, SA'I SNYING PO RIN PO CHE'I CHOD PAN CAN ZHAL
DANG PHYAG DANG MTSAN MA LA SOGS PA BCOM LDAN 'DAS RNAM PAR SNANG
MDZAD DANG 'DRA BA STE DE'I 'OG MA RNAMS LA DE BZHIN NO, ,DE
BZHIN DU RNAM BA GNYIS SU ZLA BA LA

GNAS PA'I YI GE DZRIm SNGON PO DANG RDO RJE YONGS SU GYUR PA LAS
PHYAG NA RDO RJE 'OG NAS BSHAD PA'I MI BSKYOD PA LTA BU'O, ,SNA
LA ZLA BA LA GNAS PA'I YI GE KHAM SER PO DANG RIN PO CHE LJANG GU
CHA DGU PA YONGS SU GYUR PA LAS NAM MKHA'I SNYING PO RIN CHEN
'BYUNG LDAN LTA BU'O, ,LCE ZLA BA LA

GNAS PA'I GAm DMAR PO DANG PADMA DMAR PO YONGS SU GYUR PA LAS
'JIG RTEN DBANG PHYAG 'OD DPAG TU MED PA LTA BU'O, THOD PA'I NANG
DU ZLA BA LA GNAS PA'I KshAm LJANG GU DANG RAL GRI YONGS SU GYUR
PA LAS SGRIB PA THAMS CAD RNAM PAR SEL BA DON YOD PAR GRUB PA LTA
BU'O, ,LTE BAR ZLA BA LA

GNAS PA'I YI GE SAm DKAR PO DANG RDO RJE DMAR PO YONGS SU GYUR PA
LAS SNGAR BSHAD PA'I RDO RJE SEMS DPA' LTA BU BSAM PAR BYA STE,
'DI DAG NI RNAM PAR SMIN PA'I 'BRAS BU CHUNG NGU DANG NYE PAR
SGRUB PA CHUNG NGU'O, ,DE NAS CHOS DANG, LONGS SPYOD RDZOGS PA
DANG, SPRUL PA'I SKU GSUM BSKYED

PAR BYA BA'I DON DU THUGS KYI GSUNGS BA LA SOGS PA BYIN GYIS
BRLAB PA 'DI LTAR BYA STE, RANG GI SNYING GAR ZLA BA LA GNAS PA'I
YI GE H'Um YONGS SU GYUR PA LAS RDO RJE RTZE LNGA PA STE BAR ZLA
BA LA GNAS PA'I YI GE H'Um BSAMS LA, DE'I 'OD ZER GYI SGO LAS
BYUNG BA'I THUGS RDO RJE'I SPRUL PA'I

TSOGS RNAMS KYIS 'GRO BA RNAMS THUGS RDO RJE'I RNAM PA BSKYED PA,
YANG SNYING GAR GNAS PA'I YI GE H'Um DE NYID DU BCUG NAS, YI GE
H'Um DANG ZLA BA DANG RDO RJE YONGS SU GYUR PA LAS THUGS RDO RJE
ZHES SDANG RDO RJE LTA BU'I RIN PO CHE'I CHOD PAN CAN BSAMS LA,
DE'I THUGS KAR ZLA BA LA GNAS PA'I

@225B YI GE H'Um SNGON PO LAS BYUNG BA'I 'OD ZER GYI SGO RNAMS
LAS THUGS RDO RJE'I TSOGS RNAM PAR SPROS LA DE'I 'OD ZER GYIS
THOG MA MED PA NAS GRUB PA'I DE BZHIN GSHEGS PA THUGS RDO RJE'I
TSOGS SPYAN DRANGS LA NAM MKHA'I KHAM KUN DU DGANG NGO, ,DE LAS
H'Um DE NYID LAS BYUNG BA'I GZUGS RDO RJE LA

SOGS PA'I LHA MO RNAMS KYIS YANG DAG PAR MCHOD LA, THUS RDO RJER
BYIN GYIS BRLAB PA'I DON DU GSOL BA GDAB PAR BYA ,DPAL LDAN RDO
RJE THUGS 'CHANG BA, ,RDO RJE MI PHYED GSUM BSAMS PAS, ,DENG BDAG
BYIN GYIS BRLABS NAS SU, ,RDO RJE THUGS KYIS MDZAD DU GSOL,

PHYOGS BCUR BZHUGS PA'I SANGS RGYAS RNAMS, ,RDO RJE MI PHYED GSUM
BSAMS PAS, ,DENG BDAG BYIN GYIS BRLABS NAS SU, ,RDO RJE THUGS
KYIS MDZAD DU GSOL, DE NAS RANG GI SEMS DE BZHIN GSHEGS PA THAMS
CAD KYI THUGS RDO RJER BYIN GYIS BRLABS PAR LHAG PAR MOS

SHING; AOm SARBBA TA TH'A GA TA TZITTA BADZRA SV'A BH'A WA A'ATMA
KO&HAm, ZHES BYIN GYIS BRLAB PAR BYA'O, ,DE'I STENG LKOG MA'I
'OG TU ZLA BA LA GNAS PA'I PADMA DMAR PO'I LTE BA LA GNAS PA'I
ZLA BA LA YI GE HR'I:DMAR PO BSAMS LA, DE LAS BYUNG BA'I 'OD ZER
RNAMS KYIS DE BZHIN GSHEGS PA THAMS

CAD BKUG NAS YI GE HR'I:LAS GZUGS RDO RJE LA SOGS PA SPROS TE, DE
RNAMS KYIS DE YANG DAG PAR MCHOD NAS YI GE HR'I:DE NYID DU BCUG
LA DE THAMS CAD YONGS SU GYUR PA LAS YE SHES SEMS DPA' BSAM
ZHING, DE'I THUGS KAR ZLA BA LA GNAS PA'I RANG GI SA BON BSGOM
PAR BYA'O, ,DE'I

GONG DU LKOG MAR ZLA BA'I DKYIL 'KHOR GYI STENG DU A'A:DMAR PO
YONGS SU GYUR PA LAS PADMA DMAR PO DE'I DBUS SU ZLA BA LA GNAS
PA'I YI GE A'A:BSAMS LA, DE'I 'OD ZER 'PHROS PA'I SGO NAS BYUNG
BA'I DE BZHIN GSHEGS PA GSUNGS RDO RJE SPRUL PA'I TSOGS RNAMS
KYIS 'GRO BA RNAMS

GSUNGS RDO RJE'I RNAM PAR BSKYED LA, YANG LKOG MAR GNAS PA'I
A'A:DE NYID DU BCUG NAS YI GE A'A:DANG ZLA BA DANG PADMA YONGS SU
GYUR LAS, GSUNG RDO RJE 'DOD CHAGS RDO RJE LTA BU RIN PO CHE'I
CHOD PAN BSAMS LA, DE'I LKOG MAR ZLA BA LA GNAS PA'I A'A:DMAR PO
LAS BYUNG BA'I 'OD

@226A *, ,ZER GYI SGO RNAMS LAS GSUNG RDO RJE'I TSOGS RNAMS SPROS
LA, DE'I 'OD ZER GYIS SNGON GRUB PA'I SANGS RGYAS RNAMS KYIS NAM
MKHA'I GTOS BKANG LA DE BZHIN DU GZUGS RDO RJE MA LA SOGS PAS DE
RNAMS YANG DAG PAR MCHOD DE, RANG NYID GSUNG RDO RJER BYIN

GYIS BRLAB PA'I DON DU GSOL BA GDAB PAR BYA'O, ,CHOS KYI GSUNG
LAM DPAL DANG LDAN, RDO RJE MI PHYED GSUM BSGOMS PAS, ,DENG BDAG
BYIN GYIS BRLABS NAS SU, ,RDO RJE GSUNG GIS MDZAD DU GSOL,
,PHYOGS BCUR BZHUGS PA'I SANGS RGYAS RNAMS, ,RDO RJE MI PHYED

GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE
GSUNG GIS MDZAD DU GSOL, ,DE NAS DE RNAMS RANG GI GSUNG RDO RJER
BCUG LA 'DI LTAR NGA RGYAL BYA'O, ,AOm SARBBA TA TH'A GA TA B'AKA
BADZRA SV'A BH'A WA A'ATMA KO&HAm, DE NAS MGO POR ZLA BA LA GNAS
PA'I 'KHOR LO'I

LTE BAR ZLA BA LA GNAS PA'I YI GE AOm DKAR PO BSAMS LA, DE LAS
SPROS PA'I 'OD ZER GYI SGO LAS BYUNG BA'I DE BZHIN GSHEGS PA SKU
RDO RJE DANG, DE BZHIN GSHEGS PA THAMS CAD KYI SKU RDO RJE SNGA MA
BZHIN DU NAM MKHA'I GTOS GANG BAR BSAMS LA, DE NAS SNGA MA BZHIN
DU

GZUGS RDO RJE LA SOGS PAS DE RNAMS YANG DAG PAR MCHOD DE, MGO
BO'I YI GE AOm DU BCUG LA SKU RDO RJER BYIN GYIS BRLAB PA'I DON
DU GSOL BA GDAB PAR BYA'O, ,DPAL LDAN RDO RJE SKU 'CHANG BA, ,RDO
RJE MI PHYED GSUM BSGOMS PAS, ,DENG BDAG BYIN GYIS BRLABS NAS

SU; ,RDO RJE SKUS NI MDZAD DU GSOL, ,PHYOGS BCUR BZHUGS PA'I
SANGS RGYAS RNAMS, ,RDO RJE MI PHYED GSUM BSGOMS PAS, ,DENG BDAG
BYIN GYIS BRLABS NAS SU, ,RDO RJE SKUS NI MDZAD DU GSOL, ,DE NAS
DE BZHIN GSHEGS PA THAMS CAD KYI SKU RDO RJES BYIN GYIS

BRLABS PAS, RANG NYID SKU RDO RJER BYIN GYIS BRLAB PAR BYA'O,
,AOm SARBBA TA TH'A GA TA K'A YA BADZRA SV'A BH'A WA A'ATMA
KO&HAm, 'DI DAG NI SKYES BU BYED PA'I 'BRAS BU CHUNG NGU DANG SGRUB
PA CHUNG NGU YIN NO, ,DE NAS YE SHES SEMS DPA'I THUGS KA'I SA BON
LAS BYUNG BA'I 'OD ZER RNAMS KYIS

@226B DE BZHIN GSHEGS PA'I TSOGS BKUG LA, MDUN GYI NAM MKHA'I
PHYOGS SU BZHUGS PAR BSAMS NAS, BYANG CHUB RDO RJE SANGS RGYAS
LA, ,MCHOD CHEN JI LTAR MDZAD PA LTAR, ,BDAG KYANG RTOG PAR BYA
BA'I PHYIR, ,NAM MKHA'I RDO RJE DENG BDAG STZOL, ,ZHES BYA BAS

DBANG BSKUR BAR GSOL BA BTAB PA'I TSIGS SU BCAD PAS DBANG BSKUR
BAR GSOL BA BTAB PA'I RJES THOGS LA, DE BZHIN GSHEGS PA'I SKU LAS
BYUNG BA'I SPYAN LA SOGS PA'I LHA MO YE SHES KYI BDUD RTZIS YONGS
SU GANG BA'I RIN PO CHE'I BUM PA BSNAMS PA RNAMS KYIS

GZUGS RDO RJE MA LA SOGS PA'I MCHOD PA DANG, ROL MO DANG BKRA
SHIS KYI GLU RNAMS SNA TSOGS PA'I CA CO 'DON PAS BDAG NYID LA
DBANG BSKUR BAR BSAMS LA, BYANG CHUB KYI SEMS DE YONGS SU GYUR PA
LAS, BCOM LDAN 'DAS 'JIG RTEN DBANG PHYUG GI DBU'I STENG GI COD

PAN LA BCOM LDAN 'DAS 'OD DPAG TU MED PA BSAM PAR BYA'O, ,'DI NI
DBANG GI 'BRAS BU CHUNG NGU DANG, SGRUB PA CHEN PO'I YAN LAG CHUNG
NGU YIN NO, ,DE NAS RANG DANG 'DRA BA'I RIG MA YANG BDAG NYID
SNGAR BSNYEN PA CHUNG NGU LA SOGS PA'I RIM PAS MIG LA SOGS PA
BYIN GYIS

BRLAB PA DANG, THUGS DANG GSUNG DANG SKU RDO RJER BYIN GYIS BRLAB
PA DANG, DE BZHIN GSHEGS PA THAMS CAD KYIS DBANG BSKUR BAR BYA
STE, YAN LAG BZHI PA BAR MA RDZOGS PAR BYAS NAS RIGS LNGA DANG
BSRE BAR BYA'O, ,DE'I RIM PA NI 'DI YIN TE, NU MA YAN CHAD NAS
MGO BO'I BAR

DU YI GE AOm DKAR PO YONGS SU GYUR PA LAS, RNAM PAR SNANG MDZAD
KYI PHRA RAB KYI RANG BZHIN NU MA'I 'OG NAS LTE BA YAN CHAD DU YI
GE H'Um SNGON PO YONGS SU GYUR PA LAS MI BSKYOD PA'I PHRA RAB KYI
RANG BZHIN, LTE BA'I 'OG NAS RKED PA'I BAR DU YI GE SV'A SAR PO
YONGS SU GYUR PA LAS RIN CHEN 'BYUNG LDAN

GYI PHRA RAB KYI RANG BZHIN, PADMA NAS BRLA GNYIS SU YI GE
A'A:DMAR PO YONGS SU GYUR PA LAS 'OD DPAG TU MED PA'I PHRA RAB
KYI RANG BZHIN, PUS MO GNYIS NAS BRTZAMS TE, RKANG MTHIL GNYIS
KYI MTHAR THUG PAR YI GE H'A LJANG GU YONGS SU GYUR PA LAS DON
YOD PAR GRUB PA'I RANG BZHIN

@227A *, ,NO; ,DE LTAR RANG GI RIG MA LA RIGS LNGA DANG BSRE BA
DMIGS LA, DE NAS YI GE H'Um YONGS SU GYUR PA LAS RANG GI RDO RJE,
AOm YONGS SU GYUR PA LAS NOR BU, BU GAR PHAt KYIS BYIN GYIS
BRLABS LA, RANG GI RIG MA LA YI GE H'Um YONGS SU GYUR PA LAS
PADMA, YI GE A'A:

YONGS SU GYUR PA LAS LTE BAR BSAM MO, ,DE NAS DE BZHIN GSHEGS PA
THAMS CAD KYI BLA NA MED PA'I BDE BA LA YANG DAG PAR LONGS SPYOD
PA'I MCHOD PA'I DON DU RANG DANG 'DRA BA DANG LHAN CIG DGA' BA
TZAM PAR BYIN GYIS BRLAB PAR BYA'O, ,AOm SARBBA TA TH'A GA T'A NU
R'A GA nA BADZRA SV'A BH'A WA A'ATMA KO&

HAm; 'DI DAG NI DANG PO'I SBYOR BA ZHES BYA BA'I TING NGE 'DZIN
TO, ,DE'I 'OG TU RAB TU DGA' BA'I SGRAS DE BZHIN GSHEGS PA LNGA
KHAR BCUG LA 'DOD CHAGS CHEN PO'I MES ZHU BAR GYUR NAS RDO RJE'I
LAM NAS PHYUNG LA, RANG DANG 'DRA BA'I RIG MA'I CHU SKYES KYI
NANG DU BYANG CHUB KYI SEMS ZHU BA'I DKYIL

'KHOR YI GE HR'I:DMAR POS BYIN GYIS BRLAB PAR BSAMS LA, DE YONGS
SU GYUR PA LAS BCOM LDAN 'DAS 'OD DPAG TU MED PA'I BDAG POR GYUR
PA'I DKYIL 'KHOR GYI 'KHOR LO MNGON PAR SPRUL LA, BDAG DANG GZHAN
GYI DON RDZOGS PAR BYA BA'I PHYIR PHYI ROL DU SPRO BAR BYA STE,
A'A RO LiK

CES PAS 'OD DPAG TU MED PA SKU MDOG DMAR PO DANG, ZHAL DMAR PO
DANG, SNGON PO DANG, DKAR PO ZHAL GSUM DANG LDAN PA, PHYAG DRUG
PA RTZA BA'I PHYAG GNYIS KYIS RANG DANG 'DRA BA LA 'KHYUD PA,
G-YAS KYI PHYAG GNYIS PA NA PADMA DMAR PO, GSUM PA NA RAL GRI
BSNAMS PA, G-YON

GYI PHYAG GNYIS PA NA RIN PO CHE, GSUM PA NA 'KHOR LO BSNAMS PA
PHYUNG LA SGROS PAS 'GRO BA RNAMS GSUNG GI RDO RJE'I RNAM PAR
BYAS NAS, DE'I SKUR BCUG LA DE YANG RANG GI LUS LA DNGOS PO THAMS
CAD KYIS GZHUG PAR BYA'O, ,DE BZHIN DU THAMS CAD DU YANG SPRO BA
DANG BSDU BAR BYA'O, ,DE

NAS DZIN DZIK CES BYA BAS RNAM PAR SNANG MDZAD SNGA MA LTA BU
PHYUNG LA SHAR PHYOGS KYI ZLA BA LA DGOD PAR BYA'O, ,DE'I 'OG TU
RATNA DHRiK CES BYA BAS RIN CHEN 'BYUNG LDAN SKU MDOG SER PO,
ZHAL GSUM SER PO DANG, SNGON PO DANG, DKAR PO DANG LDAN PA PHYAG
DRUG PA RTZA BA'I PHYAG GNYIS

@227B KYIS RANG DANG 'DRA BA LA 'KHYUD PA, G-YAS KYI PHYAG GNYIS
PA NA RIN PO CHE LJANG GU, GSUM PA NA RAL GRI BSNAMS PA, G-YON
GYI PHYAG GNYIS PA NA 'KHOR LO, GSUM PA NA PADMA BSNAMS PA, LHO
PHYOGS KYI NYI MA'I DKYIL 'KHOR LA GZHAG PAR BYA'O, ,DE NAS
BADZRA DHRiK CES

BYA BAS MI BSKYOD PA SKU MDOG SNGON PO, ZHAL GSUM PA SNGO BA
DANG, DKAR BA DANG, DMAR BA PHYAG DRUG PA, RTZA BA'I PHYAG GNYIS
KYIS RANG DANG 'DRA BA LA 'KHYUD PA, G-YAS KYI PHYAG GNYIS PA NA
ZHI BA'I RDO RJE NAG PO, GSUM PA NA RAL GRI BSNAMS PA, G-YON GYI
PHYAG GNYIS PA NA

NOR BU, GSUM PA NA PADMA BSNAMS PA, NUB PHYOGS KYI NYI MA'I DKYIL
'KHOR LA GZHAG PAR BYA'O, ,DE'I 'OG TU PRADZNY'A DHRiK CES BYA
BAS DON YOD GRUB PA SKU MDOG LJANG GU ZHAL GSUM PA, LJANG GU
DANG, SNGON PO DANG, DKAR PO PHYAG DRUG PA RTZA BA'I PHYAG GNYIS
KYIS SHES RAB

MA LA 'KHYUD PA, PHYAG G-YAS PA'I GNYIS PA NA RAL GRI, GSUM PA NA
'KHOR LO BSNAMS PA, PHYAG G-YON PA'I GNYIS PA NA RIN PO CHE, GSUM
PA NA PADMA BSNAMS PA, BYANG PHYOGS KYI NYI MA'I DKYIL 'KHOR LA
GZHAG PAR BYA'O, ,DE BZHIN GSHEGS PA BZHI PO NI NYI MA'I

GDAN DANG NYI MA'I 'OD MNGA' BA, RAL PA DANG COD PAN CAN YIN LA,
RNAM PAR SNANG MDZAD NI ZLA BA'I GDAN DANG ZLA BA'I 'OD MNGA'
BA'O, ,DE NAS MO HA R'A TI ZHES BYA BAS LHA MO SPYAN ZHAL DANG
PHYAG LA SOGS PA RNAM PAR SNANG MDZAD DANG 'DRA BA ME'I PHYOGS SU
ZLA BA'I DKYIL 'KHOR LA GZHAG

PAR BYA'O, ,DE NAS DVE shA R'A TI ZHES BYA BAS M'A MA K'I ZHAL
DANG PHYAG LA SOGS PA MI BSKYOD PA DANG 'DRA BA BDEN BRAL GYI
PHYOGS SU ZLA BA'I DKYIL 'KHOR LA GZHAG PAR BYA'O, ,DE NAS R'A GA
RA TI ZHES BYA BAS LHA MO GOS DKAR MO ZHAL DANG PHYAG LA SOGS PA
'OD DPAG TU MED PA DANG

'DRA BA RLUNG GI PHYOGS KYI ZLA BA'I DKYIL 'KHOR LA GZHAG PAR
BYA'O, ,DE NAS BADZRA R'A TI ZHES BYA BAS SGROL MA ZHAL DANG
PHYAG LA SOGS PA RIN CHEN 'BYUNG LDAN DANG 'DRA BA RTZA BA'I
PHYAG GNYIS KYIS THABS LA 'KHYUD PA PHYAG GNYIS PA NA AUTPALA
SER PO KHA PHYE BA, GSUM PA NA RAL GRI BSNAMS

@228A *, ,PA; G-YON PA'I PHYAG GNYIS NA RIN PO CHE, GSUM PA NA
'KHOR LO BSNAMS PA, DBANG LDAN GYI PHYOGS SU ZLA BA'I DKYIL 'KHOR
LA DGOD PAR BYA'O, ,DE'I 'OG TU AOm A'A:R'U PA BADZRA H'Um, ZHES
BYA BA'I YI GE GSUM GYI BAR DU MING BCUG LA, RE RE'I SNGAGS

BRJOD NAS GZUGS RDO RJE LA SOGS PA NAS CHOS KYI DBYINGS RDO RJE'I
BAR GYI MCHOD PA'I LHA MO RNAMS RIM BZHIN DU, GZUGS RDO RJE DANG,
SGRA RDO RJE DANG, DRI RDO RJE DANG, RO RDO RJE DANG, REG RDO RJE
DANG, CHOS KYI DBYINGS RDO RJE GO RIMS BZHIN DU SKU MDOG DKAR BA
DANG, SNGO BA DANG, SER BA DANG,

DMAR BA DANG, LJANG GU DANG, DKAR PO PHYAG DRUG PA, RTZA BA'I
PHYAG GNYIS KYIS THABS LA 'KHYUD PA, PHYAG G-YAS PA'I GNYIS PA NA
ME LONG DANG, PI WANG DANG, DRI'I DUNG PHOR DANG, RO'I SNOD DANG,
GOS DANG, CHOS 'BYUNG BA'I MTSAN MA BSNAMS PA, PHYAG LHAG MA
RNAMS NA

RIM BZHIN DU RAL GRI DANG, NOR BU DANG, PADMA BSNAMS PA, RGYAN
DANG NA BZA' LA SOGS PAS BRGYAN PA ZLA BA'I GDAN DANG ZLA BA'I
'OD MNGA' BA, RDO RJE SKYIL MO KRUNG GIS LEGS PAR BZHUGS PA, RIM
PA GNYIS PA'I ME LA SOGS PA'I MTSAMS RNAMS DANG, SHAR PHYOGS KYI
SGO

LOGS GNYIS SU ZLA BA'I DKYIL 'KHOR LA SNGA MA BZHIN DU DGOD PAR
BYA'O, ,DE'I 'OG TU YA M'ANTA KRiTA CES BYA BAS GSHIN RJE GSHED
SKU MDOG NAG PO ZHAL GSUM PA NAG PO DANG DKAR PO DANG DMAR PO,
RTZA BA'I PHYAG GNYIS KYIS RANG DANG 'DRA BAL 'KHYUD PA, PHYAG
LHAG MA RNAMS KYIS RDO RJE

THO BA DANG, RAL GRI DANG, RIN PO CHE DANG, PADMA BSNAMS PA, SNGA
MA BZHIN DU PHYUNG LA SPRO BA LA SOGS PA BYA BA SNGON DU 'GRO BAS
SHAR PHYOGS KYI SGOR NYI MA'I DKYIL 'KHOR LA GZHAG PAR BYA'O, ,DE
BZHIN DU PRADZNY'ANTA KRiTA CES BYA BAS SHES RAB MTHAR BYED SKU
MDOG DMAR PO ZHAL GSUM,

DKAR PO DANG, SNGON PO DANG, DMAR PO PHYAG DRUG PA, RTZA BA'I
PHYAG GNYIS KYIS RANG DANG 'DRA BA LA 'KHYUD PA, PHYAG LHAG MA
RNAMS NA RDO RJE DBYIG PA DKAR PO DANG, RAL GRI DANG, RIN PO CHE
DANG PADMA BSNAMS PA, SNGA MA BZHIN DU SPRO BA LA SOGS PA BYAS LA
LHO PHYOGS KYI SGOR NYI MA'I DKYIL 'KHOR

@228B LA GZHAG PAR BYA'O, ,DE BZHIN DU PADM'A NTAKRiTA CES BYA
BAS PADMA MTHAR BYED SKU MDOG DMAR BA, ZHAL GSUM PA DMAR PO DANG,
SNGON PO DANG, DKAR PO MNGA' BA, PHYAG DRUG PA, RTZA BA'I PHYAG
GNYIS KYIS RANG DANG 'DRA BA LA 'KHYUD PA, PHYAG LHAG MA RNAMS NA
PADMA DMAR PO DANG, RAL GRI DANG,

'KHOR LO DANG, RIN PO CHE BSNAMS PA SNGA MA BZHIN DU PHYUNG LA,
SPRO BA LA SOGS PA BYAS NAS, NUB KYI SGOR NYI MA'I DKYIL 'KHOR LA
GZHAG PA BYA'O, ,DE BZHIN DU BIGHN'ANTA KRiTA CES BYA BAS BGEGS
MTHAR BYED SKU MDOG NAG PO ZHAL GSUM NAG PO DANG, DKAR PO DANG,
DMAR PO DANG,

PHYAG DRUG PA, RTZA BA'I PHYAG GNYIS KYIS RANG DANG 'DRA BA LA
'KHYUD PA, LHAG MA RNAMS NA RDO RJE NAG PO KHA GYES PA DANG, RAL
GRI DANG, RIN PO CHE DANG, PADMA BSNAMS PA, SNGA MA BZHIN DU
PHYUNG LA, SPRO BA LA SOGS PA BYAS NAS, BYANG PHYOGS KYI NYI MA'I
DKYIL 'KHOR LA GZHAG PAR

BYA'O; ,KHRO BO THAMS CAD KYANG DBU SKRA DMAR SER GYEN DU BRDZES
PA, GSUS PA 'PHYANG BA, SHIN TU GDUG PA, SPYAN DMAR ZHING ZLUM
PA, MI'U THUNG GI GZUGS CAN, STAG GI PAGS PA'I SHAM THABS CAN,
KLU CHEN PO RNAMS KYIS BRGYAN PA, ZHAL GYI MCHE BA GTZIGS PA,
LJAGS

BSKYOD CING 'JIGS SU RUNG BA NYI MA'I 'OD SHAS CHER 'BAR BA'O,
,DE LTAR DKYIL 'KHOR GYI 'KHOR LO MA LUS PA BSKYED CING BRTAN PAR
BSGOM PAR BYA'O, ,DE NAS YE SHES SEMS DPA'I SNYING PO'I SA BON
GYI 'OD KYIS YE SHES KYI DKYIL 'KHOR SPYAN DRANGS LA MDUN GYI NAM
MKHA' LA BSAMS TE RANG

GI SGO SRUNG RNAMS KYIS DE'I BA GEGS BSKRAD LA YANG DAG PAR
BSRUNGS TE, RANG GI SNGAGS KYIS MCHOD YON PHUL LA, GZUGS RDO RJE
LA SOGS PA RNAM PAR SPROS TE YANG DAG PAR MCHOD NAS, DZA:H'Um BAm
HO:ZHES BYA BA'I YI GE RNAMS KYIS GO RIMS JI BZHIN DU DGUG PA
DANG, GZHUG PA DANG,

DBANG DU BYA BA DANG, MNYES PAR BYA BA NI, RGYU MTHUN PA'I 'BRAS
BU CHEN PO DANG, BSNYEN PA'I YAN LAG CHEN PO YIN NO, ,DE YANG
SNGA MA BZHIN DU MIG LA SOGS PA BYIN GYIS BRLAB PAR BYA BA NI
RNAM PAR SMIN PA'I 'BRAS BU CHEN PO DANG NYE BAR SGRUB PA CHEN PO
YIN NO, ,DE NAS SNGAR BSHAD PA'I RIM

@229A *, ,PAS SKU DANG GSUNG DANG THUGS BYIN GYIS BRLAB PAR BYA
BA NI SGRUB PA CHEN PO DANG SKYES BU BYED PA'I 'BRAS BU CHEN PO
YIN NO, ,DE NAS DKYIL 'KHOR BA THAMS CAD KYI THUGS KA'I YE SHES
SEMS DPA'I SNYING PO'I 'OD KYIS DE BZHIN GSHEGS PA RNAMS BSKUL LA
BKUG

STE; MDUN GYI NAM MKHA' LA BSAMS NAS, GZUGS RDO RJE LA SOGS PAS
YANG DAG PAR MCHOD LA DBANG BSKUR BA'I DON DU GSOL BA GDAB BO, DE
NAS DE BZHIN GSHEGS PA RNAMS KYI SKU LAS BYUNG BA'I LHA MO SPYAN
MA LA SOGS PA RNAMS YE SHES KYI BDUD RTZIS YONGS SU GANG BA'I

RIN PO CHE'I BUM PA THOGS PAS DBANG BSKUR BA DANG, DKYIL 'KHOR BA
RNAMS KYI DBU LA RANG GI BDAG POR GYUR PA BSAM PAR BYA'O, ,DE LA
DE BZHIN GSHEGS PA THAMS CAD KYI DBU LA MI BSKYOD PA'O, ,MI
BSKYOD PA'I DBU LA NI RDO RJE SEMS DPA'O, ,SPYAN DANG GZUGS RDO
RJE DANG GSHIN RJE GSHED

KYI DBU LA NI RNAM PAR SNANG MDZAD DO, ,M'A MA K'I DANG SGRA RDO
RJE DANG CHOS KYI DBYINGS RDO RJE DANG SHES RAB MTHAR BYED DANG
BGEGS MTHAR BYED KYI DBU LA NI MI BSKYOD PA'O, ,GOS DKAR MO DANG
RO RDO RJE DANG RTA MGRIN GYI DBU LA NI 'OD DPAG TU MED PA'O,
,SGROL MA DANG REG RDO RJE'I DBU LA NI DON YOD GRUB PA'O, ,DRI
RDO RJE'I

DBU LA NI RIN CHEN 'BYUNG LDAN NO, ,SA'I SNYING PO DANG, PHYAG NA
RDO RJE DANG, NAM MKHA'I SNYING PO DANG, 'JIG RTEN DBANG PHYUG
DANG, SGRIB PA THAMS CAD RNAM PAR SEL BA DANG, KUN DU BZANG PO'I
DBUL NI GO RIMS BZHIN DU RNAM PAR SNANG MDZAD DANG, MI BSKYOD PA
DANG, RIN CHEN 'BYUNG LDAN DANG, 'OD DPAG TU

MED BA DANG, DON YONG GRUB BA DANG, MI BSKYOD PA BSAM PAR BYA'O,
,DKYIL 'KHOR GYI 'KHOR LO'I GTZO BO LA SOGS PA DKYIL 'KHOR PA 'DI
DAG THAMS CAD RIGS KYI BDAG PO DANG BCAS SHING SHES RAB DANG
THABS KYI RANG BZHIN DRI MA MED PA'I MCHOG TU BDE BA DAM PA'I NGO
BO NYID DU BSAM PAR BYA'O, ,

DE LTAR NA 'DI DAG NI SGRUB PA CHEN PO DANG DBANG GI 'BRAS BU
CHEN PO YIN NO, ,DE NAS YE SHES SEMS DPA'I THUGS KA'I SA BON GYI
'OD ZER GYI TSOGS KYIS NAM MKHA'I KHAMS NA GNAS PA'I GZUGS LA
SOGS PA'I YUL THAMS CAD BDAG NYID KYI RANG DANG 'DRA BA'I RIG
MA'I SNYING GAR CHO GA BZHIN

@229B DU BCUG LA RANG DANG 'DRA BA'I PADMA'I NANG DU ZHU BAR GYUR
PA BSAMS NAS, DE'I 'OD ZER LAS BYUNG BA'I GZUGS RDO RJE LA SOGS
PA'I LHA MO'I TSOGS RNAMS DANG, PHYI'I MCHOD PA'I CHOGS RNAMS
KYIS DKYIL 'KHOR GYI 'KHOR LO YANG DAG PAR MCHOD LA, MCHOD PA
DANG MCHOD PA BYED PA PO DBYER MED

DU NGA RGYAL BYAS NAS, AOm SARBBA TA TH'A GA TA P'U DZA BADZRA
SV'A BH'A WA A'ATMA KO&HAm, DE NAS BDAG NYID DKYIL 'KHOR PA
DANG BCAS PA LA 'DI LTAR BSTOD PAR BYA'O, ,RDO RJE MI 'CHI RGYAL
PO CHE, ,MI RTOG NAM MKHAR RDO RJE 'DZIN, ,'DOD CHAGS PHA ROL
PHYIN PA BRNYES, ,RDO RJE GSUNG LA PHYAG 'TSAL LO, ,

RNAM PAR SNANG MDZAD DAG PA CHE, ,RDO RJE ZHI BA DGA' CHEN PO,
,RANG BZHIN 'OD GSAL MCHOG GI MCHOG ,STON PA RDO RJE PHYAG 'TSAL
LO, ,RIN CHEN RGYAL PO RAB TU ZAB, ,RDO RJE NAM MKHA' DRI MA MED,
,RANG BZHIN DAG PA GOS PA MED, ,RDO RJE SKU LA PHYAG 'TSAL LO,
,MI BSKYOD RDO RJE YE SHES CHE, ,

RDO RJE DBYINGS NI MKHAS CHEN PO, ,DKYIL 'KHOR MCHOG GSUM YI GE
GSUM, ,RDO RJE DBYINGS LA PHYAG 'TSAL LO, ,DON YOD RGYAL PO
RDZOGS SANGS RGYAS, ,BSAM PA THAMS CAD RDZOGS MDZAD PA, ,RANG
BZHIN DAG PA LAS BYUNG BA, ,RDO RJE SEMS DPA' PHYAG 'TSAL LO, ,DE
NAS BDUD RTZI MYANG BA'I CHO GA 'DI LTAR

BYA STE, MDUN DU YI GE YAm YONGS SU GYUR PA LAS RLUNG GI DKYIL
'KHOR GZHU'I DBYIBS CAN BA DAN GYIS MTSAN PA BSAMS LA, DE'I STENG
DU RAm YONGS SU GYUR PA LAS ME'I DKYIL 'KHOR GRU GSUM RAB TU 'BAR
BA'I GZUGS CAN DMIGS LA, DE'I STENG DU AA YONGS SU GYUR PA LAS

THOD PA DE'I NANG DU BDUD RTZI LNGA BHR'Um A'Am DZR'Im KHAm H'Um,
ZHES BYA BA DE BZHIN GSHEGS PA LNGA'I SA BON GYIS BYIN GYIS
BRLABS PAR BSAMS NAS, DE'I 'OG TU BSREG PA DANG 'BAR BA LA SOGS
PAS YANG DAG PAR SBYANGS LA, AOm GYIS BYIN GYIS BRLABS PAR BSAMS
NAS, DE'I STENG DU H'Um LAS BYUNG

BA'I RDO RJE BSAM MO, ,DE NAS YI GE AOm GYI 'OD ZER GYIS DE BZHIN
GSHEGS PA THAMS CAD KYI YE SHES KYI BDUD RTZI BKUG LA, BDUD RTZI
LNGA PO DE NYID KYI NANG DU GZHUG PAR BYA'O, ,DE NAS BSREG BA
DANG 'BAR BAS YI GE AOm DANG RDO RJE DE NYID DU ZHU BAR GYUR PAR
BSAMS LA, DE LTAR BSKYED

@230A *, ,PA'I BDUD RTZI DE LCA LA YI GE H'Um LAS RDO RJE BKOD
PA'I LCE BZANG PO DANG, RO RDO RJES BSTABS PAS BDAG NYID DANG,
DKYIL 'KHOR BA RNAMS TSIM PAR BYA'O, ,DE LTAR DKYIL 'KHOR 'BYIN
PA NAS BDUD RTZI MYONG BA'I BAR DU NI, DKYIL 'KHOR RGYAL PO MCHOG
CES BYA

BA'I TING NGE 'DZIN YIN NO, ,SEMS DBANG DU GYUR PA THOB NA ZHI BA
LA SOGS PA'I LAS RNAMS KYIS 'GRO BA'I DON BSGRUB PAR BYA BA YIN
PA'I PHYIR RO, ,THIG LE RNAL 'BYOR BSGOM PAR BYA BA YIN PAS SEMS
BRTAN PAR BYA BA'I DON DU LAS KYI RGYAL PO MCHOG BSGOM PAR BYA'O,
,DE BAS

NA YE SHES SEMS DPA'I THUGS KA'I SA BON GYI 'OD ZER RNAMS KYIS
KHAMS GSUM PO SNANG BAR BYAS NAS RANG GI LHA'I RNAM PAR BYAS LA
DKYIL 'KHOR GYI 'KHOR LOR GZHUG PAR BYA'O, ,DKYIL 'KHOR GYI 'KHOR
LO NI BDAG NYID LA GZHUG GO, ,BDAG NI YE SHES SEMS DPA' LA

GZHUG GO, ,YE SHES SEMS DPA' NI MTSAN MAR RO, ,MTSAN MA NI TZA NA
KA'I TSAD KYI THIG LER BCUG LA, THIG LE'I DBUS SU BSKYED PA'I RIM
PAS DKYIL 'KHOR GYI 'KHOR LO SKAD CIG TZAM GYIS BSGOM PAR BYA'O,
,'DIR BSNYEN PA LA SOGS PA NI CHEN PO'I SGRAR BRJOD DO, ,

TZA NA KA'I 'BRAS BU'I TSAD TZAM DU DE LTAR BSGOMS LA, YANG THIG
LE'I DBUS SU CHUD PA'I 'OD ZER GYI TSOGS SU SNANG BA LAS SA BON
DU BSAM MO, ,SA BON GYI 'OD ZER RNAMS LAS MTSAN MA'I MTSAN MA'I
'OD ZER RNAMS LAS YE SHES SEMS DPAR BSAM MO, ,YE SHES SEMS DPA'I

'OD ZER SPROS PA LAS, DKYIL 'KHOR GYI BDAG PO'I BDAG NYID BSAM
MO, ,DE NAS DKYIL 'KHOR GYI BDAG PO'I 'OD ZER GYI SNANG BA LAS,
DKYIL 'KHOR GYI 'KHOR LO SNGA MA BZHIN DU GNAS PAR BSAMS LA,
DKYIL 'KHOR GYI 'KHOR LO DE KUN DU SPROS PA'I 'OD ZER RNAMS KYIS
KHAMS

GSUM PA MA LUS PAR DE BZHIN GSHEGS PA'I TSOGS KYIS KHYAB PAR
BSGOMS NAS, YANG DE BZHIN DU THIG LE'I BAR DU BSDU ZHING SLAR
SPRO BA DANG, SLAR YANG THIG LE'I BAR DU BSDU BA DANG, DE BZHIN
DU DKYIL 'KHOR LO BSGOM PA JI SRID 'DOD KYI BAR DU BYAS PA NI
THIG LE'I RNAL 'BYOR

@230B RO; ,DE'I 'OG TU NAM MKHA' LA BZHUGS PA'I RIGS LNGA'I DE
BZHIN GSHIN GSHEGS PA RNAMS BDAG NYID KYI KHAR BCUG STE, BYANG
CHUB KYI SEMS ZHU BAR GYUR BA LAS RDO RJE'I LAM NAS PHYUNG STE,
SNGA MA BZHIN DU RANG DANG 'DRA BA'I PADMA'I LTE BAR BYANG CHUB
KYI SEMS ZHU BA'I THIG LER BSAMS LA DER

YI GE HR'I:YONGS SU GYUR PA LAS PADMA TZA NA KA'I 'BRAS BU'I TSAD
TZAM DU BSGOMS LA, PADMA'I LTE BA'I DBUS SU DKYIL 'KHOR GYI 'KHOR
LO BSKYED PA'I RIM PAS SKAD CIG GIS BSGOM PAR BYA'O, ,'DIR BSNYEN
PA LA SOGS PA NI CHEN PO'I SGRAR BRJOD DO, ,'DI LA JI SRID DU
SEMS

BRTAN PAR MA GYUR PA DE SRID DU SHIN TU SPRO BAR MI BYA'O, ,SEMS
BRTAN PAR GYUR NAS NI YANG DE BZHIN GSHEGS PA RNAMS DANG SPRO BA
DANG BSDU BAR BYA BA NI PHRA MO'I RNAL 'BYOR RO, ,DE NAS BSGOMS
PAS SKYO NA, YI GE DGU PO YE SHES SEMS DPA'I THUGS KA'I SA BON
YONGS SU BSKOR

TE GNAS PA LA BZLAS BRJOD BYA'O, ,AOm A'A:AOm MA nI PADME H'Um
H'Um, ZHES BYA BA'I SNGAGS ZLOS SHING SKU DANG GSUNG DANG THUGS
RDO RJE RE RE ZHING NGAM THUGS RDO RJE'I BDAG NYID CAN DANG YE
SHES SEMS DPA' DANG DE'I SKU DANG GSUNG DANG THUGS RDO RJE DANG,
YE SHES SEMS DPA' DANG LHAN CIG LNGA PO'I

BDAG NYID CAN BSAMS LA, DE RE RE ZHING 'BYIN PA DANG 'JUG PA'I
RLUNG GIS RIM GYIS SAM CIG CAR SPRO BA DANG BSDU BAR BYA ZHING,
MYUR BA DANG NGAL CHEN PA'I NYES PA DANG BRAL BAR SNGAGS KYI DE
KHO NA NYID LA LHAG PAR MOS PAS, GSANG SNGAGS YI GE DGU PO BZLAS
PAR BYA STE 'DI NI

BZLAS PA'I CHO GA'O, ,DE NAS BSGOM PA DANG BZLAS PAS DUB PA BSAL
BA'I DON DU LHA MO'I GLUS BSKUL LA, SPYI BO'I STENG DU MTHO GANG
TZAM GYI SA DPAGS PAR ZLA BA'I DKYIL 'KHOR LA, AOm DKAR PO GNAS
PAR RNAM PAR BSAMS LA, DE LAS BDUD RTZI 'BAB PAS BDAG NYID TSIM

PAR BYAS PAR BSGOM PAR BYA STE, 'DI NI BRTAN PAR BYA BA'I CHO
GA'O, ,DE NAS YANG NGAL BSO LA SNGAGS KYI DE KHO NA NYID LA LHAG
PAR MOS PAS JI SRID KYI BAR DU BZLAS BRJOD BYA'O, ,DE NAS GSHEGS
SU GSOL BAR 'DOD NA RANG GI YE SHES SEMS DPA'I 'OD ZER SPROS PAS
DKYIL 'KHOR GYI

@231A *, ,'KHOR LO DANG BCAS PA'I PHYI ROL DU SPROS LA MDUN GYI
NAM MKHA' LA BSAMS TE MCHOD PA'I SPRIN SPROS, DES BDAG NYID DANG
DKYIL 'KHOR GYI 'KHOR LO YANG DAG PAR MCHOD NAS, YE SHES KYI
DKYIL 'KHOR AOm KRAm TO BA SARBBA SA TV'ARTHA, SIDDHI MA DATT'A
YA NU GA, GATZTSA

TV'Am BUDDHA BI shA YAm, PHUN RA GA MA NA YATZTSA:, ZHES BYA BA
'DIS GSHEGS SU GSOL LO, ,DE'I SPRUL PA RNAMS BDAG NYID LA BSDU
BAR BYA'O, ,DE NAS BSOD NAMS YONGS SU BSNGO BA'I PHYIR 'DI LTAR
SMON LAM GDAB PAR BYA STE, RDO RJE 'CHANG BA CHEN PO'I DPAL,
,SANGS RGYAS THAMS CAD

DGYES PA NI, ,DGE BA 'DI YIS THOB GYUR NAS, ,'GRO BAS KYANG NI DE
THOB SHOG ,PHYAG RGYA CHEN PO'I DON GRUB PHYIR, ,SPYOD GANG SANGS
RGYAS KYIS BSNGAGS PA, ,'GRO BA'I DON NI BYA BA'I PHYIR, ,SPYOD
DE NYID DANG BDAG LDAN SHOG ,DE BZHIN GSHEGS RNAMS THABS GANG
GIS, ,

THAMS CAD MKHYEN NYID GO 'PHANG BRNYES, ,DAG CING YAN LAG KUN
RDZOGS PA, ,THABS DE DANG NI BDAG LDAN SHOG ,SGRIB PA THAMS CAD
YONGS ZAD PHYIR, ,SANGS RGYAS KYIS SNGAGS SHES RAB GANG, ,RNAM
KUN MKHYEN NYID KUN BYA'I PHYIR, ,BDAG GIS SHES RAB DE THOB SHOG
,RANG GI

LHA YI SBYOR BA YIS, ,RAB MNYAM GZHAG STE GNAS PAR BYA, ,RANG GI
DKYIL 'KHOR PA TSUL DU, ,KHAMS GSUM PO NI BLTA BAR BYA, ,BZA'
DANG BTUNG BA DUS SU NI, ,SKAD CIG MA YI SBYOR BA YIS, ,RANG GI
LHAG PA'I LHAR BSAMS TE, ,BZA' DANG BCA' SOGS RNAM SBYANGS

LA; ,BDUD RTZI MYANG BA'I CHO GA YANG, ,RDO RJE LCE YI SBYOR BA
YIS, ,RANG GI LHAG LHAG GTZO BOR GYUR, ,DKYIL 'KHOR SNYING GAR
BSAMS NAS SU, ,RANG SNGAGS BYIN BRLABS RO YIS NI, ,SKU YI RDO RJE
SOGS TSIM BYA, ,MCHOD PA 'DI NYID DAM PA STE, ,SANGS RGYAS KUN
GYIS

RAB TU BSNGAGS, ,'DI NYID NANG GI SBYIN SREG NI, ,YIN PAR GSANG
'DUS LAS BSHAD DO, ,KHRUS KYI DUS SU SPYAN SOGS KYIS, ,DBANG
BSKUR LTA BUR RNAM PAR SPYAD, ,DRAN PA BRJED SOGS NYES PA YIS,
,GAL TE DAM TSIG NYAMS GYUR NA, ,DE TSE DAM TSIG RDO RJE ZHES,
,BYA BA RANG

@231B GI SNYING GAR BSGOM, ,DE YI THUGS KAR YI GE KHAm, ,MTSAN
MA'I DBUS SU CHU DBANG BSAM, ,SKU GSUNG THUGS KYI RDO RJE SOGS,
,CHO GA JI BZHIN DGOD PAR BYA, ,SKU GSUNG THUGS KYI DBUS CHUD
PA'I, ,DE YI SA BON KHA NAS BZLAS, ,DAM TSIG NYAMS PA'I NYES PA
NI, ,SBYONG

'DOD DAM TSIG RDO RJE YIS, ,GSANG SNGAGS YONGS SU BZLAS NAS NI,
,BSGOM PA'I MTHAR NI GSHEGS SU GSOL, ,NYAL BA'I DUS SU RANG GI
NI, ,SNYING GAR DKYIL 'KHOR BSAM PA'AM, ,YANG NA STONG NYID
BSGOMS NAS NI, ,RNAL 'BYOR PAS NI CI BDER NYAL, ,GNYID SAD

PA YI DUS SU NI, ,LHA MOS BSKUL BA DRAN BYAS LA, ,MAL NAS LANGS
TE RNAL 'BYOR PAS, ,SNGA MA BZHIN DU BSAM GTAN SPYAD, ,DPAL LDAN
'DUS PA'I RJES 'BRANGS TE, ,'PHAGS PA 'JIG RTEN DBANG SGRUB
THABS, ,BYANG CHUB 'OD KYI NGOR MDZAD DE, ,MAR ME MDZAD KYIS 'DI

BYAS SO, ,SGRUB THABS 'DI NI LEGS BRIS PA, ,BDAG GIS DAG BA GANG
THOB PA, ,DE YIS 'GRO BA THAMS CAD NI, ,RDO RJE CHOS KYI GNAS
THOB SHOG ,'PHAGS PA SPYAN RAS GZIGS DBANG PHYUG GI SGRUB PA'I
THABS, DPAL GSANG BA 'DUS PA'I RGYUD KYI RIM PAS BSGRUBS

PA; ,SLOB DPON CHEN PO DPAL MAR ME MDZAD YE SHES KYI ZHAL SNGA
NAS MDZAD PA RDZOGS SO,, ,,RGYA GAR GYI MKHAN PO D'I PAm K'A RA
SHR'I DZNY'A NA DANG, ZHU CHEN GYI LO TZ'A BA DGE SLONG RIN CHEN
BZANG POS BSGYUR CING ZHUS TE GTAN LA PHAB PA'O,, ,,

