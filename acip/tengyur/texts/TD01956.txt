@83B #, ,RGYA GAR SKAD DU, ,KRishnA YA M'A RI SH'ANTI HO MA BI
DHI N'A MA, BOD SKAD DU, GSHIN RJE GSHED NAG PO'I ZHI BA'I SBYIN
SREG GI CHO GA ZHES BYA BA, MGON PO 'JAM DPAL

LA PHYAG 'TSAL LO, ,SKU GSUNG THUGS KYI BDAG NYID CAN, ,CHAR
SPRIN GZHON NU'I MDOG 'DRA BA, ,RTOG BRAL LHUN GYIS SKYES PA'I
BDAG ,GSHIN RJE GSHED LA PHYAG 'TSAL TE, ,SDIG PA ZHI DANG BSOD
NAMS 'PHEL, ,DBANG DU BYA DANG TSAR BCAD DANG, ,DNGOS

GRUB MYUR DU THOB BYA'I PHYIR, ,BDAG GIS SBYIN SREG BSHAD PAR
BYA, ,BDE GSHEGS CHOS KYI SKU DAG GI, ,BSNYEN PA SNGON DU SONG BA
YIS, ,YID DGA' BA YIS PHYOGS SU, ,BKRA SHIS BZANG PO'I GZHI DAG
LA, ,MTSAN NYID LDAN PA'I SA SBYANGS NAS, ,TSAD DANG

LDAN PA'I THAB KHUNG NI, ,RGYAR NI KHRU GANG ZABS SU PHYED, ,KHA
KHYER SOR BZHI DOR NAS KYANG, ,DPANGS DANG RGYA RU SOR BZHI
BRTZIG, ,PHYOGS KYI THAD KAR SOR GNYIS LAS, ,DRA BA ZLA TSE RDO
RJE'I GZUGS, ,KHA DOG DKAR PO NYID BYAS TE, ,TZANDAN DKAR PO'I 'O
MAS BYUGS, ,

@84A *, ,ME TOG DKAR PO DUS GSUM GTOR, ,NANG DU 'DAB BRGYAD DKAR
PO BRI, ,'KHOR LO RDO RJE RIN CHEN DANG, ,PADMA RAL GRI PHYAG
RGYA DGOD, ,NANG DU RDO RJE'I PHRENG BA STE, ,KHA KHYER ME RIS
RNAM PAR BSKOR, ,THAB KYI DBANG DU BYAS PA'O, ,BUD SHING TSAD NI
KHRU GANG LA, ,

SKAM PA DANG NI RNYING PA DAG ,RUL DANG SROG CHAGS RNAM SPANGS
TE, ,N+YA GRO DHA DANG P'A LA SHA ,SHA MI TA DANG DRI BZANGS
DANG, ,BYANG CHUB SHING DANG TZANDAN DANG, ,DRI ZHIM BZANG PO'I
SHING DE DAG ,THAB KYI KHOR KHOR YUG TU, ,KU SHA SNGON PO BKRAM
PA'I STENG, ,THAB KHUNG DMA'

BAR LEGS BRTZIGS LA, ,SBRANG RTZI 'O MA DRI CHUS BYUG ,BUD SHING
DBANG DU BYAS PA'O, ,YAM SHING 'BRAS BU TZANDAN GYI, ,SHING NGAM
DRI ZHIM SHING DAG LA, ,RTZE MO'I CHA LAS BYUNG BA YI, ,RLON DANG
'DAB MAR BCAS PA STE, ,SOR BCU'I TSAD DU MNGON PAR GSUNGS, ,DRI
CHU

'O MAS SBAGS LA BZHAG ,RTZE GNYIS GAS DANG CHAG PA DANG, ,'BUS
ZOS PA DANG SROG CHAGS BCAS, ,SHUN PA MED DANG BRLA BSKAMS DANG,
,YO DANG RUL DANG SBOM PA DANG, ,RING THUNG PHRA BA RNAM PAR
SPANGS, ,GDAGS YIG BTAGS LA BSREG PAR BYA, ,

BYE BRAG DANG NI SDE TSAN NO, ,NA MA: SH'ANTI DKU RU SV'A H'A,
AU MA KA SYE SARBA TRE HA nAm, SARBA BIGHN'A NA, SARBA DZVA RA
nAm, SARBA BY'A DHI NAm, SARBA RO GA NAm, SARBA BIshA NAm, SARBA
AA MAm GA LE NAm, SARBA DU RA NI MI TA NAm, SARBA P'A PAm KARM'A
BA RA nAm, SH'ANTI DKU RU SV'A H'A, TIL DANG YUNGS

KAR RGYAL PO NI, ,SDIG PA SBYANG PHYIR BSREG PAR BYA, ,AOm SARBA
P'A PAm DA HA NA BADZR'A YA H'Um PHAt SV'A H'A, DE NAS MCHOD
BSTOD GSOL BA GDAB, ,DGANG BLUGS PHUL LA BSREG PAR BYA, ,YE SHES
GSHEGS LA DAM TSIG BSDU, ,AOm A'A: HU'm MU;, DE NAS ME SBYANGS
SREG RDZAS

KYI, ,LHAG MA JI SNYED PA RNAMS NI, ,ME YI LHA LA SNGAGS KYIS
DBUL, ,MCHOD BSTOD DGANG BLUGS BZOD GSOL BYA, ,YE SHES ME LHA
GSHEGS SU GSOL, ,DAM TSIG 'BAR BA'I RNAM PAR BSTIM, ,DE NAS BDAG
GI PHYAG RGYA CHE, ,DGROL DANG THUGS KAR BSDU TSUL

@84B GYIS, ,DAM TSIG RGYAL POR GNAS NAS KYANG, ,THAB LA BSKOR
ZHING ME TOG DBUL, ,DE NAS GLEGS BAM KLOG LA SOGS, ,JI LTAR MTHUN
PA'I SPYOD LAM BYA, ,SGRUB THABS MNGON RTOGS 'DI DAG NI, ,DNGOS
GRUB THOB PHYIR BDAG GIS BRTZAMS, ,'DI YIS BSOD

NAMS GANG THOB DES, ,KUN GYI THUN MONG MCHOG THOB SHOG ,DPAL
GSHIN RJE GSHED NAG PO'I ZHI BA'I SBYIN SREG GI CHO GA RDZOGS
SO,, ,,BLA MA NAG PO'I ZHABS NYID CHEN PO LA, ,GSER GLING RNAL
'BYOR GU nA DZNY'A NA YIS, ,BRAM ZE KARMA TZANDRA BTANG NAS
KYANG, ,RNAL 'BYOR

RNAMS KYI ZHAL NGOR SBYIN SREG 'DI, ,DPAL MCHOG RDO RJE GDAN DU
RNAM PAR BRTZAMS, ,THEG PA CHE LA NYI MA'I 'OD BZHIN MDZES, ,RNAL
'BYOR PA BSOD NAMS PA PRA DZNY'A SHR'I DZNY'A NA K'I RTIS RANG
'GYUR DU BYAS PA'O,,