@303B #, ,RGYA GAR SKAD DU, ,K'A T+YA KA RA nA BH'A BA SIDDHI,
BOD SKAD DU, ,RGYU DANG 'BRAS BU'I NGO BO GRUB PA ZHES BYA BA,
'JAM DPAL GZHON DUR GYUR PA LA PHYAG 'TSAL LO, ,MNGON SUM DANG NI
MI DMIGS PA'I, ,DBYE BA GSUM GYIS YANG DAG 'GRUB, ,RGYU DANG
'BRAS BU'I BDAG NYID NI, ,

KHA CIG RNAM PA LNGA YIS SMRA, ,ZHES BYA BA SMOS TE, MNGON SUM
DANG MI DMIGS PA DAG GIS GRUB PA NI RGYU DANG 'BRAS BU'O ZHES BYA
BAR RIGS SO, ,DE LA SPYI LA MNGON DU ZHUGS PA MI DMIGS PA'I GROGS
DANG LDAN PA YUL GNYIS PA RIM PAS BYUNG BA'I MNGON SUM GNYIS SAM,
YANG NA GNYI GA'I

SPYI 'DZIN PA MNGON SUM GYI GROGS DANG LDAN PA RIM PAS BYUNG BA'I
MI DMIGS PA GNYIS ZHES BYA STE, DBYE BA RNAM PA GSUM GYIS GRUB PA
YIN NO ZHES KHA CIG ZER RO, ,YANG GZHAN DAG NI DE GSUM DANG THA
MA GNYIS KYI GROGS DANG LDAN PA NYID DE DBYE BA RNAM PA LNGA'I
RIM PAS NGES PA YIN NO ZHES SMRA STE,

DANG PO GSUM YOD DU ZIN KYANG RTOGS PAR BYED PA PO'I BLO THE TSOM
NYE BAR SKYE BAS THA MA GNYIS YOD NA RJES SU 'GRO BA DANG LDOG
PA'I MTSAN NYID LA SOGS PA DANG, RGYU DANG 'BRAS BU'I NGO BO GRUB
PAR 'GYUR RO, ,DE LA MNGON SUM GYIS NI RJES SU 'GRO BA RTOGS LA,
GNYIS KYIS NI LDOG PA ZHES BYA STE,

LNGAS NGES PAR GRUB PA YIN NO, ,DE DAG LAS GCIG LAS GCIG GIS MA
DES NA THE TSOM SPONG PAR DKA'I ZHES BSAMS PA YIN NO, ,'DI SPYAD
PAR BYA STE, GAL TE SNGA MA'I MI DMIGS PAS, ,GZHAN DANG BREL PA
LA SOGS, ,GCOD PA MED NA DE CI ZHIG, ,GCOD NA PHI MAS CI ZHIG
BYA, ,

ZHES BYA BA SMOS TE, MI DMIGS PA GNYIS PO GANG YIN PAS LDOG PA
BSGRUB PAR BYA BA'I PHYIR MI DMIGS PA 'DI NYID DON DU GNYER BA
YIN NA DE LA YANG RGYUR MNGON PAR 'DOD PA MED NA, 'BRAS BU GNYIS
MNGON PAR 'DOD PA YOD PA GNOD PA 'DIS BSGRUB PAR BYA'I, ,DE YANG
RNAM PA GSUM STE, YUL DE

NYID NA GNAS PA'AM, ,YUL GZHAN NAS 'ONGS PA'AM, ,TSOGS PAS DBEN
PA CAN DE DAG LA SOGS PA LAS BYUNG BA'O, ,DE LTA BU'I BYE GRAG GI
GNOD PA DANG BRAL BA'I RGYU MTSAN MA YIN NA 'DI LA CI ZHIG LTOS,
,LDOG PA LA 'DI DGOS PA MA YIN GYI 'ON KYANG RJES SU 'GRO BA
'DZIN PA'I

@304A *, ,MNGON SUM LA GROGS BYED PA NYE BAR BSTAN PA YIN NO ZHES
ZER NA, 'DI YOD PAS NA 'DI BYUNG BA, ,MNGON SUM GYIS RTOGS MIN
NAM CI, ,ZHES BYA BA SMOS TE, YOD NA YOD PA LAS GZHAN GYIS RJES
SU 'GRO BA NI MED DO, ,DE YANG MNGON SUM GYIS GRUB STE, 'DIR MI
DMIGS

PA'I GROGS KYIS CI ZHIG BYA, 'DI LTAR RJES SU 'GRO BA CI 'DRA BA
'DI 'DRA BA, NYE BAR THOB PAR YANG 'GYUR BA MA YIN NAM, MNGON SUM
TZAM GYIS YOD PA MA YIN PA'I PHYIR RO, ,SNGA NA MED PA GZUNG BA
KHYAD PAR CAN GYI MNGON SUM GYIS DE 'DZIN TE MI 'DOD PAR THAL BA
MED DO, ,DE LTAR DBYE BA

GSUM LAS THA DAD PA'I DNGOS PO BZLOG PA'I NGO BO SNGA NA MED PA
MI DMIGS PAS 'GRUB BAM, ,MED PA TZAM YIN, PHYOGS DANG PO YIN NA
'DI LTAR 'GYUR TE 'DI YOD PAS NA 'DI 'BYUNG BA YIN TE, GZHAN LAS
'BYUNG BA MED PA'I PHYIR, ,LDOG PA DE NYID KHO NA STE, DE NA MI
GNAS GZHAN LAS NI, ,

SKYES MIN GZHAN LAS 'ONGS PA MIN, ,GANG ZHIG YOD LAS 'BRAS 'BYUNG
BA, ,GAL TE DES MIN 'GA' LAS MIN, ,ZHES BYA BA SMOS TE, DE YANG
MI DMIGS PA SNGON DU SONG BA'I MNGON SUM GYIS GRUB STE, PHI MA
GNYIS KYIS CUNG ZAD KYANG MA YIN NO, ,DE YANG RGYU MED NA 'BRAS
BU DE NA GNAS

PA'AM; ,GZHAN LAS SKYES PA'AM, ,GZHAN GYIS 'BAD PAS GZHAN NAS
'ONGS PA BKAG PA NYID KYIS LDOG PA BSGRUBS PA YIN NO, ,PHYI MA
GNYIS KYIS NI MA YIN TE, DE DAG GIS BYA BA MA GRUB NA BRGYAS
KYANG MED PA'I PHYIR RO, ,DE YANG DANG PO NYID KYIS GCIG TU GRUB
ZIN PAS

GZHAN DOGS PA MED DO, ,GAL TE YANG DANG PO'I MI DMIGS PAS MED PA
TZAM RTOGS SO SNYAM DU SEMS NA, ,DNGOS PO MED TZAM RTOGS NA YANG,
,SNGA MA DOGS PA YOD MA YIN, ,'DI YI BYA BA NGA MAS NA, ,'DI LA
LHAG MAS CI ZHIG BYA, ,ZHES BYA BA SMOS TE, RE ZHIG MED PA TZAM
RTOGS

NA; ,GANG ZHIG GANG GI RJES SU 'GRO, ,'DI MED PA ZHES BYA BAS
KYANG RJES SU 'GRO BA RTOGS NA JI LTAR 'DOD PAS NYE BAR THOB PAS
SHIN TU THAL BAR 'GYUR BAS DOGS PA YONGS SU CHAD PA NYID DO,
,'DI'I BYA BA LAS SNGA MA'I DNGOS PO MED PA 'DI RTOGS NA GSUM PAS
DE NYID RTOGS PAS LHAG MAS CI

@304B ZHIG BYA, GANG GI PHYIR THA MA GNYIS KYIS MA TSANG BA MED
PA THOB PA MA YIN NO, ,RJES SU 'GRO BA 'KHRUL BA YIS, ,LDOG PA
KHONG DU CHUD CE NA, MNGON SUM TZAM GYIS BYA BA LA'ANG, ,'DI LA
CI YI PHYIR MI BRJOD, ,CES SMOS TE, GANG SNGA MA DON DU GNYER BA
NI RJES SU GRO BA DANG LDOG PA DAG

RE RE KHRUL PA NYID KYIS LHAN CIG RGYU DANG 'BRAS BUR BSTAN PA
YIN NO, ,DE BAS NA RE RES DE'I NGO BO MA YIN PA YANG YOD PA LA
GNOD PA MED PA NYID DE BDAG CAG MTSUNGS PA YIN NO, ,DE'I PHYIR
THA MA GNYIS YOD NA YANG DANG PO MI DGOS NA, DANG PO YOD NA THA
MA DAG DGOS PA MED DO ZHES BYA

BAR GRUB PO, ,MA GRUB STE GANG GI PHYIR DANG PO NYID KYIS DE'I
BYA BA LAS SNGAR DE NYID MED DO ZHES RTOGS PAS KYANG BYA BA DE
NYID KYI NGO BO LA RAB TU SBYOR BAS MED DO ZHES NGES PAR BZUNG BA
MA YIN TE, PHI MAS YANG NGES PAR GZUNG BA YIN NO ZHES BYA BA NI
MI RIGS TE, DANG PO'I YANG DOGS PA MED PA DE NYID

GNAS PA'I PHYIR RO, ,DE TZAM MED LAS YANG MED PAR, ,PHYI MAS RNAM
PAR NGES YIN NA, ,RIGS PA DE NYID MTSUNGS PA'I PHYIR, ,SNGA MAS
KYANG NI CIS MI 'DOD, ,CES BYA BA SMOS TE, BYA BA DE NYID LAS
SNGA MAS MED PA ZHES BYA BA YANG GANG GI PHYIR DE MED PA TZAM
GYIS MED PAR BSTAN PA YIN

TE JI SKAD BSTAN PA'I DBYE BA GSUM YOD PAS GSAL BAR 'PHAGS PA'I
PHYIR RO, ,DE LTA BAS NA DES MA NGES NA PHYI MAS KYANG MI 'GYUR
RO, ,DE LA SNGA MA GNYIS PO MED PA TZAM DU GNAS PA YIN GYI GCIG
NI MA YIN PA'I RIGS PA 'DI MTHONG BAS PHYI MA LAS YANG SU ZHIG
YID RTON NO, ,DE LA

RAG MA LAS PAS DE MED PAR YANG 'BYUNG BAR THAL BAR 'GYUR BAS
GNYIS PAS MED PA NYID LA 'BREL PA MED PAR MTSUNGS PA YIN NO,
,GZHAN YANG ME DANG SNGA MO YOD PA'I DE MA THAG TU BYUNG BA'I DU
BA YANG BONG BU MED PAS SNGAR NYAMS SU MYONG NGO HE BRJOD MOD
KYI, GNYI LDOG PAS LOG

PA'AM PHI MAS KYANG NGO ZHES BYA BA NI GZHAN DANG GZHAN BRGYUD
PA'I THABS RJES SU 'BRANG BA YIN PAS, ,SDAR BZHAG PA NYAMS PA YIN
NO, ,DE LTAR GNAS NA GSUM MA YIN GYI, NYIS NI YIN NO ZHES ZER NA
PHI MA YANG NGON MED PA YIN MO ZHES BYA BA DE TZAM ZHIG STON GYI
DE GNYIS SAM GSUM ZHES BYA

@305A *, ,PAS CI ZHIG BYA, ,GNYIS KYIS DGOS PA YOD DE GZHAN MED
PAS KYANG NGES PAR MI RUNG NGO ZHES ZER NA DE LTA MOS KYI RGYU
'BA' ZHIG MED PAS MI DMIGS PA YIN NA DE'I CHA SNGA MA NYID KYI
NUS PA YIN NO ZHES CI'I PHYIR MI 'DOD, ,MA YIN NO ZHE NA, THAMS
CAD DU DOGS PA MED PA'I PHYIR

ZHES BSTAN ZIN TO, ,GZHAN DU NA YANG MNGON GSUM YIN GYI, ,DE
GNYIS NI MA YIN NO ZHES SMRA BAR NUS PA'I PHYIR RO, ,GZHAN YANG
SNGAR SMRA BA DANG GZHUNG MTSUNGS PA NYID DU BYE BRAG MED PA'I
PHYIR RO, ,SNGA MA'I MI DMIGS PA GCIG TU 'DOD MOD KYI, DE YANG ME
DANG BONG BU

GNYIS LOG PA YOD PA DANG, DE MA THAG TU DU BA MI DMIGS PAS LDOG
PAS DA LTAR YANG RNAM PA GNYIS YIN NO, ,DANG PO MED SNANG RIM PAS
DMIGS, ,RGYU DANG 'BRAS BUR GNAS PAR SHES, ,YANG NA MTHONG RIM MI
DMIGS PAS, ,GZHAN DU THUB PA MED PAR 'GYUR, ,ZHES BYA BA

SMOS TE, THE TSOM DE DANG DE BDAL BA'I PHYIR PHI MA PHI MA DANG
SNGA MA SNGA MA DMIGS PA DANG MI DMIGS PAR TSOL BAR THAL BAR 'GYU
RO, ,DE LA JI LTAR 'DOD PAR GSUM LA SOGS PAR GZHAN PAR GYIS SHIG
,MNGON SUM DBUS SU GZHAG PA'I MI DMIGS PA DAG GANG DU YANG MI
DGOS TE,

GZHAN DGOS PA YOD PAS GNYIS KA LA YID BRTAN DU MED PA'I PHYIR RO,
,DE GNYIS DPYAD NA YANG GCIG NYID KYIS 'GRUB STE, DE BAS NA MNGON
SUM DANG MI DMIGS PA DAG GIS RJES SU 'GRO BA DANG LDOG PA NGES TE
RGYU DANG 'BRAS BU JI LTA BA BZHIN DU GNAS SO, ,DE GNYIS DON THA
DAD PA'I NGO BO DE RANG

BZHIN GCIG PA'I PHYIR RO, ,DE GNYIS KYANG RTOGS PA'I RIM PA NGES
PA MED PAS RNAM PA GNYIS KA YANG 'GRUB PA'I PHYIR RO, ,DE LTA MOD
KYI LDOG PA BSTAN PA DE LTAR RNAM PAR GZHAG PA YIN TE, DE'I PHYIR
DE 'DZIN PA'I MI DMIGS PAS RJES SU 'GRO BA'I YUL CAN MNGON SUM
LDOG PA RIGS

PA YIN NO, ,MA YIN TE MED NA MI 'BYUNG BA'I MTSAN MA NYID KYI
GZHAL BYA BSTAN PA NYID DU GZHAG PA YIN GYI MANG POS NI MA YIN TE
TSAD MA LTAR SNANG BA RNAMS LA YANG MTHONG BA YOD PA'I PHYIR RO,
,SNANG BA MI DMIGS PA GCIG NYID KYIS DE MED PA SHIN TU MED PAR
BSGRUB PA NI LEGS PA YIN TE, LHAG

@305B PAR BRTZAD PA 'DIS CI ZHIG BYA, DE'I TSE DU BA'I DRI MA
TZAM YANG MI SRID DO, ,DU MA LDOG PA LAS GANG LDOG PA DU BA LOG
PAR GYUR TO ZHES NGES PAR BYA BA MA YIN NAM ZHES ZER NA, DE NYID
KYI PHYIR RJES SU 'GRO BA 'DZIN PA'I MNGON SUM LA LTOS PA YIN NO,
,GZHAN ME DPA'I SBYOR BA NYID KYIS MED PA NYID LA

GUS PAR MI BYA'O, ,DE BZHIN DU RJES SU 'GRO BA GZUNG BA SNGON DU
'GRO BA NGES PA LA YANG DU MA SRID PA DAG LAS GANG ZHIG YOD PA'I
SBYOR BAS 'DI YOD DO ZHES SHES PAR 'DOD PA LA MI SMIG PA LAS GANG
ZHIG MED PA'I SBYOR BAS 'DI MED PA YIN NA RE ZHIG DE YOD PA'I
SBYOR BAS SNGAR YANG 'DI YOD PAS YIN NO

ZHES BYA BAR GRUB PA DE LA YANG RE RE NAS BZHAG PA DANG, BSAL BA
DE LTA BUS RTOGS PA NUS SO, ,DE BZHIN DU YANG YOD PAS SNGA MA
DANG PHYI MA DAG GIS LDOG PA BSGRUB PAR NUS SO, ,DU MA BSAL BA LA
SOGS PA YANG GNYIS BOS KYANG MI NUS SO ZHES BYA BAR GNAS SO,
,LNGA PO RNAM PAR GZHAG PA 'DI

YANG MA KHYAB PA YIN TE, THAL BA DANG ME DANG BUM PA DANG, RDZA
MKHAN LA SOGS PA RNAMS LA PHYI MA MED PA'I PHYIR DANG CHU'I RGYUN
'GAG PA LA SOGS PA LA YANG SNGA MA MED KYANG GRUB PA'I PHYIR TE,
'DI LTAR CHU LON GYIS 'GAGS NA CHU'I RGYUN 'GAGS PA DMIGS TE, DE
YOD PAS DE MED PAR MTHONG BAS

DE DAG RGYU DANG 'BRAS BU'I NGO BOR NGES PAS SNGA MA LA LTOS PA
MA YIN PA NYID DO, ,DE BZHIN DU GZHAN LA YANG GSUM LA LTOS PA
NYID DU RIG PAR BYA'O, ,'DI LTAR SNGAR MA MTHONG BA'I ME MA YIN
PA NYE BA NA DU BA MTHONG BAS ME LA LTOS PA GZHAN NYID KYIS DU BA
YANG BSKYED DO ZHES CI'I PHYIR MI BRTAG ,DE LTA NA YANG ME

RGYU NYID YIN TE BUD SHING BZHIN NO, ,DE LTA YIN NA GZHAN YANG
GANG 'DOD PA'I BONG BU LA SOGS PA RGYU NYID YIN NA, DE'I PHYIR
SDE YANG DU BA LAS RJES SU DPAG PAR THAL BAR 'GYUR RO ZHES ZER
NA, DE CI ME RGYU NYID DU NGES PA DE BZHIN DU BONG BU YANG YIN
NAM, ,'ON TE MNGON SUM DANG MI DMIGS PA DAG DE LA YANG

'JUG PA'I PHYIR RO ZHE NA, GNYI GA LA YANG MI RIGS PA'I PHYIR
DANG, ,GZHAN DE DAG DGAG PA'I PHYIR GSUM PA LA BRTEN PA MA YIN
GYI, 'ON KYANG ME BSGRUBS NA DE YANG GRUB BA YIN TE, GZHAN DGAG
PA MED PA LA GNOD PA MED PA NYID DO, ,RJES SU DPAG PA YANG MA YIN
TE, RGYU NYID DU MA NGES PA NYID KYI

@306A *, ,PHYIR RO, ,ME LA LTOS PA LAS NAM YANG BONG BUS BYAS PA
YIN NO ZHES PA'I THE TSOM NI MA YIN TE, NGES PA DANG 'GAL TE DE
NI THE TSOM GYI NGO BO YIN PA'I PHYIR RO, ,DE 'GAG PA YANG DE
NYID LA DPYAD PAS YIN GYI GZHAN GYIS NI MA YIN PAS DE LTAR GLAGS
TSOL GYI GNAS MA YIN NO, ,DE BZHIN

DU ME RGYU YIN ZHES NGES PAR BZUNG BA MA RIG PA'I PHYIR BKAG PA
NYID DU GNAS MA YIN NAM, ME NYID RGYU MA YIN TE GZHAN RGYU MA YIN
PA MA BKAG PA'I PHYIR DANG BUD SHING YANG DON DAM PAR RGYU YIN
PA'I PHYIR RO, ,RGYU NYID KYANG MA YIN TE, DU BA MI RTZOM PA YANG
SRID PA'I PHYIR ZHE NA, BRTZAD PAR MI RIGS TE, RNAM PAR GCOD

PA GSUM GYI BYE BRAG GIS 'GRUB PA'I PHYIR TE, 'DI LTAR, TSOGS LA
LTOS NAS GZHAN DANG LDAN, ,RNAM GCOD RDZAS LA LTOS PA YIS, ,MTHUN
PAS MA 'BREL RNAM PAR GCOD, ,LAS LAS SHIN TU RNAM GCOD 'GRUB,
,CES BYA BA SMOS TE GANG GI TSE ME'I SGRA DES NYE BAR MTSON PA'I
TSOGS PA

BSDUS PA BRJOD PA DE'I TSE, DE NYID KHO NA GZHAN DANG LDAN PA
RNAM PAR GCOD PA YIN NO, ,GANG GI TSE YANG ME'I RDZAS NYID YIN
PAS DE'I TSE YANG ME'I RGYU NYID CES BYA STE, GANG GI TSE MTHUN
PA YIN PA DE'I TSE RGYU YIN TE DE NI MA 'BREL PA RNAM PAR GCOD PA
YIN NO, ,DON BYA BA BYED PA NYID YIN PAS DE'I TSE

YANG MA 'BREL PA RNAM PAR GCOD PA YIN NO, ,DE YANG 'DI LTAR BYA
BA'I BYE BRAG RNAM PA GSUM PO 'DI NYID MNGON SUM DANG MI DMIGS
PAS NUS PA YIN NO, ,SKABS 'DIR SHES AASDZA TA'I ZHAL SNGA NAS
BSHAD PA NYID RIGS PA YIN NO, ,RJE BTZUN RNAM 'GREL MDZAD PA NYID
KYIS KYANG, RDZA

MA LAN GYIS NI BUM PA DANG, ,ME YIS THAL BA BYED PA YIN, ,MTSON
SOGS KYIS NI RMA LA SOGS, ,GSUNGS PA'I DGONGS PA DE NYID YIN,
,'BRAS BU NYID DU KHYAD PAR MED PA'I PHYIR YANG JI LTA BU BA
BZHIN DU THAL BAR GYUR PA LAS KYANG ME CI'I PHYIR RJES SU MI DPAG
,MA YIN TE, YUL DANG DUS

LA SOGS PA LA LTOS PAR 'DOD PA'I PHYIR RO, ,'DI LTAR, 'BRAS
BU'ANG KHA CIG SKYE BA NI, ,TZAM ZHIG RGYU LA'ANG LTOS PA YIN,
,GZHAN DAG RGYU NI GNAS PA DANG, ,DE DAG LTOS PAR DUS RIG BYA,
,ZHES BYA BA SMOS TE, DE LA BUM PA DANG THAL BA LA SOGS PA SKYE
BA KHO NA GZHAN LA LTOS PA YIN NO, ,DE

@306B NYID KYI PHYIR DON GZHAN LA LTOS NAS RGYUN CHAD PA LAS 'DAS
PA'I PHYIR 'DUS BYAS KYI RGYU YOD PA NYID NGES PAR NUS KYI DA
LTAR BYUNG BA NI MA YIN TE, 'JUG PA LA SOGS PA GCIG PA MA YIN
PA'I PHYIR RO, ,PHYOGS GZHAN LA NI DU BA SNANG BA LA SOGS PA GNAS
SKABS KYI KHYAD PAR LA LTOS PA YIN GYI,

RGYUN 'GAG PA GZHAN LA LTOS PA NI MA YIN NO, ,RGYU MA TSANG NA
RGYUN 'GAG PA'I PHYIR GZHAN LA LTOS PA MED PA LAS DA LTAR BA NYID
YIN NO ZHES BYA BA LA NYES PA MED DO, ,DE LTA BU LA LTOS NAS YANG
RJE BTZUN CHOS MCHOG GIS PHYI MA GNYIS LA BRTEN PA'I 'BAD PA
'BRAS BU DANG BCAS PA YIN NO, ,SNGAR NYES PA

DE'I TSE YANG PHYI MA'I CHA LA NI BRTEN PA MA YIN NO, ,MNGON SUM
SNGON DU SONG BA'I MI DMIGS PAS YIN GYI, GZHAN LA LTOS PA MED
PA'I PHYIR DANG PO NYID KHO NA MCHOG CES BYA'O, ,TSIGS SU BCAD PA
BCU GCIG GIS BSDUS NAS MNGON SUM DANG MI DMIGS PA RNAM PA GSUM
SNGON DU 'GRO BAS

RGYU DANG 'BRAS BU'I NGO BO GRUB PA ZHES BYA BA, MKHAS PA CHEN PO
DZNY'A NA SHR'I MI TRA'I ZHAL SNGA NAS KYIS MDZAD PA RDZOGS SO,,
,,RGYA GAR GYI MKHAN PO PAndI TA KU M'A RA KA LA SHA DANG, LO
TZ'A BA SH'AKYA 'OD KYI 'GYUR,, 