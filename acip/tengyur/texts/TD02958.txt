@40B *, ,DPAL RDO RJE RNAM PAR 'JOMS PA LA PHYAG
'TSAL LO, ,'PHAGS PA RNAM PAR 'JOMS PA'I SGO NAS RAB TU GNAS PAR
BYED PAR 'DOD PA'I SGRUB PA PO DAM TSIG DANG LDAN

PAS; ,GNAS KHANG YID DANG MTHUN PAR DKYIL 'KHOR GYI CHO GA NAS
'BYUNG BA BZHIN DU DKYIL 'KHOR BZHENGS TE, MCHOD PA'I YO BYAD JI
LTAR 'BYOR PA BSHAMS TE, MGON PO DANG 'BYUNG PO RNAMS LA GTOR
MA'I BYE BRAG RAB TU BZANG PO YANG BSHAM, CHOS SKYONG LA GTOR MA
CHEN PO

BSHAMS LA BDAG NYID KYIS BSNYEN PA CI RIGS PAR BYA, DE NAS RAB TU
GNAS PAR BYED PA'I RTEN SKU'I RTEN RAS RIS SU BRIS PA DANG, 'BUR
DU BTOD PA DANG, LUGS SU BLUGS PA DANG, GSUNG PU STI LA SOGS PA
THUGS RDO RJE DANG DRIL BU LA SOGS PA GANG YIN PA DE KHRUS

NAS BTON LA DKYIL 'KHOR GYI SHAR PHYOGS SU SHING LEB LA SOGS PA'I
STENG DU KHRI'I STENG DU RAS SER PO DRI MA MED PAS DRIL LA GZHAG
GO, ,DE NAS YON BDAG GSUM LA SKYABS SU 'GRO BA LA SOGS PA SDIG PA
BSHAGS PA DANG SEMS BSKYED PAR BYA'O, ,DE NAS BDAG NYID

KYANG KHRUS BYA STE, GOS GSAR PA GYON LA BUM PA RE RE LA SNYING
PO RGYAS BSDUS GANG MOS PA BRGYA RTZA BRGYAD BZLAS LA, SKU RTEN
KHRO BO YIN NA RIGS NGES PA'I SA BON SNYING GAR BCUG STE, GSER
GYI THUR MAS SPYAN DBYE BA DANG, SHANGS DANG ZHAL BKRU BA LA SOGS
PA BYA STE, KHRO BO'I DUR

KHROD KYI RGYAN BRGYANG GDAGS, SO SO'I RIGS KYI GTZO BOS DBU
BRGYAN LA, SNYING GA'I SA BON LA YE SHES SEMS DPA' GZHUG PAR BYAS
LA, RAB TU BRTAN PAR BZHUGS SU GSOL, LHA SO SO'I SNYING PO BRGYA
RTZA BRGYAD BRJOD LA YON BDAG DANG GNYIS SU MED PAR BSTIM, CHOS

@41A *, ,SKYONG LA GTAD DE MNGA' GSOL, ZHI BA'I SKU NYAN THOS KYI
CHA LUGS YIN NA, YANG SO SO'I SA BON GZHUG PA LA SOGS PA BYAS LA,
DE NAS ZHAL BSIL BA DANG, DBU SKRA BZHAR BA LA SOGS PA BYA STE,
CHOS GOS DANG RGYAN RNAMS GDAGS, DE NAS YE

SHES SEMS DPA' BCUG STE, DE'I SNYING PO BRGYA RTZA BRGYAD BRJOD
LA BRTAN PAR BYA, DE NAS MCHOD PA RNAM PA LNGA PHUL LA YON BDAG
DANG GNYIS SU MED PAR BSTIM MO, ,BYANG CHUB SEMS DPA'I CHA LUGS
YIN NA, YANG GONG LTAR BYAS LA BYANG CHUB SEMS DPA'I RGYAN DO
SHAL LA SOGS

PAS RGYAN GDAGS, DE NAS YON BDAG GI DON DU BSTIM PA LA SOGS PA
BYA, MCHOD PA DBUL, CHOS SKYONG LA GTAD, GSOL BA GDAB, 'OD KYI
DKYIL 'KHOR DU BCUG LA BUM PA'I DBANG BSKUR RO, ,GSUNG GI RTEN
RNAMS LA SPYAN DBYE BA DANG, ZHAL BKRU BA LA SOGS

PA BYAS, LJAGS SPEL BA LA SOGS PA BYAS LA DAM CHOS BDUD RTZI'I
CHAR DBAB, HR'I:LAS BYUNG BA'I LHA MO RNAMS KYIS DBANG BSKUR RO,
,DE NAS ME LONG GI NANG DU BUM PA'I CHUS BKRU, MCHOD PA LNGA
DBUL, RAB TU DGYES SHING BRTAN PAR BYA'O, ,CHOS SKYONG LA GTAD,
'DOD

PA'I DON LA GSOL BA GDAB BO, ,THUGS KYI RTEN LA BYED NA 'DI NYID
KYI DKYIL 'KHOR DU DBANG BSKUR, KHRUS NAS DKYIL 'KHOR GYI LHA
RNAMS KYI YE SHES SEMS DPA' RNAMS SPYAN DRANGS TE, GNYIS SU MED
PAR BSTIM PAR BYA, MCHOD PA DBUL, ,CHOS SKYONG LA GTAD, 'DOD

PA'I DON LA GSOL BA GDAB, SO SO'I SNYING PO GSAL BA MED NA RDO
RJE RNAM 'JOMS KYI SKU DPAG TU MED PA SPRUL TE, DE NYID KYI
SNYING PO SHIN TU BSDUS PA BRGYA RTZA BRGYAD BZLAS LA, DE NYID
DANG GNYIS SU MED PAR BYAS LA RANG GZHAN GYI DON RDZOGS PAR
BYA'O, ,DE LA MA MOS NA DE

BZHIN GSHEGS PA'I RIGS YIN NA AOm, ,RDO RJE'I RIGS YIN NA H'Um,
RIN PO CHE'I RIGS LA SV'A, PADMA'I RIGS LA A'A:, LAS KYI RIGS LA
H'A CI RIGS PAR BZLAS SO, ,GSUNG GI RTEN RNAMS LA GCIG GIS RGYUD
STONG PHRAG GCIG KLAG ,DE NYID BRGYA BRGYA'I BAR DU MCHOD

@41B PA LNGA RDZOGS BAR DBUL, GRUB NA ZHI BA'I SBYIN SREG CI RIGS
PAR 'GRUB PAR BYA, PHYOGS SKYONG BA DANG 'BYUNG PO LA SOGS PA LA
GTOR MA GUS PAR BTANG, BDAG NYID BZLAS PA LA ZHUGS PA'I DUS SU
KHRUS DANG GTZANG SBRA LA SOGS PA BYA ZHING, SHA DANG NYA DANG
SGOG PA LA

SOGS PA, BTZONG DANG CHANG DANG BUD MED DANG, PHYI DRO'I KHA ZAS
BDUN SPANGS LA ZAS DKAR CHOS LA BRTEN ZHING ZHAG GSUM MAM LNGA'AM
BDUN NAM, SMYUNG BAR GNAS PAR BYA BA NI BZLAS PA BUM PA GTZO BO'I
DUS NA NGES PAR YIN NO, ,DE LTAR SKU GSUNG THUGS KYI RTEN LA
DBANG BSKUR

RDZOGS NAS MCHOD PA'I LAS JI LTAR 'GRUB PAR BYAS LA, DBEN PA'I
SAR BZHUGS SU GSOL, DE NAS YON BDAG GI DON DU SBYIN SREG JI LTAR
RIGS PAR BYAS LA DBANG CI RIGS PAR BSKUR RO, ,DE NAS DBANG RDZOGS
NAS YON BDAG GIS MCHOD PA JI LTAR 'BYOR PA YI DAM

DE DAG LA MCHOD, CHOS SKYONG LA GTOR MA CHEN PO CIG BTANG LA,
BDAG GI YI DAM GYI LHA 'DI RAB TU BKRA SHIS PA DANG BYIN RLABS
CHE BA DANG, BSTAN PA JI SRID DU GNAS PA'I BAR LA BSRUNG BA DANG,
MCHOD PA MDZAD DU GSOL ZHES GTOR MA BTANG, DE NAS PHYOGS SKYONG
LA

SOGS PA'I GTOR MA RAB TU RGYA CHE BAR BTANG NGO, ,DUNG DANG RNGA
DANG CHA LANG DANG DRIL BU LA SOGS PA'I SGRA RNAM PA SNA TSOGS PA
YANG BSGRAG GO, ,DE NAS BKRA SHIS GSOL TE YON BDAG KYANG KHRUS
NAS GDON, SRUNG SKUD GDAGS, BRAB PA DANG BYAB PA LA SOGS PA BYA,
TSE 'PHEL BA'I

DON DU D'UR BA SBYIN PAR BYA, DE LTAR CHO GA'I GZHUNG MA NOR BAR
RDZOGS NAS DKYIL 'KHOR BSDU, DMAN MA DOR, BLA MA LA YON RAB TU
GUS PA DANG LDAN PAS DBUL LO, ,DE NAS YON BDAG GI LONGS SPYOD
DANG TSE 'PHEL BA DANG, TSOGS RDZOGS PAR BYA BA'I DON DU STON MO
JI LTAR 'BYOR PA

BYA'O; ,CHOS DANG ZANG ZING GI 'BYOR PA YANG CI 'BYOR PAS GTANG
BAR BYA'O, ,MDOR NA CHO GA GTZO BOS SEMS BSKYED SNGON DU BYAS PA
LAS MI 'DA' BAR BYA'O, ,'PHAGS PA RDO RJE RNAM PAR 'JOMS PA'I RAB
TU GNAS PA'I CHO GA ,SLOB DPON CHEN PO DPAL MAR ME MDZAD BZANG

@42A *, ,POS MDZAD PA RDZOGS SO,, 