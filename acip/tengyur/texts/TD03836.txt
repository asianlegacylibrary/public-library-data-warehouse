@146B #, ,RGYA GAR SKAD DU, PRA TI TYA SA MU TPA DA HRi DA YA K'A RI
K'A ,BOD SKAD DU, RTEN CING 'BREL PAR 'BYUNG BA'I SNYING PO'I
TSIG LE'UR BYAS PA, 'JAM DPAL GZHON NUR GYUR PA LA PHYAG 'TSAL
LO, ,YAN LAG BYE BRAG BCU GNYIS GANG, ,THUB PAS RTEN 'BYUNG

GSUNGS DE DAG ,NYON MONGS LAS DANG SDUG BSNGAL DANG, ,GSUM PO DAG
TU ZAD PAR 'DUS, ,DANG PO BRGYAD DANG DGU NYON MONGS, ,GNYIS DANG
BCU PA LAS YIN TE, ,LHAG MA BDUN YANG SDUG BSNGAL YIN, ,BCU GNYIS
CHOS NI GSUM DU 'DUS, ,GSUM PO DAG

LAS GNYIS 'BYUNG STE, ,GNYIS LAS BDUN 'BYUNG BDUN LAS KYANG,
,GSUM 'BYUNG SRID PA'I 'KHOR LO DE, ,NYID NI YANG DANG YANG DU
'KHOR, ,'GRO KUN RGYU DANG 'BRAS BU STE, ,'DI LA SEMS CAN CI YANG
MED, ,STONG PA KHO NA'I CHOS RNAMS LAS, ,STONG PA'I CHOS

RNAMS 'BYUNG BA ZAD, ,BDAG DANG BDAG GI MED PA'I CHOS, ,KHA THON
MAR ME ME LONG RGYA, ,ME SHEL SA BON SKYUR DANG SGRAS, ,PHUNG PO
NYING MTSAMS SBYOR BA YANG, ,MI 'PHO BAR YANG MKHAS RTOGS BYA,
,SHIN TU PHRA BA'I DNGOS LA YANG, ,GANG GI CHAD PAR RNAM BRTAGS

PA; ,RNAM PAR MI MKHAS DE YI NI, ,RKYEN LAS BYUNG BA'I DON MA
MTHONG, ,'DI LA GSAL BYA GANG YANG MED, ,GZHAG PAR BYA BA CI YANG
MED, ,YANG DAG NYID LA YANG DAG BLTA, ,YANG DAG MTHONG NA RNAM
PAR GROL, ,RTEN CING 'BREL PAR 'BYUNG BA'I SNYING PO'I TSIG

LE'UR BYAS PA, ,SLOB DPON 'PHAGS PA KLU SGRUB KYIS MDZAD PA
RDZOGS SO,, 