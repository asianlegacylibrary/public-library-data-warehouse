@134A #, ,RGYA GAR SKAD DU, BI
NA YA STOTTRA

PA DA BY'A KHY'A NA, BOD SKAD DU, 'DUL BA LA BSTOD PA'I TSIG GI
RNAM PAR BSHAD PA, DKON MCHOG GSUM LA PHYAG 'TSAL LO, ,THUB PA
SRID RGYUN THAMS CAD BRAL LA PHYAG 'TSAL TE, ,RNAM PAR 'CHAD 'DOD
YID LDAN RNAM PAR 'BYED PA YI, ,YUL LA BSTOD PA'I NYAMS PAS YID

KYI GAGS BSKYED PA, ,YANG DAG RNAM BSHAD TSUL GYIS ZHI BA THOB
PAR BYA, ,SLOB MA GUS BAR BYAS TE 'DUL BA NYEN PA LA NGES PAR
SBYOR BAR 'DOD PA ZHIG GIS GUS PA BSKYED PA'I PHYIR 'DUL BA'I YON
TAN RNAM PAR 'BYED PA'I DANG POR 'DUL BA LA BSTOD PA, DUL BA
RGYAL PO RJE

YI RIGS SU 'KHRUNGS, ,SLOB MA 'DUL MDZAD NYES PA RAB THUL BA,
,SANGS RGYAS 'DUL BA'I GTZO LA PHYAG 'TSAL TE, ,'DUL BA'I BSNGAGS
PA CUNG ZAD BRJOD PAR BYA, ,ZHES BYA BA LA SOGS PA BRTZAMS SO,
,DE LA 'DUL BA'I YON TAN DAG NI BRJOD PAR BYA'O, ,DE RTOGS PAS

'DUL BA LA GUS PA'I DGOS PA'O, ,GUS PA DE YANG BSTOD PA 'DIS BYED
PAS, ,THABS DANG THABS LAS BYUNG BA'I TSUL NI 'BREL PA'O, ,'DUL
BA LA GUS PAS ZHUGS PA'I TSUL KHRIMS YONGS SU DAG NA 'PHAGS PA'I
LAM BSGOMS PAS MYA NGAN LAS 'DAS PA THOB PA NI DGOS PA'I YANG

@134B DGOS PA'O, ,DE LA 'DUL BA ZHES BYA BA NI, RANG GI CHOS LUGS
SU GNAS PA DAG GO, ,RGYAL PO ZHES BYA BA NI MI'I BDAG PO DAG GO,
,DE DAG NI DUL BA YIN LA RGYAL PO YANG YIN PAS DUL BA RGYAL PO
ZHES BYA'O, ,DE DAG GI RJE ZHES BYA BA NI RJE BO DAG STE, DUL BA
RGYAL PO DAG GI

RJE DPON MANG POS BKUR BA LA SOGS PA 'KHOR LOS SGYUR BA DAG GO,
,DE DAG GI RIGS ZHES BYA BA NI, RIGS RGYUD MA CHAD PA STE, DUL BA
RGYAL PO DAG GI RJE'U RIGS SH'AKYA'I RIGS RGYUD DO, ,DE 'KHRUNGS
ZHES BYA BA NI SKYES PA STE, 'DUL BA'I DON DU GSHEGS SHING 'DUL
BA RGYAL PO

DAG GI RJE'I RIGS SU 'KHRUNGS PA'O, ,DUL BA RGYAL PO DAG GI RJE'I
RIGS SU 'KHRUNGS PA DE LA PHYAG 'TSAL TE ZHES BYA BA SBYAR TE DE
GANG ZHE NA, 'OG NAS SANGS RGYAS 'BYUNG BA DANG SBYAR RO, ,DE JI
LTAR SANGS RGYAS YIN NO, ,DON MTHUN PA'I MTSAN BSTAN PA'I PHYIR,
SLOB MA 'DUL MDZAD

NYES PA RAB THUL BA, ,ZHES BYA BA GSUNGS TE, GANG GIS SLOB MA
RNAMS DNGOS PO THAMS CAD KYI MCHOG KHYAD PAR DU 'PHAGS PA MYA
NGAN LAS 'DAS PAR KHRID PAR MDZAD PA DE NI SLOB MA 'DUL MDZAD CES
BYA'O, ,GANG GI RGYUD LA KUN DU SPYOD PA'I DRI MA DAG RNAM PAR
SMIN PA'I DRI MAS SKYON CHAGS

PAR BYED PA'I NYES PA 'DOD CHAGS LA SOGS PA MCHOG TU ZHIG PAR
GYUR CING, RANG GI RGYUD LA BAG CHAGS DANG BCAS PA PHYUNG BAR
GYUR PA DE NI NYES PA RAB THUL BA ZHES BYA STE, DE LTA BU DE LA
PHYAG 'TSAL TE ZHES BYA BAR SBYAR TE, THAMS CAD LA NI MA YIN NO,
,DE LA NYES PA RAB THUL BA

ZHES BYA BA NYID KYIS NI NYON MONGS PA BAG CHAGS DANG BCAS PA
SPANGS BA THUN MONG MA YIN PA NYE BAR BSTAN NAS GTI MUG GI GNYID
MA LUS PA DANG BRAL BA'I PHYIR, SANGS RGYAS NYID DANG BDAG LA
PHAN PA PHUN SUM TSOGS PA STON TO, ,SLOB MA 'DUL MDZAD CES BYA BA
NYID KYIS NI, DNGOS PO

THAMS CAD NGES PAR THUGS SU CHUD PA'I PHYIR SANGS RGYAS NYID DANG
GZHAN LA PHAN PA PHUN SUM TSOGS PA STON TE, 'DI LTAR THAMS CAD
MKHYEN PA MA YIN PAS NI RANG DBANG NYID KYIS 'DUL BA'I DON THAMS
CAD JI LTA BA BZHIN BSGRUB PAR MI NUS TE, DE LA NYE BAR SBYAR
BA'I DON RNAMS RNAM PA

@135A *, ,THAMS CAD KHONG DU CHUD PA'I, DE LTAR BDAG LA PHAN PA
PHUN SUM TSOGS PA DANG, GZHAN LA PHAN PA PHUN SUM TSOGS PA DANG
LDAN PA DE GANG ZHE NA, DE'I PHYIR SANGS RGYAS ZHES BYA BA GSUNGS
TE, DON THAMS CAD NGES PAR THUGS SU CHUD PA'I PHYIR RAM, NYON

MONGS PA BAG CHAGS DANG BCAS PA'I GNYID DANG BRAL BA'I PHYIR,
BCOM LDAN 'DAS NI SANGS RGYAS ZHES BYA STE, DE LA PHYAG 'TSAL TE
ZHES BYA BAR SBYAR RO, ,DE LA PHYAG 'TSAL TE CI ZHIG BRJOD PAR
BYA ZHE NA, 'OG NAS 'DUL BA'I BSNGAGS PA CUNG ZAD BRJOD PAR BYA
ZHES

'BYUNG BAS BRJOD PAR BYA'O, ,'O NA RANG DBANG NYID KYIS 'DUL BA'I
BSNGAGS PA BRJOD PAR BYA PA LA CI'I PHYIR SANGS RGYAS BCOM LDAN
'DAS LA PHYAG 'TSAL TE 'DUL BA'I BSNGAGS PA BRJOD PAR BYED CE NA,
DE'I PHYIR 'DUL BA'I GTZO BO ZHES BYA BA GSUNGS TE, 'DI LTAR
SANGS

RGYAS BCOM LDAN 'DAS DE NI 'DUL BA 'DI'I GTZO BO YIN TE 'JUG PA
MDZAD PA YIN PA'I PHYIR RO, ,DE'I PHYIR DE LA PHYAG 'TSAL TE 'DUL
BA'I BSNGAGS PA BRJOD PAR BYA'O ZHES BYA BAR SBYAR RO, ,'DIS NI
STON PAR MDZAD PA NYE BAR BSTAN NAS 'DUL BA LA SLOB MA DAD PAS
RJES SU 'BRANG BA

RNAMS KYIS SKYED PAR BYED DO, ,DE LTAR DUL BA RGYAL PO DAG GI
RJE'I RIGS SU 'KHRUNGS LA SLOB MA RNAMS 'DUL BAR MDZAD PA, NYES
PA RNAMS RAB TU THUL BA'I SANGS RGYAS 'DUL BA'I GTZO BO DE LA
PHYAG 'TSAL LO ZHES BYA BA NI LUS DANG NGAG DANG YID DAG GIS
PHYAG 'TSAL LO, ,STE ZHES

BYA BA'I SGRA NI BRJOD PAR BYA ZHES 'OG NAS 'BYUNG BA DE BYA'O,
,STE ZHES DAM BCA' LA LTOS PA'I TSIG YIN NO, ,DE LTAR SANGS RGYAS
BCOM LDAN 'DAS LA PHYAG 'TSAL TE CI ZHIG RJOD PAR BYED CE NA,
DE'I PHYIR, 'DUL BA'I BSNGAGS PA CUNG ZAD BRJOD PAR BYA, ,ZHES
BYA BA GSUNGS TE, BSNGAGS

BA BRJOD PAR BYA STE ZHES BYA BAR SBYAR RO, ,GANG GI BSNGAGS PA
ZHE NA, DE'I PHYIR 'DUL BA'I ZHES BYA BA GSUNGS TE, GANG GIS SLOB
MA RNAMS MYA NGAN LAS 'DAS PAR 'GRO BA'I TSOGS PA BYE BRAG TU
KHRID CING SLOB PAR BYED PA DE NI 'DUL BA ZHES BYA'O, ,DE YANG
BYA BA DANG BYA BA MA YIN PA NYE BAR STON

@135B PA NI; GZHUNG STONG PHRAG BRGYA PA'I TSAD LA BYA STE,
DE'I'O, ,DE'I BSNGAGS PA ZHES BYA BA NI, BSNGAGS PAR BYA BA YIN
PAS BSNGAGS PA STE, YON TAN NO, ,CI DE'I BSNGAGS PA THAMS CAD
BRJOD PAR BYA'AM ZHE NA, DE'I PHYIR CUNG ZAD CES BYA BA GSUNGS
TE, BDAG NYID RANG

GIS THOS PA DANG, BSAM PA GANG YIN PA DE'I PHYOGS 'GAR GYUR PA
DE'I BSNGAGS PA BRJOD PAR BYA'I THAMS CAD NI MA YIN TE, DE'I RNAM
BA THAMS CAD NI BDAG DANG 'DRA BA DAG GIS BRJOD PAR MI NUS SNYAM
DU BSAMS PA'O, ,DE LTAR 'DIR SPYI DON NI 'DI YIN TE, SLOB MA
RNAMS GUS PA

BSKYED PAR BYA BA'I PHYIR DANG, GDUL BAR BYA BA BSGRUB PA'I PHYIR
SANGS RGYAS BCOM LDAN 'DAS 'KHOR LOS SGYUR BA'I RIGS SU GSHEGS PA
BDAG LA PHAN PA PHUN SUM TSOGS PA BLA NA MED PA RJES SU BSGRUB PA
'DUL BA STON PAR MDZAD PA LA PHYAG 'TSAL TE, 'DUL BAR SMRA BAR
'DOD PA'I YON

TAN RANG GI BLO DANG MTHUN PA CUNG ZAD CIG BRJOD PAR BYA'O ZHES
BSTAN TO, ,CI'I PHYIR BSNGAGS PA THAMS CAD RJOD PAR MI BYED CE
NA, DE'I PHYIR, PHA ROL MA MTHONG GTING RTOGS MA GYUR CING,
,GLAGS PA'I MUN NAG SLOB DPON TSOGS RNAMS KYI, ,DBYE BA THA DAD
'DUL BA'I RGYA MTSO LA, ,

YON TAN KUN BSTOD RTZOL BLO BDAG LA MED, ,CES BYA BA GSUNGS TE,
GANG GI PHYIR 'DUL BA RGYA MTSO 'DI'I PHA ROL MYA NGAN LAS 'DAS
PA'I 'GRAM GNYIS MA MTHONG LA, BDAG GIS 'DI LA 'JUG PAR MDZAD PA
DE BZHIN GSHEGS PA'I DGONGS PA'I GTING RTOGS PAR MA GYUR CING NGO
BO

NYID KYIS KYANG 'KHOR LO LTA BU'I 'DRES LA SOGS PA RAB KLONG GIS
GLAGS PA'I MUN NAG LA RNAM PAR BSHAD PA BYED PA'I SLOB DPON TSOGS
RNAMS KYI BLO'I DBYE BAS RNAM PA SNA TSOGS SU BSTAN PA THA DAD
PAR GYUR PA DE'I PHYIR 'DUL BA RGYA MTSO LTA BU 'DI LA YON TAN
KUN GZHI BSTOD PAR BRTZON ZHING

'BAD PA BDAG LA ME DPAS DES NA BSNGAGS PA CUNG ZAD BRJOD PAR
BYA'I THAMS CAD MA YIN NO ZHES BYA BA'I THA TSIG GO, ,'O NA 'DUL
BA'I BSNGAGS PA DE SMROS SHIG ,DE'I PHYIR, JI LTAR 'DI NA SHING
RTZA GTZO BO STE, ,RNAM PAR 'PHEL DANG KUN 'DZIN GNYIS KYI GZHI,
,DE BZHIN DAM CHOS

@136A *, ,TSOGS RNAMS KUN GYI YANG, ,RGYU DANG RTZA BA 'DUL BA
YIN PAR GSUNGS, ,ZHES BYA BA GSUNGS TE, DE LA RNAM PAR 'PHEL DANG
ZHES BYA BA NI KHYAD PAR DU 'PHEL BA STE, YAL GA DANG YAL GA GYES
PA LA SOGS PA SKYE BA'O, ,KUN 'DZIN ZHES BYA BA NI CHUD MI

'DZA' BA'O, ,RNAM PAR 'PHEL BA DANG KUN 'DZIN GYIS TE, DE GNYIS
KYI GZHI ZHES BYA BA RGYU'I GTZO BO NI RTZA BA YIN NO, ,DAM CHOS
ZHES BYA BA NI MDZES PA'I CHOS TE, DON JI LTA BA BZHIN DU NYE BAR
BSTAN TO, ,DE'I TSOGS ZHES BYA BA NI 'DUS PA STE, MDO SDE DANG
CHOS MNGON PA

LA SOGS PA'O, ,DAM PA'I CHOS KYI TSOGS DE RNAMS KUN GYI RNAM PAR
'PHEL BA DANG KUN 'DZIN PA'I RGYU DANG RTZA BA 'DUL BA YIN PAR
BDAG NYID CHEN PO YIN PAR GSUNG NGO, ,'DI SKAD BSTAN TE, JI LTAR
NA 'JIG RTEN 'DI NA SHING N+YA GRO DHA LA SOGS PA'I SHING LJON
PA'I RTZA BA SA'I

NANG DU SONG BA'I SBUBS NI SHING LJON PA RNAM PAR 'PHEL BA DANG,
KUN 'DZIN PA GNYIS KYI GZHI ZHES BYA BA RGYU'I GTZO BO DANG
RGYU'I DNGOS PO YIN TE, DANG PO'I RGYU YIN PAS DE BZHIN DU THUB
PA'I DBANG PO'I GSUNG RAB 'DI DAG THAMS CAD KYI RGYU DANG RTZA BA
'DUL BA'I SDE SNOD YIN PAR GSUNGS

SO; ,'DI LTAR 'DUL BA'I GZHI DAG LA DAM PA'I CHOS KYI SHING LJON
PA RNAMS KYI BSAM GTAN DANG GZUGS MED PA DANG DGE SBYONG GI TSUL
GYI 'BRAS BU LA SOGS PA RNAM PAR 'PHEL DANG MA NYAMS PA'I DGE
SLONG GI MTSAN NYID KUN 'DZIN PA DAG 'DUL BA'I RTEN GYIS 'BYUNG
BA'I PHYIR

RO; ,JI LTAR SA 'DI SKYE DGU KUN GYI GZHI, ,DE LAS 'BRU RNAMS
SKYE BAR 'GYUR BA LTAR, ,DE BZHIN 'DUL BA'ANG SDOM BRTZON RNAMS
KYI GZHI, ,DE BZHIN DE LAS BSOD NAMS RNAMS KYANG SKYE, ,ZHES BYA
BA NI JI LTAR SA GZHI LA BRTEN TE SKYE DGU SEMS CAN DU BGRANG BA
GZUGS KYI

DNGOS PO RNAMS GNAS PAR 'GYUR BA DANG, TIL DANG GRO LA SOGS PA
'BRU'I BDAG NYID KYI 'BRU RNAMS SKYE ZHING 'BYUNG BAR 'GYUR BA DE
BZHIN DU 'DUL BA LA BRTEN NAS SDOM BRTZON DGE SLONG DANG DGE TSUL
LA SOGS PA RAB TU BYUNG BA RNAMS KYANG GNAS PAR 'GYUR TE, DES
SDOM PA SKYE BA BSRUNG

@136B BA DANG LEGS PAR SBYOR BA'I PHYIR RO, ,BYAMS PA BSGOM PA LA
SOGS PA DGE BA'I CHOS BSOD NAMS RNAMS KYANG SKYE BAR 'GYUR RO,
,JI LTAR 'DUL BA SA DANG CHOS MTHUN PA YIN ZHE NA, DE PHYIR, TSUL
KHRIMS YON TAN RNAMS KYI GNAS SU DGONGS, ,DE YI GNAS NI 'DUL BA
YIN

PAR GSUNGS, ,'DI LA GNAS PAR GYUR NA MTHAR PHYIN 'GYUR, ,'DI LA
MI GNAS MTHAR PHYIN GA LA 'GYUR, ,ZHES BYA BA GSUNGS TE, 'DI LTAR
DE LTA BAS NA TSUL KHRIMS 'DI DAG KUN DU BSTEN CING GOMS PAR BYAS
LAN MANG DU BYAS NAS MCHOG NYID THOB PAR BYED DO ZHES

GSUNGS PAS, TSUL KHRIMS NI BSAM GTAN LA SOGS PA YON TAN GYI GNAS
DANG RTEN YIN PAR DE BZHIN GSHEGS PA RNAMS KYIS DGONGS LA TSUL
KHRIMS DE'I GNAS NI 'DUL BA YIN PAR GSUNGS TE, DES DE'I RNAM PA
THAMS CAD NYE BAR STON PA'I PHYIR RO, ,DE LTA BAS NA 'DUL

BA SA DANG CHOS MTHUN PA NYID YIN NO, ,DE'I PHYIR PHAN YON DANG
NYES DMIGS KYANG 'DI LTA BUR 'GYUR TE, GANG 'DUL BA 'DI LA GNAS
PAR GYUR CING JI LTA BA BZHIN DU RJES SU SGRUB PAR BYED PA DE NI
NYE BA'I PHYIR, MTHA' MYA NGAN LAS 'DAS PAR PHYIN PAR 'GYUR BAR
SHES PAR BYA'O, ,GANG

'DUL BA 'DI LA MI GNAS SHING THAMS CAD JI LTA BA BZHIN DU RJES SU
SGRUB PAR MI BYED PA DE NI, RE ZHIG MTHA' MYA NGAN LAS 'DAS PAR
PHYIN PAR GA LA 'GYUR TE, SDIG PA'I LAS BSAGS PA LA SOGS PAS MYA
NGAN LAS 'DAS PAR 'GRO BA'I LAM 'GAG PA'I PHYIR RO, ,GZHI NYID
YIN PAS

'DUL BA LA BSTOD NAS, DA NI BSRUNG BA NYID KYIS STOD PAR BYED
PAR, JI LTAR CHU LON MI PHYED SRA BA YIS, ,CHU KLUNG CHE YANG
BZLOG PAR 'GYUR BA LTAR, ,DE BZHIN 'DUL BA 'PHAGS PA'I CHU LON
'DIS, ,TSUL KHRIMS 'CHAL PA'I CHU KLUNG BZLOG PAR 'GYUR, ,ZHES
BYA BA NI, JI LTAR CHU

LON MI PHYED SRA BA BYAS NA CHU KLUNG CHEN PO YANG ZLOG PAR BYED
CES BSGYUR BA DE BZHIN DU, 'DUL BA LA 'PHAGS PAS BSTOD PAR 'OS PA
CHU LON 'DI LTA BU 'DIS KYANG TSUL KHRIMS 'CHAL PA'I CHU KLUNG
BZLOG PAR 'GYUR ZHING PHYIR SGYUR BAR BYED PA DE, 'DI LTAR TSUL
KHRIMS 'CHAL BA'I RGYUR GYUR PA

@137A *, ,BUD MED LA SOGS PA THAMS CAD ZLOG PAR BYED LA, DE LAS
BYUNG BA'I TSUL KHRIMS 'CHAL PA NI SBYONG BAR STON PAR BYED PA'I
PHYIR RO, ,DA NI BYANG CHUB GSUM GYI TSOGS NYID KYIS 'DUL BA LA
BSTOD PA'I PHYIR, SANGS RGYAS RNAMS DANG RANG RGYAL RNAMS KYIS
KYANG, ,

BYANG CHUB GANG BRNYES THUB SLOB RNAM DAG PA'I, ,SEMS CAN DGRA
BCOM YON TAN LDAN PA RNAMS, ,DE LA'ANG RGYU NI 'DUL BA YIN PAR
GSUNGS, ,ZHES BYA BA GSUNGS TE, SANGS RGYAS BCOM LDAN 'DAS KYIS
BLA NA MED PA'I BYANG CHUB BRNYES PA GANG YIN PA DANG, RANG RGYAL
DANG SANGS RGYAS

RNAMS KYIS BYANG CHUB BAR MA BRNYES PA GANG YIN PA DANG, THUB PA
BCOM LDAN 'DAS KYI SLOB MA RNAM PAR DAG PA'I SEMS CAN DAG PA'I
TSOGS BSAGS PA RNAMS DGRA BCOM PA'I 'BRAS BU 'KHOR DANG BCAS PA'I
YON TAN LDAN PAR GYUR PA 'PHAGS PA SH'A RI'I BU LA SOGS PA DE LA
YANG RGYU NI

'DUL BA YIN PAR GSUNGS TE, DE TSUL KHRIMS BSTAN PA TSUL KHRIMS LA
BRTEN TE, LAM BSGOM PA'I PHYIR RO, ,DA NI BSTAN PA'I RGYU NYID
KYIS STOD PAR BYED DE, JI SRID 'GO 'DIR RGYAL BA THAMS CAD KYI,
,MDZOD MCHOG 'DUL BA RDZOGS PA 'DI GNAS PA, ,DE SRID CHOS SGRON

'DI NI GNAS 'GYUR ZHING, ,BZLOG PAR GYUR NA ZHI BA THOB PAR
'GYUR, ,ZHES BYA BA LA RDZOGS PA ZHES BYA BA NI TSANGS PA STE,
GSOL BA DANG LAS LA SOGS PA LA 'JUG NUS PA'O, ,DE SRID CHOS SGRON
'DI NI GNAS 'GYUR ZHING, ,ZHES BYA BA'I SGRA NI NGES PAR GZUNG
BA'I DON TO, ,NGES 'DIR

DON DU NA DUS JI SRID DU 'GRO BA 'JIG RTEN 'DZAM BU'I GLING 'DIR
RGYAL BA THAMS CAD KYI DAM PA'I CHOS KYI MDZOD KYI MCHOG 'DUL BA
RDZOGS PA 'DI GNAS PAR 'GYUR BA'I DUS JI SRID KHO NA BZHIN GSHEGS
PA'I CHOS KYI SGRON MA LHAG MA 'DI YANG GNAS PAR 'GYUR ZHING, DE
LAS RDZOGS PAR 'GYUR

BA 'DUL BA RDZOGS PAR NUS PAR GYUR NA DAM PA'I CHOS KYI SGRON MA
LHAG MA YANG ZHI BA THOB PAR 'GYUR TE NUB PA KHO NAR 'GYUR RO
ZHES BYA'O, ,DA NI DKON PAR BYED PA'I SGO NAS BSTOD PA NI, SANGS
RGYAS MI BZHUGS 'JIG RTEN TSIGS BCAD DANG, ,MDO SDE YAN LAG DE
DANG DE DAG SPYOD, ,BSLAB

@137B 'JUG MED NA 'DUL BA'ANG MED 'GYUR BAS, ,DE PHYIR RGYAL BA
DAG PAS CHES 'DI DKON, ,ZHES BYA BA LA MI BZHUGS ZHES BYA BAS NI
MED PA'I DON BSTAN TO, ,DE DANG DE DAG CES BYA BA NI BZLAS PA'I
TSIG STE, MANG BA NYID DU BSTAN TO, ,DES NA 'DI LTAR SANGS RGYAS
MI BZHUGS SU ZIN KYANG,

'JIG RTEN 'DZAM BU'I GLING 'DI NI, ,'DOD PA KHYOD KYI RTZA BA
SHES, KHYOD NI KUN DU RTOG LAS BYUNG, ,KHYOD LA KUN DU BRTAG MI
BYA, ,DES NA NGAL KHYOD MI 'BYUNG, ,ZHES BYA BA LA SOGS PA TSIGS
BCAD DE DANG DE LTA BU DAG DANG, LHA'I MDO LA SOGS PA MDO SDE'I
YAN LAG DAM

DUM MANG PO DE DANG DE DAG SPYOD PA YOD KYI, BCOM LDAN 'DAS BYUNG
DU ZIN KYANG BSLAB PA 'JUG PA MED CING BSLAB PA BCA' BA MED NA
'DUL BA'ANG MED CING SPYOD PAR MI 'GYUR BAS DE'I PHYIR RGYAL BA
SANGS RGYAS BCOM LDAN 'DAS DAG PAS KYANG CHES 'DUL BA 'DI DKON PA
YIN NA, MDO

SDE LA SOGS PA DAG PAS DKON PA LTA CI SMOS ZHES BYA BA'I THA TSIG
GO, ,DE NI DPE'I SGO NAS BSTAN PA'I PHYIR, 'JOG BRAL SEMS GLANG
LCAGS KYO 'DI YIN TE, ,GDUL BYA MA THUL 'DUL BA'I SRAB 'DI YIN,
,RA BA MTSAMS KYI 'OBS DANG 'DRA BA STE, ZAG PA KUN GYI CHU LON
'DUL

BA YIN, ,ZHES BYA BA GSUNGS TE DE LA 'DIS SEMS DON RNAMS LA 'JOG
PAR BYED PAS NA 'JOG PA NI TING NGE 'DZIN TO, ,'JOG PA DANG BRAL
BA'I PHYIR 'JOG PA DANG BRAL BA NI MNYAM PAR MA BZHAG PA STE, DE
NYID SEMS YIN PAS 'JOG BRAL SEMS SO, ,DE NYID GLANG PO CHE DANG
MTHUN PA

NYID YIN TE, 'JOG PA DANG BRAL BA'I SEMS NI GLANG PO CHE DANG
'DRA BAS 'JOG BRAL SEMS GLANG ZHES SMOS SO, ,GLANG PO CHE DE GNAS
MA YIN PA LAS BZLOG CING GNAS BDE BAR 'JOG PAR BYED PA LCAGS KYO
YIN PA DANG 'DRA BAR 'JOG PA DANG BRAL BA'I SEMS GLANG PO CHE
DANG 'DRA BA DE GNAS MA YIN PA

LAS 'BOG CING GNAS BDE BAR 'JOG PAR BYED PA'I LCAGS KYO YANG 'DUL
BA YIN TE 'DRA BA'I PHYIR RO, ,GDUL BYA CES BYA BA NI 'DUL BAR
BYA STE RTA'O, ,MA THUL BA CES BYA BA NI MA BSLABS PA STE SEMS
KYI RTA 'DUL BAR BYA BA MA THUL BA DE 'DUL BA'I SRAB KYI KHA
LCAGS DANG 'DRA BA YANG 'DUL BA 'DI

@138A *, ,YIN TE, PHAN PA DANG GNOD PA LA 'JUG PA LDOG PAR BYED
PA'I PHYIR RO, ,RA BA MTSAMS ZHES BYA BA NI RA BA'I PHYI MTSAMS
TE DE'I 'OBS DANG 'DRA BA YANG 'DUL BA 'DI YIN TE, 'DA' BA DANG
'DA' BAR BYA BA MA YIN PA'I MTSAMS KYI MU THUG PA YIN PA'I PHYIR
RO, ,

ZAG PA ZHES BYA BA'I GANG GIS 'DZAG PAR BYED PA NYON MONGS PA
RNAMS GANG NAS 'DZAG PAR 'GYUR BA LUS DANG NGAG DANG YID KYI SGO
DAG STE DE DAG KUN 'GOG PA'I CHU LON YANG 'DUL BA 'DI YIN TE 'DI
LTAR NYON MONGS PA MNGON DU GYUR PA DAG DANG, DE LAS BYUNG PA'I
LUS DANG NGAG DANG

YID KYI LAS DAG KYANG 'DUL BAS ZLOG PAR BYED PA'I PHYIR RO, ,DA
NI STON PA DANG 'DRA BA NYID KYIS BSTOD PA'I PHYIR, RGYAL BA STON
PA DE YI BSTAN BCOS DAG ,MDO DANG CHOS MNGON YIN GSUNGS 'DUL BA
NI, ,STON DANG BSTAN BCOS DNGOS YIN DE YI PHYIR, ,GNYIS 'GYUR
PHYAG

BYAS SANGS RGYAS CHOS GCIG BZHIN, ,ZHES BYA BA GSUNGS TE, 'DI
LTAR RGYAL BA BCOM LDAN 'DAS NI STON PA YIN TE, BSTAN PA THAMS
CAD 'DZUGS PAR MDZAD PA'I PHYIR RO, ,STON PA DE'I BSTAN BCOS DAG
NI MDO SDE DANG CHOS MNGON PA DAG NI ZHES BYA BA GZHUNG DANG YIN
PA DE GNYIS

YIN PAR GSUNGS, DE GNYIS KYIS YONGS SU SMIN PA DANG RNAM PAR GROL
BAR MDZAD PA'I PHYIR RO, ,'DUL BA NI DNGOS SU STON PA YANG YIN
TE, DE BZHIN GSHEGS PA DANG 'DRA BAR RTAG TU GROL BA DANG, RNAM
PAR MA GROL BA RNAMS RJES SU STON PA'I PHYIR RO, ,BSTAN BCOS

DNGOS DANG YIN TE, GZHUNG GI RANG BZHIN YIN PA'I PHYIR RO, ,DE'I
PHYIR 'DUL BA 'DI NI NGO BO NYID GCIG LAS GNYIS SU GYUR PA YIN
TE, STON PA DANG BSTAN BCOS KYI NGO BO NYID DU GYUR PA YIN PAS
'DUL BA 'DI NI PHYAG BYA BA'I 'OS YIN TE, 'DI LA NGES PA KHO NAR
PHYAG BYA'O, ,

CI ZHIG DANG 'DRA BAR GNYIS SU GYUR PA YIN ZHE NA, CHOS MTHUN
PA'I DPE BSTAN PA'I PHYIR, SANGS RGYAS CHOS GCIG BZHIN ZHES BYA
BA'I DPE GSUNGS TE, DPER NA SANGS RGYAS BCOM LDAN 'DAS DANG CHOS
NI NGO BO NYID THA DAD PA MA YIN TE, THAMS CAD MKHYEN PA NYID YIN
PA'I PHYIR

@138B DE SANGS RGYAS BCOM LDAN 'DAS YIN LA, MYA NGAN LAS 'DAS PA
THOB PAR MDZAD PA'I PHYIR STON PA YANG YIN LA GZHUNG GI RANG
BZHIN YIN PA'I PHYIR NI BSTAN BCOS YIN PAS DE'I PHYIR STON PA
DANG, BSTAN BCOS KYI NGO BO NYID DU GYUR PA DE NI PHYAG BYA BA'I
'OS KHO NA YIN NO, ,DA NI DE

BZHIN GSHEGS PA BAS KYANG BLA MA YIN PA'I PHYIR 'DI LA PHYAG BYA
BA NYID DU BSTAN PA'I PHYIR RO, ,GANG LA BRTEN TE GNAS PA'I SANGS
RGYAS RNAMS, ,DE LA GUS BCAS ZHE SAR BCAS 'GYUR ZHING, ,DE NI
MGON PAS MGON YIN SKYABS GNAS YIN, ,DE PHYIR RAB BSGRIMS

'DUL LA PHYAG 'TSOL CIG ,CES BYA BA GSUNGS TE 'DUL BA GANG LA
BRTEN CING GNAS PA DE DANG 'GAL RKYEN KUN TU MI SPYOD PA THA
SNYAD MDZAD PA'I SANGS RGYAS BCOM LDAN 'DAS RNAMS 'DUL BA DE LA
NGO BO NYID KHO NAS GUS PA DANG BCAS PA DANG DE LA 'JIG RTEN GYIS
SMAD PA'I DBANG GIS

DGONGS PA GTOD PA'I SGO NAS ZHE SA DANG BCAS PAR 'GYUR BA DE DANG
'DRA BA'I 'DUL BA 'DI LA RAB TU BSGRIMS TE PHYAG 'TSOL CIG CES
BYA BAR SBYAR RO, ,CI'I PHYIR ZHE NA, DE NI MGON PAS MGON YIN
SKYABS GNAS YIN, ,ZHES BYA BA GSUNGS TE, GANG GI PHYIR 'DUL BA DE
NI BDAG CAG

GI BLA MA MGON PO SANGS RGYAS BCOM LDAN 'DAS BAS KYANG BLA MA
MGON YIN TE, DE DE LA GUS PA DANG BCAS ZHES DANG BCAS PA'I PHYIR
DANG, 'DUL BA DE NI SKYABS YIN TE KHYIM YONGS SU SPONG BA DANG,
BRTUL ZHUGS KYI BGO BSHA' LEGS PAR BYED PA'I RGYU YIN PA'I PHYIR
DANG, 'DUL BA DE

NI GNAS YIN TE BRTUL ZHUGS BLANGS PA RNAMS LA SKYOB BA DANG SRUNG
BA DANG BRTUL ZHUGS KYANG YONGS SU SRUNG BAR BYED PA DE'I PHYIR
RAB TU BSGRIMS LA 'DUL BA 'DI LA NGES PA KHO NAR PHYAG 'TSOL CIG
CES BYA BA'I THA TSIG GO, ,DA NI GNOD PA'I RGYU NYID KYIS GUS BA
SKYED PA'I CHED DU BSTOD PA'I PHYIR,

GANG ZHIG STON PA THUGS RJE'I BSTAN PA LA, ,YANG BAR SEMS SHING
CUNG ZAD 'DA' BYED PA, ,DE NI DE LAS SDUG BSNGAL GZHAN DBANG
'THOG ,SMYIG TSAL BREGS PAS AA MRA'I TSAL NYAMS BZHIN, ,ZHES BYA
BA GSUNGS TE, RAB TU BYUNG BA BAG MED PA DANG LDAN PA GANG LA LA
ZHIG STON

@139A *, ,PA BCOM LDAN 'DAS THUGS RJE DANG LDAN PAS PHAN PA NYE
BAR STON PA BSTAN PA LA 'DUL BA LAS GSUNGS PA'I BKA' LUNG LA BCAS
PA'I KHA NA MA THO BA YANG YIN PAS DE LAS 'DAS NA NYES BYAS LA
SOGS PA JI TZAM 'BYUNG SEMS SHING RTOG PA NA DON MED

PA NYID DO SNYAM DU BLO SNGON DU GTONG ZHING CUNG ZAD 'DA' ZHING
'GAL BA BYED PA'I RAB TU BYUNG BA BAG MED PA DANG LDAN PA DE NI
BSTAN PA LAS 'DAS PA DE LAS 'JIG RTEN PHA ROL DU LUS DANG SEMS
KYI SDUG BSNGAL CHEN POS GDUNG BAR BYED PA'I SEMS CAN DMYAL BA'I
SRUNG MA LA SOGS PA DANG 'BREL

GZHAN LA RAG LAS SHING GZHAN GYI DBANG DU GYUR PA THOB PAR 'GYUR
BAS DE'I PHYIR STON PA'I PHYIR BSTAN PA RJES SU BSGRUB BAR BYA'O
ZHES BYA BA'I THA TSIG GO, ,DE NYID DPES BSTAN PA'I PHYIR, SMYIG
TSAL BREGS PAS AA MRA'I TSAL NYAMS BZHIN, ,ZHES BYA BA GSUNGS TE,
DPER NA RGYAL POS

AA MRA'I TSAL BSRUNG BA'I PHYIR, KHOR KHOR YUG TU SMYIG MA TSER
MA CAN GYI TSAL GYIS BSKOR BA BYAS MI BAG MED PA LA LA ZHIG GIS
'DI NI DGOS PA MED DE KHYOD YANG BA MA YIN SNYAM DU SEMS SHING
BREGS PAS, AA MRA'I TSAL LA'ANG RTA LA SOGS PA DAG GIS ZOS PA LA
SOGS PA

DAG GIS NYAMS SHING GNOD PAR 'GYUR BA NI MI DE LA GZHI DES RGYAL
PO KHYOS PA LA SOGS PAS CHAD PA RNGAM PO CHE LA GTUGS PA LAS
BYUNG BA'I SDUG BSNGAL THOB PAR 'GYUR BA DE BZHIN DU 'DIR YANG
BCAS PA'I KHA NA MA THO BA DANG BCAS PA SMYIG MA'I TSAL LTA BU DE
LAS 'DAS SHING RANG BZHIN GYI KHA NA MA THO BA

AA MRA'I TSAL LTA BU DE NYAMS PAS NA RGYAL PO KHROS PA LA SOGS PA
LTA BU RGYAL BA'I BKA' KHYAD DU BSAD CING, BSLAB PA DRAL BA DE
LAS RGYAL PO'I CHAD PA'I SDUG BSNGAL GZHAN GYI DBANG DU GYUR PA
THOB PA LTA BU 'JIG RTEN PHA ROL DU DMYAL BA'I SRUNG MA LA SOGS
PAS GNOD PA'I SDUG BSNGAL CHEN PO

'THOB PAR 'GYUR BAS DE'I PHYIR, BCAS PA'I KHA NA MA THO BA YANG
SMYIG MA'I TSAL LTA BU DE NYID LAS GUS PA DANG BCAS PAS BSRUNG
BAR BYA'O, ,DA NI KHYAD DU GSOD PA DANG BCAS PA'I KHA NA MA THO
BA DANG BCAS PA LAS 'DAS PA'I NYES PA BRJOD PA'I PHYIR, 'DI NA LA
LAS RGYAL PO'I TSIG CHEN

@139B LAS; ,BZLAS NA TSUL MIN CHAD PA THOB MI 'GYUR, ,THUB PA'I
BKA' LUNG TSUL MIN BZLAS BYAS NA, ,DUD 'GROR SKYE 'GYUR AE LA'I
'DAB KLU BZHIN, ,ZHES BYA BA GSUNGS TE, 'JIG RTEN 'DI NA SKYE BO
LA LAS MA GUS PAS RGYAL PO'I TSIG CHEN PO YANG BZLAS NA LAN 'GAS
BYAMS

PA'I GNAS LTA BU'AM, G-YUL 'KHRUG PA LA SOGS PA'I GNAS SKABS NA
RGYAL PO'I CHAD PA MI THOB PA YANG SRID KYI, THUB PA BCOM LDAN
'DAS THUGS RJE DANG LDAN PA PHAN PA MDZAD PA BLA NA MED PA'I BKA'
LUNG BSLAB PA TSUL MA YIN PAS KHYAD DU GSOD PAS BCAS PA'I KHA NA
MA THO BA

DANG BCAS PA TZAM YANG BZLAS PA BYAS NA, PHAL CHER NGAN SONG DUD
'GRO'I SKYE GNAS SU 'GRO BAR 'GYUR BAS DE'I PHYIR GUS BA ZHES
BYA'O, ,DE NYID DPES BSTAN PA'I PHYIR AE LA'I 'DAB KLU BZHIN ZHES
BYA BA GSUNGS TE, BCOM LDAN 'DAS 'OD SRUNGS KYI DGE SLONG SPONG
BA PA DES 'CHAG PA'I

CHO MGO BO'I STENG DU SHING AE LA'I 'DAB MAS REG PA NA BCOM LDAN
'DAS KYI BKA' KHYAD DU BSAD DE, SHING AE LA'I 'DAB MA DE BCAD PAS
GZHI DES DGE SLONG DE KLU AE LA'I 'DAB MA ZHES BYA BAR SKYES TE
MGO LA SHING AE LA'I 'DAB DRUD CIG SKYES SHING DE 'GUL BA NA SDUG
BSNGAL GYI TSOR BA MI

BZAD PA RTZUB PA TSA BA NYAMS SU MYONG STE, DE NAS KHRAG DANG
RNAG 'BAB PAS ZAS SU ZA BAR GYUR PA LTA BU DANG DE DANG 'DRA BA
GZHAN DAG TU YANG 'GRO BAR 'GYUR BA'O, ,DA NI SO SOR THAR PA'I
RNAM PAR BSHAD PA NYID KYIS 'DUL BA LA BSTOD PA'I PHYIR, SO SOR
THAR BYA GANG YIN PA, ,SANGS

RGYAS 'DUL BA GANG CHEN MTSO, ,GTING MTHA' MED PA THAMS CAD KYI,
,GNAS PA'I SNYING DANG SNYING PO YIN, ,ZHES BYA BA LA SOGS PA'I
TSIGS SU BCAD PA DRUG GSUNGS SO, ,DE LA DON NI 'DI YIN TE GANG GI
PHYIR SO SOR THAR PA ZHES BYA BA GANG YIN PA DE NI YON TAN DANG
PHAN YON

DU MAS YANG DAG PAR RGYAS PA YIN PAS RNAM PAR 'BYED PA DANG PHRAN
TSEGS LA SOGS PA 'DUL BA 'DI DAG THAMS CAD NI SO SOR THAR PA DE'I
RGYA CHER BSHAD PA YIN PAR GSUNGS PA DE'I PHYIR THAR PA 'DOD PA
DAG GIS 'DUL BA 'DI LA GUS PAS MNYAN PA'I SPRO BA BRTAN PO BYA'O
ZHES STON TO, ,'O NA

@140A *, ,SO SOR THAR PA ZHES BYA BA DE JI LTA BU ZHIG YIN ZHE
NA, DE'I PHYIR, SO SOR THAR BYA GANG YIN PA, ,ZHES BYA BA LA SOGS
PA GSUNGS TE, DE LA SANGS RGYAS KYIS GSUNGS PA'I 'DUL BA GANG
CHEN MTSO ZHES BYA BA RGYA MTSO LTA BU GANG LA GTING ZHES BYA BA
NI KUN NAS SLONG BA

DANG MTHA' ZHES BYA BA NI 'BRAS BU DE GNYIS DPAG TU MED PA NI
SANGS RGYAS KYI 'DUL BA GANG CHEN MTSO STONG PHRAG BRGYA PA THAMS
CAD KYI GNAS PA ZHES BYA BA MTSAN NYID RNAM PAR GZHAG PA DE'I
SNYING ZHES BYA BA 'PHEL BA DANG SA BON DANG KUN NAS SLONG BA
DANG, SNYING PO ZHES BYA BA BSTAN PA RNAM PAR MI

G-YO BA NI SO SOR THAR PA ZHES BYA BA NI SDIG PA LAS THAR PA'AM
'KHOR BA LAS THAR PA MDO'I SDER BSTAN PA YIN NO, ,'DI NI DAM CHOS
RGYAL PO YI, ,CHOS KUN GYI NI 'DREN PA'I MCHOG ,'DI NI DGE SLONG
TSONG TSOGS KYI, ,BSLAB ZONG TSONG KHANG CHEN PO YIN, ,ZHES BYA
BA NI SO SOR

THAR PA 'DI NI DAM CHOS RGYAL PO ZHES BYA BA, SANGS RGYAS BCOM
LDAN 'DAS GYI MDO SDE LA SOGS PA BSTAN PA'I CHOS KUN GYI 'DREN PA
MCHOG YIN TE BLON PO RIN PO CHE DANG 'DRA'O ZHES BYA BA'I THA
TSIG GO, ,YANG DE NYID BYE BRAG TU BYA BA'I PHYIR, 'DI NI DGE
SLONG TSONG TSOGS KYI, ,BSLAB ZONG

TSONG KHANG CHEN PO YIN, ,ZHES BYA BA GSUNGS TE, SO SOR THAR PA
'DI NI MYA NGAN LAS 'DAS PA'I NOR BU RIN PO CHE 'DOD PA'I DGE
SLONG TSONG PA'I TSOGS 'GRON PA RNAMS KYI BSLAB ZONG TSUL KHRIMS
KYI NOR GANG YIN PA DE'I TSONG KHANG CHEN PO ZHES BYA BA ZONG
BCER BA'I GNAS DANG 'DRA BA YIN

NO; ,TSUL KHRIMS 'CHAL PAS ZIN RNAMS KYI, ,GDUG PA RNAM SEL SMAN
'DI YIN, ,'DI NI LANG TSOS RNAM 'KHRUL PA'I, ,RKANG GNYIS GZHON
NU'I LCAGS KYO YIN, ,ZHES BYA BA NI GANG DAG TSUL KHRIMS 'CHAL PA
BSLAB PA RAL PA LHAG MA DANG BCAS PA SPRUL CHEN POS MYUR DU

KHYAB PAR BYED PAS ZIN CING REG PA, DE RNAMS KYI LTUNG BA GDUG PA
RNAM SEL CING RNAM PAR 'GOG PA'I SMAN GNOD PA SEL BA NI SO SOR
THAR PA 'DI YIN TE, 'DIS DE SBYOR BAR BYED PA STON PA'I PHYIR RO,
,SO SOR THAR PA 'DI NI GANG DAG LANG TSO GZHON PA NYID RNAM PAR
'KHRUL ZHING RMONGS PA'I

@140B MI DANG GNYIS GZHON NU DE DAG GI LCAGS KYO DANG 'DRA BA'I
PHYIR BZLOG PA YIN TE, BSNYIL BA DANG YONGS SU GNAS PA SPYAD PA
LA SOGS PA'I NYES DMIGS STON PAS KUN TU SKRAG PAR BYED PA YIN
PA'I PHYIR RO, ,MTSO BAS ZAB PA'I 'KHOR BA LAS, ,SGROL BA'I RGAL
THABS 'DI YIN TE, ,

'DI NI BZANG 'GROR 'GRO BA YI, ,NGES PA'I CHU LON ZAM PA YIN,
,ZHES BYA BA NI RGYA MTSO DUG CAN PAS KYANG ZAB CING GTING SLEB
PAR DKA' BA 'GRO BA LNGA'I 'JIG RTEN GANG YIN PA DE LAS SGROL
CING RNAM PAR GROL BAR 'GYUR BA'I RGAL THABS ZAM PA DANG, GRU
DANG GZINGS DANG RGYAL BA LA

SOGS PA LTA BU NI SO SOR THAR PA 'DI YIN TE, TSUL KHRIMS RNAM PAR
DAG PA NI LAM SKYE BA'I PHYIR RO, ,SO SOR THAR PA 'DI NI BZANG
'GROR 'GRO ZHING 'JUG PA'I NGES PA BSTAN PA GCIG TU GYUR PA'I CHU
LON ZAM PA ZHES BYA BAS GZHI DANG 'BREL BA'I RGYUN SA YIN TE TSUL
KHRIMS NI BDE 'GRO'I RGYU YIN

PA'I PHYIR RO, ,'DI NI NYON MONGS PHAM BYED LAM, ,RGYAL PO YI NI
'DREN PA MCHOG ,'DI NI THAR PA'I GRONG 'JUG PA'I, ,THEM SKAS GZHI
DANG 'DRA BAR GNAS, ,ZHES BYA BA NI SO SOR THAR PA 'DI NI 'DOD
CHAGS LA SOGS PA NYON MONGS PA PHAM ZHING SPANG BAR BYA BA,
'PHAGS PA'I LAM

MI'I BDAG PO RGYAL PO DANG 'DRA BA'I 'DREN PA SNYING TSOGS MCHOG
LTA BU YIN NO, ,SO SOR THAR PA 'DI NI THAR PA MYA NGAN LAS 'DAS
PA'I GRONG KHYER BRTZEGS MAR 'JUG CING 'DZOG PA'I LAM GYI SKAS
KYI THEM DANG PA DANG 'DRA BAR GNAS TE, LAM GYI GZHI NI TSUL
KHRIMS YIN PA'I PHYIR RO, ,

NGA NI MYA NGAN 'DAS GYUR NAS, ,'DI NI KHYOD KYI STON PA ZHES,
,RANG BYUNG NYID KYIS GUS BCAS PAR, ,NAN TAN DGE SLONG TSOGS MDUN
BSTOD, ,CES BYA BA NI STON PA CHEN PO BCOM LDAN 'DAS YONGS SU MYA
NGAN LAS 'DAS PA'I TSE NA, DGE SLONG DAG DA PHYIN CHAD BDAG CAG
LA STON PA

MED PAR 'GYUR RO SNYAM DU DOGS PA BZLOG PA'I PHYIR 'DI SKAD CES,
NGA MYA NGAN LAS 'DAS PAR GYUR PA NA SO SOR THAR BA 'DI KHYOD LA
STON PA BYED PAR 'GYUR BAS 'DI NI KHYOD KYI STON PA YIN NO ZHES
RANG BYUNG GZHAN GYI LUNG BSTAN MED PA'I MKHYEN PA BRNYES PA
SANGS RGYAS BCOM LDAN 'DAS NYID KYIS

@141A *, ,RANG GI ZHAL NAS GUS PA DANG BCAS PAR DGONGS PA GTAD
DO, ,NAN TAN DU DGE SLONG RNAMS LA BKA' STZAL NAS DGE SLONG GI
TSOGS DGE 'DUN GYI MDUN DU BSTOD PA MDZAD PAS, DE'I PHYIR 'DI NI
STON PA NYID KYI ZHAL DANG 'DRA BAR STON PA'O, ,'DUL BA'I SO SOR

THAR DE YI, ,RNAM 'BYED YIN PAR DGONGS PAS NA, ,THAR 'DOD RNAMS
KYIS GUS BYAS TE, ,'DI NI NAN TAN MNYAN PAR BYA, ,ZHES BYA BA DE
NI DE LTAR GANG GI PHYIR SO SOR THAR PA ZHES BYA BA GANG YIN PA
DE NI YON TAN DANG PHAN YON DU MAS YANG DAG PAR RGYAS PA YIN LA,
RNAM PAR 'BYED PA

DANG PHRAN TSEGS LA SOGS PA 'DUL BA 'DI DAG THAMS CAD SO SOR THAR
PA DE'I RGYA CHER RNAM PAR 'BYED PA YIN PA'I PHYIR THAR PA 'DOD
PA DAG GIS GUS PAR BYAS TE, SO SOR THAR PA DE'I RNAM PAR 'BYED
PAR GYUR PA 'DUL BA 'DI DAG RNAMS RNAM PA THAMS CAD DU NAN GYIS
MNYAN PAR BYA ZHING THOS

NAS KYANG 'BRAS BU DANG BCAS PAR BYA'O ZHES BSTAN TO, ,'DUL BA
RNAM PAR BSHAD PA GAGS BSAL TE, ,DE LAS BDAG GIS DGE BSAGS GANG
YIN PAS, ,'CHING BA MA LUS RAB TU GROL BYA'I PHYIR, ,'JIG RTEN
KUN GYI GAGS NI NYAMS GYUR CIG ,'DUL BA LA BSTOD PA BTZUN

PA CHOS KYI TSONG DPON GYIS MDZAD PA, SLON DPON DUL BA'I LHAS
BSHAD PA RDZOGS SO,, 