@244B #, ,RGYA GAR SKAD DU, SAPTA KU M'A
R'I KA AA BA D'A NAm, BOD SKAD DU, GZHON NU MA BDUN GYI RTOGS PA
BRJOD PA, DKON MCHOG

GSUM LA PHYAG 'TSAL LO, ,CHAGS BRAL LDAN DANG LEGS PAR BSHAD PA
DANG, ,NGO MTSAR DANG NI DE NYID DON NGES DANG, ,DAM PA RNAMS KYI
GCIG TU MNYAN BYA YI, ,RTOGS PA BRJOD PA BDAG GIS BSHAD KYIS
NYON, ,'DI LTAR DGE BA'I RTZA BA YONGS SU SMIN PA RNAMS LA NI,
,LONGS

SPYOD CHEN PO'AM, LANG TSOS BAR DU GCOD PAR MI 'GYUR BAS MDZES
PAR GYUR PA YIN NO, ,DE YANG 'DI LTAR RJES SU THOS TE, RGYAL PO
KRI K'I ZHES BYA BA TSUL DANG DU LA BA LA SOGS PA YON TAN GYI
DPAL PHUN SUM TSOGS BA DANG LDAN PA, BCOM LDAN 'DAS YANG DAG BAR
RDZOGS PA'I

SANGS RGYAS 'OD SRUNGS LA DAD PA YANG DAG PAR THOB PA ZHIG BYUNG
BAR GYUR PA DE, DE'I BU MO BDUN SNGON DU BYUNG PA'I SANGS RGYAS
RNAMS LA DGE BA'I RTZA BA RGYA CHER BSKRUN PA'I STOBS DANG LDAN
PA DE DAG 'KHOR BAS SHIN TU YID BYUNG BAR GYUR NAS, DE RNAMS KYIS
DUL BA DANG ZHE SAR BCAS

PAS PHA LA PHYAG BYAS TE SNYAN PA'I TSIG GIS SMRAS PA, 'JIG RTEN
GNAS PA CHU NANG SONG BA'I ZLA BA'I GZUGS BZHIN G-YO BAR MTHONG,
,'DOD PA KHROS PA'I SPRUL GYIS LUS SKYIL GDENGS KA'I GRIB MA LTA
BUR MTHONG, ,'GRO BA 'DI DAG SDUG BSNGAL ME YIS KUN DU 'BAR BA

MTHONG BAS NA, ,RGYAL PO BDAG CAG NGES PAR 'BYUNG LA MNGON DGA'
DUR KHROD DAG TU MCHI, ,RGYAL POS SMRAS PA, KHYED NI BYIS PA BDE
LA BRTEN 'OS SHING, ,YID LA BSAMS PA'I DON YANG MA BYAS NA, ,DKA'
THUB GNAS SU KHYED RNAMS SONG SHIG CES, ,JI LTA BUR NANG YIS

SMRA BAR NUS, ,BU MOS SMRAS PA, SA BDAG KHYED KYI MDZAD SPYOD
BDAG CAG RNAMS KYIS 'TSAL LAGS TE, ,'GRO LA THUGS RJES BRLAN
ZHING DES PA'I NGANG TSUL LDAN BAS NA, ,DGOS PA MED LA'ANG BYAMS
PAR MDZAD NA NYID KYI PHANG PAR NI, ,RNAM BSKYED SDIG MED NYER
SON BDAG

@245A *, ,CAG RNAMS LTA SMOS CI 'TSAL, ,KHYED DANG LHAN CIG GNAS
KYANG DBANG MED BRAL BA MNGON PHYOGS PA'I, ,PHONGS PA 'DI YIS
PHYIR ZHING NYE BAR GDUNG BAR MA GYUR CES, ,RGYAL PO SHIN TU DGA'
BA'I GNAS SU GYUR PA GANG DAG YIN PA YI, ,ZHI BA'I GO 'PHANG THOB
PAR 'TSAL

BA'I YID NI SKYES PAR GYUR, ,DE NAS RGYAL PO DE SNYING BRTZE BA'I
DBANG GIS YID RNAM PAR NYAMS SHING, MIG GNYIS ZANGS LTAR DMAR LA
MI 'GYUR BAS YANG DANG YANG DU BLTAS NAS SMRAS PA, CI PHYIR KHANG
BZANGS RANG DGAR GYUR DANG 'JAM YANGS PA'I, ,SNA TSOGS STAN
BZANGS RGYA CHEN RNAM PAR

SPANGS NAS NI, ,DUR KHROD MI BZAD SKYE BO NGAN PA'I YID 'DRA
ZHING, ,SA GZHI RUS PA DKAR PO'I TSAL PAS BKRAM PAS STAN, ,GDUNG
BA'I GDONG CAN PHA DANG YUL RMUGS LTA BUR NI, ,MCHI MA'I GDONG
CAN MA YANG CIG CAR JI LTAR 'DOR, ,G-YO MED SEMS KYI RGYUN DU YID
NI BRTZE BA YI, ,

MDZA' BSHES SPANGS NAS CI PHYIR DKA' THUB BSTAN PAR DGA', ,DE NAS
BU MO DE RNAMS KYIS SHIN TU BRTAN PA'I YID KYIS BSNYEMS PAR BYAS
NAS, SMRAS PA, PHA DANG MA DANG MDZA' BSHES GCES PA THA SNYAD
TZAM, ,'DI DAG SRID PAR PHYIR YANG LHUNG DANG GNOD PA'I GZHI,
,'BYUNG BA'I DON MTHONG

LKOG TU GYUR PA'I DRI MA YIS, ,MI YI BDAG PO 'JIG RTEN 'JIG PAS
YONGS SU SKYO, ,MDZA' BSHES RANG MI GNYEN GYI NGO BO SNA TSOGS
PA, ,G-YON CAN PHUNG KHROL LDAN PA 'DI LA SU ZHIG CHAGS, ,'TSO
BA'I 'JIG RTEN MI LAM MIG 'PHRUL DANG 'DRA LA, ,'DI NA SU ZHIG
GANG GIS RANG MI'AM

SKYE BOR BRTAG ,MI YI DBANG PO 'JIG RTEN DAM CHOS GSUNG GI 'OD
ZER SNANG BCAS SHING, ,JI SRID SANGS RGYAS NYI MA'I YID 'ONG
GRAGS PA'I 'OD ZER PHRENG YOD PA, ,DE SRID PHONGS PA'I MUN NAG
TSOGS KYIS SHIN TU G-YOGS GYUR PA'I, ,SRID PA'I MUN PA MI ZAD MUN
RUM NAS NI 'BYUNG BAR

BYA BA'I RIGS, ,JI LTAR RLUNG GIS BRDABS PAS BSKYOD PA'I ME LCE
'BAR BA'I KHYIM LAS NI, ,'BYUNG BAR BYED PA'I SKYES BU DE LA PHAN
PAR 'DOD RNAMS ZLOG MI BYED, ,DE BZHIN SDUG BSNGAL ME CHEN RTZER
GNAS SRID PA MA LUS GNOD PA YI, ,DRA BA LAS NI NGES PAR 'BYUNG LA
PHAN PHYIR

@245B DAM PAS BZLOG MI BYA, ,DE NAS RGYAL PO DES BU MO DE RNAMS
MDZA' BSHES DANG RANG MI DANG RTZA LAG RNAMS LA LTOS PA MED PA'I
TSIG RTZUB PO DANG, RANG GI LUS DANG SROG LA YANG SHIN TU MA
CHAGS PA'I TSIG GIS LHAG PAR YANG MYA NGAN GYIS GDUNGS PAR GYUR
BA'I YID KYIS DE RNAMS LA YANG SMRAS

PA, DUS MIN DKA' THUB MNGON PAR 'DOD PA NI, ,YID DANG RJES MTHUN
DON DU MI 'GYUR TE, ,BU MO DUS MIN MNGAL DANG LDAN PA LA, ,YAN
LAG CHA SHAS MDZES PA MI SKYE BZHIN, ,DUS LA BAB PAR DKA' THUB LA
SBYOR BA, ,ZLA BA SKYON DANG BRAL BA LTA BUR MDZES, ,DE BAS GZHON
NUS PHAN

MED BLO 'GYUR 'DI'I, ,LOG PA'I LAM DU 'JUG LAS BZLOG PAR GYIS,
,BDE LA BRTEN ZHING SDUG BSNGAL MA MTHONG BAS, ,LUS KYIS SDUG
BSNGAL BZOD PAR MI 'GYUR TE, ,AA MRA'I SHING NI RTZA BA MA ZUG
LA, ,GLANG CHEN MCHOG GI MCHE BA BSNUN DANG MTSUNGS, ,KHONG NAS
ME 'BAR

LTAS NGAN SGRA 'BYIN PA'I, ,CE SPYANG 'JIGS PA'I SGRA SGROGS
TSANG TSING GANG, ,'JIGS PA RNAMS KYANG 'JIGS PAR BYED PA YI, ,MI
BZAD DUR KHROD DAG NI 'JIGS PAR BCAS, ,KHYED LUS PADMA'I RTZA
LTAR 'JAM PA LA, ,SEMS GANG SOG LES LTA BUR BRTZE MED 'DIS,
,GZHAN

GYI NGOR BYED PA NI SPANGS GYUR PA, ,AE MA HO GNAM BSKOS BDAG LA
BRTZE MED SDANG, ,BEE d'URYA LTAR SNGO LJANG NGUR PA'I GOS GYON
CING, ,ME TOG RNAM PA DU MA'I TSOGS NI BKRAM GYUR DANG, ,BUNG BA
MYOS PA'I TSOGS KYIS KHYAB PA'I RTZED MO'I TSAL, ,'DIR NI BU MO
KHYED RNAMS MNGON PAR

DGA' BAR GYIS, ,SKYED MOS TSAL NA RDZING KHANG NGOGS NA ME TOG
SHING 'PHYANG ZHING, ,RLUNG GIS SKYOD PA'I CHU RLABS MDZES PA'I
PHRENG PA SKA RAGS BCINGS, PADMA DAG DANG AUTPA LA RGYAS GSEB
DANG PA SGRA SGROGS PA, ,BRGYA BYIN GYIS KYANG RNYED DKA' BU MO
DGA' BAS GNAS PAR

GYIS, ,ME TOG NA PA MA LI KA YI DRIS BSGOS GYUR PA YI, ,CHU RLABS
MDZES PAR GYUR PA'I NYE BAR G-YO BA YI, ,RLUNG DANG BCAS PA'I
KHYIM 'DI DANG NI NAGS TSAL NI, ,KHU BYUG SGRA 'BYIN PA YI BU MO
DGA' BAR GYIS, ,SKAR KHUNG DRA BA CAN NANG BYA RNAMS SKAD 'BYIN
ME TOG DRIS

@246A *, ,BSGOS DANG, ,SGEG PAS KHRUS BYAS DRI ZHIM BSGOS PA'I
NAGS DANG 'DRA BA'I RLUNG DAG NI, ,KHANG BZANGS MDA' YAB CAN DANG
BYA GAG BDE BAR NYAL BA GANG YIN 'DIR, ,BUD MED 'DUS PA'I GLU
DBYANGS ROL MO LDAN PAR KHYED RNAMS DGA' BAR GYIS, ,DE NAS GZHON

NU MA RNAMS PHA'I TSIG DES YI MA RANGS PAR GYUR NAS SMRAS PA, ,MI
YI BDAG PO LHA YUL SA STENG NA, ,BRGYA PHRAG STONG DU SPYAD PA MA
BYAS PA'I, ,BDE BA GZHAN DAG CI YANG YOD MIN TE, ,BDAG CAG RNAMS
NI DON MED MKHAS PA YIN, ,YUL LA LHAG PAR SRED CING GOMS PAS

NA, ,DBANG PO RNAMS NI YUL GYIS NGOMS PA MED, ,SRID PAS 'JIGS
PA'I RTOG PA'I BLO CAN DAG ,SRID PA'I LONGS SPYAD ZAD PAR BYA
PHYIR 'JUG ,NGO BO NYID KYIS 'GYUR ZHING MI BRTAN LA, ,RLUNG GIS
BSKYOD PA'I CHU RLABS LTAR 'JIGS PAS, ,SDOM CAN DBANG PO DRUG LAS
RNAM RGYAL

RNAMS, ,PHYIR ZHING SRID PAR 'JUG LAS LDOG PAR BYED, ,BYIS PA
SRID PA'I BTZON RAR PHAG LTA BUR, ,SEMS KYI SPAGS PA'I SPYOD PAS
BSLUS GYUR TE, ,BDE BAR MNGON PAR RLOM ZHING BRKAM PA DAG ,PHONGS
SHING 'JIGS PA'I G-YANG SA MTHA' MED LHUNG, ,BDAG TU

RTOG PAS SEMS G-YENGS SKYES GYUR PA, ,DE NI RAB 'BAR MTSON CHA'I
'KHRUL 'KHOR 'DRA, ,YUL LA RJES SU BRTEN PAS SEMS BCOM PA, ,YONGS
SU SMIN NA SDUG BSNGAL MI BZANG RGYU, ,'GRO BA 'DI DAG MI BRTAN
DBANG MED CING, ,SBRUL GDUG MTSON GYIS ZIN 'DRA'I

YUL RNAMS DAG ,RTOGS KYANG GANG ZHIG SRID LA CHAGS GYUR PA, ,DE
NI MI YI GZUGS LDAN PHYUGS NYID YIN, ,RNGA RTZED SHING LA THOGS
PA'I G-YAG BZHIN DU, ,BLO YI LAM NI RNYOG PAS NYER 'GAGS SHING,
,LOG PAR CHAGS PA'I YAL GAS SEMS THOGS PA'I, ,SKYES BU

NGAN PA'I KHYIM RTEN PHUNG BAR 'GYUR, ,DGA' BA'I RGYU TZAM 'TSO
BA'I 'JIG RTEN LA, ,PHONGS PA RGYUN MI 'CHAD PAR 'BYUNG 'GYUR NA,
,YAB CIG SRID PA'I DGA' BA MANG PO LAS, ,SLU BAR MI 'GYUR GANG
ZHIG MCHIS PAR GSUNGS, ,MI DBANG SRID NA SKAL BA MNYAM

@246B PA YIS, ,NYE BAR BSGRUBS SHING BSAGS PAR GYUR KYANG NI,
,BCOM ZHING SEMS NI DMAN PA DMAN PA YIS, ,SRID PA'I DGON PA GZHAN
DU 'GRO BAR 'GYUR, ,RGYAL PO RGYAR CHUD GYUR PA'I NYA BZHIN DU,
,SKYES BU LEGS PAR BRTAGS SHING BYED PA DANG, ,THA SNYAD KUN

LA NGANG GIS MKHAS PA YANG, ,KHYIM GYI BTZON RAR GNAS NA 'JIG PAR
'GYUR, ,SA YI BDAG PO 'BAD PA MANG PO YIS, ,KHYIM DU RDZAS RNAMS
BSAGS PA BYAS BA DAG ,MI YIS SKAD CIG GIS NI 'DOR 'GYUR TE, ,LEGS
BSHAD GCIG PU 'DI NYID LAM DU

BSTAN, ,DE BAS 'JIG RTEN MGON POS 'TSO BA YI, ,'JIG RTEN MI RNAMS
LAS BDAG BYAR GSUNGS TE, ,'CHI BA MNGON PHYOGS MI LA RANG GI LAS,
,BA LA BE'U BZHIN DU RJES SU 'BRANGS, ,YONGS SU GYUR NA MI BZAD
GNYEN SDUG DANG, ,SDUG DANG 'DRE BAR MNGON PAS 'DOD

DES CHOG ,SDUG DANG PHRAD PAS DGA' BAR SEMS BDAG ,NGES PAR SDUG
DANG BRAL BA'I SDUG BSNGAL 'THOB, ,MI DBANG GZHAN YANG NGANG GIS
MTHAR 'JIG PA'I, ,'TSO BA'I 'JIG RTEN DAG NA SDUG PA SU, ,DAM
PA'I DON LA RNAM DPYOD MKHAS PA YANG, ,SDUG CES

BYA BA 'DIS BLO RNAM PAR G-YENGS, ,SA BDAG KHYED NI GAL TE BDAG
CAG LA, ,SDUG PA 'GA' ZHIG MCHIS NA BDAG CAG RNAMS, ,MA SMAD
'PHAGS PAS BSTEN ZHING MI PHROGS PA'I, ,BDE BA YID LA 'DOD PA
SGRUB TU GSOL, ,DE NAS RGYAL PO DE BRTZE BA'I YI MA RANGS

PHAR GYUR KYANG, BDE BAR GSHEGS PA'I BSTAN PA LA MNGON PAR DAD
PAS CHOS LA BAR CHAD BYED PA'I 'JIGS PA SKYES PA DANG, ,RANG GI
BU MO RNAMS KYIS SNGON GYI SKYE BA RJES SU DRAN TE 'GRO BAR 'DOD
PAS NA SKYE BA DRAN PAS NYES SO SNYAM DU BSAMS TE SHIN TU YUN
RING POR CANG MI SMRA

BAR GYUR TO, ,MI YI SKYES BU DE YIS NI, ,'CHI BA MED PAR SHES PAS
NA, ,SONG BAS YONGS SU MA SPANGS PAR, ,CI ZHIG LTAR NI RJES SNANG
SMRAS, DE NAS BU MO DE RNAMS KYIS ME TOG PHRENG BA DANG BYUG PA
DANG RGYAN RNAMS SPANGS NAS, DUL BA DANG LDAN PAR ZHUGS PA'I LUS
LA GOS DKAR

@247A *, ,PO PHRA ZHING RAB TU 'PHYANG BA GYON BAS CHU BO RLUNG
GI SHUGS GYIS BSKYOD PA'I DBU BA'I PHRENG BA LTA BU'AM, ,STON
KA'I MTSAN MO ZLA BA'I 'OD KYIS GOS KYIS BKAB PA LTA BU'AM, DRANG
SRONG SME BDUN GYI SKAR MA RANG GI 'OD ZER GYI DRA BAS G-YOGS PA
LTA BU DANG, RIM GYIS

RO BSREG PA'I GNAS ME'I DBUS SU RO BZHAG PA CIL CIL ZER BA RNAM
PAR BKRAM PA DANG, RO RNAM PAR MNAM PA DRI MI ZHIM CING 'JIGS SU
RUNG BA DANG, MI'I THOD PA BYA RGOD KYIS MCHU'I RTZE MO RNON POS
BRDOL BA'I BU GA NAS GLAD PA DANG CHU SER RNAM PAR 'JIGS PAS MI
RO'I GDONG LA SPAGS PAS

MTHA' MA KHYAB CING 'JIGS PA DANG, RNYINGS SHING DENGS LA MDOG
RNAM PAR 'GYUR BA'I RUS PA DUM BU'I TSOGS KYIS NON CING RTZUB PAS
SA'I PHYOGS RNAMS BGROD PAR DKA' BA DANG, LUS CAN DAG YONGS SU
YID 'BYUNG BAR BYED PA GSHIN RJE'I GNAS BZHIN MYA NGAN DANG YID
MI

BDE BA DANG, SDUG BSNGAL BA'I GNAS SU GYUR PA'I DUR KHROD DU
PHYIN PAR GYUR TO, ,DE LA 'DI SKAD CES BYA STE, MI YI KHRAG DANG
ZHAG GIS DRI MI ZHIM PAS MYOS BAR GYUR PA'I BYA RGOD DANG, RGYU
LTO NAR BAS KHYAB CING MI SDUG 'JIGS PA'I NGO YI YAN LAG RNAMS
KYIS KHEBS, ,KUN DA 'DRA BAR DKAR

ZHING RTAG TU DGOD PA 'DRA BAR MTHA' GAS THOD PA DANG, ,N+YA GRO
DHA SNYING SUL NAS 'UG PA SNA TSOGS H'Um SGROGS 'JIGS PA'I DUR
KHROD PHYIN, ,CE SBYANG KHA NI MER BCAS BRLANG BA'I SGRA DAG
SGROGS PAS 'JIGS PA DANG, ,LA LAR THOD PA DKAR PO'I DRA BAS KHYAB
CING BGROD DKA' DANG, ,

SRIN BU RIGS KYI TSIGS KYIS GZENGS SHING RNA KHUNG BSKYOD PA
DANG, ,BUNG BA SBRANG BU BRGYA PHRAG MANG PO ROL 'PHUNGS SHING
'DU, ,RUS PA DKAR DANG DMAR RLON RLUNG GIS BSKYOD PAR GYUR BA
DANG, ,RO BSREGS ME GSAL 'PHRO DANG SHING SKAM RTZA NA SPRUL NYAL
DANG, ,LA LAR MI YI

LUS NI MDUNG RNOS PHUG NAS BSKYON PA DAG ,GSHIN RJE RTAG TU DGA'
STON BYED LA 'JUG PA'I TSANG BANG 'DRA, ,LA LAR MI MGO'I THOD
PA'I GSEB NAS KHRAG DANG CHU SER 'DZAGS PA YI, ,KHU BA MI SDUG
DAG LA SRED PA'I SHA ZA'I TSOGS KYIS KHYAB, ,LA LAR CIL CIL ZER
BA'I RO

@247B BSREG ME YIS BSKOR BA DANG, ,MI RO'I KHONG NAS RGYU LONG
PHYUNG BA GTOR BAS KHYAB PAR GYUR, ,SKYO BAS BRLAN PA'I SEMS KYIS
NI, ,DER NI BUD MED DER BRTAGS NAS, ,'TSO BA'I 'JIG RTEN RGYU MI
RGYU'I, ,NGO BO NYID NI SEMS PAR GYUR, ,SKRA YI SNYING NI RDUL
GYIS RTZUB CING DMAR, ,

MIG SBUBS BYA YI MCHU DANG SDER MOS BRUS, ,GSANG GNAS 'GYUR ZHING
MI SDUG RNAG BCAS PAR, ,BOR BA'I BUD MED LUS DER RAB TU BLTAS,
,DAM PA'I SPYOD PA THANG CIG GNYER G-YOS SHING, ,AUTPAL 'DAB LTAR
DKYUS RING MIG GIS NI, ,RO YI GZEB DE MNGON PAR

BLTAS NAS KYANG, ,TSIG MANG RNAM PA DU MA SMRAS PAR GYUR, ,'DI
NYID RDO THAL BYUGS PAS DGA' BA'I GNAS KHANG NI, ,ZLA ZER GSAL
BAS SPRAS PAR BYAS PA RU, ,SDUG PA'I PHONG BAR BRTEN ZHING GNAS
PA LAS, ,DE NI SA YI DKYIL 'KHOR GZHI LA NYAL, ,SDUG PA'I LAG
PA'I

GZEB TU NYAL BA NA, ,'BRUG SGRA SGROGS PA YIS NI KHYOD SKRAG NA,
,MER BCAS LTAS NGAN CE SBYANG SGRA YIS NI, ,DKA' THUB MA KHYOD CI
PHYIR 'DIR MI 'JIGS, ,'DI NYID RANG GI KHYIM 'KHOR ZLA ZER DE,
,RO SMAD LCI BA'I KHUR GYIS DAL 'GRO LA, ,ROL CING DGOD LA SGEG
PAR RNAM

LTA BA, ,BRTZE MED BYA RNAMS DA LTAR ZA BAR BYED, ,'GRO BA 'DI
DAG NGAN CING MI BRTAN TE, ,SNYING RJE MED PA'I SDUG DES CI YI
PHYIR, ,MI RO BRGYA YIS KHYAB PAR GYUR PA YI, ,DUR KHROD 'DI RU
KHYOD NI BOR BAR 'GYUR, ,RANG MI RTZA LAG MDZA' BSHES SDUG PA
DANG, ,PADMAR BUNG BA BZHIN DU

GNAS PA LAS, ,CI PHYIR MTSAN MOS RGYU BAS 'JIGS KYANG NI, ,NYON
MONGS DENG 'DIR DUR KHROD DAG TU DGA', ,SNGON NI MDZES SHING SNUM
LA DKYUS RING 'JAM PA'I MIG GIS LTA BA NA, ,CHAGS CAN RNAMS KYIS
MIG 'BRAS MTHA' DMAR 'GYUR ZHING MI RNAMS NYAMS BYED PA, ,

'DOD LHA'I RI DAGS RGYAR GYUR BUD MED DE NYID DENG NI BYA RNAMS
KYIS, ,MIG PHYUNG SDUG BSNGAL BYAS PAS CHAGS DANG BCAS RNAMS SHIN
TU 'JIGS PAR BYED, ,MI GTZANG SNA TSOGS KHONG NA MI MNGON SROG
SHING GI ,LUS LA BDAG GIR CHAGS PAS LOR BA'I MIG BSLUS ZHES, ,BUD
MED

@248A *, ,MCHOG 'DI 'DOD CHAGS LDAN PA RNAMS LA NI, ,BRKAM PA'I
BYA YIS MCHUS BTOG GDONG GIS NYE BAR DGOD, ,PI WANG GLING BU'I
SGRA SNYAN RNAMS DANG SNYAN PA'I GLU GAR DANG BCAS PAS, ,MCHOG TU
SDUG PA'I PANG NA BAG PHAB BDE BAR GNYID LOG PA'I, ,BUD MED DE NI
CE SPYANG SKAD 'BYIN MU COR SGRA BCAS

SHING, ,SA RDUL GYIS KHYAB RTZUB PA'I DUR KHROD 'DIR DENG NYAL
BAR GYUR, ,GANG DU RNAM PAR BRTAGS KYANG SGRA YI RTZE MO TZAM
GYIS NI, ,BTZANG BA MI GTZANG TSOGS KYIS TSANG TSIR 'DIR MI SNAD,
,PHUNG KHROL CHES CAN NAD MANG 'DOD PA THANG CHAD LA, ,RANG BZHIN
NGAN RNAMS CI PHYIR DE NI CHAGS PAR GYUR, ,

BU MO 'GRO BA KUN GYI TSUL YANG 'DI 'DRA BAS, ,RMI LAM MIG 'PHRUL
CHU ZLA LTA BUR RANG BZHIN GYIS, ,G-YO BA RTOGS PA JI SRID SROG
NI LHAG MA DANG, ,BCAS SHING LUS GZHON GYUR TSE CHAGS DANG NYER
BRAL BYOS, ,GSHIN RJE'I CHU SRIN DGA' BA'I KHAR NI CHUD GYUR
CING, ,SKRA DKAR TSOGS KYIS SPYI

NAS BZUNG NAS NI, ,SROG MTHAR GYUR PA'I GNOD PA'I TSER MA'I GNAD
PHUG LA, ,MCHI MAS MIG KHEBS GYUR TSE DGE BA JI LTAR BYA, ,'JIG
RTEN PHA ROL MI BZAD MUN NAG G-YANG CHEN DU, ,LTUNG ZHING LUS
BYER GYUR TSE DGE BA 'DOD GYUR PA, ,DUG CAN SBRUL KHA DOG PA'I
NANG DU CHUD

GYUR PA'I, ,SBAL PA NGA RO 'DON DANG MTSUNGS ZHES MKHAS RNAMS
SMRA, ,CI PHYIR TSIG RTZUB PHRA MA MA 'BREL SPYI RTOL SMRA BA
DANG, ,SNYAN TSIG BCOS MAS 'JIG RTEN BSLUS PAR GYUR NAS DI RING
NI, ,MI SMRA GNAS ZHES SPYOD PA LTA BUS MDUN SO'I PHRAG NAS NI,
,BYA RNAMS TSAM TSOM MED

PAR MCHU YI SKAM PAS LCE YANG 'BYIN PAR GYUR, ,CHAGS PAS MDONGS
SHING LOG PA'I YUL GOMS YON PA'I BSAM PA CAN, ,BYIS PA GANG GIS
MIG GI YUL MTHONG BSTAN PA RNAM 'JIG PA'I, ,MDZES PA'I RO SMAD DE
NI DE RING 'JIGS DANG BRAL BA YI, ,MI BZAD BYA RGOD MCHU DANG

SDER MOR 'JOG CING TSUL DU 'DRI, ,GANG DAG RANG GI KHANG BAS GZHI
ME TOG SEL MAS GTOR BA YI, ,RTZIG PA'I RI MO YONGS 'GYUR BZHIN
DANG ZUR GYIS LTA BYED CING, ,SDUG PA'I LAG PA'I PADMAR BRTEN
ZHING DAL GYIS 'GRO BA YI, ,BUD MED DE YI RKANG PA DE NI WA DAG
ZA BAR 'GYUR, ,

@248B 'DI LTAR LTAN CIG SKYES PA'I MI SDUG MI GTZANG 'DAM RDZAB
DANG, ,DREGS PAS MYOS SHING SEMS LHUNG GYUR PAS SDUG BSNGAL NYON
MONGS PA'I, ,LUS LA KHYED KYIS 'DI NI RANG BZHIN MA ZHIR BLTAS
NAS NI, ,'TSO BA'I 'JIG RTEN GLOG LTAR RAB TU 'JIG LA'ANG YID
BYUNG GIS, ,

YANG DAG JI BZHIN THUGS CHUD CHOS KYI RGYAL POS SEMS CAN RNAMS,
,NYON MONGS RMA NANG RGYUN MI 'CHAD PAR 'DZAG PAS GDUNG BA LA,
,RANG BZHIN BSIL BA'I CHOS GSUNG CHU YI BUM PAS TSIM MDZAD PA,
,SMAN PA'I MCHOG GYUR STON PA DE LA RTAG TU PHYAG 'TSAL LO, ,SHES

PAR DKA' ZHING G-YON CAN MA ZHI LAS DANG NYON MONGS LDAN, ,RNAM
PAR 'GYUR LA MA ZHI SKYE BAR BSHAD PA GANG YIN PAS, ,RMONGS PA
SHING RTA'I 'PHANG LO BZHIN DU DBANG MED 'KHOR, ,'JIG RTEN MI
BZAD PHONGS PA'I RDO RJES LUS NI NGES 'JOMS 'GYUR, ,GZHON NU'I
TSE NAM YIS

LAN BUR LDAN BA'I SKRA BYAS SHING, ,GANG LA LANG TSO MDZES PA'I
NOR BU'I PHRENG BA MCHOG BCINGS DANG, ,BRAM ZES ME TOG BCAS PA'I
ZHI BA'I CHU THIGS KYIS GTOR BA'I, ,BUD MED MGO LA MI BZAD KHVA
RNAMS THOGS PAS NYON MONGS SO, ,GANG ZHIG BAG MA'I DUS SU ME TOG

BZANG BSGOS SHING, ,MA YI LAG PAS DGE MTSAN BKRA SHIS BYAS GYUR
PA'I, ,SKRA DE DI RING RAB DRAG RLUNG GIS BSKYOD NAS NI, ,DUR
KHROD DAG GI SHING LA RNGA YAB NYID DU GYUR, ,RANG BZHIN SGRIN
BAR LTA DANG ZUR GYIS LTA GANG SONG, ,SGEG PA'I GOMS STABS DANG
NI DREGS MYOS GANG DU

SONG, ,DGA' BAS STEG CING GLU DANG DGOD PA GANG DU SONG, ,AE MA
SGYU MA'I GSANG BA'I RAB BKOD NGO MTSAR CHE, ,DGOD CING DAL GYIS
RNAM G-YO'I RNA RGYAN 'OD KYIS MKHUR BA DMAR PO DANG, ,GANG DU
SROG DANG MNYAM PA'I MDZES PA'I RI MO 'BAD DE BRIS PA DANG,
,PADMA GZHON NU'I SNYING PO

LTA BU 'JAM PA'I MKHUR TSOS GANG YIN DER, ,BYA RNAMS DPRAL BAR
GNAS SHING KHRAG GIS SPAGS PA'I MCHU YIS 'TSOG PAR BYED, ,'OD CAN
MU TIG PHRENG BA'I LBU BA DKAR ZHING BA SPU'I CHU BAL CAN, ,NU MA
RGYAS PA'I NGUR PA ZUNG LDAN BRANG GI RDZING MCHOG YANGS PA DAG
,G-YO BA'I

@249A *, ,GOS LHUNG BYAS PAS PHONGS PA'I MIG NI GANG DU CHAGS
GYUR PA, ,DER NI RNAM PAR RANGS PAS SBRANG BU'I TSOGS RNAMS
'PHUNGS PAR GYUR, ,SNGON NI TZAN DAN CHU THIGS PHRENG GTONG TA
LA'I LO MA RLUNG YAB DANG, ,MNGAG GZHUG RNAMS DANG BZANG MO'I GDU
BU'I SGRAR LDAN PA

DAG G-YOG BYED CING, ,KHANG BZANGS ZLA ZER GYIS SPRAS DKAR BAS
MDZES PA'I SNGAS NI RTEN GYUR PA, ,DE NI DENG 'DIR KHVA YI SGRO
GSHOG RTZUB BAS BSKYOD PA'I RLUNG GIS G-YO BA PAR GYUR, ,GANG GIS
SNGON NI 'DI BSKYOD CING, ,GSEB NANG DAG TU GNAS BCAS NAS, ,LUS
KYI SHING NI SPANGS

NAS NI, ,SEMS KYI SPRE'U DE GANG DU SONG, ,GANG GIS BYED PA MED
'DI YANG, ,BYED PA LTA BUR STON BYED PA, ,BDAG MED RO 'DI SPANGS
NAS SU, ,SEMS KYI BZHAD GAD MKHAN GANG SONG, ,GANG ZHIG RMONGS
LAS BLO MDONGS PAS, ,NANG NA BDAG TU 'DOGS GYUR CING, ,MU STEGS

CAN RNAMS RMONGS BYED PA'I, ,RNAM SHES SRIN PO DE GANG SONG,
,GANG GIS YUN RING RNAM RMONGS KYANG, ,YANG DAG PAR NI MI GNAS
PAS, ,SNA TSOGS SEMS KYI SGYU MA MKHAN, ,'GRO BA 'DI LAS GANG DU
SONG, ,BDAG GI 'GRO BA SER SKYA SOGS, ,DKA' THUB PAS KYANG MI
SHES PAS, ,

NAM MKHA'I YUL GYI SPYOD YUL CAN, ,SEMS KYI RIG 'DZIN DE GANG
SONG, ,G-YO DANG MI G-YO'I SGO DGU PO, ,MI GTZANG 'DI NI SPYOD
SPYOD PA, ,DE NAS LUS KYI GZEB 'DI LAS, ,SEMS KYI BYA DE GANG DU
SONG, ,MI BZAD SUL LAS SDUG BSNGAL 'BAB PA'I LAN TSVA CHEN POS
RAB TU

KHENGS GYUR PA'I, ,SRID PA'I RGYA MTSO NYON MONGS SBRUL DANG NYAR
'GRE GANG YIN DER CHUD CING, ,MI SHES CHU SRIN 'KHRUGS PA'I CHU
RLABS G-YO BA'I CHU BOR NUB GYUR PA, ,SEMS KYI MTSAN MO SPYOD PA
LUS 'DI SPANGS NAS DI RING GANG DU SONG, ,NYES BRAL BCOM LDAN DE
NI GDUL

PA'I THABS RNAMS GANG DAG YIN MKHYEN GYI, ,MA DUL GANG GIS MTHAR
NI DMYAL BAR ME 'BAR 'PHRO BAR GYUR PA YI, ,GSER LTAR SER BA'I
GSEB TU DBANG MED PAR NI 'DOR BYED PA, ,RANG BZHIN G-YO BAR BYED
PA'I SEMS KYI RTA DE DI RING GANG DU SONG, ,DE NAS RDO RJE'I 'OD
KYIS

@249B 'KHRIG MA RGYAS LJANG BA, ,BRGYA BYIN DGA' BAS MIG GDANGS
DUL BCAS NYER SONG STE, ,BU MO RNAMS LA RANG BZHIN SKAL BZANG
TSIG GIS NI, ,RJES SU MTHUN ZHING DGE BAS LEGS SO LEGS ZHES
SMRAS, ,SRING MO NA TSOD GZHON ZHING 'DOD LHA'I GNAS GYUR DANG,
,RGYAL RIGS

'BYOR PA'I DPAL GYI BDE BA SPANGS NAS NI, ,SNGON GYI DRANG SRONG
RNAMS KYI BKA' LA ZHUGS GYUR PA, ,DKA' THUB 'DIS BDAG YONGS DGA'
KHYED RNAMS CI 'DOD SMROS, ,'DOD PA'I DBANG PHYUG LAG MTHIL GNAS
BZHIN SHES PAR GYIS, ,SUM CU RTZA GSUM BDAG PO'I BDE BA'ANG DES

RTOGS LA, ,LHA RGYAL BRGYA BYIN BDAG YIN KHYED NYID GANG 'DOD
DANG, ,SRING MO BDAG GIS NGES PAR GANG BYA MYUR DU SMROS, ,DE NAS
GZHON NU DE RNAMS YUL GYI BDE LA 'DOD MED CING, ,RANG BZHIN G-YO
MED SEMS KYIS BRGYA BYIN ZUR MIG GIS BLTAS NAS, ,RANG GI DGE BA
YONGS

SMIN BRTAN PA'I RANG BZHIN GYIS, ,KHA NA MA THO MED GSAL SNA
TSOGS DON LDAN TSIG 'DI SMRAS, ,BRGYA BYIN BDAG CAG SKYE BA'I
SDUG BSNGAL GYIS NI GDUNGS GYUR PA'I, ,SRID PA'I BDE BA'I ZIL
PA'I KHA CHU 'DZAG PA'I RGYU 'DRA'I PHYIR, ,BZHIN RAS MDZES PA
MYA NGAN MCHI MAS BRIS SHING

RNYOGS PA YI, ,GNYEN RNAMS SPANGS NAS DKA' THUB 'DI LA RJES SU
ZHUGS PA MIN, ,GZHAN YANG 'GRO BA MA LUS TSUL NGAN GYIS BCINGS MI
BZAD PA, ,PHONGS PA BRGYA PHRAG STONG GIS BCOM PAS NGES PAR SKYO
GYUR CING, ,BKREN PAS NYAM THAG MTHONG BAS NYES ZAD RNAMS KYIS
RJES

'BRANGS TE, ,RGA MED MYA NGAN MED PA'I GO 'PHANG THOB PHYIR
BRTZON PA YIN, ,GAL TE 'GRO LA RJES BRTZE LHAG BSAM NGANG TSUL
LDAN GYUR CING, ,CI STE BRGYA BYIN KHYOD KYIS MCHOG NI YANG DAG
STER NUS NA, ,'CHI MED MI PHROGS TSANGS BZHI TSANGS PA'I GO
'PHANG RNAM GROL TE, ,SRID PA'I

'JIGS PAS YONGS GDUNGS BDAG CAG RNAMS KYIS THOB PAR MDZOD, ,LUS
LAS BYUNG ZHING 'DZAG PA'I DRI MA SKYON GYIS BSGOS PAR GNAS PA
DANG, ,MA YIN MNGAL DU MI GTZANG 'DAM GYI TSOGS NA YANG MA SPANGS
SPYOD, ,BYUNG NA RUS PA'I 'KHRUL 'KHOR GYIS NI MA GO BTZIR BRGYAL

@250A *, ,ZHING NYAM THAG PAS, ,NYON MONGS SDUG BSNGAL GCIG NAS
GCIG TU BRGYUD PA'I SKYE BA GCAD PAR MDZOD, ,RGA BA'I SRIN MOS
SKRA DKAR MCHE BA DKAR PO MYU GU LDAN PA YI, ,KHA GDANGS NAS NI
'GRO LA GZHUNG LUGS MED PAR SPYI NAS 'DZIN BYED CING, ,GANG 'DI
MI YI

BRTZON DRAN BLO GROS DGA' BA'I DPAL NI RAB 'JOMS PA, LHA YI DBANG
PO KHYOD KYIS GAL TE NUS NA DE LAS BSKYAB PAR MDZOD, ,DBUGS RGOD
G-YO ZHING LTO BA SRA LA PAGS PA SKYA ZHING RTZUB PA DANG, ,LONGS
SPYOD 'BAR BA SNA TSOGS THOB KYANG SPYOD PAR MI NUS STOBS MED PA,
,GANG GIS

LUS ZIN 'CHI BDAG PHO NYA'I SKYES BU NAD TSOGS RAB 'JIGS PA, ,LHA
DBANG KHYOD NI CI STE MCHOG SBYIN 'DOD NA DE LAS BDAG CAG SKYOBS,
,MIG NI PHYIR PHYOGS GYUR CING MI G-YO GNAD RNAMS GCOD PAS SDUG
BSNGAL BA, ,NYON MONGS 'KHRUGS PAS RAB TU LUS BCOM 'JIGS

PAS PHUNG PO 'GYEL BA DANG, ,GNYEN RNAMS MTHONG BAS MCHI MAS
MKHUR BA DAG DANG MCHU NI BKRUS GYUR PA, ,GANG GIS ZIN NA RAB TU
'JIGS 'GYUR 'CHI BA DE LAS BDAG CAG SRUNGS, ,GANG GIS YID KHYAB
GYUR NA PHYUGS BZHIN 'GYUR ZHING MYA NGAN GYIS ZIN LA, ,BYA DANG
MI BYA'I RNAM

PA BLO LA MI SEMS SMAD PA'I GNAS BSKYED PA, ,THA MAL BSIL BA'I
'THOR BA'I RLUNG GIS G-YAB KYANG LUS TSIM MI 'GYUR BA'I, ,'DOD
CHAGS ME CHEN DE NI MCHOG SBYIN KHYOD KYIS NGES PAR ZHI BAR
MDZOD, ,GANG GI SHUGS KYIS MIG 'GYUR G-YO ZHING SO YIS SGROS GNON
LA, ,SKAD

CIG GIS KYANG MI BZAD DMYAL BA'I 'BRAS BU STER BYED SDIG CAN NI,
,DENGS PA'I LO MA DANG NI CHU DAG ZA BA'I THUB RNAMS KYIS KYANG
MA BTON PA'I, ,YID KYI SUL GNAS KHRO BA'I SBRUL DE BRGYA BYIN
KHYOD KYIS BSAL BAR MDZOD, ,GANG GIS MIG KHEBS GYUR NA BLO GROS
NGAN RNAMS ZHI BA'I LAM

SPONG ZHING, ,LOG LTA'I DUG GIS NYE BAR SPAGS PA'I YID KYIS LAM
GZHAN DAG LA BSTEN, ,GANG ZHIG RAB RIB BSAL BAS ZAG PA KUN GYI
RGYUR NI RAB GSUNGS PA, ,LOG YID KHYIM NA SPYOD PA RMONGS PA'I
MUN NAG BRGYA BYIN KHYOD KYIS SOL, ,BRGYA BYIN MCHOG NI DE DAG
RNAMS, ,

@250B KHYOD LA BDAG CAG RNAMS SLONG GIS, ,DAM BCAS DON LAS 'GAL
BA NI, ,MKHAS PAS 'DOD PAR MI BYED DO, ,DE NAS BRGYA BYIN GYIS DE
RNAMS 'DOD PA'I YUL DAG SLONG BAR MI BYED CING LTOS PA MED LA
GSAL ZHING MDZES PA'I TSIG GIS RNAM PAR 'KHRUL PAS NGO MTSAR

DU GYUR CING YANG DAG PAR DAD PAS LUS KYI SPU ZING ZHES BYED DE,
SMRAS PA, MI 'BYOR DNGOS PO SLONG BAR GYUR PA NI, ,'JIG RTEN DAG
NA BRA ZHING ZHUM GYUR PAS, ,GANG 'DI BDAG GIS SBYIN BAR NUS PA
YI, ,MCHOG RNAMS SBYIN GYI BU MO KHYED KYIS SMROS, ,DE NAS BU MO
DE

RNAMS KYIS DE'I NANG NA MI MNGON BA'I RGYUS RNAM PAR SMRAS PA'I
TSIG DES YANG DAG PAR SKYO BAS NYE BAR BSKYED PA'I KHRO BAS BRGYA
BYIN LA SMRAS PA, CI PHYIR NYE BAR 'DRID PA'I THABS DANG NI,
,BRGYA BYIN MDZES MED DE DAG GANG DU LHAGS, ,BDE BA TZAM DANG MI
MKHAS BLO CAN NAM, ,MI

BSRUN PA YI BGROD BYA BDAG CAG MIN, ,'DIR NI PHYOGS RNAMS RGYA
CHER GRAGS PA'I TSOGS LDAN PA'I, ,RGYAL PO'I RIGS SU GYUR PAR
KHYOD KYIS MI SHES SAM, ,GANG GIS NOR GYI SNYING PO NGES PAR
BLTAS NAS NI, ,NOR BDAG MING YANG JI BZHIN DON DANG LDAN PA YI,
,RGA BAS

GZIR ZHING 'CHI BA'I SDUG BSNGAL GYIS, ,DUB CING YID 'BYUNG ZHUM
PA'I 'JIGS SPANG PHYIR, ,LHA YI MGON PO GNAS SKABS 'DIR ZHUGS
KYI, ,DREGS PAS MA YIN BYIS MIN MI BRTAN MIN, ,BSOD NAMS BYED PA
RNAMS LA 'TSE BA'I PHYIR, ,GANG PHYIR KHYED KO BDAG CAG

SDUG BSNGAL BYED, ,GNYEN DANG MDZA' BSHES 'KHOR GYI SBYOR BA YI,
,DGA' BAS BRGYA BYIN YUN RING 'TSO BAR GYIS, ,RANG BYAS MGO SKAL
LDAN PA'I 'BAR BA YI, ,GANG PHYIR LHA YI BDAG POR KHYOD GYUR DES,
,GZHAN GTZES RGYU YIS LHA YI RGYAL PO YI, ,DAM PA'I PHUN SUM

TSOGS THOB MI 'GYUR RO, ,DE NAS DBANG PO CHEN PO DES DE'I TSIG
GSAL ZHING TSIG GI DON SNA TSOGS STON PA'I TSIG RNAMS KYIS LUS
TSIM ZHING, MCHOG TU NGO MTSAR DU GYUR LA DAD PAS BZHIN RAB TU
DANG ZHING MDZES PA DANG, GZHAN YANG DE RNAMS KYIS BSAM PA

@251A *, ,SAD PA'I PHYIR SHIN TU BSTI STANG DANG BCAS PA'I TSIG
GIS SMRAS PA, KYE MA MA DANG 'DRA BA'I SRING MO DAG ,'JIG RTEN
DKA' THUB CAN DAG KYANG, ,MGON DU BDAG NI LTA 'DOD NA, ,CI PHYIR
'DI LTAR MCHOG STER BA, ,NGA LA KHYED RNAMS

BRTZE MED 'GYUR, ,DE NAS BU MO DE RNAMS LHAG PAR YANG 'KHRUGS
SHING KHRO BA DANG BCAS PAS BRGYA BYIN LA SMRAS PA, BDE SOGS KYIS
NI BZHIN RAS LA, ,CHAGS SHING 'DZUM DANG ZUR MIG GIS, ,RNAM LTA'I
GNAS NI GZHAN YIN ZHING, ,SBYIN BYA'I

MCHOG KYANG GZHAN YIN NO, ,GAL TE BRGYA BYIN KHYOD KYIS NI,
,MCHOG RAB STER BAR NUS NA NI, ,YUL RNAMS KYI NI SHA ZA NI, ,MI
SRUN DE LAS RGYAL BAR GYIS, ,YANG NA 'DOD PA SPANG DKA' ZHING,
,LOG PA'I RTOG PAS CHAGS GYUR NA, ,RGYUN DE NYID LA RTAG TU

GNOS, ,GAL TE NUS YOD 'DI 'DRAR GYIS, ,MIG STONG LDAN KHYOD MI
BRTAN PA'I, ,'DOD LA YID NI CHAGS GYUR PA, ,KHYOD NI SBYIN BYA
THA DAD NA, ,MCHOG CES PA NI JI LTAR SMRA, ,JI LTAR CHU BO 'JIGS
PA YI, ,SHUGS KYIS BDAS PAR GYUR PA'I MI, ,GZHAN

DAG BSGRAL BAR BYA'O ZHES, ,YONGS RTOGS BYED PA'I RMONGS PA'I
GNAS, ,SKRA RNAMS BREGS PAR GYUR NAS NI, ,PHYAG DAR KHROD KYI GOS
'CHANG ZHING, ,DGON PA YUL DU 'DOD PAR NI, ,NAM ZHIG DE LTAR
'GYUR ZHIG GU, ,GNYA' SHING GANG TZAM RNAM LTA ZHING, ,SA YI

LHUNG BZED LAG THOGS NAS, ,DPYAS MED KHYIM NAS KHYIM DU NI, ,NAM
ZHIG SLONG MO SPYOD PAR 'GYUR, ,RNYED DANG BKUR STI CHAGS MED
CING, ,NYON MONGS TSER MA'I 'DAM RDZAB DAG ,SBYOR BA BYED CING
GRONG KHYER GYI, ,SBYIN PA'I GNAS SU NAM ZHIG 'GYUR, ,RTZVA YI
TSOGS

LAS LANGS NAS NI, ,BA MOS LCI BA'I GOS DAG DANG, ,ZAS SKOM NGAN
NGON TZAM GANG GIS, ,NAM ZHIG LUS LA CHAGS MED 'GYUR, ,SHING
DRUNG NE TZO LTAR LJANG BA'I, ,NGUR PA 'JAM PO'I GOS CAN DU,
,MTHONG CHOS BDE BA'I DGA' STON DANG, ,NAM ZHIG

@251B BDAG NI NYAL BAR 'GYUR, ,'DOR BAR 'GYUR BA'I LUS SROG LA,
,CHU DANG RTZVA YI ZIL PA LTAR, ,LTOS MED YUN RING GOMS PA YI,
,BDE BA CHEN PO NAM ZHIG 'THOB, ,NAM ZHIG CHU NGOGS SMAN LJONGS
SU, ,GNAS NAS CHU NGOGS 'BYUNG 'JIG DANG, ,'TSO BA'I

'JIG RTEN GNAS 'DRA BAR, ,YANG DANG YANG DU LTA BAR 'GYUR, ,LTA
BA KUN GYI MAR GYUR PA'I, ,'JIG TSOGS LTA BA 'BYIN PA DANG, ,SRID
PA'I LONGS SPYOD MI 'DOD PAR, ,BDAG NI NAM ZHIG 'GYUR ZHIG GU,
,RMI LAM SMIG RGYU SGYU MA SPRIN, ,DRI ZA'I GRONG KHYER MTSUNGS

PAR NI, ,RGYU DANG MI RGYU'I 'JIG RTEN DAG ,NAM ZHIG RTOGS PAR
BYED PAR 'GYUR, ,MING PO 'DI LTAR DGA' BA YI, ,RE BA'I YID KYIS
RNAM ROL PAS, ,ZANG ZING BCAS SHING G-YO BA YI, ,MCHOG DE RNAMS
KYIS CI ZHIG BGYI, ,KYE MA MCHOG RAB SBYIN PAR SEMS GZHAN

YANG, ,LOG PAR RTOG PA SKAD CIG TZAM 'GA' ZHIG ,LHA MGON 'DOD PA
NGO BO NYID KYIS G-YO, ,G-YANG SA CHEN PO MUN NAG BCAS 'DRA BAS,
,SEMS RGYA CHE BA'I DAM PAS RNAM PAR SPANGS, ,MI RIGS 'TSE BA KUN
GYI RGYUR GYUR CING, ,'DOD PAS MI RNAMS 'KHRUL

PAR BYED PAS NA, ,'DI NI SMAD BYA 'JIGS PA CHEN PO STE, ,MI
GTZANG BSGOS PA'I SBRUL NAG DAG DANG MTSUNGS, ,GANG 'DI THOG
MTHA' MED NAS 'GRO BA DANG, ,'GRO BAR 'GYUR DANG GNAS PA'I SEMS
CAN LUS, ,DE NI GSOD 'JOMS BSTAN DANG MTSUNGS PAS NA, ,

SDIG PA'I GZHIR GYUR 'DOD PAS CI ZHIG BYA, ,LHA DBANG BRGYA BYIN
'DOD PA'I YUL 'DI NI, ,PHYAG DAR KHROD 'DRAR BYED 'DRA'I NGO BO
BAS, ,BRDZUN PAR RTOG CING RNAM SMIN MI BZAD PA'I, ,'DOD PA YID
KYIS KYANG NI SU ZHIG BSTAN, ,BEE d'URYA SNGO LJANG SKYES PA YI
RTZVA

DANG NI, ,ME TOG RGYAS PAR GYUR PA'I SHING GI NAGS SPANGS NAS,
,LCAGS KYU RNON POS SPYI BOR 'TSOG CING 'DRI BA DANG, ,GLANG CHEN
DBANG POS KHUR SKYED YUL GYIS BSLUS PA YIN, ,MDUNG RTZE LUS
BSKYON GRONG GI KHA YI TSOGS RNAMS KYI, ,GSHOG PA'I

@252A *, ,RLUNG GIS RAB TU G-YOB PAR BYED 'GYUR LA, ,MDZA' BO
RNAMS KYANG G-YO BYAS MIG GIS LTA BYED PAR, ,SKYES BU 'JIGS PAR
'GYUR BA'ANG YUL GYIS BRLAG PA YIN, ,BYIS PA LOG RTOG RLUNG GIS
RAB 'BAR 'DOD PA YIS, ,RANG

NYID KHANG PA BDAG NYID KYIS NI SREG BYED NA, ,SMYIG MA LO BRGYA
LON PA PHAN TSUN 'DAR BA YIS, ,RANG NYID KYIS NI SREG PAR BYED PA
JI BZHIN NO, ,BRGYA BYIN GZHAN YANG RNAM RGYAL KHANG PAR GNAS NAS
NI, ,'OD 'PHRO NOR BU'I DPAL GYIS DGA' BA 'DI LAS

NI, ,ME CHEN RANG 'BAR 'JIGS PA'I MNAR MED SAR PHYIN PAS, ,GANG
'DI DUG CAN YUL GYI BDE BA DE NI BDE LEGS MIN, ,MTHO RIS GNAS NAS
'GRO BA NGAN PA'I GNAS 'JUG CING, ,SKAD CIG GIS LHUNG 'PHO BA'I
SDUG BSNGAL GYIS GZIR BA, ,

GANG DAG MYONG 'GYUR LHA YI 'JIG RTEN MNGON DGA' BA, ,SNGAR MYONG
GYUR PA DE NI BDE BA MYONG MA YIN, ,GSER GYI PADMA KHA KHYER
NGANG PA NYAL BA DANG, ,GANG 'DIR LHA YI KHANG PA RDZING BUR GRUL
RGAL BA DAG ,'DOD PA'I LAS KYIS SLAR YANG MI RO RUL PA YIS, ,

GZINGS PA'I CHU BO RAB MED NANG DU LTUNG BAR 'GYUR, ,YONGS SU
GYUR NA DGA' BRAL RMI LAM LTA BU YI, ,LHA RNAMS BDE LA DE NI
BRGYA BYIN SU ZHIG 'DOD, ,'TSO BA'I 'JIG RTEN KHROS PA'I SBRUL
GYIS ME LTAR G-YO BAR NI, ,THAMS CAD RTOG PAS BDAG

CAG THAR LA GZHOL BA GNAS, ,SRID 'GRO TSANG TSING NANG NA GNAS
PA'I BYIS PA RNAMS, ,'DI BDE YIN ZHES PA DE LOG PAR BRTAGS TZAM
STE, ,GANG 'DI SRID PA MA LUS SDUG BSNGAL KUN BSKYED CES, ,YANG
DAG GSUNGS PA'I SANGS RGYAS RNAMS

KYIS GSUNGS, ,'TSO BA'I 'JIG RTEN RANG BZHIN SDUG BSNGAL MANG POS
G-YENGS 'GYUR TE, ,GANG TSE 'DI NA BDE BA MYONG BA'ANG BYA ROG TA
LAR MTSUNGS, ,DE YANG PHRAD GYUR SDUG BSNGAL DU MAS ZIL GYIS GNON
'GYUR TE, ,CHU BO'I CHU NI RGYA MTSOR

@252B PHYIN PA DAG DANG MTSUNGS, ,GANG PHYIR BUD MED LAG PA GE
SAR BCAS PA'I PADMA'I 'DAB 'DRA DANG, ,GDU BU CUNG ZAD KHROL BA
TZAN DAN BSIL BAS BSGOS PAR GYUR PA YIS, ,REG CING ZANGS LTAR
DMAR BCAS SOR MO ZLUM PAS BRTZE PAS 'KHYUD PAR

BYAS PA DANG, ,BSIL YAB RLUNG GI RGYAN PHRENG GTOR BAS KHYAB PAR
GNYID LOG GYUR PA DAG ,'JAG MA'I RTZE MOR BCER PA'I LAM DU THAL
BA DANG 'DRES RLUNG DMAR NI, ,DRAG POS G-YOB CING DUB LA LCI BA'I
LUS KYI SLAR YANG NYAL 'GYUR TE, DE BAS 'TSO

BA'I 'JIG RTEN SKAD CIG THANG CIG G-YO BAR SHES GYIS LA, ,PHONGS
PA'I 'BRAS 'BYIN 'DOD PA SPONGS LA TSAMS PA'I ZHI LA BRTEN PAR
GYIS, ,DE NAS BU MO RNAMS LA MIG STONG LDAN, ,DGA' BAS LUS KYI BA
SPU LDANG 'GYUR ZHING, ,BRTZON LA MNGON DGA'I

SEMS DANG LHAN CIG GIS, ,SUM CU RTZA GSUM MNGON PHYOGS SONG BAR
GYUR, ,DE NAS BU MO DE RNAMS RAB BYUNG NYER SON CING, ,DE NYID
DON LA RNAM BRTAG BLO MIG DGANG GYUR PAS, ,DREGS PA'I CHU RLABS
G-YO ZHING 'JIGS PAR BYED PA

YI; ,SDUG BSNGAL MTSO CHEN MTHA' MED 'KHOR BA BRGAL BAR GYUR,
,'GRO BA MA RIG MDONGS PA KUN GYI MIG GCIG PA, ,RANG BZHIN 'GRO
DON RNAM BYED NGES PA'I BDAG NYID KYI, ,THUB PAS SEMS CAN RNAMS
LA TSUL 'DI GSUNGS PAS NA, ,SEMS

CAN RNAMS KYI SRID PA'I TSER MA ZAD PAR SHOG ,GZHON NU MA BDUN
GYI RTOGS PA BRJOD PA, SLOB DPON GSANG BA BYIN GYIS MDZAD PA
RDZOGS SO,, ,,