@194A #, ,RGYA GAR SKAD DU, A'ARY'A BA LO KI TE SHVA RA
KHARSA PA nA S'A DHA NAm, BOD SKAD DU, 'PHAGS PA SPYAN RAS GZIGS
DBANG PHYUG KHARSA P'A nI'I SGRUB THABS, MGON PO 'PHAGS PA SPYAN
RAS GZIGS DBANG PHYUG LA PHYAG 'TSAL LO, ,YID DANG MTHUN PA'I

PHYOGS GANG YANG RUNG BAR JI LTAR BDE PA'I STAN LA 'DUG STE, RES
RIS LA SOGS PA'I 'JIG RTEN DBANG PHYUG GI SKU MDUN DU BZHUGS PAR
DMIGS LA, PHYI NANG GI MCHOD PAS LEGS PAR MCHOD DE, SDIG PA
BSHAGS PA DANG, BSOD NAMS LA RJES SU YI RANG BA DANG, GSUM

LA SKYABS SU 'GRO BA DANG, BDAG NYID DBUL BA DANG, BYANG CHUB TU
SEMS BSKYED PA NI, DKON MCHOG GSUM LA SKYABS SU MCHI, ,SDIG PA MI
DGE SO SOR BSHAGS, ,'GRO BA'I DGE LA RJES YI RANG, ,SANGS RGYAS
BYANG CHUB YID KYIS GZUNG, ,ZHES BYA BA'I TSIGS SU BCAD PA

'DIS BYA'O, ,DE'I 'OG TU RANG GI SNYING GAR YI GE AA LAS BYUNG
BA'I ZLA BA'I DKYIL 'KHOR 'OD ZER DANG BCAS PA DE'I STENG DU YI
GE HR'I: 'OD ZER 'PHRO BA'I 'OD ZER GYI TSOGS DE DAG GIS CHOS
THAMS CAD DRANGS NAS 'OD ZER GYI TSOGS RNAMS HR'I:DE NYID KYI
NANG DU ZHUGS PA DANG, THAL MO

LAN GSUM BRDABS LA TSIG 'DI LAN GSUM BRJOD DO, ,AOm SVA BH'A BA
SHUDDH'A:SARBBA DHARM'A:SVA BH'A BA SHUDDHONYA\HAm, DE'I 'OG TU
CHOS THAMS CAD BDAG MED PAR BSGOM PAR BYA'O, ,TSIG GI DON DANG
BCAS PAR BSAMS NAS, ZLA BA BYE BA DANG MNYAM PA'I 'OD ZER YONGS
SU GYUR PA LAS

RAL BA'I COD PAN GYI DBUS NA GNAS PA'I RGYAL BA'I SKU 'DZIN PA,
RIN PO CHE'I PHUG GI NANG NA PADMA CHEN PO DANG ZLA BA'I GDAN LA
BZHUGS SHING ZLA BA'I 'OD DANG LDAN PA, RGYAN THAMS CAD KYIS
BRGYAN PA, ZHABS G-YON PA SEMS DPA'I SKYIL MO KRUNG LA G-YAS PA
CUNG ZAD BRKYANG BA, ,

@194B PHYAG G-YON PA NA PADMA DKAR PO BSNAMS PA, G-YAS KYIS MCHOG
SBYIN PA ZHI BA'O, ,BCOM LDAN 'DAS KYI G-YAS LOGS NA BCOM LDAN
'DAS MA SGROL MA RGYAN THAMS CAD KYIS BRGYAN PA AUTPA LA'I SNYING
PO KHA 'BYED PAR BSAM MO, ,DE BZHIN DU BCOM LDAN 'DAS KYI G-YON
LOGS SU KHRO

GNYER CAN COD PAN 'CHANG BA, PHYAG BZHI PA, G-YON GNYIS NA DBYUG
PA DANG, SPYI BLUGS BSNAMS PA G-YAS GNYIS KYIS PHYAG BYED PA
DANG, MCHOG SBYIN PA'O, ,SPYI GTZUG LAS SKYES PA'I MCHOD RTEN
GYIS BRGYAN PA DANG, BCOM LDAN 'DAS KYI G-YON NA KHRO BO CHEN PO
RTA MGRIN

PHYAG G-YAS PA PHYAG 'TSAL BA DANG, G-YON PAS DBYUG PA 'DZIN
PA'O, ,BCOM LDAN 'DAS KYI G-YAS NA NOR BZANGS THAL MO SBYAR NAS
BZHUGS PA DE LTAR BSAM MO, ,SANGS RGYAS SPRIN NI 'PHRO BA YIS,
,RNAL 'BYOR 'DI 'DRA BSGOMS NA NI, ,'JIG RTEN MGON PO 'OD CHEN
PO, ,TSE 'DI

NYID LA THOB PAR 'GYUR, ,BSGOMS PAS DUB PAR GYUR NA, RANG GI
SNYING GA'I ZLA BA'I DKYIL 'KHOR GYI STENG DU SNGAGS MU TIG GI
PHRENG BA DANG 'DRA BA BSAMS TE BZLAS PAR BYA'O, ,BZLAS PA'I
SNGAGS NI 'DI YIN TE, AOm MA nI PADME H'Um, BRGYA 'AM STONG DU
BZLAS PAR BYA STE, BCOM LDAN 'DAS

LA BDAG NYID KYIS MCHOD PA LEGS PAR BYA'O, ,AOm KHYOD KYIS 'GRO
BA'I DON KUN MDZOD, ,RJES SU MTHUN PA'I DNGOS GRUB STZOL, ,SANGS
RGYAS YUL DU GSHEGS SU GSOL, ,SLAR YANG 'BYON PAR MDZAD DU GSOL,
,TSIGS SU BCAD PA 'DIS GSHEGS PA DANG SLAR BYON PAR BSKUL

NAS BZOD PAR GSOL BAR BYA STE, GANG YANG BDAG BLO GTI MUG PAS,
,'DIR NI NYES PA GANG BYAS PA, ,GANG YANG LUS CAN SKYABS GYUR
PAS, ,MGON PO KHYOD NI BZOD PA BZHES, ,GTZO BO NUS PA MA MCHIS
PAS, ,MA TSANG BA DANG MA RNYED PA'I, ,'DIR NI BYA BA GANG BYES
PA, ,MGON KHYED

DE NI BZOD PAR MDZOD, ,BDAG GI DGE BA'I RTZA BA 'DIS, ,SANGS
RGYAS NYID NI THOB NAS KYANG, ,SRID PA'I RGYA MTSO BRGAL DKA'
LAS, ,'GRO BA MA LUS SGROL BAR SHOG ,'PHAGS PA SPYAN RAS GZIGS
DBANG PHYUG KHARSA PA nA'I SGRUB THABS RDZOGS SO,, ,,RGYA GAR GYI
MKHAN

@195A *, ,PO D'I PAm KA RA SHR'I DZNY'A NA DANG, LO TZ'A BA DGE
SLONG SH'AKYA BLO GROS KYIS BSGYUR BA RDZOGS SO,,