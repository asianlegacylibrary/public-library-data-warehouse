@205A #, ,RGYA GAR SKAD DU, A'ARYA LO KE SHVA RA GU HYA S'A DHA NA N'A
MA, BOD SKAD DU, 'PHAGS PA 'JIG RTEN DBANG PHYUG GSANG BA'I SGRUB
THABS ZHES BYA BA, DPAL PADMA GAR GYI DBANG PHYUG LA PHYAG 'TSAL
LO, ,PADMA RNAM RGYAS PHYAG 'TSAL NAS, ,MCHOG DANG THUN MONG
DNGOS GRUB NI, ,TSE 'DI NYID LA THOB BYED

PA'I; ,SPYAN RAS GZIGS DBANG GSANG SGRUB BSHAD, ,DAD DANG BRTZON
'GRUS SNYING RJER LDAN, ,DBANG DANG DAM TSIG LDAN BYAS NAS, ,DUR
KHROD G-YA' RI GANGS BRAG GAM, ,NYAMS DGA' DBEN PA'I GNAS DAG TU,
,PHYI RGYUD PA LA GTOR MA GTANG, ,MAndALA GRU BZHI DRIS BYUGS LA,
,CHANG DANG BDUD RTZIS

CHAG CHAG GDAB, ,CHOS 'BYUNG BSNOL MA PAR 'DAB BRGYAD, ,MU KHYUD
GRA CHAD LDAN PA BRI, ,SGO BZHI RGYAL LDAN BRIS KYANG RUNG, ,RDO
RJE RA BA ME RIS BSKOR, ,CHOS 'BYUNG DMAR PO RE KHAL DKAR,
,MTSAMS SU G-YUNG DRUNG 'KHYIL PA BRI, ,PAD 'DAB PHYOGS TSON
MTSAMS MDZES TSON, ,GRU CHANG LJANG LA

SGO BZHI PHYOGS, ,SGO RGYAN LA SOGS SPYI DANG MTHUN, ,DKYIL 'KHOR
DBUS BUM RGYAN LDAN DU, ,CHAD DANG BDUD RTZI RIL BU BLUGS, ,DGOS
PA'I CHA RKYEN TSANG BAR GZHAG ,THOD PA CHANG DANG BDUD RTZIS
BKANG, ,BUM PA'I KHAR BZHAG DANG DMAR DGA', ,ME LONG CHANG GIS
BYUGS PA LA, ,PADMA CHOS

'BYUNG SINDHU RAS, ,SA BON YI GE BCAS PA DGOD, ,THOD PA'I KHA RU
BZHAG PA'I STENG, ,SMAN SNA RIN CHEN SNA TSOGS DANG, ,DRI BZANG
DAG DANG SNYING PO'I TSOGS, ,KA RA BU RAM SBRANG RTZI SOGS, ,'BRU
SNA TSOGS KYI PHYE MA LA, ,GUR GUM GI WANG SINDHU RA, ,SHA LNGA
BDUD RTZI LNGA SBYAR NAS, ,CHANG GIS

@205B SBRUS PA'I RIL BU LA, ,SINDHU RA DANG PAD MTSAL BYUG ,MO
GSAR PHRUL 'KHOR LO BRI, ,DE LA GONG GI RDZAS KYIS BYUG ,RIL BU
'KHOR LO'I LTE BAR GZHAG ,DAR GYIS BKAB LA ME LONG KHAR, ,BZHAG
STE STENG DU DAR GDUGS PHUB, ,SBA LCAG DKAR PO TSIGS GSUM PA'I,
,NANG DU SNGAGS DANG 'KHOR LO

GZHAG ,RIL BU LHA GRANGS LA SOGS BCUG ,KHA BA CAD MGO MJUG ZANGS
KYIS DKRIS, ,ZHING LPAGS LCAG 'BRAS BTAGS PA LA, ,RIN CHEN LNGA
DANG DUNG SOGS DANG, ,SHEL DANG PHA WANG LONG BU BTAGS, ,DAR TSON
SNA LNGA SNGAGS LDAN RGYAN, ,DKYIL 'KHOR DBUS SU GZUGS PAR BYA,
,GTOR

MA MCHOD PA TSOGS KYI RDZAS, ,JI LTAR 'BYOR PA'I BYE BRAG BSHAM,
,RKANG GLING THON RDA TSIL CHEN SPOS, ,ZHUN CHEN MAR ME LA SOGS
BYA, ,BGEGS LA BLUD BYIN MTSAMS BCAD LA, ,SRUNG BA'I 'KHOR LO
BRTAN PAR BSGOM, ,DKON MCHOG SPYAN DRANGS PHYAG BYAS NAS, ,MCHOD
CING MAndALA DBUL BA

STE; ,BDUN PO RNAM PAR DAG PA DANG, ,GSOL BA DRAG TU GDAB PAR
BYA, ,DE DAG SNGON DU 'GRO BA'I, ,DNGOS GZHI PHYI NANG GSANG GSUM
LAS, ,PHYI LTAR RGYAL BA RGYA MTSO'I TSOGS, ,NANG LTAR LUS LA
DGOD PA DANG, ,GSANG BA RTZAL DGOD PA DANG, ,YANG GSANG DE NYID
SEMS LA DGOD, ,

DANG PO BSNYEN SGRUB LAS GSUM STE, ,YANG GSANG 'BRAS BU'I DO
SPROS DO, ,PHYI LTAR BSNYEN PA BYA BA NI, ,BDE BA'I STAN LA BSAM
GTAN GYI, ,PHYAG RGYAS BSDAD LA SKYABS 'GRO DANG, ,SEMS BSKYED
BYAS LA STONG PA'I DANG, ,PAD STONG KHA GSUM GYIS BA'I DBUS, ,NYI
ZLA'I GDAN LA RANG SEMS HR'I:, ,

'OD 'PHROS SEMS CAN SGRIB PA SBYANGS, ,RGYAL BA RGYA MTSO'I TSOGS
SU GYUR, ,TSUR 'DUS SANGS RGYAS BYIN RLABS BSDUS, ,HR'I: LA THIM
PAS 'OD DU ZHU, ,RANG NYID SPYAN RAS GZIGS DBANG SKU, ,DMAR GSAL
ZHAL GCIG PHYAG BZHI PA, ,RIN CHEN RGYAN RDZOGS SKYIL KRUNG
BZHUGS, ,DANG PO'I PHYAG

GNYIS THAL MO SBYAR, ,G-YAS 'OG PADMA'I BRANG PHRENG DMAR, ,G-YON
PA AUTPAL DMAR PO 'DZIN, ,RAL PA'I COD PAN DAR GYIS MDZES, ,RIN
CHEN ZE'U 'BRU'I SROG LDAN PA, ,SPYAN DMAR ZHAL 'DZUM THUGS RJE
YIS, ,SEMS CAN YONGS LA GZIGS PA LA, ,BSKAL BZANG SANGS RGYAS
STONG

@206A *, ,RTZAS BSKOR, ,DE LTAR RANG NYID GTZO BO NI, ,RGYAL BA
RGYA MTSO MA LUS PA, ,DKYIL 'KHOR THAMS CAD 'DUS PA'O, ,BDAG GI
SPYI GTZUG PAD ZLA'I STENG, ,RTZA BA'I BLA MA DE NYID NI, ,'OD
DPAG MED PA'I NGO BO STE, ,SKYIL KRUNG MNYAM GZHAG PHYAG RGYA
CAN, ,SPRUL PA'I SKU RU

BSGOMS PA LA, ,BKA' BRGYUD BLA MA RIG 'DZIN RNAMS, ,GCER BU SPYAN
GSUM RUS RGYAN CAN, ,RDO RJE DRIL BUS 'KHYUD PA YI, ,RDO RJE
'CHANG GI RNAM PAS BSKOR, ,BYIN RLABS DBANG BSKUR BYAS PAR BSGOM,
,G-YAS PHYOGS PAR SDONG NYI MA'I STENG, ,BDUD BZHI'I GDAN LA RTA
MCHOG SKU, ,DMAR NAG

ZHAL GCIG PHYAG GNYIS PA, ,G-YAS PA dA RU G-YON SDIGS MDZUB,
,DRIL BUR BCAS PAS DKU LA BRTAN, ,STAG LPAGS DUR KHROD SGRUL
RGYAN CAN, ,KHRO ZHAL SPYAN GSUM MCHE BZHI GTZIGS, ,RAL BA DMAR
SER 'KHYIL PA'I DBUS, ,RTA MGO LJANG GU RTA SKAD MTSER, ,RDOG MA
DMAR PO ME LTAR

'BAR, ,MA MO MKHA' 'GRO LA SOGS PA, ,SNANG SRID LHA 'DRE THAMS
CAD DANG, ,KLU RNAMS DBANG DU SDUD PAR BYED, ,ZHABS GNYIS G-YAS
GSKUM [*BSKUM] G-YON BRKYANG NAS, ,YE SHES ME DPUNG DBUS NA
BZHUGS, ,'KHOR DU DPA' BO RGYA MTSO'I TSOGS, ,YE SHES MKHA' 'GRO
BRGYAD CU SOGS, ,HA HA

H'Um H'Um PHAt SGRA SGROGS, ,SNANG SRID ZIL GYIS GNON PAR BSGOM,
,G-YON PHYOGS PAD SDONG CHOS 'BYUNG BSNOL, ,DE DBUS PAD NYI RO YI
STENG, ,GSANG BA YE SHES SKU MDOG DMAR, ,ZHAL GCIG PHYAG BZHI
SPYAN GSUM DMAR, ,KHRO 'DZUM MCHE GTZIGS SPYAN RTZA DMAR, ,DBU
SKRA GROL ZHING SKU STONG

KHEBS, ,G-YAS BSKUM G-YON BRKYANG RO GDAN BRDZIS, ,SKYIL KRUNG
PHYED PA'I GAR GYIS BZHUGS, ,G-YAS KYI DANG PO GRI GUG 'PHYAR,
,'OG MA RAL GRI BSNAMS PA'O, ,G-YON GYI DANG PO THOD KHRAG 'DZIN,
,'OG MA KHA tV'Am BSNAMS PA'O, ,THOD SKAM LNGA YIS DBU BRGYAN
ZHING, ,THOD RLON LNGA

BCU'I DO SHAL CAN, ,RUS PA'I RGYAN CHA LNGA YIS MDZES, ,RIN CHEN
DAR DPYANGS BRGYAN PAR BSGOM, ,ME RI 'BAR BA'I DBUS BZHUGS SHING,
,DPA' BO MKHA' 'GRO RGYA MTSOS BSKOR, ,AA RALLI DANG PHEm SGRA
SGROGS, ,MA MO MKHA' 'GRO DBANG DU SDUD, ,SNANG SRID DBANG DU
SDUD PAR BSGOM, ,'OG

@206B PHYOGS ME DPUNG 'KHRUGS PA YI, ,'BYUNG BA'I DKYIL 'KHOR
DBUS SU NI, ,RIGS BZHI MKHA' 'GRO DPA' BO DANG, ,CHOS SKYONG DAM
CAN PHO NYA'I TSOGS, ,PHYI NANG SRUNG MA MA LUS RNAMS, ,MKHA'
'GRO SDE BZHI'I NGO BOR GYUR, ,GRI GUG THOD KHRAG KHA tV'Am
BSNAMS, ,THOD PA SKAM RLON RUS RGYAN CAN, ,

RIN CHEN RGYAN DANG DAR GYIS MDZES, ,HA RI NI SA'I SGRA SGROGS
SHING, ,GDAN 'OG PADMA 'DEGS PAR BSAM, ,DE LTAR DKYIL 'KHOR YONGS
RDZOGS PA'I, ,SPYI BOR ZLA STENG AOm DKAR PO, ,MGRIN PAR PAD
STENG A'A: DMAR PO, ,SNYING GAR NYI STENG H'Um SNGON PO, ,SKU
GSUNG THUGS SU BYIN GYIS BRLAB, ,DE NAS

GTZO BO'I THUGS KA RU, ,PADMA NYI MA'I GDAN STENG DU, ,HR'I:LAS
'OD ZER 'PHROS PA YIS, ,YE SHES SPYAN DRANGS MCHOD LA BSTIM,
,RIGS LNGA YAB YUM SEMS DPA' DANG, ,KHRO BO'I TSOGS DANG MCHOD PA
YI, ,LHA MOR BCAS PA SPYAN DRANGS LA, ,MCHOD DE DBANG BSKUR GSOL
BA BTAB, ,

RGYAL BAS DBANG BSKUR DGONGS PA MDZAD, ,KHRO BO RNAMS KYIS BGEGS
BSKRAD CING, ,MCHOD PA'I LHA MOS MCHOD PA DANG, ,YUM LNGAS BUM
PA'I DBANG BSKUR BAS, ,SDIG SGRIB DAG NAS SPYI BO RU, ,RIGS BDAG
SNANG BA MTHA' YAS DANG, ,RIGS LNGAS DBU LA BRGYAN PAR BSGOM, ,DE
LTAR JI

SRID MI SKYO'I BAR, ,GSAL BAR BSGOM PA BSKYED RIM YIN, ,BZLAS PA
BYED PA'I DUS SU NI, ,BDAG DANG RANG BZHIN GSANG BA'I YUM, ,SPYI
BOR BLA MA RIGS BDAG DANG, ,KUN GYI THUGS KAR PAD NYI DANG, ,ZLA
BA'I GDAN LA HR'I: YIG MTHAR, ,SNGAGS KYIS G-YAS SU BSKOR BA

LAS; ,'OD 'PHROS PHYOGS BCU'I BDE GSHEGS MCHOD, ,MNYES NAS BYIN
RLABS DNGOS GRUB RNAMS, ,BDAG LA THIM PAS SDIG SGRIB DAG ,TSOGS
RDZOGS DBANG BZHI THOB PAR BSAM, ,KHAMS GSUM 'GRO DRUG SEMS CAN
LA, ,'OD ZER PHOG PAS SGRIB SBYANG NAS, ,PHYI SNOD

GZHAL YAS KHANG DU GYUR, ,NANG BCUD LHA YI RANG BZHIN LA, ,PHO
RNAMS SPYAN RAS GZIGS SU GYUR, ,MO RNAMS GSANG BA YE SHES LA,
,BDUD DANG LOG 'DREN RTA MGRIN SKU, ,'OD DANG ME DPUNG RAB 'BAR
ZHING, ,GZUGS SNANG LHA YI RANG BZHIN LA, ,SGRA GRAGS THAMS CAD
SNGAGS KYI

@207A *, ,SGRA; ,SEMS KYI DRAN RTOG CHOS SKU'I DANG, ,DE LTAR
BZLAS BA CI RIGS BYA, ,RJES SU PHYI SNOD NANG BCUD RNAMS, ,RIM
GYIS THAMS CAD BDAG LA BSDU, ,BDAG KYANG HR'I: NAS STONG BA'I
BAR, ,MI DMIGS MA BCOS SPROS BRAL BA, ,MI DMIGS CI YANG MI BSAM

PAR; ,CHOS SKU'I NGANG LA CI GNAS GZHAG ,DGE BA BSNGO ZHING SMON
LAM GDAB, ,THUN MTSAMS LHA YI NGA RGYAL DANG, ,SPYOD LAM RNAM
BZHI THAMS CAD BYA, ,AOm A'A:H'Um HR'I:AOm MA nI PADME H'Um, ,YAB
KYI SNYING PO'O, ,AOm HR'I:BADZRA KHRO DHA HA YA GR'I WA HU LU HU
LU H'Um DZA:RTA MGRIN GYI SNYING PO'O, ,AOm

DHU MA GHA YE NA MA SV'A H'A, GSANG BA YE SHES KYI SNYING PO'O,
,d'A KI N'I HA RI NI SA RA TZA HRI YA H'Um DZA:, MKHA' 'GRO SDE
BZHI YUM GYI SNYING PO'O, ,BA SU SIDDHAm NA NA, KHA DHE SIDDHI,
SARBA SIDDHI PHA LA H'Um, SIDDHI SIDDHI SA MA YA, BSDUS BSDUS,
H'Um H'Um, PUshtI, WA SHAm KU RU H'Um H'Um, RATNA SIDDHI SA MA
YA, HRIm HRIm,

DZA DZA, ,DBANG DU BSDU BA'I SNYING PO'O, ,DE LTAR PHYI SGRUB
BSNYEN PA LA, ,DKYIL 'KHOR BCU BZHI MI DGOS SO, ,RGYUN DU YI DAM
NAR MAR BYA, ,ATI, NANG LTAR 'JIG RTEN DBANG PHYUG GI ,LHA RNAMS
LUS LA DGOD PA NI, ,SNGON 'GRO YAN LAG BDUN PA DANG, ,SKYABS SU
'GRO ZHING SEMS

BSKYED NAS, ,TSAD MED BZHI YIS BLO SBYANGS TE, ,STONG PA'I NGANG
LAS PAD NYI DANG, ,ZLA BA'I GDAN LA HR'I:DMAR PO, ,'OD 'PHROS
TSUR LA 'DUS PA LAS, ,GONG LTAR BDAG NYID SPYAN RAS GZIGS, ,'JIG
RTEN DBANG PHYUG SKU MDOG DMAR, ,ZHAL GCIG PHYAG BZHI ZHABS SKYIL
KRUNG,,

RGYAN RDZOGS 'JA' 'OD DKYIL BZHUGS PA, ,PHYI SGRUB JI LTA BA RU
GSAL, ,BLA MA RIGS BDAG BKA' BRGYUD BCAS, ,SPYI BOR RDO RJE
'CHANG LTAR BSGOM, ,SNYING NI PADMA 'DAB BRGYAD DE, ,NYI ZLA'I
GDAN LA RTA MGRIN NI, ,DMAR NAG DUR KHROD CHAS KYIS BRGYAN,
,G-YAS PA DBANG SDUD PHYAG RGYA

YIS; ,PADMA'I PHRENG BA DMAR PO 'DREN, ,G-YON PA AUTPALA DMAR PO
YI, ,ZHAGS PAR BCAS PA'I SDIGS MDZUB KYIS, ,DKU LA BRTEN NAS GAR
STABS MDZAD, ,DE YI THUGS KAR PADMA DANG, ,NYI ZLA'I DBUS SU
HR'I:LA SNGAGS, ,G-YAS SU 'KHOR BAR BSGOM PA'O, ,LTE BAR CHOS
'BYUNG BA SGOMS

@207B PA'I STENG, ,PADMA NYI MA RO STENG DU, ,GSANG BA YE SHES
MKHA' 'GRO MA, ,GSANG GNAS PADMA 'DAB BZHI'I STENG, ,RIGS BZHI
MKHA' 'GRO YAB YUM STE, ,SHAR DU RDO RJE MKHA' 'GRO DKAR, ,LHO RU
RIN CHEN MKHA' 'GRO SENG, ,NUB TU PADMA MKHA' 'GRO DMAR, ,BYANG
DU LAS KYI MKHA' 'GRO LJANG, ,

YAB RNAMS YUM DANG MTSUNGS PA STE, ,GRI GUG THOD KHRAG RGYAN DANG
LDAN, ,LTE BA'I YUM GYI GDAN NAS BTEG ,DE NAS SKU GSUNG THUGS
BYIN BRLAB, ,YE SHES BSTIMS NAS DBANG BSKUR RO, ,LTE BAR BDE CHEN
GTUM MO'I ME 'BAR DMIGS, ,RLUNG BZUNG DBANG BSDUS BYANG SEMS RIN
CHEN BZHU, ,RDUBS

NAS ME LA BSTIMS PAS YE SHES 'BAR, ,'KHOR 'DAS GNYIS MED DGONGS
PA BSKYANG BAR BSAM, ,PHYOGS BCU'I SANGS RGYAS SPYAN DRANGS RLUNG
DANG BSRE, ME LA BSTIMS LA LONGS SKU BDE CHEN BSKYED, ,'GRO DRUG
SEMS CAN DBANG BSDUS BYANG SEMS BSGOM, ,SNYING RJE BSKYED DUS
RLUNG RDUB [*RNGUB?] ME LA BSTIM,,

SPRUL SKUS 'GRO 'DUL PHRENG LAS CI YANG STON, ,DMIGS MED NGANG
NAS RLUNG BZUNG CIR MI DGONGS, ,MKHA' LTAR DAG PA CHOS SKU MNGON
DU GYUR, ,SNGAGS BZLAS DUS SU 'OD ZER LCAGS KYU'I DBYIBS, ,ME
LTAR TSAL GDUNG BA'I TSOGS 'PHROS PAS, ,SKYE 'GRO'I SNYING NAS
BZUNG STE BKUG BYAS LA, ,

RIG PA'I NGO BO THUGS KA'I HR'I:LA THIM, ,LUS PO 'OD DU ZHU NAS
LTE BAR SDUD, ,MKHA' 'GRO YAB YUM PHO MO'I SNYING PO LA, ,DNGOS
GRUB SDUD PA'I SNGAGS LTAR BZLAS PA BYA, ,RJES SU LHA RNAMS THAMS
CAD RANG SAR ZHU, ,MKHA' LA SPRIN DENGS LTA BUR YAL BA'I DANG,
,MA BCOS DMIGS GTAD

MED PA'I DANG NYID LAS, ,MA BCOS BLO YIS MI DPYAD MI BSGOM PAR,
,GZUNG 'DZIN BLANG DOR YID BYED MED PA'I RANG, ,DNGOS PO'I RANG
BZHIN GSAL DANG BDE STOD DANG, ,CHAGS 'DZIN MA BYA RNAM DAG DE
RANG BSKYOD, ,RJES SU THUN MTSAMS BYA BA GONG LTAR BYA, ,NANG DU
LUS LA LHA DGOD BSGRUB PA'O,,

GSANG BA RTZA LA DGOD PA NI, ,RIM PAR NYAMS SU BLANG BYA BA,
,STAN LA BSAM GTAN PHYAG RGYAS GNAS, ,SNGON 'GRO YAN LAG BDUN PA
BYA, ,SKYABS 'GRO SEMS BSKYED TSAD MED BZHI, ,SH'U N+YA T'A YIS
STONG PAR BSGOM, ,CHOS NYID STONG PAR BYANG CHUB DANG, ,CHOS KYI
DBYINGS KYI YE SHES

@208A *, ,SO; ,STONG PA'I NGANG LAS PAD NYID DANG, ,ZLA BA RGYAS
PA'I GDAN BSGOM STE, ,NYI ZLA'I GDAN LA MNGON BYANG CHUB, ,ME
LONG LTA BU'I YE SHES SO, ,GDAN STE [*STENG] RANG RIG YI GE
HR'I:, ,GSUNG YIG 'BRU LA MNGON BYANG CHUB, ,MNYAM PA NYID KYI YE
SHES SO, ,HR'I:LAS PADMA HR'I; SA,

MTSAN PA, ,THUGS KYI PHYAG MTSAN MNGON BYANG CHUB, ,SO SOR RTOG
PA'I YE SHES SO, ,PADMA HR'I:SA MTSAN 'OD ZER GYIS, ,'GRO BA'I
RGYUD SBYANGS LHAR GYUR NAS, ,SANGS RGYAS RNAMS KYI BYIN RLABS
BSDUS, ,SNGAR GYI HR'I:SA MTSAN PADMAR THIM, ,DE NYID YONGS SU
GYUR PA LAS, ,BDAG NYID LHA YI

SKUR RDZOGS PA, ,YONGS SU RDZOGS LAS MNGON BYANG CHUB, ,BYA BA
NAN TAN YE SHES SO, ,DE YANG BDAG NYID SPYAN RAS GZIGS, ,ZHAL
GCIG PHYAG GNYIS SKU MDOG DMAR, ,G-YAS BRKYANG G-YON BSKUM GAR
GYIS 'GYID, ,DBU SKRA GYEN BRDZES DAR GYIS BRGYAN, ,RIN CHEN DAR
GYIS

MDZES BAR SPRAS, ,PHYAG G-YAS PAD PHRENG G-YON PAD DMAR, ,GSANG
BA YE SHES YUM GYIS 'KHYUD, ,DMAR MO GCER BU SPYAN GSUM MA,
,PHYAG G-YAS GRI GUG G-YON THOD KHRAG ,THOD PA SKAM RLON RUS
RGYAN CAN, ,RIN CHEN SNA TSOGS DAR DPYANGS BRGYAN, ,YE SHES ME
RI'I DBUS SU

BZHUGS, ,DE YI SKU YI RTZA GSUM DANG, ,'KHOR LO BZHI SOGS GSAL
BTAB LA, ,SPYI BOR BDE CHEN 'KHOR LO LA, ,RTZA 'DAB SUM CU RTZA
GNYIS KYI, ,DBUS SU BDE GSHEGS SPYAN RAS GZIGS, ,DKAR PO 'KHOR LO
DRIL BU CAN, ,BDE GSHEGS MKHA' 'GRO SUM CU GNYIS, ,'KHOR

LO GRI GUG THOD KHRAG CAN, ,RUS PA RIN CHEN RGYAN LDAN BSKOR,
,MGRIN PA LONGS SPYOD 'KHOR LO NA, ,RTZA 'DAB BCU DRUG DBUS SU
NI, ,PADMA RIGS KYI SPYAN RAS GZIGS, ,DMAR PO PADMA DRIL BU CAN,
,PADMA'I MKHA' 'GRO BCU DRUG NI, ,PADMA GRI GUG THOD KHRAG CAN,
,RUS PA RIN CHEN

RGYAN LDAN BSKOR, ,SNYING GA CHOS KYI 'KHOR LO NA, ,RTZA 'DAB
BRGYAD KYI DNGUS [*DBUS] SU NI, ,RDO RJE RIGS KYI SPYAN RAS
GZIGS, ,MTHING LA RIN CHEN DRIL BU CAN, ,RDO RJE RIGS KYI MKHA'
'GRO BRGYAD, ,RDO RJE GRI GUG THOD KHRAG CAN, ,RUS PA RIN CHEN
RGYAN LDAN BSKOR, ,LTE BA SPRUL

@208B PA'I 'KHOR LO NA, ,RTZA 'DAB DRUG CU RTZA GNYIS DBUS, ,RIN
CHEN RIGS KYI SPYAN RAS GZIGS, ,SER PO RIN CHEN DRIL BU CAN, ,RIN
CHEN MKHA' 'GRO DRUG CU BZHI, ,RIN CHEN GRI GUG THOD KHRAG CAN,
,RUS PA RIN CHEN RGYAN LDAN BSKOR, ,GSANG GNAS NOR BU'I 'KHOR LO
RU, ,RTZA 'DAB

BZHI YI DBUS SU NI, ,LAS KYI RIGS KYI SPYAN RAS GZIGS, ,LJANG GU
RGYA GRAM DRIL BU CAN, ,LAS KYI MKHA' 'GRO LJANG GU BZHI, ,RGYA
GRAM GRI GUG THOD KHRAG THOGS, ,RUS PA RIN CHEN RGYAN LDAN BSKOR,
,DE LTAR 'KHOR LO'I LHA RNAMS TE, ,SLAR YANG SNYING PO RGYAN GYI
LHA, ,YAB KYI THUGS

KAR RTA MGRIN DANG, ,SPYI BOR BLA MA LTE BA RU, ,DPA' BO SDE BZHI
BSGOM PAR BYA, ,DE BZHIN YUM GYI THUGS KAR YAR, ,RDO RJE PHAG MO
ZHAL GNYIS MA, ,SPYI BOR NA BZA' DKAR MO DANG, ,LTE BAR RIGS BZHI
MKHA' 'GRO BSGOM, ,KUN KYANG THOD PA SKAM RLON DANG, ,RIN CHEN
RUS RGYAN DAR

GYIS MDZES, ,PADMA NYI ZLA RO GDAN CAN, ,ME DPUNG 'BAR BA'I DBUS
NA BZHUGS, ,DE LTAR GSAL BAR BSGOM BYAS NAS, ,SKU GSUNG THUGS
LDAN BYIN RLABS TE, ,YE SHES SEMS DPA' SPYAN DRANGS BSTIM, ,DBANG
BSKUR DBANG RTAGS DBU RGYAN LA, ,DE NAS RANG GI MDOMS

PAR NAS, ,YAm LAS RLUNG GI DKYIL 'KHOR G-YOS, ,GSANG GNAS LHA
TSOGS ME 'BAR TE, ,'KHOR LO BZHI YI GTZO BO RNAMS, ,LTOS CHAGS
MED PA'I ME 'BAR TE, ,LTE BA'I AA LA GTUGS NAS NI, ,ME 'BAR HAm
LA REG PA YIS, ,BYANG CHUB SEMS KYI RGYUN BAB PAS, ,

'KHOR LO BZHI GANG LHA TSOGS RNAMS, ,BDE BA CHEN POR 'BAR BA
DANG, ,DUS GSUM SANGS RGYAS MA LUS DANG, ,SKYE 'GRO SEMS CAN
BYAMS LDANG SOGS, ,DUS DANG GNAD DU GANG 'GRO BA, ,RLUNG DANG
DBYER MED BSDUS LA BSTIM, ,ME 'BAR NYON MONGS RAB BSREGS NAS,,

STONG NYID SNYING RJE CHEN PO'I DANG, ,GNYUG MA YID LA MI BYED
PA, ,THA MAL SHES PA MA BCOS DANG, ,RANG RIG DRI MED BSKYANG BYAS
LA, ,RLUNG BZUNG RIG PA PHYOGS MING SBYANG, ,MDUN GYI DKYIL 'KHOR
BUM PA DANG, ,THOD PA ME LONG 'KHOR LO DANG, ,DRIL BU SBA LCAG
DAG LA

@209A *, ,YANG; ,RANG NYID JI LTA'I BSKYED BSTIM BYA, ,BDAG DANG
DE RNAMS THUGS KA NAS, ,'OD ZER DMAR PO LCAGS KYU'I DBYIBS, ,ME
LTAR TSAL GDUNG 'PHROS PAS, ,GANG DMIGS LA SOGS SKYE 'GRO YI,
,PHO YI SNYING DANG MO YI NI, ,GSANG

BA'I GNAS NAS BZUNG NAS NI, ,RANG DBANG MED PAR MDUN DU BKUG ,'OD
ZER 'PHROS BAS PHOG PA YIS, ,DE RNAMS 'OD DU ZHU NAS NI, ,BYANG
SEMS DKAR DMAR RNAM PAR GYUR, ,RIL BU LA SOGS RDZAS RNAMS DANG,
,RANG GI GSANG BAR BSDUS LA BSTIM, ,

THUGS KA'I HR'I:LA 'DUS PAR BSAM, ,BYAMS DANG SNYING RJE DRAG TU
BSGOM, ,RLUNG BZUNG SNGAGS BZLAS GANG GOMS BYA, ,THUN RJES THOGS
RIM THUN MTSAMS SU, ,BSNGO BA SMON LAM SPYOD LAM BYA, ,THUN BZHI
THUN DRUG LA SOGS SPYAD, ,TSOGS DANG GTOR MAS

THUN MTSAMS MCHOD, ,BSTOD PAS BSTOD CING BKRA SHIS BRJOD, ,YIG
BRGYA LA SOGS BSHAGS PA BYA, ,RTAGS DANG CHO 'PHRUL MKHA' 'GRO'I
LTAS, ,DNGOS GRUB MTSAN MA LA SOGS PA, ,BZANG DAN BYE BRAG JI
LTAR YANG, ,RMI LAM BZANG DANG NGAN LA

SOGS, ,GANG LA'ANG DGA' DANG MI DGA' YI, ,MTSAN MAR 'DZIN PAR MI
BYA'O, ,DE LTAR ZHAG BDUN NYER GCIG DANG, ,ZLA GSUM ZLA DRUG LA
SOGS PAR, ,MCHOG DANG THUN MONG DNGOS GRUB BSGRUB, ,DE NAS SGRUB
PA TSAR RJES SU, ,RIL BU 'KHOR LO LUS LA

BCAD, ,SIDDH'U RA YIS SPYI BOR BYUG ,DPRAL BA MGRIN PA SNYING GA
DANG, ,LTE BA GSANG GNAS DAG TU BYUG ,BUM PA'I CHU YIS BKRU BTUNG
BYA, ,THOD CHANG BTUNG LA DNGOS GRUB BLANG, ,GTOR MA LA SOGS
SBYIN SREG BYA, ,BUM CHU GANG BLUD DBANG DU 'GYUR, ,SBA

LCAG BZAD ZHING GLAD LA BSKOR, ,'GRO BA DBANG DU 'DUS PAR BSGOM,
,SBYIN SREG DKYIL 'KHOR ZLA GAM KHAR, ,DBANG GI SHING DMAR ZLA
GAM BRTZIGS, ,ME SBAR LHA TSOGS BSKYED PAR BYA, ,YE SHES PA BSTIM
MCHOD BSTOD DBUL, ,SREG RDZAS 'DOD YON

@209B SNA TSOGS DANG, ,RIL BU MAR DANG 'PHRU SNA BSREG ,ZAS NOR
GOS DANG RIN PO CHE, ,SHING THOG 'BRU SNA JI SNYED 'BUL, ,GSOL BA
GDAB CING MCHOD BSTOD BYA, ,RJES SU YE SHES SEMS DPA' GSHEGS,
,THAL BA CHU BO'I GZHUNG DU DOR, ,DE YIS SNANG BA DBANG DU
'GYUR,,

RTZA LA BKOD PA'I SGRUB THABS 'DI, ,LAS SPYOR LTA BUR BZHED PA
YIN, ,YANG GSANG SEMS LA BKOD PA NI, ,DBEN GNAS PHYI RU MI BTZAL
TE, ,LUS 'DI GZHAL YAS KHANG NYID YIN, ,LHA SKU LOGS SU MI BTZAL
TE, ,SEMS NYID SKYE 'GAG MED BA DE, ,

RIGS KYI BDAG PO BLA MA YIN, ,MA RTOGS NYON MONGS GTI MUG 'DI,
,RTOGS GROL THUGS RJE CHEN PO YIN, ,YID BYED RTOG TSOGS 'PHRO BA
DE, ,RTOGS PAS SANGS RGYAS STONG RTZA YIN, ,ZHE SDANG GDUG RTZUB
LDAN PA DE, ,GZHI MED RTOGS PAS RTA MGRIN YIN, ,

'DOD SEMS GDUNG BA TUR TUR DE, ,RTZA BRAL RTOGS PAS GSANG YE YIN,
,NYON MONGS NGA RGYAL RTOG TSOGS RNAMS, ,NGAR 'DZIN BRAL BA SA
DPA' BO YIN, ,PHRAG DOG RLUNG LTAR 'TSUB PA DE, ,RE DOGS ZAD PAS
DPA' MO YIN, ,CHU KHAMS KHRAG DANG

RNAM SHES DAG ,RDO RJE RIGS KYI MKHA' 'GRO MA, ,SA KHAMS SHA DANG
TSOR BA DE, ,RIN CHEN MKHA' 'GRO ZHES SU GRAGS, ,ME KHAMS DROD
DANG 'DU SHES DE, ,PADMA RIGS KYI MKHA' 'GRO YIN, ,RLUNG KHAMS
DBUGS DANG 'DU BYED DE, ,LAS KYI MKHA'

'GRO ZHES SU GRAGS, ,NAM MKHA'I KHAMS DANG SEMS NYID GZUGS,
,MKHA' 'GRO PADMA'I DRA BA'O, ,SKYE MCHED TSOGS DRUG DE YI YUL,
,'DOD YON MCHOD PA'I LHA MO YIN, ,DGE DANG MI DGE'I RTOGS TSOGS
RNAMS, ,DAM CAN BKA' SDOD

SRUNG DMAR BSHAD, ,DE LTAR SEMS KYI NGO BO DE, ,MA RTOGS 'KHRUL
BAS 'KHOR BA STE, ,DE SHES RTOGS PAS MYA NGAN 'DAS, ,LHA SKU SEMS
KYI RANG RTZAL DE, ,DNGOS POR BZUNG BAS 'KHRUL PA STE, ,LHA YANG
SEMS NYID CHOS SKUR GSAL, ,SNGAGS

@210A *, ,NI SMRA BRJOD BRAL BA'I PHYIR, ,PHYI NANG RLUNG GI RGYU
BA YANG, ,SMRAS TSAD GRAG STONG BRJOD MED YIN, ,GDOD NAS DAG PA'I
RIG PA 'DI, ,YE NAS CHOS SKUR GNAS PA LA, ,NGO SPRAD DE NGO SHES
PA YIN, ,CHOS DBYINGS YE SHES RTOGS PA LA, ,SANGS RGYAS ZHES

SU GRAGS PA'O, ,GOMS 'DRIS BRTAN NA DROD RTAGS 'CHAR, ,DE SBYANGS
CHOS SKU'I NGO BO LA, ,GZUNG BAR BYA BA'I YUL TZAM MED, ,DROD
RTAGS TSAD DANG NYAMS MYONG LA, ,MA CHAGS RANG BYUNG RTZAD NAS
DAG ,RANG DON CHOS SKU MNGON GYUR TE, ,GZHAN DON GZUGS SKU LHUN
GRUB

'BYUNG, ,'KHOR BA MYA NGAN 'DAS PAR 'GYUR, ,SNYAN BRGYUD DRI MA
MED PA'O, ,MA GCIG GRUB PA'I RGYAL MO NAS BRGYUD PA 'JIG RTEN
DBANG PHYUG GI GSANG BA'I SGRUB THABS RDZOGS SO,,