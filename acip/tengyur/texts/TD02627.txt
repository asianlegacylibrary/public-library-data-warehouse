@219B #, ,RGYA GAR SKAD DU, SARBA DU RGA TI PA RI
SHO DHA NE TE DZO R'A DZA KALPA A'A LO K'A LAm KA RA N'A MA, BOD
SKAD DU, NGAN SONG

THAMS CAD YONGS SU SBYONG BA GZI BRJID KYI RGYAL PO BRTAG PA
SNANG BA'I RGYAN ZHES BYA BA, GTZO CHEN KUN RIG SH'AKYA THUB,
,RDO RJE 'DZIN PA ZHI DANG KHRO, ,TSE DPAG MED DANG BDE BA CHE,
,'KHOR DANG BCAS LA PHYAG 'TSAL NAS, ,NGAN SONG RNAM PAR SBYONG
BYED PA'I, ,GZI BRJID

@220A *, ,RGYAL PO'I BRTAG PA NI, BDAG NYID DRAN PA SKYED PA'I
PHYIR, ,CI NUS PAS NI RNAM PAR DBYE, ,'DI SKAD BDAG GIS THOS PA
ZHES BYA BA LA SOGS PAS 'DI'I BRJOD PAR BYA BA DANG 'BREL PA NI
GANG ZHIG YIN, DGOS PA DANG DGOS PA'I DGOS PA NI CI ZHIG

YOD CE NA, DE BRJOD PAR BYA STE, NGAN SONG THAMS CAD YONGS SU
SBYONG BA GZI BRJID KYI RGYAL PO'I BRTAG PA ZHES BYA BA NI RGYUD
YIN LA, 'DI SKAD BDAG GIS THOS PA ZHES BYA BA NAS TSANGS PA CHEN
PO PADMA'I GDAN LA BZHUGS TE ZHES BYA BA'I BAR GYIS SH'AKYA THUB
PA NYID DANG GZHAN GYI DON

PHUN SUM TSOGS PA'I RANG BZHIN STON PA'I GLENG GZHI'I MDO NI,
GDUL BYA MNGON PAR 'DOD PA BSKYED PA'I PHYIR GSUNGS PA YIN NO,
,GDUL BYA MNGON PAR 'DOD PA SKYES PA RNAMS LA SH'AKYA THUB PA DE
MNGON SUM DU BYED PA'I THABS NI NGAN SONG GI RGYUD THAMS CAD
YONGS SU SBYONG BA'I TING

NGE 'DZIN LA SNYOMS PAR ZHUGS TE ZHES BYA BA NAS BRTZAMS TE, BCOM
LDAN 'DAS KYIS GSUNGS PA LA MNGON PAR BSTOD DO ZHES BYA BA'I BAR
GYI GZHUNG GIS THABS BSTAN TO, ,YANG 'DI KUN RIG DANG GTZUG TOR
DGU DANG, TSE DPAG TU MED PA'I DKYIL 'KHOR NI BAR MA LA SRID PA

RJES SU 'DZIN PAR BYED PA YIN NO, ,BDE BA CHEN PO DANG, 'CHI BDAG
'JOMS PA DANG, KHRO BO RDO RJE ME NI, MCHOG LA SRID PA RJES SU
'DZIN PAR BYED PA YIN NO, ,'JIG RTEN PA'I DKYIL 'KHOR RNAMS NI
MCHOG DANG BAR MA MA YIN PA LA SRID PA RJES SU 'DZIN PAR BYED PA
YIN NO, ,

JI SKAD DU 'DI NYID LAS, SRID DANG SRID MIN RNAM SBYONG BA, ,ZHI
ZHING DUL LA DGA' BA CHE, ,ZHES GSUNGS PA'I PHYIR RO, ,YANG 'DIR
NI KUN RIG DANG BDE BA CHEN PO'I DKYIL 'KHOR NI, SKU STON ZHING
PHYAG RGYA CHEN PO YIN LA, DE BZHIN GSHEGS PA'I RIGS SU BSTAN TE,

'DOD CHAGS KYIS 'DOD CHAGS SPANG BA'I PHYIR GSUNGS PA YIN NO,
,GTZUG TOR DANG 'CHI BDAG 'JOMS PA'I DKYIL 'KHOR NI GSUNG STON
ZHING CHOS KYI PHYAG RGYA GTZO BOR GYUR LA, PADMA'I RIGS SU BSTAN
TE GTI MUG GIS GTI MUG SPANG BA'I PHYIR GSUNGS PA YIN NO, ,TSE

@220B DPAG MED DANG KHRO BO NYI MA DANG ME DANG 'JIG RTEN PA'I
DKYIL 'KHOR RNAMS NI THUGS STON ZHING DAM TSIG GI PHYAG RGYA GTZO
BOR GYUR LA RDO RJE'I RIGS YIN TE, KHRO BAS KHRO BA SPANG BA'I
PHYIR GSUNGS PA YIN NO, ,JI SKAD DU 'DI NYID LAS, LAG PA G-YON
PA'I THAL MO BKAN TE PANG DU

BZHAG LA DE'I STENG DU G-YAS PA BZHAG STE MTHE BONG GNYIS SPRAD
LA ZHI BA'I LTA BAS BLTA BA 'DI NI DE BZHIN GSHEGS PA'I RIGS KYI
TING NGE 'DZIN GYI PHYAG RGYA STE DAM TSIG YIN PAR BSHAD DO, ,DE
NYID LAS BZLOG STE STAG 'OG BSNOL LA MTHE BONG DANG MTHE'U CHUNG
GNYIS GCIG

LA GCIG LU GU RGYUD KYI TSUL DU BSNOL LA SNYING GAR GZHAG PA 'DI
NI RDO RJE RIGS KYI DAM TSIG GI PHYAG RGYA'O, ,THAL MO RDZOGS PAR
SBYAR BA LAS MTHE BONG MTHE'U CHUNG GNYIS BSNYAMS PA LA LHAG MA
BRKYANG BA 'DI NI PADMO'I RIGS KYI PADMO'I PHYAG RGYA'O ZHES BYA
BA DANG, RTZE GSUM

RTZE GSUM 'CHANG 'PHRO DANG, ,'DOD CHAGS ZHE SDANG GTI MUG GTZO,
,ZHES PA DANG, MA RIG 'JOMS PA'I TSANGS PA STE, ,'DOD CHAGS ZHE
SDANG DRI MTHAR MDZAD, ,CES GSUNGS PA'I PHYIR RO, ,YANG KUN RIG
DANG BDE BA CHEN PO NI LONGS SPYOD RDZOGS PA'I SKU'I TSUL,

SH'AKYA THUB PA GTZUG TOR GYI DKYIL 'KHOR DANG, 'CHI BDAG 'JOMS
PA SPRUL PA'I SKU'I TSUL, DKYIL 'KHOR LHAG MA RNAMS NI CHOS KYI
SKU'I TSUL STON PA YIN NO, ,'DI NYID LAS JI SKAD DU BCOM LDAN
'DAS PHYAG NA RDO RJE DE NYID LONGS SPYOD RDZOGS PA'I SKUS RDO
RJE SEMS

DPA'I SKUR ZHUGS PAR 'TSAL BAR BGYI STE ZHES GSUNGS PA'I PHYIR
RO, ,YANG 'DI'I DBANG DANG DAM TSIG DNGOS GRUB KYI DKYIL 'KHOR
KUN RIG DANG, GTZUG TOR DGU DANG, TSE DPAG MED DANG, RGYAL CHEN
BZHI DANG, PHYOGS SKYONG BCU DANG, GZA' CHEN BRGYAD DANG, KLU
CHEN

BRGYAD DANG, 'JIGS BYED CHEN PO DANG, LHA CHEN RNAMS KYI DKYIL
'KHOR DANG, 'CHI BDAG 'JOMS PA DANG, BDE BA CHEN PO DANG, KHRO BO
RDO RJE NYI MA ME'I DKYIL 'KHOR TE BCU GNYIS SO, ,BSGRUB PA'I
DKYIL 'KHOR KUN RIG GI RAS LA BRI BA DANG, GTZUG TOR DGU'I

@221A *, ,RAS LA BRI BA DANG, TSE DPAG MED KYI RAS LA BRI BA
DANG, KLU CHEN BRGYAD KYI BSAM PA DANG, 'JIGS BYED CHEN PO'I BSAM
PA DANG, LHA CHEN PO'I BSAM PA DANG, 'CHI BDAG 'JOMS PA'I BSAM PA
DANG, BDE BA CHEN PO'I BSAM PA DANG, RDO RJE NYI MA ME'I

BSAM PA STE DGU'O, DE KHO NA STE DKYIL 'KHOR GYI DE KHO NA NYID
DO, ,DKYIL 'KHOR BSKYED PA'I GSANG SNGAGS DANG, BYIN GYIS BRLAB
PA'I GSANG SNGAGS DANG, MCHOD PA'I SNGAGS DANG, DBANG DANG DAM
TSIG SBYIN PA'I SNGAGS DANG, BSGRUB PA'I SNGAGS DANG, BRDUNG BA'I
SNGAGS

DANG; DGUG PA'I SNGAGS DANG, SNGAGS KYI DE KHO NA NYID DE CI RIGS
SU SBYAR RO, ,'DI'I KUN RIG GI SKABS NA LCAGS KYU LA SOGS PA'I
PHYAG RGYA DANG, GTZUG TOR DANG BDE BA CHEN PO'I SKABS NAS BSHAD
PA STE PHYAG RGYA'I DE KHO NA NYID DO, ,KLU CHEN BRGYAD DANG,
'JIGS BYED

CHEN PO DANG, LHA CHEN PO BRGYAD KYI DKYIL 'KHOR DANG, 'CHI BDAG
'JOMS PA DANG, BDE BA CHEN PO DANG, KHRO BO RDO RJE NYI MA DANG,
ME'I DKYIL 'KHOR GYI SKABS NAS BSGOM PA'I SGO NAS BSGRUB PA DRUG
STE TING NGE 'DZIN GYI DE KHO NA NYID DO, ,YANG KUN RIG GI RAS
RIS KYI BZLAS PA

DANG; RO 'AM GZUGS BRNYAN LA BZLAS PA DANG, GTZUG TOR DGU'I RAS
RIS DANG, RO'AM GZUGS BRNYAN LA BZLAS PA DANG, TSE DPAG MED KYI
RAS RIS KYI BZLAS PA DANG, KLU CHEN BRGYAD KYI BZLAS PA DANG, LHA
CHEN DANG 'JIGS BYED CHEN PO'I BZLAS PA DANG, 'CHI BDAG

'JOMS PA'I SKABS DANG, KHRO BO'I SBYIN SREG GI SKABS KYI BZLAS PA
DANG BCU NI BZLAS BRJOD KYI DE KHO NA NYID DO, ,YANG KUN RIG GI
SKABS NAS ZHI BA'I DON DU SBYIN SREG DANG, RO BSREG PA'I DON DU
ZHI BA'I SBYIN SREG DANG, GTZUG TOR DGU'I DON DU ZHI BA'I SBYIN
SREG DANG,

'CHI BDAG 'JOMS PA'I ZHI BA DANG, RGYAS PA DANG, DBANG DANG,
MNGON SPYOD KYI SBYIN SREG DANG, BDE BA CHEN PO'I SKABS NAS ZHI
BA DANG, RGYAS PA DANG, DBANG DANG, MNGON SPYOD DANG, RDO RJE NYI
MA ME'I ZHI BA DANG, RGYAS PA DANG, DBANG DANG, MNGON SPYOD DANG
BCU BZHI STE, SBYIN

@221B SREG GI DE KHO NA NYID DO, ,RDO RJE NYI MA ME MA GTOGS PA'I
DKYIL 'KHOR BCU GCIG PA LA SOGS PA NAS SPYAN DRANG BA BSTAN PA NI
SPYAN DRANG BA'I DE KHO NA NYID DO, ,DKYIL 'KHOR DE DAG DANG
SBYIN SREG DANG RAS RIS LA SOGS PA RNAMS LAS MCHOD PA BSHAD PA
RNAMS DANG, RDO RJE

NYI MA ME'I SBYIN SREG GI SKABS NAS LHA RNAMS MCHOD CING GSHEGS
SU GSOL BA'I DE KHO NA NYID BSTAN TO, ,KUN RIG GI RAS BRIS KYI
SKABS NAS 'JIG RTEN GSUM RGYAL DU BSKYED DE BDAG GI BDAG GI DE
NYID DRAN PAS NI BDAG BSRUNG BA NI SRUNG BA'I DE KHO NA NYID
BSTAN TO, ,YANG DNGOS SU

TING NGE 'DZIN THABS YIN PAS DE BRJOD PAR BYA STE, DE YANG RTZA
BA'I RGYUD KYIS BSHAD PAR BYA'O, ,NGAN SONG THAMS CAD KYI RGYUD
YONGS SU SBYONG BA ZHES BYA BA NAS BRTZAMS TE SANGS RGYAS BYE BA
PHRAG DGU BCU RTZA BZHIS BSHAD PA NGAS BSHAD KYIS NYON CIG CES
BYA BA'I BAR GYIS

NGAN 'GRO SBYONG ZHING NOR BU DRI MA MED PA LUNG BSTAN PA STE
DANG PO SBYOR BA'I TING NGE 'DZIN TO, ,DE NAS LHA RNAMS KYI DBANG
PO BRGYA BYIN GYIS ZHES BYA BA NAS BRTZAMS TE, 'JIG RTEN DANG
'JIG RTEN LAS 'DAS PA'I PHAN PA DANG BDE BA THAMS CAD MYONG BAR
'GYUR RO ZHES BYA

BA'I BAR GYI GZHUNG GIS TSANGS PA LA SOGS PA'I 'JIG RTEN PA'I
LHA'I DKYIL 'KHOR DU DGOD PA'I PHYIR DANG LHA RNAMS BSKYED PA'I
PHYIR GSANG SNGAGS BSHAD PA STE DKYIL 'KHOR RGYAL PO MCHOG GI
TING NGE 'DZIN STON TO, ,DE NAS BSDU ZHING BYIN GYIS BRLAB PA NAS
BRTZAMS

TE LAS KYI RGYAL PO MCHOG 'PHAGS PA GSANG ZHING SRA BA'I MCHOG
MTHON PO LAS BSHAD PA BZHIN DU SHES PAR BYA'O, ,DBANG DANG DAM
TSIG THOB PAS THABS 'DI NYID LA 'JUG PAR BYA BA'I PHYIR DE NAS
LHA RNAMS KYI DBANG PO ZHES BYA BA NAS BRTZAMS TE, BRTZER LDAN
DNGOS GRUB MYUR

DU 'GRUB, ,CES BYA BA'I BAR GYI GZHUNG GIS SLOB DPON GYI LAS KYI
CHO GA DANG, SLOB MA GZHUG PA LA SOGS PA'I CHO GA STON TO, ,DE
NYID DU DBANG DANG DAM TSIG THOB PA RNAMS LA, JI LTAR 'DOD PA'I
DNGOS GRUB BSLAB PAR BYA'O ZHES BYA BA'I DON 'DI BSTAN PAR BYA
BA'I PHYIR,

@222A *, ,DE NAS BCOM LDAN 'DAS KYIS LHA RNAMS KYI DBANG PO BRGYA
BYIN ZHES BYA BA NAS, GNOD SBYIN RGYU SKAR GDONG LA SOGS, ,TSIG
TZAM GYIS NI DRAN BZHIN DU, ,ZHI BA LA SOGS LAS KUN BYED, ,CES
BYA BA'I BAR GYI GZHUNG GIS DNGOS GRUB STON

TO; ,YANG 'DI NYID DU, DBANG DANG DAM TSIG THOB PA RNAMS LA, SDIG
PA CHEN PO BYAS PAS SEMS CAN DMYAL BA LA SOGS PA'I NANG DU GYUR
PA RNAMS THABS SLA BAS GROL BAR BYA BA'I DON 'DI BSTAN PAR BYA
BA'I PHYIR, DE NAS LHA RNAMS KYI DBANG PO BRGYA BYIN GYIS ZHES
BYA BA

NAS; BDE GSHEGS RGYAL BA NYID KYIS GSUNGS, ,ZHES BYA BA'I BAR GYI
GZHUNG GIS SHI BA'I DBANG DU GYUR PA'I CHO GA BSTAN TO, ,DE NAS
BRGYA BYIN LA SOGS LHAS, ,PADMA LTA BU'I MIG PHYE NAS, ,ZHES PA
NAS BRTZAMS TE BAG YOD PAR GYIS LA SGRUBS SHIG CES BYA BA'I

BAR GYI GZHUNG GIS NOR BU DRI MA MED PA DGA' LDAN DU SKYES PA
DANG, RGYUD GTAD PA BSTAN TE, RTZA BA'I RGYUD KYI BSDUS PA'I DON
BSTAN TO, ,RGYUD PHYI MA'I BSDUS PA'I DON BSTAN PAR BYA STE DE
LAS KYANG DANG POR GTZUG TOR DGU'I BSDUS PA'I DON BSTAN PA STE,
'DIR DANG POR

SBYOR BA'I TING NGE 'DZIN NI RTZA BA'I RGYUD LAS BSHAD PA LAS
PHYAG NA RDO RJE DANG BCAS PA'O, ,DE NAS BYANG CHUB SEMS DPA'
SEMS DPA' CHEN PO PHYAG NA RDO RJE ZHES BYA BA NAS BRTZAMS TE
H'Um PHAt CES PA'I BAR GYI GZHUNG GIS DKYIL 'KHOR RGYAL MCHOG
BSTAN TO, ,LAS RGYAL

MCHOG NI SNGA MA BZHIN DU SHES PAR BYA'O, ,THABS DE LA 'DI NYID
DU DBANG DANG DAM TSIG THOB PAS 'JUG PAR BYA'O ZHES BYA BA'I DON
'DI BSTAN PAR BYA BA'I PHYIR, DE NAS DKYIL 'KHOR BSHAD DE ZHES
BYA BA NAS BRTZAMS TE, PHYAG NA RDO RJE H'Um ZHES BYA BA LAS
THAMS CAD BYED

PA'I BAR GYI GZHUNG GIS SLOB DPON GYI LAS DANG, SLOB MA GZHUG PA
LA SOGS PA'I CHO GA BSTAN TO, ,'DI LAS GSUNGS PA'I DNGOS GRUB
RNAMS BYA BA DANG SPYOD PA DANG RNAL 'BYOR GYI RGYUD GZHAN LAS
GSUNGS PA'I THABS KYIS 'GRUB PO ZHES BYA BAR BRTAG PA GZHAN GYI
CHO

@222B GAS KYANG THAMS CAD 'GRUB PAR 'GYUR RO ZHES BYA BAS STON
TO, ,'DI NYID DU DBANG DANG DAM TSIG THOB PA'I SLOB DPON GYIS SHI
BA'I RO LA SOGS PA LA BZLAS PA DANG SBYIN SREG DANG DBANG RNAMS
KYIS GROL BAR BYED DO ZHES PA'I DON BSTAN PAR BYA BA'I PHYIR LHA
DANG KLU DANG ZHES

BYA BA NAS BRTZAMS TE YONGS SU GROL BAR BYED DO ZHES BYA BA'I BAR
GYI GZHUNG GIS BSTAN TO, ,RTZA BA'I RGYUD DANG RGYUD PHYI MA DANG
PHYI MA'I YANG PHYI MA LAS GSUNGS PA'I LHA RNAMS BSGRUB PA'I
PHYIR, RGYAS GDAB PO ZHES BSTAN PAR BYA BA'I PHYIR, DE NAS BCOM
LDAN 'DAS PHYAG NA

RDO RJES SENG GE'I LTA STANGS KYIS ZHES BYA BA NAS, DE LAS BSKYED
NAS BSNYENGS PA'O, ,ZHES PA'I BAR GYI GZHUNG GIS BSTAN TO, ,YANG
'DI NYID DU DBANG DANG DAM TSIG THOB PAS RAS RIS MCHOD DE BSGRUB
PAR BYA'O ZHES BYA BA'I DON 'DI BSTAN PAR BYA BA'I PHYIR BSNYEN
PA BYAS

NAS LAS THAMS CAD BYA'O ZHES BYA BA'I BAR GYI GZHUNG GIS SGRUB
PAR BSTAN TO, ,DE NAS TSANGS PA LA SOGS PA'I LHA RNAMS KYIS ZHES
BYA BA NAS, GZHAN YIN PAR MI LTA'I 'KHOR 'DI NYID YIN NO ZHES BYA
BA'I BAR GYI GZHUNG GIS LHA'I BU NOR BU DRI MA MED PA LAS KYI
RNAM PAR

SMIN PA CI LAS GYUR PA BSTAN TO, ,GTZUG TOR DGU'I BSDUS PA'I DON
TO, ,DA NI TSE TSAD MED PA'I BSDUS PA'I DON BSHAD PAR BYA STE,
SBYOR BA DANG PO'I TING NGE 'DZIN NI GTZUG TOR DU BSHAD PA NYID
DO, ,DE NAS BRGYA BYIN DANG TSANGS PA RNAMS YID RAB TU MGU ZHING
RANGS NAS ZHES

BYA BA NAS, GSANG BA'I BDAG POS BSHAD DU GSOL, ,ZHES BYA BA'I
GZHUNG GIS BSTOD CING GSOL BA GDAB PAR STON TO, ,DE NAS BCOM LDAN
'DAS PHYAG NA RDO RJES ZHES BYA BA NAS RMAD KYI YA MTSAN DU MA
'JIGS RTEN DU SNANG BAR GYUR TO ZHES BYA BA'I BAR GYI GZUNG GIS

DKYIL 'KHOR SPRUL PA'I GSANG SNGAGS BSTAN TE DKYIL 'KHOR RGYAL PO
MCHOG GI TING NGE 'DZIN BSTAN TO, ,DE NAS BSRUNG BA DANG BYIN
GYIS BRLAB PA NI SNGA MA BZHIN DU SHES PAR BYA'O, ,TSE TSAD MED
PA'I DKYIL 'KHOR 'DI NYID DU DBANG DANG DAM TSIG LA SOGS PA THOB
PAS

@223A *, ,THABS DE LA 'JUG PAR BYA'O ZHES BYA BA'I DON 'DI BSTAN
PAR BYA BA'I PHYIR, ,DE NAS DKYIL 'KHOR 'DI YIN TE, ,GRU BZHI PA
LA SGO BZHI PA, ,ZHES BYA BA NAS BRTZAMS TE AA BHI shINYTZA H'Um
ZHES BYA BA'I BAR GYI GZHUNG GIS SLOB DPON GYI LAS KYI CHO GA
DANG SLOB

MA GZHUG PA LA SOGS PA STON TO, ,DE NYID DU DBANG DANG DAM TSIG
LA SOGS PA THOB PA LA DNGOS GRUB SBYIN NO ZHES BYA BA'I DON 'DI
BSTAN PAR BYA BA'I PHYIR, DE LTAR DBANG BSKUR NAS TSE BSRING BA'I
RIG PA SBYIN NO ZHES BYA BA NAS BRTZAMS TE, BRTAG MI DGOS PAR THE
TSOM MED, ,

CES BYA BA'I GZHUNG GIS TSE TSAD MED PA'I DNGOS GRUB BSTAN TO,
,TSE TSAD MED PA'I BSDUS PA'I DON TO, ,DA NI 'JIG RTEN PA'I LHA
LA SRID PA RJES SU 'DZIN PAR BYED PA'I DON DU 'JIG RTEN PA'I
DKYIL 'KHOR DRUG BSTAN TO, ,DE LA DANG PO RGYAL PO CHEN PO BZHI'I
DKYIL 'KHOR

BSDUS PA'I DON BRJOD PAR BYA STE, 'DI'I SBYOR BA DANG PO'I TING
NGE 'DZIN NI GTZUG TOR DU BSHAD PA LAS RGYAL PO CHEN PO BZHI DANG
BCAS PA'O, ,RGYAL PO CHEN PO BZHIS BCOM LDAN 'DAS PHYAG NA RDO
RJE LA PHYAG 'TSAL NAS ZHES BYA BA NAS BRTZAMS TE, AOm KshA ZHES
BYA BA'I BAR GYI

BSHAD PAS DKYIL 'KHOR RGYAL MCHOG GI TING NGE 'DZIN TO, ,LAS KYI
RGYAL PO MCHOG NI SNGA MA BZHIN DU SHES PAR BYA'O, ,'DI NYID DU
DBANG DANG DAM TSIG THOB PAS THABS DE LA 'JUG PAR BYA'O ZHES BYA
BA'I DON 'DI BSTAN PAR BYA BA'I PHYIR, DE NAS DE DAG DKYIL 'KHOR
'DI

YIN TE, ,ZHES BYA BA NAS, PHYAG NA RDO RJE LA YANG 'KHUS PAR
'GYUR, ,ZHES BYA BA'I BAR GYI GZHUNG GIS SLOB DPON GYI LAS KYI
CHO GA DANG SLOB MA 'JUG PA LA SOGS PA STON TE RGYAL PO CHEN PO
BZHI'I BSDUS PA'I DON TO, ,DE NAS PHYOGS SKYONG BCU RNAMS KYI
DKYIL 'KHOR GYI

DON BSDUS PA'I DON BSHAD PAR BYA STE, DE NAS ZHES BYA BA DANG
PO'I SBYOR PA'I TING NGE 'DZIN GYI RJES THOGS LA ZHES BYA BA'I
DON TE, 'DIR DANG PO'I SBYOR BA'I TING NGE 'DZIN NI, GTZUG TOR DU
GSUNGS PA LAS PHYOGS SKYONG BA BCU DANG BCAS PA YIN NO, ,PHYOGS
SKYONG BA BCU

@223B RNAMS KYIS ZHES BYA BA NAS BRTZAMS TE, AOm PRA ZHES BYA
BA'I BAR GYI GZHUNG GIS DKYIL 'KHOR RGYAL PO MCHOG GI TING NGE
'DZIN BSTAN TO, ,LAS KYI RGYAL PO MCHOG NI SNGA MA BZHIN DU SHES
PAR BYA'O, ,'DI NYID DU DBANG DANG DAM TSIG THOB PAS THABS DE LA
'JUG PAR BYA'O ZHES

PA'I DON 'DI BSTAN PAR BYA BA'I PHYIR, DE NAS DE DAG GI DKYIL
'KHOR BSHAD DE ZHES BYA BA NAS BDAG NYID KYIS KYANG YONGS SU
BSKYAB PAR BYA'O ZHES BYA BA'I GZHUNG GIS SLOB DPON GYI LAS KYI
CHO GA DANG SLOB MA GZHUG PA LA SOGS PA BSTAN TO, ,PHYOGS SKYONG
BA BCU'I

BSDUS PA'I DON TO, ,GZA' CHEN PO BRGYAD KYI DKYIL 'KHOR GYI BSDUS
PA'I DON BRJOD PAR BYA STE, DE NAS ZHES BYA BA LA SOGS PA SMOS
TE, DE NAS ZHES BYA BA NI DANG PO'I SBYOR BA'I TING NGE 'DZIN GYI
RJES THOGS LA STE, 'DIR DANG PO'I SBYOR BA'I TING NGE 'DZIN NI
GTZUB TOR

DU BSHAD PA LAS GZA' CHEN PO BRGYAD RGYU SKAR DANG BCAS PA YIN
NO, ,GZA' CHEN PO BRGYAD CES PA NAS, AOm HA ZHES BYA BA'I GZHUNG
GIS DKYIL 'KHOR RGYAL PO MCHOG GI TING NGE 'DZIN STON TO, ,LAS
KYI RGYAL PO MCHOG NI SNGA MA BZHIN DU SHES PAR BYA'O, ,THABS DE
LA

DAM TSIG DANG DBANG THOB PAS 'JUG PAR BYA'O ZHES BYA BA'I DON 'DI
BSTAN PAR BYA BA'I PHYIR, DE NAS DE DAG GI DKYIL 'KHOR BSHAD DE
ZHES BYA BA NAS GDON MI ZA BAR 'JIGS PA MI 'BYUNG NGO ZHES BYA
BA'I BAR GYIS SLOB DPON GYI LAS KYI CHO GA DANG SLOB MA DKYIL
'KHOR DU

'JUG PA'I CHO GA GSUNGS PA YIN NO, ,GZA' CHEN PO BRGYAD KYI BSDUS
PA'I DON NO, ,DE NAS ZHES BYA BA LA SOGS PAS KLU CHEN PO BRGYAD
KYI DKYIL 'KHOR BSTAN TE DE NAS ZHES BYA BA DANG PO'I SBYOR BA'I
TING NGE 'DZIN GYI RJES THOGS LA'O, ,'DIR DANG PO'I SBYOR BA'I
TING NGE

'DZIN NI GTZUG TOR DU BSHAD PA LAS KLU CHEN PO BRGYAD DANG BCAS
PA YIN NO, ,DE NAS KLU CHEN PO NAS ZHES BYA BA NAS, AOm PHU: ZHES
BYA BA'I BAR GYI GZHUNG GIS DKYIL 'KHOR RGYAL PO MCHOG GI TING
NGE 'DZIN STON TO, ,BSDU ZHING BYIN GYIS BRLAB PA NI SNGA MA
BZHIN DU SHES PAR BYA'O, ,

@224A *, ,'DI NYID DU DAM TSIG DANG DBANG THOB PAS THABS DE LA
'JUG PAR BYA'O ZHES BYA BA'I DON 'DI BSTAN PAR BYA BA'I PHYIR DE
DAG GI DKYIL 'KHOR BSHAD DE, PADMA CHEN PO 'DAB MA BRGYAD PA ZHES
BYA BA NAS RDO RJE 'DZIN PA'I BKA' RAB TU BSGRUB PAR BGYI'O ZHES
BYA

BA'I BAR GYI GZHUNG GIS SLOB DPON GYI LAS KYI CHO GA DANG SLOB MA
GZHUG PA LA SOGS PA STON TO, ,KLU'I DKYIL 'KHOR 'DI NYID DU DBANG
DANG DAM TSIG THOB PAS BSAM PA'I DKYIL 'KHOR LA BRTEN TE DGU BSAL
BA'I DNGOS GRUB BSTAN PA'I PHYIR, DE NAS BSGRUB PA BSHAD DE

ZHES BYA BA NAS, SPRUL MGO'I PHYAG RGYAS SMOS CI DGOS, ,ZHES BYA
BA'I BAR GYIS DNGOS GRUB STON TO, ,KLU CHEN BRGYAD KYI BSDUS PA'I
DON TO, ,DE NAS ZHES BYA BA LA SOGS PAS 'JIGS BYED CHEN PO'I
DKYIL 'KHOR STON TO, ,DE NAS ZHES BYA BA NI DANG PO'I SBYOR BA'I

RJES THOGS LA'O, ,'DIR DANG PO'I SBYOR BA'I TING NGE 'DZIN NI
GTZUG TOR DU BSHAD PA LAS 'JIGS BYED CHEN PO MA MO BRGYAD DANG
BCAS PA YIN NO, ,DE NAS LHA CHEN PO RNAMS KYI BDAG PO 'JIGS BYED
CHEN PO BYED PA ZHES BYA BA NAS, AOm BHA SV'A H'A ZHES BYA BA'I
BAR GYI

GZHUNG GIS DKYIL 'KHOR RGYAL PO MCHOG GI TING NGE 'DZIN STON TO,
,LAS KYI RGYAL PO MCHOG NI SNGA MA BZHIN DU SHES PAR BYA'O, ,'DI
NYID DU DBANG DANG DAM TSIG THOB PAS THABS DE LA 'JUG PAR BYA'O
ZHES BYA'O ZHES BSTAN PA'I PHYIR, DE NAS DE DAG GI DKYIL 'KHOR
BSHAD

DE ZHES BYA BA NAS, DE LTAR BRGYAD KYIS DBANG BSKUR RO, ,ZHES BYA
BA'I BAR GYIS SLOB DPON GYIS LAS KYI CHO GA DANG SLOB MA DKYIL
'KHOR DU 'JUG PA LA SOGS PA STON TO, ,DE NYID DU DBANG DANG DAM
TSIG THOB PA LA SOGS PA LA LAS SBYIN NO ZHES BYA BA'I DON 'DI
BSTAN

PAR BYA BA'I PHYIR, DE NAS LAS RNAMS SBYIN PAR BYA STE ZHES BYA
BA NAS BRTZAMS TE, BYIN NAS DGOD CING GROL BAR BYED, ,SKRAG NAS
DE MA THAG TU GSOD, ,CES BYA BA'I BAR GYIS DNGOS GRUB BSTAN TE
'JIGS BYED CHEN PO'I DKYIL 'KHOR GYI BSDUS PA'I DON TO, ,DE NAS

@224B ZHES BYA BA LA SOGS PAS LHA CHEN PO'I DKYIL 'KHOR STON TE,
DE NAS ZHES BYA BA DANG PO'I SBYOR BA'I TING NGE 'DZIN GYI RJES
THOGS LA'O, ,'DIR DANG PO'I SBYOR BA'I TING NGE 'DZIN NI GTZUG
TOR DU BSHAD PA LAS TSANGS PA LA SOGS TE LHA CHEN PO DANG BCAS PA
YIN NO, ,DE NAS TSANGS

PA ZHES BYA BA NAS AOm GA ZHES BYA BA'I BAR GYI GZHUNG GIS DKYIL
'KHOR RGYAL PO MCHOG BSTAN TO, ,LAS KYI RGYAL PO MCHOG GI TING
NGE 'DZIN SNGA MA BZHIN DU SHES PAR BYA'O, ,DE NAS DKYIL 'KHOR
BSHAD DE ZHES BYA BA NAS, BUM PA'I CHUS NI DBANG BSKUR RO, ,ZHES
BYA BA'I

BAR GYI GZHUNG GIS THABS DE LA 'JUG PA'I PHYIR SLOB DPON GYI LAS
KYI CHO GA DANG SLOB MA DKYIL 'KHOR DU GZHUG PA LA SOGS PA STON
TO, ,DE NYID DU DAM TSIG THOB PA RNAMS LA, DE NAS LHA RNAMS GANG
DGA' BA'I, ,DNGOS GRUB RAB TU SBYIN PA RNAMS, ,ZHES BYA BA NAS

BRTZAMS TE, BDE 'DOD TSAD MED GSOL BA GDAB, ,CES BYA BA'I BAR
GYIS DNGOS GRUB KYI CHO GA STON TO, ,DE NAS DBANG PHYUG CHEN PO
LA SOGS ZHES BYA BA NAS, DBANG PHYUG CHEN PO NYID KYANG GSAL BAR
BGYI'O ZHES BYA BA'I BAR GYIS 'JIG RTEN PA DANG 'JIG RTEN PA LAS

'DAS PA'I DKYIL 'KHOR THAMS CAD DU ZHUGS PA'I PHAN YON STON TE,
LHA CHEN PO'I DKYIL 'KHOR GYI BSDU PA'I DON TO, ,DE NAS ZHES BYA
BA LA SOGS PAS 'CHI BDAG 'JOMS PA'I DKYIL 'KHOR STON TE, DE NAS
ZHES BYA BA DANG PO'I SBYOR BA'I RJES THOGS LA STE, 'DIR DANG
PO'I SBYOR BA'I

TING NGE 'DZIN LA GTZUG TOR DU BSHAD PA NYID YIN NO, ,DE NAS BCOM
LDAN 'DAS PHYAG NA RDO RJE NYID KYIS DKYIL 'KHOR LA GZIGS NAS
ZHES BYA BA NAS BRTZAMS NAS, AOm SARBA SV'A H'A GSANG BA'I SNYING
PO'I ZHES PA'I BAR GYI GZHUNG GIS BSHAD PAR GSOL BA GDAB PA DANG

DKYIL 'KHOR RGYAL PO MCHOG GI TING NGE 'DZIN BSTAN TO, ,LAS RGYAL
MCHOG SNGA MA DANG 'DRA'O, ,THABS DE NYID LA DBANG DANG DAM TSIG
LA SOGS PA THOB PAS 'JUG PAR BYA'O ZHES BSTAN PA'I PHYIR, DE DAG
GI DKYIL 'KHOR BSHAD DE ZHES BYA BA NAS, GZHAN YANG CI BZHED
THAMS

@225A *, ,CAD NI, ,PHAN PAR BYA PHYIR BLA MAR DBUL, ,ZHES BYA
BA'I GZHUNG GIS SLOB DPON GYI LAS KYI CHO GA DANG SLOB MA DKYIL
'KHOR DU GZHUG PA LA SOGS PA STON TO, ,DE NAS BYANG CHUB BAR DU
NI, ZHES BYA BA NAS, DNGOS GRUB GZHAN LTA SMOS CI DGOS, ,

ZHES BYA BA'I GZHUNG GIS RTOG PA THAMS CAD KYI DAM TSIG SEMS DPAR
BSKYED PAR BYA BA DANG BYIN GYIS BRLAB PA DANG DBANG BSKUR BA
DANG, PHYAG RGYAS GDAB BA DANG, MCHOD PA BSGRUB PA'I TSOGS BSTAN
TO, ,DE NAS TSANGS PA LA SOGS PA LHA CHEN PO RNAMS KYIS ZHES BYA

BA NAS BRTZAMS TE GROL BAR 'GYUR RO ZHES BYA BA'I GZHUNG GIS
DKYIL 'KHOR DU ZHUGS PA'I PHAN YON STON TO, ,DE NAS LHA CHEN DE
DAG GIS, ,ZHES BYA BA NAS BRTZAMS TE SDIG PA CHUNG DU BYAS PA LTA
SMOS KYANG CI DGOS ZHES BYA BA'I GZHUNG GIS TSE 'DI DANG NGAN
'GROR SKYES ZIN

PA RNAMS KYI MING LA SOGS PA BKUG LA ZHAG BDUN DU DBANG BSKUR BA
DANG MING NAS SMOS TE BZLAS PA'I CHO GA BYA BA BSTAN TO, ,LHA YI
BU RNAM SHI BA YIN, ,ZHES BYA BA NAS, MYUR DU BDE SKYED 'GRUB PAR
'GYUR, ,ZHES BYA BA'I BAR GYIS NGAN 'GROR SKYES ZHIN PA RNAMS
SBYIN

SREG BZHIS SBYOR BA STON TE, DE NAS TSANGS PA LA SOGS PA'I LHA
RNAMS YID MGU NAS LEGS PAR SGRUBS SHIG CES BYA BA'I GZHUNG GIS
RTOG PA'I RGYAL PO'I PHAN YON DANG RGYUD GTAD PA BSTAN TO, ,'CHI
BDAG 'JOMS PA'I DKYIL 'KHOR GYI BSDUS PA'I DON TO, ,DE NAS

ZHES BYA BA LA SOGS PAS BDE BA CHEN PO'I DKYIL 'KHOR STON TE, DE
NAS ZHES BYA BA SBYOR BA DANG PO'I RJES THOGS LA STE 'DIR PHYAG
NA RDO RJE NYID SPRUL PA YIN PAR SHES PAR BYA'O, ,DE NAS ZHES BYA
BA NAS BRTZAMS TE BADZRA H'Um AA ZHES BYA BA'I BAR GYI GZHUNG GIS
BDE BA CHEN PO'I

DKYIL 'KHOR RGYAL PO MCHOG STON TO, ,LAS RGYAL PO MCHOG NI SNGA
MA BZHIN DU SHES PAR BYA'O, ,BDE BA CHEN PO DKYIL 'KHOR 'DI NYID
DU DBANG THOB PAS 'JUG PAR BYA'O ZHES BSTAN PAR BYA BA'I PHYIR,
DE NAS DE DAG GI DKYIL 'KHOR BSHAD DE ZHES BYA BA NAS, SIDDHA

@225B YE H'Um ZHES BYA BA'I BAR GYIS SLOB DPON LAS KYI CHO GA
DANG SLOB MA GZHUG PA LA SOGS PA BSTAN TE, DE NAS LAS RNAMS THAMS
CAD BYED DU GZHUG CING ZHES BYA BA NAS, RDO RJE LAS DANG MNYAM
PAR 'GYUR, ,ZHES BYA BA'I GZHUNG GIS DE NYID DU DBANG DANG DAM
TSIG THOB PA LA DNGOS GRUB

SBYIN PA STON TO, ,DE NAS LAS RNAMS BSHAD PAR BYA STE, ZHI BA
DANG NI RGYAS PA'I LAS, ,DE LTAR DBANG DANG MNGON SPYOD RNAMS,
,ZHES BYA BA NAS BRTZAMS TE, 'DOD PA KUN KYANG DBANG DU BYED,
,CES BYA BA'I BAR GYIS LAS STON TO, ,DE NAS BCOM LDAN 'DAS PHYA
NA RDO RJE ZHES BYA BA NAS,

AUTPALA NI SGROL MAR DGONGS, ,ZHES BYA BA'I BAR GYI GZUNG GIS
RTOG PA THAMS CAD KYI DKYIL 'KHOR SBYIN SREG LA SOGS PA'I DUS SU
RGYAS GDAB PA'I PHYAG RGYA BSTAN TO, ,GZHAN YANG RTOG PA THAMS
CAD KYI LHA BSKYED PA DANG ZHI PA LA SOGS PA'I SBYIN SREG GI DUS
SU MI

MTHUN PA'I PHYOGS GZHOM PA NI BRDUNG BA'I SNGAGS NI SA ZHES BYA
BA NAS KHA THAM ZHES BYA BA'I GZHUNG GIS STON TE BDE BA CHEN PO'I
DKYIL 'KHOR BSDUS PA'I DON TO, ,GTZUG TOR NAS BRTZAMS TE BDE BA
CHEN PO'I DKYIL 'KHOR GYIS RGYUD PHYI MA'I DON BSTAN NAS, KHRO
BO'I 'KHOR LO

BSHAD PA RGYUD PHYI MA'I PHYI MA BSTAN TE JI SKAD DU, LTA NGAN
CHAGS DANG BRAL BA LA, ,GSANG BA 'DI NI MI RIGS SO, ,SEMS CAN KUN
LA PHAN PA'I PHYIR, ,DE NAS YANG DAG BSHAD PAR BYA, ,ZHES BYA BA
GSUNGS PAS 'DIR LTA BA NGAN PA CHAGS PA DANG BRAL BA NI KHRO BO'I
BDAG NYID

CAN YIN PAS DE GDUL PA'I DON DU GTZO BOR KHRO BO'I BDAG NYID CAN
'DI BSTAN TO, ,DE NAS LHA RNAMS KUN MGU NAS, ,ZHES PA NAS, RDO
RJE SEMS DPA'I SKUR ZHUGS NAS, ,ZHES BYA BA'I BAR GYI GZHUNG GIS
DANG PO'I SBYOR BA'I TING NGE 'DZIN STON TO, ,'DIR DE NI

GTZUG TOR DU BSHAD PA LAS KHRO BO'I SKUR BSGYUR BA DANG BCAS PA
YIN NO, ,RDO RJE GNYIS SU MED PAR ZHES BYA BA NAS, AOm BADZRA K'A
LA YA TZAKRA H'Um PHAt CES BYA BA'I GZHUNG GIS KHRO BO'I DKYIL
'KHOR GYI RGYAL PO MCHOG STON TO, ,SGO DBYE BA SNGON DU 'GRO BAS
BSDU ZHING BYIN GYIS

@226A *, ,BRLAB PA NAS BRTZAMS TE, LAS KYI RGYAL PO MCHOG NI
GSANG ZHING SRA BA MTHON PO LAS BSHAD PA BZHIN SHES PAR BYA'O,
,'DI NYID DU DBANG DANG DAM TSIG THOB PAS THABS DE LA 'JUG PAR
BYA'O ZHES BSTAN PA'I PHYIR, DE NAS DE DAG GI DKYIL 'KHOR

MI BZAD PA ZHES BYA BA NAS DE BZHIN DBANG BSKUR BAR BYA'O ZHES
BYA BA'I BAR GYI GZHUNG GIS SLOB DPON LAS KYI CHO GA DANG SLOB MA
DKYIL 'KHOR DU GZHUG PA'I CHO GA STON TO, ,'DI NYID DU DBANG DANG
DAM TSIG THOB PA RNAMS LA DNGOS GRUB BSTAN PA'I PHYIR, DE NAS
DKYIL 'KHOR GYI BSGRUB

PA BSHAD DE ZHES BYA BA NAS, BZLAS PA'I TSUL BZHIN BSAM PAR BYA,
,ZHES BYA BA'I BAR GYI GZHUNG GIS DNGOS GRUB STON TO, ,DE NAS
'BRUB KHUNG RNAMS GCIG NI, ,ZHES BYA BA NAS, RDO RJE 'DOD PA RTAG
TU BZLAS, ,DBANG GI LAS SO ZHES BYA BA'I GZHUNG GIS SBYIN SREG GI
CHO

GA STON TO, ,RTOG PA THAMS CAD KYI DKYIL 'KHOR RNAMS LA YANG
MCHOD PA RNAMS KYIS YANG DAG PAR MCHOD DE BSTOD NAS PHYAG RGYA
DGROL TE GSHEGS SU GSOL BAR BYA'O ZHES BYA BA'I DON 'DI BSTAN PAR
BYA BA'I PHYIR, DE NAS BRGYA BYIN LA SOGS LHA, ,ZHES BYA BA NAS
RJES SU

YI RANG NGO ZHES BYA BA'I GZHUNG GIS BSTAN TO, ,RDO RJE NYI MA
ME'I BSDUS PA'I DON TO, ,DE LTAR BSDUS PA'I DON BSHAD NAS,
,SH'AKYA THUB PA NYID DANG GZHAN GYI DON PHUN SUM TSOGS PA'I
DKYIL 'KHOR DANG, SBYIN SREG DANG RAS RIS LA SOGS PA SNANG BA
RNAMS NI BRJOD PAR

BYA BA YIN LA, DE STON PA'I GZHUNG GI CHO GA NI RGYUD YIN TE
RGYUD DANG BRJOD PAR BYA BA GNYIS THABS DANG THABS LAS BYUNG BA'I
MTSAN NYID DU 'BREL PA'O, ,RGYUD LA BRTEN NAS SH'AKYA THUB PA LA
MNGON PAR 'DOD PA BSKYED PA NI DGOS PA'O, ,MNGON PAR 'DOD PA
BSKYED PA'I

MNGON SUM DU BYAS PA NI DGOS PA'I YANG DGOS PA'O, ,YANG 'DI'I
MTSAN NYID DANG GZHAN GYI DON PHUN SUM TSOGS PA'I GLENG GZHI DANG
RTZA BA'I RGYUD DU GTOGS PA'I KUN RIG GI DKYIL 'KHOR DANG, RGYUD
PHYI MAR GTOGS PA GTZUG TOR DGU NAS BRTZAMS TE BDE

@226B BA CHEN PO'I DKYIL 'KHOR GYI BAR DANG, RGYUD PHYI MA'I PHYI
MA KHRO BO'I DKYIL 'KHOR TE BSDUS PA'I DON RDZOGS SO,, ,,DE LA
'DI NI NGAN SONG THAMS CAD YONGS SU SBYONG BA GZI BRJID KYI RGYAL
PO'I BRTAG PA ZHES BYA BA'O, ,DE LA NGAN SONG THAMS CAD CES BYA
BA NI SEMS CAN

RNAMS DMYAL BA DANG YI DAGS DANG BYOL SONG NGO, ,DE YONGS SU
SBYONG BA NI SEMS KYI NYON MONGS PA'I 'DOD CHAGS DANG ZHE SDANG
DANG GTI MUG YONGS SU SBYONG BA'O, ,DE YANG 'DI SKAD DU 'DI NYID
LAS, MA RIG 'JOMS PA'I TSANGS PA STE, ,'DOD CHAGS ZHE SDANG DRI
MTHAR MDZAD

CES GSUNGS PA'I PHYIR RO, ,YANG NGAN SONG THAMS CAD NI SEMS CAN
THAMS CAD DO, ,DE YONGS SU SBYONG BA NI SEMS KYI NYON MONGS PA'I
LAS LAS GROL BA'O, ,JI SKAD DU 'DI NYID LAS KUN DU SNANG BAR BYAS
PAS SEMS CAN THAMS CAD KYI SEMS KYI NYON MONGS PA'I 'CHING BA

LAS RNAM PAR GROL TE, BDE BA SO SOR THOB NAS ZHES GSUNGS PA'I
PHYIR RO, ,DE'I GZI BRJID NI SEMS CAN GYI KHAMS KUN DU DKYIL
'KHOR DANG SBYIN SREG DANG RAS RIS LA SOGS PA SNANG BAR BYED
PA'O, ,DE YANG RTZA BA'I RGYUD LAS, AE MA'O SEMS CAN KHAMS KUN
DU, ,SNANG

BYED GZI BRJID DPE MED BDAG ,CES GSUNGS PA'I PHYIR RO, ,RGYAL PO
NI KUN LAS KHYAD PAR DU GYUR PAS MDZES SHING 'BAR BAR GYUR PAS
RGYAL PO STE RDO RJE 'DZIN PA CHEN PO'O, ,DE YANG JI SKAD DU RDO
RJE RTZE MO LAS, DE NAS RGYAL PO RDO RJE 'DZIN, ,KUN MCHOG SRID
PA'I DBANG

PHYUG GIS, ,ZHES GSUNGS PA'I PHYIR RO, ,DE NYID KYI SKU DANG
GSUNG DANG THUGS KYI GSANG BA NI BRTAG PA STE RDO RJE RTZE MO
LAS, GZHAN YANG GSANG BAR BRTAGS PAS NA, ,DE PHYIR BRTAG PA ZHES
BSHAD DO, ,ZHES GSUNGS PA'I PHYIR RO, ,GZHAN YANG SEMS CAN RNAMS

DANG BYANG CHUB TU SEMS BSKYED PA LA SOGS PA RNAMS NI NGAN SONG
THAMS CAD DO, ,YONGS SU SBYONG BA NI BYANG CHUB KYI SPYOD PA LA
BKOD PA DANG RNAM PAR RTOG PA MA LUS PAR SPANGS PA'O, ,JI SKAD DU
'DI NYID LAS, GANG PHYIR NGAN SONG THAMS CAD SBYANGS, ,BYANG CHUB
SPYOD PA NYID LA

@227A *, ,BKOD; CES PA DANG, SEMS NYID CHOS PAS SKU MI MNGA',
,RNAM PAR RTOG PA MA LUS SPANGS, ,ZHES GSUNGS PA'I PHYIR RO, ,DE
RNAMS KYIS SEMS CAN KUN LA MI 'JIGS PA SBYIN PA NI GZI BRJID DO,
,JI SKAD DU, SEMS CAN KUN LA MI

'JIGS PA, ,RDO RJE GZI BRJID DU ZHES BSHAD, ,CES GSUNGS PA'I
PHYIR RO, ,DE'I RGYAL PO NI SNGA MA BZHIN NO, ,BRTAG PA NI MI
RTOG PA'I DON LA BRTAG PA STE JI SKAD DU RTZA BA'I RGYUD LAS, DE
LA MI RTOG RTOG PA'I BDAG ,RTOG PA BRTAGS PA LAS BYUNG BA, ,CES

GSUNGS PA'I PHYIR RO, ,MTSAN BSHAD ZIN TO, ,DE LTA BU'I RGYUD
SDUD PAR BYED PA SA BCU PA'I DBANG PHYUG LCANG LO CAN GYI PHO
BRANG NA BZHUGS PA RDO RJE 'CHANG BAS BLO LA BZHAG NAS 'DI SKAD
CES BYA BA LA SOGS PA SMOS SO, ,DE LA 'DI SKAD CES BYA BA NI YANG
DAG PAR BSDUS

PA'I BSHAD MA THAG PA'I GZHUNG DANG DON GYI NGO BO NYID DO, ,BDAG
GIS ZHES PAS NI BDAG NYID YIN PAR STON TE BDAG NYID KYIS THOS KYI
BRGYUD DE 'ONGS PA MA YIN NO, ,'DIS NI BDAG NYID KYIS THOS PA
STON TO, ,THOS PA ZHES BYA BA NI THOS PA'I RANG BZHIN GYI SHES
RAB KYIS

THOS KYI RTOGS PAS NI MA YIN NO, ,'DIS NI MA 'ONGS PA DANG MA
RTOGS PA NYID DU STON TO, ,GANG GI TSE THOS SHE NA DUS GCIG NA
ZHES BYA BA SMOS TE, DUS GCIG GI DUS NA THOS KYI GZHAN DU GZHAN
THOS SO ZHES BYA BA YIN TE 'DIS NI THOS PA MANG BAR STON TO,
,YANG NA DUS

GCIG NA ZHES BYA BA NI SKAD CIG MA NYID LA KUN THOS TE DUS GSUM
GYI BSKAL PA RNAMS SO SOR SNANG BAS THAMS CAD THOS PA STE 'DIS NI
TSAD MED PA'I SKYES BU YIN PAR STON TO, ,YANG NA DUS GCIG NA BYA
BAS NI RGYUD 'DI DUS GCIG NA 'BYUNG BAS 'BYUNG DKA' BAR BSTAN
TO,,

KHYOD KYIS GANG LAS THOS ZHES RTOG PA DAG GI PHYIR BCOM LDAN 'DAS
ZHES BYA BA SMOS TE NYON MONGS PA DANG, LHA'I BU DANG, PHUNG PO
DANG, 'CHI BDAG GI BDUD KYI MTSAN NYID CAN DU GNAS PA'I BDUD
RNAMS BCOM PAS NA BCOM LDAN 'DAS SO, ,YANG NA DBANG PHYUG LA SOGS

@227B PA'I YON TAN DRUG DANG LDAN PAS BCOM LDAN 'DAS SO, ,DE LTAR
STON PA PHUN SUM TSOGS PA BSTAN NAS GNAS PHUN SUM TSOGS PA BSTAN
PA'I PHYIR, LHA'I TSOGS THAMS CAD KYIS ZHES BYA BA LA SOGS PA
SMOS TE, LHA'I TSOGS THAMS CAD CES BYA BA NI 'DIR SUM CU RTZA
GSUM

PA'I LHA RNAMS SO, ,DE RNAMS KYI DGA' BA'I TSAL NI RI RAB KYI
RTZE NOR BU DRI MA MED PA'I STENG TSAL BZHI LAS DGA' BA'I TSAL
LO, ,MCHOG TU YID DU 'ONG BA ZHES BYA BA NI BSTAN PA'O, ,DE NYID
BSHAD PA NOR BU DANG ZHES BYA BA LA SOGS PA STE NOR BU NI RDO RJE
LA SOGS PA'O, ,

GSER GYI SHING YAL GA DANG LCUG MAR BCAS PA ZHES PA NI SHING NYID
GSER DU SNANG BA DANG LDAN PA'O, ,SHING GEL PA DANG SMAN DANG ME
TOG KA MA LA DANG, KA NI KA RA DANG, BA KU LA DANG, TI LA KA
DANG, AA SHO KA DANG, MAND'A RA BA DANG, MAND'A RA BA CHEN PO LA
SOGS PA SNA

TSOGS PA DANG, DPAG BSAM GYI SHING RNAMS KYIS MDZES PAR BYAS PA
ZHES PA NI DE RNAMS KYIS BRGYAN PA STE SOGS PA'I SGRAS NI MANYDZU
SHA KA LA SOGS PA BSDUS PA'O, ,RGYAN SNA TSOGS ZHES BYA BA NI
GDUGS DANG RGYAL MTSAN DANG LHAB LHUB DANG LNGA LDI LA SOGS PA
STE, DE RNAMS

KYIS SO, ,BRGYAN PA NI SPUD PA'O, ,'DIS NI SHING DANG, SMAN DANG,
ME TOG DANG LNGA LDI YID DU 'ONG BA BSTAN TO, ,BYA MANG PO SKAD
'BYIN PA ZHES BYA BA NI KHU BYUG DANG, SHANG SHANG TE'U DANG,
MTHING RIL LA SOGS PA SKAD YID DU 'ONG BA STON TE 'DIS NI BYOL
SONG YID DU 'ONG BA

STON TO, ,RNGA DANG, CANG TE'U DANG, KER KO DANG, GLING BU DANG,
RNGA BO CHE LA SOGS PA ZHES BYA BA NI DE RNAMS KYI SGRAR GRAGS PA
STE SOGS PA'I SGRAS NI DUNG DANG CHA LANG LA SOGS PA BSDU'O,
,'DIS NI ROL MO'I CHA BYAD YID DU 'ONG BA STON TO, ,BRGYA BYIN
DANG, TSANGS PA LA

SOGS PA'I LHA DANG LHA'I BU MO RNAM PAR RTZE BA ZHES BYA BA NI DE
RNAMS GNAS DER YID MTHUN PA'I SGO NAS RTZE BA'O, ,SOGS PA'I SGRAS
NI TSOGS KYI BDAG PO LA SOGS PA BSDU'O, ,'DIS NI LHA RNAMS KYI
YUL YID DU 'ONG BA STON TO, ,SANGS RGYAS DANG BYANG CHUB SEMS

@228A *, ,DPA' THAMS CAD KYIS BYIN GYIS BRLABS PA NI ZHES BYA BA
NI RJES LAS SKYES PA'I YE SHES KYI SNANG BA ZHES BYA BA'I DON TO,
,LHA'I BZHUGS GNAS PHUN SUM TSOGS PA BSTAN NAS BRGYA BYIN DANG
ZHES BYA BA LA SOGS PAS 'KHOR PHUN SUM TSOGS PA

STON TO, ,BRGYA BYIN NI MGO BO BRGYA STONG SBYIN PA NYE BAR BSAGS
ZHES PA LTA BU'O, ,TSANGS PA ZHES BYA BA NI 'JIG RTEN GYI MES POR
GRAGS PA STE, 'JIG RTEN MES PO TSANGS PA YIS, ,'JIG RTEN SGRON MA
BSTOD BYAS TE, ,ZHES BYA BA LTA BU'O, ,SOGS PA NI 'JIGS

BYED CHEN PO LA SOGS PA'O, ,LHA DANG RIG PA 'DZIN DANG, LHA'I BU
MO'I 'KHOR ZHES BYA BA NI LHA STE 'DOD KHAMS DANG GZUGS KHAMS
KYI'O, ,RIG 'DZIN NI RDO RJE RIG PA 'DZIN PA LA SOGS PA'O, ,LHA'I
BU MO NI SHA RTZI LA SOGS PA STE DE RNAMS KYI 'KHOR GRANGS BYE BA
KHRAG

KHRIG STONG PHRAG DU MA DANG GNOD SBYIN DANG ZHES BYA BA NI, DGE
SDIG BSRES MA LAS GYUR PA'O, ,LHA MA YIN ZHES BYA BA NI LHA DANG
YID MI MTHUN PA'O, ,DRI ZA ZHES BYA BA NI ZUR PHUD LNGA PA LA
SOGS PA'O, ,MI'AM CI ZHES BYA BA NI SDONG PO LA SOGS PA'O, ,LTO
'PHYE CHEN PO NI

KHYUS 'GRO BA LA SOGS PA'O, ,KLU NI DGA' BO DANG 'JOG PO LA SOGS
PA'O, ,SOGS PA NI 'BYUNG PO DANG YI DAGS DANG MA MO LA SOGS PA
STE, DE LTA BU'I 'JIG RTEN PA'I 'KHOR DU MA DANG BYANG CHUB SEMS
DPA' SEMS DPA' CHEN PO ZHES BYA BA NI BYANG CHUB SEMS

DPA' DANG SEMS CAN GYI TSOGS CHEN PO LA SEMS DPA'I PHYIR BYANG
CHUB SEMS DPA' SEMS DPA' CHEN PO'O, ,BYE BA KHRAG KHRIG STONG
PHRAG BRGYAD LA ZHES BYA BA NI GRANGS SO, ,'DI LTA STE ZHES BYA
BA NI NYE BAR DGOD PA'O, ,BLO GROS TSAD MED PA ZHES BYA BA NI RDO
RJE RIN CHEN

NO; ,BLO GROS MI G-YO BA NI RDO RJE SEMS DPA'O, ,BLO GROS YANGS
PA NI RDO RJE CHOS SO, ,KUN DU BLO GROS NI RDO RJE LAS SO, ,BLO
GROS MTHA' YAS NI RDO RJE 'KHOR LO'O, ,BLO GROS KA MA LA NI RDO
RJE RNON PO'O, ,BLO GROS CHEN PO NI RDO RJE KHU TSUR RO, ,BLO
GROS LHA RDZAS NI NAM MKHA'I

@228B MDZAD DO, ,BLO GROS SNA TSOGS NI GNOD SBYIN NO, ,SOGS PA
SMOS PAS NI SEMS DPA' GZHAN RDO RJE SRUNG BA LA SOGS PA BSDUS
PA'O, ,DANG ZHES BYA BA NI SDUD PA'O, ,'DIS NI 'BRAS BU'I BYANG
CHUB SEMS DPA'I 'KHOR STON TO, ,PHYIR MI LDOG PA'I BYANG CHUB
SEMS DPA'I DGE 'DUN

ZHES BYA BA NI 'KHOR DANG MTSAN MAR MI LDOG PA'I BYANG CHUB SEMS
DPA'I SA LA GNAS PA STE, DE'I DGE 'DUN PHAN TSUN MI PHYED PA
DANG, STON PA MI PHYED PA GRANGS MTHAR THUG PA MED PA RNAMS KYIS
BLA MAR BYED, MCHOD CING BRJOD RAB TU MCHOD CING SPEL ZHES BYA BA
NI GCIG GIS GCIG

BSHAD PA'O, ,YANG NA BSTI STANG BYED PA NI, GDAN BSHAM PA LA SOGS
PA'O, ,BLA MAR BYED PA NI GONG MAR BYED PA'O, ,MCHOD CING BRJOD
PA NI RNAM LNGAS MCHOD CING RGYAN 'DOGS PA'O, ,RAB TU MCHOD CING
SPEL BA NI DE RNAMS YANG DANG YANG DU NI DON DU BYAS PA'O, ,DES
NI RGYU'I BYANG CHUB

SEMS DPA'I 'KHOR BSTAN PA'O, ,DE 'JIG RTEN PA DANG 'BRAS BU'I
BYANG CHUB SEMS DPA'I 'KHOR MANG PO'I DBUS NA ZHES BYA BA NI KUN
NAS BSKOR TE BZHUGS PA'O, ,TSANGS PA CHEN PO PADMA'I GDAN LA ZHES
BYA BA NI TSANGS PA YANG YIN LA PADMA'I GDAN YANG YIN PAS NA
TSANGS PA CHEN PO

PADMA'I GDAN TE DAG CING TSANGS LA NYES PA'I SKYON GYIS MA GOS
PA'O ZHES BYA BA'I THA TSIG TSIG GO, ,BZHUGS TE ZHES BYA BA NI
TING NGE 'DZIN DANG CHOS 'CHAD PA DANG, SPYOD LAM DANG GSUM SNANG
BA THA DAD PA'I TSUL GYIS BZHUGS PA STE 'DIS NI BZHUGS PA DANG
GDAN PHUN SUM TSOGS PA

BSTAN TO, ,GZHAN DU YANG BSHAD PAR BYA STE, 'DI SKAD CES BYA BA
NI DON DAM PAR RANG BZHIN MED PAR KUN RDZOB TU YOD BZHIN PA STE
SGRO SKUR GNYIS DANG BRAL BA'O, ,JI SKAD DU RDO RJE RTZE MO LAS,
'JIG RTEN KUN RDZOB CES BYA STE, ,DAM PA'I DON DU RANG BZHIN MED,
,CES

GSUNGS PA'I PHYIR RO, ,BDAG GIS THOS PA ZHES BYA BA NI THOS NAS
RTOGS PA STE JI SKAD DU RTZA BA'I RGYUD LAS, DAM PA'I DON NI BDAG
YIN TE, ,GANG PHYIR GZINGS 'DRA'I CHOS RNAMS LA, ,RNAM PAR DAG PA
RTOGS PAR 'GYUR, ,ZHES GSUNGS PA'I PHYIR RO, ,DUS GCIG

@229A *, ,NA ZHES PA NI YE SHES BZHI'I SKAD CIG MA NYID LA STE JI
SKAD DU RTZA BA'I RGYUD NYID LAS, SKAD CIG MA DE NYID KYI TSE NA
DE BZHIN GSHEGS PA THAMS CAD KYI MNYAM PA NYID KYI YE SHES LAS
MNGON PAR RDZOGS PAR SANGS RGYAS SO ZHES GSUNGS PA'I PHYIR RO,
,BCOM LDAN

'DAS ZHES BYA BA NI YE SHES DE DAG NYID KYIS MI MTHUN PA'I PHYOGS
KUN BCOM PA STE RDO RJE RTZE MO LAS, MI MTHUN PA YI PHYOGS RNAMS
KUN, ,BCOM PAS BCOM LDAN 'DAS ZHES BYA, ,ZHES GSUNGS PA'I PHYIR
RO, ,LHA'I TSOGS THAMS CAD KYI ZHES BYA BA NI DE DAG GI BYANG
CHUB SEMS

KYI 'DOD CHAGS CHEN PO STE, GANG PHYIR SEMS NI BCOM LDAN 'DAS,
,'DOD CHAGS CHEN PO 'DI YI LHA, ,ZHES GSUNGS PA'I PHYIR RO, ,DGA'
BA'I TSAL MCHOG TU YID DU 'ONG BA NA ZHES BYA BA NI CHOS NYID
KYIS DE BZHIN DU RO GCIG PA'O, ,JI SKAD DU, BLO MCHOG RNAMS KYI
KUN DGA' RAB

STE; ,DMAN PAS 'JIGS PA NYID KYI RGYAL BYED TSAL, ,ZHES GSUNGS PA
DANG, CHOS KYI 'DOD PA YID DU 'ONG, ,'DOD CHAGS DAM TSIG YIN PAR
BSHAD, ,CES GSUNGS PA'I PHYIR RO, ,NOR BU DANG GSER SHING YAL GA
DANG LCUG MAR BCAS PA DANG SHING GEL PA DANG, SMAN DANG, ME

TOG KA MA LA DANG, KARNI KA DANG, TZA KU LA DANG, TI LA KA DANG,
AA SHVA KA DANG, MAND'A RA BA DANG, MANT'A RA BA CHEN PO LA SOGS
PA SNA TSOGS PA DANG, DPAG BSAM GYI SHING RNAMS KYIS MDZES BAR
BYAS PA RGYAN SNA TSOGS KYIS BRGYAN PA ZHES BYA BA NI, BCOM LDAN
'DAS DE NYID SMAN DANG SHING

DANG ME TOG DANG MDZES PA'I RGYAN YIN TE, 'DI SKAD DU, SMAN RNAMS
MA LUS LJON PA'I SHING, ,NANG DO COG GI DGRA CHE BA, SDU GU 'JIG
RTEN GSUM NA MDZES, ,ZHES PA DANG, BYANG CHUB YAN LAG ME TOG
PHRENG, ,ZHES GSUNGS PA'I PHYIR RO, ,BYA MANG PO SKAD 'BYIN PA
ZHES PA NI DE

NYID SKAD SNA TSOGS SU SNANG BA STE, JI SKAD DU, PHYOGS BCU CHOS
KYI RNGA BO CHE, ,ZHES BYA BA DANG, LHA YI SKAD DANG KLU YI SKAD
RNAMS DANG, ,'GRO BA KUN GYI SKAD RNAMS JI TZAM PAR, ,ZHES GSUNGS
PA'I PHYIR RO, ,RNGA DANG, CANG TE'U DANG, KE KO DANG, GLING BU
DANG, RNGA BO CHE LA

@229B SOGS PA ZHES BYA BA NI PHYOGS BCUR CHOS KYI SGRA SGROGS
PA'O, ,JI SKAD DU, PHYOGS BCU'I CHOS KYI RNGA BO CHE, ,ZHES PA
DANG, CHOS KYI DUNG DE SGRA CHEN LDAN, ,ZHES GSUNGS PA'I PHYIR
RO, ,BRGYA BYIN DANG ZHES BYA BA NI BCOM LDAN 'DAS 'DI NYID GZHAN
LA PHAN PAR BRTZON PA STE, 'DI NYID LAS,

BRGYA BYIN GZHAN LA PHAN BRTZON PA, ,'DI YIS JI LTAR GSOL BA
BTAB, ,CES GSUNGS PA'I PHYIR RO, ,TSANGS PA LA SOGS PA ZHES BYA
BA NI MYA NGAN LAS 'DAS PA RNAM PAR GROL BA'O, ,JI SKAD DU, MYA
NGAN 'DAS PA TSANGS PA THOB, ,GROL BA THAR PA RNAM GROL LUS,
,ZHES GSUNGS

BA'I PHYIR RO, ,LHA DANG MI'I BU MO SNA TSOGS ZHES BYA BA NI
BYANG CHUB TU SEMS BSKYED PA DANG, SBYIN PA'I PHA ROL TU PHYIN PA
LA SOGS PA STE, JI SKAD DU, SNGON CHAD BYANG CHUB SEMS BZANG
GANG, ,RDO RJE SEMS DPAR YANG DAG BSHAD, ,CES PA DANG, GANG PHYIR
MCHOG TU ROL PA NA, ,

SGEG MO SBYIN PA'I PHA ROL PHYIN, ,ZHES GSUNGS PA'I PHYIR RO, ,DE
RNAMS RNAM PAR RTZE BA ZHES BYA BA NI RMAD DU BYUNG BA'I CHOS KYI
THAR PA DE NYID DE RDO RJE RTZE MO LAS, THAR PA MCHOG TU BSTAN PA
STE, ,ZHES GSUNGS PA'I PHYIR RO, ,SANGS RGYAS DANG BYANG CHUB
SEMS DPA' THAMS CAD KYI BYIN

GYIS BRLABS PA NA ZHES BYA BA NI BCOM LDAN 'DAS DE NYID KYIS CHOS
THAMS CAD SKYE BA MED PAR SHES PA STE RTZA RGYUD LAS, BCOM LDAN
'DAS SH'AKYA THUB PAS PHYOGS THAMS CAD MNYAM PA NYID DU GZIGS NAS
BYIN GYIS BRLABS TE ZHES GSUNGS PA'I PHYIR RO, ,BRGYA BYIN DANG
TSANGS PA LA SOGS

PA'I LHA DANG RIG 'DZIN DANG LHA'I BU MO'I 'KHOR BYE BA KHRAG
KHRIG STONG PHRAG DU MA DANG, GNOD SBYIN DANG LHA MA YIN DANG DRI
ZA DANG, MI'AM CI DANG, LTO 'PHYE CHEN PO DANG, KLU LA SOGS PA'I
'KHOR DU MA DANG ZHES BYA BA NI BCOM LDAN 'DAS DE NYID KYI YON
TAN CHA DU MAR DE SNANG BA STE JI

SKAD DU, LHA DANG LHA DBANG LHA YI LHA, ,LHA MIN DBANG PO LHA MIN
BLA, ,ZHES PA DANG, GNOD SBYIN SRIN PO DAM PA BSTAN, ,ZHES BYA BA
LA SOGS PA RTZA BA'I RGYUD LAS GSUNGS PA'I PHYIR RO, ,BYANG CHUB
SEMS DPA' SEMS DPA' CHEN PO ZHES BYA BA NI BCOM LDAN 'DAS DE NYID
KUN DU RTOG

@230A *, ,PA THAMS CAD SPANGS PAR 'DOD PA'O, ,JI SKAD DU BYANG
CHUB PA'I RGYUD LAS, BYANG CHUB NAM MKHA'I MTSAN NYID DE, ,KUN DU
RTOG PA THAMS CAD SPANGS, ,GANG ZHIG DE RTOGS 'DOD PA STE, ,BYANG
CHUB SEMS DPA' ZHES BYA'O, ,ZHES GSUNGS PA'I PHYIR RO, ,BYE BA
KHRAG

KHRIG STONG PHRAG BRGYAD LA 'DI LTA STE ZHES BYA BA NI BCOM LDAN
'DAS DE NYID KUN DU RTOG PA THAMS CAD SPANGS PAS, BCOM LDAN 'DAS
KYI YON TAN GYI BYE BRAG MTHAR THUG PA MED PA NYE BAR DGOD PA'O,
,BYANG CHUB SEMS DPA' SEMS DPA' CHEN PO BLO GROS TSAD MED PA
DANG, BLO GROS MI G-YO BA DANG,

BLO GROS YANGS PA DANG, KUN DU BLO GROS DANG, BLO GROS MTHA' YAS
DANG, BLO GROS KA MA LA DANG, BLO GROS CHEN PO DANG, BLO GROS LHA
RDZAS DANG, BYANG CHUB SEMS DPA' SEMS DPA' CHEN PO BLO GROS SNA
TSOGS PA ZHES BYA BA LA BLO GROS TSAD MED PA NI KHAMS GSUM PA
THAMS CAD KYI TSOGS GNYIS

DANG SA DANG PHA ROL TU PHYIN PA RDZOGS PA NI RDO RJE RIN CHEN
NO, ,DE YANG JI SKAD DU, DPAL RDO RJE SNYING PO RGYAN GYI RGYUD
LAS, KHAMS GSUM PA NI RGYAL PO CHE, ,TSOGS GNYIS YONGS SU RDZOGS
PA DANG, ,SA DANG PHA ROL PHYIN PA MCHOG ,RDO RJE DBANG BSKUR
LEGS 'BYUNG BA'O, ,ZHES GSUNGS PA'I

PHYIR RO, ,BLO GROS MI G-YO BA NI BYANG CHUB SEMS DPA' BRTAN PA
LA STONG PA NYID LAS BYUNG BA'I MI G-YO BA PHYAG NA RDO RJE STE
JI SKAD DU, 'GRO LA YANG DAG SPROS PA'I SEMS, ,BSTAN PA'I SNYING
PO LEGS BSGOMS SHING, ,STONG NYID DE NYID LA BYUNG BA, ,RDO RJE
SEMS DPA' DE BSHAD DO, ,ZHES

GSUNGS PA'I PHYIR RO, ,BLO GROS YANGS PA NI BDAG MED CING GNYIS
SU MED PA'I YE SHES CHOS NYID BSAM GYIS MI KHYAB PA'I RDO RJE
CHOS YANGS PA STE JI SKAD DU, BDAG MED CHOS LAS LEGS PAR 'BYUNG,
,GNYIS MED YE SHES DAM PA STE, ,CHOS NYID MCHOG TU BSAM MI KHYAB,
,RDO RJE CHOS SU DE BSHAD

DO; ,ZHES GSUNGS PA'I PHYIR RO, ,KUN DU BLO GROS NI SEMS CAN KUN
GYI DON DANG SANGS RGYAS KUN GYI MCHOD PA CHEN PO STE RDO RJE LAS
SO, ,JI SKAD DU, SEMS CAN KUN DON YANG DAG SBYOR, ,SANGS RGYAS
KUN GYI MCHOD CHEN PO, ,DANG PO SBYOR BA DAG PA CHE, ,RDO RJE LAS
ZHES BYA BAR BSHAD, ,CES GSUNGS

@230B PA'I PHYIR RO, ,BLO GROS MTHA' YAS PA ZHES BYA BA NI SANGS
RGYAS RNAMS KYI CHOS KYI 'KHOR LO MTHA' YAS PA DANG, ,RTEN 'BREL
BCU GNYIS GNAS 'GYUR PA MTHA' YAS PA THOB PA RDO RJE RGYU'O, ,JI
SKAD DU, SANGS RGYAS RNAMS KYI CHOS 'KHOR LO, ,GNYIS MED THOB
PA'I MTSAN NYID CAN, ,RTEN 'BREL YANG

DAG BCU GNYIS GRAGS, ,RDO RJE RGYU ZHES BYA BAR BSHAD, ,CES
GSUNGS PA'I PHYIR RO, ,BLO GROS KA MA LA ZHES BYA BA NI, ZAG PA
MED PA'I SHES RAB DANG, ,YE SHES RDO RJE RNON PO'O, ,JI SKAD DU,
RDO RJE BLO NI SNANG BA CHE, ,SHES RAB YE SHES DRI MA MED, ,ZAG
PA MED PA'I SHES RAB STE, ,RDO RJE RNON

BOR DE BSHAD DO, ,ZHES GSUNGS PA'I PHYIR RO, ,BLO GROS CHEN PO
ZHES BYA BA NI SKU GSUNG THUGS KYI SBYOR BA GSANG BA CHEN PO RDO
RJE KHU TSUR RO, ,JI SKAD DU, SKU GSUNG THUGS KYI SBYOR BA NI,
,SGRIB PA MED CING BLA MED PA, ,DE BZHIN GSHEGS PA KUN GYI GSANG,
,RDO RJE KHU TSUR DE BSHAD DO, ,ZHES GSUNGS PA'I

PHYIR RO, ,BLO GROS LHA RDZAS ZHES BYA BA NI, NAM MKHA' MDZOD KYI
CHOS LA DBANG BSGYUR BA YID BZHIN NOR BU NAM MKHA'I MDZOD DO, ,JI
SKAD DU, NAM MKHA'I MDZOD NI MDZOD CHEN PO, ,CHOS RNAMS KUN LA
DBANG SGYUR BA, ,YID BZHIN NOR BU RDO RJE CHE, ,RDO RJE THOG NI
BLA MED PA'O, ,ZHES GSUNGS PA'I PHYIR RO, ,

BLO GROS SNA TSOGS PA ZHES BYA BA NI, SANGS RGYAS KYIS THABS SNA
TSOGS PA'I SGO NAS NYON MONGS PA SNA TSOGS PA ZA BA'I RDO RJE
GNOD SBYIN NO, ,JI SKAD DU, SANGS RGYAS SKYOB PA THAMS CAD KYIS,
,SHES RAB THABS KYI KHRO BO CHE, ,NYON MONGS THAMS CAD ZA BA CHE,
,RDO RJE GNOD SBYIN DE BSHAD DO, ,ZHES

GSUNGS PA'I PHYIR RO, ,'DI DAG GIS SGRUB PA'I YAN LAG TU GYUR
PA'I BYANG CHUB SEMS DPA' BSHAD DE, LUNG LAS DAM PA'I CHOS KYI
GRONG KHYER SKYONG BAR BYED PA'I BYANG CHUB SEMS DPA' ZHES GSUNGS
PA'I PHYIR RO, ,SOGS PA SMOS PAS NI RDO RJE RGYAL PO LA SOGS PA'I
YON TAN

BSDU'O; ,PHYIR MI LDOG PA'I BYANG CHUB SEMS DPA'I DGE 'DUN RNAMS
MTHAR THUG PA MED PA RNAMS KYIS ZHES BYA BA NI, BCOM LDAN 'DAS DE
NYID KYIS PHYIR MI LDOG PA'I BYANG CHUB KYI SNYING PO LA YOD PA'I
SA BCU DANG PHA ROL TU PHYIN PA BCU LA SOGS PA BYANG CHUB SEMS
DPA'I

@231A *, ,YON TAN DANG LDAN PA BSTAN TO, ,JI SKAD DU, PHA ROL
PHYIN BCU THOB PA STE, ,PHA ROL PHYIN PA BCU YI TSUL, ,MGON PO SA
BCU'I DBANG PHYUG STE, ,SA BCU LA NI GNAS PA PO, ,ZHES PA DANG,
RTZA BA'I RGYUD LAS, PHYIR MI LDOG PA'I 'KHOR LO YANG, ,BYANG
CHUB SNYING PO YIN PAR DGONGS, ,ZHES

GSUNGS PA'I PHYIR RO, ,BSTI STANG DU BYED BLA MAR BYED MCHOD CING
RJED, RAB TU MCHOD CING SPEL ZHES BYA BA NI RGYU'I GNAS SKABS KYI
SA DANG PHA ROL TU PHYIN PA RNAMS KYIS THOB PAR BYA BA'I BDAG
NYID DU STON TE JI SKAD DU, MCHOD 'OS BSTOD 'OS PHYAG GI GNAS,
,RI MOR 'OS PA BKUR BAR 'OS, ,BKUR

'OS BRJED PAR BYA BA MCHOG ,PHYAG BYAR 'OS PA BLA MA'I RAB, ,CES
GSUNGS PA'I PHYIR RO, ,'KHOR MANG PO'I DBUS NA ZHES BYA BA NI DE
NYID DKYIL 'KHOR GYI DE NYID KYIS 'KHOR DANG GTZO BO'I TSUL GYIS
ZHUGS PA STE, JI SKAD DU 'DI NYID LAS, SANGS RGYAS KUN GYI BYANG
CHUB SEMS, ,BLA NA MED PA

RTOGS GYUR PA'I, ,RGYAL BAS GSUNGS PA'I YE SHES GANG, ,DE NI
DKYIL 'KHOR SNYING POR GSUNGS, ,ZHES GSUNGS PA'I PHYIR RO, ,DE'I
DON PHYIS BSHAD PAR BYA'O, ,TSANGS PA CHEN PO ZHES BYA BA NI BCOM
LDAN 'DAS MYA NGAN LAS 'DAS PA NYID DE JI SKAD DU SNGAR BSHAD PA
DE BZHIN DU SHES PAR

BYA'O; ,PADMA'I GDAN LA BZHUGS TE ZHES BYA BA NI 'KHOR BA'I NYES
PAS MA PHOG PA DANG RNAL 'BYOR CAN BZHUGS PA'O, ,DPAL MCHOG DANG
PO LAS, JI LTAR PADMA DMAR PO 'DI, ,TSON GYI NYES PAS MA GOS PAS,
,'KHOR BA'I NYES PAS MA GOS SO, ,ZHES PA DANG RDO RJE RTZE MO
LAS, 'KHOR LO

DE LA BRTAG BYAS NAS, ,RNAL 'BYOR CAN NI MI GSUNG BZHUGS, ,ZHES
GSUNGS PA'I PHYIR RO ZHES GLENG GZHI'I DE KHO NA NYID DO, ,GLENG
GZHI'I 'GREL PA RDZOGS SO,, ,,DE LTAR GLENG GZHI BSTAN NAS, NGAN
SONG GI RGYUD THAMS CAD YONGS SU SBYONG BA'I ZHES BYA BA LA SOGS
PA RGYUD NYID BSTAN

TE; NGAN SONG GI RGYUD THAMS CAD YONGS SU SBYONG BA ZHES BYA BA
NI, NGAN SONG RNAMS BAG CHAGS DANG BCAS PA 'DZOMS ZHES BYA BA'I
DON TO, ,DE LA DMIGS PA'I TING NGE 'DZIN LA YANG MING 'DI SKAD
CES BYA STE, DE'I SNYOMS PAR ZHUGS PA NI MNGON DU MDZAD NAS SO,
,NGAN SONG GI RGYUD

@231B LAS RNAM PAR GROL BA ZHES BYA BAS BYANG CHUB SEMS DPA' SEMS
DPA' CHEN PO'I TING NGE 'DZIN GYI 'OD ZER ZHES BYA BA NI SPRUL
PA'I SKU'I RANG BZHIN GYI TING NGE 'DZIN SKYED PAR BYED PA 'OD
ZER LAS BYUNG BA'O, ,SPRO BA DANG BSDU BA MANG PO'I PHRENG BA
ZHES PA NI PHAR SPRO TSUR SDUD PA RGYUN MI 'CHAD PA'I RANG BZHIN

NO; ,NYID KYI DPRAL BA'I MDZOD SPU NAS BYUNG NAS ZHES BYA BA NI,
STON PA BCOM LDAN 'DAS NYID KYI SMIN MTSAMS KYI MDZOD SPU NAS SO,
,DE NAS STONG GSUM GYI STONG CHEN PO'I 'JIG RTEN GYI KHAMS ZHES
BYA BA NI, 'OD ZER GYI SNANG BA DES SO, ,STONG GSUM GYI STONG
CHEN PO ZHES BYA BA NI STONG SPYI PHUD DANG,

STONG GNYIS PA BAR MA DANG STONG GSUM GYI STONG CHEN PO'O, ,'JIG
RTEN GYI KHAMS ZHES BYA BA NI 'JIG PA LA RTEN PA'I PHYIR DANG
MTSAN NYID 'DZIN PA'I PHYIR RO, ,'DI DAG THAMS CAD KUN DU SNANG
BAR BYAS SO ZHES BYA BA NI, MA LUS PAR SNANG BAR BYAS PA'O, ,DES
KYANG CI ZHIG MDZAD CE NA, NOR BU DRI

MA MED PA'I STENG DU 'KHOD DE BZHAG NAS ZHES BYA BAR SBYAR RO,
,KUN NAS SNANG BAR BYAS NAS SEMS CAN GYI SEMS NYON MONGS PA'I
'CHING BA LAS RNAM PAR GROL TE ZHES BYA BA NI NYON MONGS PA'I BAG
CHAGS DANG BCAS PA LAS BKROL BA'O, ,BDE BA SO SOR THOB NAS DGA'
BA'I TSAL THAMS CAD KUN DU SNANG

BAR BYAS TE ZHES BYA BA NI RGYU DAG PA'I SEMS CAN SNANG NGO ZHES
BYA BA'I DON NO, ,MCHOD PA'I SPRIN SNA TSOGS PAS MCHOD DE LAN
BRGYA STONG DU BSKOR BA BYAS NAS MGO BOS LAN BRGYA PHRAG STONG DU
PHYAG 'TSAL NAS, BCOM LDAN 'DAS KYI SPYAN SNGAR SA GZHI NOR BU
DRI MA MED PA'I STENG DU 'KHOD DO ZHES BYA BA NI

MCHOD PA DANG BSKOR BA DANG, PHYAG 'TSAL BA DANG, SPYAN SNGAR
'KHOD PAS DRIN LAN GYI TSUL DU STON TO, ,'DI SKAD CES GSOL TO
ZHES BYA BA NI 'OG NAS 'BYUNG BA'I DON 'DI SKAD DU ZHUS PA'O, ,AE
MA'O ZHES BYA BA NI NGO MTSAR GYI DON TO, ,SANGS RGYAS ZHES BYA
BA NI DE KHO NA RTOGS NAS CHOS KUN RTOGS PA'I

PHYIR SANGS RGYAS ZHES BYA'O, ,DE YANG RDO RJE RTZE MO LAS, DE
BZHIN NYID BDEN SHIN TU BRTAN, ,DE KHO NA NYID GANG RTOGS PA,
,CHOS KUN RTOGS ZHES BYA BA GANG, ,DE NI RTOGS PAS SANGS RGYAS
BRJOD, ,CES GSUNGS PA'I PHYIR RO, ,AE MA'O SANGS RGYAS AE SANGS
RGYAS, ,ZHES BYA BA NI YANG DANG YANG DU

@232A *, ,NGO MTSAR BA'O, ,CI ZHIG LA ZHE NA, MDZAD PA LEGS ZHES
GSUNGS TE, GANG PHYIR NGAN SONG BDAG NYID SBYANGS, ,BYANG CHUB
SPYOD PA NYID LA BKOD, ,CES GSUNGS PA'I DON TO, ,'DIS NI SBYOR BA
DANG PO SGOM PA RNAMS KYIS MCHOD PA DANG SDOM PA GZUNG BA SNGON
DU

'GRO BAS LHA LA SOGS PAS SANGS RGYAS KYI YON TAN BRJOD DE MI
SNANG BAR GYUR PAR BSGOM ZHES BYA BA'I DON TO, ,DE NAS PHYAG
'TSAL NAS 'DI SKAD CES GSOL TO ZHES BYA BAR SBYAR RO, ,SU ZHIG
GIS SNYAM PA LA LHA RNAMS KYI DBANG PO BRGYA BYIN GYIS ZHES
GSUNGS SO, ,GANG ZHIG LA

ZHE NA, BCOM LDAN 'DAS LA LAN BRGYA PHRAG STONG DU BSKOR BA BYAS
NAS PHYAG 'TSAL NAS BCOM LDAN 'DAS LA 'DI SKAD CES GSOL TO ZHES
BYA BA'I DON TO, ,BCOM LDAN 'DAS GANG GI SLAD DU SANGS RGYAS KYI
'OD ZER KUN DU SNANG BAS NGAN SONG GI RGYUD LAS RNAM PAR GROL
ZHING, RNAM PAR GROL

PA'I LAM LA GZHAG PA NI ZHES BYA BA NI BAR CHAD MED PA DANG RNAM
PAR GROL BAS BYANG CHUB KYI SPYOD PA NYID LA BZHAG STE, DE LA
BCOM LDAN 'DAS NGO MTSAR CHE'O, ,BDE BAR GSHEGS PA NGO MTSAR
CHE'O ZHES GSUNGS PA NI DON GNYIS KYI DBANG GIS LAN GNYIS ZHUS
PA'O, ,LAN DU BCOM LDAN

'DAS KYIS BKA' STZAL PA, LHA'I DBANG PO 'DI NI NGO MTSAR MI
CHE'O, ,LHA'I DBANG PO 'DI NI NGO MTSAR MI CHE STE ZHES BYA BA NI
BSTAN PA'O, ,SANGS RGYAS ZHES BYA BA LA SOGS PAS BSHAD DE, SANGS
RGYAS BCOM LDAN 'DAS RNAMS NI TSAD MED PA'I BSOD NAMS KYI TSOGS
YANG DAG PAR

BSAGS PA'O ZHES BYA BA NI MNGON PAR BYANG CHUB PA DANG PO'I RGYU
DANG BCAS PA'I ZLA BA'I DKYIL 'KHOR YONGS SU RDZOGS PA'O, ,DE
YANG JI SKAD DU, DE BZHIN TSOGS NI RDZOGS PA'I PHYIR, ,SEMS NI
ZLA BA GANG DANG MTSUNGS, ,DNGOS PO YOD DANG MED NYID MIN, ,JI
LTAR ZLA BA MTSUNGS NYID YIN, ,

ZHES GSUNGS PA'I PHYIR RO, ,LHA'I DBANG PO YANG DAG PAR RDZOGS
PA'I SANGS RGYAS NI TSAD MED PA'I YON TAN RIN PO CHE'I 'BYUNG
GNAS SU GYUR PA'O, ,LHA'I DBANG PO YANG DAG PAR RDZOGS PA'I SANGS
RGYAS NI TSAD MED PA'I THABS YANG DAG PAR RDZOGS PA'I ZHES BYA BA
NI ZLA BA'I DKYIL 'KHOR GNYIS PA

@232B RDZOGS PA'O, ,JI SKAD DU, SNYING PO DAG PA BZLAS NAS NI,
,SEMS NI DBUS SU RTOGS PA NA, ,ZLA BA'I DBUS SU YANG ZLA BA'I,
,DKYIL 'KHOR GNYIS PA MTHONG BA YIN, ,ZHES GSUNGS PA'I PHYIR RO,
,LHA'I DBANG PO SANGS RGYAS RNAMS NI SHES RAB TSAD MED PA BSAGS
PA'O ZHES BYA BA NI,

SHES RAB STONG PA NYID KYIS RDO RJE'I DKYIL 'KHOR GNYIS PA'I DBUS
NA GNAS PA'O, ,JI SKAD DU, DKYIL 'KHOR GNYIS PA'I DBUS GNAS PA'I,
,RDO RJE CHEN PO SEMS BYED CING, ,THANG CIG SO SOR BRTAGS PA NI,
,SHIN TU BRTAN PA MTHONG 'GYUR NAS, ,ZHES GSUNGS PA'I PHYIR RO,
,SANGS RGYAS

BCOM LDAN 'DAS RNAMS NI SPYOD PA TSAD MED PA'O, ,SANGS RGYAS BCOM
LDAN 'DAS RNAMS NI GDUL BA'I SKYE BO TSAD MED PA'I SNOD DU GYUR
PAR MDZAD PA'O ZHES BYA BA NI, RDO RJE LAS SKU GSUNG THUGS BYUNG
NAS SPYOD PA TSAD MED PA MDZAD CING SKYE BO'I SNOD DU GYUR PAR
MDZAD CING 'DUS PA LAS RDO RJER GYUR BA'O,,

JI SKAD DU, SNYING PO DAG PA BZLAS NAS NI, RDO RJE'I LUS SU RNAM
BSGOM PA, ,DES NI SRA BRTAN KHONG STONG MED, ,RDO RJE'I SKU NI
THOB GYUR NAS, ,ZHES GSUNGS PA'I PHYIR RO, ,SANGS RGYAS BCOM LDAN
'DAS RNAMS NI MI MNYAM PA DANG MNYAM PA'I YE SHES DANG LDAN PA'O,
,SANGS RGYAS BCOM

LDAN 'DAS RNAMS NI MI MNYAM PA DANG MNYAM PA'I RDZU 'PHRUL DANG
LDAN PA'O ZHES BYA BA NI, GZUGS SKU CHOS SKU DANG LDAN PA'O, ,JI
SKAD DU, SNYING PO DAG LA BLANGS NAS NI, ,SANGS RGYAS GZUGS SU
RNAM BSGOMS PAS, ,RNAM PA KUN GYI MCHOG LDAN PA'I, ,KUN MKHYEN YE
SHES THOB PAR

'GYUR; ,ZHES GSUNGS PA'I PHYIR RO, ,SANGS RGYAS BCOM LDAN 'DAS
RNAMS NI MI MNYAM PA DANG MNYAM PA'I SMON LAM GYI STOBS DANG LDAN
PA STE ZHES BYA BA NI, RDO RJE DBYINGS SHIN TU BRTAN PA'I YE SHES
DBANG BSKUR BA DANG BCAS PA'O, ,JI SKAD DU, RDO RJE DBYINGS NI
SHIN TU BRTAN, ,DE NAS SANGS

RGYAS THAMS CAD NI, ,RDO RJE'I THUGS KA NAS PHYUNG STE, ,CHOS KYI
DBANG BSKUR BZHI PO YIS, ,DE TSE THUB PA DBANG BSKUR 'GYUR, ,ZHES
GSUNGS PA'I PHYIR RO, ,LHA'I DBANG PO DE LTA BAS NA ZHES BYA BA
NI DBANG BSKUR BA LA SOGS PA KUN DU RDZOGS PAS DE LTA BAS NA ZHES
BYA'O, ,SANGS RGYAS RNAMS

@233A *, ,KYI SNOD JI LTA BA BZHIN DU SEMS CAN GYI DON MDZAD PA
DANG ZHES BYA BA NI, DKYIL 'KHOR GYI DON DU GNAS PA'I YE SHES KYI
BDAG NYID CES BYA BA'I DON TO, ,JI LTAR 'DUL BA BZHIN DU SEMS CAN
GYI DON MDZAD PA DANG ZHES BYA BA NI, NGAN 'GRO SBYANG ZHING
DKYIL 'KHOR DU

BCUG PA'I SGO NAS SO, ,MOS PA JI LTA BA BZHIN DU SEMS CAN GYI DON
MDZAD PA YIN PAR SHES PAR BYA STE ZHES BYA BA NI JI LTAR 'DOD
PA'I DBANG THOB PA'I SGO NAS TE, DE LTAR NA 'DI LA THE TSOM DANG
SOM NYI DANG YID GNYIS MA BYED CIG GANG DE BZHIN GSHEGS PA RNAMS
KYIS 'DUL BAR MI

'GYUR BA'I GNAS MED DO ZHES BYA'O, ,YANG NA BSOD NAMS KYI TSOGS
BRGYAD DANG, MTSAN DANG DPE BYAD KYI YON TAN DANG, SNYING RJE
CHEN PO DANG, SHES RAB DANG, 'PHAGS PA MCHOD PA DANG, SEMS CAN
GYI DON DANG, YE SHES DANG RDZU 'PHRUL GYI MNGON PAR SHES PA
DANG, SMON LAM GYI

STOBS DANG LDAN PA'I SGO NAS GANG ZAG LA BDAG MED PA LA SOGS PA
DANG, NYAN THOS KYI GZUGS LA SOGS PA DANG, NYAN THOS KYI THEG PA
LA SOGS PA 'DUL BAR GYUR PA'I RGYU LA SOM NYI LA SOGS PA MA BYED
CIG CES BYA BA'I DON TO, ,'DIS NI SBYOR BA DANG PO BSGOM PA RNAMS

KYIS BDAG MNGON PAR BYANG CHUB PA BSKYED DE BYIN GYIS BRLAB PA
DANG, DBANG BSKUR BA DANG LDAN PAS NGAN 'GRO NAS DGUG CING DKYIL
'KHOR DU BCUG DBANG BSKUR BAR BYA STE ZHES BYA BA'I DON TO, ,DE
NAS LHA RNAMS KYI DBANG PO BRGYA BYIN RANG GI STAN LAS LANGS NAS
YANG BCOM LDAN

'DAS LA MCHOD PA RGYA CHE ZHING CHE BA BYAS TE, PHYAG 'TSAL NAS
BCOM LDAN 'DAS LA 'DI SKAD CES GSOL TO ZHES BYA BA NI, NGA RGYAL
DANG BRAL BA DANG, MCHOD PA DANG PHYAG 'TSAL ZHING BSTOD PA BYAS
PAR STON TO, ,'DIS NI GSANG SNGAGS KYI SGO'I SPYAD PA SPYOD PA
RNAMS KYIS MCHOD CING BSTOD

PA DRIN LAN GYI TSUL DU SBYAR BAR BYA'O ZHES BYA BA'I DON TO,
,SEMS CAN ZHES BYA BA LA SOGS PA LA, BRGYA BYIN NYID SEMS CAN GYI
TSE PHYI MA'I DON DANG, SNYING RJE CHUNG DU DANG 'BRING DANG CHEN
PO DANG, BSAM PA RDZOGS PA'I RGYUR SHES RAB BSKYED CIG CES YANG
DANG YANG DU GSOL BA BTAB PA'O, ,

@233B BYIN GYIS BRLAB PA DANG ZHUGS PA'I RANG BZHIN GANG ZHE NA,
BCOM LDAN 'DAS SUM CU RTZA GSUM PA'I ZHES BYA BA LA SOGS PA SMROS
TE, SUM CU RTZA GSUM PA'I LHA'I RIS ZHES BYA BA NI GA nA PA TI LA
SOG PA SUM CU RTZA GNYIS DANG, BRGYA BYIN GYI RIS TE SUM CU RTZA
GSUM PA'I LHA'I RIS SO,,

'DI NYID NAS LHA'I BU NOR BU DRI MA MED PA'I 'OD CES BYA BA CIG
SHI 'PHOS TE DUS LAS 'DAS NAS ZHES BYA BA NI LAS CI ZHIG GI STOBS
KYIS TSE 'PHOS PA'O, ,DGUNG BDUN LAGS NA ZHES BYA BA NI LHA'I
ZHAG BDUN LA MI'I LO BDUN BRGYA LON PA'O, ,BCOM LDAN 'DAS DE GANG
DU SKYES ZHES BYA

BA NI GNAS GANG DU SKYES PA DRIS PA'O, ,BDE BA'AM SDUG BSNGAL CI
ZHIG MYONG BAR 'GYUR ZHES BYA BA NI 'BRAS BU DRIS PA'O, ,BCOM
LDAN 'DAS BSHAD DU GSOL, BDE BAR GSHEGS PA BSHAD DU GSOL ZHES BYA
BA NI YID LA GCAGS NAS YANG DANG YANG DU GSOL BA BTAB PA'O, ,

BCOM LDAN 'DAS KYIS BKA' STZAL PA LHA'I DBANG PO JI STE DUS LA
BAB PAR SHES NA ZHES BYA BA NI, LHA'I DBANG PO SPRUL PA YIN PA'I
PHYIR DUS MKHYEN PAS SO, ,NYON CIG CES BYA BA NI THOS PA'I RANG
BZHIN GYI SHES RAB KYIS ZUNG SHIG PA'I DON TO, ,LHA'I DBANG POS
GSOL BA BCOM

LDAN 'DAS 'DI NI DUS LA BAB PA LAGS SO, ,BDE BAR GSHEGS PA 'DI NI
DUS LA BAB PA LAGS SO ZHES GSUNGS PA DANG, BCOM LDAN 'DAS KYIS
BKA' STZAL PA, LHA'I DBANG PO LHA'I BU NOR BU DRI MA MED PA'I 'OD
CES BYA BA DE 'DI NAS SHI 'PHOS NAS MYONG ZHING MYONG BAR 'GYUR
RO ZHES

BYA BAR SBYAR RO, ,JI LTA BU ZHIG CE NA DMYAL BA CHEN POR LO
STONG PHRAG BCU GNYIS KYI BAR DANG, DMYAL BA CHUNG DU RNAMS SU LO
STONG PHRAG BRGYAD DANG, BYOL SONG DANG YI DGAS KYI GNAS SU LO
BRGYA PHRAG BRGYAD DANG, MI'I SKYE GNAS SU RNA BA DANG SMRA BA'I
SKYON CAN DU LO STONG PHRAG DRUG CU DANG

SDUG BSNGAL BRGYUD PA DANG GZHAN LA GNOD PA BYED PA DANG LAS KYI
SGRIB PA BRGYUD PAS STONG PHRAG BRGYAD CU RTZA BZHI'I BAR DU SDUG
BSNGAL MYONG ZHING MYONG BAR 'GYUR RO ZHES LUNG BSTAN PA DANG, DE
NAS BRGYA BYIN LA SOGS PA LHA'I BU THAMS CAD KYIS THOS NAS SHIN
TU SNGANGS SHING ZHES BYA BA NI NGAG GI SGO

@234A *, ,NAS SKRAG STE SKYO NAS ZHES BYA BA SEMS KYI SGO NAS KHA
BUB TU 'GYEL BAR GYUR TO ZHES BYA BA LUS KYI TSUL GYIS 'GYEL BAR
GYUR PA'O, ,'DIS NI MOS PA SPYOD PA'I SA LA GNAS PA'I BRGYA BYIN
LA SOGS PA STON TO, ,DE NAS LHA'I DBANG PO BRGYA BYIN GYIS 'DI
SKAD CES GSOL TO,,

SDUG BSNGAL CHEN PO BRGYUD PA 'DI LAS BCOM LDAN 'DAS JI LTAR THAR
BAR 'GYUR, BDE BAR GSHEGS PA JI LTAR THAR BAR 'GYUR, BCOM LDAN
'DAS CI NAS KYANG SDUG BSNGAL GYI PHUNG PO 'DI LAS RNAM PAR GROL
BAR 'GYUR, BDE BAR GSHEGS PA 'DI BSKYAB TU GSOL ZHES ZHUS PA
DANG, BCOM

LDAN 'DAS KYIS BKA' STZAL PA, SANGS RGYAS BYE BA PHRAG BRGYAD CU
RTZA BZHIS BSHAD PA 'DI NYON CIG CES BYA BA NI PHRAG BRGYAD CU
RTZA BZHI NI NYE BAR MTSON PA STE, SANGS RGYAS GRANGS MED PAS
BCOM LDAN 'DAS LA BSKUL ZHING DU MAR SNANG BA'I TSUL GYIS 'DI
BSHAD CES BYA BA'I DON TO, ,'DIS NI GSANG

SNGAGS KYI SGO'I SPYAD PA SPYOD PAR 'DOD PA RNAMS KYI LUS LA
DKYIL 'KHOR BRTAG CES BYA BA'I THA TSIG GO, ,SBYOR BA DANG PO'I
TING NGE 'DZIN RDZOGS SO,, ,,DE NAS ZHES BYA BA LA SOGS PAS DKYIL
'KHOR RGYAL PO MCHOG STON PA STE, DE NAS ZHES BYA BA NI SBYOR BA
DANG PO'I TING NGE 'DZIN GYI RJES THOGS

LA'O; ,LHA'I DBANG PO BRGYA BYIN GYIS BCOM LDAN 'DAS LA ZHES BYA
BA NI, DKYIL 'KHOR SPRUL ZHING GSANG SNGAGS GSUNG PA'I DON DU
SLAR YANG ZHES PA'I DON TO, ,ME TOG MAND'A RA BA DANG ZHES BYA BA
LA SOGS PA ME TOG DANG RGYAN GYI KHYAD PAR GYIS MCHOD DE BSKOR BA
DANG PHYAG 'TSAL BA DANG LEGS SO

ZHES BYA BAS MNYES PAR BYAS NAS 'DI SKAD CES GSOL TO, ,BCOM LDAN
'DAS LHA DANG BCAS PA'I 'JIG RTEN LA PHAN PA DANG ZHES BYA BA TSE
PHYI MA'I DON DANG, BDE BAR BGYI BA DANG ZHES BYA BA TSE 'DI'I
DON DANG MA 'ONGS PA'I SEMS CAN RNAMS NGAN SONG GI RGYUD GSUM LAS
THAR BAR BGYI

BA'I SLAD DU ZHES BYA BA NI, DKYIL 'KHOR YOD NA DBANG DANG DAM
TSIG YOD PA'I PHYIR RO, ,LEGS PAR BSHAD DU GSOL ZHES BYA BA NI
GZUGS BRNYAN GYI DKYIL 'KHOR DANG, RANG BZHIN GYI DKYIL 'KHOR
SPRUL ZHING BSHAD DU GSOL ZHES BYA BA'I DON TO, ,DE NAS GZHAN
YANG SPRUL PA'I 'KHOR

@234B TSANGS PA LA SOGS PA LHA MANG PO RNAMS KYIS KYANG 'DI SKAD
CES GSOL TO, ,LEGS SO BCOM LDAN 'DAS LEGS SO, ,BDE BAR GSHEGS PA
CI NAS KYANG MA 'ONGS PA'I SEMS CAN RNAMS KYIS MCHAN TZAM THOS
PAS NGAN SONG GSUM GYI LAM LAS RNAM PAR GROL TE, BDE 'GRO LHA'I
'JIG

RTEN NAS MI'I 'JIG RTEN DU SKYES NAS BLA NA MA MCHIS PA YANG DAG
PAR RDZOGS PA'I BYANG CHUB THOB PAR BGYI BA'I SLAD DU BSHAD PAR
GSOL ZHES BYA BA NI, DKYIL 'KHOR DANG SNGAGS DANG 'BRAS BU 'DI
RNAMS DANG LDAN PAS BSHAD PAR GSOL ZHES GSOL BA BTAB PA'O, ,DE
NAS BCOM

LDAN 'DAS KYIS TING NGE 'DZIN LA SNYOMS PAR BZHUGS SO ZHES BYA
BAR SBYAR RO, ,CI'I PHYIR ZHE NA, BRGYA BYIN DANG TSANGS PA LA
SOGS PA LHA'I BU DE DAG BZHIN GSHEGS PA THAMS CAD KYI SNYING PO
'OG NAS 'BYUNG BA BYIN GYIS BRLAB PAR BYA BA'I PHYIR ZHES BYA BA
NI, KHA BUB TU 'GYEL BA BSLANGS TE

RGYUD SBYANGS LA DAM TSIG DANG DBANG THOB PAR BYAS NAS DKYIL
'KHOR DU LHA DGOD PA'I DON DU'O, ,JI LTA BU ZHIG LA ZHE NA, GDON
MI ZA BA'I ZHES BYA BA LA SOGS PA SMOS TE 'BRAS BU YOD CING DON
YOD LA MI CHOD PA'I RDO RJE NGES PA BSKYED PA'I DON DU MING DE
SKAD CES BYA'O, ,TING NGE 'DZIN LA SNYOMS PAR ZHUGS

PA NI MNGON DU MDZAD PA'O, ,TING NGE 'DZIN 'BA' ZHIG TU ZAD DAM
ZHE NA MA YIN TE, AOm BADZRA AA DHI DHIshthA DZNY'A NA SA MA YE
H'Um, THUGS KA NAS PHYUNG NGO ZHES BYA BAR SBYAR RO SNYOMS PAR
ZHUGS NAS GSANGS SNGAGS GSUNG PAS LHA'I BU RNAMS KYI RGYUD SBYANG
BA DANG DKYIL 'KHOR DU ZHUGS PA BSTAN TO, ,GZHAN YANG

SNYOMS PAR ZHUGS NAS KYANG GDON MI ZA BAR MI CHOD PA'I RDO RJE'I
BYIN GYI RLABS KYIS BYIN GYIS BRLABS NAS KYANG ZHES BYA BAS NI
DBANG BSKUR BA BSDU'O, ,GDON MI ZA BAR ZHES BYA BA NI DBANG BSKUR
BA LA THE TSOM MED PA'O, ,MI CHOD PA'I ZHES BYA BA NI DE'I 'BRAS
BU CHOS KYI SKU'O, ,RDO RJE'I BYIN GYI RLABS

KYIS ZHES BYA BA NI BUM PA RDO RJER BYIN GYIS BRLABS PAS SO,
,BYIN GYIS BRLABS NAS ZHES BYA BA NI CHU'I DBANG BSKUR NAS TE,
GZHAN YANG DBANG NYI SHU RTZA GCIG KUN GYIS BSKUR RO ZHES BYA
BA'I THA TSIG GO, ,NGAN SONG THAMS CAD YONGS SU SBYONG BA'I RGYAL
PO ZHES BYA BA LA SOGS PA LA YONGS SU SBYONG

@235A *, ,BA'I RGYAL PO NI RGYU DANG 'BRAS BU DANG NGO BO NYID
DANG RTEN DANG GNAS SBYONG BA STE THUGS YANG DAG PA'I YE SHES SO,
,DE STON PA'I SGRA LA YANG NYE BAR GDAGS PAS DE SKAD CES BYA'O,
,DE BZHIN GSHEGS PA THAMS CAD KYI SNYING PO 'OG NAS 'BYUNG BA
'DI'O, ,RANG NYID KYANG NGES

PA'I YE SHES LAS SGRA'I GZUGS SU PHYUNG NGO ZHES BYA BA'I DON TO,
,AOm SHO DHA NI ZHES BYA BA NAS, SHUDDHE SV'A H'A ZHES BYA BA'I
BAR RO, ,RIG PA CHEN PO 'DI BSHAD MA THAG TU CES BYA BA NI GSUNGS
PA DANG SPRUL PA'O, ,DE'I PAN YON SEMS CAN ZHES BYA BA LA SOGS
PAS STON TO, ,DE NAS GZHAN YANG

GSANG BA'I SNYING PO 'DI GSUNGS SO ZHES BYA BA LA, DE NAS ZHES
BYA BA NI KUN RIG GI GSANG SNGAGS GSUNGS PA'I RJES THOGS LA'O,
,GZHAN YANG ZHES BYA BA NI SLAR YANG ZHES BYA BA'I DON TO, ,GSANG
BA'I SNYING PO ZHES BYA BA NI, THUGS DANG YON TAN DANG GSUNG DANG
PHRIN LAS SO, ,DE STON

PA'I SGRA LA YANG NYE BAR GDAGS PAS DE SKAD CES BYA'O, ,'DI
GSUNGS SO ZHES BYA BA NI 'OG NAS 'BYUNG BA'O, ,AOm SHODHI NI SHO
DHA YA SARBA AA PA Y'A NA ZHES BYA BA NI NGAN SONG SBYONG BA
DANG, RIN CHEN TOG DANG, SH'AKYA'I DBANG PO DANG, ME TOG CHER
RGYAS RNAMS KYI THUN MONG GI SNYING PO YIN

NO; ,SARBA SADYA BHYA H'Um ZHES BYA BA DANG, HAm ZHES BYA BA
DANG, TRA THA AA ZHES BYA BA NI, RIN CHEN TOG LA SOGS PA'I KHYAD
PAR GYI SNYING PO STE PHYIS 'BYUNG BA LAS SHES PAR BYA'O, ,LHA'I
DBANG PO GZHAN YANG 'DI NI DE BZHIN GSHEGS PA RNAMS KYI SNYING
PO'I ZHES BYA BA NI BYANG CHUB KYI SEMS DANG

SBYIN BA DANG SHES RAB DANG, BRTZON 'GRUS DANG SNYING RJE LA SOGS
PA DANG BCAS PA'O, ,DE STON PA'I SGRA LA YANG DE SKAD CES BYA'O,
,AOm SARBA AA P'A YA BI SHO DHA NE ZHES BYA BA NI, SANGS RGYAS
SPYAN DANG, M'A MA K'I DANG, GOS DKAR MO DANG, SGROL MA RNAMS KYI
THUN MONG GI SNYING PO YIN NO, ,

H'Um PHAt CES BYA BA DANG, TRAm HAm AA: ZHES BYA BA NI KHYAD PAR
GYI SNYING PO'O, ,LHA'I DBANG PO GZHAN YANG 'DI NI DE BZHIN
GSHEGS PA THAMS CAD KYI SNYING PO DANG ZHES BYA BA NI THUGS SO,
,NYE BA'I SNYING PO'O ZHES BYA BA NI RDO RJE LTA BU'I TING NGE
'DZIN TO, ,DE STON PA'I SGRA LA YANG DE SKAD CES PA'O, ,

@235B AOm TRA tA CES BYA BA NI SDIG PA GZHOM PA'I SNYING PO'O,
,LHA'I DBANG PO 'DI NI GZHAN YANG NGAN SONG THAMS CAD SBYONG BA'I
SNYING PO'I ZHES BYA BA NI SHAR GYI GTZO BO'I KHYAD PAR GYI
SNYING PO'O, ,RDO RJE SEMS DPA' NAS BRTZAMS TE LHAG MA RNAMS KYI
BDE BA CHEN PO'I DKYIL 'KHOR DANG GTZUG TOR LA

SOGS PA RNAMS SU SHES PAR BYA'O, ,LHA'I DBANG PO GZHAN YANG MDOR
NA DRAN PA TZAM GYIS KYANG BSOD NAMS CHUNG BA'I SEMS CAN THAMS
CAD NGAN SONG GI RGYUD THAMS CAD LAS BDE BLAG TU RNAM PAR GROL
BAR GYUR PA NI 'DI YIN NO ZHES BYA BA NI MDOR BSDU NA DRAN PA
TZAM GYIS GROL BAR 'GYUR BA'I RGYU

YIN TE, LHA THAMS CAD BSKYED PA DANG, RGYAS GDAB PA DANG, SNYING
GAR DGOD PA DANG, KHRUS BYA BA DANG, KUN LA MCHOG TU GYUR PA'I
RTZA BA'I RIG PA STE, NA MO BHA GA WA TE ZHES BYA BA NAS BRTZAMS
TE, SV'A H'A'I MTHAR THUG PA'O, ,SARBA BID CES BYA BA NAS BRTZAMS
TE, AOm BHA ZHES BYA'I MTHAR

THUG PA RNAMS TSE 'DI'I PHAN YON LA GNAS PA'AM SHI BA'I LUS LA
GDAGS PA DANG BZLAS BRJOD BYA BA DANG, BHA DANG SHA'I DON BSGOM
PA YIN TE, DE GSUNGS PA LHA'I DBANG PO DE BZHIN GSHEGS PA NGAN
SONG THAMS CAD YONGS SU SBYONG BA GZI BRJID KYI RGYAL PO GSANG
BA'I SNYING PO 'DI ZHES BYA BA LA

SOGS PA GSUNGS TE DE STON PA'I SGRA LA YANG DE SKAD CES BYA STE,
RIGS KYI BU'AM RIGS KYI BU MO GANG YANG RUNG BAS ZHES BYA BA NI
RGYAL RIGS LA SOGS PA DU MA STE, BU'AM BU MO GANG YANG RUNG BAS
ZHES BYA BA NI KHYAD PAR GYI DGAG PA MED PA'O, ,MING TZAM NYAN
TAM ZHES BYA BA NI MING NYID NYAN PA'O,,

BCANGS SAM ZHES BYA BA NI DON DANG TSIG GO, ,BKLAGS SAM ZHES BYA
BA NI KHA THON NAM GLEGS BAM GYIS SO, ,DE 'BA' ZHIG TU MA ZAD KYI
GRO GA LA SOGS PA LA BRIS NAS KYANG MGO BO'I GTZUG PHUD DAM DPUNG
PA 'AM MGUL DU BTAGS TE 'CHANG NA ZHES BYA BA NI TSE 'DI NYID LA
GNAS PA'I

GDAGS PA GSUM BSTAN TO, ,DE NYID DU GSUNGS PA TSE 'DI NYID LA BYA
BA'I DON TO, ,DE NYID KYI PHAN YON DUS MA YIN PAR 'CHI BA BRGYAD
DAM ZHES BYA BA LA SOGS PA SMOS TE, DUS MA YIN PAR 'CHI BA BRGYAD
NI MID PA BSGAGS PA LA SOGS PA'O, ,DUS MA YIN PA'I 'CHI BA DANG,

@236A *, ,'BREL PA'I RMI LAM GYI RNAM PA'AM ZHES BYA BA NI, RMI
LAM NI GSUM STE, BAG CHAGS KYI RMI LAM DANG LTAS BSTAN PA DANG
BYIN GYIS BRLABS PA'O, ,DES KYANG MI 'BYUNG LA GZHAN YANG NGAN
SONG DANG 'BREL PA'I MTSAN MA DE DAG THAMS CAD RMI LAM DU YANG MI
'BYUNG NA ZHES

BYA BA NI GNYID MA LOG PA NA LTA SMOS KYANG CI DGOS ZHES BYA BA'I
DON TO, ,MNYAN PA LA SOGS PA'I PHAN YON BSHAD NAS, DKYIL 'KHOR DU
JI LTA BAR ZHUGS LA ZHES BYA BAS ZHUGS PA'I PHAN YON STON TO,
,ZHUGS LA ZHES BYA BA LA DANG POR ZHUGS LA ZHUGS NAS DBANG BSKUR
NAS GONG DU BSHAD

PA'I SNYING PO BZLAS BRJOD BYED CING SNGAGS KYI DON BSGOM PA GANG
YIN PA ZHES BYA BA DANG, BHA DANG SHA'I DON BSGOM PA'O, ,LTA SMOS
KYANG CI DGOS TE ZHES BYA BA DANG PHUL DU BYUNG BA GSUNGS PA STE
BSTAN PA'O, ,DE NYID BSHAD PA DE DAG LAS SDIG PA GANG YANG NYE
BAR MI 'GYUR NGAN SONG DU 'GRO BAR YANG

MI 'GYUR RO ZHES GSUNGS SO, ,DE LTAR TSE 'DI LA GNAS PA'I PHAN
YON BSHAD NAS, TSE 'DAS PA RNAMS KYI PHAN YON GYI DBANG DU BYAS
NAS, SKYES PA'AM BUD MED DAM LHA'AM KLU'AM GNOD SBYIN NAM SRIN
PO'AM, BYOL SONG NGAM YI DAGS SAM SEMS CAN DMYAL BA LA SOGS TE
GANG

YANG RUNG BA SHI BA'I LUS DKYIL 'KHOR DU BTZUG STE DBANG BSKUR NA
ZHES BYA BA NI 'OG NAS 'BYUNG BA'I TSUL GYIS DKYIL 'KHOR DU BCUG
CING DBANG BSKUR NA ZHES BYA BA'I DON TO, ,DE NAS CIR 'GYUR ZHE
NA 'BRAS BU GSUNGS PA, SEMS CAN DMYAL BAR SKYES NA YANG DE MA
THAG PAR YANG THAR NAS LHA'I

RIS SU SKYE BAR 'GYUR RO, ,LHA'I RIS DER SKYES NAS KYANG, DE
BZHIN GSHEGS PA THAMS CAD KYI CHOS NYID MNGON DU BYED CES BYA BA
NI SGRO 'DOGS PA DANG, SKUR PA 'DEBS PA DANG BRAL BA'I CHOS NYID
THOB CES BYA BA'I DON TO, ,DE BZHIN GSHEGS PA THAMS CAD LA BSNYEN
BKUR LA SOGS PA YANG BYED,

PHYIR MI LDOG PAR YANG 'GYUR, RGYU NGES PA CAN DU YANG 'GYUR, DE
BZHIN GSHEGS PA THAMS CAD KYI RIGS SU YANG SKYE, SDIG PA THAMS
CAD RAB TU SPANGS NAS DE BZHIN GSHEGS PA THAMS CAD KYI RIGS SAM
LHA'I RIGS SAM, GANG YANG RUNG BAR BDE BA MYONG BAR 'GYUR RO ZHES
BYA BA NI DE BZHIN

@236B GSHEGS PA THAMS CAD LA BSNYEN BKUR BYED PA DANG, NGES PAR
'BYED PA'I CHA DANG MTHUN PA LA SOGS PA PHYIR MI LDOG PA DANG,
THEG PA CHEN PO'I RIGS CAN DANG, DE BZHIN GSHEGS PA'I DNGOS GRUB
DANG, MCHOD PA'I SGRIB PA LA SOGS PA SPANGS PA DANG, RIGS KYI
DNGOS GRUB DANG, 'JIG

RTEN PA'I LHA DANG, RI LU LA SOGS PA'I DNGOS GRUB GANG YANG RUNG
BA DANG LDAN PA'I BDE BA THOB PAR 'GYUR RO ZHES BYA BA'I DON TO,
,LHA'I DBANG PO MDOR NA, 'JIG RTEN DANG 'JIG RTEN LAS 'DAS PA'I
PHAN PA DANG BDE BA THAMS CAD MYONG BAR 'GYUR RO ZHES BYA BA NI
MDOR BSDU NA 'JIG RTEN DANG 'JIG

RTEN LAS 'DAS PA GNYIS SU BSDUS PAS DE'I PHAN PA DANG BDE BA
MYONG BAR 'GYUR RO ZHES BYA BA'I DON TO, ,'DIS NI DKYIL 'KHOR
RGYAL PO MCHOG SGOM PA RNAMS KYI KHANG PA BRTZEGS MA DANG GDAN
BSKYED PA DANG, KUN RIG SPRUL NAS THUGS KAR ZLA BA LA SNGAGS BKOD
NAS LHA RNAMS SPRUL PA DANG, SPRUL CING

SGRUB PA'I SNGAGS 'BRAS BU DANG BCAS PA BSTAN TO, ,RI RAB TU
SPRUL BA'I DUS NI, GTZO BO GRUB PA'I DUS SU 'KHOR RNAMS GRUB PAS,
GTZO BO DANG 'KHOR SPRUL PA MA BSTAN TO, ,DE NAS ZHES BYA BA NAS
BRTZAMS TE MYONG BAR 'GYUR RO ZHES BYA BA'I BAR GYI GZHUNG GIS
DKYIL 'KHOR RGYAL PO MCHOG GI TING

NGE 'DZIN BSTAN TO, ,DE NAS GTZO BO DANG THA MI DAD PAR BSAMS TE,
BSDU BA DANG PHYAG 'TSAL BA DANG, CHED DU BRJOD PA DANG, BYIN
GYIS BRLAB BA DANG, YANG CHED DU BRJOD PA DANG, DBANG BLANG BA
DANG, DGUG GZHUG BYA BA DANG, RGYAS GDAB PA DANG, KUN GYI PHRIN
LAS GCIG LA SBYAR BA DANG,

KUN GYI DE KHO NA NYID BSDUS PA DANG, GSANG ZHING SRA BA'I MCHOG
MTHON PO LAS BSTAN PA BZHIN SHES PAR BYA'O, ,LAS KYI RGYAL PO
MCHOG GI TING NGE 'DZIN TO, ,,DAM TSIG DANG DBANG THOB PAS THABS
'DI NYID LA 'JUG PAR BYA BA'I PHYIR, DE NAS ZHES BYA BA LA SOGS
PAS SLOB DPON GYI LAS

DANG; SLOB MA GZHUG PA LA SOGS PA'I CHO GA STON TO, ,DE NAS SNGON
DU BSNYEN PA BYAS PA'I RJES THOGS LA'O, ,DE YANG 'DIR LO'AM, LO
PHYED DAM, ZLA BA GCIG GAM, LHA RNAMS GRUB NAS ZHES BYA BA'I DON
TO, ,LHA RNAMS KYI DBANG PO BRGYA BYIN GYIS 'DI SKAD CES GSOL TO
ZHES BYA

@237A *, ,BAR SBYAR RO, ,CI ZHIG BYAS NAS SHE NA, BCOM LDAN 'DAS
LA DE BZHIN DU BSKOR BA BYAS NAS ZHES BYA BA'I DON TO, ,BCOM LDAN
'DAS BSHAD DU GSOL ZHES BYA BAR SBYAR RO, ,CI'I SLAD DU ZHE NA,
NGAN SONG GI DBANG DU GYUR PA RNAMS LA PHAN PA DANG BDE BAR BGYI
BA DANG

CI NAS KYANG SEMS CAN DE DAG NGAN SONG THAMS CAD KYI SGO LAS
RGYAB KYIS PHYOGS PAR BGYID PA DANG, BLA NA MA MCHIS PAR YANG DAG
PAR RDZOGS PA'I BYANG CHUB BDE BLAG TU RTOGS PAR BGYI BA'I SLAD
DU ZHES BYA BA NI DKYIL 'KHOR BRIS PAS MI RNAMS LA PHAN PA'I DON
DU STE DE'I PHYIR BSHAD DU GSOL

ZHES BYA BA'I DON TO, ,RJE BTZUN BSHAD DU GSOL ZHES BYA BA NI
KHYAD PAR DU BOD PAS GSOL BA BTAB PA'O, ,DE NAS ZHES BYA BA NI
GSOL BA BTAB PA'I RJES THOGS LA'O, ,BCOM LDAN 'DAS SH'AKYA THUB
PAS ZHES BYA BA NI, KUN RIG NYID MI YUL DU SH'AKYA THUB PAR GYUR
PA LA DGONGS NAS DE SKAD CES

BSHAD DE NGES SO, ,DE BZHIN GSHEGS PA THAMS CAD KYI NGAN SONG
THAMS CAD YONGS SU SBYONG BA'I YE SHES ZHES BYA BA NI DER NGES
PA'I YE SHES TE, DBYER MI PHYED PAS RDO RJE ZHES BYA LA DKYIL
'KHOR GYI DE KHO NA NYID DE, DE LA DMIGS PA'I TING NGE 'DZIN LA
YANG DE SKAD CES BYA'O, ,DE'I SNYOMS

PAR ZHUGS PA NI MNGON DU MDZAD PA STE DE MDZAD NAS SO, ,DE BZHIN
GSHEGS PA THAMS CAD KYIS NGAN SONG THAMS CAD YONGS SU SBYONG BA'I
GZI BRJID KYI RGYAL PO ZHES BYA BA'I DKYIL 'KHOR CHEN PO 'DI
GSUNGS SO ZHES BYA BA DKYIL 'KHOR NI GZUGS CAN DANG GZUGS MED PA
LA GZUGS MED DE

RANG GI DKYIL 'KHOR GNYIS SU MED PA'I YE SHES SO, ,DE YANG CHOS
KYI BCUD KYI SNYING PO 'BYUNG BA'I PHYIR DANG SNYING PO LAN PA'I
PHYIR DE SKAD CES BYA'O, ,CHEN PO ZHES BYA BA NI CHOS KYI DBYINGS
SNGON DU 'GRO BAS YE SHES GZUGS SKU DANG BCAS PA'O, ,'DI ZHES BYA
BA 'OG NAS BYUNG BA 'DI'O GSUNGS

SO ZHES BYA BA NI BKA' STZAL PA'O, ,GSUNGS PA'I RANG GI NGO BO
BSTAN PA'I PHYIR, ,SANGS RGYAS KUN GYI BYANG CHUB SEMS, ,BLA NA
MED PA RTOGS 'GYUR BA'I, ,RGYAL BAS GSUNGS PA'I YE SHES GANG, ,DE
NI DKYIL 'KHOR SNYING POR GSUNGS, ,ZHES BYA BA YIN TE, SANGS
RGYAS KUN GYI BYANG CHUB SEMS,

@237B ZHES BYA BA NI GNYIS SU MED PA'I YE SHES SO, ,BLA NA MED PA
ZHES BYA BA NI SPROS PA DANG BRAL BA'O, ,RTOGS 'GYUR BA'I ZHES
BYA BA NI KHONG DU CHUD PA'O, ,DE NYID YE SHES ZHES BYA BAS STON
TE SUS GSUNGS SHE NA, RGYAL BAS GSUNGS PA'I ZHES BYA BA SMOS SO,
,DE NI DKYIL 'KHOR SNYING POR GSUNGS, ,

ZHES BYA BA NI NGES PAR GZUNG BA STE DE NYID CES BYA BA'I DON TO,
,DKYIL 'KHOR SNYING POR GSUNGS ZHES BYA BA NI DKYIL 'KHOR GYI
RANG BZHIN DU BSHAD PA'O, ,RANG BZHIN DU BSHAD PA DE YANG 'DI YIN
TE, MI MNYAM PA MED PAS ZUR BZHI YIN NO, ,DRAN PA NYE BAR GZHAG
PA BZHI DANG, YANG DAG PAR SPONG

BA BZHI DANG, RDZU 'PHRUL GYI RKANG BA BZHI DANG, DBANG PO LNGA
ZHES BYA BA NI SGO BZHI YIN NO, ,BSAM GTAN RNAMS LA RTA BABS
BZHI, ,ZHES BYA'O, ,GZUGS RNAMS LA KHA KHYER LA BRTEN PA'I LHA MO
RNAMS ZHES BYA'O, ,BSAM PA THAMS CAD YONGS SU RDZOGS PA 'DUL BA
BSKYOD PA'I RANG BZHIN NI,

RLUNG GIS DAR 'PHAN BSKYOD NAS SGRA SGROGS PA ZHES BYA'O, ,YE
SHES ME LONG ZHES BYA'O, ,BYANG CHUB KYI YAN LAG ME TOG GI PHRENG
BA ZHES BYA'O, ,MI ZAD PA'I BDE BA DRA BA DANG DRA BA PHYED PA
DANG, RIN CHEN MCHOG NYI MA DANG ZLA BA ZHES BYA'O, ,RNAM PAR
THAR PA BRGYAD DKYIL 'KHOR BRGYAD CES BYA'O, ,THEG

PA CHEN PO MDO SDES BSKOR BA NI RDO RJE THEG PA ZHES BYA'O,
,'KHOR LO NI CHOS KYI 'KHOR LO ZHES BYA'O, ,DE YANG JI SKAD DU,
MI MNYAM MED PAS ZUR BZHI STE, ,DRAN DANG DBANG PO SGO BZHI YIN,
,BSAM GTAN RNAMS KYANG RTA BABS YIN, ,KHA KHYER LA BRTEN RDO RJE
MCHOG ,LHA MOS MCHOD PAS GZUNGS

RNAMS YIN, ,SNA TSOGS PA YI RGYAN RNAMS KUN, ,BSAM PA THAMS CAD
RDZOGS PA YIN, ,GDUL BYA BSKYOD PAS SNA TSOGS MCHOG ,DAM CHOS
MCHOG NI KUN DU 'GRO, ,RLUNG GIS BSKYOD NAS SNA TSOGS MCHOG ,DAR
'PHAN DRIL BU SGRA SGROGS NI, ,ME LONG YE SHES RTAGS ME TOG ,DRA
BA DRA PHYED

RIN CHEN MCHOG ,NYI MA ZLA BA YANG DAG LDAN, ,KUN GRUB MI ZAD BDE
BA STE, ,BDE BA CHEN PO ZHAS BSHAD DO, ,DE YI NANG RIM DAG GI
THIG ,DKYIL 'KHOR BRGYAD PA 'DRA PHA NI, ,'DI NA RNAM PAR THAR PA
BRGYAD, ,DNGOS GRUB KUN GYI BDE BA STER, ,THEG PA CHEN PO BYANG
CHUB SEMS, ,MDO SDE'I

@238A *, ,'KHOR LO BSKOR BAS NA, ,RDO RJE THIG GIS YONGS BSKOR
BA, ,RDO RJE 'KHOR LO YANG DAG BRI, ,ZHES PA DANG, CHOS KYI 'KHOR
LO 'DRA BA LA, ,LTE BAR BCAS SHING RTZIBS BCU DRUG ,CES GSUNGS
PA'I PHYIR RO, ,YANG DE NYID KYI BYANG CHUB SEMS KYI 'BRAS BU
DANG BSDU BA'I

DNGOS PO BZHI DANG, SEMS CAN GYI DON LA CHAGS PA DANG, BYANG CHUB
SEMS DPA' KUN MGU BAR BYED PA'I TSUL NI RDO RJE SEMS DPA' DANG,
RGYAL PO DANG, CHAGS PA DANG, LEGS PA'O, ,JI SKAD DU, BYANG CHUB
SEMS KYI 'BRAS BU NI, ,SANGS RGYAS YE SHES BLA MED GANG, ,DE NI
RDO RJE SEMS

RANG BZHIN, ,CHOS DANG LONGS SPYOD SPRUL PA'O, ,ZHES PA DANG,
BSDU BA YI NI DNGOS PO BZHI, ,BCOM LDAN 'DAS KYIS GANG SPYAD PA,
,SEMS CAN 'GUGS PA'I THABS ZHES PA, ,RDO RJE RGYAL PO YANG DAG
'BYUNG, ,ZHES BYA BA DANG, SEMS CAN SMIN PHYIR BCOM LDAN GYIS,
,GANG TSE BYANG CHUB

SPYOD PA SPYAD, ,BYANG CHUB SPYOD LA RJES CHAGS PA, ,RDO RJE
CHAGS PAR YANG DAG 'BYUNG, ,ZHES PA DANG, SANGS RGYAS THAMS CAD
MNYES BYED CING, ,LEGS SO ZHES BYA RAB STER BYED, ,BYANG CHUB
SEMS DPA' KUN MGU BYED, ,DE NI RDO RJE LEGS PAR BRJOD, ,CES
GSUNGS PA'I PHYIR RO,,

GNYIS SU MED PA'I YE SHES DE NYID SBYIN PA'I PHA ROL TU PHYIN PA
DANG MI SHES PA'I MUN NAG 'JOMS PA DANG, CHOS KYI RGYAL MTSAN
CHEN PO DANG, BYANG CHUB SEMS DPA' KUN DBUGS 'BYIN PA GO RIMS
BZHIN DU RDO RJE RIN CHEN DANG, GZI BRJID DANG, RGYAL MTSAN DANG
BZHAD PA BZHI YIN TE, JI

SKAD DU, BYANG CHUB SEMS DPA'I SBYIN PA GANG, ,MKHA' MNYAM RIN
CHEN LTA BU STE, ,RDO RJE RIN CHEN SKAL BA CHE, ,DES NA RDO RJE
RIN CHEN BRJOD, ,CES PA DANG, MA RIG LING TOG 'KHOR BA YI, ,MI
SHES MUN PA 'JOMS BYED CING, ,THAR PA'I SNANG BA GZI BRJID CHE,
,DE NI RDO RJE GZI

BRJID DO, ,ZHES PA DANG, RGYAL MTSAN SANGS RGYAS KUN RANG BZHIN,
,THAR PA'I LAM 'GRO RGYAL MTSAN DE, ,CHOS KYI RGYAL MTSAN RGYAL
MTSAN CHE, ,DE NI RDO RJE RGYAL MTSAN BRJOD, ,CES PA DANG, RNAL
'BYOR CHEN PO RDO RJE BZHAD, ,SANGS RGYAS THAMS CAD BZHAD BYED
CING, ,BYANG CHUB SEMS

@238B DPA' KUN DBUGS 'BYIN, ,DE NI RDO RJE BZHAD PAR BRJOD, ,CES
GSUNGS PA'I PHYIR GNYIS SU MED PA'I YE SHES DE NYID SEMS CAN GYIS
RTOGS PAR BYED PA'I RGYU DANG, SHES RAB CHEN PO DANG, CHOS KYI
'KHOR LO DANG, TSIG DANG BRAL BAS SMRA BA STE, BZHI PO GO RIMS
BZHIN DU RDO RJE CHOS DANG RNON PO DANG,

'KHOR LO DANG SMRA BA STE, JI SKAD DU, RNAL 'BYOR CHEN PO SANGS
RGYAS CHOS, ,SANGS RGYAS SEMS CAN RTOGS BYED PA, ,DAG PA DE BZHIN
GSHEGS SNYING PO, ,DE NI RDO RJE CHOS SU BRJOD, ,CES PA DANG,
SHES RAB RNON PO YE SHES CHE, ,SHIN TU SDUG PA'I NYON MONGS GCOD,
,SHES BYA'I SGRIB PA

GCOD PAS NA, ,DE NI RDO RJE RNON POR BRJOD, ,CES PA DANG, 'KHOR
LO SANGS RGYAS GAR SHES PA, ,CHOS KYI 'KHOR LO SHIN TU BRTAN,
,DAM CHOS SGROL BA'I BCUD LAS BYUNG, ,DE NI RDO RJE RGYU ZHES
BYA, ,ZHES PA DANG, SANGS RGYAS KUN GYI CHOS CHEN PO, ,MKHA'
MTSUNGS TSIG DANG BRAL BA STE,

TSIG MED TSIG LAS YANG DAG BYUNG, ,ZHES GSUNGS PA'I PHYIR RO,
,GNYIS SU MED PA'I YE SHES NYID SEMS CAN SMIN PA DANG GROL BA
DANG THEG PA DMAN PA SPONG BA DANG, NYON MONGS PA THAMS CAD ZAD
PA DANG DE BZHIN NYID PHYIN CI MA LOG PA STE GO RIMS BZHIN DU,
RDO RJE LAS DANG SRUNG BA DANG,

GNOD SBYIN DANG, KHU TSUR ZHES BYA'O, ,JI SKAD DU, SEMS CAN SMIN
DANG GROL BA YI, ,SANGS RGYAS KUN GYI LAS GANG DANG, ,SANGS RGYAS
LAS NI BDAG MED PA, ,DE NI RDO RJE LAS ZHES BYA, ,BYANG CHUB SEMS
DPA' SRUNG BA STE, ,THEG PA DMAN PA SPANG BYED CING, ,RTZE MO NAS
LTUNG SRUNG BYED PA, ,

DE NI RDO RJE SRUNG BAR BSHAD, ,SDIG PA THAMS CAD ZAD BYED CING,
,NYON MONGS THAMS CAD NGES PAR GCOD, ,SRID PA ZAD BYED GNOD SBYIN
CHE, ,DE NI RDO RJE GNOD SBYIN BRJOD, ,CES PA DANG, BDEN ZHING
GZHAN MIN DE BZHIN NYID, ,'GYUR MED DE KHO NA NYID GANG, ,SANGS
RGYAS DE BZHIN NYID YE SHES, ,

DE NI RDO RJE KHU TSUR BRJOD, ,CES GSUNGS PA'I PHYIR RO, ,GNYIS
SU MED PA'I YE SHES DE NYID SBYIN PA DANG TSUL KHRIMS DANG, BZOD
PA DANG, BRTZON 'GRUS DANG, BSAM GTAN DANG, SHES BAR DANG, THABS
DANG, SMON LAM RNAMS NI, L'A SYE DANG, M'A LE DANG, G'I RTI DANG,
NI RT'I DANG, DH'U PE DANG,

@239A *, ,PUshPE DANG, A'A LO KE DANG, GANDHE ZHES BYA BA RNAMS
SO, ,JI SKAD DU, GANG PHYIR MCHOG TU ROL PAS NA, ,SGEG MO SBYIN
PA'I PHA ROL PHYIN, ,BYANG CHUB YAN LAG 'BRAS STER BAS, ,PHRENG
BA TSUL KHRIMS PHA ROL PHYIN, ,ZHES PA DANG, ZHI BA'I CHOS LA
RJES MOS PAS, ,GLU

MA BZOD PA'I PHA ROL PHYIN, ,ZHES PA DANG, SANGS RGYAS MCHOD LA
MI SKYO BAS, ,GAR MA BRTZON 'GRUS PHA ROL PHYIN, ,ZHES PA DANG,
THAR PA MCHOG NI DGA' SGRUB PAS, ,BDUG PA SHES RAB PHA ROL PHYIN,
,SANGS RGYAS NYID 'BRAS RGYU YIN PAS, ,ME TOG BSAM GTAN PHA ROL
PHYIN, ,ZHES

PA DANG, RDO RJE MAR ME THABS CHEN PO, ,SMON LAM RDO RJE BYUG PA
DANG, ,ZHES GSUNGS PA'I PHYIR RO, ,GNYIS SU MED PA'I YE SHES DE
NYID BYANG CHUB KYI SEMS KYI MTSAN NYID 'GUGS PAR BYED PA DANG,
BYANG CHUB KYI SPYOD PA'I ZHAGS PA DANG THEG PA CHEN POR 'CHING
BA DANG, CHOS THAMS CAD

SKYE BA MED PAR 'BAB PA STE GO RIMS BZHIN DU, LCAGS KYU DANG,
ZHAGS PA DANG, LCAGS SGROG DANG, DRIL BU'O, ,DE YANG JI SKAD DU,
BYANG CHUB SEMS KYIS 'GUGS PA NI, ,RDO RJE LCAGS KYUR YANG DAG
BRJOD, ,BYANG CHUB SPYOD PA LA SPYOD PA, ,RDO RJE ZHAGS PAR DE
BSHAD DO, ,THEG PA

DMAN PA SRUNG BYED PA, ,RDO RJE LCAGS SGROG DE BSHAD DO, ,RAB NI
YANG DAG 'BYUNG, ,ZHES GSUNGS PA'I PHYIR RO, ,YE SHES DE GSUNGS
PA'I PHYIR RO, ,YANG GNYIS SU MED PA'I THUGS DE NYID SNYING RJE
DANG, BYAMS PA DANG, DGA' BA DANG, BTANG SNYOMS DANG BZHI NI GO
RIMS BZHIN DU,

SANGS RGYAS SPYAN MA DANG, M'A MA K'I DANG, GOS DKAR MO DANG,
SGROL MA RNAMS ZHES PA YIN NO, ,JI SKAD DU, SANGS RGYAS SPYAN NI
BYAMS PA CHE, ,M'A MA K'I NI SNYING RJE CHE, ,DKAR MO DGA' BAR
RAB TU BRJOD, ,BTANG SNYOMS CHE DANG THABS CHE BAR, ,SGROL MA
ZHES NI BRJOD PA YIN, ,ZHES

GSUNGS PA'I PHYIR RO, ,GNYIS SU MED PA'I YE SHES NYID BYANG CHUB
KYI SEMS DANG, TSOGS DANG, SHES RAB DANG, BYANG CHUB KYI SPYOD PA
ZHES BYA BA BZHI GO RIMS BZHIN DU NGAN SONG SBYONG BA DANG, RIN
CHEN TOG DANG, SH'AKYA'I DBANG PO DANG, ME TOG CHER RGYAS SO, ,JI
SKAD DU, BYANG

@239B CHUB TU NI SEMS BSKYED DANG, ,DE BZHIN TSOGS DANG SHES RAB
DANG, ,BYANG CHUB SPYOD PA RAB SPYOD PA, ,RGYAL PO BZHIR NI YANG
DAG 'BYUNG, ,ZHES GSUNGS PA'I PHYIR RO, ,YE SHES DE NYID CHOS
THAMS CAD GCIG TU BSDUS PA NI, BCOM LDAN 'DAS RNAM PAR SNANG
MDZAD DO, ,JI SKAD DU,

DBUS SU RNAM PAR SNANG MDZAD CES, ,CHOS RNAMS GCIG TU BSDUS PA
YIN, ,ZHES GSUNGS PA'I PHYIR RO, ,'DIS NI 'BRAS BU DE NYID LAS
LDOG PA'I TSUL GYIS THA DAD PA YIN GYI NGO BO NYID KYIS THA DAD
PA YOD PA MA YIN NO, ,'DIS NI GZHAN YANG GSANG SNGAGS KYI SGO'I
SPYAD PA SPYOD PAR 'DOD PA

RNAMS KYIS DKYIL 'KHOR GYI DE KHO NA NYID THOG MAR SHES PAR GYIS
SHIG CES STON TO, ,DE LTAR NANG GI DKYIL 'KHOR GZUGS MED PA
GSUNGS NAS, DA NI DE NAS ZHES BYA BA LA SOGS PAS PHYI'I DKYIL
'KHOR GZUGS DANG BCAS PA BSTAN TO, ,DE NAS ZHES BYA BA NI BAR MA
CHAD PA'O, ,

YANG ZHES BYA BA NI SDUD PA'O, ,BCOM LDAN 'DAS KYIS SEMS CAN
THAMS CAD LA THUGS BRTZE BA'I SLAD DU ZHES BYA BA NI MI RNAMS LA
PHAN PA'I DON DU'O, ,PHYI'I DKYIL 'KHOR ZHES BYA BA NI, ,GZUGS
DANG BCAS SHING THAMS CAD 'JUG TU RUNG BA'O, ,'DI GSUNGS SO ZHES
PA NI, MI

RNAMS LA PHAN PA'I DON DU BSHAD DO, ,GTZUG LAG KHANG DANG SKYED
MOS TSAL, ,MCHOD RTEN LHA KHANG KUN RA SOGS, ,JI BZHIN PA YI CHO
GA YIS, ,GNAS NI BYIN GYIS BRLAB PA BRTZAM, ,ZHES BYA BA NI GTZUG
LAG KHANG DANG, MCHOD RTEN DANG LHA KHANG DANG KUN DGA' RA BA
DANG 'BAB CHU'I

'GRAM DANG, GRONG KHYER GYI SHAR DANG, BYANG GI PHYOGS KYI CHAR
RAM GANG DU YID DANG MTHUN PA'I GNAS SU'O, ,DE NAS, DKYIL 'KHOR
BRI BA'I DON DU NI, ,TSIGS BCAD 'DI NI BSGRAG PAR BYA, ,SA LA
RGYU BA'I LHA KUN DANG, ,GANG ZHIG SA LA BRTAN PA KUN, ,BYAMS
PA'I SEMS KYIS GNAS

NAS SU, ,SEMS CAN KUN LA DGE DON DU, ,KUN DGA'I DON DU ZHU ZHING
MCHIS, ,DE NAS JI LTAR 'TSAM BZHIN DU PUS MO NUB TZAM 'OG TU
BRKOS LA, GYO MO LA SOGS PA BSAL LA, SPYAN DANG RDO RE GNOD SBYIN
DANG, ,BDUD RTZI 'KHYIL PA'I SNGAGS KYI CHUS BSANG GTOR BYA, ,BRU
TSAD KYIS CHE

@240A *, ,CHUNG BRTAG PAR BYA, BA'I CHU DANG LCI BAS BYUG ,SA
GZUNG BA DANG SBYANG BA'I CHO GA'O, ,DE NAS GOS DANG RGYAN SNA
TSOGS KYIS BRGYAN, KHRUS BYAS LUS DRI CHUS, RDO RJE GNOD SBYIN DU
BSKYED, MIG GNYIS SU MA DANG tA LAS ZLA BA DANG NYI MA DGOD,
RKANG PA LA AA LAS

SNA TSOGS RDO RJE BSKYED, LAG PA GNYIS KYIS RDO RJE DRIL BU BZANG
STE YI GE H'Um GI SGRA SGROGS SHING, G-YAS NAS BSKOR LA DENGS
ZHES BRJOD, MTSAMS DANG RA BA DANG DRA BA DAG KYANG BYA, BDUD
DANG SDANG BA BZLOG ,DE NAS PHUR BU BYIN GYIS BRLABS LA PHUR BU
GDAB PAR BYA'O, ,'DIS NI,

JI BZHIN PA YI CHO GA YIS, ,ZHES BYA BA'I DON TO, ,DE NAS SBYOR
BA DANG PO DANG, DKYIL 'KHOR RGYAL MCHOG DANG, LAS RGYAL MCHOG
BSGOMS LA DKYIL 'KHOR NAM MKHA' LA BTEG, ,LHA'I GNAS SU TZANDAN
LA SOGS PA'I ZLUM PO DANG, GRU BZHI'I THIG LE BYA, DKYIL 'KHOR

BRTAGS PA BSDUS, LCAGS KYU LA SOGS PAS DGUG GZHUG BYA, BGEGS
BSKRAD PA DANG, RA BA DANG, DRA BA BYA, SGO BCAD SRUNG BA BRTAN
PAR BYA, MCHOD YON DBUL BA SNGON DU 'GRO BAS PHYAG RGYA BZHIS
RGYAS GDAB, MCHOD PA RNAMS KYIS MCHOD RANG RANG GI SNGAGS CI MANG
DU BZLAS TE,

BUM PA LHAG PAR GNAS PA DANG SLOB MA LHAG PAR GNAS PA DANG, PHYI
ROL DU GTOR MA SBYIN PA DANG, NYE REG DANG, SBYIN SREG DANG,
MCHOD CING GSOL BA GDAB PA LA SOGS BYA'O, ,'DI TZAM GYIS NI, GNAS
NI BYIN GYIS BRLAB PA BRTZAM, ,ZHES BYA BA'I DON YIN NO, ,BYIN
GYIS BRLABS

PA'I GNAS DER NI, ,ZHES BYA BA NI DE NYID DU'O, ,PHYI YI DKYIL
'KHOR BRI BAR BYA, ,ZHES PA NI DKYIL 'KHOR GYI SGO GNYIS PA'O,
,PHYOGS KUN MNYAM PA GRVA DANG BCAS PAS GRU BZHI PA LA PHYOGS KYI
CHA RE RE ZHING SGO BZHI YOD PAS SGO BZHI PA ZHES BYA'O, ,RTA
BABS BZHI DAG LDAN PA DANG, ,THEM

SKAS BZHI YI PHRENG BA DANG, ,SENG GE BA GLANG RNAMS KYIS BRGYAN,
,ZHES BYA BA NI, PHYOGS RE RE NA RTA BABS RE DANG, THEM SKAS
PHRENG BA DANG, SENG GE BA GLANG RNAMS KYIS MDZES PAR BYAS PAS DE
SKAD CES BYA'O, ,DAR DANG LNGA LDI DO SHAL PHRENG, ,DRIL BU DANG
NI RDZA MAS BRGYAN, ,ZHES BYA BA

@240B NI DAR GYI LNGA LDI DANG, MU TIG GI DO SHAL DANG, ME TOG GI
PHRENG BA DANG, DRIL BU G-YER KHA LA SOGS PA DAG, RNGA MAS MDZES
PAR BYAS PA LA DE SKAD CES BYA'O, ,RDO RJE RIN CHEN PADMA DANG,
,RGYA GRAM PA YI PHYAG RGYAS BRGYAN, ,ZHES BYA BA NI SHAR PHYOGS
SU RDO RJE, LHOR RIN PO CHE, NUB TU PADMA,

BYANG DU RGYA GRAM GYI PHYAG RGYAS BRGYAN CING SPRUL PA'O, ,SRANG
BU RGYAN DANG LDAN PA DANG, ,PHYI YI SGO KHYUD RNAMS KYIS BRGYAN,
,ZHES BYA BA NI TSANGS THIG GNYIS DANG, ZUR THIG GNYIS DANG, SHAR
PHYOGS DANG, NUB DANG, BYANG DANG, LHO PHYOGS KYI THIG STE BRGYAD
DANG LDAN PA DANG, SGO KHYUD

NI MDZES PA DANG, RJES SU MDZES PA ZHES BYA BA NI RTZIG PAR STON
PA'I CHA GNYIS TE DE RNAMS KYIS BRGYAN PA'O, ,DGU YI CHAR NI BGOS
PA LAS, ,ZHES BYA BA NI NANG GI DKYIL 'KHOR GNAS GRU BZHI PA CHA
DGU DANG LDAN PAR BGOS PA LA SO, ,SGO DANG SGO KHYUD SUM CHAR
BYA, ,ZHES BYA BA NI SGO DANG SGO KHYUD

LA CHA CHEN GCIG GNAS PAR BYAS PAS SUM CHA'I YANG SU MA CHAR
'GYUR RO, ,RDO RJE SRAD BUS THIG GDAB PO, ,ZHES BYA BA NI RDO RJE
SRANG BUR BYIN GYIS BRLABS PAS GDAB BO, ,DBUS KYI DKYIL 'KHOR
THIG GDAB PA, ,ZHES BYA BA NI DBUS KYI YANG DBUS KYI THIG GDAB
PA'O, ,CHOS KYI 'KHOR

LO DRA BA LA, ,ZHES BYA BA NI RDO RJE DANG MTSON CHA'I 'KHOR LO
LTA BU MA YIN PA CHOS KYI 'KHOR LO 'DRA BA'O, ,YANG NA LTE BA
DANG RTZIBS RTEN DANG RTZIBS DANG GSUM CHOS KYI 'KHOR LO GSUM
DANG 'DRA BA'O, ,YANG NA STONG PA NYID BCU DRUG CHOS YIN LA DE
YANG 'KHOR LO NI 'DRA BA'O, ,LTE BAR BCAS

SHING RTZIBS BCU DRUG ,CES BYA BA NI LTE BA DANG, RTZIBS RTEN
DANG BCAS SHING, RTZIBS BCU DRUG TU GRANGS NGES PA'O, ,RIM PA
GSUM DANG LDAN PA LA, ,ZHES BYA BA'I LTE BA'I RIM PA DANG, RTZIBS
RTEN GYI RIM PA DANG, RTZIBS KYI RIM PA DANG LDAN PA'O, ,RTZIBS
NI NYIS 'GYUR NYID DU

BYA; ,ZHES PA NI, RTZIBS BYANG CHUB SEMS DPA'I GNAS YIN PAS GTZO
BO'I GNAS PAS NYIS 'GYUR GYIS CHUNG BAR BYA'O ZHES BYA BA'I DON
TO, ,YANG LTE BA LA BSKOR BA'I RIM PA DANG PO NI RTZIBS RTEN NO,
,GNYIS PA NI RTZIBS YIN PA'I PHYIR, RTZIBS NI NYIS 'GYUR NYID DU
BYA, ,ZHES GSUNGS

@241A *, ,SO; ,'DI NI DON SLAR YANG GSAL BAR BYA STE, SA YI CHA
YID DU 'ONG BAR DKYIL 'KHOR GYI NYIS 'GYUR GYI TSAD LA, MIG BYIN
GYIS BRLAB CING BSGRIL BA DANG RANG RDO RJE SEMS DPAR BSKYED DE,
GROGS PO RDO RJE LAS SU BSKYED NAS, DANG PO RANG SHAR DU BLTAS TE
TSANGS

THIG GDAB, DE'I 'OG TU BYANG DU BLTAS TE TSANGS THIG GNYIS PA
GDAB, ME'I GNAS SU GNAS LA SHAR GYI THIG GDAB, RLUNG GI PHYOGS SU
BLTAS TE NUB KYI THIG KYANG GDAB, NYID NYID DU 'DUG STE SHAR DU
BLTAS TE BYANG DU THIG KYANG GDAB, ME'I MTSAMS SU GNAS NAS LHO
PHYOGS KYI

THIG GDAB, DE NYID DU 'DUG STE RLUNG PHYOGS SU BLTAS TE TSANGS
THIG GDAB PAR BYA, BDE BRAL GYI PHYOGS SU 'DUG STE DBANG LDAN DU
KHA BLTAS LA ZUR THIG GNYIS PA GDAB, DE LTAR GU BZHIR GNAS PA LA
CHA CHEN BCU DRUG GDAB PAR BYA'O, ,THA MAR CHA CHEN GNYIS PAR
BYA'O, ,DBUS KYI BCU PO

GNYIS GNYIS GDAB, NYI SHU RTZA BZHI DAG TU 'GYUR, ,DE NAS CHA
PHRA MO GDAB PAR BYA BA NI, CHA CHEN DGU RU GNAS PA LA, ,THA MAR
LNGA BA'I PHYED BOR BA LA LHAG MA BRGYAD LA BZHI BZHIR BGO GSUM
PA DANG DE BZHIN DU LNGA PA LA YANG NGO, ,PHYI ROL GYI SGO DANG
NANG GI SGO KHYUD DANG LOGS SU 'GYUR RO,,

LNGA PA'I PHYED NANG DU BOR NAS PHYI ROL GNYIS SU GDAB, DRUG PA
LA CHA BRAN BZHI BTAB LA BDUN PA'I NANG ROL CHA CHUNG GCIG GDAB
BO, ,CHA GSUM MI GDAB, DGU PA DANG BCU PA BCU GNYIS PA BCU GNYIS
PA BZHI BZHIR GDAB BO, ,DE NAS TSON GYI THIG GDAB PAR BYA STE,
LNGA PA PHYED KYI DANG PO

GDAB; ,DE NAS GNYIS DOR GSUM PA GDAB, ,DRUG PA LA YANG GDAB PAR
BYA, ,DGU PA'I NANG GI CHA GCIG GDAB, ,YANG GNYIS DOR LA CHA GCIG
GDAB, ,YANG GNYIS BZHAG LA CHA GCIG GDAB, ,NGOS DANG 'GRAM MA
DANG YA PHUGS 'GYUR, ,LHAG MA NI CI RIGS PAR SBYAR BAR BYA'O,
,DBUS KYI DKYIL 'KHOR

THIG GDAB PA LA, TSANGS THIG GI PHYOGS GCIG TU BCU GNYIS PA YONGS
SU BSKOR BAS RTZIBS RTEN DU 'GYUR RO, ,DE'I NANG DU PHYOGS GCIG
GI BZHI PA BTAB BAS KA BAR 'GYUR RO, ,RTZIBS RTEN GYI PHYIR ROL
GSUM DOR BA LA RTZIBS DRUG TU BYA STE, GTZO BO'I GNAS PAS PHYED
KYIS

@241B CHUNG BA NYIS 'GYUR DU BYA'O, BZHI PA YONGS SU BSKOR BAS
RDO RJE'I PHRENG BA'O, ,THIG GDAB PA'I CHO GA'O, ,DBUS KYI PHYOGS
SU KUN RIG GI, ,DRUNG DANG KUNDA ZLA 'DRA BA, ,ZHES PA NI DKYIL
'KHOR GYI DBUS KYI PHYOGS SU BCOM LDAN 'DAS RNAM PAR SNANG MDZAD
KHA DOG DUNG DANG KUNDA DANG, ZLA BA

DANG 'DRA BA LA MCHOG TU PHUL DU BYUNG BA'O, ,DBYIBS DANG GDAN
DANG RGYAN CI ZHIG CE NA, ZHAL BZHI PA LA DRO RJE YI, ,SENG GE'I
GDAN LA BZHUGS PA DANG, TING NGE 'DZIN PHYAG RGYAR LDAN PA DANG,
,RGYAN RNAMS KUN GYIS BRGYAN PA BRI, ,ZHES GSUNGS SO, ,ZHAL
GSUNGS SO, ,ZHAL BZHI PA LA ZHES BYA BA SKU GCIG

LA ZHAL BZHI'O, DE YANG 'OG NAS DE'I SPYAN SNGAR NGAN SONG KUN
'DREN SHAR PHYOGS LA GSUNGS PA'I PHYIR RO, ,SENG GE'I GDAN LA
ZHES PA SENG GE DANG PADMA DANG ZLA BA LA'O, ,RDO RJE'I BZHUGS PA
DANG ZHES SBYAR RO, ,'DIS NI RDO RJE SKYIL KRUNG GIS BZHUGS PAR
BSTAN TE, ,TING 'DZIN PHYAG RGYA LDAN

PA DANG, ,RGYAN RNAMS KUN GYIS BRGYAN PAR BRI, ,ZHES BYA BA NI
TING NGE 'DZIN GYI PHYAG RGYA DANG DBU RGYAN LA SOGS PAS BRGYAN
PAR BRI BA DANG, GZHAN PA DANG DGOD CES BYA BA'I DON TO, ,BCOM
LDAN 'DAS RNAM PAR SNANG MDZAD DE'I SPYAN SNGAR TE, SHAR DU NGAN
SONG KUN SBYONG BA'I RGYAL PO BRI STE

PHYAG GNYIS TING NGE 'DZIN DU BSNOL BA KHA DOG JI LTA BU ZHE NA,
ZLA BRGYAS DANG BA MO'I MDOG ,RGYAN JI LTA BU ZHE NA, RGYAN RNAMS
KUN GYIS LAGS RDZOGS LA, ,RGYAL MTSON SKYES BU GANG BA BRI, ,ZHES
BYA BA NI, RGYAL MCHOG GANG BAS MTSAN DANG DPE BYAD RANG BZHIN
GYIS BRGYAN PAR BSTAN LA,

SNGA MAS NI GSAL BA'I RGYAN STON TO, ,RGYAB TU SH'AKYA'I RIGS
DBANG PO, ,GTZO BO THUB PA BRI BAR BYA, ,ZHES BYA BA NI NUB KYI
PHYOGS SU SH'AKYA THUB PA KHA DOG DMAR PO CHOS KYI 'KHOR LO'I
PHYAG RGYA CAN BRI BAR BYA'O, ,G-YON DANG G-YAS KYI PHYOGS CHAR
NI, ,RGYAL MCHOG RIN CHEN ME TOG GNYIS, ,

ZHES BYA BA NI LHO DANG BYANG DU'O, ,RIN CHEN PO ME TOG KHA DOG
SNGON PO MCHOG SBYIN GYI PHYAG RGYA CAN DANG, BYANG PHYOGS SU ME
TOG CHER RGYAS KHA DOG LJANG GU MI 'JIGS PA'I PHYAG RGYA CAN BRI
ZHING DGOD PAR BYA'O, ,'DI DAG GI GDAM YANG GLANG PO CHE LA SOGS
PA JI SKAD DU BSHAD PA BZHIN SHES PAR

@242A *, ,BYA'O; ,LO TZA NA DANG M'A MA K'I, ,DE BZHIN GOS DKAR
SGROL MA RNAMS, ,RANG GI RIGS KYI MTSAN MA BZHIN, ,GRVA YI PHYOGS
NI KUN DU BRI, ,ZHES BYA BA NI, SANGS RGYAS SPYAN DANG, M'A MA
K'I DANG, GOS DKAR MO DANG, SGROL MA RNAMS RANG GI RIGS GTZO BO'I
KHA DOG DANG

MTSAN MA CAN DANG, RDO RJE DANG, PADMA DANG, AUTPALA RNAMS GO
RIMS BZHIN DU PHYAG G-YAS NA 'DZIN CING, GRVA'I PHYOGS KUN DU BRI
BAR BYA'O ZHES BYA BA'I DON TO, ,RTZIBS KYI NANG NI THAMS CAD DU,
,RDO RJE SEMS DPA' MCHOG ,RDZU 'PHRUL CHE BA'I SEMS DPA' RNAMS,
,GO RIMS BZHIN

DU BRI BAR BYA, ,ZHES BYA BA NI RTZIBS BCU DRUG PA'I NANG THAMS
CAD DU RDO RJE SEMS DPA' LA SOGS PA 'BRAS BU'I BYANG CHUB SEMS
DPA' RDZU 'PHRUL CHE BA RNAMS DBANG LDAN GYI MTSAMS NAS BRTZAMS
TE GO RIMS BZHIN DU BRI BAR BYA ZHES BYA BA'I DON TO, ,MKHAS PAS
L'A SYE LA SOGS PA, ,MCHOD PA GRVA YI

PHYOGS SU BRI, ,ZHES BYA BA DKYIL 'KHOR GYI MDOG DANG, ,DBYIBS LA
BYA BAS L'A SKYE LA SOGS PA MCHOD PA BRGYAD NANG GI GRVA DANG,
PHYI ROL GYI GRVAR BRI ZHES BYA BA'I DON TO, ,SGO YI PHYOGS NI
THAMS CAD DU, ,ZHES BYA BA NI SHAR LA SOGS PA BZHIR, SGO BA BZHI
NI BRI BAR BYA, ,ZHES BYA'O, ,RTA BABS KHYAMS

NI THAMS CAD DU, ,ZHES BYA BA NI KYANG ZHES BYA BA'I DON TO, ,DES
NI 'DI LTAR 'GYUR TE, NANG GI DKYIL 'KHOR GYI RTA BABS KYI GNAS
DANG, NANG GI KHYAMS NYID KYI NANG DU BRI ZHES BYA BA STE BSTAN
PA'O, ,DE NYID BSHAD PA, BYAMS PA LA SOGS BRI BAR BYA, ,ZHES BYA
BA LA SOGS PA GSUNGS TE NANG GI

KHYAMS NYID DU BYAMS PA LA SOGS PA BCU DRUG BRI BAR BYA'O, ,RTA
BABS KYI GNAS KYI KHYAMS LA, RIM PA GSUM GYI RANG BZHIN BRI,
,ZHES TE DANG PO LA 'KHOR BA GCOD MDZAD LA SOGS PA BCU DRUG BRI
BAR BYA'O, ,GNYIS PA LA, NYAN THOS RGYAL BA THAMS CAD DANG, ,ZHES
BYA STE, NYID KYI GCUNG TSE

DANG LDAN PA DGA' BO LA SOGS PA BCU DRUG BRI BAR BYA'O, ,GSUM PA
LA NYON MONGS 'JOMS PA 'JIGS MED GDUNG BA SEL BA LA SOGS PA BCU
GNYIS BRI BAR BYA'O, ,KHRO BO MNGAG PA PHO NYA RNAMS, ,BRI BYA
YANG NA MING YANG RUNG, ,ZHES BYA BA NI KHRO BO NYID MNGAG PA
YANG YIN LA PHO NYA YANG YIN PAS

@242B DE SKAD CES BYA'O, ,BRI'AM YANG NA MING YANG RUNG, ,ZHES
BYA BA NI 'DRA BA'AM MING DE YI GER DGOD PA'ANG RUNG STE PHYAG
MTSAN DU DGOD PAR BYA ZHES BYA BA'I DON TO, ,'DIS NI DKYIL 'KHOR
RGYAL BO MCHOG BSGOM PA STON TO, ,SHAR PHYOGS KYI SGOR 'JIG RTEN
GSUM SNANG DANG 'JIG RTEN GSUM 'JIG

GO; ,LHO PHYOGS KYI SGOR 'JIG RTEN GSUM MTHAR BYED DANG 'JIG RTEN
GSUM 'DUL LO, ,NUB PHYOGS KYI SGOR BDUD RTZI 'KHYIL PA DANG, BE
CON SNGON PO'O, ,BYANG PHYOGS KYI SGOR MI G-YO MGON PO DANG RTA
MGRIN BRI BAR BYA'O, ,PHYI YI DKYIL 'KHOR PHYI ROL DU, ,ZHES BYA
BA NI SNGAR BSTAN PA DE NYID KYI

PHYI ROL DU MU RAN DKAR PO BRI ZHING, DE NYID KYI BAR DU, GLING
BZHI PO NI BRI BAR BYA, ,'DZAM BU'I GLING DU TSANGS PA BRI,
,BYANG PHYOGS SU NI DBANG PHYUG CHE, ,SHAR DANG NUB KYI GLING DU
NI, ,BRGYA BYIN GTOGS 'DOD THAMS CAD KYANG, ,'KHOR DANG BCAS PA
BRI BAR BYA, ,ZHES BYA BA NI, SHAR PHYOGS SU BRGYA

BYIN 'KHOR DANG BCAS, LHO PHYOGS SU TSANGS PA 'KHOR DANG BCAS,
NUB PHYOGS SU GTOG 'DOD 'KHOR DANG BCAS, BYANG PHYOGS SU MA H'A
DE BA 'KHOR DANG BCAS PA BRI BAR BYA'O ZHES BYA BA'I DON TO,
,GZHAN RNAMS DAG KYANG DE BZHIN TE, ,ZHES BYA BA NI, BRGYA BYIN
NAS BRTZAMS TE DBANG

LDAN GYI MTHAR THUG PAR 'KHOR DANG BCAS PA BRI BAR BYA'O, ,DE
NYID KYI 'KHOR BSHAD PA LHA MIN ZHES BYA BA LA SOGS PA'O, ,LHA
MIN ZHES BYA BA SUM BRTZEGS DANG, RAB SIM DANG, HE RAN KE SHU
DANG, KUN DU SNANG BA LA SOGS PA'O, ,DRI ZA'I RGYAL PO YUL 'KHOR
SRUNG LA SOGS PA'O, ,NAM

MKHA' LDING GSER MIG LA SOGS PA'O, ,GNOD SBYIN NOR 'DZIN LA SOGS
PA'O, ,SRIN PO AU BA KARNI PU RNAL SOGS PA'O, ,GZHAN YANG DE
BZHIN DU LTO 'PHYE CHEN PO DANG, YI DGAS DANG, 'DRE RNAMS DANG,
KLU DANG, SBRUL DANG, RI RNAMS DANG, RGYAL PO CHEN PO BZHI RNAMS
DANG, GZA'

DANG; RGYU SKAR DANG, KHRO BO MA RUNGS PA 'TSE BA'I BGEGS DANG,
BI NA YA KA RNAMS DANG, SEMS CAN KUN LA PHAN PAR BYED BA'I DANG
SRONG SKAL BA CHEN PO RNAMS DANG, MKHA' 'GRO MA'I BUD MED RNAMS
DANG, SRIN PO RNAL 'BYOR MA RNAMS DANG, 'BYUNG PO BZHI'I LHA CHEN
PO RNAMS DANG, KHYIM

@243A *, ,DANG RI DANG, KUN DGA' RA BA DANG, NAGS TSAL DANG, DUR
KHROD NA GNAS PA DANG, GRONG KHYER NA GNAS PA RNAMS KYANG BRI STE
MING DU GZHAG PA DANG, PHYAG RGYAR GZHAG PA DANG, THIG LE TZAM DU
BRI BAR BYA STE, 'KHOR 'DI RNAMS KYI KHA DOG LA SOGS MA BSHAD
DO,,

'DIS NI 'DI SKAD STON PA YIN TE, THIG BTAB PA'I RJES THOGS LA'O,
,TSON GYI LAS RNAMS BYAS NAS, TSON DGYE BA SNGON DU 'GRO BAS LHA
RNAMS GZHAG CING 'KHOR RNAMS NI MING DANG, PHYAG RGYA DANG, THIG
LE TZAM DU BRIS KYANG 'GRUB PAR 'GYUR RO ZHES STON TO, ,DE NAS
ZHES BYA BA LA SOGS

PA LA MKHAS PAS GZHAG CES THAMS CAD LA SBYAR BAR BYA'O, ,DE YANG
DKYIL 'KHOR LA MCHOD PA'I PHYIR, BLA RE DANG, RGYAL MTSAN DANG,
LHAB LHUB DANG, GDUGS DANG, RNGA MA DANG, LDA LDI DANG, 'PHAN
DANG SNA TSOGS PA'I NA BZA' DANG, GSER LAS BYAS PA'I BYA BRGYAD
DANG BCU DRUG

GAM; SUM CU RTZA GNYIS KYANG RUNG BA DANG, DBANG BSKUR BA'I BUM
PA CHUS BKANG BA LNGA DANG, ME TOG DANG, MAR ME DANG, GTOR MA'I
BUM PA DANG, MDZES PA'I BSHOS LA SOGS PA DANG, BZA' BA DANG,
BTUNG BA LEGS PAR SBYAR BA DANG, BCA' BA SNA TSOGS PA DANG, GNOD
SBYIN SRIN PO'I

KHA ZAS SU GTOR MA RNAM PA SNA TSOGS PA DANG, 'BYUNG PO KUN DANG,
KLU RNAMS DANG, LHA DANG, MI DANG, MI MA YIN GYI KHA ZAS SU ME
TOG DANG, DRI SNA TSOGS DANG, 'O MA DANG, MAR DANG, LI KHA RA
DANG BCAS PA GZHAG PAR BYA'O, ,SLOB MA DANG BDAG DBANG BSKUR BA'I
DON DU RNAM PAR RGYAL

BA'I BUM PA DRI'I CHUS RAB TU BKANG BA RDO RJE SEMS DPA'I SPYAN
SNGAR GZHAG PAR BYA'O, ,LAS THAMS CAD PA'I BUM PA NI SHAR PHYOGS
KYI SGOR GZHAG PAR BYA'O, ,BUM PA LHAG MA RNAMS NI PHYI ROL GYI
'KHOR YUG RNAMS LA GZHAG PAR BYA'O, ,GZHAN YANG CHOS KLOG PA BZHI
PHYOGS BZHIR GZHAG

PAR BYA'O, ,DE LTAR DKYIL 'KHOR KUN DU LEGS PAR BKOD NAS DGONGS
KA'I DUS NAS BRTZAMS TE, DE NAS ZHES BYA BA LA SOGS PAS LHA RNAMS
MCHOD PA STON TE, KHRUS LA SOGS PA BYAS NAS ZHES BYA BA NI DANG
POR KHRUS BYA, GNAS BSRUNG RKANG PA BKRUS TE NYE REG BYA, SNGON
DU BDAG

@243B BSRUNG BA LA SOGS PA 'GRO BAS RGYAN GDAGS DRIS BYUNG, ,RDO
RJE 'DZIN MAS ZHUGS NAS BSKOR BA BYA, CHAD PA DANG LHAG PA ZHI
BAR BYA, SGO PHYE LA ZHES BYA BA'I DON TO, ,DE NYID DRI DANG
PHRENG MCHOD PHRENG BA CAN, ,DRI ZHING KHA BKANG MCHOG MDZES PA,
,RDO RJE 'DZIN MAS ZHUGS NAS KYANG, ,ZHES BYA BA'I

DON YIN NO, ,KYANG ZHES BYA BA'I DON NI BSDU PA STE, DANG PO'I
SBYOR BA DANG, DKYIL 'KHOR RGYAL MCHOG DANG LAS RGYAL MCHOG
BSGOMS LA, MCHOD PA GSANG BA BZLAS BRJOD BYA, ,H'Um MDZAD NGA
RGYAL GYIS SGO PHYE, ,ZHES BYA BA'I DON TO, ,YANG, ME TOG THOGS
TE SGO PHYOGS 'DUG ,GTZO BO

RGYAL BA SRAS KYI 'KHOR, ,MANG PO RNAMS NI SPYAN DRANGS TE, ,ZHES
BYA BA NI GTZO BO'I RNAL 'BYOR DANG LDAN PAS DPUNG BAR SE GOL
BRDAB PA BYAS LA, DZA:H'Um BAm HO: ZHES BRJOD DE SPYAN DRANG NGO
ZHES BYA BA'I DON TO, ,PHYAG RGYA SNGAGS DANG BDAG LDAN PAS,
,LCAGS KYU LA SOGS BDAG SBYOR ZHING, ,ZHES

BYA BA NI, BDAG PHYAG RGYA DANG SNGAGS DANG LDAN PA'I SGO NAS
LCAGS KYU LA SOGS PA'I LAS BYA ZHING NGO, ,CI ZHIG SPYAN DRANG
ZHE NA, DZA: H'Um BAm HO:THUGS RJE'I BDAG ,TSUR GSHEGS ZHES NI
BRJOD NAS KYANG, ,ZHES BYA BA GSUNGS SO, ,GSANG BA'I BCING BA
BCINGS NAS NI, ,ZHES BYA BA NI DAM TSIG DANG,

CHOS DANG LAS DANG PHYAG RGYA CHEN PO RNAMS KYIS RGYAS BTAB PAS,
DAM TSIG GI BCING BAS BCINGS ZHES BYA BA'I DON TO, ,PHYAG RGYA
GANG ZHIG GIS DGUG PA LA SOGS PA'I LAS BYA BA MDZUB MO GNYIS ZHES
BYA BA LA SOGS PA SMOS TE, MDZUB GNYIS LCAGS KYU'I TSUL DU BYA,
,ZHES BYA BA NI MKHRIG MA

GNYIS BSNOL TE, MTHE'U CHUNG LU GU RGYUD DU SBREL, MDZUB MO GNYIS
LCAGS KYU'I TSUL DU BYA BA NI LCAGS KYU'O, ,MKHRIG MA GNYIS MDUD
PA BYAS PA, ,ZHAGS PA BZHIN DU SBYAR NAS KYANG, ,ZHES BYA BA'O,
,DE LA LCAGS SGROG TSUL DU BYA, ,ZHES BYA BA NI MDZUB MO GNYIS
GDU BUR BCINGS PA'O,,

MDZUB MO GNYIS SLAR NANG DU BKUG NAS BSKYOD PAR GYUR NA DBANG DU
'GYUR ZHES BYA BA NI DRIL BU'O, ,DE NAS MTSAN MA SKYES TE MGU NAS
NI, ,THOG MA THA MA MED PAR MNGON SUM MTHONG, ,ZHES BYA BA NI, DE
NAS ZHES BYA BA NI BAR MA CHAD PA STE, SPYAN DRANGS LCAGS KYU LA
SOGS PAS LAS BYAS,

@244A *, ,BGEGS BAS LA MCHOD PA DBUL BA SNGON DU 'GRO BAS PHYAG
RGYA BZHIS RGYAS GDAB, DBANG BSKUR BA'I RJES THOGS NYID LA ZHES
BYA BA'I DON TO, ,MTSAN MA SKYES TE ZHES BYA BA NI, BSGOM PA DANG
BZLAS PA BYA BAR BSTAN TO, ,DE'I 'BRAS BU KHYAD PAR MTHONG NAS
MGU NAS NI,

THOG MTHA' MED PAR DNGOS PO THAMS CAD MNGON PAR SHES PA SKYES PAS
MTHONG BAR 'GYUR RO ZHES BYA BA'I DON TO, ,DE NAS MTHONG BA LAS
SOGS PA'I LHA RNAMS LA, AARGHAS MCHOG BSTAN PAS GSANG LA SOGS PA
YI, ,DBYANGS SNYAN PA YI BSTOD PA'I LHA RDZAS KYI, ,MCHOG GI DAM
PA RNAMS KYIS

LEGS PAR MCHOD, ,CES BYA BA NI, AARGHA BYIN GYIS BRLABS PA DANG,
GSANG BA L'A SYE LA SOGS PA BRGYAD DANG, BSTOD PA RNAMS DBYANGS
SNYAN PAS 'BUL ZHING, LHA RDZAS KYI MCHOG DAM PA GONG DU BSHAD PA
BUM PA LA SOGS PA RNAMS KYIS LEGS PAR MCHOD DO ZHES BYA BA'I THA
TSIG GO, ,'DI

SKAD DU STON PA YIN TE, DANG PO RDO RJE 'DZIN MA DANG DPAL GYI
LAG GNYIS LTA BUR BCINGS NAS ME TOG GI PHRENG BA THOGS TE, YID
KYIS DKYIL 'KHOR DU ZHUGS LA CHAD PA DANG LHAG BZHI PAR BYA, ,ME
TOG GI PHRENG BA DOR, MGO LA BCINGS NGO, ,AOm BADZRA SA TVA H'Um
ZHES KYANG RGYUN MI CHAD PAR BZLAS PA BYA, H'Um

MDZAD KYI NGA RGYAL DANG LDAN PAS SGO BZHI PHYE, KHRUS BYAS DRI
DANG PHRENG BA LA SOGS PA'I RGYAN RNAMS PA SNA TSOGS KYIS BRGYAN,
SA MA YA STVAm, ZHES BRJOD DE STAN THOG TU 'DUG ,LCE LAG PA BYIN
GYIS BRLAB PA NAS BRTZAMS TE, SRUNG PA'I 'KHOR LO THAMS CAD
RDZOGS PAR BYA LA, SEMS CAN THAMS CAD LA

PHAN PA'I PHYIR NAM MKHAR DKYIL 'KHOR BSGOM PAR BYA'O, ,DE NAS
DRIL BU STONG PA'I BDAG TU BRTAG PA DANG, MCHOD PA RNAM PA LNGA
DANG, SDIG PA THAMS CAD BSHAGS PA LA SOGS PA LHA DANG LHA MA YIN
GYIS MCHOD NAS MI SNANG BAR GYUR PA DANG, BSAM GTAN DANG GZUGS
MED PA'I SNYOMS

PAR 'JUG PA MNGON DU BYAS NAS, 'OG MIN DU BYIN NAS MNGON PAR
BYANG CHUB PA LNGAS RDO RJE DBYINGS SU BSKYED DE BYIN GYIS BRLAB
PA DANG, DBANG BSKUR BA SNGON DU 'GRO BA DANG BCAS TE SNYING GA'I
DKYIL 'KHOR DU, NGAN SONG SBYONG BA LA SOGS PA BYAS NAS DKYIL
'KHOR LUS LA BRTAGS TE, NAM MKHA'I

@244B PHYOGS SU GNAS NAS, RI RAB DANG KHANG PA BRTZEGS PA LA SOGS
PA BSKYED DE THABS DANG SHES RAB KYIS BDAG NYID ZHU BA LAS, KUN
RIG GI SKUR GYUR NAS, THUGS KA'I ZLA BA LA LHA THAMS CAD BSKYED
PA LAS THA MI DANG PAR BSAMS TE BSDU BA SNGON DU 'GRO BAS, PHYAG
DANG CHED DU BRJOD PA DANG, DKYIL

'KHOR DU ZHUGS NAS BYING YIS BRLAB NAS YANG CHED DU BRJOD PA
DANG, RNAL 'BYOR PAS DBANG BLANGS SHING, LCAGS KYU LA SOGS PAS
LAS BYA ZHING PHYAG RGYA ZHIS RGYAS BTAB NAS, NGAN SONG THAMS CAD
SBYONG BA'I LAS LA SBYAR TE, MCHOD PA BSANGS LA BZLAS PAR BYA BA
BRJOD CING, H'Um MDZAD KYI

NGA RGYAL DANG LDAN PAS SGO PHYE STE, GTZO BO'I SBYOR BAS SANGS
RGYAS RNAMS BSDUS LA, LCAGS KYU LA SOGS PAS LAS BYAS LA, RDO RJE
GNOD SBYIN GYIS BGEGS BSAL LA, RA BA DANG DRA BA BYAS LA, RDO RJE
KHU TSUR GYIS SGO BCAS DE, BSRUNGS PAS BRTAN PAR BYAS LA, MCHOD
YON DBUL PA SNGON DU 'GRO

BAS LHA THAMS CAD KYI DAM TSIG GI PHYAG RGYA DANG, CHOS KYI PHYAG
RGYA DANG, LAS KYI PHYAG RGYA DANG, PHYAG RGYA CHEN POS RGYAS
BTAB LA, ,LHA THAMS CAD DBANG BSKUR BA'I PHYAG RGYA RNAMS KYIS
DBANG BSKUR TE, SGOM PA DANG BZLAS BRJOD MTHONG BA GSAL BA DANG,
AARGHA LA SOGS

PA MCHOD PA RNAMS LNGA DANG BRGYAD DANG BSTOD PA DANG, BYANG CHUB
SEMS DPA' BCU DRUG LA SOGS PA RNAMS KYIS PA RA nA KHAm ZHES BYA
BAS DBUL BAR BYA'O ZHES BYA BA'I DON TO, ,DE NAS 'BYUNG PO KUN
GYI GTOR MA BYA, ,SEMS CAN BKRES SHING SKOM LA BTUNG BA DANG,
PHYOGS NA GNAS PA RNAMS LA RNAM

PAR BRTAG ,DE YI GTOR MA JI LTAR MTHUN PAR BYA, ,ZHES BYA BA NI
DNGOS GRUB GSOL PA'I LHA RNAMS MCHOD PA DE NAS 'BYUNG PO KUN ZHES
BYA BA SEMS CAN THAMS CAD KYI DKAR GSUM GYIS GTOR MA BYAS TE SEMS
CAN BKRES PA LA BZA' BA DANG ZHES SBYAR, SKOM PA LA BTUNG BA
DANG, PHYOGS SKYONG PHYOGS

NA GNAS PA RNAMS SPYAN DRANGS TE GTOR MA SBYIN, 'KHOR RNAMS LA
DE'I GTOR MA JI LTAR MTHUN ZHING 'TSAM PAR SBYIN PAR BYA STE, DE
YANG PHYI RIL DU GTOR MA SBYIN PAR BYA STE, 'BRAS CHAN ME TOG CHU
DANG BCAS, ,ZHES BYA BA LA SOGS PA LA, AA K'A RO ZHES BYA BA LA
SOGS PAS BYIN GYIS BRLABS

@245A *, ,NAS 'PHAGS PA DPUNG BZANGS KYIS ZHUS PA LAS 'BYUNG BA
LTAR GTOR MA SBYIN PAR BYA'O ZHES BYA BA'I DON TO, ,DE NAS NYE
REG DANG 'THOR 'THUNG BYAS LA, THAB KHUNG DU ME TOG GIS LHA RNAMS
SPYAN DRANGS LA MAR GYI DGANG BLUGS LA SOGS PA PHUL LA SLAR SPYAN
DRANGS TE,

BDAG MING 'DI ZHES BGYI PA YI, ,RDO RJE SLOB DPON DKA' THUB CHE,
,SEMS CAN KUN LA PHAN PA'I PHYIR, ,SLOB MA RNAMS NI GZHUG PAR
BGYI, ,ZHES BRJOD PAR BGYI'O, ,'DI TZAM GYIS NI SLOB DPON GYI LAS
KYI CHO GA STON TO, ,DE NAS SNGAGS PA ZHES BYA BA LA SOGS PAS
SLOB MA GZHUG PA LA

SOGS PA STON TO, ,DE NAS ZHES BYA BA NI SNGA MA BZHIN NO, ,SNGAGS
PAS BLA NA MED PA'I BYANG CHUB KYI, ,GNAS SU SLOB MA YONGS SU
SMIN PAR BYA, ,'GRO LA PHAN PHYIR MYUR DU BYANG CHUB SEMS, ,DE
DAG BYANG CHUB MCHOG SEMS BSKYED DU GZHUG ,DE RNAMS BYIN BRLAB
BYANG CHUB SMON LAM GDAB, ,

ZAB CING RGYA CHE BA YI CHOS BSGRAGS LA, ,SRUNG BA BYAS NAS BRTUL
ZHUGS SNGO MA GNAS PA, ,ZHES BYA BA NI 'GRO BA LA PHAN PA'I PHYIR
MYUR DU BYANG CHUB TU 'GYUR BA DANG, BYANG CHUB MCHOG TU SEMS
BSKYED PA DANG, RDO RJE SEMS DPAR GYIS BYIN BRLAB CING SKYED PA
DANG, SDIG PA BSHAGS, RJES SU

YI RANG BSKUL, GSOL BA GDAB, LAM BSGOM, PHYAG 'TSAL BA LA SOGS
PAS SMON LAM GDAB PA DANG, LHAG PAR GNAS PA'I DUS SU ZAB CING
RGYA CHE BA'I CHOS BSGRAGS LA, SRUNG SKUD BTAGS PAS SRUNG BA BYAS
NAS LHAG PAR GNAS PA DANG, DKYIL 'KHOR DU GZHUG PA'I DUS SU BRTUL

ZHUGS DANG SNGOM PA LA GNAS PA ZHES BYA BA'I DON TO, ,RANG GI KHA
NAS SNGAGS ZLOS GZHUG PAR BYA, ,DAR LA SOGS PAS MIG GNYIS G-YOGS
NAS NI, ,RDO RJE 'DZIN MAR DPAL GYI LAG GNYIS SBYAR, ,ME TOG RIN
CHEN LA SOGS DE BRGYAN LA, ,G-YON GYIS LAG PA BKANG STE GZHUG PAR
BYA, ,

ZHES BYA BA NI SLOB DPON RANG GI KHA NAS SNGAGS BRJOD CING SLOB
MA GZHUG PAR BYA BA DANG, DAR DANG RAS DMAR POS STOD G-YOGS DANG
SMAD G-YOGS BYAS SHING MIG GNYIS G-YOGS NAS RDO RJE 'DZIN MAR
DPAL GYI PADMOR LAG PA GNYIS BYAS LA, ME TOG LA SOGS PA'I PHRENG
BAS BRGYAN LA YON

@245B 'BUL DU GZHUG PAR BYA'O ZHES BYA BA'I DON TO, ,GZHUG PA'I
SNGAGS BSTAN PA NI SNGAGS NI 'DI RNAMS YIN NO ZHES BYA BA NAS, SA
MA YE H'Um ZHES BYA BA'I BAR RO, ,DE NAS SNGAGS 'DIS ME TOG LA
SOGS PA DOR BAR BYA'O ZHES BYA'O ZHES BYA BA NAS SA MA YA STVAm
ZHES BYA BA'I BAR GYIS ME TOG DANG RIN PO CHE LA

SOGS PA DOR BA BSTAN TO, ,DOR NAS CI ZHIG BYED CE NA, DNGOS GRUB
TU 'GYUR PA NI LHA BZUNG ZHING BSGRUBS PAS 'GRUB PO ZHES, ME TOG
RIN CHEN LA SOGS PA, ,GANG LA PA RIGS KYI LHA, ,GTZO BO'I RIGS DE
BSGRUBS NAS NI, ,DNGOS GRUB 'GYUR TE THE TSOM MED, ,CES GSUNGS
SO,

DE NAS SNGAGS LA MKHAS PA YIS, ,ZHES BYA BA SLOB DPON GYIS,
SNGAGS 'DIS DAM TSIG SBYIN BAR BYA, ,ZHES BYA BA NI, SNGAGS 'DI
BRJOD PA SNGON DU 'GRO BAS SBYIN PAR BYA STE, AOm ZHES BYA BA
NAS, H'Um ZHES BYA BA'I BAR RO, ,DE NAS 'DIS DAM TSIG BSGRAG PAR
BYA'O ZHES BYA BA NAS, BDAG GI

DE NYID DANG NI SNGAGS SOGS DE BZHIN NO, ,ZHES BYA BA'I BAR 'DI'I
DON NI, SLOB DPON GYI DAM TSIG BSGRAG PAR BYA BA DANG, 'DI NI
DMYAL PA'I CHU YIN TE, ,DAM TSIG NYAMS NA SREG PAR BYED, ,DAM
TSIG BSRUNGS NA DNGOS GRUB THOB, ,CES GSUNGS PA NI, YANG CIS TE
DAM TSIG 'DAS NA

SNGAR ZHUGS PA'I YE SHES KYI SEMS DPA' GSHEGS SHING KHROS PAS
KYANG RANG GIS BRTZAMS PA BU DANG TSA BO LA SOGS PA BRLAG PAR
MDZAD DE, SKYON DE LTAR GNAS PA DE BAS NA, RTAG TU KHYOD KYIS DAM
TSIG DANG BLA MA'I BKA' MOS PAS BSRUNGS PA BYA'O, ,BSRUNG BAR BYA
BA DE NYID GANG YIN NA SROG

GCOD PA DANG, MA BYIN PAR LEN PA DANG, BRDZUN DANG, 'DOD PA LOG
PAR SPYOD PA DANG, CHANG BTUNG BA DANG, SHA LA SOGS PA BZA' BA
SPANG, ,SEMS CAN GNOD PAR SBYOR BA RNAMS KYANG MI BYA, DKON MCHOG
GSUM MI SPANG, DUS KUN DU BYANG CHUB KYI SEMS DANG, SNYING PO
DANG, SNGAGS DANG,

PHYAG RGYA DANG, LHA DANG BLA MA MI SPANG, SDIG PA'I LAS MI BYA,
BLA MA'I BKA' LAS MI 'DA', LHA LA PHUL PA'I RNYING PA DANG, BLA
MA'I GRIB MA DANG, PHYAG RGYA'I GZUGS LA MI 'GOM, SNGAGS DANG LHA
LA MI SMAD, GZHAN LA GNOD PA DRAG PO MI BSKUL, MU STEGS CAN LA MI
SMAD, DAM PA'I

@246A *, ,CHOS LA SOM NYI DANG YID GNYIS MI BYA, BDAG GI DE NYID
DANG SNGAGS DANG PHYAG RGYA LA SOGS PA LA YID GNYIS MI BYA BA'O
ZHES BYA BA'I DON TO, ,'DI'I SLAR YANG BSGRUB PA'I RIM PA NI 'DI
YIN TE, BSLAB PA LNGA YONGS SU GZUNG BA'AM, DGE SBYONG NGAM DGE
SLONG

GI SDOM PA YONGS SU GZUNG BA LHAG PAR GNAS PA'I CHO GA JI LTA BA
BZHIN DU BYAS PAS, SLOB DPON GYI ZHABS GNYIS LA PHYAG BYAS TE 'DI
SKAD CES BRJOD PAR BYA'O, ,DGA' CHEN KHYOD BDAG STON PA BAS,
,SLOB DPON KHYOD NI DGONGS SU GSOL, ,BYANG CHUB SEMS DPA'I TSUL
BSTAN PA, ,

MGON PO DE RING BDAG 'TSAL LO, ,DAM TSIG CHEN PO DE NYID GSOL,
,SDOM PA RNAMS KYANG BDAG LA GSOL, ,DE NAS YOL BA'I MTHAR RDO RJE
SRUNG BA YONGS SU BZLAS PA'I RAS SHIN TU DMAR BAS STOD G-YOGS
SMAD G-YOGS BSKON ZHING, SGO SRUNG BZLAS PA'I DAR DKAR GYI GDONG
G-YOGS

BCINGS LA PHYAG BYED DU GZHUG GO, ,ME TOG THOGS PAS YANG SLOB
DPON LA PHYAG BYAS LA, SDIG PA BSHAGS PA DANG, RJES SU YI RANG BA
DANG BSKUL BA DANG, GSOL BA GDAB PA YANG BYAS LA 'DI SKAD CES
BRJOD PAR BYA'O, ,GTZO BO BDAG LA SDOM PA GSOL, ,THUB PA'I NYI MA
LUS

PA; ,SANGS RGYAS BDAG LA DGONGS SU GSOL, ,BDAG MING 'DI ZHES BYA
BA NI, ,SLOB DPON DBANG DU GNAS PA LA, ,SANGS RGYAS ROL MO LAS
BYUNG BA, ,MI LDOG 'KHOR LO'I 'BYOR PAR LDAN, ,THAR PA CHEN PO'I
GRONG KHYER MCHOG ,GSANG BA CHEN POR 'JUG PAR BGYI, ,GSANG BA'I
RIGS MTHO

THAMS CAD DU, ,SLOB DPON BDAG NI 'JUG PAR MDZOD, ,MI LDOG PA YI
DBANG BSKUR BA, ,SKAL BA CHEN PO BDAG LA GSOL, ,MTSAN RNAMS KUN
GYIS RAB BRGYAN CING, ,DPE BYAD RNAMS DANG YANG DAG LDAN, ,SANGS
RGYAS SKU NI YID 'ONG BA, ,SLOB DPON CHEN PO BDAG LA STZOL,
,DBANG BSKUR

CHEN PO RMAD BYUNG BA, ,SEMS CAN KUN GYI DON BGYID PHYIR, ,BDAG
NI RTAG TU SLOB DPON 'GYUR, ,SLOB DPON CHEN PO BDAG LA STZOL, ,DE
NAS SLOB DPON GYIS RIGS LA GSOL BA GDAB STE, CHE GE ZHES BYA 'DI
NYID NI, ,BYANG CHUB SEMS NI YONGS 'DZIN PA, ,DAM TSIG MCHOG DANG
GSANG BA

@246B YI; ,'KHOR LO 'DIR YANG 'JUG PAR 'TSAL, ,DE NAS SLOB DPON
GYIS 'DI SKAD BRJOD PAR BYA'O, ,GSANG BA CHEN PO'I RIGS DAG PA,
,GSANG BA CHEN PO 'DZIN PAR NI, ,BDAG NYID CHEN PO KHYOD 'DOD
DAM, ,DES KYANG 'TSAL ZHES BRJOD PAR BYA, ,DE NAS, JI LTAR DUS
GSUM MGON PO RNAMS, ,

ZHES BYA BA NAS, SEMS CAN MYA NGAN 'DAS LA DGOD, ,CES BYA BA'I
BAR DU BRJOD PAR BYA'O, ,YANG AOm SARBA YO GA TZITTA AU TP'A DA
Y'A MI ZHES BYA BAS BYANG CHUB TU SEMS BSKYED NAS, SNYING GAR RDO
RJE BZHAG NAS, SU RA RE SA MA YA STAm HO BADZRA SIDDHI YA TH'A SU
KHAm, DE NAS BADZRA SATVA, ZHES ZLOS SHING RDO RJE SEMS

DPA'I DAM TSIG GI PHYAG RGYAS, RDO RJE SEMS DPAR BYIN GYIS BRLABS
LA, RIGS KYI DAM TSIG GI PHYAG RGYA BZHIS SNYING GA LA SOGS PA
BZHIR BYIN GYIS BRLABS LA, DRI DANG ME TOG LA SOGS PAS MCHOD LA
YON GYI MCHOG PHUL TE, PHYI ROL NA GNAS PA'I BUM PAS DBANG BSKUR
LA, SA MA YA STAm ZHES

BYA BAS RDO RJE 'DZIN MA DPAL GYI LAG PA GNYIS SU SHES PAR BYA
STE, ME TOG GI PHRENG BA THOGS LA, AOm BADZRA AA DHI TIshthA
H'Um, AOm BADZRA SA MA YA H'Um, AOm BADZRA PRA BE SHA BADZRA
H'Um, AA SA ME TRI SA ME MA H'A SA MA YE H'Um ZHES BYA BA 'DIS
GZHUG PAR BYA'O, ,DE NAS SGO DBYE BA'I PHYAG RGYAS SNYING GAR
PHYE LA, RANG GI SNYING

GA NA GNAS PA'I RDO RJE'I DBUS NA YI GE AA RDO RJE DMAR PO'I 'OD
ZER GYI PHRENG BA DANG LDAN PAR BSAMS NAS, SLOB MA'I SNYING GA NA
GNAS PA'I RDO RJE'I DBUS SU BLOS BCUG LA LUS THAMS CAD GANG BAR
BSAMS SHING, DE BZHIN GSHEGS PA THAMS CAD KYIS BYIN GYIS RLOBS
LA, RDO RJE SEMS

DPA' BDAG LA 'BAB PAR GYUR CIG CES SMRAS GZHUG GO, ,DE NAS SEMS
MA RDO RJE 'DZIN MA'I PHYAG RGYA BCINGS LA, 'DI NI RDO RJE DAM
TSIG STE, ,RDO RJE SEMS DPA' YIN PAR GRAGS, ,RDO RJE YE SHES BLA
MED 'DI, ,DA LTA NYID DU 'BAB PAR SHOG ,CES BRJOD DU BCUG LA,
BADZRA AA BE SHA AA AA AA AA

A'A; LAN BRGYA'I BAR DU BZLAS SHING DBAB PAR BYA'O, ,DE NAS SNANG
BA DRI BAR BYA'O, ,ME TOG GI PHRENG BA H'Um PRA T'I TZTSA BADZRA
H'Um ZHES BYA BAS DOR, YANG NA, SANGS RGYAS DNGOS GRUB THOB BYA'I
PHYIR, ,ZHES BYA BA LA SOGS PA SMOS PAS DOR RO, ,DE NAS MGO LA
BCING BA NI, ,AOm PRA TI GRiHnA SVA MI MAm, SATVA

@247A *, ,MA H'A BA LA ZHES BYA'O, ,DAM TSIG BSGRAG PAR BYA STE,
'DI NI KHYOD KYI DMYAL BA'I CHU, ,ZHES BYA BA NAS, BDAG GI DE
NYID DANG NI SNGAGS SOGS DE BZHIN NO, ,ZHES BYA BA BRJOD DO, ,DE
NAS AOm BADZRA H'A SPYOD GHA tA YA H'Um ZHES BYA BAS GDONG G-YOGS
DGROL, AOm BADZRA P'A SHYA H'Um

ZHES BYA BAS DKYIL 'KHOR BSTAN, TIshthA BADZRA ZHES BYA BA LA
SOGS PAS 'JUG PA'I PHYAG RGYA SNYING GAR DGROL LO, ,DE LTAR SLOB
MA DKYIL 'KHOR DU GZHUG PA BSHAD NAS, DBANG BSKUR BAR BYA BA'I
PHYIR MOS PA BRTAN PA DANG LDAN PAS DAM BCA' ZHING, SARBA BID
KYIS JI LTAR DBANG BSKUR

TE; ,BUM PA LA SOGS JI SNYED MANG THOGS PAS, ,BCU PO RNAMS KYIS
DBANG BCU CI DGAR BSKUR, ,DE NAS LAG TU DRIL BU RDO RJE SBYIN,
,'KHOR LO LA SOGS RIN CHEN BDUN THOGS LA, ,MI DBANG DBANG PHYUG
'KHOR LO THOGS PA DANG, ,SDIG PA GZHOM PHYIR DBANG NI BSKUR BAR
BYA, ,ZHES

BYA BA NI SDOM PA 'DZIN PAS MOS PA BRTAN PA DANG LDAN PAR DAM
BCAS NAS, AOm SARBA BID AA BHI shINYTZA ZHES BRJOD CING, JI LTAR
GSUNGS PA'I BUM PAS DBANG BSKUR ZHING, GZHAN YANG DBU RGYAN DANG
DAR DPYANGS LA SOGS PA'I PHRENG BA DANG, PHYAG RGYA DANG, RDO RJE
DANG, LAS KYI RDO RJE DANG, 'KHOR LO

DANG; THABS SHES RAB GNYIS SU MED PA GSANG BA DANG SHES RAB YE
SHES RNAMS KYIS DBANG BSKUR BA JI SNYED THOGS PAS, BCU PO RNAMS
KYIS DBANG BCU CI DGAR BSKUR RO, ,DE NAS LAG PA G-YON DU DRIL BU
G-YAS SU RDO RJE BYANG CHUB SEMS DPA' DANG STONG PA NYID DU
BRTAGS LA SBYIN, 'KHOR

LO RIN PO CHE LA SOGS PA RIN PO CHE SNA BDUN THOGS LA, AOm BADZRA
RATNA AA BHI shINYTZA ZHES BRJOD CING DBANG BSKUR BAR BYA'O,
,DE'I PHAN YON NI, MI DBANG DBANG PHYUG 'KHOR LO STE, ,'KHOR LOS
SGYUR BA'I RGYAL PO 'THOB PAR BYA BA'I PHYIR DANG, 'DIS NI RIN PO
CHE SNA BDUN GYI 'BRAS BU BSTAN TO, ,THAMS

CAD KYI THUN MONG GI 'BRAS BU NI, SDIG PA GZHOM PHYIR DBANG NI
BSKUR BAR BYA, ,ZHES BYA'O, ,DE NAS BKA'I DBANG BSKUR BA DANG,
LAS KYI DBANG BSKUR BA YANG SBYIN TE PHYIS BSHAD PAR BYA'O, ,DE
LTAR NA DBANG NYI SHU RTZA GCIG TU 'GYUR RO, ,CI'I PHYIR JI LTA
BU ZHIG CE NA, 'KHRUD PAR BYED PAS BRTAN

@247B PAR BYED PA'I BDAG NYID KYI NGO BO DANG PHYIR MI LDOG PA'I
SA BON LA BYA'O, ,SNGAGS BSGRUB PHYIR DU MOS LDAN SLOB MA LA,
,SNGAGS PAS BKA' NI RAB TU BGRO BAR BYA, ,ZHES BYA BA NAS BRTZAMS
TE, BRTZER LDAN DNGOS GRUB MYUR DU 'GRUB, ,CES BYA BA'I BAR GYIS
SNGAGS BSGRUB PA'I PHYIR SLOB DPON

GYIS BKA' RAB TU BSGO ZHING, SLOB MAS BLA MA LA YON PHUL TE DAM
TSIG SBYIN PA BSTAN TE GO SLA BA'I PHYIR MA BSHAD DO, ,SLAR YANG
'DI DAG GI DON BSHAD PAR BYA STE, SHAR PHYOGS KYI SGO DANG NYE
BAR PADMA DKAR PO LA GNAS PA'I 'KHOR LO RTZIBS BRGYAD PA LEGS PAR
BRIS LA, DE LA SLOB MA RANG GIS

LHAR BSKYED NAS, DRI DANG, BDUG PA DANG, ME TOG DANG, LHA BSHOS
DANG, MAR MES YANG DAG PAR MCHOD DE, BKRA SHIS KYI TSIGS SU BCAD
PA 'DON CING, RNAM PAR RGYAL BA'I BUM PA LAS RDO RJE KHU TSUR
GYIS CHU BLANGS LA, AOm SARBA BID AA BHI shINYTZA MAm, ZHES BYA
BA'I SNGAGS 'DIS, SPYI BO NAS DBANG

BSKUR BAR BYA'O, ,DE NAS RDO RJE 'DZIN PA'I BUM PA DANG, SHAR
PHYOGS KYI NGAN SONG SBYONG BA'I BUM PAS DBANG BSKUR ZHING, AOm
BADZRA KA LA SHA AA BHI shINYTZA H'Um ZHES BYA BA DANG, GTZO BO'I
BUM PAS DBANG BSKUR ZHING, BUDDHA KA LA SHA AA BHI shINYTZA AOm
ZHES BYA BA DANG, RIN CHEN TOG GI BUM PA DANG, AOm RATNA KA

LA SHA AA BHI shINYTZA TR'Am ZHES BYA BA DANG, SH'AKYA'I DBANG
PO'I BUM PA DANG, AOm PADMA KA LA SHA AA BHI shINYTZA HR'I:ZHES
BYA BA DANG, ME TOG CHER RGYAS KYI BUM PA DANG, AOm KARMA KA LA
SHA AA BHI shINYTZA AA:ZHES BYA BAS DBANG BSKUR BAR BYA'O, ,DE
NAS RIN PO CHE LA SOGS PA'I RGYU LAS BYAS PA'I DBU RGYAN DANG DE
BZHIN

GSHEGS PA'I RIGS SAM BDE BAR GSHEGS PA'I SKU GTZO BO YIN NA RIN
PO CHE'I MYU GU, AOm BADZRA AA BHI shINYTZA H'Um, BUDDHA AOm,
RATNA TR'Am, PADMA HRI:, KARMA AA:ZHES BYAS PAS, AOm DANG AA BHI
shINYTZA BRJOD PAS DBANG BSKUR BAR BYA'O, ,DE NAS RIN PO CHE LA
SOGS PA'I PHRENG BAS DBANG BSKUR BA, AOm RATNA

M'A LE AA BHI shINYTZA TRAm TRAm TRAm TRAm, AOm PHAt B'A LAm PA
NA AA BHI shINYTZA TRAm ZHES BRJOD PAR BYA'O, ,DE NAS RANG GI DAM
TSIG GI PHYAG RGYA BCINGS LA, AOm BUDDHA MU DRA AA BHI shINYTZA
AOm, DBUS SU'O, ,AOm BADZRA MU DRA AA BHI shINYTZA H'Um SHAR
DU'O, ,LHO NUB BYANG RNAMS SU TR'Am HR'I: AA:GZHAN 'GRE, PHYAG
RGYA'I DBANG

@248A *, ,BSKUR BA'O, ,DE NAS DANG PO'I RDO RJE BCINGS LA, AOm
BADZRA N'A MA AA BHI shINYTZA H'Um, AOm TRAm HRI AA:ZHES BYA BA
BRJOD DE, YE SHES KYI RDO RJE'I DBANG BSKUR BA'O, ,LAS KYI RDO
RJE SNA TSOGS LAG TU BYIN LA, AOm KARMA BADZRA AA BHI shINYTZA
AA:ZHES BYA BAS LAS KYI RDO RJE'I DBANG BSKUR RO, ,

CHOS KYI 'KHOR LO RKANG BA'I BAR DU BCUG LA, AOm BADZRA TZAKRA AA
BHI shINYTZA H'Um BHR'Um, AOm TZAKRA AA DHI PA TI STVAm, AA BHI
shINYTZA AOm H'Um TRAm HRI AA:ZHES GSUM DU RIGS KYI DBYE BAS
BRJOD PAR BYA'O, ,'KHOR LOS DBANG BSKUR BA'O, ,DE NAS RDO RJE
DRIL BU GNYIS 'KHYUD PA'I TSUL DU BZUNG LA, AOm BADZRA DHA RA NA

AA BHI shINYTZA H'Um, RIN PO CHE'I DRIL BU RIN CHEN RDO RJE DANG
'KHYUD PA, AOm RATNA DHA RA NA AA BHI shINYTZA TRAm, PADMO'I RDO
RJE DRIL BU DANG, PADMA DHA RA NA AA BHI shINYTZA HRI, SNA TSOGS
RDO RJE DRIL BU DANG, KARMA DHA RA NA AA BHI shINYTZA AA:, DE
BZHIN GSHEGS PA'I RDO RJE'I DRIL BU DANG, AOm SARBA TA TH'A GA TA
RATNA AA BHI shINYTZA AOm

ZHES BYA BA RIGS THA DAD PA'I SGO NAS THABS DANG SHES RAB GNYIS
SU MED PAR DBANG BSKUR BAR BYA'O, ,DE NAS AOm SARBA TA TH'A GA TA
GU DYA AA BHI shINYTZA AOm ZHES BRJOD DE SKU'I GSANG BA, AOm
BADZRA GU HYA AA BHI shINYTZA H'Um ZHES BRJOD DE THUGS KYI GSANG
BA, AOm RATNA GU HYA AA BHI shINYTZA TRAm ZHES BRJOD DE, YON TAN
GYI

GSANG BA, AOm PADMA GU HYA AA BHI shINYTZA HRI ZHES BRJOD DE,
GSUNG GI GSANG BA, AOm KARMA GU HYA AA BHI shINYTZA AA AA AA ZHES
BRJOD DE, PHRIN LAS KYI GSANG BA'O, ,GSANG BA'I DBANG BSKUR BA
SBYIN PA'O, ,DE NAS CHOS THAMS CAD NI SKYE BA MED PA NYID BSTAN
CING, AOm BADZNY'A SA MA YA AA BHI shINYTZA H'Um AA, ZHES

BYA BAS SHES RAB YE SHES KYI DBANG BSKUR BAR BYA'O, ,DE NAS RAS
SAM GRO GA LA SOGS PA LA, 'KHOR LO RIN PO CHE LA SOGS PA BDUN
BRIS LA, AOm RATNA AA BHI shINYTZA ZHES DBANG BSKUR RO, ,DE NAS
LAG PA G-YAS PAR RDO RJE BYIN LA, SANGS RGYAS RNAMS KYI RDO RJE'I
DBANG, ,DI RING KHYOD LA BSKUR

BAR BYA, ,SANGS RGYAS KUN DU RAB BSGRUB PHYIR, ,RDO RJE 'DI NI
KHYOD KYIS LONG, ,AOm BADZRA AA DHI PA TI STVAm AA BHI shINYTZA
MI TI shthA BADZRA SA MA YA STVAm ZHES BYA BAS SBYIN PAR BYA'O,
,AA:ZHES BYA BAS DRIL BU BSKYED LA SBYIN PAR BYA'O, ,DE NA GDENGS
KA'I DBANG BSKUR BAR BYA'O, ,AOm SARBA TA TH'A GA TA A'A DZNY'A

@248B TE D'A SI MI GRi HnA BADZRA SU SIDDHA YE, AOm BADZRA TI
shthA H'Um, RJES SU GNANG BA'O, ,YANG LAG TU RDO RJE BYIN LA, LAS
KYI DBANG BSKUR BAR BYA STE, AOm SARBA KARMA nI KU RU BUDDHA N'A
MA H'Um ZHES BRJOD DE BRTUL ZHUGS SBYIN NO, ,DE LTAR DBANG NYI
SHU RTZA GCIG BYIN NAS SLOB DPON DU 'GYUR RO, ,DE NAS SLOB DPON
DANG SLOB MAS

DKYIL 'KHOR GYI LHA RNAMS MCHOD DE SLOB MA RNAMS YO BYAD KYIS
TSIM PAR BYAS NAS BSTOD CING MCHOD LA DGE BA'I RTZA BA BSNGO STE,
DAM TSIG GI PHYAG RGYA BKROL NAS GSHEGS SU GSOL TE, MAndALA
PHYAGS NAS, CHU BO CHEN POR DOR NAS BSKOR BA BYA, SPRUL PA'I
TSOGS LUS LA BSDU ZHING CI BDER

GNAS PAR BYA'O, ,DKYIL 'KHOR THAMS CAD DU 'JUG PA'I CHO GA'O, ,DE
LTAR DBANG DANG DAM TSIG THOB PA RNAMS LA DNGOS GRUB LA BSLAB PAR
BYA'O ZHES BYA BA'I DON 'DI BSTAN PAR BYA BA'I PHYIR, DE NAS BCOM
LDAN 'DAS KYIS ZHES BYA BA LA SOGS PA STON TO, ,DE NAS ZHES BYA
BA NI SNGA MA BZHIN NO, ,

BCOM LDAN 'DAS KYIS GSUNGS SO ZHES BYA BAR SBYAR RO, ,CI'I PHYIR
ZHE NA, LHA RNAMS KYI DBANG PO BRGYA BYIN GYIS, LHA'I 'JIG RTEN
DANG BCAS PA RNAMS KYI DON DANG, PHAN PA DANG, BDE BA'I PHYIR
ZHES BYA'O, ,GANG ZHIG GSUNGS SHE NA, SGRUB PA'I CHO GA 'DI ZHES
BYA BA SMOS TE 'DI SGRUB PAS NA BSGRUB

PA STE, BYED PA'AM RGYU'I CHO GA ZHES BYA BA'O, ,RAS LA ZHES BYA
BA LA SOGS PA LA, RAS KHA TSAR BZANG PO RIN LA RTZEGS PA MED PAR
NYOS LA, SBYIN MED PA'I TSON RTZI RNAMS KYIS BCOM LDAN 'DAS KUN
RIG SNGAR BSHAD PA BZHIN DU SENG GE'I GDAN LA RDO RJE SKYIL KRUNG
GIS BZHUGS PA, ZLA BA LTAR

DKAR BA ZHAL BZHI PA TING NGE 'DZIN GYI PHYAG RGYA DANG LDAN PA,
RGYAN RNAM PA SNA TSOGS KYIS BRGYAN PA BRI BAR BYA'O, ,G-YAS
PHYOGS SU NGAN SONG SBYONG BA RGYAN KUN GYIS BRGYAN PA BA MO'I
MDOG LTA BU TING NGE 'DZIN GYI PHYAG RGYA CAN BRI BAR BYA'O,
,G-YON PHYOGS SU SH'AKYA THUB PA MDOG DMAR PO CHOS KYI

'KHOR LO'I PHYAG RGYA CAN BRI BAR BYA'O, ,NGAN SONG SBYONG BA'I
'OG TU SPYAN RAS GZIGS DBANG PHYUG MDOG ZLA BA LTA BU PHYAG G-YON
NA PADMA BSNAM PA PHYAG G-YAS PA PADMA KHA 'BYED PA BRI BAR
BYA'O, ,SH'AKYA THUB PA'I 'OG TU PHYAG NA RDO RJE MDOG NAM MKHA'
LTA BU G-YAS NA RDO RJE BSNAMS SHING THUGS KAR

@249A *, ,'JOG LA G-YON BSNYEMS PA'O, ,DE GNYIS KYI BAR DU SMAN
GYI LHA MDOG SNGON PO PHYAG G-YON NA 'BRAS BU AA RU RA BSNAMS PA
G-YAS MCHOG SBYIN CAN NO, ,RTA MGRIN DANG KHAMS GSUM RNAM RGYAL
GNYIS MDOG DMAR PO DANG SNGON PO RANG GI LHA LA BRTEN PAR BRI, DE

GNYIS KYI BAR DU, LO TZA NA DANG, M'A MA K'I DANG, GOS DKAR MO
DANG, SGROL MA RNAMS RANG GI SPYAN LA SOGS PA LAG TU THOGS PA
BRI, DE BZHIN GSHEGS PA NI RDO RJE SKYIL MO KRUNG GIS BZHUGS
PA'O, ,LHA MO NI SEMS DPA'I SKYIL MO KRUNG GIS BZHUGS PA'O, ,DE
DAG GI 'OG PADMA'I RDZING BU

DANG; DE'I NANG NA CHU SRIN DANG, NYA DANG, RUS SBAL DANG, SBAL
PA DKAR PO DANG, NYA 'KHAR BA DANG, DUNG DANG, PIR DANG, SROG
CHAGS DU MA YOD PA DANG, DE NAS CHU LAS SKYES PA'I ME TOG DU MA
YOD PA DANG BCAS PA BRI BAR BYA'O, ,BDUG PA DANG, MAR ME DANG,
DRI DANG, PHRENG BA DANG, GOS DANG, ME

TOG DANG, 'BRAS BU SNA TSOGS PA BRI, DE'I 'OG TU SGRUB PA PO NYID
THAL MO SBYAR TE PHYAG 'TSAL BA'I TSUL GYIS 'DUG PA BRI, DE NAS
RI MO'I GZUGS DE BSNYEN PA DANG BCAS PAS MNGON PAR MCHOD DE,
SGRUB PA PO BDAG NYID KYIS RAB TU GNAS PAR BYA ZHING MNGA' PHUL,
SPYAN DBYE BAR BYA STE 'DI NI 'DI

NYID KYI CHO GA LAS SHES PAR BYA'O, ,BDEN PAS BYIN GYIS BRLAB PA
DMIGS PAR BYA'O ZHES BYA BA NI BDEN PA STE SPYAN DBYE BA'O, ,BYIN
GYIS BRLAB PAR DMIGS PA STE MTSAN MA LA'O, ,DE NAS CI STE MTSAN
MA ZHIG MTHONG NA NI MYUR DU DNGOS GRUB THONG 'GYUR RO, ,'ON TE
MA MTHONG NA NI RING MO ZHIG NAS

DNGOS GRUB TU 'GYUR ZHES BYA BA NI MTSAN MA LAS SKAL BA DANG LDAN
PA DANG MI LDAN PA'I LAS SO, ,MTSAN MA GANG ZHIG YIN ZHE NA,
BZHAD PA DANG NI RNGA SGRA DANG, ,DRIL BU'I SGRA DANG 'BRUG SGRA
DANG, ,ZHES BYA BA MCHOG GI MTSAN MA DANG, DE BZHIN DGE SLONG
BRAM ZHE DANG, ,ZHES BYA BA'I 'BRING GI MTSAN MA

DANG, 'BRAS BU MTHONG NA ZHES BYA BA MTSAN MA THA MA LAS GO RIMS
BZHIN DU MYUR DU MCHOG DANG BAR DANG THA MAR 'GRUB CES BYA'O, ,DE
NAS GZUGS DE ZHES BYA BA LA SOGS PAS BSNYEN PA DANG SGRUB PA DANG
DNGOS GRUB STON TE, GZUGS BYIN GYIS BRLABS TE ZHES BYA BA NI, YE
SHES SEMS DPA' BCUG PAS SO, ,

@249B SNGAGS DANG PHYAG RGYAS BYIN GYIS BRLABS TE DBANG BSKUR NAS
ZHES PA'I DON TO, ,CI BDOG PA YIS MCHOD PAR BYA, ,RTAG TU MNGON
SUM 'DUG NAS KYANG, ,ZHES BYA BA NI MCHOD BA SNA TSOGS KYIS MCHOD
CING, RNAL 'BYOR GYIS DUS SU RGYUN MI 'CHAD PAR SPYAN SNGAR 'DUG
CES STON TO, ,'JIG RTEN

GSUM LAS RNAM RGYAL GYIS, ,BDAG SRUNG LA SOGS BYAS NAS KYANG,
,BDAG GI DE NYID DRAN BYED CING, ,ZHES BYA BA NI H'Um BZHI'I
SNGAGS KYIS BDAG SRUNG BA DANG, KHRUS KYI CHO GA SNGON DU 'GRO
BAS, DKYIL 'KHOR LUS LA BRTAGS PA'I MTHAR THUG PA BYAS LA 'BUM
PHRAG GSUM MAM YANG NA DRUG ,

DNGOS GRUB MTSAN MA MA BYUNG BAR DU BZLAS PAR BYA'O, ,DE NAS DBEN
PA'I GNAS SU NI, ,BRGYAD BRGYA NYID DU TSANG BAR BYA, ,SNGAGS NI
'KHRAL 'KHRUL MED PAR BZLAS, ,ZHES BYA BA NI, GNAS DBEN PAR SNGA
MA NYID KYI CHOGS BRGYAD BRGYAR SNGAGS GUG SKYED DANG, TSEG BAR
LA SOGS PA CHAD LHAG

MED BAR BZLAS ZHES BYA BA'I DON TO, ,DE LTAR BSNYEN PA BSTAN NAS,
DE NAS BZLAS PA'I MJUG TU NI, ,DKYIL 'KHOR SNGA MA BZHIN BSAMS
LA, ,MCHOD PA RGYA CHER BYAS NAS KYANG, ,MTSAN GCIG THOG THAB
BZLAS PA BYA, ,ZHES BYA BAS SGRUB PA BSTAN TE, BZLAS PA RDZOGS
PA'I MJUG TU DKYIL

'KHOR SNGA MA BZHIN DU BSAMS LA, TING NGE 'DZIN GSUM DANG LDAN
PAS MTSAN THOG THAG BZLAS BRJOD BYAS NAS 'BRAS BU BSTAN PA STE,
CI STE GTZO BO'AM DE YI SRAS, ,ZHES BYA BA LA SOGS PAS STON TO,
,CI STE GTZO BO DANG BYANG CHUB SEMS DPA' DANG 'JIG RTEN PA
MTHONG BA LAS DNGOS GRUB RAB

'BRING GSOL BA GDAB PAR BYA STE, PHYAG 'TSAL NAS DNGOS GRUB BLANG
BAR BYA'O, ,GAL TE 'BRING NGAM THA MA'I DNGOS GRUB MIG SMAN LA
SOGS PA YIN NA BLA MA DANG DKON MCHOG LA SKAL BA RE RE PHUL NAS
LHAG MA BDAG SPYAD, DBUL BA'I ZHING MED NA BDAG NYID KYIS SPYAD,
MCHOG GI DNGOS GRUB YIN NA,

SEMS CAN LA PHAN PAR BRTZON PAR BSKAL PA DU MAR GNAS PAR 'GYUR
RO, ,CI STE DNGOS GRUB 'THOB NA LAS THAMS CAD 'GRUB PAR GYUR TE,
GNOD SBYIN RGYU SKAR GDON LA SOGS PA TSIG TZAM GYIS BRAN BZHIN DU
ZHI BA LA SOGS PA'I LAS BYED PAR 'GYUR RO ZHES BYA BA'I DON TO,
,SDIG PA CHEN PO

@250A *, ,BYAS PAS SEMS CAN DMYAL BA LA SOGS PA'I DBANG DU GYUR
PA THABS SLA BAS GROL BA BSTAN PA'I PHYIR, DE NAS ZHES PA LA SOGS
PAS BSTAN TO, ,DE NAS LHA RNAMS KYI DBANG PO BRGYA BYIN GYAS BCOM
LDAN 'DAS LA 'DI SKAD CES GSOL TO, ,BCOM LDAN

'DAS SDIG PA BGYIS PAS SEMS CAN DMYAL BA LA SOGS PA'I DBANG DU
GYUR PA RNAMS JI LTAR NA DMYAL BA LA SOGS PA'I SDUG BSNGAL BA'I
SPANG BA'I SLAD DU BSGRUB PAR BGYIS ZHES BYA BA NI SHI BA RNAMS
JI LTAR SBYANG ZHES PA'I DON TO, ,BCOM LDAN 'DAS KYIS BKA' STZAL
PA, LHA'I DBANG PO NYON

CIG ;SEMS CAN DMYAL BA LA SOGS PA'I DBANG DU GYUR PA'I SEMS CAN
SDIG PA CHEN PO BYED PA DE DAG CI NAS KYANG SEMS CAN DMYAL BA'I
SDUG BSNGAL LAS THABS SLA BAS GROL BAR 'GYUR BA NYON CIG CES BYA
BA NI NYON LA ZUNG SHIG PA'I DON TO, ,THABS DE NYID, DE BZHIN
DKYIL 'KHOR BRIS

NAS NI, ,DE LTAR YANG NA BUM PA LA, ,BRGYA RTZA BRGYAD DU BZLAS
NAS NI, ,DBANG BSKUR BA NI RAB TU BRTAG ,CES BYA BA SNGAR BSHAD
PA BZHIN DU, BSNYEN PA DANG SA'I CHO GA DANG, LHA RNAMS MCHOD PA
LA SOGS PA BYAS NAS, BUM PA LA SNGAGS BZLAS TE, LHO SGO'I CHO GA
SNGON DU 'GRO BAS

DKYIL 'KHOR DU BCUG CING SNGAR BSHAD PA BZHIN DU DBANG BSKUR BA
ZHES BYA BA'I DON TO, ,DE'I 'BRAS BU, DE NAS SDIG PA KUN SBYANGS
TE, ,DMYAL BA LA SOGS SDUG BSNGAL LAS, ,DE NI MYUR DU THAR PAR
'GYUR, ,SDIG LAS RNAM PAR GROL BDAG NYID, ,DAG PAR GYUR PA'I LHA
RNAMS

KYI; ,RIGS SU SKYE BAR GYUR NAS KYANG, ,DE NI RTAG TU SANGS RGYAS
DANG, ,CHOS 'GRO BA NI 'THOB PAR 'GYUR, ,PHYIR MI LDOG PA'I SA LA
GNAS, ,RIM GYIS BYANG CHUB 'THOR PAR 'GYUR, ,ZHES BYA BA GSUNGS
SO, ,DE YANG CI ZHIG LAS DBANG BSKUR ZHE NA, DE YI GZUGS BRNYAN
BRI BA NI, ,

GUR GUM GYIS NI MING BYANG RUS, ,ZHES BYA BA GSUNGS SO, ,DE CI'I
PHYIR ZHE NA, NGAN SONG KUN GYI 'JIGS CHEN LAS, ,SEMS CAN RNAMS
NI DGROL BA'I PHYIR, ,ZHES GSUNGS TE, SU ZHIG GIS SHE NA, SNGAGS
MKHAN GZHAN LA PHAN BRTZON ZHING, ,SNYING RJE CAN GYIS DANG BSKUR
RO, ,

@250B ZHES BYA BA GSUNGS SO, ,DES NI THABS DANG PO BSTAN TO,
,GZHAN YANG, DE NAS RNAL 'BYOR CAN GYIS NI, ,SNGAGS DANG PHYAG
RGYAS DE DBANG BSKUR, ,LHA YI GZUGS SU BRTAGS NAS KYANG, ,MCHOD
RTEN DBUS SU GZHAG PAR BYA, ,ZHES BYA BA NI GZUGS BRNYAN LA SOGS
PA MDUN DU GZHAG LA, LCE DANG LAG

PA BYIN GYIS BRLAB PA NAS BZUNG STE SRUNG BA'I 'KHOR LO DANG, NAM
MKHAR DKYIL 'KHOR BSGOM PA DANG MCHOD PA RNAMS KYIS MCHOD DE, JI
LTA BA'I GO RIMS KYIS MNGON PAR BYANG CHUB PA MNGON DU BYAS NAS,
PHAB STE DKYIL 'KHOR BSRE BA BYAS LA GZUGS BRNYAN LA SOGS PA LA
'OD ZER GYIS SHES PA

BCUG STE, SDIG PA 'JOMS PA LA SOGS SNGON DU 'GRO BAS RANG GI
SNYING GAR JI LTA BA BZHIN DU BCUG STE, RDO RJE DBYINGS KYI DBANG
PHYUG MAS BYIN GYIS BRLABS LA, SNGAGS DANG PHYAG RGYAS DBANG
BSKUR TE MCHOD RTEN GYI DBUS SU GZHAG PAR BYA'O ZHES BYA BA'I DON
TO, ,THABS SLA BA GNYIS PA'O, ,GZHAN

YANG; RANG GI LHA'AM LHA GZHAN GYI, ,SNYING PO SNYING GAR BRIS
NAS KYANG, ,LHA 'DRA BAR NI SEMS BSKYED DE, ,KHYIM GYI NANG DU
GZHAG PAR BYA, ,ZHES BYA BA NI DBANG DANG DAM TSIG THOB PA'I RNAL
'BYOR BA SHI BAR GYUR NA, SHES NA RANG GI LHA'I SNYING PO SNYING
GAR BRI, LHA DANG 'DRA BAS SEMS KYIS

BRTAG ,MA SHES NA LHAG GANG YANG RUNG BA'I SNYING PO SNYING GAR
BRI, LHA DANG 'DRA BAS SEMS KYIS BRTAG ,KHYIM MAM DUR KHROD DAM
MCHOD PA'I NANG DU MCHOD PA'I NANG DU GZHUG PAR BYA STE, 'DI NI
THABS SLA BA GSUM PA'O, ,GZHAN YANG, DE NAS SMOS NAS NI, GUR GUM
BZANG POS SNGAGS BRIS LA, ,RIM GYIS 'BUM

NI TSANG TZAM DU, ,MCHOD RTEN LAS NI RAB TU BYA, ,SDIG CAN SDIG
NI ZAD BYA'I PHYIR, ,BYE BA SNYED NI TSANG BAR BYA, ,DE NAS NI
NGES PAR DMYAL GNAS NAS, ,DE BYAS PA NI GROL BAR 'GYUR,, ,YI DAGS
BYOL SONG SDUG BSNGAL LAS, ,GROL NAS LHA YI NANG DU SKYE, ,ZHES
BYA BA NI, DE'I MING NAS BRTZAMS

TE; SNGAR BSHAD PA'I SNGAGS, AOm SARBA BID CES BYA BA NAS, BHA
ZHES BYA BA'I MTHAR THUG PA GUR GUM BZANG POS RAS SAM GRO GNAG
POR BYAS PA LA 'BUM TSANG BAR TZEE TYA BYAS TE, MCHOD RTEN GYI
LAS BYA'O, ,SDIG PA ZAD PAR BYA BA'I PHYIR, ,BYE BA SNYED DU GDAB
PAR BYA'O, ,DE NI DMYAL BA DANG BYOL SONG

@251A *, ,DANG YI DAGS LAS GROL TE LHA'I GNAS SU SKYE'O ZHES BYA
BA'I DON TO, ,'DI'I DON NI CHO GA NYID LAS SHES PAR BYA'O, ,THABS
BZHI PA'O, ,GZHAN YANG, DE YI MING NAS BRJOD NAS NI, ,'BUM PHRAG
STONG NGAM YANG NA NI, ,BRGYA PHRAG STONG DU TSANG BA DANG, ,BYE
BA SNYED DU RAB

BZLAS NA, ,LHA YI GNAS SU SKYE BAR NGES, ,ZHES BYA BA NI SBYOR BA
DANG PO DANG DKYIL 'KHOR RGYAL MCHOG DANG, LAS KYI RGYAL PO MCHOG
DANG, SGO DBYE BA SNGON DU 'GRO BAS DE'I MING THOG MAR SMOS TE,
GONG DU BSHAD PA'I SNGAGS 'BUM PHRAG STONG DANG BRGYA PHRAG STONG
TSANG BA DANG, BYE BA SNYED DU

BZLAS TE DKYIL 'KHOR CHEN PO LA MCHOD PA SNGON DU 'GRO BAS MTSAN
THOG THAG BZLAS NA LHA'I GNAS SU NGES PAR SKYE ZHES BYA BA'I DON
TO, ,THABS SLA BA LNGA PA'O, ,DE NAS GZHAN YANG, DE YI MING NAS
BRJOD NAS NI, ,MKHAS PAS 'BUM PHRAG BRGYA 'AM NI, ,YANG NA STONG
PHRAG BRGYA SNYED DU, ,SBYIN

SREG BYAS PAR GYUR NA NI, ,ZHES BYA BA NI, THAB KHUNG JI LTA BA
BZHIN DU BRKOS TE, RDZAS GZHAG CING BSANG BA BYAS NAS RANG LHAR
BSKYED DE, CHOS KYI YI GE LAS THAB KHUNG BYIN GYIS BRLABS LA, BHA
DANG SHA BKOD BA'I BUD SHING BRTZIGS TE RGYUN BZHAG GI ME SBAR
NAS ME LHA SPYAN DRANG BA SNGON DU

'GRO BAS DGANG BLUGS LA SOGS PA PHUL TE 'BAR BA DANG THA MI DAD
PAR 'GYUR PA'I ME LHA'AM, YANG NA ME LHA'I SNYING GAR RDO RJE
SEMS DPA' LA DGANG BLUGS LA SOGS PA PHUL BA SNGAGS DANG MING SPEL
TE, TIL GYI SBYIN SREG MKHAS PAS 'BUM PHRAG BRGYA 'AM, BRGYA
PHRAG STONG SNYED DU SBYIN SREG

BYAS LA, LHA RNAMS GSHEGS SU GSOL BA'I CHO GA BYAS NAS NI ZHES
BYA BA'I DON TO, ,DE'I 'BRAS BU NI, DMYAL BA CHEN POR GYUR PA YI,
,SDIG PA DE LAS THAR BAR 'GYUR, ,ZHES BYA'O, ,YANG DUS JI SRID DU
ZHE NA, ,JI SRID MTSAN MA SHIN TU NI, ,'BAR BA'I GNAS SU SKYE BAR
'GYUR, ,

MTSAN MA YANG DAG 'BYUNG BAR DU, ,ZHES BYA BA DE SRID DU'O,
,RDZAS CI ZHIG CE NA, TIL DANG YUNGS KAR 'BRAS RNAMS DANG, ,BA YI
'O MAR LDAN PA DANG, DRI YIS BSKUS PA'I YAM SHING GIS, ,CHO GA
BZHIN DU SBYIN SREG BYA, ,ZHES GSUNGS SO, ,SDIG PA LAS THAR BA'I
MTSAN MA NI, DE NAS DE NI

@251B NGES PAR YANG, ,LHA YI GNAS SU SKYES GYUR NAS, ,DE YI MTSAN
MA STON PAR BYED, ,YANG NA LHA YI MCHOG TU 'GYUR, ,YANG NA HOM
KHUNG NANG DU NI, ,ME YI LTAS NI STON BYED CING, ,LHA YI GNAS SU
SKYE BA DANG, ,SDIG PA BCOM PA'I MTSAN MA NI, ,DKAR PO NYID DANG
G-YAS SU 'BAR, ,GYEN DU

'BAR ZHING DRI MA MED, ,ZLUM ZHING RNAM PAR MI 'PHRO LA, ,BRTAN
LA GLOG BZHIN DRI MA MED, ,YANG NA ME LHA NYID KYIS NI, ,BDAG
NYID DE NYID STON BYED CING, ,ZLA BA DRI MED DKAR 'DRAL, ,GZHAN
MDOG DKAR ZHING LHAM MER 'BAR, ,DES NA MTSAN MA 'DI DAG GIS,
,DMYAL BA LA SOGS RNAM

GROL ZHING, ,SDIG PA BCOM NAS BDE 'GROR NI, ,SKYES PA YIN PAR
SHES PAR BYA, ,ZHES BYA BA NI THAR PA'I MTSAN MA YIN NO ZHES BYA
BA'I DON TO, ,THABS SLA BA DRUG PA'O, ,GZHAN YANG, KHRU BZHI PA
YI TSAD DU NI, ,CHO GA BZHIN DU BRKOS PA LA, ,RDO RJES MTHA' MAR
BSKOR BA YI, ,'KHOR LO

DBUS SU BRI BAR BYA, ,RIGS LNGA YI NI PHYAG RGYA RNAMS, ,JI BZHIN
PA YI PHYOGS SU BRI, ,JI BZHIN SEMS DPA' RNAMS KYANG NI, ,'JIG
RTEN RTZE LA SOGS PA BRI, ,ZHES BYA BA NI DANG POR STEGS BU'I
TSAD KHRU SUM CU RTZA GNYIS LA SOGS PA BRTZIGS LA, KHRU BZHI BA'I
SMAD DU ZABS SU KHRU DO BA'I TSAD

KYI KHUNG BU BRKOS LA, SOR BCU DRUG PA'I PHYI ROL DU SOR BCU DRUG
YOD PA'I MTHO DMAN DANG LDAN PA DE LA RDO RJE RTZE GSUM PA'I
PHRENG BAS BSKOR, DE'I DBUS SU 'KHOR LO RTZIBS BRGYAD PA RDO RJE
RTZE GSUM BAS BSKOR BA BRI, LTE BA LA SOGS PA RNAMS SU RIGS
LNGA'I PHYAG RGYA RNAMS SHAR LA SOGS PA JI BZHIN

PA'I PHYOGS SU RIM PA BZHIN DU BRI, DE'I PHYI ROL DU 'KHOR LO
RTZIBS BCU DRUG PA, SEMS DPA' BCU DRUG GI RDO RJE LA SOGS PA BRI,
DE'I PHYI ROL GRVA DANG SGO RNAMS LA, L'A SYA DANG LCAGS KYU LA
SOGS PA'I PHYAG RGYA BRI, KHYAMS KYI NANG DU BYAMS PA LA SOGS
PA'I PHYAG RGYA BRI, PHYI ROL GYI KHYAMS LA

RIM PA DANG PO DANG GNYIS PA DANG GSUM PA LA RDO RJE LA SOGS PA
DANG, PAR BU DANG GSEG SHANG DANG, 'KHOR LO RNAMS BRI BAR BYA'O,
,SGO RNAMS LA KHRO BO'I PHYAG MTSAN RNAMS BRI BAR BYA'O, ,'JIG
RTEN GTZO DANG MA MO DANG MKHA' 'GRO MA RNAMS KYI THIG LE DANG
MING DU BRI BAR BYA'O ZHES BYA BA'I DON TO, ,

@252A *, ,YANG BYA DANG BUM PA GANG BA DANG, GTOR MA'I SNOD RNAMS
BKANG BA BRGYAD DAM BCU DRUG SNYED DAG GZHAG BZA' BA DANG BCA'
BA'I BSHOS DANG, ME TOG GI PHRENG BA DANG, BLA RE RGYAL MTSAN
DANG, DAR DANG LNGA LDI RNAMS GZHAG BAR BYA'O, ,DKYIL 'KHOR DAM
PAR SBYIN SREG GI

PHYIR GZHAG PA YIN NO, ,CHO GA SHES PAS BRIS NAS KYANG, LHA RNAMS
MANG PO SPYAN DRANGS PA, ,ZHES BYA BA NI CHO GA SHES PAS PHYAG
RGYA'I DKYIL 'KHOR BRIS NAS TE, THUGS KYI RANG BZHIN STON CING
DNGOS PO MTSAN MA BSREG PA NI THUGS GTZOR GYUR PA'I PHYIR RO,
,KYANG ZHES BYA BA NI LHAG CHAD ZHI BA SNGON DU

'GRO BAS TING NGE 'DZIN GSUM DANG, BZLAS BRJOD BYED CING SGO DBYE
BA BSDU'O, ,LHA RNAMS MANG PO SPYAN DRANGS BA NI, BSDU ZHING
LCAGS KYU LA SOGS PAS LAS BYA'O, ,SNGAGS SHES PAS NI SNGAGS PHYAG
RGYA, ,AARGHAm PHUL BA SHES BAS KYANG, ,ZHES BYA BA NI MCHOD YON
DBUL BA SNGON DU 'GRO BAS PHYAG RGYA

BZHIS RGYAS GDAB DBANG BSKUR BAS KYANG ZHES PAS STON TO, ,MDOR NA
MCHOD PA BYAS NAS NI, ,ZHES BYA BA NI SNA TSOGS PA'I MCHOD PA
BSDU NA MCHOD PAR 'DUS PAS DE SKAD CES BYA'O, ,LHA YI SBYOR BAS
RAB GNAS LA, ,ZHES BYA BA NI, LHA'I NGA RGYAL GYIS GNAS PA'O, ,DE
LTAR SBYIN SREG GI TSE NA

LHA RNAMS MCHOD NAS RDZAS BSTAN PA'I PHYIR, GA BUR GUR GUM LA
SOGS PA, ,MAR DANG 'O MA TIL BSGOS LA, ,NAS DANG YUNGS KAR 'BRAS
RNAMS LA, ,DRI YI CHUS NI LEGS BKANG STE, ,'BRAS CHAN SPOD DANG
LA DU DANG, ,SBRANG RTZI KHA RAR LDAN DE BZHIN, ,BRGYA PHRAG DU
MAR YONGS BZLAS LA, ,YAM

SHING LA YANG DE BZHIN TE, ,RANG GI SNGAGS KYIS BTAB PA'I SHING,
,KHUNG BU'I NANG DU GZHUG BAR BYA, ,ZHES BYA BA LA RDZAS DE RNAMS
KUN LA AOm SARBBA BID CES BYA BA NAS, BHA ZHES BYA BA'I BAR GYI
SNGAGS BRGYA PHRAG DU MAR BZLAS SHING, SNGAGS DE NYID BTAB PA'I
SHING LA BHA DANG SHA BKOD PA MCHOD RTEN

GYI DBUS SU BRTZIG BAR BYA BA'I DON TO, ,RO'I BYA BA BSTAN PA'I
PHYIR, DANG BO RE ZHIG NGAN 'GRO LAS DGUG CING SDIG PA SBYANGS
LA, BYE MA DANG NYUNGS KAR GYIS SBYANGS TE KHRUS BYAS LA, YANGS
STEGS SNGON PO'I STENG DU GZHAG PA LAS BUM BA SNGON POS BKRU
ZHING MGRIN RIS DANG LAM BSTAN TE ME TOG GI CHAR

@252B PHAB LA, SLOB MA GZHUG PA'I CHO GA JI LTA BA BZHIN DU DKYIL
'KHOR DU BCUG LA BUM PA LA SOGS PA BSDUS TE, 'KHOR LO RTZIBS
BRGYAD DANG PADMA LA BZHAG NAS RANG GI LHAG PA'I LHAR BSKYED DE,
CHU MCHOG GIS BKRUS LA DRIS BYUG CING RGYAN SNA TSOGS PA BTAGS LA
SNGAGS KYIS BTAB PA'I BDUG PA

LA SOGS PAS BDUG CING MCHOD PA'I KHYAD PAR GYIS MCHOD BA NI, RO
LA SNGAGS KYIS BTAB NAS NI, ,CHU MCHOG GIS NI BKRU BAR BYA,
,BZLAS PA'I DRI YIS BYUG BAR BYA, ,GOS DANG RGYAN GYIS BKLUBS NAS
KYANG, ,SNGAGS KYIS BTAB PA'I BDUG PAS BDUG ,ME TOG PHRENG BA
SOGS PAS MCHOD, ,

CES BYA BA 'DIS BSTAN TO, ,DE 'BA' ZHIG TU MA ZAD KYI, GTZUG PHUD
DPUNG BAR DE BZHIN DU, ,SNGAGS BRI BAS NI GDAGS PAR BYA, ,ZHES
BYA BA NI SNGAGS BRI PAS GDAGS PA MDOR BSTAN TO, ,SNYING GA LKOG
MA KHA PHYOGS SU, ,SARBBA BID KYIS BYIN GYIS BRLAB, ,CES BYA BA
NI RDO RJE'I PHYAG RGYA BCINGS

TE; AOm SARBBA BID BADZRA AA DHI TIshthA DZNY'A NA SA MA YI H'Um,
ZHES BYA BAS SNYING GA LKOG MA'I PHYOGS LA SOGS BA RNAMS SU BYIN
GYIS BRLAB PA STE MDOR BSTAN PA'O, ,SNGAGS KHRI BA DANG BYIN GYIS
BRLAB PA GNYIS BSHAD PA NI, DPRAL BA MDZOD SPU RNA BA GNYIS, ,MGO
BO GTZUG PHUD DPUNG BA GNYIS, ,SNA DANG

RKED PA PUS MO BO LA, ,LONG BU SNA YI RTZE MO DANG, ,MIG GNYIS
DANG NI GSANG BA YI, ,DBANG PO RNAMS KYI GNAS DANG NI, ,DE LTAR
GZHAN DU YI GE SNGAGS, ,MCHOG TU DGE BA RNAMS BSHAD DO, ,ZHES BYA
BA NI, GNAS BCO BRGYAD DU 'GOD PA STE, ,YI GE ZHES BYA BA BHA
DANG SHA'O, ,SNGAGS ZHES BYA

BA SARBA BID LA SOGS PA'O, ,MCHOG TU DGE BAR BYED PAS NA DE SKAD
CES BYA'O ZHES BYA BA'I DON TO, ,DE NAS RO BSREG BA'I RANG LHAR
GYUR PA TZAM ZHIG LUS PA'I PHYIR NGAN SONG SBYONG BA'I PHYIR LHAR
BSKYED PA STE, 'DIS NI KUN RDZOB MI 'GAG BA DANG DON DAM PAR
MTSAN MA LAS 'DAS PA SHES PAR BYA BA'I

PHYIR RO, ,YANG NA DON DAM PAR SHES BAR BYA BA'I PHYIR, SKRA DANG
THAL BA LA SOGS PA BSREG BA'I RDZAS SU DBUL BA NI, RGYUD PHYI MA
LAS STON TO, ,DE NAS LHAR BSKYED DE, DE NAS NGAN SONG SBYONG BA'I
PHYIR, ,STAN DANG BCAS TE THAB DBUS SU, ,BZHAG PA NYID DU BYA BA
YIN, ,DE NAS SNGAGS 'CHANG

@253A *, ,SNGAGS KYIS NI, ,BTAB PA'I GOS KYIS G-YOGS PAR BYA,
,ZHES BYA BA YIN NO, ,ME DANG MCHOD BA'I BYA BA BSTAN BA'I PHYIR
DE NAS BYIN RLABS ZHES BYA BA LA SOGS PA SMOS TE RO DBUS SU BZHAG
LA DE NAS BYIN ZA DGE BA RGYUN BZHAG GI ME BLANGS LA, RLUNG YAB
KYIS SBAR LA

RANG GI CHOS KYI YI GES THAB KHUNG BYIN GYIS BRLABS TE MAR GYIS
SBAR LA, BYIN ZA DE YANG JI LTA BU YIN ZHE NA, ME LCE STONG GIS
DKRIGS SHING 'BAR BA'I LUS SU GNAS PA LA ZLA BA LTAR DKAR ZHI
BA'I LUS SO, ,BSAMS BA'AM ZHE NA MTHA' YAS BA'I ME BKUG LA ZHES
BYA BA'O, ,DE NAS AARGHAS

MCHOD; BLO MCHOG LDAN BA'I MDUN DU GZUGS MCHOG GZHAG ,'BRAS BU
'THOB PAR 'DOD PAS ME TOG GIS NI DE BZHIN GSHEGS PA SPYAN DRANGS
LA, MCHOD YON SNGON DU 'GRO BAS MCHOD PA LNGAS MCHOD DE, DE NAS
ME LHA LA BSREG BYA RNAMS KYIS MCHOD PAR BYA BA'I PHYIR RO, ,DE
NAS BSREG BYA RNAMS

KYIS LHA THAMS CAD LA BRGYA RTZA BRGYAD DANG, GTZO BO LA NYI SHU
RTZA GCIG BRTAG ,DE NAS ME LHA GTZO BO LA SOGS PA GSHEGS SU GSOL
TE YO BYAD LAN GSUM GSUM DBUL, DE NAS PHYAG NA RDO RJE PAD DKAR
ZHAL, AARGHA LA SOGS PAS MCHOD DE, DE YANG PHYAG NA RDO RJE DANG
PADMA 'DZIN CING

GNYIS KYIS ZHAGS PA BSNAMS PA, KHAMS GSUM RNAM RGYAL GYI GZUGS
ZHABS KYI PADMO DANG MA H'A DE BA AU MA DE BA DANG BCAS PA MNAN
PA RGYAN RDZOGS PA, SANGS RGYAS KYI DBU RGYAN CAN BSAMS SAM YID
KYIS BRIS BA'ANG RUNG, DE'I SNYING PO H'Um ZHES BYA BA DANG, TSE
'DAS PA SH'ANTIm KU RU ZHES BYA BA

DANG TIL GYIS SBYIN SREG BYAS NAS, STONG NGAM BYE BA'I TSAD
DU'AM, MTSAN MA BYUNG BA DE SRID KYI BAR DU SBYIN SREG BYAS LA,
SDIG CAN GYI RGYUD DAG PAR SHES NAS ME LHA'I PHYAG RGYA DGROL DE
GSHEGS NAS ME LHA MCHOD DE BZOD PAR GSOL DE NAS GSHEGS SU GSOL
BAR BYA'O, ,DE LTAR MCHOD PA BYA BA

BSTAN NAS THAL BA'I BYA BA BSTAN PA'I PHYIR, DE NAS THAL BAR GYUR
PA DANG, ,RDO RJE BSDU BA'I SNGAGS KYIS NI, ,ZHES BYA BA SAm HA
RA NA BADZRA ZHES BYA BAS SO, ,CHO GA BZHIN DU BSDU BAR BYA,
,THAL BA DE DANG RUS PA RDUL, ,SNGAGS KYIS BTAB BA'I DRI CHU
DANG, ,BA SKYES 'O MA LA SOGS LNGAS, ,SBYONG BA'I

@253B SNGAGS KYI BLO LDAN GYIS, ,'BUM DU BZLAS PA BRJOD NAS NI,
,GA BUR DRI DANG BSGOS BA YIS, ,'DAG BA DANG NI BSRES NAS KYANG,
,GZUGS SU BYA BA'AM YANG NA NI, ,MCHOD RTEN GYI NI LHAR BYAS NAS,
,GCIG GAM GNYIS SAM GSUM MAM LNGA, ,YANG NA BRGYA RTZA BRGYAD
DU'AM, ,SNGAGS DANG

PHYAG RGYAS BTAB NAS KYANG, ,'BUM PHRAG NYIS BRGYA'I BAR DU
BZLAS, ,ZHES BYA BA LA GZUGS SU ZHES BYA BA SKU GZUGS SU'O,
,SNGAGS DANG PHYAG RGYAS BTAB CES BYA BA SPYAN DBYE BA BYAS NAS
ZHES BYA BA'I DON TO, ,DE'I MTSAN MA NI, DE NAS MCHOD RTEN 'BAR
'GYUR TAM, ,ZHES BYA BA LA SOGS TE DE

LTA BU MTHONG BAR 'GYUR RO ZHES BYA BA'I DON TO, ,CI STE MTSAN MA
DE DAG NI, ,SDIG CAN BLO YIS MA MTHONG NA, ,ZHES PA NI, RNAL
'BYOR PA RGYUD MA DAG BSAM MTHONG NA'O, ,'BUM GYI PHRAG NI BRGYA
STONG NGAM, ,JI SRID MTSAN MA BYUNG BAR DU, ,DE BZHIN GSHEGS BA
MCHOD NAS NI, ,MNYAM PAR

GZHAG PAS BZLA BAR BYA, ,DE YI MTHAR NI MKHAS PAS KYANG, ,MTSAN
GCIG THOG THAG MI NYAL BZLAS, ,ZHES BYA BAS NI SDIG PA SHIN TU
CHE BAS DANG PO DANG GNYIS PA LA MTSAN MA MA MTHONG NA 'BUM PHRAG
BRGYA BZLAS BRJOD BYAS TE MTSAN THOG THAG MI NYAL BAR BZLAS ZHES
BYA BA'I DON TO, ,SGRIB PA

SHIN TU CHUNG BA RNAMS NI RO BSREG PA'I DUS SU'O, ,SDIG PA CAN
RNAMS NI 'BUM PHRAG NYIS BRGYA'I DUS NA'O, ,SHIN TU SDIG CHE BA
RNAMS NI 'BUM PHRAG STONG GI DUS NA MTSAN MA BYUNG NA, DE'I SDIG
PA NYID DAG PAR MTHONG STE LHA'I LUS SU GYUR LA RANG GI RGYUD DO
SHES NA DE BYAMS PA DANG, SNYING RJER

LDAN PAS LAS THAMS CAD BYED PAR 'GYUR RO ZHES BYA BA'I DON TO,
,THABS BDUN PA'O, ,DE LTAR YANG RO YOD PA'I DBANG DU BYAS PA
BSHAD NAS, DA NI RO MED PA'I DBANG DU BYAS PA'I THABS BSTAN PA,
YANG NA MED BAR GYUR NA YANG, ,BZLAS SHING BSGOM PA'I TSUL GYIS
NI, ,MING TZAM LEGS PAR

BRIS NAS KYANG, ,MCHOD RTEN PHRENG BA BYA BA DANG, ,YANG NA GZUGS
SU BRIS KYANG RUNG, ,SBYIN SREG MNGON PAR DBANG BSKUR NAS, ,ZHES
BYA BA NI BZLAS SHING ZHES PA BZLAS BRJOD DANG, MCHOD RTEN PHRENG
BA'I GZUGS SU BYA, ,SA TSA DANG, SBYIN SREG BYA BA MING BSREG PA
DANG, SBYIN SREG MNGON

@254A *, ,PAR DBANG BSKUR NA, ,ZHES BYA BA MCHOD RTEN GYI DBUS SU
GZHUG PA DANG, KHYIM DU BZHAG PA DANG, DBANG BSKUR BA NYID DANG
BDUN RO MED KYANG 'GRUB PA'O ZHES BYA BAR STON TO, ,SNGA MA BZHIN
DU 'BRAS BU NI, ,GDON MI ZA BAR BDE 'GROR SKYE, ,ZHES BYA'O,
,GZHAN YANG

THAL BA NYUNGS KAR BYE MA SOGS, ,ZHES BYA BA THAL BA DANG NYUNGS
KAR DANG, BYE MA DANG ME TOG LA, RANG GI MING SMOS SNGAGS BTAB
NAS, ,ZHES BYA BA LA MING NAS THOG MAR SMOS TE RO LA SOGS BA LA
BYA BA BYAS NAS, SONG NAS KYANG PHYI'I RGYA MTSOR 'BAB PA'I CHU
KLUNG DU DOR ZHES BYA BA'I DON TO, ,DE'I

'BRAS BU, DE LTAR NA 'ANG SDIG CAN YANG, ,NGAN 'GRO LAS NI THAR
'GYUR NA, ,ZHES BYA BA DMAN PA YANG THAR BAR GSUNGS NA ZHES BYA
BA'I DON TO, ,MCHOG RNAMS SMOS KYANG CI ZHIG DGOS, ,DGE BA'I
MCHOG NI BSKYED PA DANG, ,ZHES BYA BA LA SOGS PA GSUNGS SO, ,SDIG
PA NGES PA CAN

RNAMS NI THABS CIS KYANG MI GROL BAR DGE BA'I RTZA BA MA BSKYED
PAR ZHES BYA BA NAS, BDE GSHEGS RGYAL BA NYID KYIS GSUNGS, ,ZHES
BYA BA'I BAR DU STON TO, ,DE LTAR THABS BRGYAD STON TO, ,THAMS
CAD KYANG THABS SLA BAS GROL BAR 'GYUR BA YIN NO, ,DE NAS ZHES
BYA BA LA SOGS PA LA BRGYA BYIN

LA SOGS PAS BKA' STZAL PA BDEN PA NYID DU BYAS NAS NOR BU DRI MA
MED PA THAR TE DGA' LDAN DU SKYES NAS GRAGS PA CHEN PO'I LHA DANG
BCAS BAS DE BZHIN GSHEGS PA LA TSE 'DI NYID LA MCHOD PA'I PHYIR
SEMS BSKYED DE, LHA RDZAS SNA TSOGS KYIS DGA' BA'I TSAL KUN DU
GANG BAR BYAS SO, ,LHA'I BU

NI MA MTHONG LA LHA RDZAS MTHONG BA RNAMS KYIS YA MTSAN CHE BAR
GYUR NAS, 'DI CI LAGS ZHES NGO MTSAR CHE BAR ZHUS PA DANG, BKA'
STZAL PA DRI MA MED PA'I 'OD YIN NO, ,ZHUS PA NGO MTSAR CHE'O,
,LHA RNAMS KYIS KYANG ZHUS PA, DKON MCHOG LA KHYAD PAR CAN DU
BSNGAGS NAS LTA BAR 'TSAL LO, ,

ZHES GSOL BA BTAB NAS 'OD KYIS SNYING BSKUL TE 'OD MI SNANG BAR
GYUR NAS, RDZU 'PHRUL CHEN POS DGA' BA'I TSAL SNANG BAR BYAS NAS,
BLA MA GNYIS MA GTOGS PA ZIL GYIS MNAN NAS CHED DU BRJOD DO,
,PADMA SGRA SNYAN PA 'BYIN PA BYUNG BA DANG YA MTSAN SKYES TE,
BSAM YAS BRJOD NAS LTA

@254B BAR 'TSAL ZHUS PA DANG BLA MA'I 'OD KYIS SNYING BSKUL TE
'OD MI SNANG BAR GYUR NAS, BLA MA GNYIS MA GTOGS PA THAMS CAD
G-YOS TE NGO MTSAR CHE BA'I DON ZHUS PA, KHYAD PAR LNGA'I MCHOD
PAS MCHOD DE MI SNANG BAR GYUR TE ZHES BYA BA STE, NOR BU DRI MA
MED PA DGA' LDAN DU SKYES PA BSTAN TO, ,

DE NAS BRGYA BYIN DANG ZHES BYA BA LA SOGS NAS BAG YOD BAR SGRUBS
SHIG CES BYA BA'I BAR GYIS THAMS CAD LA PHAN PA'I PHYIR RGYUD
GTAD PA BSTAN, DE LTAR RTZA BA'I RGYUD PHYAG RGYA CHEN PO DANG DE
BZHIN GSHEGS PA'I RIGS LONGS SPYOD RDZOGS PA'I SKU LA SOGS PA'I
GTZO BOR GYUR PA BSTAN PA'O, ,CI'I

PHYIR RTZA BA'I RGYUD DU MDZAD CE NA, LHA THAMS CAD KYI SKU DANG,
GSUNG DANG, THUGS DANG, PHRIN LAS DANG, YON TAN DANG LNGA, RTZA
BAR DANG POR STON PA DANG LDAN PAS NA RTZA BA'I RGYUD CES BYA'O,
,DE YANG JI SKAD DU, GSANG BA LNGA LDAN GANG YIN PA, ,DANG PO
NYID DU BSTAN PAS NA, ,DE NI RTZA BA'I RGYUD CES BYA, ,

ZHES GSUNGS PA'I PHYIR RO, ,CI'I PHYIR RGYUD CES BRJOD CE NA,
,RGYUD NI RGYUN CHAGS ZHES BYA STE, ,'KHOR BA RGYUD DU 'DOD PA
YIN, ,ZHES GSUNGS PAS RGYUN CHAGS PA'AM, 'KHOR BA'I PHYIR RGYUD
CES BYA'O, ,DE LTAR RTZA BA'I RGYUD BSTAN NAS, DE NI DE NAS ZHES
BYA BA LA SOGS PAS RGYUD PHYI MA STON

TE; CI'I PHYIR PHYI MA ZHES BYA ZHE NA, SNGA MA LAS BYUNG ZHING
DE NYID GSUNG BA SPAS PA SHES PA'I PHYIR RGYUD PHYI MA ZHES BRJOD
PAR BYA'O, ,DE YANG JI SKAD DU, PHYI MA SNGA MA LAS BYUNG STE,
,DE NYID GSUNGS PA SBAS SHES PA, ,RGYUD NI PHYI MAR BRJOD PA YIN,
,ZHES GSUNGS PA'I PHYIR RO, ,'DIS RGYUD PHYI MA'I

PHYI MA NI DGA' BA'I TSAL 'DI NYID DU GSUNGS PAR SHES PAR BYA
STE, MI'I YUL DU BAB PA LA SOGS PA LA KHYAD PAR MA BSHAD PA DANG,
PHYIS 'DZAM BU GLING GI RIS 'DI NYID NA ZHES GSUNGS PA NI, RI RAB
KYI LHO PHYOGS LA DGONGS PA DANG, YANG PHYIS MING DANG RJES YI
RANG NGO ZHES BYA BA GSUNGS PA

NI; RDZU 'PHRUL GYI MNGON PAR SHES PA DANG LDAN PA YIN PAS SPRUL
PA'I SKU MTHONG BA'I PHYIR 'GAL BA MED PA KHO NA'O, ,LA LA DAG
GNAS GANG DU 'CHAD PA DE DAG GIS BSHAD PA'I LUNG BRJOD DGOS TE,
LUNG MED PA KHO NA NYID YIN TE, DE NYID KYIS GANG NAS KYANG MA
BSHAD PA'I PHYIR RO, ,RIGS PA NI

@255A *, ,SHIN TU LKOG TU GYUR BA'I PHYIR MI 'THAD PA NYID DO,
,DE NAS ZHES BYA BA NI DANG PO'I SBYOR BA'I RJES THOGS LA'O,
,'DIR DANG PO'I SBYOR BA'I TING NGE 'DZIN NI RTZA BA'I RGYUD DU
BSHAD PA LAS PHYAG NA RDO RJES SNGAR BSHAD PA'I YON TAN GYI KHYAD
PAR DANG BCAS PA'O, ,BCOM LDAN 'DAS BYANG

CHUB SEMS DPA' SEMS DPA' CHEN PO PHYAG NA RDO RJE ZHES BYA BA NI,
YE SHES KYI RDO RJE RTZE LNGA PA PHYAG GI MTHIL NA GNAS PA BZHIN
DU 'DZIN PA'AM PHYAG NA RDO RJE NYID 'DZIN PAS DE SKAD CES BYA
STE NGES SO, ,'DI GSUNGS SO ZHES BYA BAR SBYAR RO, ,JI LTAR
GSUNGS SHE NA, BCOM LDAN 'DAS KYI MTHUS ZHES BYA BA

GSUNGS TE SANGS RGYAS KYI BYIN GYI RLABS KYIS SO, ,CI ZHIG GSUNGS
SHE NA, BRTAG PA'I RGYAL PO PHYI MA 'DI, ,ZHES BYA BA SMOS TE,
BRTAG PA'I RGYAL PO PHA ROL TU PHYIN PA DRUG BYANG CHUB KYI SEMS
DANG BCAS BA YIN LA DE STON BA LA YANG DE SKAD CES BYA STE, JI
SKAD DU, SEMS CAN KUN GYI DON BYA'I PHYIR, ,BYANG

CHUB TU NI SEMS BSKYED NAS, ,PHA ROL PHYIN DRUG SPYOD BDAG ,BRTAN
PA RTOGS PA NYID YIN NO, ,ZHES GSUNGS PA'I PHYIR RO, ,BRTAG PA
PHYI MA 'DI ZHES BYA BA NI SNGAR BSHAD PA 'DI LTA BU 'DI'O,
,GSUNGS SO ZHES BYA BA NI SANGS RGYAS KYI MTHUS BKA' STZAL TO,
,'DIS NI PHYAG NA RDO RJE BSHAD BAS,

DE BZHIN GSHEGS PA NYID KYIS GSUNGS PA'I PHYIR BKA' NYID DU RNAM
PAR GZHAG PA GSUNGS SO, ,GDUL BYA RNAMS KYI BSAM BA LA DGONGS NAS
DE SKAD CES BSHAD KYIS DON LA THA DAD PA YOD PA MA YIN NO, ,DPA'
BO GDAN LA BZHENGS NAS KYANG, ,DGYES SHING RDO RJE GSOR NAS NI,
,SH'AKYA'I

BDAG PO DGYES MDZAD PA, ,THUB PA'I GTZO LA PHYAG BTZAL NAS, ,ZHES
BYA BA NI GNYIS SU MED PA'I DPA' BO GTZO BO LA GUS PAS ZLA BA
DANG PADMA'I GDAN RANG DANG 'TSAM PA LAS BZHENGS NAS BYIN GYIS
BRLABS PAS DGYES SHING BGEGS ZHI BA DANG, BAR CHOD KYIS MI TSUGS
PAR BYA BA'I PHYIR RDO RJE

BSOR NAS KYANG, SH'AKYA'I BDAG PO SEMS CAN GYI DON LA DGYES PAR
MDZAD PA THUB PA'I GTZOL PHYAG 'TSAL NAS ZHES BYA BA'I DON TO,
,'DIS NI GSANG SNGAGS KYI SGO'I SPYAD PA SPYOD PA RNAMS KYIS
KYANG BGEGS ZHI BAR BYAS NAS GNANG BA THOB NAS 'JUG PA BYA'O ZHES
BYA BA'I DON TO, ,SGRIB PA THAMS

@255B CAD RNAM PAR DAG PA RDO RJE ZHES BYA BA'I TING NGE 'DZIN LA
SNYOMS PAR ZHUGS NAS ZHES BYA BA NI SGRIB PA THAMS CAD DE MCHOD
PA'I SGRIB BA LA SOGS PA'O, ,RNAM PAR DAG PA RDO RJE ZHES BYA BA
THABS DANG SHES RAB KYI RANG BZHIN NO, ,DE LA DMIGS PA'I TING NGE
'DZIN LA YANG DE SKAD CES BYA LA, DE LA SNYOMS

PAR ZHUGS PA NI MNGON DU MDZAD PA STE, DE LTA BUR GYUR NAS ZHES
BYA BA'I THA TSIG GO, ,'DIS NI DKYIL 'KHOR RGYAL MCHOG BSGOM PAS
ZLA BA'I DBUS SU THABS DANG SHES RAB KYI BDAG NYID DU ZHUGS NAS
GTZO BO BSKYED DE, PHYAG RGYA BRJOD PA DANG SNGAGS BRJOD PA DANG
BCAS PA BSTAN PA'O, ,NGAN SONG

THAMS CAD RNAM PAR SBYONG BA'I RANG GI SNYING BO'I 'DI THUGS KA
NAS PHYUNG NGO ZHES BYA BA LA, NGAN SONG THAMS CAD RNAM PAR
SBYONG BA NI 'DIR GTZUG TOR RO, ,RANG GI SNYING BO ZHES BYA BA NI
DE KHO NA BSKYED PA LA BYA'O, ,'DI NYID KYI THUGS KA NAS PHYUNG
NGO ZHES BYA BA NI SGRA'I RANG BZHIN 'OG NAS 'BYUNG BA 'DI NYID
KYI

THUGS NGES PA CAN YE SHES LAS BTON ZHES BYA BA'I DON TO, ,'DIS NI
SGOM PA BO RNAMS KYIS GTZO BO'I THUGS KAR ZLA BA LA SNGAGS BKOD
DE 'KHOR THAMS CAD BSKYED DO, ,STON PA'I SNGAGS NYID BADZRA H'Um
PHAt CES BYA BA NI RDO RJE GTZUG GI'O, ,AOm SARBBA P'A PAm DA HA
NA BADZRA H'Um PHAt CES BYA BA NAS BRTZAMS

NAS; AOm MA TE SARBBA TIRYA KA GA TI HE H'Um PHAt CES BYA BA BCO
LNGAS BTEG PA'I SNGAGS STON TO, ,DE NAS DE DAG GI YO BYAD RNAMS
BSHAD DO ZHES BYA BA NI, DE DAG GI ZHES PA DKYIL 'KHOR GYI LHA
RNAMS KYI'O, ,YO BYAD RNAMS ZHES PA GSOL KA BA DANG BRAN LA SOGS
PA RNAMS KYI'O, ,BSHAD DO

ZHES BYA BA BZLAS PA'I SNGAGS RNAMS GSUNGS SO, ,DE NYID AOm
SARBBA AA BA YA ZHES BYA BA NAS H'Um PHAt CES BYA BAS STON TO,
,DKYIL 'KHOR GYI LHA RNAMS BSKYED PA NI, RGYUD GZHAN DANG 'DI
NYID KYI RTZA BA'I RGYUD DANG, PHYI MA'I BDE BA CHEN BO'I BSHAD
PA LAS SHES PAR BYA STE, RA TONTTA MA TRAm PADMOTTA MA HR'I:,

BI SHOTTA AA ZHES BYA BA LA SOGS PA RNAMS KYANG, NA MO BHA GA WA
TE SARBBA DU RGA TI ZHES BYA BA LA SOGS BA RTZA BA'I RIG PA DANG
BCAS PA'O, ,DES NI 'DI SKAD DU STON TE, DKYIL 'KHOR RGYAL MCHOG
SGOM PO RNAMS KYIS NI SH'AKYA THUB PA'I THUGS KAR THUN MONG DANG
KHYAD PAR GYI SNGAGS BKOD DE, RDO RJE GTZUG

@256A *, ,TOR NAS BRTZAMS NAS RDO RJE DRIL BU'I BAR DU BSKYED CES
BYA BA'I DON TO, ,SBRUL PA'I DUS SU MTHONG BA'I SKAL BA DANG LDAN
PA RNAMS LA DKYIL 'KHOR GYI LHA RNAMS KYI SMON LAM DANG THUGS
RJE'I MTHUS JI LTAR 'DOD PA LTAR SNANG BA YIN NO, ,DE NAS BSDU
ZHING BYIN GYIS BRLAB PA SNGON DU

'GRO BA NAS BRTZAMS TE, LAS KYI RGYAL PO MCHOG NI SNGA MA BZHIN
DU SHES PAR BYA'O, ,TING NGE 'DZIN RNAM PA GSUM BSTAN ZIN TO,
,THABS DE LA 'DI NYID DU DBANG DANG DAM TSIG THOB PAS 'JUG PAR
BYA'O ZHES BYA BA'I DON 'DI BSTAN PAR BYA BA'I PHYIR, DE NAS ZHES
BYA BA LA SOGS PAS SLOB DPON

GYI LAS DANG SLOB MA GZHUG PA LA SOGS PA'I CHO GA STON TO, ,DE
NAS ZHES BYA BA NI SNGON DU BSNYEN PA'I RJES THOGS LA'O, ,GZHAN
YANG SA BZUNG BA DANG LHAG PAR GNAS PA DANG BCAS PA YANG DE NAS
ZHES BYA BAS STON TO, ,DKYIL 'KHOR BSHAD DE ZHES BYA BA NI THIG
GDAB PA DANG RDUL TSON BRI BA'I GZUGS

CAN GYI DKYIL 'KHOR BSHAD CES BYA BA'I DON TO, ,'KHOR LO 'DRA
BA'I DKYIL 'KHOR LA, ,ZHES BYA BA NI DKYIL 'KHOR GYI GNAS GRU
BZHI PA, SGO BZHI PA RTA BABS DANG BCAS PA KHA KHYER DANG LDAN PA
LA SOGS PA PHYI'I DKYIL 'KHOR BYAS LA ZHES BYA BA'I DON TO, ,'DIS
NI, DKYIL 'KHOR LA NI 'KHOR

LO BSHAD, ,CES BYA BA LEGS PAR 'GYUR RO, ,DE'I NANG DU JI LTAR
BRI ZHE NA, SHIN TU MDZES PA'I RTZIBS BRGYAD CAN, ,LTE BAR BCAS
SHING RTZIBS RTEN CAN, ,NANG GI RIM BA BRIS NAS NI, ,ZHES BYA BA
GSUNGS TE, RTZIBS BRGYAD DANG LDAN PA DANG LTE BA DANG RTZIBS
RTEN DANG SUM RIM DU BRIS NAS RDO RJE

PHRENG BAS YONGS SU BSKOR BA BRI ZHES BYA BA'I DON TO, ,DE'I NANG
DU CI ZHIG DGOD CE NA, LTE BA'I NANG DU SH'AKYA YI, ,DPANG PO
THUB PA BRI BAR BYA, ,PHYAG NA RDO RJE STOBS CHEN NI, ,DPA' BO DE
YI SPYAN SNGAR BRI, ,RGYAB TU 'KHOR LOS SGYUR BA BRI, ,G-YAS SU
RGYAL PO GTZUG TOR LA, ,G-YON PAR RNAM PAR

RGYAL BA BRI, ,GZI BRJID PHUNG PO ME YI PHYOGS, ,DBANG PO'I
PHYOGS SU GDUGS DKAR PO, ,RNAM PAR 'THOR BA RLUNG GI PHYOGS,
,RNAM PAR 'JOMS BA NRI TIR BRI, ,ZHES BYA BA GSUNGS TE LTE BA'I
DBUS PADMA'I LTE BA LA SH'AKYA THUB PA, PADMA RE RE BOR BA'I GZHI
LA RDO RJE LA SOGS PA'I SHAR PHYOGS SU RDO RJE

@256B GTZUG TOR, LHO PHYOGS SU RGYAL BA'I GTZUG TOR, NUB PHYOGS
SU PADMA'I GTZUG TOR, BYANG PHYOGS SU SNA TSOGS GTZUG TOR, SHAR
LHO MTSAMS SU GTZUG TOR GZI BRJID, LHO NUB MTSAMS SU GTZUG TOR
RGYAL MTSAN, NUB BYANG DU GTZUG TOR RNON PO, BYANG SHAR MTSAMS SU
GTZUG TOR

GDUGS DKAR BRI BAR BYA'O, ,'KHOR LO 'DRA BA'I DKYIL 'KHOR LA,
,ZHES SNGAR BSHAD DE, BSHAD PA PHYI ROL BRI BYA STE, ,GRU BZHI PA
LA SGO BZHI PA, ,SENG GE RTA BABS BRGYAN PAR BYA, ,ZHES BYA BA
GSUNGS PA STE, PHYI ROL GYI GNAS GRU BZHI DANG SGO BZHI DANG SENG
GE DANG GLANG PO CHE DANG RTA BABS DANG KHA KHYER

LA SOGS PAS BRGYAN PAR BYA'O ZHES BYA BA'I DON TO, ,PHYI ROL GYI
GNAS RNAMS SU DGOD PA NI, DPA' BO LCAGS KYU ZHAGS PA DANG, ,LCAGS
SGROG DRIL BU SNYAN RNAMS GZHAG ,GRVA YI PHYOGS NI THAMS CAD DU,
,BDUG PA LA SOGS BRI BAR BYA, ,ZHES BYA BA GSUNGS TE DPA' BOS
SHAR PHYOGS KYI SGOR LCAGS KYU,

LHOR ZHAGS PA, NUB TU LCAGS SGROG ,BYANG DU DRIL BU RNAMS GZHAG
,NANG GI GRVA'I PHYOGS MTSAMS SU NI L'A SYE DANG PHRENG BA DANG
GLU MKHAN MA DANG GAR MKHAN MA DANG BZHI GZHAG PAR BYA'O, ,PHYI'I
GRVA BZHIR BDUG PA MA DANG ME TOG MA DANG MAR ME MA DANG DRI CHAB
MA RNAMS SHAR LHO MTSAMS NAS BRTZAMS

TE BRI BAR BYA'O, ,KHYAMS LA, BYAMS PA LA SOGS BRI BAR BYA, ,ZHES
BYA BA'I DON TO, ,DE LTAR DKYIL 'KHOR LEGS BAR BKOD NAS CHAD PA
DANG LHAG PA ZHI BAR BYA STE DKYIL 'KHOR DU ZHUGS LA ME TOG GI
PHRENG BA DOR TE SGO BZHI PHYE LA, KHRUS BYAS SHING LUS DRI ZHIM
PO LA SOGS PAS BYUGS NAS RGYAN SNA TSOGS

BAS BRGYAN TE, LCE DANG LAG PA BYIN GYIS BRLABS NAS SBYOR BA DANG
PO DANG DKYIL 'KHOR RGYAL PO MCHOG DANG LAS KYI RGYAL PO MCHOG
DANG SGO DBYE BA RNAMS SO, ,DE NAS DRI ZHIM LA SOGS PA, ,RANG GI
LUS LA BSKUS NAS KYANG, ,RDO RJE 'DZIN MAS ZHUGS NAS NI, ,ZHES
BYA BA KYANG DU BSKUR BAS PHAL CHER STON

TO; ,DE NAS GTZO BO BDAG SBYOR BAS, ,AOm DZA: H'Um BAm HO: BHA GA
W'AN AE HYE HI MA H'A KA RU nI KA DRi SHYA HO SA MA YA SATVAm
ZHES BYA BA LAS LHA THAMS CAD SPYAN DRANG NGO ZHES BYA BA NI
BSDU'O ZHES BYA BA'I DON TO, ,DE NAS GSHEGS PAR MOS PA BSKYED DE
ZHES BYA BA NI LCAGS KYU LA SOGS PAS LAS BYA ZHING BGEGS BSAL BA
DANG,

@257A *, ,SGO BCAD PA DANG, RA BA DANG, DRA BA DANG, SRUNG BA
DANG, DE BRTAN PAR BYA BA DANG, PHYAG RGYA BZHIS RGYAS GDAB PA
DANG, DBANG BSKUR BAR MOS PA BSKYED DE MCHOD PA BYAS NAS ZHES BYA
BA NI, BZLAS BRJOD KYI RJES THOGS LA MCHOD PA SNA TSOGS KYIS
MCHOD PA DANG, GTOR

MA DANG, SBYIN SREG DANG GNANG BA NOD PAR BYAS LA, DE NAS SLOB MA
GZHUG PA'I BYA BA BYA'O ZHES BYA BA'I DON TO, ,DE BZHIN DU BCUG
STE DBANG BSKUR NA ZHES BYA BA NI SNGA MA BZHIN DU DKYIL 'KHOR DU
BCUG CING DBANG NYI SHU RTZA GCIG GIS BSKUR NA ZHES BYA BA'I DON
TO, ,DE'I PHAN YON NGAN SONG THAMS

CAD LAS RNAM PAR GROL TE BDE 'GRO MTHO RIS KYI 'JIG RTEN DANG
GONG NAS GONG DUS RNAMS SU SKYE BAR 'GYUR RO, ,DNGOS GRUB THAMS
CAD KYANG 'GRUB PAR 'GYUR RO, ,SANGS RGYAS SU YANG GDON MI ZA BAR
'GRUB PAR 'GYUR RO, ,SNGA MA BZHIN DU LAS THAMS CAD BYED CING
THAMS CAD LA THOGS PA MED

PAR 'GYUR RO, ,BYA BA BYAS PAS RIMS NAD THAMS CAD DANG GDON GDUG
PA CAN LA SOGS PA THAMS CAD LAS THAR BAR 'GYUR RO, ,PHYAG NA RDO
RJE'I H'Um ZHES BYA BAS LAS THAMS CAD BYED PAR 'GYUR RO ZHES BYA
BA NI, DBANG BSKUR BA TZAM GYIS NGAN SONG THAMS CAD LAS THAR
ZHING BDE 'GROR SKYE BA DANG,

DBANG BSKUR NAS BSGRUBS PAS MOS PA SPYOD PA LA SOGS PAS BCU GNYIS
SU GONG NAS GONG DU 'GRO BA DANG, 'JIG RTEN PA'I DNGOS GRUB DANG
SANGS RGYAS SU 'GYUR BA DANG SNGAR BSHAD PA BZHIN DU ZHI BA LA
SOGS BA'I LAS BYED PA DANG, LAS PHRA MO THAMS CAD LA SBYAR BA
TZAM GYIS 'GRUB PA DANG, BYE MA DANG

YUNGS KAR LA SOGS PAS BYABS BAS PAS RIMS DANG GDON DANG GDUG PA
THAMS CAD LAS THAR PAR 'GYUR BA DANG, DBANG BSKUR BA DE LA PHYAG
NA RDO RJE DE'I DRUNG DU GNAS PAS THAMS CAD BYED PAR 'GYUR RO
ZHES BYA BA'I DON TO, ,BRTAG PA GZHAN GYI TSOGS KYANG LAS THAMS
CAD 'GRUB PAR 'GYUR RO ZHES

BYA BA NI BYA BA DANG SPYOD PA DANG RNAL 'BYOR GYI RGYUD BRTAG PA
GZHAN GYI CHO GA LAS KYANG ZHES BYA BA NI SNGAR KRi YAR BSHAD
PA'I LHA LNGAS BSKYED PA DANG, SNYING PO TSIG TZAM GYIS BSKYED PA
DANG RNAL 'BYOR GYI RGYUD DU BSHAD PA'I MNGON PAR BYANG CHUB PA
DANG, SNYING PO TSIG TZAM GYIS BSKYED PA LA SOGS PA'I TSOGS KYANG

@257B LAS THAMS CAD 'GRUB PAR 'GYUR RO ZHES BYA BA'I DON TO,
,'DIS NI DKYIL 'KHOR 'DI'I DBANG BSKUR BA DANG DAM TSIG LA MCHOG
TU GSUNGS SO ZHES BYA BA'I DON TO, ,THABS SLA BAS SNGA MA BZHIN
DU GROL BAS LHA DANG KLU DANG GNOD SBYIN DANG SRIN PO LA SOGS PA
NGAN SONG GI RGYUD KYI DBANG DU GYUR PA

RNAMS SHI BA'I RO'AM GZUGS BRNYAN NAM, MING LA SOGS TE BZLAS PA
DANG SBYIN SREG DANG DBANG RNAMS KYIS SNGA MA BZHIN DU ZHES BYA
BA NI THABS SLA BA BRGYAD TSAN GNYIS PO RNAMS KYIS YIN TE, BZLAS
PA DANG PO ZHES BYA BA NI BZLAS BRJOD BYA BA NYID DANG, CHU KLUNG
DU DOR BA DANG TSA TSA DANG GSUM BSTAN TO, ,SBYIN

SREG CES BYA BA SBYIN SREG NYID DANG SBYIN SREG CHEN PO DANG
GNYIS SO, ,DBANG ZHES BYA BA DBANG BSKUR BA NYID DANG, MCHOD RTEN
GYI DBUS SU GZHAG PA DANG DUR DU BSKYAL BA DANG GSUM BSTAN TO,
,NGAN SONG THAMS CAD YONGS SU GROL BAR BYED DO ZHES BYA BA NI DE
RNAMS KYI PHAN YON NO, ,DE NAS DE

RNAMS SU ZHES BYA BA LA SOGS PAS RGYUD GSUM LAS GSUNGS PA'I LHA
RNAMS RGYAS GDAB BO, ,DE NAS ZHES BYA BA NI SNGA MA BZHIN NO,
,BYANG CHUB SEMS DPA' SEMS DPA' CHEN PO PHYAG NA RDO RJES SENG
GE'I LTA STANGS KYIS BCOM LDAN 'DAS KYI ZHAL DU BLTAS TE PHYAG
BTZAL NAS 'DI SKAD CES GSOL TE

ZHES BYA BA NI 'JIGS PA MED PA'I TSUL GYIS BLTAS TE BYIN GYIS
BRLAB PA'I PHYIR PHYAG 'TSAL NAS 'OG NAS 'BYUNG BA'I DON ZHUS
PA'O, ,BYIN GYIS BRLAB PHYIR GSOL BA BTAB STE ZHUS PA'I DON TO,
,BCOM LDAN PHYAG RGYA DAM PA YI, ,MTSAN NYID BDAG GIS BSHAD PAR
BYA, ,THUGS RJES BSGRAL BA'I

THUGS MNGA' BA'I, ,RGYAL BA KUN GYIS BYIN BRLABS PA, ,ZHES BYA BA
YIN TE BCOM LDAN 'DAS SKU GSUNG THUGS DAM PA'I PHYAG RGYAS BCINGS
PA'I MTSAN NYID BSHAD PAR BGYI BA LA, DMIGS SU MED PA THUGS RJE
CHEN POS BSKUL BA'I THUGS DANG LDAN PA LA RGYAL BA KUN GYI NGO BO
GNAS PA KHYOD

KYIS BYIN GYIS RLOBS SHIG CES BYA BA'I DON TO, ,GSOL BA BTAB NAS
BSHAD PA DNGOS, ,MNYAM PAR GZHAG PAS DPRAL BAR NI, ,PHYAG 'TSAL
BA YI THAL MO SBYAR, ,SANGS RGYAS BDE GSHEGS SKYES RNAMS KYIS,
,PHYAG 'TSAL BA YI PHYAG RGYAR BSHAD, ,CES BYA BA NI LHA'I RNAL
'BYOR DANG

@258A *, ,LDAN PAS DPRAL BAR THAL MO SBYAR ZHING PHYAG 'TSAL BA'I
TSUL DU BYAS NA, DE BZHIN GSHEGS PA'I RIGS RNAMS KYI PHYAG 'TSAL
BA'I PHYAG RGYAR BSHAD CES BYA BAR BSTAN TO, ,RNAL 'BYOR RIGS PAS
MGRIN PHYOGS SU, ,THAL MO SNYING GAR SBYAR BA NI, ,RTAG TU

PADMA'I RIGS NYID DU, ,PADMA'I PHYAG RGYA YIN PAR BSHAD, ,CES BYA
BA NI LHA'I RNAL 'BYOR DANG LDAN PAS MGRIN PA'I PHYOGS SNYING GAR
THAL MO SBYAR TE PHYAG 'TSAL NA PADMA'I RIGS KYI PHYAG RGYAR
'GYUR RO, ,RDO RJE THAL MO SBYAR NAS KYANG, ,SNYING GAR GUNG MO
THAL SBYAR BA, ,RDO RJE RIGS KYI PHYAG RGYA

'DI; ,DAM TSIG THAMS CAD 'DZIN BYED PA'O, ,ZHES BYA BA NI THAL MO
SBYAR NAS SNYING GAR GUNG MO'I RTZE MO SBYAR BA DANG PHYAG 'TSAL
BA NA RDO RJE RIGS KYI DAM TSIG THAMS CAD 'DZIN PAR 'GYUR RO,
,'DI RNAMS KYI RIGS SU NGES PAR AOm SARBA TA TH'A GA TA B'A DA
BANDHA NAm KA RO MI ZHES BYA BAS PHYAG 'TSAL

BAR BYA'O, ,GZHAN YANG DE BZHIN GSHEGS PA'I KHU TSUR G-YON PAS
THAL MOR BYAS LA GAN RKYAL DU GZHAG PA DE'I STENG DU G-YAS PA
BZHAG STE MTHE BONG GNYIS SPRAD LA ZHI BA'I LTA BAS BLTA BA 'DI
NI DE BZHIN GSHEGS PA'I RIGS KYI STE, KUN RIG DANG NGAN SONG
SBYONG BA'I TING NGE 'DZIN GYI PHYAG

RGYA STE DAM TSIG YIN PAR BSHAD DO ZHES BYA BA'I PHYAG RGYA NYID
DAM TSIG STE MI 'DA' BAR BYED PAS SO, ,JI SKAD DU, DE BZHIN
GSHEGS PA KUN GYIS KYANG, ,'DA' BAR RU NI MI MDZAD PAS, ,PHYAG
RGYA DAM TSIG CES SU BSGRAGS, ,ZHES GSUNGS PA'I PHYIR RO, ,DE
NYID LAS BZLOG STE,

LTA 'OG BSNOL LA MTHE BONG DANG MTHE'U CHUNG GNYIS GCIG LA GCIG
LU GU RGYUD KYI TSUL DU BSNOL LA SNYING GAR GZHAG PA 'DI NI RDO
RJE RIGS KYI DAM TSIG GI PHYAG RGYA ZHES BYA LA RDO RJE 'DZIN MA
DPAL GYI PADMA LTA BUR BYA BA STE DAM TSIG THOB PAR BYED PA'I
PHYAG RGYA'O, ,DE BZHIN GSHEGS PA'I RIGS

KYI YANG 'JUG PA'I PHYAG RGYA YIN NO, ,THAL MO RDZOGS PAR SBYAR
BA LAS MTHE BONG DANG MTHE'U CHUNG GNYIS BSNYAMS LA LHAG MA
BRKYANG PA'I 'DI NI PADMA'I RIGS KYI PADMA'I PHYAG RGYA'O ZHES
BYA BA NI SH'AKYA THUB PA'O, ,RDO RE BSDAMS PA LAS GUNG MO GNYIS
RDO RJE 'DRA BAR BSNYAMS LA MTHE BONG MTHE CHUNG GNYIS

@258B BRKYANG BA 'DI NI, PHYAG NA RDO RJE'I PHYAG RGYA'O ZHES BYA
BA RDO RJE GTZUG TOR DANG RDO RJE SEMS DPA'I DAM TSIG GI PHYAG
RGYA'O, ,DE NYID LAS MTHE BONG DANG MTHE'U CHUNG GNYIS DE BZHIN
DU BYAS LA, MDZUB MO GNYIS DANG SRIN LAG PADMO 'DRA BAR BKUG PA
NI NGAN SONG THAMS CAD YONGS SU SBYONG BA'I PHYAG RGYA'O ZHES

BYA BA NI DAM TSIG GI PHYAG RGYA'O, ,DE NYID LAS MDZUB MO DANG
SRIN LAG GNYIS RIN PO CHER BYAS PA NI DBANG BSKUR BA'I PHYAG
RGYA'O ZHES BYA BA NI RIN CHEN TOG DANG, DBANG BSKUR BA STE RDO
RJE GDAMS PA LAS BYUNG BA'O, ,MTHE'U CHUNG DANG MTHE BONG SO SOR
BSNYAMS LA LHAG MA RNAMS BRKYANG BA 'DI NI SDIG

PA THAMS CAD SREG PA'I PHYAG RGYA'O ZHES BYA BA NI NGAN 'GRO LA
SOGS PA'I DKYIL 'KHOR DU ZHUGS PA'I SNGON DU'O, ,LAG PA G-YON BA
DE BZHIN DU BSKOR ZHING ZHES BYA BA 'DI NI LAS THAMS CAD PA'I
PHYAG RGYA'O ZHES BYA BA NI NGAN 'GRO SBYANG BA LA SOGS PA KUN
GYI STE SNGA MA BZHIN DU SHES PAR BYA'O, ,SNYIM

PA BZED PA GYEN DU 'THOR BAR BYED PA 'DI NI BDUG PA'I PHYAG
RGYA'O ZHES BYA BA LA SOGS PA LA SNYIM PA 'OG NAS GYEN DU 'THOR
BA DANG, BSNYAMS TE 'DZIN PA DANG, DUNG DANG 'DRA BAR BYA BA DANG
BZHI NI BDUG PA MA LA SOGS PA'I'O, ,DE NYID LAS BRKYANG STE 'DZIN
PA NI GTOR MA'I PHYAG RGYA'O ZHES BYA

BA NI PHYI ROL DU GTOR MA SBYIN PA'I TSE RDO RJE THAL MO BRKYANG
BA SBYIN NO, ,DE NYID LAS GUNG MO NANG DU BKUG PA NI AARGHA'I'O
ZHES BYA BA NI MCHOD YON GYI'O, ,DA NI DAM TSIG GI PHYAG RGYA
STON TE RDO RJE BCINGS PA LAS GUNG MO GNYIS BSNYAMS TE TSIGS DANG
PO BCAG LA SOR MO THAMS CAD BRKYANG BA 'DI NI

RNAM PAR 'THOR BA'I PHYAG RGYA'O ZHES BYA BA GTZUG TOR RNON
PA'I'O, ,DE NYID LAS MTHE BONG DANG MTHE CHUNG GNYIS BKUG PA NI
RNAM PAR 'JOMS PA'I PHYAG RGYA'O ZHES BYA BA NI GTZUG TOR RGYAL
MTSAN GYI'O, ,DE NYID LAS 'OD ZER 'BAR BA 'DRA BA NI GZI BRJID
PHUNG PO'I PHYAG RGYA'O ZHES BYA BA GTZUG TOR

GZI BRJID KYI'O, ,DE NYID LAS SPYI BOR BSKOR BA GDUGS DKAR RGYA
ZHES BYA BA NI GTZUG TOR GDUGS DKAR PO'I'O, ,RDO RJE KHU TSUR
GNYIS LAS MDZUB MO GNYIS DANG MTHE'U CHUNG GNYIS GNYIS BSNOL LA
MDUD PA GYEN DU BSNOL BA 'DI NI 'KHOR LO'I PHYAG RGYA'I ZHES BYA
BA DKYIL 'KHOR SBRUL BA'I

@259A *, ,PHYAG RGYA'O, ,RDO RJE BSDAMS PA LAS GUNG MO GNYIS RDO
RJER BYAS PA NI MDZUB MO GNYIS RIN PO CHE LTAR BYAS LA LHAG MA
RNAMS 'OD ZER 'BAR BAR BYAS BA NI RGYAL BA'I GTZUG TOR GYI PHYAG
RGYA'O, ,RIN CHEN ZHES BYA BA RIN CHEN GTZUG TOR GYI PHYAG
RGYA'O, ,DE BZHIN

DU MDZUB MO GNYIS RDO RJER BYAS LA SOR MO LHAG MA RNAMS BSDAMS
NAS RDO RJE 'DRA BAR BYAS PA NI RNAM PAR RGYAL BA'I PHYAG RGYA'O
ZHES BYA BA NI SNA TSOGS GTZUG TOR GYI PHYAG RGYA'O, ,G-YAS BA
MCHOG SBYIN DU BYAS LA G-YON PA MI 'JIGS PAS SBYIN PA 'DI NI DE
BZHIN GSHEGS PA'I YIN NO ZHES BYA BA

BCOM LDAN 'DAS TSE DPAG MED KYI'O, ,RDO RJE BSDAMS PA LAS MDZUB
MO GNYIS BRKYANG STE RDO RJE 'DRA BAR BYAS PA 'DI NI RDO RJE'I
PHYAG RGYA'O, ,DE NYID LAS MDZUB MO G-YAS PA BKUG PA 'DI NI LCAGS
KYU'I PHYAG RGYA'O, ,DE NYID LAS ME TOG 'DRA BAR BYAS LA 'DI NI
MDA'I PHYAG RGYA'O, ,DE NYID LAS

SLAR BKUG STE MTHE BONG GNYIS RTZE SPRAD PA NI BLO GROS LEGS
PA'O, ,DE NYID LAS TSIGS BAR MA BCAG PA NI RIN PO CHE'I'O, ,DE
NYID LAS SOR MO RNAMS 'OD ZER 'DRA BAR SKYED PA NI GZI BRJID
KYI'O, ,DE NYID LAS SPYI BOR GZHAG PA NI TOG GI'O, ,DE LAS MDUN
DU GZHAG PA NI BZHAD PA'I'O, ,DE NYID

LAS PADMO 'DRA BAR BYAS PA NI PADMA'I'O, ,DE NYID LAS RTZE MO
GNYIS BKUG PA NI RAL GRI'I'O, ,DE NYID LAS GDU BU 'DRA BAR BYAS
PA NI 'KHOR LO'I'O, ,DE NYID LAS YID TZAM PADMA 'DRA BAR BYAS PA
NI LCE'I'O, ,DE NYID LAS RTZE MO YID TZAM SKYED PA NI RGYA GRAM
GYI'O, ,DE NYID LAS SHIN TU BSKYED PA NI

SRUNG BA'I'O, ,DE NYID LAS RTZE MO GNYIS SLAR BKUG PA NI GNOD
SBYIN GYI'O, ,DAM DU BKUG PA NI BSDAMS PA'O ZHES BYA BA RNAMS NI
RDO RJE SEMS DPA' NAS RDO RJE KHU TSUR GYI MTHAR THUG PA'I BAR
GYI DAM TSIG GI PHYAG RGYA'O, ,BSDAMS PA NYID MDUN DU GZHAG PA NI
BDUG PA'I'O, ,DE NYID LA GYEN

DU STOD PA NI PHRENG BA'I'O, ,MDUN DU MTHE BONG BSNYAMS TE BSKOR
BA NI MAR ME'I'O, ,DE NYID BYUG PA LTAR BYAS PA NI DRI'O ZHES BYA
BA BDUG PA LA SOGS PA BZHI'I DAM TSIG GI PHYAG RGYA'O, ,SNGAR
BSHAD PA NI LAS KYI PHYAG RGYA'O, ,DE NYID LAS MDZUB MO GNYIS
BKUG PA NI LCAGS KYU'I'O, ,DE NYID

@259B LAS RTZE MO GNYIS SPRAD PA NI ZHAGS PA'I'O, ,DE NYID LAS
GCIG LA GCIG 'KHYUD PA NI LCAGS SGROG GI'O, ,DE NYID LAS BSKYOD
PA NI MNYES PA'I'O ZHES BYA BA NI SGO BZHI'I DAM TSIG GI PHYAG
RGYA STE LAS KYI PHYAG RGYA NI SNGAR RTZA BA'I RGYUD DU SHES BAR
BYA'O, ,SKU GZUGS KYI CHO GA YANG 'DI NI DE BZHIN

BYAS TE ZHES BYA BAS RAS RIS KYI SGRUB PA STON TO, ,SKU GZUGS KYI
CHO GA YANG ZHES BYA BA NI SLAR YANG ZHES BYA BA'I DON TO, ,'DIR
NI ZHES BYA BA NI RGYUD PHYI MA'I DKYIL 'KHOR DANG PADMA'I RIGS
'DIR NI ZHES BYA BA'O, ,DE BZHIN BYAS TE ZHES BYA BA NI PADMA'I
RDZING BU LA SOGS PA RNAMS SO, ,CUNG ZAD DU NA

BCOM LDAN 'DAS 'JIG RTEN GSUM LAS RNAM PAR RGYAL BA'I GZUGS BRI'O
ZHES BYA BA NI, 'JIG RTEN GSUM RGYAL NYID CUNG ZAD NA NI DON YIN
NO, ,YANG NA SKU GZUGS NYID DKYIL 'KHOR GYI TSUL DU BRIS LA ZHES
BYA BA NI GTZUG TOR DGU'I DKYIL 'KHOR GYI TSUL DU BRI BA'O, ,ME
TOG LA SOGS

PAS MCHOD DE, DE'I SPYAN SNGAR 'BUM TZAM CIG SNGAR BSNYEN PA BYAS
NAS LAS THAMS CAD BYA'O ZHES BYA BA NI SPYAN DBYE BA SNGON DU
'GRO BAS DBEN PA'I GNAS SU SPYAN DRANG ZHING PHYAG RGYA BZHIS
RGYAS GDAB PA PA DANG, DBANG BSKUR BA DANG, MCHOD PA BYAS LA
BSNYEN PA 'BUM BYAS TE MTSAN THOG THAG

BZLAS NAS SNGAR BSHAD PA'I DNGOS GRUB KYI LAS THAMS CAD BYA'O
ZHES BYA BA'I DON TO, ,DE NAS ZHES BYA BA LA SOGS PAS NOR BU DRI
MA MED PA'I LAS KYI RNAM PAR SMIN PA CI LAS GYUR PA STON TO, ,DE
NAS PHYAG NA RDO RJE LA LAS KYI RNAM PAR SMIN PA CI YIS NOR BU
DRI MA MED PA'I 'OD DE DMYAL BA LA

SOGS PA DER LHUNG ZHES DRIS PA DANG, SANGS RGYAS KYI MTHUS PHYAG
NA RDO RJES BKA' STZAL PA DANG BSHAD PA NI 'DI YIN TE, 'DI NI
SNGON GYI LAS KYI SGRIB PA 'DI YIN TE 'DZAM BU'I GLING GI RIGS
'DI NYID NA MTHA' KHOB PA RIGS NGAN DU GTOGS PA'I RGYAL PO LUS MI
BDE BA ZHES BYA BA ZHIG TU

GYUR TE ZHES BYA BA'I LA SOGS PA SMOS TE SNGON GYI ZHES BYA BA
RDZOGS LDAN GYI DUS NA'O, ,'DZAM BU'I GLING GI RIGS 'DI NYID NA
ZHES BYA BA NI RI RAB KYI LHO PHYOGS GLING BZHI PA'I RIGS 'DI
NYID NA'O, ,RGYAL PO LUS MI BDE BA ZHES BYA BA NI BTZUN MO DAM PA
MDZES LDAN MA'I KHONG DU GNAS TZAM NYID NA

@260A *, ,LUS MI BDE BA YIN PA'I PHYIR RO, ,LHAG MA RNAMS NI GO
SLA BAS MA BSHAD DE 'DIS KYANG NOR BU DRI MA MED PA DE NYID KYI
LAS KYI RNAM PAR SMIN PA DANG ZHUS PA BSTAN PA'I PHYIR, 'DZAM
BU'I GLING DU LHA'I BU NOR BU DRI MA MED PA'I DON DU ZHU BA MA
'BREL BA'I PHYIR RO, ,

DA NI TSE TSAD MED PA'I DKYIL 'KHOR GSUNGS PA'I PADMA'I RIGS
BSHAD PA'I RJES THOGS LA, BSHAD PA DE NAS ZHES BYA BA LA SOGS PAS
TSE TSAD MED PA'I DKYIL 'KHOR STON TO, ,GZHAN YANG DE NAS ZHES
BYA BA NI SBYOR BA DANG PO'I RJES THOGS LA'O, ,'DIR DANG PO'I
TING NGE 'DZIN NI GTZUG TOR

DU BSHAD PA NYID DANG 'DRA BAR SHES PAR BYA'O, ,BRGYA BYIN DANG
TSANGS PA LA SOGS PA'I LHA'I BU RNAMS KYIS BOS NAS BSTOD DE GSOL
BA BTAB BO ZHES BYA BAR SBYAR RO, ,TSUL JI LTA BU DANG LDAN PAS
SHE NA, BRGYA BYIN DANG TSANGS PA LA SOGS PA LHA'I BU RNAMS YID
RAB TU MGU ZHING RANGS TE BA SPU'I BU

GNAS SBU RNAMS LANGS SHING RGYAL BA RGYAL BA ZHES SKAD CHEN POS
BOS NAS SO, ,LHA'I BU RNAMS ZHES BYA BA NI NGES PAR 'BYED PA'I
CHA DANG MTHUN PA THOB PA SPRUL PA'I SKU MTHONG BA'I SKAL BA DANG
LDAN PA'I BRGYA BYIN LA SOGS PA NYID STON TO, ,SNGAR NI RTZA BA'I
RGYUD DU LAS KYI RNAM PAR SMIN PA BSHAD PAS

RGYAL BAR 'GYUR NAS, DE SANGS PAR BYA BA'I PHYIR DKYIL 'KHOR DU
BCUG CING, DBANG BSKUR BA RNAMS YIN TE, GZHAN YANG DE RNAMS TSE
BSRING BA'I PHYIR DKYIL 'KHOR DANG SGRUB PA BSTAN PA'I PHYIR RO,
,SPRUL PA NI LHA'I DBANG PO ZHES BYA BA GANG YIN PA STE DE LTA NA
NI KHYOD DE'I PHAR GYUR TO ZHES BYA BA 'GAL

LO ZHE NA MA YIN TE NOR BU DRI MA MED PA NYID KYANG DE BZHIN
GSHEGS PA'I SPRUL PA YANG DE LTA BUR SNANG BA'I PHYIR RO, ,DE
LTAR NA THAMS CAD SPRUL PA DANG DNGOS SU 'GYUR RO ZHE NA, 'DI NI
'THAD PA NYID DO, ,DE YANG BCOM LDAN 'DAS KYIS JI SKAD DU, LHA
DANG LHA DBANG LHA YI BLA, ,LHA MIN DBANG PO LHA YI

BDAG ,CES PA DANG, AU MA'I KHYIB [?] THAB SKYE DGU'I BDAG ,GTOGS
'DOD RGYAL 'DOD THUB PA CHE, ,'JIG RTEN GSUM DANG MKHA' DANG,
,ZHES BYA BA LA SOGS PA DANG, NGA NI DMYAL BA'I DMYAL BA PA,
,ZHES GSUNGS PA'I PHYIR RO, ,LHA'I BU RNAMS KHU BUB TU 'GYEL BA
DANG BA SPU LANGS PA DANG

@260B TSE SGRUB PA DE BZHIN GSHEGS PA'I SPRUL PA LAS GZHAN PA
NYID DO, ,RAB TU MGU ZHING RANGS TE ZHES BYA BA NI RGYU DANG
'BRAS BU'I KHYAD PAR MTHONG BA'I PHYIR RO, ,BA SPU LANGS SHING
ZHES BYA BA NI DANG PO'I DAD PA BSKYED PAS SO, ,RGYAL BA RGYAL BA
ZHES SKAD CHEN POR BOS NAS ZHES BYA BA NI LAS KYI

RNAM PAR SMIN PA GSUNGS PAS SKRAG NAS YANG DANG YANG DU SKAD CHEN
POR BOS PA'O, ,BCOM LDAN 'DAS PHYAG NA RDO RJE LA MING BCU PA
'DIS ZHES BYA BA NI MTSAN DON DANG LDAN PAS SO, ,MNGON PAR BSTOD
DE ZHES BYA BA NI MING DON DANG LDAN PAS BRJOD PAS BSTOD PAS SO,
,GSOL BA BTAB BO ZHES BYA BA NI

TSE RING BA DANG NAD MED PA'I DON DU GSOL BA BTAB BO ZHES BYA'O,
,BSTOD PA DANG GSOL BA BTAB PA'I RANG GI NGO BO KshO TAKshA,
KHYOD NI GLANG PO'I RNA BA CAN, ,ZHES BYA'O, ,KshADA TRAG KshA,
BCOM LDAN 'DAS MGON RDO RJE 'DZIN, ,ZHES BYA'O, ,KO TA BA GO TA
BA, KHYOD NI BZANG PO'I RGYAN ZHES BYA'O, ,

KO TA BA SHA KHYOD NI RNAM PAR GNON PA'I ZHES BYA'O, ,KA HI
RAKshA, YON TAN RIN CHEN 'BYUNG GNAS KHYOD, ,CES BYA'O, ,KO LA
KshA, KHYOD NI BDEN PA'I SPRIN CHEN TE, ,ZHES BYA'O, ,KO LA BA KO
LA PA, KHYOD NI GZUGS SDUG YID KYI RGYAN, ,KO LA PA SHA ,KHYOD NI
ME LCE 'BAR BA CAN, ,ZHES BYA'O, ,

KA LI STA, KHYOD NI YID BZHIN NOR BU STE, ,ZHES BYA'O, ,THA AI
TI, KHYOD NI GZUGS NI MDZES PA YIN, ,ZHES BYA'O ZHES BYA BA NI
BCOM LDAN 'DAS LA BSTOD PA ZHES BYA BA'I DON TO, ,GZHAN YANG NGO
BO NYID KYI SANGS RGYAS LA SOGS PA BCU DANG STOBS BCU DANG DBANG
BCU DANG, GZUGS BCU STE

DE BZHIN GSHEGS PA LA MNGA' BA'I YON TAN STON TE BRJOD PA'I PHYIR
RO, ,DE LTAR BSTOD PA BSTAN NAS, BRGYA BYIN LA SOGS LHA MCHOG
RNAMS, ,SEMS CAN KUN LA PHAN PA DANG, ,TSE DANG NAD MED 'PHEL
BA'I PHYIR, ,MGON PO KHYOD LA GSOL BA 'DEBS, ,BCOM LDAN 'DAS TSE
THUNG BA DANG

SKAL BA CHUNG BA RNAMS KYI DON DANG PHAN PA DANG TSE BSRING BA'I
SLAD DU BSHAD PAR GSOL, GSANG BA'I BDAG PO BSHAD DU GSOL ZHES BYA
BA YIN TE BRGYA BYIN LA SOGS PA MOS PA SPYOD PA'I SA LA GNAS PA'I
LHA'I MCHOG RNAMS SEMS CAN KUN TSE PHYI MA'I DON DANG, TSE 'PHEL
BA DANG NAD MED PA'I PHYIR

@261A *, ,MGON PO KHYOD LA GSOL BA 'DEBS KYIS TSE THUNG ZHING
SKAL BA CHUNG BA RNAMS KYI DON DANG PHYI MA LA DANG 'DI'I PHAN PA
DANG BDE BA DANG TSE BSRING BA'I SLAD DU YANG DANG YANG DU BSHAD
DU GSOL ZHES GSOL BA BTAB PA'I DON TO, ,DE NAS BCOM LDAN 'DAS
PHYAG NA RDO RJES ZHES

BYA BA LA SOGS PAS SNYING PO GSUNGS PA STON TO ZHES BYA BA NI
GSOL BA BTAB PA'I RJES THOGS LA'O, ,BCOM LDAN 'DAS PHYAG NA RDO
RJES BRGYA BYIN DANG TSANGS PA LA SOGS PA 'KHOR DE DAG GZIGS NAS
LEGS SO ZHES BYA BAS MGU BAR BYAS TE SNOD DANG LDAN PA TSANGS BA
LA SOGS PA'I LHA'I BU RNAMS

GANG KHYED KYIS 'DI LTA BU'I SPOBS PA YANG DAG PAR BSKYED PA NI
LEGS SO LEGS PAR SGRUBS SHIG DANG BSHAD PAR BYA'O ZHES BYA BA NI
'KHOR LA GZIGS SHING MGU BAR BYAS PAS SNOD DANG LDAN PAR BYAS NAS
SPOBS PA BSKYED PA LA DGYES NAS LEGS SO ZHES BYA BA LAN GNYIS
GSUNGS

TE; MA YENGS PAR 'DZIN DU BCUG PA'I THA TSIG GO, ,DE NAS BCOM
LDAN 'DAS PHYAG NA RDO RJES ZHES BYA BA NI BCOM LDAN 'DAS PHYAG
NA RDO RJE NYID KYIS SO, ,SEMS CAN THAMS CAD KYI TSE DPAG TU MED
PA SPEL BA ZHES BYA BA NI NYI MA DANG ZLA BA YOD PA DE SRID KYI
BAR DU THUB PA'O, ,DE BZHIN

GSHEGS PA THAMS CAD KYI SNYING BO 'DI ZHES BYA BA NI, YON TAN DE
LTA BU DANG LDAN PA 'OG NAS 'BYUNG BA'I SNYING PO 'DI'O, ,RANG GI
SNYING GNAS PHYUNG NGO ZHES BYA BA NI NGES PA'I YE SHES STON
PA'O, ,DE NYID AOm PU n+YE ZHES BYA BA LA SOGS PA STE DE'I PHAN
YON NI, DE BZHIN GSHEGS PA THAMS CAD

KYI SNYING PO'I GZUNGS 'DI BSHAD MA THAG TU NGAN SONG THAMS CAD
RAB TU ZHI STE SEMS CAN DMYAL BA DANG BYOL SONG DANG YI DAGS SU
SKYES PA'I SEMS CAN RNAMS GROL BAR BYED PA NYID KYIS RAB TU SHES
SO, ,'JIG RTEN GYI KHAMS THAMS CAD DU SNANG BAR BYAS TE SNANG BAR
BYAS NAS KYANG SANGS RGYAS KYI

MDZAD PA BCU GNYIS KYI TSUL DU BYAS NAS ZHES BYA BA NI BCOM LDAN
'DAS KYIS GZUNGS 'DI GSUNGS MA THAG TU NGAN SONG GSUM LAS ZHI
ZHING GROL TE, BCOM LDAN 'DAS KYI MTHUS GROL ZHING ZHI BAR RANG
RANG SHES SO, ,'JIG RTEN GYI KHAMS THAMS CAD DU SPRUL PA'I SKU'I
RNAM PAR BYAS NAS SANGS

@261B RGYAS KYI MDZAD PA BCU GNYIS YUM GYI LHUMS SU GSHEGS BA
DANG SKU MYA NGAN LAS 'DAS PA'I TSUL STON BA'I BAR MDZAD NAS ZHES
BYA BA'I DON TO, ,KYANG ZHES BYA BA NI MDZAD PA GNYIS DANG, MDZAD
BA BDUN DANG, MDZAD PA BCU DRUG DANG, MDZAD PA NYI SHU RTZA BDUN
DANG, MDZAD PA BRGYA RTZA BCU DANG, MDZAD PA

MTHA' YAS PA YANG MDZAD NAS ZHES BYA BA'I DON TO, ,DE BZHIN
GSHEGS PA THAMS CAD KYI THUGS KYI CHOS KYI YI GE 'DI NYID DU
ZHUGS PAR GYUR TO ZHES BYA BA NI DE BZHIN GSHEGS BA THAMS CAD DE
NI 'DIR PHYAG NA RDO RJE'O, ,THUGS KYI CHOS KYI ZHES BYA BA NI
BYANG CHUB TU SEMS BSKYED PA'I YE SHES SO YI

GE ZHES BYA BA NI DE'I RTAGS ZLA BA'O, ,DE LA BKOD PA'I YIG 'BRU
LA YANG YI GE ZHES BYA BA BSHAD DE JI SKAD DU, YI GE BYANG CHUB
SEMS YIN TE, ,GNYIS PA SGRA ZHES BYA BAR BSHAD, ,CES BYA BA BSHAD
PA'I PHYIR RO, ,'DI NYID DU ZHUGS PAR GYUR TO ZHES BYA BA NI
SPRUL BA'I SKU DE DAG KYANG ZLA BA'I DKYIL

'KHOR DE NYID DU ZHUGS PAR GYUR TO ZHES BYA BA'I DON TO, ,'DIS NI
DKYIL 'KHOR RGYAL PO MCHOG SGOM PA RNAMS KYIS PHYAG NA RDO RJE
LTE BA'I DBUS SU BZHUGS PA LA SNYING GNAS 'OD ZER BYUNG STE
SNGAGS KYI 'OD DES BRGYA BYIN DANG TSANGS PA LA SOGS PA BKUG NAS
BSTOD CING GSOL BA BTAB NAS,

YANG RANG GI SNYING GAR ZLA BA LA SNGAGS BKOD DE, SANGS RGYAS KYI
MDZAD PA RNAMS MDZAD NAS SNGAGS DANG 'DRES PA LAS ZHU BAR GYUR PA
TE THABS DANG SHES RAB KYI BDAG NYID LAS GTZO BO BSKYED PAR BYA
BA'I DON TO, ,DE NAS BCOM LDAN 'DAS KYIS TSE DPAG TU MED PA'I RDO
RJE'I 'OD CES BYA BA'I

TING NGE 'DZIN LA SNYOMS PAR ZHUGS NAS ZHES BYA BA NI, TSE DPAG
TU MED PA'I RDO RJE 'OD BYED PA NI ME LONG LTA BU'I YE SHES TE
BRI BA DANG ZAD BA MED PAS TSE DPAG TU MED PA'I GZUNG BA DANG
'DZIN PA RTOG PAS MI PHYED PAS, RDO RJE'I RANG BZHIN GYIS DAG PAS
'OD BYED PA ZHES BYA BA YIN LA, DE LA

DMIGS PA'I TING NGE 'DZIN LA YANG MING DE SKAD CES BYA STE SNYOMS
PAR BYAS PA NI DE GZHAN LA SBYIN PA'I RNAM PA THUGS RTZE GCIG TU
MDZAD NAS ZHES BYA BA'I DON TO, ,DE BZHIN GSHEGS PA THAMS CAD KYI
TSE DANG YE SHES DPAG TU MED PA ZHES BYA BA NI BCOM LDAN 'DAS TSE
TSAD MED PA'I PHYAG RGYA

@262A *, ,CHEN PO'O, ,SNYING PO'I GZUNGS 'DI BSHAD DO ZHES BYA BA
'OG NAS 'BYUNG BA 'DI BSHAD DO, ,DE NYID AOm A'A MI TA ZHES BYA
BA NAS SV'A H'A ZHES BYA BA'I BAR RO, ,DE NAS 'DI BSHAD MA THAG
TU NI SEMS CAN THAMS CAD KYI SDUG BSNGAL RAB TU ZHI'O ZHES BYA BA
SNGA MA BZHIN NO, ,DE NAS

YANG BCOM LDAN 'DAS KYIS GDON MI ZA BAR SGRIB PA THAMS CAD RNAM
PAR 'JOMS PA ZHES BYA BA'I TING NGE 'DZIN LA SNYOMS PAR ZHUGS TE
ZHES BYA BA NI THE TSOM MED PAR GZUNG 'DZIN GYI SGRIB PA THAMS
CAD RNAM PAR 'JOMS SHING 'KHRUD PA NI MNYAM PA NYID KYI YE SHES
TE, DE LA DMIGS PA'I TING NGE

'DZIN LA MING DE SKAD CES BYA BA ZHING GZHAN LA SBYIN PA'I RNAM
PA THUGS RTZE GCIG TU MDZAD CES BYA BA'I DON TO, ,DE BZHIN GSHEGS
PA THAMS CAD KYIS SGRIB PA GCOD PA ZHES BYA BA NI RIN CHEN 'BYUNG
LDAN NO, ,SNYING PO 'DI THUGS KA NAS PHYUNG NGO ZHES BYA BA NI
'OG NAS 'BYUNG BA'I SNGAGS TE, DE NYID

AOm KA KA NI ZHES BYA BA LA SOGS PA'O, ,'DI BSHAD MA THAG TU YANG
THAMS CAD DE BZHIN GYUR TO ZHES BYA BA NI SNGA MA BZHIN NO, ,DE
NAS YANG BCOM LDAN 'DAS KYIS ZHES BYA BA LA SOGS PA LA, SGRIB PA
THAMS CAD DRI MED CING, ,ZHES BYA BA NI GZUNG 'DZIN GYI DRI MA
DANG BRAL BA SO SOR RTOG PA'I YE

SHES SO, ,DE NYID RNAM PAR RTOG PA'I RDO RJE ZHES PA'O, ,DE LTA
BU'I TING NGE 'DZIN LA SNYOMS PAR ZHUGS PA NI SBYIN PA'I RNAM PA
THUGS RTZE GCIG TU MDZAD NAS ZHES BYA BA'I DON TO, ,DE BZHIN
GSHEGS PA THAMS CAD KYIS SGRIB PA RNAMS MA LUS PAR 'JOMS PA ZHES
BYA BA NI 'OD DPAG TU MED PA'O,,

SNYING PO'I GZUNGS 'DI RANG GI THUGS KA NAS PHYUNG NGO ZHES BYA
BA NI DE SKYED PAR BYED PA DANG LAM SBYANG BA'I SNGAGS TE, AOm
RATNE ZHES BYA BA LA SOGS PA'O, ,DE NAS ZHES BYA BA LA SOGS PA
SNGA MA BZHIN TE PHAN YON NO, ,DE NAS YANG ZHES BYA BA LA SOGS PA
LA GDON MI ZA BAR MI 'JOMS PA THAMS CAD

RNAM PAR 'JOMS NAS ZHES BYA BA NI BYA BA NAN TAN GYI YE SHES TE,
SGO LNGA'I RNAM PAR SHES PA LA SOGS PA 'JOMS PA'I PHYIR RO, ,TING
NGE 'DZIN LA SNYOMS PAR ZHUGS NAS ZHES BYA BA NI SBYIN PA'I RNAM
PA THUGS RTZE GCIG TU MDZAD NAS SO, ,DE NAS DE BZHIN GSHEGS PA
THAMS CAD NI DON YOD GRUB

@262B PA'O; ,SNYING PO'I GZUNGS 'DI ZHES BYA BA LA SOGS PA NI
SNGA MA BZHIN NO, GSANG SNGAGS 'DI ZHES BYA BA LA SOGS PAS LAN
GSUM DU G-YOS SHING YA MTSAN 'JIG RTEN DU SNANG BAS SNGAGS KYI
CHE BA BSTAN TO, ,DE NAS BSDU ZHING BYIN GYIS BRLAB PA LA SOGS PA
SNGAR BSHAD PA BZHIN DU SHES PAR

BYA'O; ,DE NAS DKYIL 'KHOR NI 'DI YIN TE ZHES BYA BA LA SOGS PAS
SLOB DPON GYI LAS DANG, SLOB MA GZHUG PA LA SOGS PA'I CHO GA STON
TO, ,DE NAS ZHES BYA BA NI RJES THOGS LA'O, ,DE YANG 'DIR DANG
POR RE ZHIG NYAMS DGA' BA'I SA PHYOGS SU STAN LA 'DUG LA, LCE
DANG LAG PA

BYIN GYIS BRLAB PA DANG RDO RJE 'JIGS BYED NAS BRTZAMS TE 'OG
BCING PA'I MTHAR THUG PA DANG, NAM MKHAR DKYIL 'KHOR BSAMS LA,
MCHOD PA RNAM PA LNGAS MCHOD PA LA SOGS PA DANG LHA DANG LHA MA
YIN GYIS BSTOD DE MI SNANG BAR GYUR PA'I BAR DANG, STONG PA NYID
DANG AA LAS ZLA BA DANG SA BON

DANG DAM TSIG GI PHYAG RGYA DANG LHA'I RNAL 'BYOR DANG BYIN GYIS
BRLAB PA DANG DBANG BSKUR BA DANG PHYAG NA RDO RJE THUGS YONGS SU
RDZOGS PA'I SBYOR BAS DKYIL 'KHOR BSKYED DE, NAM MKHA'I DKYIL
'KHOR DGUG PA DANG, NGAN 'GRO SBYONG ZHING DKYIL 'KHOR DU GZHUG
PA DANG DBANG BSKUR NAS, SANGS

RGYAS KUN PAS SNGAR SANGS RGYAS, ,ZHES BYA BA LA SOGS PAS BSTOD
PA DANG, DKYIL 'KHOR LUS LA BRTAGS BA DANG BCAS PA NI DANG PO'I
SBYOR BA'I TING NGE 'DZIN TO, ,DE NAS STONG PA NYID DU BSGOM PA
DANG KHANG PA BRTZEGS MA DANG 'KHOR LO RTZIBS BZHI PA'I LTE BA LA
BABS TE PHYAG NA

RDO RJE NYID KYI THUGS KAR, AOm PU n+YE PU n+YE, MA H'A PU n+YE
AA PA RI MI TA PU n+YE DZNY'A NA SAMBA RO PA TZITTE KA RI NI SV'A
H'A, ZHES BYA BA BKOD NAS 'OD ZER GYIS SANGS RGYAS KYI MDZAD PA
BYAS TE GSOL BA 'DEBS PA'I LHA RNAMS DANG BCAS PA THUGS KA'I ZLA
BAR ZHUGS PAS ZLA BA DANG BCAS PA ZHU NAS SHES RAB

DANG THABS SU GYUR NAS SNGAGS DE NYID GYUR PA LAS PHYAG NA RDO
RJER GYUR NAS DE'I THUGS KYI ZLA BA'I AOm A'A: NI TI ZHES BYA BA
LA SOGS PAS MI BSKYOD PA BSKYED DE, SHAR GYI RTZIBS PA LA GDON,
AOm KA KA NI ZHES BYA BA LA SOGS PAS LHO PHYOGS KYI RIN CHEN
'BYUNG LDAN GDON, AOm RATNE ZHES BYA BA LA

@263A *, ,SOGS PAS NUB PHYOGS KYI 'OD DPAG TU MED PA GDON, AOm AA
KA KA ZHES BYA BA LA SOGS PAS BYANG PHYOGS SU DON YOD GRUB PA
GDON, H'Um TRAm HR'I AA ZHES PAS L'A SYA LA SOGS PA BRGYAD DE
MTSAMS KYI CHA LA GZHAG ,DE NAS GTZO BO DANG THA MI DAD PAS BSDU,
PHYAG DANG

CHED DU BRJOD DE DBANG BLANG LCAGS KYU LA SOGS PAS LAS BYA ZHING
DBANG BSKUR TE TSE BSRING BA'I LAS LA SBYAR LAS KYI RGYAL PO
MCHOG GI TING NGE 'DZIN NO, ,DE NAS BZLA BAR BYA BA BRJOD CING
SGO DBYE BA SNGON DU 'GRO BAS BSDU, LCAGS KYU LA SOGS PAS LAS BYA
ZHING MCHOD YON SNGON DU 'GO

BAS PHYAG RGYA BZHIS RGYAS BTAB, DBANG BSKUR MCHOD PA SNA TSOGS
KYIS MCHOD DE, LHA THAMS CAD KYI THUGS KA'I ZLA BA LA SNGAGS BKOD
NAS BZLAS BRJOD BYA, THUN BZHI'I THA MAR BSTOD PA SNGON DU 'GRO
BAS MCHOD PA DANG PHYAG DANG DBANG BSKUR BA DANG GO BGO BA DANG
DGE BA'I RTZA PA BSNGO BA

DANG BRJOD PAR GSOL BA DANG RDO RJE SEMS MA'I PHYAG RGYA BKROL TE
GSHEGS SU GSOL BA DANG SPRUL PA DANG LUS LA BSDU BA BRTAN PAR
BYA'O, ,DE NAS LANGS TE GLEGS BAM BKLAG PA LA SOGS PA CI NUS
BYA'O, ,DE LTAR BYAS PAS ZLA BA DRUG GAM LO GCIG GAM LHA RNAMS
LAS GNANG BA THOB PA

DANG 'BUM PHRAG GCIG GI BAR DU BYAS TE SNGON DU BSNYEN PA'I CHO
GA'O, ,DE NAS SNGAR BSHAD PA BZHIN DUS GZUNG BA DANG LHAG PAR
GNAS PA'I CHO GA DANG, THIG BYIN GYIS BRLAB PA LA SOGS PA SNGON
DU 'GRO BA ZHES BYA BA'I DON TO, ,DKYIL 'KHOR NI 'DI YIN TE, GRU
BZHI PA LA SGO BZHI PA, ,

SGO BA BZHI DANG YANG DAG LDAN, ,RTA BABS BZHI DANG LDAN PAR BYA,
,ZHES BYA BA SNGA MA BZHIN DU SHES PAR BYA'O, ,PHYI DANG NANG GI
DKYIL 'KHOR SPYIR LTE BAR BCAS SHING SGO KHYUD DANG LDAN PA, LTE
BA DANG NI SGO KHYUD LDAN, ,ZHES BYA'O, ,NANG GI DKYIL 'KHOR
RTZIBS BZHI'I LTE BA DANG BCAS PA'O, ,DE YI

DBUS SU 'KHOR LO'O, ,DKYIL 'KHOR DAM PA BRI BYA STE, ,RTZIBS BZHI
PA DANG LDAN PA LA, ,LTE BA'I DKYIL 'KHOR LDAN PAR BYA, ,ZHES BYA
BA STON TO, ,DE RU LHA GANG BRI ZHE NA, ,DE YI DBUS SU GTZO BO
NI, ,PHYAG NA RDO RJE DRIL BSNAMS SHING, ,ZLA BA 'DRA BA'I ZHAL

@263B 'DZUM BRI, ,ZHES BYA BA LA SOGS PA BRI BA GSUNGS SO, ,DKYIL
'KHOR GYI 'KHOR LO'I LTE BAR GTZO BO RDO RJE 'DZIN PA ZHI BA
PHYAG NA RDO RJE DANG DRIL BU BSNAMS SHING KHA DOG DKAR PO ZHAL
'DZUM PAR BRI BAR BYA'O, ,'KHOR LO'I RTZIBS BZHI LA SHAR DU MI
BSKYOD PA, LHOR RIN CHEN 'BYUNG

LDAN; NUB TU 'OD DPAG MED, BYANG DU DON YOD GRUB PA BRI STE THAMS
CAD KYANG 'KHOR LOS SGYUR BA'I CHA LUGS CAN KHA DOG DKAR PO DBU
RGYAN LA SOGS PA'I RGYAN SNA TSOGS KYIS BRGYAN PA G-YAS PA MCHOG
SBYIN DU BYED PA, G-YON MI 'JIGS PA RDO RJE'I SKYIL KRUNG GIS SO,
,NANG GI GRVA LA

L'A SYE LA SOGS PA BRI'O, ,PHYI'I GRVA LA DHUPPE LA SOGS PA'O,
,SGO BZHI LA SGOM BZHI BRI STE G-YON BRKYANG BA DANG, ZLUM PO
DANG, MTHUN PA'I RKANG THAMS CAD KYIS GNAS PAR BRI STE, DE NAS
GZHAN YANG BRIS PA LTAR BAR SNANG LAS 'ONGS TE GCIG TU BSRE BA
DANG, GDUGS DANG RGYAL MTSAN

BUM PA'I MCHOG DANG GTOR MA DANG RTA BABS DANG CHOS KLOG PA DANG,
ME TOG SIL MA BKRAM PA DANG BCAS PA NI DE NAS ZHES BYA BAS STON
TE, RNAL 'BYOR BDAG NYID ZHUGS ZHES BYA STE, ZHUGS NAS LHAG CHAD
BSKANG BA DANG SGO DBYE BA SNGON DU 'GRO BAS TING NGE 'DZIN GSUM
DANG LDAN PAR GNAS

PAS SGO DBYE BA STON TO, ,DE NAS BSDU ZHING SPYAN DRANG BA NI
SNGAGS KYIS LHA RNAMS SPYAN DRANGS TE, DZA: H'Um BAm HO:BHA GA
B'A NA BADZRA AE HYA HI SA MA YA STVAm, DE NAS GTZO BO BYON PA
DANG, ,ZHES BYA BA NI, MDOR NA MCHOD PA BYAS NAS KYANG, ,ZHES BYA
BA NI, MDOR BSDUN LCAGS KYU LA SOGS PAS LAS

BYA ZHING BGEGS BSAL SGO BCAD PA LA SOGS PA SNGA MA BZHIN DU BYAS
NAS, PHYAG RGYA BZHIS RGYAS GDAB DBANG BSKUR BZLAS BRJOD BYA BA
RNAMS NI MDOR NA ZHES BYA'O, ,MCHOD PA BYAS NAS ZHES BYA BA NI,
AARGA MCHOG BSTABS PA LA SOGS PA'I MCHOD PA BYA'O, ,KYANG ZHES
BYA BA NI GTOR MA

DANG SBYIN SREG DANG GNANG BA NOD PA BSDU'O, ,'CHI BDAG SBRUL GYI
'JIGS LDAN RNAMS, ,ZHES BYA BA LA SOGS PAS DKYIL 'KHOR DU GZHUG
PA BSTAN TO, ,'CHI BDAG SBRUL DANG 'DRA BAS 'JIGS LDAN RNAMS
GZHOM PA'I PHYIR GZHUG PAR BYA STE, MDOR NA, AOm BADZRA SA MA YA
H'Um ZHES BYA

@264A *, ,BAS TI R'INTI RI'I PHYAG RGYA BCINGS LA RIN CHEN THOGS
TE YANG NA PHRENG BA THOGS TE GZHUG ,H'Um PRA T'ITZTSA BADZRA
H'Um ZHES BYA BAS ME TOG DOR, BADZRA SA MA YA H'Um ZHES BYA BAS
DAM TSIG SBYIN, AOm BADZRA H'A SYOD GHA TRA YA ZHES BYA BAS GDONG
G-YOGS DGROL, AOm BADZRA P'A SHYA H'Um

ZHES BYA BAS DKYIL 'KHOR BSTAN NAS SNYING GAR PHYAG RGYA DGROL,
'DI'I SGRUB PA'I GO RIMS NI RTZA BA'I RGYUD DU BSHAD ZIN TO, ,DE
NAS ZHES BYA BA LA SOGS PAS DBANG BSKUR BA BSTAN TO, ,DE YANG
DANG BOR DBU RGYAN DANG, BUM PA DANG, PHRENG BA DANG, PHYAG RGYA
DANG, RDO RJE DANG, LAS KYI

RDO RJE DANG, 'KHOR LO DANG, THABS DANG, SHES RAB DANG, GSANG BA
DANG, SHES RAB KYIS DBANG BSKUR BA RNAMS YIN TE, 'DI YANG RTZA
BA'I RGYUD DU BSHAD PA DE BZHIN DU SHES PAR BYA'O, ,DE LTAR DBANG
BSKUR NA TSE RING BA'I RIG PA 'DI SBYIN NO ZHES BYA BA LA SOGS
PAS 'DI NYID DU DBANG BSKUR

BA DANG DAM TSIG THOB PA LA DNGOS GRUB SBYIN NO ZHES BYA BA STE,
DE LTAR SNGAR BSHAD PA LTAR BSKUR NAS TSE RING BA THOB PAR BYED
PA'I RIG PA 'DI SLOB DPON GYIS SLOB MA LA SBYIN NO, ,DE NYID AOm
BH'Um BADZRA A'A YU shE H'Um AA ZHES BYA BA'O, ,DE NAS SGRUB PA
'DI YIN TE ZHES BYA BA NI 'DIS SGRUB PAS NA BSGRUB

STE 'OG GNAS 'BYUNG BA'I CHOGS SO, ,'DI YIN TE ZHES BYA BA NI
STON PAS RTZOM PA'O, ,BCOM LDAN 'DAS RDO RJE TSE DPAG MED ZLA
BA'I 'OD CAN ZHES BYA BA LA SOGS PAS DANG PO BRI BA DANG BSNYEN
PA STON TE BCOM LDAN 'DAS TSE DPAG MED KHA DOG DKAR PO RGYAN KUN
GYIS BRGYAN PA G-YAS PA MCHOG

SBYIN DANG G-YON PA MI 'JIGS PA SBYIN PA DE LAS BDUD RTZI 'DZAG
PA BRI'O, ,DE'I 'OG TU RNAL 'BYOR PA THAL MO SBYAR BA GDONG GYEN
DU BLTAS PA, MCHOD PA RNAM PA LNGA DANG BCAS PA RAS LA BRIS TE
SPYAN DBYE BA'I CHO GA SNGAR BSHAD PA BZHIN DU BYAS LA, DE'I
SPYAN SNGAR DANG PO'I SBYOR BA'I TING NGE

'DZIN BSGOM STE BCOM LDAN 'DAS LA SEMS BZHIN DU 'BUM BZLAS SO,
,DE NAS ZLA BA NYA BA LA ZHES BYA BA LA SOGS PAS SGRUB PA STON
TE, NYA'I NUB MO DKYIL 'KHOR CHEN PO BRTZAMS TE MCHOD PA BYAS LA
BA DMAR SER GYI MAR SNOD GSAR BAR BCUG LA RDO RJE KHU TSUR G-YON
PAS MNAN LA, BCOM LDAN 'DAS SROG

@264B DANG BCAS PA LTA BUR SEMS SHING MTSAN THOG THAG BZLAS BRJOD
BYA BA YIN NO, ,DE NAS DRI SNA TSOGS BSNAMS SHING ZHES BYA BA LA
SOGS PAS MTSAN MA DANG DNGOS GRUB STON TO, ,DE NAS DRI DANG LDAN
PA 'AM RLANGS PA 'AM, DU BA'AM ME 'AM 'OD ZER RAM ME SGRON NAM
'OD LA SOGS PA'I MTSAN MA BYUNG

NA MAR ME DE YANG MAR SAR PA LA SOGS PA RDZA SA BCU GCIG PO GANG
YANG RUNG BA LA BSRES TE, NANG PAR SNGAR SRUNG BA DANG, KHRUS LA
SOGS PAS BDAG NYID DKYIL 'KHOR BRTAGS PA'I TSUL DU SBYANGS NAS,
LHA'I RNAL 'BYOR DU BYAS TE 'THUNGS SAM ZOS NA NYI MA DANG ZLA BA
YOD KYI BAR DU TSE RING

BA RDO RJE DANG 'DRA BAR 'GYUR RO, ,MTSAN MA THA MA BYUNG NA, NAD
MED ZO MDOG BDE SKRA DKAR DANG GNYER BA MED PA'I TSE LO BRGYA PAR
'GYUR RO, ,GZHAN YANG DES NYUNGS KAR LA SOGS PAS ZHI BA LA SOGS
PA'I LAS 'GRUB PAR 'GYUR TE THE TSOM MED DO, ,DE LTAR TSE TSAD
MED PA'I DKYIL 'KHOR

BSHAD NAS, DA NI 'JIG RTEN PA'I LHA LA MOS PA'I DON DU 'JIG RTEN
PA'I DKYIL 'KHOR DRUG BSTAN TE, DE YANG DANG POR DE NAS RGYAL PO
BZHI ZHES BYA BA LA SOGS PAS RGYAL PO BZHI'I DKYIL 'KHOR STON TO,
,DE NAS ZHES BYA BA NI DANG PO'I SBYOR BA'I RJES THOGS SO, ,DE
YANG 'DIR GTZUG TOR DU

BSHAD PA LAS, RGYAL PO BZHI DANG BCAS PA'O, ,DE NYID KYI SNYING
GAR DKYIL 'KHOR SPRUL PA'I DUS SU GTZO BO'I THUGS KAR ZLA BA LA
SNGAGS BKOD DE, ,NGAN 'GRO SBYONG BA'I DUS SU RGYAL PO BZHI YANG
DGUG PA DANG BCAS PA BSGOM ZHES BYA BA'I DON TO, ,RGYAL PO BZHI
ZHES BYA BA LA SOGS PA

LA BSHAD DU GSOL ZHES BYA BAR SBYAR RO, ,DE YANG RGYAL CHEN BZHIS
MOS PA BYED PA'I SA THOB PA'I PHYAG NA RDO RJE LA PHYAG 'TSAL NAS
SEMS CAN NGAN 'GRO LAS BSKYAB BA DANG, TSE PHYI MA DANG 'DI'I DON
DU RANG RANG DGOD BA'I SNYING PO DANG, SPRUL PA LA SOGS PA BSHAD
KYIS, DE LA BRTEN

BA'I DKYIL 'KHOR RDO RJE 'DZIN PAS BKA' STZAL DU GSOL ZHES GSOL
BA GDAB BO, ,RGYAL PO CHEN PO DAG LEGS KYIS SHOD CIG DANG NGAS
RJES SU YI RANG ZHING BYIN GYIS BRLAB PAR BYA'O ZHES BYA BA NI
KHYOD KYIS ZHUS PA BZHIN DU NGAS BYIN GYIS BRLAB CING BSHAD PA'O
ZHES BYA'O, ,DE NAS

@265A *, ,GNOD SBYIN GYI RGYAL PO LA BOS TE ZHES BYA BA NAS RANG
RANG GI SNYING PO PHUL TE, AOm BEE GNOD SBYIN GYI RGYAL PO'I'O,
,AOm DHI DRI ZA'I RGYAL PO'I'O, ,AOm BI GRUL BUM GYI RGYAL
PO'I'O, ,AOm KHYA KLU'I RGYAL PO STE 'DI DAG GIS DE RNAMS DGOD PA
LA SOGS PA STON TO, ,SGO BA

RNAMS KYI NI DZA: H'Um BAm HO:ZHES BYA BA YIN NO, ,'DIS KYANG 'DI
SKAD DU STON TE, SBYOR BA DANG PO BSGOM PA LA KHANG PA LA BRTZIGS
MA DANG GDAN BSKYED LA RGYAL PO BZHI DANG BCAS PA BSAMS NAS
SNYING PO DE RNAMS KYIS RGYAL PO GNAS RNAMS SU BKOD DE, PHYAG NA
RDO RJE'I THUGS KA LAS SGO BA BZHI

BTON NAS BSGOM PA NI DKYIL 'KHOR RGYAL PO MCHOG GI TING NGE 'DZIN
TO, ,DE NAS BSDU ZHING BYIN GYIS BRLAB PA NI LAS KYI RGYAL PO
MCHOG GI TING NGE 'DZIN YIN PAR SHES PAR BYA'O, ,DE NAS DE DAG GI
DKYIL 'KHOR BSHAD DE ZHES BYA BA NI, SLOB DPON GYI LAS DANG SLOB
MA GZHUG PA LA SOGS

PA STON TE, DE YANG RGYAL PO CHEN PO DE DAG GI DKYIL 'KHOR BSHAD
PA NI, PHYI'I DKYIL 'KHOR GRU BZHI SGO BZHI PA NANG GI DKYIL
'KHOR 'KHOR LO RTZIBS BZHI PAS BRGYAN PA'O, ,DE'I LTE BA LA SNGA
MA BZHIN DU RDO RJE 'DZIN PA ZHI BA BRI PA'O, ,BYANG PHYOGS KYI
RTZIBS LA LUS NGAN PO NE'U LE'I RGYAL BA

THOGS PA RIN PO CHE'I RGYAN GYIS BRGYAN PA SBOMS PA SENG GE'I
GDAN LA GSER GYI MDOG CAN BUM PA BZANG PO'I KHA NAS CHU 'BAB PA
DANG, DPAG BSAM GYI SHING DANG BCAS PAR BRI'O, ,SHAR PHYOGS KYI
RTZIBS LA YUL 'KHOR SRUNG PI WANG BSGRENG BA LJANG GU RGYAN RNAMS
KYIS BRGYAN PA'O, ,LHO

PHYOGS KYI RTZIBS LA LUS 'PHAGS RAL GRI LAG NA THOGS PA BRI'O,
,NUB PHYOGS KYI RTZIBS LA MIG MI BZANG RDO RJE DANG ZHAGS PA
'DZIN PA MGO BO LA SBRUL MGO BDUN GYIS BSKOR PA MIG DMAR ZHING
SHIN TU 'BUR BA BRI'O, ,SGO BZHI'I PHYOGS SU LCAGS KYU MA LA SOGS
PA BRI'O, ,DE NAS DGONGS KA'I DUS

LA BAB PA DANG RDO RJE'I PHYAG RGYAS RNAL 'BYOR PA NYID DU ZHUGS
LA LHAG CHAD ZHI BAR BYA BA DANG, ME TOG DOR BA LA SOGS PA SNGON
DU 'GRO BAS TING NGE 'DZIN GSUM DANG YANG SGO PHYE STE DANG PO
RDO RJE 'DZIN PA SPYAN DRANG, DE NAS AOm BEE ZHES BYA BA LA SOGS
PA LA DZA: H'Um BAm HO:, BTAGS PAS RGYAL PO SPYAN DRANG,

@265B LCAGS KYU LA SOGS PAS LAS BYA, PHYAG RGYA BZHIS RGYAS GDAB,
DBANG BSKUR BA DANG MCHOD PA BYA BA DANG CHO GA BZHIN DU PHYI ROL
TU GTOR MA DBUL SBYIN SREG BYA ZHING GNANG BA NOD CES BYA BA STON
TO, ,DE NAS SNGAGS MKHAN SNGAGS 'DI DANG ZHES BYA BA LA SOGS PAS
GZHUG PA DANG DBANG BSKUR BA

PHAN YON DANG BCAS PA STON TO, ,DE NAS RNAL 'BYOR PAS, AOm BADZRA
SA MA YA H'Um ZHES BYA BA'I SNGAGS 'DI DANG, RDO RJE 'DZIN PA'I
PHYAG RGYAS RIGS BZHI PO GANG YANG RUNG BA ME TOG GAM, RIN CHEN
THOGS SU GZHUG GO, ,DE NAS PRA T'ITZTSA BA MA HO DHA MA ZHES BYA
BAS DOR RO, ,GANG LA BABS PA DE 'DIS

'GRUB PAR 'GYUR RO, ,DE NAS SNGAR BSHAD PA BZHIN DU PADMA LA
BZHAG STE, PHYI ROL DU GNAS PA'I BUM PA BZHIS DBANG BSKUR ZHING
PHYAG NA RDO RJE'I PHYAG RGYAR BSKYED LA DBANG BSKUR BAR BYA STE,
DE NAS DBANG NYI SHU RTZA GCIG PO KUN SNGA MA BZHIN DU BSKUR NAS
RGYAL POR GYUR PA DANG, RGYAL PO

YANG GLING GCIG DANG, GLING BZHI LA DBANG BSKUR BA'I RGYAL POR
'GYUR RO, ,PHYAG NA RDO RJE'I PHYAG RGYAR BSKYED PA BZHIN DU
GZHAN YANG RGYAL PO BZHI'I PHYAG RGYA BSKYED DE LAN BZHIR DBANG
BSKUR ZHING ZHUGS NA RDO RJE 'DZIN PA DANG RGYAL PO BZHI 'KHOR
DANG BCAS PAS RTAG TU SKYONG BA DANG GZHAN GYI GNOD PA DANG

NAD DANG 'CHI BDAG GI 'JIGS PA DANG MU GE LA SOGS PA'I GNOD PA
'JOMS SO, ,RGYAL PO BZHIS KHYAD PAR DU ZHI BA DANG MNGON SPYOD
DANG DBANG DANG RGYAS PA BYED DE, DE LTAR MA BYAS NA PHYAG NA RDO
RJE LA 'KHRUS PAR 'GYUR RO ZHES BYA BA YIN NO, ,DE NAS ZHES BYA
BA LA SOGS PAS PHYOGS SKYONG BA BCU

RNAMS KYI DKYIL 'KHOR STON TE, DE NAS ZHES BYA BA NI PHYOGS
SKYONG BCU DANG BCAS PA'I PHYAG NA RDO RJE STE MDOR NA DANG PO'I
SBYOR BA'I TING NGE 'DZIN TE DE'I RJES THOGS LA'O, ,PHYOGS SKYONG
BA BCU RNAMS KYIS ZHES BYA BA LA SOGS PA LA, PHYOGS SKYONG BA BCU
RNAMS KYIS BCOM LDAN 'DAS LA PHYAG

BYAS TE SEMS CAN GYI DON DU RANG GI SNYING PO DANG DBUL BAR GSOL
BA BTAB PA DANG, BCOM LDAN 'DAS KYIS GNANG BAS RANG GI SNYING PO
PHUL BA, AOm AI ZHES BYA BA NAS AOm BRA ZHES BYA BA'I BAR BRGYA
BYIN DANG, GSHIN RJE DANG, CHU LHA DANG, GNOD SBYIN DANG, ME LHA
DANG, SRIN PO DANG, RLUNG LHA DANG, DBANG

@266A *, ,LDAN DANG, NYI MA DANG, PHAG RNAMS KYI SNYING PO YIN TA
'DIS NI 'DI RNAMS DGOD PA STON TO, ,DE NAS BSDU ZHING BYIN GYIS
BRLAB PA NI SNGA MA BZHIN NO, ,DE NAS DE DAG GI DKYIL 'KHOR BSHAD
DE ZHES BYA BA LA SOGS PAS SLOB DPON GYI LAS DANG SLOB MA GZHUG
PA

LA SOGS PA STON TE, DE YANG TING NGE 'DZIN GSUM DANG SA DANG LHAG
PAR GNAS PA BYAS PA DE'I RJES LA DKYIL 'KHOR ZUR BZHI PA SGO BZHI
PA LA SOGS PA'I DBUS SU 'KHOR LO RTZIBS BRGYAD PA BRIS LA, DE'I
LTE BA LA RDO RJE 'DZIN PA SNGA MA BZHIN GZHAG ,PHYOGS SKYONG
RNAMS SHAR LA

SOGS BA'I CHAR BRGYA BYIN LA SOGS PA GZHAG ,LTE BA LA SPYAN SNGAR
NYI MA DANG PHAG KYANG GZHAG ,SGO RNAMS SU LCAGS KYU LA SOGS PA
YANG GZHAG ,DE NAS TING NGE 'DZIN GSUM LA SOGS PA DANG SBYAN
DRANG BA DANG MCHOD PA BYA, DE NAS SLOB MA GZHUG PA'I DON DU YANG
BDAG NYID GCIG

PU ZHUGS NAS, GNANG BA NOD PA'I MTHAR THUG PAR BYA ZHES PA'I DON
TO, ,SLOB MA RNAMS NI GZHUG BYAS SHING, ,ZHES BYA BA LA SOGS PAS
DKYIL 'KHOR DU GZHUG PA DANG DBANG BSKUR BA DANG PHAN YON STON
TO, DANG PO SLOB MA RNAMS SNGAR RTZA BA'I RGYUD DU BSHAD PA BZHIN
DU GZHUG CING, PHYOGS

SKYONG BA'I BUM PA RNAMS KYIS DBANG BSKUR TE, DBANG BSKUR BA
GZHAN RNAMS KYIS KYANG DBANG BSKUR TE SNYING PO SBYIN PAR BYA'O,
,DE NAS BSGRUBS NA 'GRUB PAR THE TSOM MED DO ZHES BYA BA'I DON
TO, ,DE NAS DE DAG MGU NAS NI, ,'DI SKAD DU NI TSIG GSOL TO,
,ZHES BYA BA LA SOGS PA BRGYA BYIN LA

SOGS PAS ZHUS PA STE DBANG BSKUR BA'I PHAN YON YIN TE GO SLA BSAM
BSHAD DO, ,DE NAS GZA' CHEN PO BRGYAD CES BYA BA LA SOGS PAS GZA'
CHEN PO BRGYAD KYI DKYIL 'KHOR STON TO, ,DE NAS ZHES BYA BA LA DE
NAS ZHES BYA BA NI DANG PO'I SBYOR BA STE, 'DIR DANG PO'I SBYOR
BA NI PHYAG NA RDO RJE GZA' CHEN

PO RGYU SKAR DANG BCAS PA YIN NO, ,GZA' CHEN PO BRGYAD CES BYA BA
LA SOGS PA LA GZA' 'KHOR DANG BCAS PA RNAMS RANG RANG GI SNYING
PO PHUL BA LA BYIN GYIS BRLABS NAS RANG RANG GI SNYING PO BZLAS
PA NI, AOm AA ZHES BYA BA NAS AOm RA ZHES BYA BA'I BAR PA BSANGS
DANG, PHUR BU DANG, ZLA BA DANG, GZA'

@266B LAG DANG, MI GA DMAR DANG, SGRA GCAN DANG, NYI MA DANG,
SPEN PA LA SOGS PA DANG, SMIN DRUG LA SOGS RGYU SKAR NYI SHU RTZA
BRGYAD DANG BCAS PA YIN NO, ,DE NAS BSDU BA DANG BYIN GYIS BRLAB
PA NI SNGA MA BZHIN TE TING NGE 'DZIN RNAM PA GSUM MO, ,DE NAS DE
DAG GI DKYIL 'KHOR BSHAD DO ZHES BYA BA LA SOGS PAS

SLOB DPON GYI LAS STON TE DE YANG TING NGE 'DZIN GSUM GYIS BSNYEN
PA BYAS NAS SA DANG LHAG PAR GNAS PA'I RJES LA THIG GDAB PA SNGON
DU 'GRO BAS JI SKAD DU BSHAD PA'I DKYIL 'KHOR DANG, NANG GI CHOS
KYI 'KHOR LO RTZIBS BRGYAD PA LTE BA DANG BCAS PA BRIS LA, DBUS
KYI PADMO'I LTE BA LA RDO RJE 'DZIN PA'I

KHRO BO GZHAG PAR BYA'O, ,PADMA 'DAB MA BRGYAD KYI MTSAMS BZHI
BOR BA'I PHYOGS BZHI LA RDO RJE DANG, RIN PO CHE DANG, PADMA
DANG, SNA TSOGS RDO RJE BRI'O, ,RTZIBS LA SHAR DU PA BSANGS, LHOR
PHUR BU, NUB TU ZLA BA, BYANG DU GZA' LAG ,SHAR LHOR MIG DMAR,
LHO NUB TU SGRA GCAN 'DZIN, NUB BYANG DU

NYI MA, BYANG SHAR DU SPEN PA, SGO BZHIR LCAGS KYU LA SOGS PA
KHROS PA BRI, KHOR YUG GI PHYI ROL DU SMIN DRUG NAS BRA NYE'I
MTHAR THUG PAR RGYU SKAR BDUN BDUN PHYOGS RE RER BRI'O, ,'DIR L'A
SYE LA SOGS PA RNAMS MI BRI BA NI 'JIG RTEN PA'I LHAR DNGOS GRUB
STZOL BA'I RGYUR GYUR PAS MCHOD PA BYA BA MA

YIN PA'I PHYIR RO, ,DE NAS KHRUS LA SOGS PA SNGON DU 'GRO BAS
TING NGE 'DZIN GSUM DANG LDAN PAS LCAGS KYU LA SOGS PAS LAS BYA
ZHING, MCHOD PA DANG GNANG BA NOD PA SNGA MA BZHIN NO, ,DE NAS
SLOB MA RNAMS GZHUG STE ZHES BYA BA LA SOGS PAS GZHUG PA DANG
DBANG BSKUR BA'I PHAN

YON DANG BCAS PA STON TO, ,AOm BADZRA ZHES BYA BA LA SOGS PA GSUM
GYIS GZHUG PA'I KHYAD PAR BSTAN TO, ,LHAG MA NI SNGAR BSHAD PA
BZHIN NO, ,DE NAS GZA' BRGYAD KYIS BYIN GYIS BRLABS PA'I BUM PAS
DBANG BSKUR RDO RJE'I PHYAG RGYAS DBANG BSKUR, DBANG BSKUR BA
LHAG MA RNAMS

KYIS KYANG DBANG BSKUR, GZA' YI DAM 'DI LTAR BZUNG STE SNYING PO
DON TZAM GYI SGO NAS BSGRUB PAR BYA'O, ,'DIR SGRUB PA'I KHYAD PAR
MA BSHAD PA NI RGYU NI GSUM YIN TE, DBANG DANG DAM TSIG KHO NA
GTZOR ZUNG SHIG ,DBANG GI 'BRAS BU GZA'I DKYIL 'KHOR LA SOGS PA
GSUM

@267A *, ,YIN NO, ,KLU'I DKYIL 'KHOR LA SOGS PA GSUM NI DBANG
DANG DAM TSIG DANG DNGOS GRUB THAMS CAD SGRUB PA KHO NA'O, ,'DI
LTAR BSTAN PA DE YANG DES 'DUL BA'I GANG ZAG LA SOGS PA YIN NO
ZHES BYA BA'O, ,DE NAS PHAN YON GZA' RNAMS KYIS 'DOD PA THAMS CAD

SGRUB PO, ,RGYU SKAR DANG SKAD CIG DANG YUD TZAM DANG THANG GCIG
DANG, DUS GCIG DANG ZLA TSIGS DANG SBYOR BA DANG KHYIM DANG DUS
SBYOR DANG 'JUG PHOD LA SOGS PA ZHES BYA BA NI RGYU SKAR DE DAG
NYID SKAD CIG LA SOGS PA LA DBANG BA DANG, DUS DRUG PA LA SOGS PA
NAS ZLA TSIGS LA DBANG BA DANG,

DPAL LA SOGS PA'I 'BYOR PA DANG, KHYIM DANG DUS SBYOR BA LA SOGS
PA 'GRUB PA DANG 'JUG PHOD BZANG NGAN BYED PA DANG ZHES BYA BA
YIN NO, ,LHAG MA RNAMS NI GO SLA BAS MA BSHAD DO, ,DE NAS KLU
CHEN BRGYAD KYI ZHES BYA BA LA SOGS PAS KLU'I DKYIL 'KHOR STON
TE, DE NAS ZHES BYA BA

LA SOGS PA NI SBYOR BA'I TING NGE 'DZIN TO, ,DE YANG SNGA MA LAS
KLU CHEN BRGYAD DANG BCAS PA'O, ,KLU CHEN BRGYAD KYI ZHES BYA BA
LA SOGS PA LA, RANG GI SKAD CIG TZAM GYIS MTSON PA'I SGRAS BCOM
LDAN 'DAS MNYES PAR BYAS TE SNYING PO DBUL BAR ZHUS PA DANG, BCOM
LDAN 'DAS KYIS

GNANG NAS RANG RANG GI SNYING PO PHUL BA, AOm PHU: ZHES BYA BA
NAS, AOm PHU: ZHES BYA BA'I BAR MTHA' YAS DANG, 'JOG PO DANG,
KARKO tA DANG RIGS LDAN DANG, NOR RGYAS DANG DUNG SKYONG DANG
PADMA DANG CHU LHA RNAMS KYI YIN NO, ,DE SNGA MA BZHIN DU BSHAD
PAS DKYIL 'KHOR RGYAL PO MCHOG GI TING NGE

'DZIN BSTAN TO, ,DE NAS BSDU BA DANG BYIN GYIS BRLAB PA NI SNGA
MA BZHIN DU LAS RGYAL MCHOG GI TING NGE 'DZIN NO, ,DE NAS ZHES
BYA BA LA SOGS PAS SLOB DPON GYI LAS BSTAN TO, ,DE YANG SNGON DU
BSNYEN PA DANG SA LHAG PAR GNAS PA'I CHO GA DANG, THIG GDAB PA
DANG BCAS PAR BYA BA LA DE NAS

ZHES BYA'O, ,PADMA 'DAB MA BRGYAD PA'I DKYIL 'KHOR BSHAD DE,
PADMA 'DAB MA BRGYAD PA KHA DOG DKAR PO DE'I LTE BAR RDO RJE
'DZIN PA KHRO BO DBU LA SBRUL MGO BDUN MTHA' YAS PA YOD PAR
BRI'O, ,DBANG LDAN GYI PHYOGS NAS BRTZAMS NAS MTHA' YAS NAS CHU
LHA'I BAR MTHAR THUG PAR PADMA RE RE LA SBRUL

@267B MGO BDUN BDUN MGO LA YOD PA, CHUNG MAS LAG PA G-YAS PAS
MGUL NAS 'KHYUD PAR BRI BAR BYA'O, ,'DI DAG DANG PHYI'I DKYIL
'KHOR DANG SGO LA SOGS PA MED NA NI RGYA MTSO CHEN PO LA BRTEN
PA'I DBANG DU BYAS NAS DUS DE LA DGONGS NAS BSHAD PA YIN NO,
,DE'I PHYIR PADMA YANG CHU DANG

'DAM LAS SKYE STE 'DI DAG KYANG PADMA LA GNAS PA NYID DO, ,GZHAN
DAG TU NI GZHAL YAS KHANG DANG BCAS PAR YANG BSHAD DO, ,GZHAN
YANG BUM PA BRGYAD DANG, GTOR MA DANG SHIN TU MDZES PA'I BSHOS
DANG, 'BYUNG PO'I GTOR MA MAR DANG 'O MA DANG SBRANG RTZIR BCAS
PAR BRI'O, ,DE NAS

KHRUS BYA BA SNGON DU 'GRO BAS ZHUGS LA TING NGE 'DZIN GSUM DANG
LDAN PAR BYA'O, ,SBRUL MGO'I PHYAG RGYAS RANG GI SKAD MTSON PA
PHU: DZA: H'Um BAm HO: ZHES BRJOD DE, LCAGS KYU LA SOGS PAS LAS
BYA BA SNGA MA BZHIN DU SHES PAR BYA'O, ,DE NAS BU NI RGYAL PO
DANG ZHES BYA BA LA SOGS PAS SLOB MA

GZHUG PA STON TO, DE NAS RGYAL PO DANG RGYAL RIGS RTZA BA'I RGYUD
DU BSTAN PA BZHIN DU DKYIL 'KHOR DU BCUG NAS DUG GI NYES PA BSAL
BA'I PHYIR, PHU: ZHES BYA BAS DRANGS PA'I SNGAR BSHAD PA'I SNGAGS
RNAMS KYIS SNGA MA BZHIN DU DBANG BSKUR RO, ,DE NAS AOm BE'U ZHES
BYA BA LA SOGS

PA'I SNYING PO TZAM BRJOD NAS KLU RNAMS BSGRUB PAR BYA'O, ,DE NAS
DE DAG MGU NAS ZHES BYA BA LA SOGS PA NI GO SLA BA'I PHYIR MA
BSHAD DO, ,KLU'I DKYIL 'KHOR 'DI NYID DU DBANG THOB PA RNAMS LA
DNGOS GRUB BSTAN PA'I PHYIR, DE NAS SGRUB PA BSHAD CES BYA BA LA
SOGS PAS DNGOS

GRUB BSHAD DE, DE YANG DANG POR GNAS DPEN PAR KHRUS BYAS PA SNGON
DU 'GRO BAS BDAG RDO RJE 'DZIN PAR BSAMS TE, DE'I DBUL SBRUL MGO
DE LAS LHA RDZAS KYI 'OD ZER GYI PHRENG BA DKAR PO BDUD RTZI 'BAB
PA LTA BUR BSAMS TA, PHU: ZHES BYA BA THUN MONG GI SNYING PO 'BUM
BZLAS LA BSNYEN PA

BYAS TE, DE NAS KLU'I DKYIL 'KHOR BSAMS TE MCHOD LA DUG GIS ZIN
PA'AM, G-YAN PA'AM 'TSE BA LA SOGS PAS ZIN PA LA DBU'I LHA RDZAS
'OD ZER GYI PHRENG BAS BKANG STE, DE'I DON DU PHU: ZHES BYA BAS
KLU'I DKYIL 'KHOR BSAMS TE LAG PA SBRUL MGO'I ZHAGS PA 'DRA BAS
DRANG ZHING

@268A *, ,PHU: ZHES BRJOD LA 'OD ZER GYI RLUNG GIS GTOR LA, DANG
POR PAGS PA, DE NAS SHA DANG, THA MAR DUS PA LA GNAS PA'I DUG
RNAMS PHU: ZHES BYA BA DANG SBRUL MGOS DRANGS NA 'DRONGS PAR
'GYUR RO ZHES BYA BA'I DON NI SGRUB PA YIN NO, ,DE NAS LAS THAMS
CAD BYED CING

DUG RIMS DANG DUG SBYAR MA LA SOGS KYI DUS SU SNGA MA BZHIN DU
SPYAR NA KHU TSUR GYIS KYANG 'BYIN TE, SBRUL MGO'I PHYAG RGYA
SMOS CI DGOS, ,ZHES BYA BA KHYAD PAR DU GSUNGS PA YIN NO, ,DE NAS
ZHES BYA BA LA SOGS PAS 'JIGS BYED CHEN PO'I DKYIL 'KHOR STON TO,
,DE NAS ZHES BYA BA NI 'JIGS

BYED CHEN PO'I DKYIL 'KHOR DANG BCAS PA SNGA MA BZHIN NO, ,LHA
CHEN PO RNAMS KYI BDAG PO 'JIGS BYED CHEN PO ZHES BYA BA LA SOGS
PA LA 'JIGS BYED RANG GI 'KHOR BUD MED BRGYAD DANG BCAS PAS BSKOR
BAS PHYAG BYAS TE ZHUS PA'I DON TO, ,SKRAG CING SMYO BA LA SOGS
PA LA PHAN GDAGS

PA'I SLAD DU SNYING PO PHUL LA GSOL PA BTAB PA DANG, BSHAD PAR
GNANG NAS 'JIGS BYED CHEN PO KHO NAS 'JIGS PA'I SGRA PHYUNG STE
SMRAS PA NI AOm BHE RA ZHES BYA BA NAS, AOm BA SV'A H'A ZHES BYA
BA'I BAR YIN TE, 'JIGS BYED CHEN PO DANG, TSANGS PA DANG, KHYAB
'JUG DANG, BRGYA BYIN DANG, GZHON

NU KA RTI KA DANG, BHRiDGI RI TI DANG, STOBS BZANGS DANG, TSOGS
KYI BDAG PO KHROS PA DANG BCAS PA, CHUNG MA DANG BCAS PA RNAMS
KYI SNYING PO YIN TE, DKYIL 'KHOR RGYAL MCHOG GI TING NGE 'DZIN
STON TE GANG GI PHYIR 'JIGS BYED CHEN PO KHO NAS SMRAS SHE NA,
BCOM LDAN 'DAS 'JIGS

BYED CHEN PO NI, BRGYAD PO DE DAG BDAG NGAG NYAN, ,ZHES BYA BA
GSUNGS TE GTZO BO YIN PA'I PHYIR NGAG NYAN PA'O, ,TING NGE 'DZIN
GSUM PA NI DE BZHIN DU SHES PAR BYA'O, ,DE NAS DE DAG GI DKYIL
'KHOR BSHAD DE ZHES BYA BA LA SOGS PAS SLOB DPON GYI LAS STON TE
DE BZHIN DU BSNYEN PA

LA SOGS PA THAMS CAD BYAS PA PHYI'I DKYIL 'KHOR BRI BA'I NANG DU
'KHOR LO RTZIBS BRGYAD PA LTE BA DANG BCAS PA BRIS NAS, RDO RJE
'DZIN PA KHRO BO 'JIGS BYED CHEN PO CHUNG MA DANG BCAS PA ZHABS
'OG TU NON PAR BRI, SHAR PHYOGS KYI RTZIBS SU BRGYA BYIN LA SOGS
PA, LHO'I PHYOGS KYI RTZIBS

@268B LA TSANGS PA KHROS PA, NUB PHYOGS KYI RTZIBS LA GTOGS 'DOD
KHROS PA, BYANG PHYOGS KYI RTZIBS LA GZHON NU KARTI KA KHROS PA,
SHAR LHO'I RTZIBS LA TSOGS KYI BDAG PO KHROS PA, LHO NUB KYI
MTSAMS SU BHRiDGI RI TI KHROS PA, NUB BYANG GI MTSAMS SU DGA'
BYED DBANG PHYUG KHROS PA, BYANG SHAR GYI RTZIBS

LA STOBS BZANGS KHROS PA CHUNG MA DANG BCAS BA BRI BAR BYA'O,
,RGYUD 'DIR NI LHA RNAMS KYI KHA DOG DANG PHYAG MTSAN DANG GDAN
DANG DBYIBS LA SOGS BA MA BSTAN PA NI 'GRO BA 'DUL BA RNAMS KYI
PHYAG MTSAN LA SOGS PA NGES PA MED PA'I PHYIR MA BSTAN TO, ,YANG
DKYIL 'KHOR DU

DGOD PA'I DUS SU NI BYA BA DANG SPYOD PA DANG, RNAL 'BYOR GYI
RGYUD GZHAN RNAMS LAS SHES PAR BYA'O, ,'DIR YANG SGO BA RNAMS NI
KHRO BA DANG LDAN PAR BRI LA, SNGAR BSHAD PA BZHIN DU BUM PA LA
SOGS PA RNAMS GZHAG PAR BYA'O, ,DE NAS TING NGE 'DZIN GSUM DANG
LDAN PAS SGO DBYE BA

LA SOGS PA LCAGS KYU LA SOGS PAS LAS BYA STE KHRAG GIS BKANG PA'I
THOD PAS MCHOD PA DANG, SHA CHANG GI GTOR MA DANG, SNOD MGO'I
THOD RNAMS KHRAG CHANG GIS BKANG BA GZHAG ,BUM PA BRGYAD 'JIGS
BYED KYIS BYIN GYIS BRLABS PA RNAMS KYIS MCHOD CING PHYI ROL DU
GTOR MA BYIN

LA GNANG BA NOD PA'I BAR DU BYA'O, ,DE NAS 'JIG RTEN GSUM RGYAL
PO'I, ,ZHES BYA BA LA SOGS PAS SLOB MA GZHUG PA TON TO, ,SLOB
DPON GYI LAS RNAMS KYI RJES THOGS LA 'DIR 'JUG PA'I PHYAG RGYA NI
DRAG PO YIN PA'I PHYIR 'JIG RTEN GSUM RGYAL GYI PHYAG RGYAS SNGAR
BSHAD PA BZHIN DU

BCUG LA, BUM PA'AM MGO'I THOD PA BRGYAD KYI KHRAG LCE LA MYANG DU
GZHUG CING DBANG BSKUR BA THAMS CAD KYIS DBANG BSKUR BA'O, ,DE
NAS ZHES BYA BA LA SOGS PAS 'DI NYID DU DBANG THOB PA LA SBYIN
PAR STON TO, ,DE NAS DANG POR RE ZHIG BUD MED KYI KHYIM MAM,
SHING GCIG PAR

LCE DANG LAG PA BYIN RLABS NAS BRTZAMS TE 'JIG RTEN GSUM RGYAL DU
BSKYED NAS MCHOD DE, AOm BHEE RA ZHES BYA BA 'BUM PHRAG BZHIR
BZLAS PA NAS THA MAR MTSAN YAL NAS SU GNAS TE DE NAS SGRA THOS
NAS KHRAG GI THOD PA PHUL TE 'JIGS BYED DE MTHONG BAR 'GYUR RO,
,KHAMS GSUM RNAM

@269A *, ,RGYAL H'Um ZHES BYA BA DRAN PAR BYED CING THOD PA BKANG
STE YANG PHUL NA GRUB NAS CI 'DOD CES BYA BAR SMRA BAR BYED DE SA
SBYIN PA MA GTOGS PAR KHAMS GSUM RNAM RGYAL GYI NGA RGYAL DU
BSGOMS PAS GSOL BA BTAB NA KHU BA LA SOGS PA THAMS CAD SBYIN PAR
BYED DO, ,MI SKRAG PAR BYA

STE SKRANG NA DE MA THAG TU GSOD DO, ,DE NAS ZHES BYA BA LA SOGS
PAS LHA CHEN PO RNAMS KYI DKYIL 'KHOR STON TE, DE NAS ZHES BYA BA
SNGA MA BZHIN TE TSANGS PA LA SOGS PA DANG BCAS PA'O, ,TSANGS PA
LA SOGS PA LHA CHEN PO RNAMS KYIS ZHES BYA BA LA SOGS PA LA, LHA
CHEN PO RNAMS KYIS RDO RJE

'DZIN PA LA PHYAG BYAS TE ZHUS PA'I DON RANG GI SNYING PO BSHAD
PAR 'DOD PA LA BYIN GYIS BRLAB PAR GSOL BA BTAB NAS, RANG GI
SNYING PO SMRAS PA ZHES BYA BA NAS KRA ZHES BYA BA'I MTHAR THUG
PAR TE DBANG PHYUG CHEN PO DANG, TSANGS PA DANG, BRGYA BYIN DANG,
GTOGS 'DOD DANG, GZHON NU KATI

KA DANG TSOGS KYI BDAG PO DANG BHRiDGI TI TI DANG STOBS BZANGS
RNAMS KYI YIN NO, ,'DI'I BSHAD PA SNGA MA BZHIN DKYIL 'KHOR RGYAL
PO MCHOG GI TING NGE 'DZIN TO, ,TING NGE 'DZIN GSUM PA YANG DE
BZHIN DU SHES PAR BYA'O, ,DE NAS ZHES BYA BA LA SOGS PAS SLOB
DPON GYI LAS BSTAN TO, ,

BSNYEN PA LA SOGS PA THAMS CAD BYAS LA DE NAS TSE DPAG TU MED PA
BZHIN DU DKYIL 'KHOR 'KHOR LO RTZIBS BZHI PA BRIS LA, LTE BA LA
RDO RJE 'DZIN PA KHRO BO, SHAR GYI RTZIBS LA DBANG PHYUG CHEN PO,
,LHO'I RTZIBS LA BRGYA BYIN, NUB KYI RTZIBS LA TSANGS PA, BYANG
GI RTZIBS LA GTOGS

'DOD; RANG RANG GI CHUNG MA DANG BCAS PA BRI STE LCAGS KYU LA
SOGS PA BZHI YANG KHROS PA DANG BCAS PA BRIS LA, DKYIL 'KHOR GYI
PHYI ROL DU DBANG LDAN GYI MTSAMS NAS BRTZAMS NAS STOBS BZANGS
DANG, TSOGS KYI BDAG PO DANG, BHRiDGI RI TI DANG, GZHON NU KARTI
KA GZHAG ,BYA

DANG BUM PA LA SOGS PA THAMS CAD KYANG SNGA MA BZHIN DU GZHAG ,DE
NAS ZHUGS PA SNGON DU 'GRO BAS TING NGE 'DZIN GSUM DANG PHYAG
RGYA BZHIS RGYAS BDAB PA LA SOGS PA MCHOD PA'I MTHAR THUG PA
THAMS CAD DGA' BA CHEN POS MCHOD PAR BYA'O, ,DE NAS RDO RJE 'DZIN
PA NI, ,ZHES BYA BA LA

@269B SOGS PAS SLOB MA GZHUG PA'I LAS LA SOGS PA STON TO, ,'DIR
RDO RJE 'DZIN PA'I PHYAG RGYA BCINGS LA SNGA MA BZHIN DU BCUG
NAS, AOm PRA T'I TZTSA ZHES BYA BA LA SOGS PAS ME TOG DOR BA, MIG
DBYE BA, BSTAN PAR BYA BA LA SOGS PA THAMS CAD SNGA MA BZHIN
DU'O, ,DE NAS SNGAGS KYIS

BTAB PA'I BUM PA BRGYAD KYIS DBANG BSKUR, DBANG BSKUR BA LHAG MA
YANG RTZA BA'I RGYUD DU BSHAD BA BZHIN SHES PAR BYA'O, ,DE NAS
LHA RNAMS GANG DGA' BA'I, ,ZHES BYA BA LA SOGS PAS 'DI NYID DU
DBANG DANG DAM TSIG THOB PA LA DNGOS GRUB SBYIN PA STON TO, ,GANG
LA DGA' BA'I SNGAGS

BYIN LA SNGA MA BZHIN DU RDO RJE 'DZIN PA BSAMS TE 'BUM PHRAG
GNYIS BSNYEN PA BYAS NAS SHES PA'I GNAS SU DKYIL 'KHOR CHEN PO
BSAMS TE BSGRUBS NA NAS PHYED NA LHA 'ONGS NAS CI 'DOD PA SBYIN
GYIS SOMS TE SMROS SHIG ,DE NAS LHA LA GSOL BA CI 'DOD PA GDAB
BO, DE NAS BLA MA

DANG SLOB DPON LA CHA RE DBUL BA NI RTZA BA'I RGYUD DU BSHAD PA
BZHIN DU SHES PAR BYA'O, ,DE NAS ZHES BYA BA LA SOGS PAS 'JIG
RTEN LAS 'DAS PA'I DKYIL 'KHOR BCU GNYIS PO MTHA' DAG TU ZHUGS
PA'I 'BRAS BU LAM BCO LNGA DANG, 'JIG RTEN PA'I YON TAN MTHA' DAG
KYANG BSTAN TE GO

SLA BAS MA BSHAD DO, ,'JIG RTEN PA'I DRUG BAR DU CI'I PHYIR BSTAN
ZHE NA, SANGS RGYAS KYI CHOS THAMS CAD KYANG SKU GSUM DANG RIGS
GSUM GYI BSDUS PA'O, ,DE YANG KUN RIG DANG, GTZUG TOR DAG, TSE
DPAG TU MED PA'I DKYIL 'KHOR GSUM GYI BSTAN PA DE DAG RTOGS PAR

BYA BA'I PHYIR DANG POR STON TO, ,DE NAS DE DAG LA 'JUG PA YANG
BYANG CHUB SEMS DPA' MOS PA'I SA YAN CHAD THOB PA YIN PAS SBYOR
BA'I LAM LA GNAS PA THOB PA'I RANG BZHIN CAN RGYAL PO BZHI DANG
PHYOGS SKYONG BCU DANG, GZA' CHEN PO BRGYAD KYI DKYIL 'KHOR DANG
DBANG DANG DAM TSIG DANG GTZO BOR

GYUR PA STON TO, ,SBYOR BA'I LAM MNGON PAR RTOGS PA DANG 'BREL
BA'I RANG BZHIN LA GZHAN GYI DON BYED PA GTZO BOR 'GYUR BAS, KLU
CHEN PO BRGYAD DANG 'JIGS BYED CHEN PO DANG, LHA CHEN PO'I DKYIL
'KHOR GTZO BOR GYUR PA BSTAN TO, ,DE DAG BYANG CHUB SEMS DPA' MOS
PAS SPYOD PA'I SA LA GNAS

@270A *, ,PA ZHES BYA'O, ,DE YANG RTZA BA'I RGYUD LAS, DE NAS
BRGYA BYIN DANG TSANGS PA LA SOGS PA'I LHA'I BU RNAMS DANG RGYAL
PO BZHI DANG 'JIG RTEN SKYONG BA BRGYAD DANG, GNOD SBYIN GYI SDE
DPON CHEN PO NYI SHU RTZA BRGYAD DANG, GNOD SBYIN GYI SDE DPON
CHEN PO NOR BU BZANG PO DANG NOR

BZANGS PO CHEN PO LA SOGS PA BYANG CHUB SEMS DPA'I SA LA RAB TU
GNAS PA RNAMS DANG ZHES GSUNGS PA'I PHYIR RO, ,DE NAS YANG SA BCU
DANG SANGS RGYAS KYI SA LA SKU GSUNG THUGS NYID DU 'BYUNG BAS
'CHI BDAG 'JOMS PA GSUNG DANG, BDE BA CHEN PO SKU DANG, KHRO BO
THUGS KYI DKYIL 'KHOR

TE GSUM GYIS BSHAD DO, ,DE LTAR NA RGYU 'BRAS KYI GO RIMS SU
BSHAD NAS ZHES BYA BA YIN LA, GRANGS KYANG NGES PA 'DI TZAM GYIS
BSTAN TO, ,DE LTAR 'JIG RTEN PA'I DKYIL 'KHOR DRUG BSHAD NAS, DA
NI DE NAS ZHES BYA BA LA SOGS PAS 'CHIB BDAG 'JOMS PA'I DKYIL
'KHOR STON TE,

DE NAS ZHES BYA BA NI SNGA MA BZHIN SBYOR BA DANG PO'I RJES THOGS
LA'O, ,BCOM LDAN 'DAS PHYAG NA RDO RJE NYID KYIS 'KHOR GYI DKYIL
'KHOR GZIGS NAS ZHES BYA BA LA SOGS PA LA MTHU CHEN PO'I RIG
BSHAD DU GSOL ZHES BYA BA SBYAR RO, ,DE YANG PHYAG NA RDO RJE
NYID KYIS 'KHOR LA GZIGS TE 'DZUM

PA DANG, 'KHOR G-YOS PA DANG, 'GUL BA DANG, 'BAR BA DANG, DGOD PA
DANG, RTZE BA DANG RMAD KYI YA MTSAN SNANG BAR GYUR TO, ,DE LA
LHA RNAMS DAM PAR GYUR NAS PHYAG 'TSAL TE 'DZUM PA MDZAD PA'I
RGYU DRIS PA DANG, PHYAG NA RDO RJES GSAN NAS LHA RNAMS LA 'CHI
BDAG 'JOMS BAR BYED PA'I RIG PA

THOS SAM ZHES BKA' STZAL PA DANG, PHYAG 'TSAL ZHING MGU ZHING
DANG BA'I DAD PA SKYES TE LEGS SO ZHES BYA BA SNGON DU 'GRO BAS
TSE BSRING ZHING 'CHI BDAG ZHI BAR BYA BA DANG NGAN SONG GROL BAR
BYA BA DANG, 'KHOR BA SPANGS TE BLA NA MED PA YANG DAG PAR RDZOGS
PA'I BYANG CHUB THOB PAR BGYI BA'I SLAD DU RIG PA BSHAD

DU GSOL ZHES BYA BA'I DON TO, ,SNGA MA NI TSE 'DI LA GNAS PA'I
DON DU BSHAD PA KHO NA YIN LA, 'DI NI 'DI DANG PHYI MA GNYIS KA
NAS THAMS CAD YIN PA'I PHYIR KHYAD PAR DE YOD DO, ,DE NAS BCOM
LDAN 'DAS PHYAG NA RDO RJES LHA RNAMS KYIS GSOL BA'I TSIG GSAN
NAS ZHES BYA BA NI SNGAR GSOL BA

@270B BTAB PA'I TSIG GSAN NAS SO, ,DE BZHIN GSHEGS PA THAMS CAD
KYI SNYING PO RIG SNGAGS 'DI NYID SKU GSUNG THUGS RDO RJE LAS
PHYUNG NGO ZHES BYA BA NI 'OG NAS 'BYUNG BA'I RIG SNGAGS 'DI NYIS
SKU LAS 'OD ZER, GSUNG LAS SGRA, THUGS LAS NGES PA'I YE SHES
PHYUNG NGO ZHES BYA BA'I DON

TO; ,DE NYID AOm PU n+YE ZHES BYA BA LA SOGS PA'O, ,SNYING PO RIG
PA'O ZHES BYA BA NI SNYING PO NI YE SHES LNGA'O, ,DE NYID NI RIG
PA'O, ,DE STON PA'I SGRA LA YANG DE SKAD CES GDAGS SO, ,'DIS NI
THAMS CAD KYI 'OD KYI DKYIL 'KHOR LA BRI BA'I RIG PA DANG BZLAS
BRJOD DU BYA BA BSTAN TO, ,AOm

DHI SV'A H'A, NYE BA'I SNYING PO'I RIG PA'O ZHES BYA BA NI MNGON
SUM PA'I RGYU'I RDO RJE LTA BU'I TING NGE 'DZIN TO, ,DE'I SGRA
YANG SNGA MA BZHIN NO, ,PHYAG NA RDO RJE'I SNYING PO'O, ,AOm
BHRUm SV'A H'A SNYING PO'O, ,NYE BA'I SNYING PO RIG PA ZHES BYAS
PA LA SNYING PO NI GZUGS KYI SKU'O, ,NYE BA'I SNYING PO NI RIG
PA'O,,

MNGON SUM PA'I RGYU YE SHES TE DE'I SGRA YANG SNGA MA BZHIN NO,
,GTZO BO NI RIG PA'O, ,AOm GRUm SV'A H'A SNYING PO YANG DAG PAR
BSKUL BA'O ZHES BYA BA NI THUGS RJES THUGS YANG DAG PAR BSKUL
BA'I RIG PA'O, ,DE'I SGRA YANG SNGA MA BZHIN TE, KHRO BO'I RIG
PA'O, ,AOm TRAm SV'A H'A SNYING PO DAM BA'O ZHES

BYA BA NI MNYAM PA NYID KYI YE SHES TE SGRAL YANG DE BZHIN NO,
,NAM MKHA'I SNYING PO'I RIG PA'O, ,AOm HRI SV'Am H'A, GSANG BA'I
SNYING PO'O ZHES BYA BA NI SO SOR KUN DU RTOG PA'I YE SHES TE
SPYAN RAS GZIGS KYI RIG PA'O, ,'DI DAG GIS NI DKYIL 'KHOR RGYAL
PO MCHOG GI TING NGE 'DZIN BSTAN

TO; ,SNGA MA BZHIN DU BSGOM PAR BYA'O ZHES BYA BA'I DON TO, ,LAS
KYI RGYAL PO MCHOG GI TING NGE 'DZIN NI SNGA MA BZHIN DU SHES PAR
BYA'O, ,DE NAS DE DAG GI DKYIL 'KHOR BSTAN TE ZHES BYA BA LA SOGS
PAS SLOB DPON GYI LAS BSTAN TE SNGA MA BZHIN DU BSNYEN PA LA SOGS
PA SNGON DU 'GRO BAS

PHYI'I DKYIL 'KHOR BRIS TE, NANG GI DKYIL 'KHOR DU 'KHOR LO
RTZIBS BZHI BA BRIS LA DBUL SU DE BZHIN GSHEGS PA TSE DANG TSOGS
DANG GZI BRJID TSAD MED PA GZHAG PA BHR'Um ZHES BYA BAS SO,
,SPYAN SNGAR PHYAG NA RDO RJE STE HRI ZHES BYA BA'I SNYING POS
GZHAG GO, ,BYANG PHYOGS SU KHRO BO STE KRUm

@271A *, ,ZHES BYA BA'I SNYING POS SO, ,LHO PHYOGS SU NAM MKHA'
SNYING PO'I SNYING PO STE, TRAm ZHES BYA BA'I SNYING POS SO, ,NUB
PHYOGS SU SPYAN RAS GZIGS TE HRI ZHES BYA BA'I SNYING POS SO,
,KUN GYI 'OD LA AOm PU n+YE ZHES BYA BA LA SOGS PA'I RIG PA
BRI'O, ,DBANG BSKUR

BA'I BUM PA LNGA DANG, MCHOD PA'I BUM PA BRGYAD DANG, TRAm ZHES
BYA BA'I SNGAGS KYI BZLAS BRJOD BYAS TE GZHAG GO, ,BDUG PA LA
SOGS PA'I MCHOD RDZAS KUN LA, KRUm ZHES BYA BA'I BZLAS PAS GZHAG,
GZHAN YANG MCHOD PA'I LHA MO BRGYAD DANG SGO BA BZHI SNGA MA
BZHIN DU BRI'O, ,DE NAS,

DGONGS KA'I DUS LA BAB PA DANG, ,ZHES BYA BA NI DE NAS SNGAGS
MKHAN BDAG NYID ZHUGS LA BDE BAR GSHEGS PA SRAS DANG 'BANGS SU
BCAS PA'I 'KHOR GYIS BSKOR TE RIG PA DANG LHAN CIG SPYAN DRANG
NGO, ,DE NAS BDAG NYID DBANG BSKUR TE, ,SKYIL KRUNG BCAS TE 'DUG
LA STONG PHRAG BRGYAR

BZLAS NA DE BZHIN GSHEGS PA'AM RDO RJE 'DZIN PA'AM, 'PHAGS PA
SPYAN RAS GZIGS KYI DBANG PHYUG KYANG RUNG STE MNGON SUM DU
MTHONG NAS 'DOD PA'I MTSAN MA SO SOR THOB PAR 'GYUR RO, ,CI STE
MNYAM PAR MA BZHAG NA YID KYIS THAMS CAD NUS PAR 'GYUR RO, ,DE
NAS RDO RJE 'DZIN MA'I

PHYAG RGYA BCINGS NAS, AOm BADZRA DH'A RA, RATNA DH'A RA, PADMA
DH'A RA, BI SHVA DH'A RA, TA TH'A GA TA SA MA YA MA TI KRA MA THA
TA TH'A GA TA SA MA YA DH'A RA A'ATMA KO&HAm ZHES BYA BA'I NGA
RGYAL BSKYED LA ZHES BYA BA NI SNGAGS PA NYID ZHUGS LA LHAG CHAD
ZHI BAR BYAS NAS TING NGE 'DZIN GSUM SNGON DU 'GRO BAS SGO PHYE
STE, RGYAL

BA SRAS DANG BCAS PA RIG PA DANG LHAN CIG SPYAN DRANG NGO, ,DE
NAS LCAGS KYU LA SOGS PAS LAS BYA, PHYAG RGYA BZHIS RGYAS GDAB,
DBANG BSKUR, BZLAS PA DANG, MCHOD PA DANG, GTOR MA DANG, SBYIN
SREG DANG GNANG BA NONG PA'I BAR DU BYA'O, ,DE NAS SLOB MA 'JUG
PA'I CHO GAS

ZHUGS TE, BDAG NYID DBANG NYI SHU RTZA GCIG BSKUR NAS, SKYIL
KRUNG BCAS NAS 'BUM BZLAS NA DE BZHIN GSHEGS PA LA SOGS PA DKYIL
'KHOR GYI GTZO BO MNGON SUM DU MTHONG NAS 'BRAS BU MCHOG THOB PO,
,BZLAS BRJOD MA BYAS KYANG YID KYIS LAS THAMS CAD BYED NUS BAR

@271B 'GYUR RO, ,DE NAS RDO RJE 'DZIN MA'I PHYAG RGYA BCINGS NAS,
RDO RJE 'DZIN GYI PHYAG RGYAS 'JUG PA YIN NO ZHES BYA BA'AM, RIN
CHEN 'DZIN DANG, PADMA 'DZIN DANG, KHRO BO DANG DE BZHIN GSHEGS
PA'I 'JUG PA NI NGA YIN ZHES NGA RGYAL BSKYED LA ZHES BYA BA'I
DON TO, ,DE NAS SLOB MA RNAMS

GZHUG PAR BYA'O ZHES BYA BA LA SOGS PAS SLOB MA GZHUG PA LA SOGS
PA STON TE DE YANG RTZA BA'I RGYUD DU BSHAD PA BZHIN DU YE SHES
DBAB PA'I MTHAR THUG PA BYAS LA 'DIR ME TOG DOR BAR BYA'O, ,AOm
SARBA TA TH'A GA TA PRA T'I TZTSA HO SA MA YA STV'Am, DE NYID
BRJOD LA MGO LA BCINGS GDONG

G-YOGS DGROL, ,LHA NGO BSTAN 'JUG PA'I PHYAG RGYA SNYING GAR
BSTAN, DBANG BSKUR BAR BYA STE SNGA MA BZHIN DU SHAR PHYOGS KYI
SGOR BA ZHAG LA, AOm SARBA TA TH'A GA TA AA BHI shINYTZA BADZRA
DH'A TU AA DZNY'A H'Um BHR'Um, ZHES BYA BA DANG GTZO BO'I BUM PAS
DBANG BSKUR RO, ,AOm BADZRA BADZRA AABHI shINYTZA H'Um H'Um, ZHES

BYAS PAS RDO RJE 'DZIN PA'I BUM PAS DBANG BSKUR RO, ,AOm RATNA AA
BHI shINYTZA H'Um TRAm, ZHES BYA BAS NAM MKHA'I SNYING PO'I BUM
PAS DBANG BSKUR RO, ,AOm PADMA AA BHE shINYTZA H'Um HR'I:, ZHES
PAS SPYAN RAS GZIGS KYI BUM PAS DBANG BSKUR RO, ,DE NAS KARMA AA
BHI shINYTZA H'Um KRUm ZHES BYA BA DANG

KHRO BO'I BUM PAS DBANG BSKUR RO, ,DBANG LHAG MA NYI SHUS KYANG
DBANG BSKUR BAR BYA STE, DE LA DAM TSIG NI 'DI YIN NO, ,DKON
MCHOG GSUM DANG BYANG CHUB KYI SEMS DANG BLA MA MI SPANG NGO,
,SROG CHAGS MI GSAD MA BYIN PAR MI BLANG, BRDZUN DU SMRA BAR MI
BYA, GZHAN GYI BUD MED LA

MI SPYAD, ,BLA MA'I GRIB MA LA MI 'GOM, ,SLOB DPON DU YON TAN CAN
MA YIN PA MI GZUNG, SLOB DPON GYI MTSAN NAS MI BRJOD, SNGAGS DANG
PHYAG RGYA DANG LHA LA MI SMAD GAL TE GLEN PAS SMAD NA NAD KYIS
THEBS NAS 'CHI BAR 'GYUR RO, ,SNYING PO DANG LHA'I GRIB MA DANG
PHYAG RGYA DANG GOM

BAS MI 'GOM, DKON MCHOG GSUM DANG BSTAN PA LA GNOD PA DANG BLA MA
LA SMOD PA RNAMS NGAN SNGAGS KYIS GSAD PAR BYA'O, ,LOG PAR LTA BA
DANG SDIG PA SPYOD PA DANG SEMS CAN LA GNOD PA DANG DAM TSIG LA
SDANG BA RNAMS SNYING RJE CHEN POS NGAN SNGAGS KYIS GSAD PAR
BYA'O, ,'JUNGS

@272A *, ,PA CAN GYI NOR BLANGS LA, ,PHONGS PA RNAMS LA SBYIN PAR
BYA, ,BLA MA LA MCHOD PA BYA BA'I PHYIR DANG, DAM TSIG BSGRUB
PA'I PHYIR DANG, DKYIL 'KHOR MCHOD PA'I PHYIR DANG, DAM TSIG CAN
LA PHAN PA'I PHYIR DANG, RGYAL BA SRAS DANG BCAS PA LA MCHOD PA'I
PHYIR

DU 'JUNGS PA RNAMS KYI NOR DA BROG GO, ,SEMS CAN LA PHAN PAR 'DOD
PAS BLA MA'I NOR DANG, SROG CHAGS KYI SROG BSRUNG BA'I PHYIR
BRDZUN DU SMRA BAR BYA'O, ,SANGS RGYAS MNYES PAR BYA BA'I PHYIR
DAM TSIG SRUNG BA DANG BSGRUB PA'I PHYIR GZHAN GYI BUD MED BSTEN
PAR BYA'O, ,DE DAG KYANG

JI LTA BU ZHE NA, RDO RJE SEMS DPA'I RNAL 'BYOR DANG LDAN PAS
THAMS CAD SPYAD CING BSGRUBS NA 'GRUB PAR 'GYUR TE MNYES PAR MI
'GYUR NA, SNYING RJE CHEN PO DANG LDAN PA'I THABS KYIS SMOS KYANG
CI DGOS ZHES BYA BA'I DON TO, ,DE NAS BKA'I DBANG BSKUR BAR
BYA'O, ,DE NAS LAS KYI RDO RJE

LAG TU BYIN LA LAS KYI DBANG BSKUR BAR BYA'O, ,DBANG BSKUR BA NI
RTZA BA'I RGYUD DU BSTAN PA BZHIN DU SHES PAR BYA'O, ,DE NAS BLA
MA LA LUS DANG NOR DANG DBYIG DANG 'BRU DANG STAN DANG BRAN DANG
KHANG PA DANG RGYAL PO YIN NA RGYAL SRID DANG BU DANG BU MO DANG
CHUNG MA DANG MA DANG SRING MO DANG TSA BO DANG,

GZHAN YANG CI BZHED PA THAMS CAD RANG LA PHAN PA'I PHYIR BLA MA
LA DBUL LO ZHES BYA BA'I DON TO, ,DE NAS BYANG CHUB BAR DU NI,
,ZHES BYA BA LA SOGS PAS DNGOS GRUB STON TE, 'DI NYID DU DBANG
DANG DAM TSIG THOB PA DE NAS BYANG CHUB THOB PA'I BAR DU SANGS
RGYAS NYID DANG, BYANG CHUB SEMS DPA'

DANG 'JIG RTEN PA'I MTHU CHEN RNAMS SGRUB PAR 'DOD PAS SLOB DPON
LA DNGOS GRUB RNAMS GSOL BA GDAB BO, ,DE NAS SLOB MA LA PHAN PA'I
PHYIR SLOB DPON SER SNA MED CING SEMS DAD PA DANG LDAN PA'I SLOB
MA LA DNGOS GRUB RNAMS SBYIN PAR BYA'O ZHES BYA BA SBYIN NO, ,JI
LTA BU SBYIN ZHEN, CHOS

RNAMS THAMS CAD DNGOS MED PAR, ,SEMS KYIS BSGOM PA BYAS NAS
KYANG, ,AA LAS ZLA BA'I DKYIL 'KHOR BSAM, ,RANG GI SA BON DE DBUS
SU, ,BSAMS NAS DAM TSIG PHYAG RGYA DAG ,BSAMS SHING DE BZHIN DE
NYID DU, ,SGRUB PA YIS NI BSGYUR BAR BYA, ,LHA YI RNAL 'BYOR TSUL
DU BSGYUR,

@272B DE NAS RANG GI SA BON DANG, ,PHYAG RGYAS PHYAG RGYA DE BYIN
BRLAB, ,LAG 'OG GO RIMS JI BZHIN DU, ,SANGS RGYAS RNAMS KYIS
DBANG BSKUR RO, ,DE NAS NGA RGYAL BSKYED NAS KYANG, ,ZHES BYA BA
GSUNGS TE, CHOS RNAMS THAMS CAD CES BYA BA NI MTSAN NYID 'DZIN
PAS NA CHOS

TE DNGOS PO THAMS CAD DO, ,DNGOS PO MED PAR ZHES BYA BA NI RGYU
DANG BRAL BAS ZHES BYA BA'I THA TSIG GO, ,RGYU DANG BRAL BA DE
YANG RGYU YOD PA LAS SKYE'AM MED PA LAS SKYE'AM GNYI GA LAS SKYE
ZHE NA, CI DANG POR YOD PA LAS MA YIN TE NGO BO NYID YONGS SU
GRUB ZIN PA NI MA 'ONGS PA'I DUS GZHAN

DU SKYE BA DON DU MI RIGS SO, ,GZHAN DU GAL TE YOD PA SKYE BAR
'GYUR BA NI SKYES ZIN PA'ANG SKYE BAR 'GYUR RO, ,MED PA LAS KYANG
MI SKYE STE SHIN TU GZUGS MED PA'I RI BONG GI RVA LA SOGS PA DANG
'DRA ZHING SKYE BAR 'JUG PA DANG MI LDAN PA'I PHYIR RO, ,GZHAN DU
'DI DAG THAMS CAD MED

PAR 'GYUR ZHING GANG GI PHYIR DNGOS PO'I PHYOGS GANG YANG RUNG BA
'GA' ZHIG LAS KYANG DNGOS PO THAMS CAD RTAG TU SKYE BAR THAL BAR
'GYUR BAS RGYU DANG 'BRAS BU NGES PA MED PAR 'GYUR RO, ,GAL TE SO
SO'I NUS PA NGES PAR MI 'GYUR BAR DNGOS PO 'DI RNAMS KYI NUS PA
SO SOR NGES PAR GYUR

NA NI DNGOS PO DE RNAMS LAS CUNG ZAD CIG SKYE BAR 'GYUR BAS KHYAD
PAR MED PAS KYANG THAMS CAD MED PA YIN NO ZHE NA, DE NI MI RIGS
TE 'BRAS BU RNAMS DANG 'DRES PA'I GZUGS RNAMS RKYEN DU GYUR NA NI
DE'I TSE DE RNAMS KYIS SO SOR NGES PA'I 'BRAS BU DANG 'BREL PAR
'GYUR BAS 'BRAS BU

GANG ZHIG LA NGES PAR NUS PA YIN, DE LTA NA NUS PA NGES PA MED PA
NYID DU GNAS PAR 'GYUR RO, ,DE BAS NA THAMS CAD LAS THAMS CAD
SKYE BAR THAL BAR 'GYUR BAS BZLOG DKA' BAR 'GYUR BA DANG YOD PA
DANG MED PA'I PHYOGS SU SMRAS PA'I NYES PA DANG 'DRES PAR 'GYUR
RO, ,GNYI GA

LAS KYANG MI SKYE STE GCIG LA NGO BO NYID GNYIS SU 'GYUR BA MED
DE, GCIG PA NYID DANG GNYIS PA NYID NI PHAN TSUN 'GAL BA'I PHYIR
DE YANG, YOD DANG MED PA'I DON LA YANG, ,RKYEN NI RUNG BA MA YIN
TE, ,YOD NA RKYEN GYIS CI ZHIG BYA, ,MED NA GANG GI RKYEN DU
'GYUR, ,GANG TSE CHOS

@273A *, ,NI YOD PA NA, ,MED DANG YOD MIN MI SGRUB PA, ,JI LTAR
SGRUB BYED RGYU ZHES BYA, ,DE LTAR YIN NA MI RIGS SO, ,RKYEN
RNAMS SO SO 'DUS PA LAS, ,'BRAS BU DE NI MED PA NYID, ,RKYEN
RNAMS LAS NI GANG MED PA, ,DE NI RKYEN GYIS JI LTAR SKYED, ,CI
STE DE

NI MED PAR YANG, ,RKYEN DE DAG LAS SKYE 'GYUR NA, ,RKYEN DAG LAS
KYANG 'BRAS BU NI, ,CI YI PHYIR NA SKYE MI 'GYUR, ,ZHES BSHAD PA
YIN NO, ,SEMS KYI BSGOM PA BYAS NAS KYANG, ,ZHES BYA BA NI SNGA
MA BZHIN DU DON BSGOM ZHES BYA BA'I THA TSIG GO, ,SNGA MA LAS ZLA
BA'I DKYIL

'KHOR BSGOM ZHES BYA BA NI RANG GI SEMS NYID ZLA BA DANG PO DANG
GNYIS PAR BSGOM PA'O, ,RANG GI SA BON DE DBUS SU, ,BSAMS SHING
DAM TSIG PHYAG RGYA DAG ,CES BYA BA NI DBUS SU RANG GI SA BON LAS
DAM TSIG GI PHYAG RGYA BSKYED PAR BYA BA'I DON TO, ,BSAM ZHING DE
BZHIN DE NYID DU,,

SGRUB PA POS NI BSGYUR BAR BYA, ,ZHES BYA BA NI SKU GSUNG THUGS
DPAG TU MED PA 'DUS PA'O, ,LHA YI RNAL 'BYOR TSUL DU BSGYUR,
,ZHES BYA BA NI DE NYID LAS LHA'I SKU RDZOGS PA'O, ,DE NAS RANG
GI SA BON DANG, ,PHYAG RGYA PHYAG RGYAS DE BYIN BRLAB, ,CES BYA
BA NI BYIN GYIS BRLAB PA RANG GI

SA BON, AOm SARBA BID BADZRA AADHI TIshthA DZNY'A NA SA MA YE
H'Um ZHES BYA BA DANG PHYAG RGYA GNYIS BCINGS TE, SNYING GA LA
SOGS PA'I GNAS BCO BRGYAD DU BYIN GYIS BRLAB PA'O, ,LHAG 'OG GO
RIMS JI BZHIN DU, ,SANGS RGYAS RNAMS KYIS DBANG BSKUR RO, ,ZHES
BYA BA NI SNYING GAR DKYIL 'KHOR GZHAN

DU SPRUL TE ZHUGS NAS DE'I 'OG TU SANGS RGYAS LNGA'I DBU RGYAN
NGANG, NGAR DPYANGS DANG, RDO RJE DANG, BDAG PO DANG, MING DANG,
BRTUL ZHUGS SBYIN NO ZHES BYA BA'I DON TO, ,DE NAS NGA RGYAL
BSKYED NAS KYANG, ,ZHES BYA BA NI DAM TSIG DANG CHOS DANG LAS
DANG PHYAG RGYA CHEN PO LA SOGS PAS

RGYAS BTAB NAS ZHES BYA BA'I DON TO, ,KYANG ZHES BYA BA NI MCHOD
PA BSDU'O, ,'DI SKAD DU STON PA YIN TE, RIGS RNAMS KYI ZLOS PA
POS KHRUS KYI CHO GA SNGON DU 'GRO BA LAS LHA LA SOGS PA MCHOD DE
MI SNANG BAR GYUR BAR BYAS LA DANG PO CHOS THAMS CAD RGYU DANG
'BRAS BU'I SGO NAS STONG PA

@273B NYID DU BSGOM, AA LAS ZLA BA'I DKYIL 'KHOR DANG, YANG ZLA
BA'I DKYIL 'KHOR DANG, SA BON LAS DAM TSIG GI PHYAG RGYA DANG DE
BZHIN GSHEGS PA'I SKU DANG GSUNG DANG THUGS RDO RJER ZHUGS PA
DANG GZUGS NYID RDZOGS PAR BYED PA DANG, RDO RJE'I PHYAG RGYA
GNYIS BCINGS TE SNGAGS

BRJOD LA BYIN GYIS BRLAB PA DANG, SNYING GAR SPRUL TE 'JUG PA
DANG, DBANG RNAMS KYIS DBANG BSKUR BA DANG RGYAS GDAB PA DANG
MCHOD PA YANG BYA'O ZHES BYA BA'I DON TO, ,MKHAS PA YIS NI BSGRUB
BYAS NA, ,ZHES BYA BA NI BSNYEN PA DANG MTSAN THOG THAG TU BSGOMS
NAS ZHES BYA BA'I DON TO,,

'BRAS BU CIR 'GYUR ZHE NA, DE BZHIN GSHEGS KYANG 'GRUB 'GYUR NA,
DNGOS GRUB GZHAN LTA CI ZHIG SMOS, ,ZHES BYA BA YIN NO, ,'DIS NI
RTOG PA THAMS CAD KYI DAM TSIG SEMS DPA' BSKYED PA DANG DNGOS
GRUB KYI CHO GA STON TO, ,DE NAS TSANGS PA LA SOGS PA LHA CHEN PO
RNAMS

KYIS ZHES BYA BA LA SOGS PAS DKYIL 'KHOR 'DIR GZHUG PA'I PHAN YON
BSTAN TE GO SLA BAS MA BSHAD DO, ,DE NAS LHA DE DAG DE BZHIN
GSHEGS PA LA SOGS PAS DBANG BSKUR BA DANG BZLAS BRJOD STON TE,
BCOM LDAN 'DAS LA PHYAG 'TSAL NAS ZHUS PA'I DON TSE THUNG BA
DANG, NGAN

SONG DU SKYES PAR 'GYUR BA MA MCHIS NA JI LTAR BSGRUB CES ZHUS PA
DANG, LHAN DU DKYIL 'KHOR DU CHUG CIG ,CHOS KYI YI GE ZLOS SU CHU
GCIG ,DE TSE RING BAR 'GYUR, BSOD NAMS DANG LDAN PAR 'GYUR, NGAN
SONG LAS GROL BAR 'GYUR ZHES BYA BA YIN NO, ,TSE 'DI LA GNAS PA'I

DON BSHAD NAS, PHA ROL TU 'PHOS PA RNAMS KYI DON DU NGAN SONG DU
SKYES ZIN PA RNAMS MING LA SOGS PA LA BKUG LA LAN BDUN DU DKYIL
'KHOR DU BCUG LA DBANG BSKUR NA NGAN SONG LAS RNAM PAR GROL BAR
'GYUR RO ZHES BYA BA DANG, SHI BA'I MING NAS SMOS TE SNGAR BSHAD
PA'I RIG PA'I RGYUD

NYID 'BUM PHRAG STONG GI BAR DU BZLAS BRJOD BYAS PA LA YANG KHA
DOG DU KLOG PA'I TSUL GYIS BYAS NA, MTSAMS MED PA LNGA DANG LDAN
PA YANG 'BYANG BAR 'GYUR NA SDIG PA CHUNG DU LTA SMOS KYANG CI
DGOS ZHES PHAN YON GSUNGS PA YIN NO, ,LHA'I BU RNAMS ZHI BA'I
ZHES BYA BA LA SOGS PA'I NGAN

@274A *, ,SONG DU SKYES ZIN PA RNAMS SBYANG BA STON TE ZHI BA'I
HOM KHUNG THA MA KHRU GANG BAR MA KHRU DO MCHOG KHRU BZHI PA ZLUM
PO NYID DU BYAS NAS MING DANG SNGAGS SPEL TE NYUNGS KAR GYIS
BRGYA PHRAG STONG DU SBYIN SREG BYAS NA NGAN SONG LAS THAR BAR
'GYUR RO, ,DE'I SHA DANG RUS PA

DANG SKRA DANG THAL BA DANG GZUGS BRNYAN LA SOGS PAS BRGYA PHRAG
STONG DU SBYIN SREG BYAS NA YANG NGAN SONG LAS THAR BAR 'GYUR RO,
,THAB KHUNG LA SOGS PA LA CI ZHIG BRI ZHE NA, DE'I DBUS SU 'KHOR
LO RTZIBS BRGYAD DANG 'OD ZER DKAR PO BRI, ,'KHOR YUG LA RDO RJE
RTZE LNGA PA 'OD ZER

DKAR PO BRI, DE'I PHYI ROL DU 'KHOR LO RTZIBS BZHI PA LA SHAR
PHYOGS SU RDO RJE GZHAG ,BYANG DU RGYA GRAM, LHO PHYOGS SU RDO
RJE RIN CHEN, NUB TU PADMA, SDIG PA GZHOM PA'I PHYIR PHYAG RGYA
SNA TSOGS PA GZHAG PAR BYA STE MU RANG DKAR PO'I NANG DU PHYI RDO
RJE RIGS KYI PHYAG RGYA BRI BA NI GZA'

DANG SKAR MA DANG 'JIG RTEN SKYONG BA DANG BCAS PA BRI, GTZO BO
GANG ZHIG TU GZHAG CE NA, RI MO 'AM LUGS MA YANG RUNG, SHAR
PHYOGS KYI RTZIBS LA RDO RJE CAN DANG LHAN CIG GZHAG ,GZHAN YANG
BYANG DU BUM PA DANG GTOR MA DANG LHA BSHOS RAB TU BKANG BA GZHAG
,MDOR NA THIG

GTAB [?] NAS CHO GA BZHIN DU BRI BAR BYA, DE NAS DKAR PO'I GOS
GON RNAL 'BYOR DANG LDAN PAS NGAN SONG GI RGYUD NA GNAS PA'I SEMS
CAN DRANG ZHING SDIG BZHI BAR BYA BA'I PHYIR DANG DAG PA'I SEMS
KYIS SBYIN SREG BYA'O, ,RDZAS CI ZHIG GIS BYA ZHE NA, MAR DANG 'O
MA SBRANG RTZI DANG, CHAN

DANG 'BRAS YOS DANG YUNGS KAR DANG DE'I RUS PA LA SOGS PA BSRES
TE SBYIN SREG BYA'O, ,RUS PA LA SOGS PA MED NA MING NAS SMOS TE
BYA'O, ,DE LTAR ZHI BA'I SBYIN SREG GIS BDE 'GROR SKYES NAS,
RGYAS PA'I SBYIN SREG MKHAS PAS RGYAS PAR BYA DGOS TE ZHES BYA BA
LA SOGS PA LA

RNAL 'BYOR PAS KHRU DO PA DANG KHRU BZHI PA DANG, MCHOG LA KHRU
BRGYAD PA BYAS NAS HO MA KHUNG KHRU BZHI PA MU RAN DANG LDAN PA
DE'I DBUS SU PADMA DANG RIN PO CHE'I 'OD ZER SER PO DANG LDAN PAR
BRI'O, ,DE'I KHOR YUG TU RIN PO CHE, MUR NA LA PADMA, PHYI ROL DU
RTZIBS CHEN PO BZHI LA, SHAR DU RDO RJE,

@274B LHOR RIN PO CHE, NUB TU PADMA, BYANG DU SNA TSOGS RDO RJE,
SHAR DU 'KHOR LO'I RTZIBS LA GTZO BO'I RI MO LA SOGS PA BRI'O,
,GRVA RNAMS SU LHA MO BRGYAD KYI PHYAG MTSAN, SGOR LCAGS KYU LA
SOGS PA'I PHYAG MTSAN BRI BAR BYA'O, ,DE NAS GOS SER PO BGOS NAS
MTHO RIS NA

GNAS PA DRAN PAR BYED CING DE LA PHAN ZHING RGYAS PAR BYA BA'I
PHYIR RGYAS PA'I LAS SNGA MA BZHIN DU BYAS NAS, DE'I TSE DANG
DPAL DANG GZI BRJID DANG LONGS SPYOD 'PHEL BAR BYA BA'I PHYIR DE
LTAR RGYAS BA'I LAS BYA'O, ,DE NAS DBANG DU BYA BA'I LAS BSHAD PA
NI, DE NAS PHAN PHYIR NGES PAR

YANG; ,DBANG DU BYA BA'I LAS BSHAD DO, ,ZHES BYA BA LA SOGS PA LA
RGYAS PAR BYA BA NAS DBANG DU BYA BA'I LAS NI THAB KHUNG GZHU'I
DBYIBS 'DRA BA DANG, THA MA KHRU GANG, BAR MA KHRU DO MCHOG KHRU
BZHI PAR BYAS LA DE'I DBUS SU PADMA DMAR PO BRIS LA, LTE BA LA
MDA' DANG

GZHU BRI, 'KHOR YUG TU MDA' DANG GZHU BRI, SNGAGS SHES PAS MU RAN
LA YANG MDA' DANG GZHU BRI, PHYI ROL LHAG MA RNAMS ZHI BA DANG
RGYAS PA DANG 'DRA BAR BYA'O, ,DE NAS SEMS CAN DE DRAN PAR BYAS
TE GOS DMAR PO GON LA PADMA'AM 'BRAS BU DMAR PO TSON GYIS SBRUS
NAS MAR

DANG GUR GUM DANG BSRES NAS, TZANDAN DMAR PO'I PHYE MA'I SBYIN
SREG BYAS NA THAMS CAD DE'I DBANG DU 'GYUR RO ZHES BYA BA YIN NO,
,DE NAS MNGON SPYOD BSTAN PA NI, ,DE LA GDON RNAMS GZHOM PA'I
PHYIR, ,MNGON SPYOD KYI LAS NI BRTZAM PAR BYA, DBANG DU GYUR PA
DE LA

GZHOM PA'I PHYIR MNGON SPYOD BRTZAM PAR BYA STE, THA MA PHYED
DANG GSUM, BAR MA KHRU GSUM, MCHOG KHRU DGU PA, THAB KHUNG KHRU
GSUM PA, DBUS SU RDO RJE RTZE DGU PA MU KHYUD LA RTZE GSUM PA
DANG, RGYA GRAM DANG RDO RJE DANG DBYUG PA DANG, PHYOGS GCIG RTZE
GSUM PA'I RDO RJE DANG, DGRA STA

DANG RDO RJE RTZE GCIG PAS BSKOR, PHYI ROL DU LHA'I GNAS 'KHOR LO
RTZIBS BZHI PA DANG L'A SKYE LA SOGS PA'I GNAS DANG, RDO RJE RIGS
KYI GNAS SUM RIM DU BYA, BYA DANG GTOR MA DANG BUM PA DANG BSHOS
CHA RNAM PA MANG PO DANG, CHANG DANG KHRAG GIS BKANG BA'I THOD PA
GZHAG ,DE NAS LUS

@275A *, ,CAN GYI SDIG PA DANG BGEGS GZHOM PA'I PHYIR, GOS NAG PO
BGOS SHING KHRO BO TSAD MAR BYAS LA 'JIG RTEN GSUM RGYAL DU
BSKYED DE SNGA MA BZHIN DU SBYIN SREG BYAS NAS, DE NAS DE'I LUS
LA SDIG PA BCOM NAS BGEGS DANG BRAL TE MTHO RIS LHA DANG MI'I

NANG NA CI DGA' BAR SPYOD DO, ,DE NAS THAB KYI GO RIMS DANG PO
ZHI BA DANG DE LAS RGYAS PA 'BYUNG BAS RGYAS PA DANG, DE NAS
DBANG DU BYA BA DE NAS MNGON SPYOD KYI LAS YIN TE, GO RIMS 'DI
DAG NYID KYIS NI, ,DE NAS GANG GI PHYIR BYAS PA, ,DE YI PHYIR
YANG DE BZHIN 'GYUR, ,ZHES

GSUNGS PA'I PHYIR RO, ,TSE 'DI NYID LA GNAS PA RNAMS KYI GO RIMS
PHAN YON DANG BCAS PA, GZHAN DAG GI LAS RNAMS KYANG, SNGA MA
BZHIN DU DE LTAR BYA, ,DES NI SEMS CAN RNAMS LA YANG, ,MYUR DU
BDE SKYID 'GRUB PAR 'GYUR, ,ZHES GSUNGS PA YIN NO, ,DE NAS

TSANGS PA LA SOGS PA'I LHA RNAMS DANG ZHES BYA BA LA SOGS PAS
BRTAG PA'I RGYAL PO'I PHAN YON DANG, RGYUD GTAD PA BSTAN TE GO
SLA BAS MA BSHAD DO, ,DE NAS BCOM LDAN 'DAS ZHES BYA BA LA SOGS
PAS BDE BA CHEN PO'I DKYIL 'KHOR STON TE, DE NAS ZHES BYA BA
SBYOR BA DANG

PO'I RJES THOGS LA STE, 'DIR DANG PO'I SBYOR BA NI PHYAG NA RDO
RJE NYID YIN PAR GZUNG NGO, ,BCOM LDAN 'DAS PHYAG NA RDO RJE RJE
SNGAGS DANG PHYAG RGYA DANG SNYING PO THAMS CAD CES BYA BA NI
GSUNG DANG THUGS DANG LAS DANG SKU THAMS CAD DO, ,STAN PAR BA
BA'I PHYIR ZHES BYA BA NI 'OG NAS 'BYUNG

BA'I DKYIL 'KHOR YOD PA LAS BSTAN PAR 'GYUR RO, ,NYID KYI SNYING
PO 'DI BSHAD DO, ,ZHES BYA BA NI NYID KYI YE SHES NGES PAR BSTAN
PA'I SGRAS GSUNGS PA'O, ,DE'I GNAS LA'ANG BYA BA STE DE NYID AOm
BADZRA BHI H'Um, RDO RJE SEMS DPA'I'O, ,AOm A'A: H'Um KUN DU
BZANG PO'I'O, ,

BADZRA H'Um PHAt PHYAG NA RDO RJE'I'O, ,AOm BADZRA KRO DHA BADZRA
H'Um PHAt, RDO RJE BSNAMS PA'O, ,AOm BADZRA DHI SGRIB PA RNAM PAR
BSAL BA'I'O, ,AOm BADZRA H'Um AA RGYA GRAM BSNAMS PA'O, ,'DI DAG
GIS KYANG DKYIL 'KHOR RGYAL MCHOG SGOM PA POS SNGA MA BZHIN DU
DKYIL 'KHOR LUS LA BRTAGS

@275B PA'I BAR BYAS NAS KHANG PA BRTZEGS PA DANG GDAN BSKYED LA
KUN RIG GI DKYIL 'KHOR JI LTA BA BZHIN BSAMS LA, DBUS SU BDE BA
CHEN PO'AM, RDO RJE SEMS DPA' BSAMS LA THABS DANG YE SHES RAB KYI
MTSAN NYID LAS SNGAR BSHAD PA'I YE SHES LAS SKU, DE'I THUGS KAR
ZLA BA LA YIG 'BRU

RNAMS BKOD DE BSKYED CES BYA BA'I DON TO, ,DKYIL 'KHOR RGYAL PO
MCHOG GI TING NGE 'DZIN TO, ,DE NAS BSDU ZHING BYIN GYIS BRLAB PA
LA SOGS PA LAS RGYAL PO MCHOG CES PA'I TING NGE 'DZIN SNGA MA
BZHIN SHES PAR BYA'O, ,DE NAS DE DAG GI DKYIL 'KHOR BSHAD DE ZHES
BYA BA LA SOGS PAS

SLOB DPON GYI LAS STON TO, ,SNGON LA BSNYEN PA BYAS PA DANG, SA
LHAG PAR GNAS PA DAG, CHOG THAMS CAD SPYAD DE DE NAS DKYIL 'KHOR
BSHAD PA NI, RTZA BA'I RGYUD LTAR DKYIL 'KHOR BRIS LA KUN RIG GI
GNAS SU RDO RJE 'AM, RDO RJE SEMS DPA' 'AM, BDE BA CHEN PO GANG
RUNG CIG BRI, DE'I

SPYAN SNGAR PHYAG NA RDO RJE G-YAS PHYOGS SU RDO RJE BSDAMS PA,
NUB PHYOGS SU RNAM PAR GSAL BA, BYANG PHYOGS SU RGYA GRAM BSNAMS
PA, DE'I PHYI ROL GYI DKYIL 'KHOR DU, SHAR PHYOGS SU NGAN SONG
SBYONG BA, LHOR RIN CHEN TOG ,NUB PHYOGS SU SH'AKYA'I DBANG PO,
BYANG PHYOGS SU ME TOG

CHER RGYAS, DE'I PHYI ROL 'KHOR LO'I RTZIBS RNAMS LA SEMS DPA'
BCU DRUG PO GO RIMS BZHIN DU BRI, KHYAMS DANG GRVA'I CHAR BYAMS
PA DANG, L'A SYE LA SOGS PA DANG, SGO GNYIS PA'I NANG DU DPE MED
PA'I BYANG CHUB SEMS DPA' BRI, RIM PA GNYIS PA LA KUN DGA' BO LA
SOGS PA'I NYAN THOS

GSUM PA LA RANG SANGS RGYAS BRI'O, ,MU RAN DKAR PO'I NANG DU
'KHOR YUG LA RANG RANG GI BU DANG CHUNG MAS BSKOR BA'I TSANGS PA
LA SOGS PA DANG, GZA' DANG SKAR MA'I LHA RNAMS DANG, RGYAL PO
BZHI DANG, 'JIG RTEN SKYONG BA RNAMS BRI, DE'I PHYI ROL GYI
MTSAMS KYI CHAR SHAR LHOR DMYAL BA, LHO

NUB TU YI DAGS, NUB BYANG DU BYOL SONG, BYANG SHAR DU MI'I 'GRO
BA BRI BAR BYA'O, ,SHAR LA SOGS PA'I PHYOGS BZHIR SHAR PHYOGS SU
'DOD CHAGS BYA, LHO PHYOGS SU ZHE SDANG SBRUL, NUB PHYOGS SU GTI
MUG PHAG ,BYANG PHYOGS SU BUD MED KYI GZUGS BRI BAR BYA'O, ,NANG
SGOR LCAGS KYU

@276A *, ,LA SOGS PA, PHYI ROL GYI SGOR 'JIG RTEN GSUM MTHAR BYED
PA LA SOGS PA STOBS KYI DAM PA RNAMS BRI BAR BYA'O, ,DRI RNAM PA
LNGA'I CHUS BKANG BA'I GSER GYI BUM PA DANG GTOR MA DANG LHA
BSHOS DANG, ME TOG DBANG BDUG PA DANG GDUGS DANG RGYAL MTSAN DANG
'PHAN DANG

BLA RE DANG RNGA MA DANG DRIL BU DANG, RDO RJE NOR BU DANG DO
SHAL DANG NYI MA LA SOGS PAS BRGYAN ZHING GZHAG PAR BYA'O, ,'DOD
PA'I YON TAN RNAMS KYI RANG BZHIN GZUGS SDUG PA LA SOGS PA LNGAS
DKYIL GYI 'KHOR NYE 'KHOR KUN DU DGANG NGO, ,DE NAS SBYOR BA DANG
PO LA SOGS PA SNGON DU 'GRO BAS SGO

PHYE STE, SPYAN DRANGS LA LHA RNAMS MCHOD PA'I MTHAR THUG PA BYAS
PA'I RJES THOGS LA GNANG BA NOD MNOS NAS BDAG NYID ZHUGS LA BDAG
NYID DBANG BSKUR LA ZHES BYA BA YIN NO, ,SNGOM GNAS DAM TSIG LDAN
PA ZHES BYA BA LA SOGS PAS SLOB MA GZHUG PA LA SOGS PA STON TO,
,SLOB MA SDOM

PA LA GNAS SHING DAM TSIG LA GNAS PA BLA MA LA MOS PA STONG PA
NYID LA MI 'JIGS PA, RIGS KYI SKYON DANG BRAL BA, SER SNA DANG
BRAL BA, YON TAN DANG LDAN PA, GTONG BA DANG, TSUL KHRIMS DANG,
MANG DU THOS PA DANG, TSAD MED PA BZHI DANG, RNAM PAR THAR PA'I
SGO DANG YID DANG MTHUN PA'I

SLOB MAS SNGA MA BZHIN DU GSOL BA BTAB BA LA SOGS PA SNGON DU
'GRO BAS SNGAGS 'DIS BYANG CHUB TU SEMS BSKYED DU BCUG STE, AOm
BADZRA H'Um DZA, SNGAGS 'DIS GZUNG BAR BYA STE, AOm BADZRAS MA YA
PRA BE SHA YA H'Um, SNGAGS 'DIS ME TOG DOR BAR BYA'O, ,AOm BADZRA
P'A nI PRA TA'I TZTSA BADZRA SA TVA

MA H'A SU KHA H'Um HA HO SA MA YA STVAm, RANG GI LHA'I SNGAGS
DANG PHYAG RGYAS MGO LA BCING BAR BYA'O, ,DE NAS DAM TSIG SBYIN
PAR BYA'O, ,AOm JI STE KHYOD KYIS SU YANG RUNG BA LA SMRAS NA,
PHYAG NA RDO RJE'I RDO RJE 'BAR BAS KHYOD KYI MGO BO 'GAS PAR
'GYUR RO, ,'DIS DAM TSIG GI CHU BLUD DO, ,

AOm BADZRAS MA YA HRI TRAm H'Um AA, 'DIS GDONG G-YOGS DGROL LO,
,AOm BADZRA TZAKshU P'A SHES HAm, AOm TA DZNY'A NA BE TA LA NA
TE, MA H'A MA MI H'Um, DE NAS SANGS RGYAS DANG BYANG CHUB SEMS
DPA' THAMS CAD BSTAN LA RTZA BA'I RGYUD DU BSHAD PA BZHIN DU
THAMS CAD BYAS LA, BCOM LDAN 'DAS KYI SPYAN SNGAR

@276B DBANG BSKUR BAR BYA'O, ,AOm BADZRA P'A nI SVA YA TI, AA NU
RA GA TE AA BHI shINYTZA H'Um, ZHES PHYAG NA RDO RJE'I BUM PAS
DBANG BSKUR, AOm BADZRA AA BHI shINYTZA SARBA AA BHI shE KA TE
H'Um, RDO RJE SEMS DPA'I BUM PAS DBANG BSKUR, AOm BUDDHA DHARM'A
BHI shiNYTZA SARBA BUDDHA BI shI KA TA AOm H'Um, KUN DU BZANG
PO'I BUM PAS

DBANG BSKUR, AOm RATN'A BHI shINYTZA SARBA RATN'A BHI shI KA TA
AOm HRI, RDO RJE BSDAMS PA'I BUM BAS DBANG BSKUR, AOm PADM'A BHI
shINYTZA SARBA PADM'A BHI shE KA TA HRI, RNA PA GSAL BA'I BUM PAS
DBANG BSKUR, AOm KARM'A BHI shINYTZA SARBA KARM'A BHI shE KA TA
AA, SNA TSOGS RDO RJE BSDAMS PA'I BUM PAS

DBANG BSKUR, DBANG BSKUR BA LHAG MA NI RTZA BA'I RGYUD DU BSTAN
PA BZHIN SHES PAR BYA'O, ,DE NAS LUS LA SOGS PA YON DU PHUL NAS
BKA' NOD PAR BYA'O, ,DE'I SNGAGS AOm SARBA ZHES BYA BA LA SOGS
PA'O, ,DE NAS LAS THAMS CAD BYED DU BCUG CING DNGOS GRUB THAMS

CAD KYANG SBYIN NO ZHES BYA BA LA SOGS PAS DNGOS GRUB BSTAN TO,
,BDE BAS BDE BA BSKYED NAS NI, ,ZHES BYA BA NI BDE BA CHEN PO
LHAG PA'I LHA THOB PAS BDE BA CHEN PO'I SKUR BSKYED NAS NI ZHES
BYA BA YIN NO, ,DKYIL 'KHOR BZHI YI DBUS SU NI, ,KUN DU BZANG
NGAM BDE CHEN PO,,

BDAG NYID KYIS NI BSGOMS NAS KYANG, SNYING GAR H'Um ZHES BYA BA
NAS, ,ZHES BYA BA NI PHYAG NA RDO RJE LA SOGS PA BZHI'I DBUS SU
BDE BA CHEN PO SNGA MA BZHIN DU BSGOMS NAS SNYING GAR ZLA BA'I
THOG TU H'Um ZHES BYA BA DANG PO'I BSNYEN PA LA MTSAN MA THOB KYI
BAR DU BSAMS TE MTSAN THOG THAG

BSAMS NAS ZHES BYA BA YIN NO, ,DE'I PHAN YON NI, RDO RJE SEMS
DPA' DANG MNYAM 'GYUR, ,DPAL LDAN LAS RNAMS KUN BYED CING, ,KUN
DU BZANG POR BDAG NYID 'GYUR, ,DE LTAR 'GYUR BAR THE TSOM MED,
,CES GSUNGS PA YIN NO, ,GZHAN YANG 'CHI BDAG 'JOMS

BA'I SKABS SU BSHAD PA BZHIN DU LHA'I RNAL 'BYOR RDZOGS PAR
BSKYED LA, H'Um LAS PHYAG NA RDO RJER BSGYUR LA SNYING GAR 'DI
NYID KYI DKYIL 'KHOR BSGOMS TE BSNYEN PA DANG SGRUB PA BSGOMS NA
PHYAG NA RDO RJE DANG 'DRA BAR 'GYUR RO ZHES BYA BA NI, H'Um LAS
SANGS RGYAS GZUGS GYUR NA, ,PHYAG NA

@277A *, ,RDO RJE BDAG NYID 'GYUR, ,SNYING GAR 'KHOR LO RAB
BSGOMS NA, ,PHYAG NA RDO RJE 'DRA BAR 'GYUR, ,ZHES GSUNGS PA'I
DON YIN NO, ,GZHAN YANG, RDO RJE KHRO BOR MNYAM GZHAG STE,
,SNYING GA'I DBUS SU PHAt CES BYA, ,H'Um ZHES BYA BAS BSKOR BSAMS

TE; ,KHRO BO STOBS CHEN NYID DU 'GYUR, ,ZHES BYA BA NI SNGA MA
BZHIN DU BSAMS TE KHRO BOR BSGYUR LA RANG GI ZLA BA'I STENG DU
PHAt CES BYA BA H'Um ZHES BYA BAS BSKOR BAR BSAMS TE BSNYEN PA
DANG SGRUB PA BSGOMS NA KHRO BO STOBS PO CHE NYID DU 'GYUR RO
ZHES BYA BA'I DON TO, ,RDO RJE BSDAMS PAR

BDAG BSGYUR LA, ,SNYING GAR AOm ZHES BYA BA YIS, ,BSKOR BA'I H'Um
DANG HRI ZLA BA, ,BSAMS NA RIN CHEN 'DRA BAR 'GYUR, ,ZHES BYA BA
NI SNGA MA BZHIN RDO RJE RIN CHEN DU BSGYUR LA, H'Um HRI GNYIS
ZLA BA'I DBUS SU BSAMS LA, AOm ZHES BYA BAS BSKOR BA SNYING GAR
BSAMS LA BSNYEN PA DANG SGRUB

PAS RDO RJE RIN CHEN DU 'GYUR RO ZHES BYA BA YIN NO, ,SNGA MA
BZHIN DU RDO RJE CHOS SU BSGOMS LA SNYING GA'I DBUS SU TRAm ZHES
BYA BA AOm AOm ZHES BYA BAS BSNYEN PA DANG SGRUB PA'I DUS SU ZLA
BA LA BSGOMS PAS PHYAG NA PADMO DANG 'DRA BAR 'GYUR RO ZHES BYA
BA'I DON TO, ,RDO RJE BSGOMS NAS SNYING GI NI,,

DBUS SU HRA'I ZHES BYA BA LA, ,AOm ZHES BYA BAS BSKOR BSAMS NA,
,PHYAG NA PADMO MNYAM PAR 'GYUR, ,ZHES BYA BA YIN NO, ,GZHAN YANG
SNGA MA BZHIN DU RDO RJE LAS SU BSKYED LA, AA LAS 'KHOR LO'I DBUS
SU SNA TSOGS RDO RJE DBUS SU H'Um DANG LDAN PA AOm ZHES BYA BAS
BSKOR BA BSNYEN PA

MTSAN THOG THAG BZLAS NA RDO RJE LAS DANG MNYAM PAR 'GYUR RO ZHES
BYA BA NI, 'KHOR LO RGYA GRAM H'Um LDAN PAS, ,AA: ZHES BYA BA
BSKYED NAS KYANG, ,AOm ZHES BYA BAS BSKOR BSAMS NA, ,RDO RJE LAS
DANG MNYAM PAR 'GYUR, ,ZHES GSUNGS PA YIN NO, ,RDO RJE LAS RNAMS
BSHAD BYA STE, ,ZHES

BYA BA LA SOGS PAS LAS BSHAD DE, DE NAS BSHAD PAR BYA'I LAS RNAMS
NI, ZHI BA DANG RGYAS BA DANG DBANG DANG MNGON SPYOD KYI LAS
RNAMS BZLAS PA DANG SBYIN SREG GI SGO NAS ZHI BA LA SOGS PA'I LAS
RNAMS BYA BA YIN NO, ,ZHI BA'I RNAL 'BYOR PA RDO RJE SEMS DPA'
BSGYUR LA ZHI BA'I LAS

@277B BRTZAM ZHING, DUS NGAN PAR BZLAS PA DANG SBYIN SREG BYED
CING 'OD ZER SPRIN GYIS DE'I LUS LA 'OG NAS 'BYUNG BA'I BRDUNG
BA'I SNGAGS BRJOD CING 'PHRO BAR GYUR PAR BSGOMS LA SHAR DU KHA
BLTAS NAS GZHAN GYI NYES PA SEL BAR BYED LA SEMS CAN LA PHAN PAR
DGA' BAS DE BZHIN GSHEGS PA'I

RIGS LA MCHOD CING KUN DU BZANG PO'AM BDE BA CHEN PO BSAMS NAS
NANG PAR RE RE SNGA MA BZHIN THAMS CAD BYAS PAS SDIG PA ZHI BAR
'GYUR ZHES BYA BAR GNAS SO, ,RGYAS PA NI 'OD ZER SER PO DANG LDAN
PA'I RIN CHEN 'DZIN DU BSAMS LA, ZAS DKAR GSUM BZA' ZHING NYI
MA'I GUNG LA RGYAS

PA'I LAS SHIS TE, THAB KHUNG RIN CHEN LTA BUR BRKOS LA BZLAS PA
DANG SBYIN SREG BYA BA NI, SNGAGS PAS SNGA MA BZHIN DU 'OD ZER
SER POS LUS DGONG NGO ZHES PA'I DON TO, ,DBANG DU BYA BA NI LHA'I
RNAL 'BYOR DANG LDAN PAS THAB KHUNG PADMO 'DRA BAR BYAS PA SPYAN
RAS GZIGS SU BDAG BSGYUR LA

NYI MA RGAS PA'I MTHAR DBANG DU BYA'O ZHES BYA BA'I DON TO, ,DE
YANG LHA GANG DAG GI RNAL 'BYOR GYIS 'GRUB PAR BSTAN PA NI, 'DREN
PA KUN TU BZANG POS NI ZHI BA'I LAS BYA'O, ,RDO RJE RIN CHEN GYI
RNAL 'BYOR NI RGYAS GDAB PA DBANG BSKUR BA 'GRUB BO, ,RDO RJE
DPAL GYI RNAL 'BYOR NI RNAM PAR RGYAL

BA DANG LONGS SPYOD DANG, DBANG PHYUG DANG DPAL MNYAM PA MED PA
'GRUB BO, ,RDO RJE NYI MA NI GZI BRJID DANG MDOG SHIN TU 'BAR BA
GTZO BOR 'GRUB BO, ,BZHAD PA NI DGA' MGU RANGS PA GTZO BOR 'GRUB
BO, ,RDO RJE CHOS NI CHOS THAMS CAD BRTAGS NAS SANGS RGYAS LA
SOGS PA THAMS CAD

MNYES PAR BYED PA GTZO BOR 'GRUB BO, ,DBANG PHYUG CHEN PO LA SOGS
PA'I RIGS RNON POS GCOD PA NYID DU 'GRUB BO, ,MA RUNGS PA RNAMS
RTZAD NAS GCOD PA 'KHOR LOS GTZO BOR 'GRUB BO, ,MI SMRA BA SMRA
BAR MDZAD CING MA RUNGS PA LKUGS PAS RDO RJE SMRA BA GTZO BOR
'GRUB BO, ,RDO RJE

LAS KYI RNAL 'BYOR GYIS MCHOD PA DANG SEMS CAN GYI DON BYA BAR
GTZO BOR 'GRUB BO, ,RDO RJE SRUNG BAS BSRUNG PA GTZO BOR 'GRUB
BO, ,MA RUNGS PA THAMS CAD ZA BA RDO RJE GNOD SBYIN GYI GTZO BOR
'GRUB BO, ,RDO RJE KHU TSUR GYIS BCINGS NAS GTZO BOR 'GRUB BO,
,DE DAG GI LHA'I RNAL

@278A *, ,'BYOR GYIS ZHI BA DANG RGYAS PA DANG DBANG DANG, MNGON
SPYOD RNAMS LA GCIG DANG BZHI DANG BZHIS GTZO BOR 'GRUB BO ZHES
BYA BA YIN NO, ,GZHAN YANG DE DAG GI THUN MONG GI 'BRAS BU NI,
BZLAS PA DANG SBYIN SREG GI LAS KYI DGOS PA THAMS CAD BSGRUB PAR

BYA'O ZHES BYA BA YIN NO, ,ZHI BA LA 'OD ZER GSAL BAS BSGRUB PA'I
DNGOS PO GANG BAR BSGOM ZHING, ZHI BA LHA'I RNAL 'BYOR DANG LDAN
PA ZHI BA'I SEMS KYIS ZHI ZHES BYA'O, ,RANG GI LUS GSER BTZOM LTA
BU DANG, NYI MA SHAR BA LTA BUR BSAMS LA RGYAS PA'I LAS BYA'O,
,'OD ZER

SER POS DGANG BAR BYA'O, ,SPYAN RAS GZIGS KYI RNAL 'BYOR GYIS HRI
DANG 'DRA BA'I 'OD ZER BTANG BAS BSGRUB PAR BYA BA'I SNYING LA
KUN DU BSKOR NAS BYED CING BSAMS NA 'DOD PA THAMS CAD DBANG DU
BYED DO ZHES BYA BA'I DON TO, ,DE LTAR LAS RNAMS BSHAD NAS DE NAS
BCOM LDAN 'DAS

PHYAG NA RDO RJE ZHES BYA BA LA SOGS PAS RTOG PA THAMS CAD KYI
DKYIL 'KHOR DANG SBYIN SREG LA SOGS PA'I DUS SU RGYAS GDAB PA
STON TE, DE NAS BCOM LDAN 'DAS PHYAG NA RDO RJE LA PHYAG 'TSAL
NAS 'DI SKAD CES GSOL TO, ,BCOM LDAN 'DAS PHYAG NA RDO RJES SEMS
CAN THAMS CAD LA PHAN

PA'I PHYIR THE TSOM THAMS CAD GCOD PA NGAN SONG THAMS CAD BZLOG
PA'I RTOG PA DAM PA 'DI BSHAD PA LEGS SO LEGS SO ZHES BYA BA NI
DGA' NAS LAN GNYIS SU ZHUS PA'O, ,DE NAS PHYAG NA RDO RJES PHYAG
RGYA'I LE'U 'DI BSHAD DO ZHES BYA BA NI BDE BAR BYED PAS NA PHYAG
RGYA STE 'OG NAS 'BYUNG

BA'O; ,LE'U ZHES BYA BA NI GOS DANG 'DRA BA STE CHO GA DANG RIM
PA DANG RNAM PAR 'BYED PA DANG DUM BU ZHES BYA BA'I DON TO, ,'DI
BSHAD DO ZHES PA NI GSUNGS PA'O, ,LAG PA GNYIS MDUN DU BZHAG LA
AA LAS ZLA BA'I DKYIL 'KHOR DU BYIN GYIS BRLABS TE ZHES BYA BA NI
LAG PA

GNYIS MDUN DU BZHAG NAS AA LAS ZLA BA H'Um LAS RDO RJE BSKYED DE
THIM PA'O, ,H'Um ZHES BYA BA DANG AA ZHES ZLA BA'I DKYIL 'KHOR
GNYIS KYI BYIN GYIS BRLABS LA ZHES BYA BA NI H'Um A'A:ZHES BRJOD
PAS SO, ,LAG PA GNYIS KYI THAL MO GNYIS KA LA AA LA SOGS PA'I YI
GE BCU DRUG

@278B KUN DU GANG ZHING 'PHRO BAR BYA STE ZHES BYA BA NI ZLA BA
LA G-YAS SKOR GYIS AA A'A LA SOGS PA BCU DRUG 'OD ZER DANG BCAS
TE ZHES BYA BA'I DON TO, ,MTHE BONG GNYIS LA AOm ZHES BYA BA
BZHAG NAS GUNG MO GNYIS LA H'Um ZHES BYA BA GZHAG ,MDZUB MO GNYIS
LA H'Um ZHES BYA BA GZHAG ,SRIN LAG

GNYIS LA HRI ZHES BYA BA GZHAG ,MTHE BONG LA AA ZHES BYA BA BZHAG
STE DE LTAR YI GE RNAMS GZHAG PAR BYAS NAS DE BZHIN GSHEGS PA
RNAMS YIN PAR MOS PA BSKYED DE ZHES BYA BA NI G-YAS PA LA AOm LAS
RNAM PAR SNANG MDZAD, H'Um LA SOGS PA LA NI MI BSKYOD PA LA SOGS
PA

BSKYED, G-YON PHYOGS LA AOm LAS RDO RJE DBYINGS KYI DBANG PHYUG
MA, H'Um LA SOGS PA LA RDO RJE SEMS DPA' LA SOGS PA BSKYED DE
ZHES BYA BA'I DON TO, ,CHOS THAMS CAD GCIG LA GCIG 'DRES PA DANG
GDAN RJES SU MTHUN PAR BYAS TE ZHES BYA BA NI BDE BAR GSHEGS PA
YAB YUM

RNAMS BADZRA AANYDZA LI ZHES BYA BAS RDO RJE THAL MO SBYAR BA
DANG BDAG GIS KYANG DE'I DON BSGOM ZHES BYA BA'I DON TO, ,LAG PA
GNYIS PADMA LTA BUR SBYAR BA BYAS NAS, AOm ZHES BYA BA GNYIS
BRKYANG BA DANG AA ZHES BYA BA GNYIS BA KUG STE, DE BZHIN DU H'Um
ZHES PA DANG, HRI ZHES BYA BA GNYIS

GSHIBS TE BRKYANG BA 'DI NI BCOM LDAN 'DAS KYI RTZA BA'I PHYAG
RGYA LAS THAMS CAD DANG LDAN PA'I DAM TSIG GI'O ZHES BYA BA NI
MTHE BONG GNYIS BRKYANG MDZUB MO GNYIS DANG SRIN LAG GNYIS
PADMA'I 'DAB MA 'DRA BAR BYA, GUNG MO GNYIS GSHIBS TE BRKYANG BA
NI SDIG PA SBYANG BA LA SOGS

PA LAS THAMS CAD LAS MI 'DA' BA'I PHYAG RGYA'O ZHES BYA BA'I DON
TO, ,DE NYID RNON PO DANG LDAN PA DANG, DE LAS RAB TU 'KHOR LO
DANG 'DRA BA DANG 'KHOR LO'I ZHES BYA BA NI RDO RJE THAL MO DE
NYID RNON PO LTAR BYAS TE BSKOR NA 'KHOR LO'I PHYAG RGYAR 'GYUR
RO, ,DE NYID LAS KHAR GZHAG

PA NI SGRA STE 'DI NI PHYAG RGYA'I TSOGS SO ZHES BYA BA NI RDO
RJE THAL MO DE NYID KHAR GZHAG PA SGRA'I STE PHYAG RGYA'I TSIG TU
'GYUR RO, ,DE NYID GNYIS SU BYAS NAS LAS KYI PHYAG RGYAR BYAS NAS
LAS KYI'O ZHES BYA BA NI, RDO RJE THAL MO DE NYID GNYIS SU BYAS
NAS RDO RJE KHU TSUR DU BYAS TE RANG RANG GI SNYING

@279A *, ,GAR SBYAR NA LAS SU 'GYUR RO, ,G-YON PA MGO THOD THOGS
'DRA DANG, ,G-YAS PA MDUNG RTZE GSUM PA ZHES BYA BA NI G-YON PA
MGO THOD THOGS PA 'DRA BAR BYAS LA G-YAS PA MTHE BOS MTHE'U CHUNG
MNAN TE, LHAG MA GSUM MDUNG RTZE GSUM PA LTAR BYAS

PA NI MA MO DANG GSHIN RJE'I PHYAG RGYA'O, ,G-YON PA PADMA KHA
'DZUM DANG, ,G-YAS PA AOm ZHES BYA BA GZHAG ,CES BYA BA NI G-YON
PA PADMA KHA 'DZUM PA LTA BU BYAS LA, G-YAS PA'I MTHO BONG KHA'I
PHYOGS SU GZHAG PA NI TSANGS PA'I'O, ,G-YON PA 'KHOR LO DBYUG
RTZE

GSUM; ,ZHES BYA BA NI G-YON PA 'KHOR LO THOGS PA LTAR BYAS LA,
G-YAS DBYUG TO RTZE GSUM LTAR BYAS PA NI DBANG PHYUG CHEN PO'I'O,
,AA DANG AOm NI RTZE SPRAD PA, ,LHAG MA GSUM NI RDO RJE CAN,
,ZHES BYA BA NI G-YAS PA'I MTHE'U CHUNG DANG MTHE BONG RTZE SPRAD
NAS LHAG MA

GSUM RDO RJER BYAS PA NI BRGYA BYIN GYI'O, ,H'Um DANG AOm GNYIS
GZHUR BYAS LA, ,LHAG MA MDAR BYAS MDA' CAN GYI'O, ,ZHES BYA BA NI
MDZUB MO DANG MTHE BONG GNYIS GZHUR BYAS LA SOR MO LHAG MA MDAR
BYAS PA NI MDA' GZHU CAN GYI PHYAG RGYA'O, ,LAG PA G-YAS G-YON LA

'KHOR LOR BYA, ,'DI NI NYI MA ZLA BA'I ZHAL, ,ZHES BYA BA NI,
G-YON PA BGRAD PA ZLA BA YI, ,G-YAS PA BGRAD PA NYI MA'I'O, ,THAL
MO DAM SBYAR SOR MO SPRO, ,GZA' LAG RTAG TU SE GOL GTOGS, ,ZHES
BYA BA NI THAL MO SBYAR BA SOR MO 'KHROL BA LTAR BYED CING SE GOL
GTOGS PA LTAR

BYED PA NI GZA' LAG GO, ,DE NYID TSIG DBANG GSUNGS PA STE, ,MCHU
LA TSIG 'BRU 'DRA BAR GZHAG ,CES BYA BA NI RDO RJE THAL MO NYID
MCHU LAS TSIG DBYUNG BA 'DRA BAR GZHAG PA NI PHUR BU'O, ,PA
BSANGS NI MNYAM NYID SBYAR, ,ZHES BYA BA NI THAL MO MNYAM NYID
SBYAR BA PA SANGS DANG

MIG DMAR GYI'O, ,SPEN PA DBYIG PA 'DZIN PAR BYA, ,ZHES BYA BA NI
DBYUG PA 'DZIN PA LTAR BYED PA NI SPEN PA'I'O, ,BA LANG SNA NI
CHU SRIN 'DRA, ,ZHES BYA BA NI MDZUB MO DANG MTHE BONG GNYIS
GLANG PO CHE DANG CHU SRIN GYI SNA 'DRA BA SGRA GCAN GYI YIN PAR
SHES PAR BYA'O ZHES BYA BA'I DON TO,,

@279B RGYU SKAR ME STAG 'PHRO BA 'DRA, ,DE NYID BSKOR NA GLOG
PHRENG GI, ,BLA 'OG GZHAG PA SPRIN PHYAG RGYA, ,ZHES BYA BA NI ME
STAG 'PHRO BA LTAR BYAS BA RGYU SKAR GYI'O, ,DE NYID BSKOR BA
GLOG GI'O, ,THAL MO GNYIS BLA 'OG TU GZHAG PA SPRIN GYI'O, ,'DI
DAG SNYING PO PHYAG RGYA STE, ,LAS KYI PHYAG RGYA YANG

'DI DAG YIN NO ZHES BYA BA NI THUGS DAM TSIG SNYING PO'I PHYAG
RGYA'O, ,'JIG RTEN PA'I LAS KYI PHYAG RGYA YANG 'DI DAG NYID DO,
,DE NYID LAS SRIN LAG SBAS PA NI PHYAG NA RDO RJE'I ZHES PA NI
RDO RJE THAL MO DE NYID LAS MDZUB MO'I TSIGS BAR MA BCAG PA STE
DBANG BSKUR BA RDO RJE RIN CHEN GYI PHYAG RGYA STE,

DE NYID LAS H'Um ZHES BYA BAS TSIGS BAR MA BCAG PA NI DBANG BSKUR
BA SBYIN PAR BYED PA STE, NAM MKHA'I SNYING PO'I PHYAG RGYA'O,
,DE NYID LAS H'Um ZHES BYA BA NI GSHIBS LA SRIN LAG PADMA 'DRA
BAR BYAS PA 'DI PADMA 'BYUNG BA'I CHAGS PA'I PHYAG RGYA'O ZHES
BYA BA NI MDZUB MO GNYIS GSHIBS SRIN LAG PADMA

'DRA BAR BYA BA NI RNAM PAR GSAL BA'I PHYAG RGYA'O, ,MDZUB MO
GNYIS DANG SRIN LAG GNYIS BSGRENG BA NI RDO RJE SEMS DPA' STE DE
NYID LAS H'Um ZHES BYA BA DANG, ,HRI ZHES BYA BAS GSHIBS TE
BSGRENG BA NI BCOM LDAN 'DAS RDO RJE SEMS DPA'I PHYAG RGYA'O, ,DE
NYID LAS PADMA 'DRA BAR BYAS PA NI BDE BA CHEN PO'I

PHYAG RGYA'O, ,DE NYID LAS 'OD ZER 'PHRO BA'I TSUL DU BYAS PA NI
KUN DU BZANG PO'I PHYAG RGYA'O ZHES BYA BA NI RDO RJE THAL MO
PADMA 'DRA BAR BYAS PA DANG, ,'OD ZER 'PHRO BA NI BDE BA CHEN PO
DANG KUN DU BZANG PO'I PHYAG RGYA'O, ,DE NYID NANG DU BKUG NA NI,
,KHRO BO SNA TSOGS GZI CAN NO, ,ZHES BYA BA NI THAL

MO NANG DU BKUG PA KHRO BO'I'O, ,DE NYID LAS SHIN TU BSDAMS PA NI
RDO RJE BSDAMS PA'O, ,BRKYANG PA NI SRUNG BA'O, ,HRI ZHES BYA
BA'I SA BON NI GNOD SBYIN GYI'O ZHES BYA BA SOR MO RNAMS BSDAMS
PA RDO RJE DAM TSIG GI PHYAG RGYA'I RGYU DANG, BRKYANG NAS MGUL
DU 'KHYUD PA SRUNG BA'I DANG, ,MDZUB

MO MCHE BA GNOD SBYIN GYI PHYAG RGYA'O, ,H'Um ZHES BYA BA LCAGS
KYUR BYAS PA NI BKUG PA'O, ,DE NYID MDAR BYAS PA NI 'DOD PA'O,
,AOm DANG H'Um GNYIS SBYAR BA DGYES PA'O ZHES BYA BA NI MDZUB MO
GNYIS LCAGS KYUR BYAS PA RGYAL PO'I'O, ,MDZUB MO GNYIS MDAR BYAS
PA CHAGS PA'I'O, ,MTHE BONG DANG

@280A *, ,MDZUB MO GNYIS SE GOL GTOGS PA NI LEGS PA'I'O, ,DE NYID
DKYIL 'KHOR LTA BUR BYAS PA NI GZI BRJID KYI'O, ,DE NYID NOR BU
'DRA BAR BYAS PA NI RGYAL MTSAN GYI'O, ,BSKOR NA GZHAG PA STE DE
NYID KHAR GZHAG NA DGYES SHING 'DZUM PAR MDZAD PA YA MTSAN NO
ZHES BYA

BA RDO RJE BSDAMS PA LAS 'OD ZER 'BAR BA LTAR BYAS PA GZI BRJID
KYI'O, ,RDO RJE BSDAMS PA NYID THAL MOR BYAS PA NOR BU 'DRA BAR
BYAS PA NI RGYAL MTSAN GYI'O, ,DE NYID BSKOR NAS KHA'I PHYOGS SU
GZHAG PA NI BZHAD PA'I'O, ,THAL MO PADMO BKUG PA NI PADMO'I'O,
,AA ZHES BYA BA DANG AOm ZHES BYA BA

GNYIS NANG DU BKUG PA NI RAL GRI'O, ,GCIG LA GCIG SBYAR BA NI
'KHOR LO'I'O, ,SNGA MA LAS AOm ZHES BYA BA GNYIS KHAR GZHAG PA NI
'BYUNG BA STE ZHES BYA BA THAL MO PADMO DANG MTHE'U CHUNG DANG
MTHE BONG BKUG NAS LHAG MA RAL GRI DANG THAL MO SBYAR BA DANG,
MTHE BONG GNYIS KHAR GZHAG

PA NI GO RIMS BZHIN DU CHOS DANG RNON PO DANG, 'KHOR LO DANG SMRA
BA'I PHYAG RGYA'O, ,MDOR NA PHYAG RGYA NI LAS KYI PHYAG RGYA
SBYIN PAR BYED PA'O ZHES BYA BA NI YON TAN MDOR BSDU NA LAS THAMS
CAD SBYIN PAR BYED PA'O ZHES BYA BA'O, ,DE NYID BSDUS MDUD SPRUL
MGOR 'GYUR, ,ZHES BYA BA NI RDO RJE THAL MO DE

NYID LAS MTSAMS GNYIS BSDUS LA SOR MO'I RTZE MO BSDUS NAS BTUD DE
SPRUL MGO LTAR BYAS PA NI KLU DANG CHU LHA'I PHYAG RGYA'O, ,KUN
DU GNOD SBYIN MCHE BA 'DRA, ,ZHES BYA BA NI MDZUB MO GNYIS MCHE
BA 'DRA BAR BYAS PA NI GNOD SBYIN NO, ,SRIN PO YI NI KHRAG 'PHROG
PA, ,ZHES BYA BA KHRAG 'THUNG PA

LTAR BYED PA SRIN PO'I'O, ,LAG PA BSKOR BA RLUNG GI STE, ,DBYUG
TO LDAN PA GNOD SBYIN NO, ,BUM PA GZHAG PA NOR GYI'O, ,ZHES BYA
BA NI LAG PA BSKOR BA RLUNG LHA'I'O, ,DBYUG TO LTAR BYED PA NI
GNOD SBYIN GYI'O, ,LAG PA GNYIS BUM PA LTAR BYED PA NI NOR
LHA'I'O, ,MTHE BONG NE LE'I RNA 'DRAR BYA, ,MGO BO

THOD PA NAG PO STE, ,BHRiDGI RI TI LAG BRKYANG PA, ,PI WANG G-YON
THOGS DRI ZA'O, ,LAG GNYIS 'BAR BA ME 'BAR BA, ,GUNG MO DBYUG
'DRA GSHIN RJE YI, ,ZHES BYA BA NI RDO RJE THAL MO NYID MTHE BONG
GNYIS RNA BA DANG 'DRA BAR BYA BA NI RNAM THOS BU'O, ,G-YON PA
MGO THOD MKHAL MA'I PHYOGS SU

@280B 'JOG PA NI NAG PO CHEN PO'I'O, ,THA MA BRKYANG BA NI
BHRiDGI RI TI'I'O, ,G-YON PA PI WANG THOGS PA NI DRI ZA'I'O,
,LHAG MA GNYIS KYI SOR MO ME 'DRA BAR BYAS PA NI ME LHA'I'O, ,LAG
PA GNYIS KYI GUNG MO DBYUG PA 'DRA BAR BYAS PA NI GSHIN RJE'O,
,RNAL 'BYOR KHRO DANG DBANG SBYIN PA, ,MTHE'U CHUNG RAL GRI

MDZUB GZHAG CAN, ,ZHES BYA BA NI RDO RJE THAL MO LAS MTHE'U CHUNG
GNYIS RAL GRI LTAR BYAS PA NI RNA BA LA GZHAG LA KHRO BO'I TSUL
DU BYA BA DANG MDZUB MO GNYIS ZHAGS PA LTAR BYAS PA STE GZHAN LA
DBANG DU BYED PA SBYIN PA DANG BCAS PA CHU LHA 'KHOR DANG BCAS
PA'I PHYAG RGYA'O, ,RLUNG GI RGYAL MTSAN

RANG GI GDONG, ,ZHES BYA BA NI LAG PA G-YAS PA'I MTHE BOS MDZUB
MO MNAN, SOR MO LHAG MA GSUM PA BA DAN LTAR BYAS PA RANG GI GDONG
DU 'PHYAR BA NI RLUNG LHA'I'O, ,DE LA SOGS PA'I PHYAG RGYA RNAMS,
,LAG LAS SKYES PAS SKYE BAR 'GYUR, ,ZHES BYA BA NI GONG DU BSHAD
PA'I PHYAG RGYA DE LA SOGS

PA PHYAG RGYA SNA TSOGS PA RNAMS RGYU LAG PA LAS SKYE ZHING BCING
BAR 'GYUR RO ZHES BYA BA YIN NO, ,LHA RNAMS KYI THUN MONG DU,
PADMA'I PHYAG RGYA BKRA SHIS TE, ,KLU RNAMS ZHES BYA AUTPALA, ,DE
LTAR SO NI GNOD SBYIN RNAMS, ,SRIN PO RNAMS KYI MGO TSAL PA, ,BUD
MED RNAMS KYI SOR BCU BSNOL, ,

GZA' RNAMS KYI NI DBYUG PA STE, ,AA RGA DBUL BA RGYU SKAR RNAMS,
,DE DAG KUN GYIS SEMS 'GRUB PO, ,ZHES BYA BA NI 'JIG RTEN PA'I
LHA THAMS CAD KYI THUN MONG DU THAL MO PADMO'I PHYAG RGYA'O, ,KLU
RNAMS KYI SOR MO AUTPALA LTAR BYAS PA'O, ,GNOD SBYIN THAMS CAD
KYI SOR MO RNAMS SO LTAR BYAS

PA'O, ,SRIN PO RNAMS KYI LAG PA G-YAS G-YON MGO PO'I TSAL BA LTAR
BYAS PA'O, ,BUD MED THAMS CAD KYI SOR MO BCU BSNOL BA'O, ,GZA'
THAMS CAD KYI LAG PA G-YAS G-YON DBYUG PA LTAR BYAS PA'O, ,AARGA
DBUL BLTAR BYAS PA RGYU SKAR THAMS CAD KYI STE DE DAG NI SEMS
BSKUL

BA 'GRUB BO ZHES BYA BA'I DON TO, ,MGO BO THOD PA KHAR GZHAG PA,
,PHYAG RGYA 'DI NI PHRA MEN MA, ,MGO THOD LCE YI PHYAG RGYA NI,
,RDO RJE RNAL 'BYOR MA YIR BSHAD, ,DE DAG KUN GYI THUN MONG DU,
,PHYAG RGYA CHEN PO BSHAD PAR BYA, ,THAL MO BRKYANG BA BSHAD PA
NI, ,YANG NA THAL MO PADMAR BYA,,

@281A *, ,ZHES BYA BA NI MGO BO'I THOD PA KHAR GZHAG PA LTAR BYAS
PA NI PHRA MEN MA'I PHYAG RGYA'O, ,MDZUB MO DANG MTHE BONG GNYIS
RTZE SPRAD DE SRIN LAG DANG MTHE'U CHUNG MIG 'BRAS SU BYAS PA
GUNG MO LCER BRKYANG BA NI RDO RJE RNAL 'BYOR MA'I PHYAG RGYA'O,
,'JIG RTEN PA'I

LHA THAMS CAD KYI THUN MONG DU THAL MO BRKYANG BA DANG YANG NA
PADMOR BYAS PA'O, ,RDO RJE KHU TSUR BCINGS NAS NI, ,AA ZHES BYA
BA LU GU RGYUD, ,H'Um ZHES BYA BA GNYIS BSGRENG LA, ,PHYAG NA RDO
RJE'I PHYAG RGYA YIN, ,ZHES BYA BA NI RDO RJE KHU TSUR GNYIS
BCINGS NAS MKHRIG MA BSNOL TE MTHE'U

CHUNG LU GU RGYUD DU SBREL MDZUB MO BSGRENG BA NI, RDO RJE 'DZIN
PA KHRO BO'O, ,RDO RJE BSDAMS PA BSDAMS NAS KYANG, ,H'Um DANG AA
GNYIS GSHIBS TE BSGRENG, ,AOm ZHES BYA BA NGOS BCAR BA, ,PHYAG
RGYA SNANG BAR BYED PAR DGONGS, ,ZHES BYA BA NI RDO RJE BSDAMS PA
LAS MDZUB MO DANG

MTHE CHUNG GNYIS GSHIBS TE BSGRENG, MTHE BONG NGOS LA BCAR BA NI
'JIG RTEN GSUM SNANG GI'O, ,DE LA AA ZHES BYA BA BCINGS, ,ZHES
BYA BA NI MTHE CHUNG NANG DU BKUG PA NI 'JIG RTEN GSUM MTHAR BYED
KYI'O, ,AOm ZHES BYA BA NANG DU BKUG ,AA ZHES BYA BA SNGON BZHIN
SBYAR,,

AOm DANG AA YANG 'DRA BAR BYA, ,ZHES BYA BA MTHE BONG GNYIS NANG
DU GZHUG MTHE CHUNG GNYIS NI NANG DU SBYAR MTHE BONG DANG MTHE'U
CHUNG GNYIS 'DRA BAR SBYAR BA NI MI G-YO MGON PO'I PHYAG RGYA'O,
,TRAm ZHES BYA BA GSHIBS NAS NI, ,AE DANG AOm GNYIS LU GU RGYUD,
,LHAG MA GSHIBS PA'I

PHYAG RGYA 'DI, ,BDUD RTZI 'KHYIL PAR SHES PAR BYA, ,ZHES BYA BA
NI GUNG MO GNYIS GSHIBS TE BSGRENG, MTHE'U CHUNG DANG MTHE BONG
LU GU RGYUD DU SPREL, LHAG MA GSHIBS PA BDUD RTZI 'KHYIL PA'I'O,
,TRAm ZHES BYA BA GSHIBS NAS NI, ,H'Um ZHES BYA BA DE BZHIN NO,
,ZHES BYA

BA GUNG MO DANG MDZUB MO GSHIBS PA NI BE CON SNGON PO'I'O, ,DE
LTAR H'Um ZHES BYA BA GSHIBS, ,LHAG MA 'OD ZER 'BAR BAR BYA, ,RTA
MGRIN PHYAG RGYA GANG YIN PA, ,DE YANG LAS RNAMS KUN LA GSUNGS,
,ZHES BYA BA NI MDZUB MO GNYIS GSHIBS TE LHAG MA 'OD ZER LTAR
BYAS PA

@281B RTA MGRIN GYI PHYAG RGYA STE LAS DANG DNGOS GRUB THOB PAR
'GYUR RO ZHES BSHAD PA YIN NO, ,KHRO BO RNAMS KYI DAM TSIG GI
PHYAG RGYA'O, ,SPYAN NI MIG DANG 'DRA BAR BSHAD, ,M'A MA K'I NI
RDO RJER BSHAD, ,DKAR MO PADMA NYID DU BSHAD, ,AUTPALA NI SGROL
MAR DGOD, ,CES BYA

BA NI RDO RJE BSDAMS PA LA MDZUB MO DANG MTHE'U CHUNG MIG LTAR
BYAS PA NI SANGS RGYAS SPYAN GYI'O, ,MDZUB MO RTZE GUG PA GUNG
MOR SBYAR BA NI M'A MA K'I'O, ,GUNG MO DANG SRIN LAG PADMO 'DRA
BAR BYAS PA NI GOS DKAR MO'O, ,MDZUB MO'I RTZE MO BKUG PAS GUNG
MO LAS DKRIS TE,

MTHE BONG NGOS LA BCAR BA NI SGROL MA'I AUTPALA'O, ,GANG PHYAG
RGYA MA BSHAD PA THAMS CAD NI DE KHO NA NYID BSDUS PA LA SOGS PAR
SHES PAR BYA'O, ,GZHAN YANG RTAG PA THAMS CAD KYI LHA BSKYED PA
DANG MI MTHUN PA'I PHYOGS GZHOM PA DANG BRDUNG BA'I SNGAGS NI
BADZRA SATVA H'Um, DZRA R'A DZA DZA

ZHES BYA BA LA SOGS PA BCU DRUG RDO RJE SEMS DPA' LA SOGS PA'O,
,AOm BUDDHA LO TZ'A NA H'Um, SANGS RGYAS SPYAN GYI'O, ,BADZRA M'A
MA K'I TR'Am, M'A MA K'I'O, ,BADZRA PAntA RE DE HI DE HI SIDDHA
BO DHI LO KOTTA RI BHA SV'A H'A, GOS DKAR MO'I'O, ,AOm BADZRA T'A
RE TU TT'A RE TU RE H'Um H'Um H'Um SVA SVA SVA SGROL MA'I'O,,

SEMS DPA' BCU DRUG GI SNYING PO DANG SBYAR BA'I SHAm PA TA BCU
DRUG ZHI BAR BRDUNG BA'O, ,DE BZHIN SBYAR BA GHUm BCU DRUG RGYAS
PA'I BRDUNG BA'O, ,DE BZHIN DU HO SBYAR BA BCU DRUG DBANG GI
BRDUNG BA'O, ,DE BZHIN KHA STAm SBYAR BA BCU DRUG MNGON SPYOD KYI
BRDUNG BA'O, ,'DIR MA GSUNGS

PA'I SNGAGS PA THAMS CAD YANG GZHAN DAG LAS SHES PAR BYA'O, ,CI'I
PHYIR RGYUD PHYI MA'I BDE BA CHEN PO DANG, DE YANG GTZUG TOR DU
GSANG SNGAGS DANG PHYAG RGYA'I KHYAD PAR GSUNGS SHE NA, DKYIL
'KHOR GYI LHA THAMS CAD DE GNYIS KYI NANG DU 'DUS PA'I PHYIR
GSUNGS SO ZHES

BYA BA'I DON TO, ,DE LTAR RGYUD PHYI MA BSHAD NAS DA NI RGYUD
PHYI MA'I YANG PHYI MA BSHAD PA'I PHYIR 'JUG PAR BYA STE, DE
YANG, DE NAS LHA RNAMS KUN MGU NAS, ,ZHES BYA BA LA SOGS PAS STON
TO, ,'DIR NI KHRO BOR GSUNGS PA STON TE, DE YANG 'OG NAS KHRO
BO'I SKUR 'GYUR BA'I

@282A *, ,PHYIR RO, ,DE NAS LHA RNAMS KUN MGU NAS, ,PHYAG NA RDO
RJE PHYAG 'TSAL TE, ,KHRO BO'I DKYIL 'KHOR BSHAD PA'I PHYIR,
,GSOL BA 'DEBS PA NYID DU 'GYUR, ,ZHES BYA BA NI RTZA BA'I RGYUD
DANG PHYI MA'I RGYUD BSHAD PAS LHA RNAMS MGU NAS PHYAG 'TSAL

NAS KHROS PAS KHRO BO SPANGS PA'I PHYIR GSOL BA 'DE BAS PA NYID
DU GYUR TO ZHES BYA BA'I DON TO, ,DE NAS BCOM LDAN 'DAS PHYAG NA
RDO RJES RANG GI SKU BOR TE ZHES BYA BA NI ZHI BA'I SKUR BOR
TE'O, ,RDO RJE SEMS DPA'I SKUR ZHUGS NAS, ,ZHES BYA BA NI KHRO BO
SEMS DPA'I SKUR GYUR PA'O,

'DIS NI SBYOR BA DANG PO'I TING NGE 'DZIN STON TO, ,GSANG SNGAGS
KYI SGO'I SPYAD PA SPYOD PAR 'DOD PA RNAMS KYIS PHYAG NA RDO
RJE'I SKUR BSKYED LA, 'OG NAS 'BYUNG BA'I GSANG SNGAGS KYIS KHRO
BO'I SKUR BSGYUR RO ZHES BYA BA'I DON TO, ,RDO RJE GNYIS SU MED
PA'I MNYAM PA ZHES BYA BAS

NI SEMS DANG SEMS LAS BYUNG BA GNYIS SU MED PA THUGS RJE CHEN PO
MTSUNGS PA'I KHRO BO'O, ,DE LA DMIGS PA'I TING NGE 'DZIN LA YANG
DE SKAD CES BYA STE, DE'I SNYOMS PAR ZHUGS PA NI MNGON DU MDZAD
PA'O, ,RDO RJE SEMS DPA' KHRO BO ZHES BYA BA NI KHRO BO SEMS DPA'
NYID DO, ,ME'I

RDO RJE NYI MA ZHES BYA BA NI KHRO BO LHAG MA RNAMS TE DBYER MI
PHYED PA'I 'OD DAN LDAN PA'O, ,SNYING PO 'DI NYID KYI THUGS KA
NAS BYUNG NGO ZHES BYA BA NI 'OG NAS 'BYUNG BA'I SNYING PO'O, ,DE
NYID KYI NGES PA'I YE SHES LAS PHYUNG BA'O, ,DE NYID AOm BADZRA
KRO DHA AA NA L'ARKA MA H'A BADZRA, BADZRA KRO DHA DRA BA DRA BA,

BI DRA BA BI DRA BA, SARBA AA BA YA, N'A SHA YA N'A SHA YA, HA RA
HA RA PHRA nAm H'Um PHAt, KHRO BO RDO RJE SEMS DPA'O, ,AOm TREE
LO KYA KA RI H'Um PHAt, 'JIG RTEN GSUM SNANG GI'O, ,AOm TREE LO
KYA DA MA KA H'Um PHAt, 'JIG RTEN GSUM 'DUL GYI'O, ,AOm TREE LO
KYA N'A SHA H'Um PHAt, 'JIG RTEN GSUM

'JIG GI'O, ,AOm TRI LO KYA HA NA TA KA H'Um PHAt, 'JIG RTEN GSUM
MTHAR BYED KYI'O, ,AOm AA MRi TE H'Um PHAt, AOm BDUD RTZI 'KHYIL
PA'I'O, ,AOm K'A LA DAndA H'Um PHAt, BE CON SNGON PO'I'O, AOm KA
LA HA NI H'Um PHAt, MI G-YO MGON PO'I'O, ,AOm HA YA GR'i BA H'Um
PHAt, RTA MGRIN

@282B KYI'O; ,AOm KA LA AANGKU SHA H'Um PHAt, LCAGS KYU'I'O, ,AOm
KA LA P'A SHA H'Um PHAt, ZHAGS PA'I'O, ,AOm KA LA BAHDHA H'Um
PHAt, LCAGS SGROG GI'O, ,AOm KA LA GTAntA H'Um PHAt, DRIL BU'I'O,
,AOm KA LA RAKshA SI H'Um PHAt, SRUNG MA'I'O, ,AOm KA LA DAndA
H'Um PHAt, BE CON MI'I'O, ,AOm KA LA

RA tI H'Um PHAt, DGA' MA'I'O, ,AOm KA LA YA KshA SI H'Um PHAt,
GNOD SBYIN GYI'O, ,'DI DAG GIS NI DKYIL 'KHOR RGYAL PO MCHOG
BSTAN TO, ,GSANG SNGAGS KYI SGO'I SPYAD PA SPYOD PA DKYIL 'KHOR
RGYAL MCHOG SGOM PA RNAMS KYIS RDO RJE SEMS DPA'I THUG SU SNGAGS
BKOD LA BSKYED

DO ZHES BYA BA'I DON TO, ,TING NGE 'DZIN GSUM PA NI DE BZHIN DU
SNGAR BSTAN PA LAS SHES PAR BYA'O, ,DE NAS DKYIL 'KHOR MI ZAD PA,
,ZHES BYA BA LA SOGS PAS SLOB DPON GYI LAS STON TE, BSNYEN PA
DANG LHAG PAR GNAS PA'I CHO GA THAMS CAD SPYAD PA, DE NAS KHRO
BO'I DKYIL

'KHOR YANGS PA RTZIBS BCU GNYIS PA 'OD ZER 'BAR BAS DKRIGS SHING
CHER 'BAR BAR SNGA MA LTAR PHYI'I DKYIL 'KHOR BRIS NAS LTE BA LA
RDO RJE SEMS DPA' GZHAG PAR BYA'O, ,DBANG LDAN GYI PHYOGS NAS
BRTZAMS TE, SHAR GYI RTZIBS GNYIS LA GSUM SNANG DANG GSUM 'DUL,
LHO'I

RTZIBS GNYIS LA GSUM 'JIG DANG GSUM MTHAR BYED, NUB KYI RTZIBS
GNYIS LA BDUD RTZI 'KHYIL PA DANG BE CON SNGON PO, BYANG GI
RTZIBS GNYIS LA MI G-YO MGON PO DANG RTA MGRIN, ME'I PHYOGS KYI
RTZIBS SU SRUNG BA'O, ,SRIN PO'I PHYOGS KYI RTZIBS LA BE CON MA,
RLUNG GI PHYOGS KYI

RTZIBS LA DGA' BA MO, DBANG LDAN PHYOGS KYI RTZIBS LA GNOD SBYIN
MO, ,KHRO BO BRGYAD 'JIG RTEN SKYONG BA BRGYAD MNAN PA ZHAL 'JIGS
PA PHYAG BRGYA PHRAG DU MA MNGA' BA, SPRUL DANG THOD KYIS BRGYAN
PA, STAG LPAGS SMAD DKRIS BYAS PA, RGYU MA THOGS BA SPRUL PA
PHYAG DANG DBU MTHA'

YAS PA 'BYUNG BA, DE DAG KYANG MGO THOD SHAS BKANG BA PHYAG NA
THOGS PAR BRI, PHYI ROL NA SRIN MO BDUN CU LA SOGS PA GZHAG ,SGO
BA RNAMS LCAGS KYU LA SOGS PA'I PHYAG MTSAN THOGS PAR BRI, DE NAS
BDUD RTZIS GANG BA'I BUM PA BCU DRUG GZHAG BDUG PA DANG ME TOG
DRI MAR ME KHA ZAS

@283A *, ,KYIS BKANG BA'I GTOR MA BSHAM, BZA' BA DANG BCA' BA'I
BDUD RTZIS MGO THOD GANG BAR GYUR PA RNAMS GZHAG CES BYA BA YIN
NO, ,DE NAS SLOB DPON BDAG NYID KYANG, ,MGU NAS MGO THOD PHYAG
RGYAS GZHUG ,PHYAG RGYA DE DANG DE YIS NI, SHA

RNAMS KUN GYI DAM TSIG GSOL, ,DE NAS 'DOD LDAN RNYED NAS NI,
,ZHES BYA BA LA DE LTAR DGONGS KA'I DUS MTSAMS LA BAB PA DANG,
SLOB DPON GYIS MGO THOD KYI PHYAG RGYAS DKYIL 'KHOR DU ZHUGS TE
CHAD PA DANG LHAG PA ZHI BAR BYA, DE NAS TING NGE 'DZIN GSUM
SNGON DU 'GRO BAS SGO DBYE,

BSDU NA NAM MKHA' LA MGO THOD KYI PHYAG RGYA DE DANG, RNAL 'BYOR
DE'I SHA RNAMS KYI DAM TSIG GSOL LO, ,DE NAS 'DOD PA'I DNGOS GRUB
RNYED NAS H'Um ZHES BYA BA'I SNGAGS BCAS PAS BSGRUB PAR BYA'O,
,DE NAS SNGAGS MKHAN SGOR SGO MA, ,DE NYID DRAN BYED BSNYEN PAR
BYA, ,ZHES BYA BA NI

LCAGS KYU LA SOGS PAS LAS BYA ZHING BGEGS BSKRAD BSRUNG, SGO BCAD
PHYAG RGYA BZHIS RGYAS GDAB DBANG BSKUR ZHES BYA BA'I DON TO,
,DES NI NGES PAR DNGOS GRUB STER, ,YUD TZAM 'JIG RTEN DBANG DU
'GYUR, ,DKYIL 'KHOR DU NI TSOGS RNAMS DANG, ,RANG GI LHA YI TSOGS
RNAMS

LA; ,RGYUD LAS BYUNG BA'I DAM TSIG BRJOD, ,CES BYA BA NI DNGOS
GRUB 'JIG RTEN DBANG DU 'GYUR BAR BYA BA'I PHYI DKYIL 'KHOR GYI
LHA RANG GI TSOGS RTZA BA'I RGYUD LA 'BYUNG BA'O, ,BZLAS BRJOD
KYI DAM TSIG THOG MA DANG THA MA MED PA DE SRID KYI BAR BAR BRJOD
DO ZHES BYA BA'I DON TO, ,DE NAS

MCHOD DE LANGS NAS KYANG, ,TSOGS CAN RDO RJE SEMS DPA' YI, ,TSUL
DU GNAS NAS 'BYUNG BAR BYA, ,ZHES PA NI MCHOD PA DANG, GTOR MA
DANG, SBYIN SREG DANG, GNANG BA NOD PA'I MTHAR THUG PA BYAS LA,
TSOGS KYI BDAG NYID RDO RJE SEMS DPA' KHRO BO'I TSUL DU GNAS NAS

'BYUNG BAR BYA'O ZHES BYA BA'I DON TO, ,DE NAS SLOB MA BSDUS NAS
NI, ,ZHES BYA BA LA SOGS PAS SLOB MA GZHUG PA LA SOGS STON TE,
SLOB MA RNAMS SNGA MA BZHIN DU CHO GA THAMS CAD BYAS TE LAG TU
RIN PO CHE THOGS SU BCUG LA, AOm BADZRA KRO DHA ZHES BYA BA LA
SOGS PA NAS, AOm BADZRA

@283B KRO DHA SA MA YA MA TI KRA MA H'Um PHAt CES BYA BAS DKYIL
'KHOR DU BCUG LA, RTZA BA'I RGYUD DU GSUNGS PA BZHIN DU CHO GA
LHAG MA RJES SU SPYAD NAS, AOm BADZRA KRO DHA SA MA YA AA BHI
shINYTZA H'Um PHAt AA ZHES BYA BA 'DIS KHRO BO'I BUM PAS DBANG
BSKUR LA, DBANG BSKUR BA NYI SHU PO KUN RTZA BA'I RGYUD DU BSHAD

PA BZHIN DU DBANG BSKUR BAR BYA'O ZHES BYA BA'I DON TO, ,DE NYID
DU DBANG BSKUR BA THOB PA RNAMS LA DNGOS GRUB BSTAN PA'I PHYIR DE
NAS DE DAG GI SGRUB PA BSHAD DE ZHES BYA BA LA SOGS PA YIN NO,
,DE DAG GI SGRUB PA BSHAD PA NI SNGAR BSHAD PA'I CHO GAS KHRO BO
GANG YANG RUNG BAR BSKYED DE, SNYING

GAR NYI MA'I DKYIL 'KHOR LA RANG GI YI GE LA KHRO BO DPAG TU MED
PA BSGOMS NAS YI GE DANG KHRO BO GCIG TU BSRES TE BSGOM PA DANG,
DANG PO BSNYEN PA DANG SGRUB PA BSGOMS NA NGES PAR GSOD PAR 'GYUR
RO ZHES BYA BA NI, BDAG NYID KHRO BOR SNYOMS ZHUGS TE, ,DE NAS
SNYING GAR NYI MA

BSGOM, ,RANG GI CHOS KYI YI GE LAS, ,KHROS NAS YANG DANG YANG
'PHROS SHING, ,DE GNYIS GCIG TU BSGOM PAR BYA, ,DE NAS 'GRUB
'GYUR GZHAN DU MIN, ,ZHES GSUNGS SO, ,KHRO BO'I LAS GSOD PA KHO
NA'AM ZHE NA, GZHAN YANG YIN PAR, KHRO BO'I RGYAL PO LAS DNGOS

SU; ,GSOD PAR YIN PAR BSHAD MOD KYI, ,ZHI DANG DBANG DANG RGYAS
PA RNAMS, ,'DI DAG BYED 'GYUR GDON MI ZA, ,ZHES BYA BA YIN TE
KHRO BO THAMS CAD THUN MONG GI SGRUB PA BSTAN TO, ,RDO RJE SEMS
DPA'I TING 'DZIN GNAS, ,KHRO BO DKYIL 'KHOR BSGOM BYAS NAS, ,SDUG

PA'I SEMS CAN 'DZIN BYED CING, ,MDOR NA DUG RIMS GDON LA SOGS,
,DE BZHIN DE DAG THAMS CAD NI, ,THABS LA SOGS PAS 'JIGS BYED
PA'I, ,KHROS NAS SNYING LAS 'BYUNG 'GYUR BAR, ,BSAD PA'I LAS LA
BRTZAM PAR BYA, ,KHROS PAR GYUR NAS RGOD PA'I LAS, ,

SHA DANG KHRAG RNAMS 'JIB BYED CING, ,DE DAG 'TSO BA SREG PAR
BYED, ,BSAMS NAS NGES PAR BRLAG PAR 'GYUR, ,ZHES BYA BA NI 'CHI
BDAG 'JOMS PA'I DKYIL 'KHOR LAS BSHAD PA LTAR RANG GI LHA'I RNAL
'BYOR BYAS LA, KHRO BO RDO RJE SEMS DPAR BSKYED NAS RANG

@284A *, ,GI SNYING GAR KHRO BO'I DKYIL 'KHOR BSGOMS TE GDUG PA
DANG RIMS LA SOGS PA THUGS RJE CHEN PO'I THABS KHRO BOS 'JOMS PAR
BSAMS NAS, SNYING GA'I KHRO BO'I DKYIL 'KHOR LAS KHRO BO SPROS TE
BZHAD PA'I ZHAL GYI SHA DANG KHRAG 'JIB CING, SROG DANG BRAL

BAR BSNYEN PA DANG SGRUB PAR BSAMS NAS NGES PAR BRLAG PAR 'GYUR
RO, ,GZHAN YANG KHRO BO 'JIG RTEN GSUM SNANG KHA DOG DKAR PO
BSGOM ZHING, DE NAS BYUNG BA'I DKYIL 'KHOR GYIS KHYAB PAR BSAMS
LA 'OD DE PHYUNG NAS RIMS LA SOGS PA RING DU DOR LA 'OD LAS H'Um
BYUNG RDO RJER BSAM

ZHING 'OD LAS H'Um LTA BU'I 'KHOR LOR GYUR PA GO CHAR BYA, 'OD
ZER GYI CHUS SPYI BO NAS DBANG BSKUR, DE NAS MING NAS SMOS SHING
BZLAS BRJOD DANG BSNYEN PA DANG BSGRUB PA TSUL BZHIN DU BSAMS NA
'GRUB PAR 'GYUR BA NI, KHRO BO 'JIG RTEN GSUM SNANG MDZAD, ,ZLA
BA 'DRA BA'I DGE BSAMS

SHING; ,'OD ZER PHYUNG BA MANG PO YIS, ,KHYAD PAR GYUR PAR RNAM
BSAM LA, ,RIMS DANG GDON DANG DUG LA SOGS, ,'OD ZER DES NI PHYUNG
NAS KYANG, ,DE YI NAD BGEGS GNOD PA SEMS, ,ZHI BYA'I PHYIR NI
RING DU DOR, ,DE NAS H'Um GI TSOGS BZHAG LA, ,RDO RJE LTA BUR LUS

BSAM ZHING, ,H'Um GI 'KHOR LOS GO CHAR BYA, ,'OD ZER CHU YIS
DBANG BSKUR RO, ,DE NAS DE YI MING SMOS SHING, ,BZLAS PA'I TSUL
GYIS BSAM PAR BYA, ,ZHES GSUNGS PA YIN NO, ,SBYIN SREG RNAM PA
GSUM BSTAN PA NI DE NAS, KHUNG BU GSUM LAS RNAM GCIG NI, ,

ZHES BYA BA LA SOGS PAS DANG PO ZHI BA BSTAN TE, DE YANG ZHI BA
DANG RGYAS PA DANG DBANG GSUM LAS, ZHI BA NI KHA DOG DKAR PO, THA
MA NI KHRU GANG, BAR PA KHRU DO, MCHOG KHRU BZHI'O, ,RNAL 'BYOR
PA NGES DANG POR SA RNAMS RAB SBYANGS TE, 'KHOR LO'I STENG NA ZLA
BA'I DKYIL

'KHOR DBUS SU RDO RJE RTZE LNGA PA CIG THAB KHUNG GI DBUS SU BRI,
DE'I PHYI ROL GYI 'KHOR LO RTZIBS BCU GNYIS PA 'JIG RTEN GSUM
SNANG LA SOGS PA'I PHYAG RGYA 'OD ZER DKAR POR 'PHROG 'DOD CHAGS
LA SOGS PA'I RIGS BRGYA 'JOMS PA BYE BRAG TU PHYE BA BRI, RGYAL
PO BZHI'I PHYAG MTSAN

@284B PHYOGS SKYONG RNAMS KYI PHYAG MTSAN PHYOGS PHYOGS SU BRI,
LHA CHEN PO KHYAB 'JUG LA SOGS PA RNAMS KYI PHYAG MTSAN DKYIL
'KHOR LTA BUR BRI, DRI ZHIM PA'I CHUS BKANG BA'I MDOG DKAR PO'I
RAS KYIS DKRIS PA'I BUM PA BRGYAD GZHAG, 'BRAS CHAN DANG ZHO DANG
MAR DANG DKAR GSUM

GYI GTOR MA DANG, LHA BSHOS DANG, BDUG PA DANG, MAR ME DANG ME
TOG RNAMS KYANG GZHAG ,MCHOD PA BYA BA'I PHYIR BLA RE DANG, GDUGS
DANG RGYAL MTSAN DANG RNGA MA LA SOGS PA GZHAG, NA MA RE RE GA
PUR DANG BCAS PA'I DRI ZHIM PO TZANDAN LA SOGS PA'I BYUG PAS
BYUGS

KHA SHAR DU BLTAS TE SBYIN SREG BYA, DE BZHIN GSHEGS PA'I SKYIL
KRUNG NGAM SEMS DPA'I SKYIL KRUNG GIS GDAN LA 'DUG ,GZHAN YANG
GOS LA SOGS PA DKAR PO DANG, PHRENG BA DKAR POS BRGYAN, SREG PA'I
RDZAS BSTAN PA NI MAR ME DAN SPRAD RTZI DANG, 'O MA DANG, NAS KYI
THUG

PA DANG, TIL MAR DANG, TIL NYID DANG, YUNGS KAR DANG, 'BRAS YOS
DANG, 'BRAS CHAN DANG, NAS DAN GRO DANG, ME TOG DRI ZHIM PA RNAMS
GA BUR DANG BSRES PA TZANDAN DKAR POS BSGOS PA GZHAG GO, ,YAM
SHING DANG BUD SHING NI 'DAB MA BRGYAD PA ME TOG DANG 'BRAS

BU YOD CING ZHO DANG LDAN PA'I YAM SHING LA KHUNG BU'I KHYAD PAR
GYI SOR GYIS GZHAL ZHING, MCHOG SOR NYI SHU RTZA BZHI YAN CHAD,
SOR BCU DRUG THAB KHUNG BAR MA LA, BCU GNYIS DANG BRGYAD THA MA
LA, GZHAN YANG BUD SHING ZHO DANG LDAN PA LA DRI'I CHUS BSKUS TE,
BUD SHING DE LA RGYUN GZHAG

LA SOGS PA'I ME BCUG STE, DZVA LA DZVA LA H'Um ZHES PAS RLUNG YAB
KYIS SBAR NAS, DRI'I CHUS BSANG GTOR BYAS TE, DE NAS ME LHA
BSKYED PA NI KHA DOG DKAR PO PHYAG G-YAS GNYIS NA PADMA DANG NOR
BU, PHYAG G-YON GNYIS NA RIL BA DANG DBYUG PA THOGS PA, PADMA
DKAR PO'I GDAN

GYI STENG DU DE LTA BU'I ME LHA BKUG NAS MCHOD YON DBUL BAR
BYA'O, ,SBYIN SREG GI TSE NA KHYAD PAR MCHOD PA'I LHA KHA DOG
DKAR PO 'GRO BA LA PHAN PA'I KHRO BO RDO RJE SEMS DPA' PADMA DKAR
PO LA SHAR PHYOGS SU BSAMS TE, DE'I THOG TU SPYAN DRANGS NAS
GZHAG PAR BYA'O, ,DE'I MDUN DU BSGRUB

@285A *, ,PAR BYA BA'I LUS BZHAG STE KHRO BO'I 'OD ZER GYIS NYES
PA DRANGS NAS PHYI ROL DU DOR BAR BSAM MO, ,MCHOD PA'I DUS SU
NANG PAR SNGA BAR KHRUS BYAS LUS DRIS BYUG ,'OD ZER BDUD RTZI LTA
BUR BSAM ZHING SBYIN SREG BYA STE DAM TSIG DE NI 'DA' BAR MI BYA
BA

KHA NA'O, ,DE NAS MCHOD PA'I RIM PA NI, SHA CHEN LA SOGS PA'I
BDUD RTZI LNGA DANG POR ME LHA LA PHUL, DE NAS SHAR PHYOGS NA
BZHUGS PA'I KHRO BO DE'I THUGS KAR SPYAN DRANGS LA DBUL, DE YANG
BSREG BYA GSUM DU DBUL BAR BYA'O, ,DE NAS DE'I LUS SU SANGS RGYAS
DKON MCHOG

GSUM SPYAN DRANGS LA, DKON MCHOG GSUM DU DMIGS LA YANG LAN GSUM
DU DBUL, GSHEGS SU GSOL TE YANG ME LHA LA DBUL, DE NAS DKYIL
'KHOR GYI LHA RNAMS SPYAN DRANGS TE RDO RJE SEMS DPA' LA DBUL, DE
NAS DKYIL 'KHOR GYI LHA RE RE LA DBUL, DE NAS BGEGS

LA SOGS PA THAMS CAD LA DBUL, YANG GSHEGS SU GSOL TE RANG GI LHAG
PA'I LHA LA DBUL, DE NAS DANG POR KHRO BO'I SNGAGS KYIS BTAB NAS
SBYIN SREG BYAS TE RDZAS THAMS CAD GCIG TU BSRES NAS BDUD RTZI
'KHYIL PA'I SNGAGS KYIS BTAB STE, SBYIN SREG KUN BYAS PA'I 'OG TU

BRGYA STONG NGAM BRGYA RTZA BRGYAD DAM KHRO BO SPYAN DRANGS PA LA
PHUL LA 'OD ZER 'BYUNG BAS BSGRUB PAR BYA BA DBANG BSKUR ZHING,
HAm GI GO CHAS BSRUNG, MJUG TU LHA THAMS CAD LA MCHOD PA BRGYAD
LA SOGS PAS MCHOD NAS, RDO RJE SEMS DPA'I PHYAG RGYA GYEN DU
BKROL TE, AOm BADZRA MU: ZHES BYA BAS

GSHEGS SU GSOL LO, ,'DIS NI ZHI BA'I LAS 'GRUB PA LA THE TSOM MED
DO, ,CI STE SDIG PA CAN NAM TING NGE 'DZIN DANG MI LDAN NAS DNGOS
GRUB MI THOB NA, DANG PO STONG PA NYID DU BSGOMS LA, DE NAS SNGA
MA BZHIN DU THAMS CAD BYAS NAS GDON MI ZA BAR DNGOS GRUB TU 'GYUR
TE, ZHI

BA'I LAS 'DI TZAM GYIS MTHAR THUG GO ZHES BYA BA'I DON TO, ,DE
NAS RGYAS PA BSTAN PA NI, 'BRAS BUR LDAN NA MA NAGS TSAL LAM,
,ZHES BYA BA LA SOGS PA YIN TE, 'BRAS BUR LDAN PA'AM NAGS TSAL
LAM GNAS SAM RGYAL PO DANG RJE'U RIGS KYI KHYIM DU RGYAS PA LA
DGA' BA'I SEMS

@285B KYIS BYA STE, THAB KHUNG CHUNG DU KHRU DO, ,BAR MA KHRU
BZHI PA, MCHOG KHRU BRGYAD PA GANG YANG RUNG BA CIG TU BYAS PA'I
LAS BYA BA YIN NO, ,GZHAN YANG STEGS BU DAN PHYAG RGYA BSTAN PA
NI THAB KHUNG LAS STEGS BU DPAG PAS SHES PAR BYA STE, THAB KHUNG
KHRU DO LA STEGS BU KHRU BRGYAD, THAB KHUNG KHRU BZHI

LA STEGS BU KHRU BCU GNYIS, THAB KHUNG KHRU BRGYAD LA STEGS BU
KHRU BCU DRUG GA MA NYI SHU RTZA BZHIR BYA'O, ,THAB KHUNG KHRU DO
LA MU KHYUD SOR BRGYAD, THAB KHUNG KHRU BZHI LA MU KHYUD SOR BCU
DRUG, THAB KHANG KHRU BRGYAD LA MU KHYAD SOR SUM CU RTZA GNYIS SU
BYA BA YIN NO, ,DE'I PHYI ROL DU PADMA SNA TSOGS PAS

BRGYAN PAR BYA BA YIN NO, ,DE'I DBUS SU RIN PO CHE DANG PADMA SNA
TSOGS GZHAG PAR BYA'O, ,DE'I DBUS SU THAB BRKO BA NI ZABS SU
RGYA'I PHYED KYI TSAD GRU BZHI PA'AM, KHRU BRGYAD GANG YANG RUNG
BAR BYA'O, ,'JIM PA SER POS BSKUS SHING GUR KUM LA SOGS PAS BYUGS
NAS TSON SER

POS BSKUS TE GSER 'OD DANG 'DRA BAR BSAM ZHING BYA'O, ,DE NAS
TSON DMAR SER GYIS RIN PO CHE DANG, PADMA LA SOGS PA PHYAG RGYA'I
DKYIL 'KHOR 'KHOR YUG NYID DU GNAS PA BRI BAR BYA STE, NANG GI
DKYIL 'KHOR DANG PHYI'I DKYIL 'KHOR RIM PA GNYIS SAM, THAB KHUNG
DANG MU KHYUD DANG NANG

GI DKYIL 'KHOR DANG PHYI'I DKYIL 'KHOR TE BZHI'AM NANG GI 'KHOR
YUG DANG MU KHYUD DANG 'KHOR LO DANG LHA'I GNAS DAN MU RAN DKAR
PO'I NANG DAN PHYI ROL DANG 'GRO RIS KYI GNAS DAN, YANG NA RIM PA
BRGYAD DANG LDAN PAR BRI'O, ,SGO BA NYID KYANG PHYAG RGYA'I GZUGS
SU BRI'O, ,BUM PA KHA DOG SER PO

DRI CHUS BKANG BA BRGYAD DAM, BCU GNYIS SAM, BCU DRUG GAM, SUM CU
RTZA GNYIS TE BKRA SHIS PA'I DAR SER POS DKRI, KHA RGYAN YAL GA
DANG ME TOG CAN DRI ZHIM PO'I ME TOG DANG BDUG PA DANG PHRENG BA
DANG MAR ME DANG RGYAN RNAMS DAN RGYAL MTSAN DAN 'PHAN DAG BLA RE
DANG GDUGS RNAMS SER SO BRGYAN

PA GZHAG PAR BYA'O, ,LHA'I RNAL 'BYOR BSTAN PA NI BDAG NYID GOS
DANG RGYAN DANG ME TOG LA SOGS PA SER POS BRGYAN, BYANG PHYOGS SU
KHA BLTAS TE 'DUG NAS KHRO BO RDO RJE SEMS DPA'I RNAL 'BYOR BYED
CING ZHES BYA BA YIN NO, ,GZHAN YANG DE NYID KYI TSE NA MCHOD
PA'I LHA BYANG PHYOGS SU NAM MKHA'

@286A *, ,LA LHA'I BU YID BZHIN GYI NOR BU'I RGYAL MTSAN MDOG SER
PO 'DRA BA DANG, LHA'I BU DANG NYI MA DANG ZLA BA DANG KU BE RA
DANG NOR SBYIN DANG, DZAMBHA LA KUN KYANG 'OD ZER GSER LTA BU
'BEBS SHING YID KYI DGOS PA SKONG BAR MDZAD PA 'OD ZER CHU YIS
DBANG BSKUR BAR

BSAM MO, DE NAS DBANG THOB NAS LUS RGYAS PAR 'GYUR RO, ,YANG
RGYAS PAR BYA BA'I PHYIR DE'I MING DANG GUNG GUNG ZHES BYA BA
RTZA BRGYAD DANG STONG PHRAG BRGYA RTZA BRGYAD DU BZLAS PA BYA'O,
,DE NAS SBYIN SREG BYA BA NI BYANG PHYOGS SU SENG GE'I STAN GYI
THOG NA RIN PO CHE'I KHRI, YANG NA PADMA DANG NYI MA

DANG ZLA BA'I GDAN KHRI'I STENG NA RDO RJE RIN CHEN DANG, RDO RJE
GZI BRJID DANG, RDO RJE DPAL DANG, RDO RJE BZHAD PA DANG BZHI
RGYAN KUN GYIS BRGYAN PA, PHYAG RGYA MCHOG SBYIN MDZAD PA RIN PO
CHE'I CHAR DANG 'OD ZER GYI PHRENG BAS BSGRUB PAR BYA BA LA KHYAB
PAR BSAM MO, ,DUNG DANG CANG TE'U DANG PI WANG DANG,

SIL SNYAN DANG GLU DANG GAR GYIS DE RNAMS MCHOD PAR BYA STE, DE'I
'OG TU SBYIN SREG GI LAS BRTZAM MO, YAM SHING DANG BUNG SHING
BSTAN PA NI, KHUNG BU'I KHYAD PAR LAS YAM SHING DANG BUD SHING
DBYE STE MDZUB GANG BA DANG KHRU GANG BA NI CHUNG DU YIN NO, ,BAR
MA NI KHRU DO, KHRU BZHI PA NI

MCHOG GO, ,ME TOG DANG 'BRAS BUR BCAS PA RTZE MO SBRANG RTZIS
BYUG PA YIN NO, ,BSREG PAR BYA BA'I RDZAS 'BRU DANG ME TOG DANG
'BRAS BU SER PO DANG, MAR DANG SBRANG RTZIR BSRES NAS DPAL GYI
'BRAS BU LTA BUR BYAS PA YIN NO, ,MCHOD PA'I RIM PA BSTAN PA'I
PHYIR, ME LHA KHA DOG SER

PO PHYAG BZHI PA, PHYAG MTSAN SNGAR ZHIB PAR BSHAD PA BZHIN
PADMO'I GDAN LA ZHUGS PA RGYAN SNA TSOGS KYIS BRGYAN PA SPYAN
DRANGS TE BSREG BYA DBUL, DE NAS DE NYID 'BAR BAR BZHUGS PA'I LUS
SU KHRO BO'I RGYAL PO BCUG NAS, SNGON BZHIN DU BSGRUB PAR BYA BA
DRAN PAR BYED CING SBYIN SREG

DBUL PA NI 'BUM MA MA NYIS 'BUM GYIS NGES PAR DNGOS GRUB 'GRUB
BO, ,'BUM PHRAG BRGYAS NI RGYAL SRID LA DBANG BA'I LONGS SPYOD
PHUN SUM TSOGS PA 'GRUB BO, ,DE NAS MJUG TU 'OD ZER GYIS DBANG
BSKUR ZHING BSRUNGS NA RGYAS PAR 'GYUR TE, RDO RJE 'DZIN PA'I
BKA' BZHIN NO ZHES

@286B BYA BA YIN LA, 'DI TZAM GYIS NI RGYAS PA'I LAS MTHAR THUG
GO ZHES BYA BA'I DON TO, ,DBANG NI CHAGS BA'I SEMS KYIS KYANG,
,ZHES BYA BA LA SOGS PAS DBANG GI LAS STON TE, DBANG NI CHAGS
PA'I SEMS DANG TING NGE 'DZIN GYIS BYA BA STE, CHAGS PA RDO RJE
CAN DANG, RDO RJE

CHAGS PA DE LAS BYUNG ZHING KHAMS GSUM CHAGS PAR BYED PA'I PHYIR
RO, ,PADMA'I SEMS DPA' RTAG TU CHAGS PA DE BAS NA DBANG DU BYA
BA'I LAS GRUB PAR BSHAD PA YIN NO ZHES BYA BA'I DON TO, ,GNAS JI
LTA BU ZHIG TU BYA ZHE NA, CHAGS DANG MTHUN PA'I SA PHYOGS SAM,
,CHAGS

PAR BYED PA'I KHYIM DU SHES, ,BCO BLAG MKHAN NAM ZLA MTSAN CAN
DAG GI ,KHYIM DU CHAGS PA'I LAS RNAMS BYA BA YIN, ,RDO RJE CHAGS
PA'I GNAS KYANG RUNG, ,PHYAG NA PADMO'I GNAS NYID DU, ,RTAG TU
RDO RJE SEMS DPA'I GNAS, ,BDE CHEN GYI NI GNAS CHEN DANG, ,PADMA
AUTPALA

RDZING BU DANG, ,BANDU KA YI ME TOG GNAS, ,ME TOG 'BRAS BU DMAR
TSAL NI, ,YID 'ONG SEMS NI CHAGS BYED PA, ,DER NI ZHES BYA BA YIN
NO, ,STEGS BU DANG THAB KHUNG BSTAN PA NI STEGS BU KHRU BRGYAD
CES BYA BA LA SOGS PA STE, STEGS BU KHRU BRGYAD DAM BCU DRUG PA
RNAMS

BYAS, DE'I DBUS SU HOM KHUNG BYA BA NI GO RIMS BZHIN DU KHRU DO
DANG, KHRU BZHI PAR BYA'O, ,DBYIBS NI GZHU DANG 'DRA BA DANG,
PADMA 'DRA BA DANG, RDO RJE 'DRA BA DANG, MDA' 'DRA BA DANG, ZLA
BA KHAM PA 'DRA BA DANG, PADMA'I 'DAB MA 'DRA BAR BYAS LA ZHENG
DU MCHU'I PHYED KYI

TSANG ZHING GI PHYED KYI TSAD ZABS SU BRKO, MU KHYUD SOR BZHI PA
DANG SOR BRGYAD PA DANG, BCU GNYIS PA DANG, THA MA DANG, BAR MA
DANG, MCHOG GI KHYAD PAR LAGS SO, ,YAM SHING DANG BUD SHING NI SO
SOR NGES PAR BYA BZHI BA'I SKABS SU GSUNGS PA LTAR BYAS LA, SHIN

TU DMAR BA'I TZANDAN DANG, BTZAG DANG, RGYA SKYEGS DANG, LE BRGAN
RTZI DANG, GUR KUM DANG BCAS PAS BUD SHING DANG YAM SHING LA
BSKU'O, ,GZHAN YANG RDZAS BSTAN PA NI, YUNGS 'BRU DMAR PO DANG,
BTZAG DANG, MTSAL DANG, ZANGS KYI PHYE MA DANG, YUNGS KAR

@287A *, ,DANG SKE TZE DANG, LAN TSVA DANG TIL DANG ZHIM THIG
LE'I 'BRU DANG, LA PHUG DANG NYUNGS RDOG DANG, KHRAG DANG RDUL
CHEN PO DANG BCAS PA KUN BSRES PAR BYA BA'I PHYIR BSDUS NAS BTZAG
LA SOGS PAS BSKUS NAS, KHRO BO'I SNGAGS KYI BYIN GYIS BRLABS LA,
BA

DANG RA LAS BZHOS PA'I BSRUBS MA THAG PA'I MAR SAR DANG, MAR DANG
TIL MAR RNAMS GA BUR LA SOGS PAS BSKUS NAS BDUD RTZI 'KHYIL BA'I
SNGAGS KYIS BTAB STE GZHAG GO, ,DE NAS HOM KHUNG DMAR POR BSAMS
NAS SPOS DMAR PO LA SOGS PAS BYUG CING BSKU BAR BYA'O, ,GZHAN

YANG THAB KHUNG DANG PHYAG RGYA BSTAN PA NI, GUR KUM GYIS BSRES
PA'I TSON GYIS HOM KHUNG GI NANG DU PADMA BRI, DE'I LTE BA LA
MDA' DANG GZHU BRI, DE'I DBUS SU RDO RJE BRI, NANG GI 'KHOR YUG
TU PADMA BRI, MU KHYUD LA MDA' DANG GZHU BRI, DE'I PHYI ROL GYI
'KHOR YUG LA PADMA NYID MDA' DANG BCAS PA BRI, DE'I PHYI ROL
'KHOR LO'I RTZIBS

LA DBANG LDAN GYI PHYOGS NAS BRTZAMS TE RDO RJE DANG LCAGS KYU
DANG MNGA' GZHU DANG GSUM SHAR GYI RTZIBS LA, LHO PHYOGS KYI
RTZIBS LA RIN CHEN DANG RGYAL MTSAN DANG, NYI MA'I DKYIL 'KHOR
BRI, NUB PHYOGS KYI RTZIBS LA PADMA DANG, RAL GRI DANG, 'KHOR LO
BRI, ,BYANG PHYOGS KYI RTZIBS LA SNA TSOGS RDO RJE DANG

MCHE BA DANG, GO CHA'I MCHOG RNAMS BRI'O, ,GRVA RNAMS SU SPOS LA
SOGS PA PHYAG RGYA'I GZUGS BRI, DE NAS ME TOG LA SOGS THAMS CAD
KYIS SNGA MA BZHIN DU MCHOD DO, ,GOS DANG PHRENG BA DMAR PO DANG
DMAR PO'I DRIS BSKUS NAS DMAR THAG MA CHAD BAR DU LAS BRTZAMS TE
BYA

BA YIN NO, ,KHYAD PAR DBANG LA BYIN GYIS BRLABS, PADMA DMAR PO'I
GDAN LA BZHUGS PA, RAB CHAGS PHYAG NA PADMA BSNAMS, ,G-YON DU RDO
RJE CHAGS PA LA, ,G-YAS SU BDE BA CHEN PO STE, ,BSAMS NAS DE YI
DBUS SU NI, ,CHU SRIN RGYAL MTSAN 'DZIN PA GZHAG

RDO RJE GZHU DANG G-YON 'GYING MA, ,ME TOG DMAR BRGYAN RAB DGYES
MA, ,ZHES BYA BA LA NUB KYI PADMA'I CHA LA RAB CHAGS PHYAG NA
PADMA BSNAMS PA'I SPYAN RAS GZIGS BRI, G-YON DU RDO RJE CHAGS PA,
G-YAS PAR BDE BA CHEN PO YID KYIS BRI ZHING BSAMS NAS, LTE BA LA

@287B CHU SRIN GYI RGYAL MTSAN MA DANG, LHA MO RDO RJE GLU DANG,
LHA MO RDO RJE G-YON 'GYING MA DANG RAB DGYES MA DANG BCAS PA
BSAM MO ZHES BYA BA'I DON TO, ,DRI LA SOGS PAS RAB MCHOD DE,
,ZHES BYA BA LA SNGA MA BZHIN DU GLU DANG ROL MOS MCHOD NAS,
BADZRA SATVA H'Um HO H'Um ZHES BYA BA ZLOS

SHING DBANG DU BYAS PA'I PHYIR BRJOD PAR BYA'O, ,MCHOD PA'I RIM
PA BSTAN PA'I PHYIR, ,MDA' DANG GZHU THOGS DE BZHIN DU, ,ZHES BYA
BA LA SOGS PA YIN TE, 'DIR ME LHA PHYAG GNYIS NA MDA' GZHU THOGS
PA PHYAG GNYIS NA PADMA DMAR PO DANG DBYUG PA THOGS PA, DE LTA
BU'I ME LHA BCUG

NAS DANG POR MCHOD DE, DE'I LUS SU KHRO BO'I RGYAL PO BCUG STE
MCHOD, 'OD ZER DMAR PO BYUNG NAS DE LAS LCAGS KYU DANG ZHAGS PAS
BSGRUB PAR BYA BA BKUG CING BCINGS LA SPYI BO ZHABS DRUNG DU
BZHAG PAR BSAM, DE LTAR BSAMS NA LHA YANG DBANG DU 'GYUR NA MI
DANG MI MIN LTA SMOS

KYANG CI DGOS, LAS ZIN PAR GYUR PA DANG CHAGS PA'I SEMS SU BCAS
NAS SPYI BO NAS 'OD ZER GYIS DBANG BSKUR ZHING HAm GI GO CHAS
BSRUNG BAR BYA BA STE, RDO RJE CHOS KYI RNAL 'BYOR GYIS LHA RNAMS
MCHOD DE, DAM TSIG PHYAG RGYA GYEN DU BKROL LA GSHEGS SU GSOL LA
RDO RJE SRUNG BAS BSRUNGS

TE; RDO RJE 'DOD PA HAm ZHES BYA BA BZLAS NAS LANGS LA CI BDER
GNAS PAR BYA'O, ,'DI TZAM GYIS NI DBANG GI LAS MTHAR THUG GO ZHES
BYA BA'I DON TO, ,RTOG PA THAMS CAD KYI DKYIL 'KHOR RNAMS LA YANG
THOG MAR MCHOD PA RNAMS KYIS MCHOD DE BSTOD NAS, PHYAG RGYA BKROL

TE GSHEGS SU GSOL BA NI, DE NAS ZHES BYA BA LA SOGS PAS STON PAS,
DE NAS BRGYA BYIN LA SOGS LHAS, ,YANG DANG YANG DU PHYAG 'TSAL
TE, ,RIN CHEN GDUGS LA SOGS MCHOG GI, ,MCHOD PA SNA TSOGS BYAS
NAS KYANG, ,PHYAG NA RDO RJE RGYAL DBANG LA, ,DGA'

BA'I SEMS KYIS STOD PAR BYED, ,CES BYA BA LA, DE NAS ZHES BYA BA
NI BAR MA CHAD PA STE, KHRO BO RDO RJE 'DZIN PAS RGYUD PHYI MA'I
PHYI MA DBANG GI LAS LA THUG GI BAR BSHAD PA'I RJES THOGS LA'O,
,BRGYA BYIN LA SOGS LHA ZHES BYA BA NI, BRGYA BYIN DANG TSANGS PA
LA SOGS

@288A *, ,PA DKYIL 'KHOR DU BKOD PA'I LHA RNAMS KYIS ZHES BYA BA
YIN NO, ,YANG DANG YANG DU PHYAG BYAS SHING RIN PO CHE'I GDUGS LA
SOGS PAS MCHOD PA NI MCHOD PAR BYAS PA'O, ,DE YANG GSANG SNGAGS
KYI SPYAD PA SPYOD PAR 'DOD PA RNAMS KYIS DKYIL 'KHOR GYI BYA

BA LA SOGS PA RDZOGS NAS MCHOD PA SNGON DU 'GRO BAS BSTOD DO ZHES
BYA BA'I DON TO, ,PHYAG NA RDO RJE RGYAL DBANG LA, ,ZHES BYA BA
NI DKYIL 'KHOR DGU'I BDAG PO'I RDO RJE 'DZIN PA ZHI BA DANG KHRO
BO LA ZHES STON TO, ,DGA' BA'I SEMS KYIS STOD PAR BYED, ,CES BYA
BA NI YID BDE BA'I

SEMS KYIS 'OG NAS 'BYUNG BA RNAMS BRJOD DO ZHES BYA BA'I DON TO,
,DE YANG GSANG SNGAGS KYI SGO'I SPYAD PA SPYOD PAR 'DOD PA RNAMS
KYIS DKYIL 'KHOR DGU'I SKABS SU 'DIS BSTOD DO ZHES STON TO,
,BSTOD PA'I RANG GI NGO BO STON PA NI, SANGS RGYAS ZHES BYA BA LA
SOGS PA'O, ,

SANGS RGYAS KUN PAS SNGAR SANGS RGYAS, ,ZHES BYA BA NI BYANG CHUB
TU SEMS BSKYED PA'I SGO NAS SO, ,MI SHES DRI MA KUN BCOM PA,
,ZHES BYA BA NI 'DRES PA'I MA RIG PA SPANGS PA'I SGO NAS SO, ,RDO
RJE RDO RJE 'DZIN RGYAL PO, ,ZHES BYA BA NI BYANG CHUB KYI SEMS
DANG RDO RJE RTZE LNGA 'DZIN

PA'I SGO NAS SO, ,RDO RJE RDO RJE RDO RJE 'DZIN, ,ZHES BYA BA NI
SKU GSUM GYI RDO RJE 'DZIN PA'I SGO NAS SO, ,RDO RJE SKU STE SKU
CHE BA, ,ZHES BYA BA NI SKU PHYAG RGYA CHEN PO'I SGO NAS SO,
,PHYAG NA RDO RJE PHYAG 'TSAL BSTOD, ,CES BYA BA NI DKYIL 'KHOR
GYI BDAG PO'I SGO NAS SO, ,RDO RJE

YAN LAG RDO RJE MCHOG ,CES BYA BA NI DKYIL 'KHOR GYI LHA THAMS
CAD DU SNANG BA'I SGO NAS SO, ,RDO RJE 'BAR BA CHER 'BAR BA,
,ZHES BYA BA NI MTSAN MA'I RNAM PAR RTOG PA SREG PA'I TSUL GYIS
SO, ,RDO RJE SHUGS TE SHUGS CHE BA, ,ZHES BYA BA NI THUGS RJE
CHEN PO'I SHUGS

KYI SGO NAS SO, ,RDO RJE MTSON CHA MTSON RNON PO, ,ZHES BYA BA NI
THOS PA DANG BSAMS PA DANG BSGOMS PA'I SHES RAB KYI SGO NAS SO,
,PHYAG NA RDO RJE PHYAG CHEN PO, ,ZHES BYA BA NI TING NGE 'DZIN
GYI PHYAG RGYA'I SGO NAS SO, ,RDO RJE MDA' STE RAB 'BIGS PA,
,ZHES BYA BA

@288B NI CHOS KYI SGO 'DOD PA'I SGO NAS SO, ,RDO RJE RNON PO RNO
BA CHE, ,ZHES BYA BA NI ZAG PA MED PA'I SHES RAB KYI SGO NAS SO,
,CHE BA CHEN PO RGYA MTSO CHE, ,ZHES BYA BA NI CHOS KYI DBYINGS
KYI TSUL GYIS SO, ,RDO RJE PADMA BYANG CHUB CHE, ,ZHES BYA BA NI
'KHOR BA'I NYES SKYON DANG BRAL

BA'I TSUL GYIS SO, ,SANGS RGYAS BYANG CHUB RANG BYUNG BA, ,ZHES
BYA BA NI THEG PA CHEN PO KHO NAR NGES PA'I TSUL GYIS SO, ,RDO
RJE RGYA CHEN RGYA CHEN TE, ,ZHES BYA BA NI DON DAM PA'I TSUL
GYIS SO, ,RDO RJE SGYU MA RNAM SBYONG BA, ,ZHES BYA BA NI KUN
RDZOB KYI TSUL GYIS SO, ,RDO

RJE RGYU STE GNOD SBYIN CHE, ,ZHES BYA BA NI NYON MONGS PA ZAD
PAR BYED PA'I RGYU'I TSUL GYIS SO, ,RDO RJE PADMA RNAM SBYONG BA,
,ZHES BYA BA NI GZHAN GYI NYES PA DAG PAR BYED PA'I TSUL GYIS SO,
,RDO RJE KHRO BO DRAG PO CHE, ,ZHES PA NI KHRO BO'I DKYIL 'KHOR
DU SNANG BA'I TSUL GYIS SO, ,

RDO RJE DGRA SDANG 'JOMS PA'I GTZO, ,ZHES BYA BA NI H'Um MDZAD DU
SNANG BA'I TSUL GYIS SO, ,RDO RJE 'JIGS PA SRUNG BA CHE, ,ZHES
BYA BA NI RDO RJE SRUNG BA'I RANG BZHIN GYIS SO, ,RDO RJE LCAGS
KYU DON YOD BYED, ,CES BYA BA NI RGYAL PO'I RANG BZHIN GYIS SO,
,RDO RJE RO LANGS

RO LANGS CHE, ,ZHES BYA BA NI MA H'A DE BAR SPRUL PA'I TSUL GYIS
SO, ,RDO RJE SRIN PO ZA BA PO, ,ZHES PA SRIN POR SNANG BA'I TSUL
GYI SGO NAS SO, ,RDO RJE GNOD SBYIN GNOD SBYIN CHE, ,ZHES BYA BA
GNOD SBYIN DU SPRUL PA'I SGO NAS SO, ,RDO RJE GDON TE GDON GYI
MCHOG ,CES PA

NI GDON DU SPRUL PA'I SGO NAS SO, ,'JIGS BYED DAG BYED DRAG PO
CHE, ,ZHES BYA BA NI DRI MA 'KHRU BA ZAG PA MED PA'I SGO NAS SO,
,RDO RJE 'JIGS BYED RNGAM BYED PA, ,ZHES PA NI PHYI ROL MU STEGS
'JOMS PA'I SGO NAS SO, ,BSGRUB DKA' BSGRUB PA LEGS PA STE, ,

ZHES PA NI DGA' BA SPYOD PA'I SGO NAS SO, ,RDO RJE LEGS PA DGYES
MDZAD PA, ,ZHES PA NI RDO RJE LEGS PA'I RANG BZHIN GYIS SO, ,RDO
RJE DGA' BA DGA' BA CHE, ,ZHES PA NI ZAG PA MED PA'I DGA' BA'I
RANG BZHIN GYIS SO, ,RDO RJE DGA' BA'I CHE, ,ZHES PA NI ZAG PA
MED PA'I DGA' BA'I RANG BZHIN GYIS SO, ,DGA' BA'I RDO RJE DBANG
BYED PA, ,ZHES

@289A *, ,BYA BA NI BYAS PA'I DNGOS PO BZHI'I RANG BZHIN GYIS SO,
,'OD SDUG PAS NI SDUG PA CHE, ,ZHES PA NI GZI BRJID RANG BZHIN
GYIS SO, ,NAM MKHA' DANG NI MNYAM PA'O, ,ZHES PA SPRUL PA'I RANG
BZHIN GYIS SO, ,RE BA THAMS CAD RDZOGS MDZAD

PA; ,ZHES PA NI BYAMS PA'I RANG BZHIN GYIS SO, ,RDO RJE DBANG
BSKUR RIN CHEN MCHOG ,RDO RJE RGYAL MTSAN YON TAN GTZO, ,ZHES PA
RIN CHEN DANG, RGYAL MTSAN GYI RANG BZHIN GYIS SO, ,RDO RJE YE
SHES YE SHES CHE, ,ZHES PA NI YE SHES LNGA'I SGO NAS SO, ,RIG PA

BYE BA TSOGS KYI MCHOG ,CES BYA BA LHA MO RNAMS KYI BDAG POR
SNANG BA'I SGO NAS SO, ,HA LA HA LA NAG PO CHE, ,ZHES PA NI KLU
CHEN PO'I DKYIL 'KHOR DU SNANG BA'I SGO NAS SO, ,DGRA CHE ZHING
NI 'JOMS PA CAN, ,ZHES PA NI 'JIGS BYED CHEN PO'I DKYIL 'KHOR DU
SNANG BA'I SGO NAS SO, ,

RDO RJE 'DOD PA 'DOD PA CHE, ,ZHES PA NI RDO RJE CHOS SU SNANG
BA'I SGO NAS SO, ,RNYOG MA DUS NGAN RNAM 'JOMS PA, ,ZHES PA NI
'CHI BDAG 'JOMS PA'I DKYIL 'KHOR DU SNANG BA'I SGO NAS SO, ,SKAD
CIG G-YO BA'I THE TSOM GCOD, ,CES PA NI 'JIG RTEN PA'I CHOS THAMS
CAD KYI THE TSOM

GCOD PA'I SGO NAS SO, ,GLOG BZHIN ZHAL GYI LJAGS LAS 'PHRO, ,ZHES
PA NI CHOS MYUR DU GSUNGS PA'I SGO NAS SO, ,RDO RJE ME STE MA
RUNGS 'DUL, ,ZHES PA NI ME LTAR 'BAR BA'I SGO NAS SO, ,DRAG PO
RAB SNANG SNANG MDZAD PA, ,ZHES PA NI 'DOD PA'I RGYAL PO'I SGO

GNAS SO, ,NYI MA STONG GIS GDUNGS PA'I ZHAL, ,ZHES PA NI GZI
BRJID CHEN PO'I SGO NAS SO, ,SPYAN DMAR 'JIGS PAR MDZAD PA PO,
,KHRO BO DU MA'I 'OD 'PHRO ZHING, ,PHYAG RNAMS DU MA MTSON CHA
BRGYA, ,DU MA'I ZHAL TE SKU YANG STONG, ,'KHYIL CING BRGYAN

YANG 'KHYIL PA LA, ,ZHES PA NI KHRO BO'I DKYIL 'KHOR DU SNANG
BA'I SGO NAS SO, ,SEMS KYI CHOS PAS SKU MI MNGA', ,RNAM PAR RTOG
PA MA LUS SPANGS, ,ZHES PA NI CHOS KYI SKU'O, ,MA RIG 'JOMS PA'I
TSANGS PA STE, ,'DOD CHAGS ZHE SDANG SRID MTHAR

@289B MDZAD, ,CES PA NYON MONGS PA GSUM SPONG BA'I SGO NAS SO,
,SGYU MA KHYAB 'JUG RDO RJE CAN, ,RTZE GSUM RTZE GSUM 'CHANG
'PHROG MA, ,ZHES PA MA H'A DE BA DANG KHYAB 'JUG DANG BRGYA BYIN
CHUNG MA DANG BCAS PAR SNANG BA'I SGO NAS SO, ,'DOD CHAGS ZHE
SDANG GTI MUG CHE, ,

ZHES PA KUN RIG LA SOGS PA 'DOD CHAGS KYIS 'DUL BA LA SOGS PA'I
SGO NAS SO, ,SRID DANG SRID MIN RNAM SBYONG BA, ,ZHES MOS PA RAB
'BRING RNAM PA GSUM LA SNANG BA'I SGO NAS SO, ,ZHI ZHING DUL LA
DGA' BA CHE, ,SANGS RGYAS SANGS RGYAS RAB RTOGS PA, ,

SANGS RGYAS BDAG NYID SANGS RGYAS SKU, ,ZHES PA NI SANGS RGYAS
KYI CHOS THAMS CAD BSDUS PA'I SGO NAS SO, ,RDO RJE RAB SKYES RDO
RJE SEMS, ,KUN DU BZANG PO CHER BZANG BA, ,ZHES PA RDO RJE SEMS
DPA' DANG KUN DU BZANG PO'I SGO NAS SO, ,MTSAN RNAMS DAM PAS

RNAM BRGYAN PA, ,ZHES PA NI MTSAN BZANG PO SUM CU RTZA GNYIS KYIS
BRGYAN PA'I SGRO NAS SO, ,KHAMS GSUM BDAG NYID KHYAB PA PO, ,ZHES
PA KHAMS GSUM DU SNANG BA'I TSUL GYIS SO, ,THAMS CAD RDO RJE BDAG
NYID GTZANG, ,ZHES PA 'JIG RTEN DANG 'JIG RTEN LAS

'DAS PA THAMS CAD DANG, RDO RJE 'CHANG CHEN PO NYID SNANG BA'I
SGO NAS SO, ,DE LTAR BSTOD PA BSTAN NAS PHAN YON NI GANG GIS ZHES
BYA BA LA SOGS PAS STON TE SKYES PA DANG BUD MED GANG GIS SO,
,'DI BRIS ZHES BYA BA NI RAS LA SOGS PA LA BRIS PA'O, ,KLOG 'GYUR
TAM

ZHES PA KLOG PA DANG KHA DON BYED PA'O, ,RTAG TU DE DAG 'CHANG
BYED DAM, ,ZHES PA NI BSAM PA DANG SGOM PA'I TSUL GYIS SO, ,DRAN
NAS NYAN PAR BYED KYANG RUNG, ,ZHES PA NI DRAN PA SNGON DU 'GRO
BAS NYAN PA'O, ,KYANG ZHES BYA BA NI RGYAL MTSAN GYI RTZE MO LA
'DOGS PA DANG,

MCHOD PA LA SOGS PA YANG BSDU STE DE LTA BU DAG KYANG NGO, ,DGOS
PA NI CI ZHIG YOD CE NA, PHYAG NA RDO RJE 'DRA BAR 'GYUR, ,ZHES
GSUNGS TE RDO RJE 'DZIN PA CHEN POR 'GYUR ZHES BYA BA'I THA TSIG
GO ,BCOM LDAN 'DAS KYIS ZHES BYA BA LA SOGS PAS DGA' BA DANG RJES
SU YI RANG BA

@290A *, ,STON TO, ,DE YANG GSANG SNGAGS KYI SGO'I SPYAD PA SPYOD
PAR 'DOD PA RNAMS KYIS DGE BA'I RTZA BA BSNGO ZHING RJES SU YI
RANG STE, SPRUL PA'I TSOGS LUS LA BSDUS LA SPRUL PA BYA BA NAS CI
BDER GNAS SO ZHES BYA BA'I DON TO, ,BCOM LDAN 'DAS KYIS ZHES

BYA BA NI SH'AKYA THUB PA DANG, DES BYIN GYIS BRLABS PA'I PHYAG
NA RDO RJE DANG, RDO RJE 'DZIN PA KHRO BO RNAMS KYIS ZHES BYA
BA'I DON TO, ,DE SKAD CES BKA' STZAL PA DANG ZHES PA NI RTZA BA'I
RGYUD DANG, RGYUD BYI MA DANG, PHYI MA'I PHYI MA'O, ,BRGYA BYIN
DANG TSANGS PA LA SOGS PA LHA'I 'KHOR

RNAMS DANG, LHA DANG MI DANG LHA MA YIN DANG DRI ZA DANG GNOD
SBYIN DANG SRIN PO LA SOGS PA ZHES BYA BA NI MING ZHES BYA BA
YANG SHAS CHE BA STE, RDZU 'PHRUL LA BRTEN PA'O, ,BCOM LDAN 'DAS
KYIS GSUNGS PA LA MNGON PAR DGA' STE RJES SU YI RANG NGO ZHES BYA
BA 'BRAS BU THOB PAS MNGON

PAR DGA' STE, RGYUD SPRUL PAS BSHAD PA LA RJES SU YI RANG BA'O,
,NGAN SONG THAMS CAD YONGS SU SBYONG BA'I GZI BRJID KYI RGYAL
PO'I BRTAG PA ZHES BYA BA SNGAR BSHAD PA BZHIN NO, ,PHYOGS GCIG
PA ZHES BYA BA DE KHO NA NYID BSDUS PA DANG, DPAL MCHOG DANG PO

DANG; RDO RJE RTZE MO LA SOGS PA LAS LE'U 'DI PHYOGS GCIG TU BYAS
SHENG DUM BUR BKOL BA LAS 'DIR 'DUS PAR BSTAN ZHES BYA BA'I THA
TSIG GO ,NGAN SONG RNAM PAR SBYONG BYED PA'I, ,GZI BRJID RGYAL PO
SNANG BRTZAMS PAS, ,DGE BA BDAG GIS CI BSAGS

PA, ,'GRO KUN NGAN SONG RNAMS SBYANGS TE, ,RDO RJE 'DZIN PA NYID
GYUR CIG ,NGAN SONG THAMS CAD YONGS SU SBYONG BA'I GZI BRJID KYI
RGYAL PO BRTAG PA SNANG BA'I RKYAN ZHES BYA BA RDZOGS SO,, ,,RGYA
GAR GYI MKHAN PO SU BIDYA KA RA

BARMA DANG, ZHU CHEN GYI LO TZ'A BA DGE SLONG DBANG PHYUG RGYAL
MTSAN GYIS BSGYUR CING ZHUS TE GTAN LA PHAB PA'O,, ,,