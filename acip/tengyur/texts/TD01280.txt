@132B *, ,BUNG BA 'DOD PA'I SGRUB THABS BZHUGS,, #, ,BCOM LDAN
'DAS DPAL DGYES PA RDO RJE LA PHYAG 'TSAL LO, ,DE NYID YE SHES
RGYUS SKYES PA'I, ,LONGS SPYOD RDZOGS SKU PHYAG 'TSAL NAS, ,SHIN
TU BSDUS PAR GYUR PA YI, ,BUNG BA'I SGRUB THABS BSHAD PAR

BYA, DANG PO KHO NAR KHAMS GSUM THAMS CAD SEMS TZAM DU SHES PAR
BYAS LA, DE NAS BDAG NYID DPAL HE RU KA'I GZUGS CHU SKYES DMAR
PO DANG 'DRA BA SKAD CIG GIS RDZOGS PAR BYAS TE, RANG GI SNYING
GAR BCU DRUG PHYED KYI PADMA SHIN TU DMAR BA BSAMS LA, DE YI LTE
BA LA A'A

LI YANG DAG PAR BSDUS PA'I GZUGS, SANGS RGYAS THAMS CAD KYI YON
TAN RJES SU CHAGS PA'I YI GE AAm DANG H'Um YANG DAG PAR YID KYIS
BRIS TE, DE NAS H'Um DANG AAm LAS BYUNG BA SHIN TU DMAR BA'I 'OD
ZER YID BZO BAR BYED PA SPROS TE, GUR GUM LTA BU'I 'OD ZER DE
PHYOGS

THAMS CAD KHYAB STE, SEMS CAN THAMS CAD RANG GI GZUGS SU BYAS LA
DE'I SKU GSUNG THUGS LHAN CIG TU BKUG STE, H'Um DANG AAm GNYIS
KYI THIG LE LA GZHUG PAR BYA'O, ,DE NAS H'Um YONGS SU GYUR PA
LAS, THABS DANG SHES RAB KYI RANG BZHIN BUNG BA'I GZUGS, RIN PO

CHE LTA BU'I SNYING RJE CHEN PO'I RANG BZHIN ME TOG GI RO
'THUNGS PAS BRGYAL BA, H'Um GI NGO BO'I SGRA RTAG RING DU SGROG
PA, BDAG MED MA DANG HE RU KA'I RANG BZHIN BSGOM PAR BYA'O, ,DE
NAS DE'I SNYING GAR TSON DMAR PO, ,KO BA'I CHU LTA BU'I THIG LE
PHRA MO AAm DANG H'Um GI YI GER BLTAS TE, DE

NAS THABS DANG SHES RAB KYI BUNG BA SROG GI RLUNG LA ZHON TE,
SNA'I BU GA NAS PHYUNG LA, KHAMS GSUM NA GNAS PA SEMS CAN GYI
LUS NGAG YID GSUM RNAM PAR DAG PAR BYAS TE BSDU'O, ,YANG DBUGS
KYI RLUNG LA BRTEN NAS JI LTA BAR BYA STE, RANG GI SNYING GA'I
PADMA'I LTE BA

LA RAB TU RNAM PAR DAG PA LA GZHUG PAR BYA STE, GZHAN GYI SKU
GSUNG THUGS DANG, RANG GI SKU GSUNG THUGS GCIG TU MNYAM PAR
BSGOM PAR BYA'O, ,DE LTAR YANG DANG YANG DU JI SRID SKAD CIG GIS
MTHONG GI BAR DU, DBUGS LA BRTEN PA'I GZUGS BSGOM PAR BYA'O, ,

@133A *, ,DE LTAR GOMS PA'I RTING LA SKYES PA DANG BUD MED KYI
SKAD CIG PADMA DMAR PO 'DAB MA BRGYAD PA RNAM PAR BSAMS LA, DE'I
RO BUNG BA SROG DANG RTZOL BA LA BRTEN NAS SNGA MA BZHIN DU
BYUNG STE, BDAG NYID KYI SNYING GI ME TOG LTE BA LA GZHUG PAR
BYA STE, SKYES PA'I

SNA'I BU GAR ZHUGS TE, LUS NGAG YID GSUM GYI GZUGS, SNYING GA'I
PADMA'I LTE BA LA 'DUG STE DE'I SNYING GA'I PADMA'I 'DAB MA LA
LUS KYI RANG BZHIN GYI RDUL YOD PA BDAG NYID KYI LUS BSGOM, NGAG
GI RANG BZHIN PADMA 'THUNGS, ,SEMS KYI RANG BZHIN PADMA'I SNYING
PO ZOS

TE, DE NAS SGRUB PA POS RANG GI DBUGS KYI RLUNG BKUG STE, SKYES
PA'I SNA'I BU GA NAS PHYUNG LA, BDAG NYID SNA'I BU GA NAS SNYING
GI PADMA'I GE SAR LA GZHUG GO, ,DE LTAR LUS SPRUGS DER LUS KYANG
RANG BZHIN GYI CHU SKYES KYI RDUL GNYIS GCIG TU BYAS, NGAG GI
RANG BZHIN

GYI ME TOG GI KHU BA GNYIS GCIG TU BYAS, SEMS KYI RANG BZHIN
PADMA'I SNYING PO GNYIS GCIG TU BYAS PAR BSAM PAR BYA'O, ,DE
YANG DE LTAR SPROS PA DANG, DE LTAR GZHUG PA DANG, DE LTAR
BSTIMS TE, YANG DAG PAR BSAM PAR BYA'O, ,DE YANG DANG YANG DU JI
SRID DU RJES SU

CHAGS PA MTHONG BA DANG, JI LTAR BSGOM PA BZHIN DU SHES NAS BYED
DE, JI LTAR MNGON PAR 'DOD PA GRUB PAR BYED DO, ,'DIR BSGOM PA
'DI BYAS NA, BUD MED DGA' BA'I SEMS KYIS CHAGS PAR BYED PA DANG,
'DOD PAS BRGYAL BA'I LUS KYIS, SGRUB PA PO'I SEMS

BDE BAR BYED CING DBANG DU 'GYUR RO, ,NYES PA YOD PAR MTHONG NA,
JI LTAR BSTAN PAR MI BYA'O, ,GAL TE BYAS NA CHEN PO'I SDIG PAR
'GYUR RO, ,DE BAS NA SNGON DU YUL DANG YUL MA YIN PA SHES PAR
BYAS LA, DE SHES PA DANG, JI LTAR BSTAN PA BSGOM PAR BYA'O, ,

BUNG BA 'DOD PA SGRUB PA'I THABS, ,RNAM PAR BSGRUBS PA'I BSOD
NAMS KYIS, ,'DIR NI 'KHOR BA'I SKYE BO RNAMS, ,DPAL GYI SNYING
RJE THOB PAR SHOG, ,RDZOGS SO, ,GRUB PA BRNYES PA'I RATNA
TZANDRAS MDZAD PA, LO TZ'A BA KHU DNGOS GRUB PO,, ,,