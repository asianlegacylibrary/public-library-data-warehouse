@115A *, ,RDO RJE THEG PA'I
MTHA' GNYIS SEL BA BZHUGS, #, ,SANGS RGYAS LA PHYAG 'TSAL LO,
THEG MCHOG RDO RJE'I THEG PA LA, ,SGRO 'DOGS PA DANG SKUR PA YI,
,MTHA'

@115B GNYIS RNAM PAR SPANG BA'I PHYIR, ,GSANG BA'I GRUB MTHA'
DBYE BAR BYA, ,DANG POR RE ZHIG LUNG GI GSANG SNGAGS KYI THEG PA
THUB PA'I BKA' NYID DU BSTAN TE, 'PHAGS PA YONGS SU MYA NGAN LAS
'DAS PA LAS, BSTAN BCOS SAM RIG SNGAGS SAM, GSANG SNGAGS GANG CI
YANG

RUNG BA DE DAG THAMS CAD NI RDZOGS PA'I SANGS RGYAS KYIS GSUNGS
PA YIN PAR SHES PAR GYIS SHIG CES GSUNGS SO, ,YANG 'PHAGS PA
GSANG BA LUNG BSTAN PA'I MDO LAS, RGYU LA SBYOR BA RGYU YI CHOS,
,'KHOR LO SHIN TU BSKOR BYAS NAS, ,'BRAS BU'I THEG PA NYE

LAM ZHIG ,MA 'ONGS PA NA 'BYUNG BAR 'GYUR, ,ZHES BYA BA LA SOGS
PA GSUNGS SO, ,DE BZHIN DU 'PHAGS PA LHAG PA'I BSAM PA BSKUL BA'I
MDO LAS KYANG, BYANG CHUB SEMS DPA' DRUG CU MA 'ONGS PA'I DUS NA
BSTAN DANG GSANG SNGAGS LA MKHAS PA 'BYUNG BAR

'GYUR BAR LUNG BSTAN TE, DE BAS NA THUN MONG GI LUNG NYID LAS
GSANGS SNGAGS KYI THEG PA SANGS RGYAS KYI BKA' NYID DU GRUB BO,
,RIGS PAS KYANG GRUB STE, BDEN PA RNAM PA GNYIS LA GNAS SHING
BDAG DANG GZHAN GYI DON BSGRUB PA'I PHYIR RO, ,DA NI GSANG SNGAGS
KYI CHE BA NYID

BRJOD PA'I MTSAN BSTAN TE, DBYER MED PA DANG, 'BRAS BU NYID LAM
DU GYUR PA DANG, THABS KYI CHE BA NYID DANG, SHIN TU GSANG BAR
BYA BA'I PHYIR RDO RJE'I THEG PA DANG, 'BRAS BU'I THEG PA DANG,
THABS KYI THEG PA DANG, GSANG BA'I THEG PA ZHES BYA'O, ,DE DAG
KYANG THABS KYI

THEG PA NYID LAS BYUNG BA'I, ,DE NI THABS KYI CHE BA ZHES BYA BA
DE NYID LA BSTAN TE, GSANGS SNGAGS KYI THEG PA 'DI PHA ROL TU
PHYIN PA'I THEG PA CHEN PO DBU MA LAS KYANG KHYAD PAR CI YOD PA
BSTAN TE, DMIGS BA BLA NA MED PA LA DMIGS PA'I THABS DANG, SGRUB
PA BLA NA MED PA DANG, YE

SHES BLA NA MED PA DANG, BRTZON 'GRUS BLA NA MED PA DANG, GDUL
BYA MA LUS PA 'DZIN PAR NUS PA DANG, NYON MONGS PA BYIN GYIS RLOB
PA DANG, BYIN GYIS RLOB PA MYUR BA DANG, MYUR DU 'BYUNG BA DANG,
NYON MONGS PA SPONG BA DANG, BSAM PA BLA NA MED PA DANG, SPYOD PA
BLA NA MED PA'I THABS

@116A *, ,MKHAS PA STE, DE LTAR THABS MKHAS PA NYID RNAM PA BCU
GCIG GIS KHYAD PAR DU 'PHAGS SO, ,DE LA JI LTAR NA DMIGS PA BLA
NA MED PA LA DMIGS PA'I THABS MKHAS PA YIN ZHE NA, LAM DER NI
'PHAGS PA SHES RAB KYI PHA ROL TU PHYIN PA 'BUM PA DANG, SDONG

PO BKOD PA LA SOGS PA DMIGS PA YIN LA, LAM 'DIR NI DE DAG TU MA
GRAGS PA DPAL DGYES PA'I RDO RJE 'BUM PHRAG LNGA PA DANG, DPAL
GSHIN RJE DGRA NAG PO 'BUM NYI KHRI LNGA STONG PA DANG, DPAL NAM
MKHA' DANG MNYAM PA 'BUM PA LA SOGS PA THUN MONG MA YIN PA'I

DMIGS PA LA DMIGS PA'I PHYIR RO, ,SGRUB PA BLA NA MED PA NI LAM
DER LUS KYI BKOD PA THOS NAS MNGON SUM MA YIN PA'I DON BYED NUS
PA LTAR 'DIR NI DER MA THOB PAR TING NGE 'DZIN THOB PAS MNGON SUM
MA YIN PA'I DON BYED PAR NUS PA'O, ,SEMS GNAS PAR BYED PA'I TING
NGE

'DZIN KHYAD PAR CAN LA BRTEN PAS, RGYU DANG NGO BO NYID DANG, LAS
DAG LAS YE SHES KYI RGYU MYUR BA NYID BLA NA MED PA'O, ,DAM TSIG
GI DBANG GIS BRTZON 'GRUS CHEN PO RANG DBANG MED PAR BRTZAM PAS
BRTZON 'GRUS BLA NA MED PA'O, ,RIGS NGAN SME SHA CAN LA SOGS,
,GSOD PA DON

DU GNYER BA YANG, ,ZHES BYA BA LA SOGS PAS GDUL BYA THEG PA GZHAN
LAS SPANGS PA YANG 'DIR SNANG BAS NA GDUL BYA MA LUS PA 'DZIN PAR
NUS PA'O, ,LHA'I KHA DOG DBYIBS KYI DAM TSIG DANG THAMS CAD YUL
KHYAD PAR CAN DU BYAS PAS NYON MONGS PA RANG BZHIN GYIS SPONG

BAS NYON MONGS PA SPONG BA BLA NA MED PA'O, ,MCHOD PA'I RANG
BZHIN DANG BDE BA LA BRTEN PA'I RDZOGS PA'I RIM PAS NYON MONGS PA
BYIN GYIS RLOB PA'O, ,LAM DER, DE BZHIN GSHEGS PAS DBANG BSKUR
BA, ,SA LA ZHUGS NAS THOB PAR 'GYUR, ,ZHES GSUNGS PA LTA BU MA
YIN GYIS,

THABS MKHAS PA LA BRTEN PAS DA LTA NYID DU NAS, DE BZHIN GSHEGS
PA RNAMS BYIN GYIS RLOB PAS NA BYIN GYIS RLOB PA MYUR BA'O, ,SNGA
MA DANG PHYI MA'I KHYAD PAR LA GNAS PA DE NI CHES MYUR BAR 'KHOR
BA LAS 'BYUNG BAS NA MYUR DU 'BYUNG BA STE, DPAL MCHOG DANG PO
DANG GSANG BA'I

@116B MDZOD LAS JI SKAD GSUNGS PA, BYANG CHUB SEMS DPA' TSE BCU
DRUG GIS DE BZHIN GSHEGS PA'AM RDO RJE 'CHANG BA'I DNGOS GRUB
THOB PO ZHES PA DANG, DE YIS SKYE BA BDUN LA NI, ,MA BSGRUBS PAR
NI DNGOS GRUB 'THOB, ,CES SO, ,YANG GZHAN LAS, SANGS RGYAS TSE
GCIG GIS

'THOB BO, ,LA SOGS PA GSUNGS PA'O, ,BSAM PA BLA NA MED PA NI,
,SKU GSUNG THUGS LA SBYOR BA STE, ,DE YANG SKU LA SBYAR BAS NI
YON TAN BZHI BSKYED DE, THA MAL PA'I SPROS PA'I BAG CHAGS MYUR DU
LDOG PA DANG, LAS KYI RNAM PAR SMIN PA MYUR DU 'DOD PA DANG, BSOD
NAMS KYI TSOGS CHEN PO

SKYE BA DANG, CHOS BDAG MED PA LA RANG BZHIN GYIS 'JUG PA'O, ,DE
YANG JI LTAR ZHE NA, THA MAL PA'I RTOGS PA BZLOG STE SANGS RGYAS
KYI SKU LA GNAS PAS THOG MA MED PA'I DUS CAN GYI LUS DANG MING
DANG RIGS LA SOGS PA'I RTOG PA MYUR DU LDOG PA'O, ,LHA'I SKU DE
NI ZHI GNAS DANG LHAG

MTHONG DU 'BREL PA'I LAM GYI MCHOG YIN LA, TING NGE 'DZIN DE
GNYIS THOB NA SNGON GYI LAS KYI 'BRAS BU MYUR DU LDOG PA STE, JI
SKAD DU RNAM PAR SNANG MDZAD MNGON PAR BYANG CHUB PA LAS, RNAM
PAR SMIN PA 'DIR SMIN PA, ,LAS RNAMS KYI NI 'BRAS BU THOB, ,GANG
GI TSE NA GRUB PA THOB, ,

DE YI TSE NA LAS RNAMS BZLOG ,SEMS NI RANG DNGOS MED PHYIR DANG,
,'BRAS BU RGYU RNAMS SPANGS PA'I PHYIR, ,LAS KYI SKYE BA RNAMS
LAS THAR, ,SKYE BA NAM MKHA' LTA BU YIN, ,ZHES GSUNGS SO, ,SANGS
RGYAS RJES SU DRAN PA DANG, SANGS RGYAS LA SHES NAS DAD PAR 'GYUR
BA DANG,

LONGS SPYOD RNAMS RTAG TU MNGON PAR 'GYUR BAS BSOD NAMS KYI TSOGS
CHEN PO SKYE BA'O, ,LHA'I SKU BSGOM PA MNGON DU GYUR PA NA CHOS
THAMS CAD RANG GI SEMS SNANG BA TZAM DU SHES PAR 'GYUR BA LA,
YANG SEMS DE YANG MA GRUB PAR SHES PA 'BYUNG BA'I PHYIR DANG,
GZHAN YANG

BSOD NAMS DANG LDAN PA'I SEMS KYI RGYUD LA YE SHES SKYE BAS NA
BSOD NAMS NYID YE SHES KYI RGYU LTA BUR GNAS PA STE, JI SKAD DU
'PHAGS PA RGYA CHER ROL PA LAS, BCOM LDAN 'DAS BYANG CHUB CHEN PO
BRNYES NAS GSUNGS PA, BSOD NAMS LDAN PA'I MI YIS BSAM PA RNAMS
KYANG

@117A *, ,'GRUB, ,CES PA LA SOGS PA BSOD NAMS NYID SANGS RGYAS
PA'I RGYUR BSNGAGS PA'O, ,DE BAS LHA'I BSGOM PA DE, CHOS BDAG MED
PA'I DON LA RANG BZHIN GYIS 'JUG PAR BYED DO, ,GSUNG LA SBYAR BAS
NI YON TAN BCU GNYIS SKYED DE, RGYAL BA'I BKA' DAM

PA BTON PAR 'GYUR BA DANG, CHOS RJES SU DRAN PAR 'GYUR BA DANG,
CHOS LA SHES NAS DAD PAR 'GYUR BA DANG, NGAG BDEN PA'I TSIG 'GRUB
PA DANG, SHES RAB DANG LDAN PA'I THABS DANG YE SHES DANG DRAN PA
THOB PA DANG, TING NGE 'DZIN RTZE GCIG PA 'THOB PA DANG, 'PHAGS
PA

MCHOD PAR 'GYUR BA DANG, 'GRO BA'I DON BYAS PAR 'GYUR BA DANG,
LHA NYE ZHING GRUB PA MYUR BAR 'GYUR BA DANG, CHOS THAMS CAD YI
GE'I SGYU 'PHRUL DU DBANG SGYUR BAR 'GYUR BA DANG, SGRA THAMS CAD
BRAG CA DANG 'DRA BA'I SHES PA SKYE BA DANG, CHOS BDAG MED PA LA
RANG BZHIN GYIS 'JUG

PAR 'GYUR BA'O, ,DE YANG JI LTAR ZHE NA, DE BZHIN GSHEGS PA'I
GSANG BA'I SNYING PO'I 'BRU GCIG PA ZHIG LAN CIG BTON PAS ZAB
CING RGYA CHE BA'I MDO SDE DAG BTON PAS KYANG BSKRUN DU MED PA'I
YON TAN 'THOB PAS NA BKA' DAM PA BTON PA'I YON TAN YOD DO, ,GSANG
SNGAGS

KYI MTHU YANG DANG YANG DU DRAN PAR 'GYUR BA DANG, DE'I MTHU LA
YID CHES SHING DANG BA'I DAD PA 'BYUNG BAS NA CHOS RJES SU DRAN
PA DANG, CHOS LA SHES NAS DAD PAR 'GYUR BA'O, ,BZLAS PA GRUB PA'I
GSANG SNGAGS KYI TSIG LAS SU YANG MI 'DA' BAS NA, NGAG BDEN PA'I
TSIGS GRUB PA'O, ,

GSANG SNGAGS DANG RIG SNGAGS DANG GZUNGS SNGAGS DAG GI MTHU NI
SHES RAB DANG THABS DANG, SHES RAB DANG YE SHES DANG, SHES RAB
DANG DRAN PA THOB PAR BYED PAS NA YON TAN DE GSUM THOB PA'O, ,DE
YANG LHA PHO'I NI GSANG SNGAGS, MO'I NI RIG SNGAGS, SNGAGS GCIG
NYID LHA PHO MO

GNYI GA'I SNGAGS SU 'GYUR BA NI GZUNGS SNGAGS SO, ,YANG SNGAGS
GCIG NYID LA DE GSUM CHAR TSANG BA DANG, LHA GCIG NYID LA SNGAGS
DE GSUM CHAR TSANG BA YANG YOD LA, RIG SNGAGS DANG GZUNGS SNGAGS
GNYI GA LHA MOR GZHAG PA YANG YOD PAS THAMS CAD DU NI GCIG

@117B TU MA NGES SO, ,BZLAS PA'I SNGAGS KYI RNAM PAR RTOG PA'I
RNAM PA BLO LA SNANG BA RTZE GCIG PA DE RDO RJE BZLAS PA LA SOGS
PAS THOB PA, DE THOB PA NI TING NGE 'DZIN RTZE GCIG PA YIN PAS
NA, YON TAN DE THOB BO, GSUNG YIG 'BRU LAS 'OD ZER 'PHROS PAS
MCHOD PAR GYUR PA DES

'PHAGS PA MCHOD PA DANG, 'GRO BA'I DON CI RIGS SU BYED PAS NA YON
TAN DE GNYIS 'GRUB PO, ,SPRO BSDU DANG BZLAS PA'I MTHUS SGRIB PA
BYANG ZHING SGRIB PA BYANG BA NA NYE BAR BYA BA NYE ZHING BSGRUB
PAR BYA BA 'GRUB PAS NA LHA NYE ZHING GRUB PA MYUR BA'I YON TAN
'THOB BO, ,GSUNG YIG

'BRU LA DMIGS PA THOB PA NI SNANG BA THAMS CAD YI GE'I RANG BZHIN
DU MTHONG BA DANG, YI GE'I SGYU 'PHRUL STON PAR NUS PAS NA CHOS
THAMS CAD YI GE'I SGYU 'PHRUL DU DBANG SGYUR BAR NUS PA'I YON TAN
'THOB BO, ,BZLAS PA BYED PA'I DAM TSIG NI SGRA NYID BRAG CA LTA
BUR SHES PAR BYA

BA YIN PAS NA RANG BZHIN GYIS 'DRIS PA'I DBANG LAS SGRA THAMS CAD
BRAG CA LTAR SHES PA'I YON TAN 'GRUB BO, ,BZLAS PA'I DMIGS PA
THOB PA NA CHOS THAMS CAD RANG GI SEMS SNANG BA TZAM DU SHES PAR
'GYUR LA, SEMS DE YANG RANG BZHIN MED PAR SHES PAR 'GYUR BA'I

PHYIR DANG, SNYING PO 'DI LAN CIG BRJOD PAS KYANG SDIG PA THAMS
CAD NGES PAR BSREG GO ZHES BYA BA LA SOGS PA GSUNGS PAS NA, BZLAS
PA NI SGRIB PA ZAD PAR BYED LA, DE ZAD PA NA DE'I SEMS LA RANG
BZHIN GYIS YE SHES SKYE BA STE, DE BAS NA BDAG MED PA'I DON LA
RANG

BZHIN GYIS 'JUG PA'I YON TAN 'GRUB PO, ,THUGS LA GNAS PAS NI YON
TAN THAMS CAD BSKYED PA STE, DE YANG SNGAGS PA DAG GI THUGS LA
SBYOR BA NI, DUS DANG GNAS SKABS THAMS CAD DU CHOS THAMS CAD SGYU
MA DANG 'DRA BAR BLTA BA DANG, MI 'BRAL BAR GNAS PA YIN TE,

JI SKAD DU GSUNGS PA, MANG DU SMRA BA NI 'DIR CI DGOS, RDO RJE
THEG PA'I DE NYID NI, ,RNAL 'BYOR PA YIS GANG GANG DMIGS, ,DE
DANG DER NI SGYU MAR BLTA, ,ZHES SO, ,DE LTAR KUN NAS NYON MONGS
PA DANG RNAM PAR BYANG BA'I CHOS THAMS CAD LA SGYU MA DANG 'DRA
BAR BLTA BA DANG, MA BRAL BAS

@118A *, ,NYON MONGS PA TSEGS MED PAR SPONG BA DANG, DGE BA LA
RLOM SEMS LA SOGS PA 'DOR LA, DE NYID KYIS DE'I 'JIG RTEN DANG
'JIG RTEN LAS 'DAS PA'I PHUN SUM TSOGS PA MA LUS PA THOB PAS NA
THUGS LA GNAS PA'I YON TAN DE 'THOB BO, ,DE LTA NA, DE NYID DBU
MA

DAG KYANG 'DOD PA NYID, ,BDAG NI MNYAM PAR GZHAG CE'AM LANGS ZHES
RLOM SEMS MED, ,CES PA DANG, JI LTAR DUG DANG 'DRES PA'I KHA ZAS
BZANG ZA BA, ,DKAR PO'I CHOS LA DMIGS PA'ANG RGYAL BAS DE 'DRAR
GSUNGS, ,ZHES BYA BA LA SOGS PAS DUS DANG GNAS

SKABS THAMS CAD DU KUN NAS NYON MONGS PA DANG RNAM PAR BYANG BA'I
CHOS THAMS CAD SGYU MA DANG 'DRA BAR BLTA BAR GSUNGS KYI DE LAS
GZHAN DU MA YIN NO ZHE NA, DE NI BDEN MOD KYI 'ON KYANG LAM DER
NI SNGOM PA'I DBANG DU BYAS TE, DE LTAR MA BLTAS NA SDOM PA 'DI
NYAMS PA ZHES

MA BZHAG LA, DE NYID KYIS DA DAG SHIN TU G-YEL BAS BRGYA LAM NA
SHES PA DE 'BYUNG BA DANG 'DRA BA YIN LA, LAM 'DIR NI SKU GSUNG
THUGS KYI DAM TSIG LAS SHES PA DE DANG MA BRAL NA THUGS KYI DAM
TSIG LAS NYAMS PAR BZHAG PAS NA DAM TSIG NYAMS PAS 'JIGS PA

BSKUL TE, RTAG TU TING NGE 'DZIN DE DANG 'BRAL BAR MI BYED CING
BRAL BAR SPYAD PAS NI YANG BAG YOD PAS SDOM ZHING 'CHAGS PA LA
YANG SBYOR BA NA RTAG TU MI 'BRAL BA STE, DE BAS NA JI LTAR DE
BZHIN GSHEGS PA'I THUGS DNGOS POR 'DZIN PA LAS RTAG PAR DBEN PA
LTAR SNGAGS

PA'I SHES PA YANG RTAG PAR DNGOS POR 'DZIN PA LAS GROL ZHING SGYU
MA DANG 'DRA BAR RANG BZHIN GCIG PA LAS MI PHYED PAS 'DI RDO
RJE'I THEG PA ZHES BYA LA, LAM GZHAN PAS MYUR BA YANG YIN NO, ,DE
BAS NA THEG PA CHEN PO 'DI NI DBANG PO RNON PO'I DBANG DU BYAS PA
YIN NO, ,DE'I PHYIR

GSUNGS PA, RGYAL BA'I GZHI RNAMS MA THOB KYANG, ,YID BRTAN PAR NI
'GYUR MA YIN, ,JI SRID SA BRGYAD LA GNAS PAR, ,THEG PA DMAN 'JIGS
DE LA YOD, ,GSANG BA'I DKYIL 'KHOR CHEN PO 'DIR, ,RGYAL BA'I SRAS
PO RAB NGES NA, ,YID NGES PAR NI GYUR PA YIS, ,THEG

@118B PA CHE LA GZHOL BA YIN, ,ZHES SO, ,SPYOD PA BLA NA MED PA
NI MI MTHUN PA'I SPYOD PA GSUM SPANGS PA STE, DE LA NUS PA CHUNG
BAR BYED PA'I SPYOD PA NI, DKA' THUB SDOM PA MI ZAD PA, ,BSTEN
PAS GRUB PAR MI 'GYUR GYI, ,'DOD PA'I LONGS SPYOD THAMS CAD LA,
,BRTEN NAS MYUR

DU 'GRUB PAR 'GYUR, ,ZHES GSUNGS PA STE, LUS 'DI NI SHIN TU GSOS
SHING STOBS YOD PAR BYAS LA YID SHIN TU DGA' BAR BYAS TE, DE NAS
DE GNYIS SHIN TU DRAG PAR DGE BA SPYAD PAS TSAR GCAD KYIS, LUS
NYAM CHUNG BA DANG YID MI DGA' BAS NI RNAL 'BYOR GA LA 'GRUB,
BLO'I

STOBS CHUNG BA DAG NI LUS SHIN TU GSOS SHING STOBS CAN DU BYAS
KYANG DGE BAS TSAR GCOD PAR MI NUS KYI, 'DOD CHAGS KYI MTHA' LA
SOGS PAR GYUR DU DOGS NAS SBYANGS PA'I YON TAN LA SOGS PA BSTEN
PAR GSUNGS SO, ,'DIR NI BLO'I STOBS YOD PA DAG LA DGONGS PAS
LONGS

SPYOD NYID GNANG NGO, ,DGE BAS TSAR GCOD PAR MI NUS PA NI SNGAGS
PA NYID KYANG MA YIN NO, ,LONGS SPYOD KYANG MA GNANG BA NYID YIN
NO, ,G-YENG BAR BYED PA'I SPYOD PA NI, ,GAL TE BYANG CHUB MCHOG
'DOD NA, ,GLEGS BAM BKLAG PAR MI BYA ZHING, ,MCHOD RTEN BSKOR BA
MI BYA'O, ,BYAS NA

BYANG CHUB RNYED PAR DKA', ,ZHES BYA BA LA SOGS PA GSUNGS TE,
'DOD PA'I 'BRAS BU BYANG CHUB SGRUB PA LA RGYU'I GTZO BO NI, SEMS
YIN PAS DANG POR NI, SEMS TSAR GCAD CING BYA BA GZHAN GTZOR MI
BYA'O, ,SEMS LA DBANG MA THOB PA DAG NI GLEGS BAM BKLAG PA LA

SOGS PA LUS DANG NGAG GI BYA BA SPYOD PA NA SEMS G-YENG BAR 'GYUR
BAS BYA BA THAMS CAD BTANG STE, CI BDER GNAS PAS SEMS LEGS PAR
BLTA STE, SEMS KYI DMIGS PA THOB NAS NYON MONGS PA RAGS PA GCOD
PA'I DBANG THOB PA NA BYA BA PHYI ROL PA SPYAD PA'AM, YANG NA
SEMS

STONG PA NYID 'BA' ZHIG BSGOM PAS CHOG GI LUS DANG NGAG GI BYA BA
NI DGOS TE, RNAM PAR SNANG MDZAD MNGON PAR BYANG CHUB PA LAS,
MTSAN MAR BCAS PAS MTSAN BCAS KYI, ,DNGOS GRUB RGYAL BA DAM PA
BZHED, ,MTSAN MA MED LA GNAS PA NI, ,MTSAN MAR BCAS PA'ANG

@119A *, ,GRUB TU RUNG, ,DE BAS RNAM PA THAMS CAD DU, ,MTSAN MA
MED LA GNAS PAR BYA, ,ZHES GSUNGS SO, ,SLOB DPON YE SHES SNYING
POS KYANG BDEN PA GNYIS RNAM PAR 'BYED PA'I 'GREL PA LAS, CHOS
KYI DBYINGS RTOGS NA 'JIG RTEN DANG 'JIG

RTEN LAS 'DAS PA'I CHOS THAMS CAD BOS PA BZHIN DU 'DU STE, ZAD PA
SHES PA ZAG BCAS KYANG, ,ZHES PA'I LUNG DANG LDAN PAR BSHAD DO,
,DE BAS NA, BDAG GI NYON MONGS PA SPANG BA DANG, GZHAN GYI DON
RTZOL BA DANG BCAS PA 'BYUNG BAR BYA BA LA NI STONG PA NYID 'BA'

ZHIG BSGOM PA'AM, DANG POR SEMS 'BA' ZHIG DBANG DU BYAS LA DE'I
RJES LA BYA BA GZHAN SPYAD PA 'DI NI THABS KYI MCHOG GO, ,'DI NI
KRi YA DANG, YO GA DANG, AU PA YO GA DAG LA MED PAS, RNAL 'BYOR
CHEN PO'I TSUL SPYOD PA RNAM PA GSUM LAS SPROS PA MED PA'I

SPYOD PA'AM, SHIN TU SPROS PA MED PA'I SPYOD PA DANG MTHUN PA'O,
,DNGOS POR 'DZIN PA'I SPYOD PA NI, ,SHA LNGA DANG NI BDUD RTZI
LNGA, ,RNAM RTOG SPANG PHYIR CI RIGS BSTEN, ,ZHES BRJOD PA STE,
'DI NI GTZANG BA'O, ,'DI NI MI GTZANG BA'O ZHES RTOG PA NYID
'CHING BA YIN PA'I PHYIR

SDIG PA MED PA'I SHA SHIN TU SMAD PA MI DANG RTA DANG, BA LANG
DANG, KHYI DANG, GLANG PO CHE DAG DANG, THABS KYIS ZIN PAR SPYOD
PA DAG GIS 'CHI BA ZLOG PA'I BDUD RTZI KHU BA DANG, KHRAG DANG,
BSHANG BA DANG, GCI BA DANG, MI'I SHA DAG CI RIGS PA'I TSUL GYIS
STONG PAR BSAM ZHING,

YANG DE DAG NYID LHA'I BDUD RTZI LTAR BSAMS NAS, CHAGS PA MED PAR
SPYAD NA RIM GYIS MI GTZANG BA DANG, GTZANG BA'I RNAM PAR RTOG PA
MI 'BYUNG LA, DE'I TSE CHOS THAMS CAD LA THA DAD PA'I RTOG PA
'BYUNG BA BRDZUN YIN PAR NGES PA'I SHES PA 'BYUNG BA DANG, MI MA
YIN PA KHA CIG DE

NYID KYIS DE LA YONGS SU DGA' BA 'BYUNG ZHING CHOS BZHIN DU SKYOB
PA DANG DE'I GDAMS NGAG 'DZIN PAR 'GYUR BA YOD DO, ,SHA LNGA BDUD
RTZI LNGA NI MTSON PA STE, YUL GANG NA SHA LA SOGS PA MI GTZANG
BAR 'DZIN PA DE DAG DE NYID LA MA CHAGS PAR SPYOD DO, ,MNYAM PA'I
SHES PA MTHONG BA NA BDAG GI

@119B DON DU DE DAG SPYAD PAR BYA MI DGOS SO, ,'DI NI SPYOD PAS
MYUR BA'O, ,DE LTAR THABS MKHAS PA BCU GCIG PO 'DI DAG GIS 'PHAGS
PA NA 'DI THABS KYI THAG PA ZHES BYA'O, ,THEG PA CHEN PO'I YANG
CHEN PO ZHES BYA'O, ,THABS MYUR BA DANG, SLA BA DANG, MANG BA
DANG, MKHAS PA ZHES BYA'O, ,GANG

YAG; DON GCIG NYID NA'ANG MA RMONGS DANG, ,THABS MANG DKA' BA MED
PHYIR DANG, ,DBANG PO RNON PO'I DBANG BYAS PAS, ,SNGAGS KYI BSTAN
BCOS KHYAD PAR 'PHAGS, ,ZHES BSHAD PA DANG, DMIGS PA RNAM PAR DAG
PA DANG, ,GROGS KYI MTHU DANG SPYOD PA YIS, ,BLO LDAN RNAMS

KYI THEG PA NI, ,CHEN PO'I CHEN PO NYID DU BSGRAGS, ,ZHES PA LA
SOGS PAS THEG PA 'DI'I CHE BA NYID BRJOD PA YANG TSUL SNGA MA DAG
NYID DU 'DUS PAR BLTA'O, ,MDOR BSDUS PA 'DI BRJOD DE, GSANG
SNGAGS NI GNYIS TE, NGO BO NYID KYI GSANG SNGAGS THABS DANG SHES
RAB GNYIS SU

MED PA DANG, BTAGS PA'I GSANG SNGAGS LHA DANG SNGAGS DANG PHYAG
RGYA DANG PHRIN LAS DANG TING NGE 'DZIN GYI TSOGS DANG MCHOD PA
DANG, BSTOD PA LA SOGS PA'O, ,DE'I DBANG GIS GDUL BYA YANG GNYIS
TE, MCHOG DANG MCHOG MA YIN PA'O, ,MCHOG GIS NI SNGAR BSHAD PA'I
THABS

BCU GCIG PO MA LUS PA BSGRUB PO, ,MCHOG MA YIN PAS NA RE ZHIG
RNAM PAR BYANG BA'I SGO KHYAD PAR CAN LA ZHUGS PA TZAM LAS THABS
DE DAG BSGRUB PAR NUS PA MA YIN NO, ,'ON KYANG DE LA YANG BRNYAS
PAR MI BYA STE, JI LTAR GSUNGS PA, DPER NA MAR GYIS GANG BA'I
SNOD, ,ME YI DBUS

SU BZHAG GYUR NA, ,MAR SAR STENG DU ZHU 'GYUR ZHING, ,SNOD KYI
DRI MA 'JIG PAR 'GYUR, ,DE BZHIN SHR'I HE RU KA YI, ,MTSAN GYIS
SDIG PA 'JIG PAR 'GYUR, ,ZHES DPAL BDE MCHOG PHYI MA'I PHYI MA
LAS SO, ,'DI NI SKUR PA SPANG BA'O, ,'BRAS BU YANG DAG PAR 'GRUB
PA DANG, LAS LA NI

KHYAD PAR MED DE, JI SRID NAM MKHA' KHYAB BAR SANGS RGYAS THAMS
CAD KYI YE SHES KYIS KHYAB LA, JI SRID YE SHES KYIS KHYAB PA DE
SRID SKUS KHYAB PA'I PHYIR DANG, DANG PO SEMS CAN MA LUS PA DANG,
ZHING MA LUS PA SBYANG PA'I PHYIR ZHUGS PA DANG, SPANGS PA DANG,
YE SHES LA KHYAD MED PA DANG,

@120A *, ,SLOB PA'I GNAS SKABS NA YANG SA DANG PO MAN CHAD, BGROD
PA THA DAD PA SRID KYANG, SA DANG PO CHOS KYI DBYINGS MTHONG NAS,
LAM MA LUS PA RANG BZHIN GYIS NGES PAR SHES PA'I PHYIR RO, ,'DI
NI SGRO 'DOGS PA SPANG BA'O, ,DE LTAR GZHUNG 'DI BKOD PAS BDAG
,SPROS DANG BRAL

BA'I GNAS THOB SHOG ,'GRO BA'ANG MTHA' GNYIS BRAL BA YI, ,LAM DU
MYUR DU 'JUG PAR SHOG ,RDO RJE THEG PA'I MTHA' GNYIS SEL BA ZHES
BYA BA SLOB DPON DZNY'A NA SHRIS BKOD PA RDZOGS SO,,