@67A #, ,RGYA GAR SKAD DU, SU TAm LE KHA, BOD SKAD DU, BU LA
SPRING BA, 'JAM DPAL GZHON NUR GYUR PA LA PHYAG 'TSAL LO, ,MTSO
CHEN SA

GZHIR GYUR 'DI DGRA BCOM BYE BA'I YUL, ,LEGS SPYOD MIS GANG DPE
MED DPAL SGO RIG GNAS 'DIR, ,MKHAS PA RIN CHEN RJE RJE'I RGYUD
'DZIN BRAM ZE'I RIGS, ,GZUGS STOBS SHES RAB PHUN TSOGS MA H'A
DZ'A NAR 'GYUR, ,MCHOG TU BRTZE BA'I PHA MA MDZA' BSHES

@67B GNYEN 'DUN TSOGS, ,MCHIL MA'I THAL BA BZHIN DU LTOS MED YAL
DOR NAS, ,MTHA' 'KHOB KLA KLO MUN PA'I NANG NA GCIG 'KHYAMS PA,
,BLO LDAN BU DE SHES RAB SGRON MAS SNANG GYUR CIG ,SHIN TU BRTZE
BA'I DED DPON BDAG GIS NI, ,LEGS BSHAD RGYA MTSO'I GLING NAS
BLANGS PA YI, ,

SPRING YIG RIN CHEN 'DI NI BU LA BSKUR, ,RAB GUS DGA' ZHING DAD
PAS MNYAN PAR GYIS, ,DGE BA'I YUL DBUS KHANG BZANG LONGS SPYOD
DANG, ,G-YO MED SEMS KYIS RGYUN DU BRTZE BA YI, ,PHA MA MDZA'
BSHES RTZA LAG SPANGS NAS NI, ,BU KHYOD MTHA' 'KHOB RGYU BA SHIN
TU SMAD, ,DAM CHOS

PHYIR NI PHA MA YAL DOR NAS, ,NOR BZANG BZHIN DU YUL GZHAN RGYU
'OS NA, ,'DOD PA'I DON DU PHA MA YAL DOR NAS, ,SMAD PA'I DON DU
RGYU BA GA LA RIGS, ,BU KHYOD GZUGS SDUG MCHOG DANG SGRA SNYAN
DANG, ,DRI ZHIM RO MCHOG REG BYA'I BDE BYED PA, ,'DOD PA'I 'DAM
DU 'GRO BA 'DI DAG BYING, ,

DPER NA GLANG CHEN 'DAM DU CHUD PA BZHIN, ,'DOD PA LAS NI 'JIGS
DANG SDUG BSNGAL DANG, ,MYA NGAN DANG NI 'TSE BA SNA TSOGS
'BYUNG, ,GSOD DANG BCING DANG YAN LAG GCOD PA DANG, ,ME DANG CHU
DANG G-YANG SAR 'DOR BAR BYED, ,'DOD LA BRKAM PAS SEMS CAN DMYAL
BA DANG, ,YI DAGS

DUD 'GRO RNAMS SU SDUG BSNGAL RNYED, ,MIR GYUR NA YANG SDUG
BSNGAL MI SNYAN DANG, ,DRI MI ZHIM DANG BKRES SKOM MAD KYIS GZIR,
,G-YEN BA CAN LA PHRUG NA BDE, ,DE BZHIN 'JIG RTEN 'DOD LDAN BDE,
,DE BAS 'DOD PA MED PA BDE, ,JI LTAR ME LONG BRAG CA DANG, ,SPOS
SNOD GZAR BU

NAM MKHA' RNAMS, ,GZUGS BRNYAN SGRA GRAGS SPOS DANG NI, ,TSOD
MA'I RO DANG RLUNG RNAMS KYIS, ,NAM YANG NGOMS PAR 'GYUR BA MED,
,DE BZHIN MIG DANG RNA BA DANG, ,SNA DANG LCE DANG LUS RNAMS
DANG, ,GZUGS MDZES SGRA SNYAN DRI ZHIM DANG, ,RO MCHOG REG BYA
BDE BA YIS, ,NAM YANG

NGOMS PAR 'GYUR BA MED, ,DE BAS 'DOD PA RNAMS SPANG ZHING,
,'PHAGS PA'I CHOS RNAMS BSTEN PAR BYA, ,TSUL KHRIMS TING 'DZIN
SHES RAB MCHOG ,RNAM GROL BDE BAS NGOMS PAR 'GYUR, ,'DOD LA CHAGS
PA SPANG BAR BYA'O, ,NOR LA CHAGS PAS 'DIR GDUNG PHYI MAR GDUNG, ,

@68A *, ,GNYIS KAR GDUNG STE DES NA BDAG NYID KYIS, ,LAS RNAM
SMIN MTHONG DE GDUNG RAB TU GDUNG, ,'GRO BA DMAN PAR SONG BAS
PHYIR ZHING GDUNG, ,BSAG DANG BSRUNG DANG BRLAG PA'I GDUNG BA
YIS, ,NOR NI PHUNG KHROL MTHA' YAS SHES PAR BYA, ,NOR LA CHAGS

PAS G-YENG BAR GYUR PA RNAMS, ,SRID PA'I SDUG BSNGAL LAS GROL
SKABS MED DO, ,NOR GYI PHYIR NI RGYAL BU DGE DON GYI, ,MIG GNYIS
TSER MA RNON POS BRTOL BAR GYUR, ,BU MO MDZA' BO RNA BA BYE BA
RI, ,RGYA MTSOR SHI 'PHOS 'KHYAM PAR GYUR PA YIN, ,'DI NA NOR
'TSOL KHA CIG GSAL

SHING BTZUGS, ,LA LA YAN LAG NYID LAG GCOD PAR SNANG, ,GZHAN DAG
BTZON RA SHIN TU ZAB MOR BCUG ,KHA CIG KHONG SGRIL SU MI 'DOD
KYIS BCINGS, ,NOR BU LEN PA'I TSONG PA LNGA BRGYA DAG ,SING GA LA
YI GLING DU SRIN MOS BZUNG, ,RDZU 'PHRUL CHEN PO'I RTA RGYAL BA
LA HAS, ,DE DAG

BSGRAL BAR NUS PA MA YIN NO, ,'DI NA GSER DANG DNGUL DANG
BEEd'URYA, ,MU TIG BYI RU AASMA GARBHA DANG, ,K'ARsh'A PA nA LA
SOGS TSAR BABS KYANG, ,NOR 'TSOL RNAMS NI NGOMS PAR 'GYUR BA MED,
,GANGS CAN 'BIGS BYED DANG NI MNYAM PA YI, ,NOR GYI PHUNG PO LA
NI DBANG BSGYUR KYANG, ,NOR

TSOL GCIG KYANG NGOMS PAR 'GYUR MA YIN, ,DE PHYIR BU KHYOD NOR LA
CHAGS PA SPONGS, ,'DI NA NOR MANG SKYE BO SDUG BSNGAL BA, ,'DOD
PA CHUNG RNAMS DE LTA MA YIN TE, ,KLU DBANG RNAMS LA MGO BO JI
SNYED PA, ,DE LAS BYUNG BA'I SDUG BSNGAL DE SNYED DO, ,LUS SROG
YAL BAR DOR NAS NOR

BSAGS KYANG, ,SHIN SKAL BA NYAMS PAR 'GYUR BA YI, ,NOR DE RMI LAM
SPRIN DANG MTSUNGS PA YIN, ,DE BAS 'DOD PA CHUNG ZHING CHOG SHES
BYA, ,NOR MANG BSAGS SHING SBA BYAS KYANG, ,CUNG ZAD CUNG ZAD
SPYAD PA YIS, ,'JUNGS PA'I NOR NI 'DRA BA LTAR, ,SDUG BSNGAL
SKYED PA KHO NAR ZAD,,

BU KHYOD GAL TE NOR 'TSOL NA, ,'PHAGS PA'I NOR BDUN BSTEN PAR
GYIS, ,RGYAL PO RKUN POS MI PHROGS SHING, ,SRID PA'I DBUL BA SEL
BAR 'GYUR, ,RTAG TU TSUL KHRIMS LDAN PA LA, ,SBYIN BA BKUR STIS
BRGYAN PAR GYIS, ,NOR RNAMS DE LTAR GTER DU SBOS, ,RJES SU 'BRANG
ZHING

@68B DBROG TU MED, ,'DI NA NOR SLONG DMAN PA STE, ,MI SBYIN PA NI
DE BAS DMAN, ,NOR SBYIN PA NI MCHOG YIN TE, ,MI 'DOD PA NI DE BAS
MCHOG ,NOR LA CHAGS PA SPANG BA'O, ,'DOD PA'I PHYIR NI BYIS PA
RNAMS, ,BUD MED RUL PA STEN BYED PA, ,'GRO BA RUL PAR 'GRO 'GYUR
ZHING, ,NGAN SONG

RNAMS SU LTUNG BAR 'GYUR, ,'JIGS PA CHEN PO'I 'CHING BA NI, ,BUD
MED ZHAGS PA MI BZAD PA, ,SANGS RGYAS RNAMS KYIS 'DOD PA DANG,
,BUD MED BSTEN PA'ANG MA BSNGAGS SO, ,LAM 'DIS BYANG CHUB BAR
BCAD PAS, ,SBRUL GDUG SHIN TU KHRO BA LTAR, ,MKHAS KHYOD BUD MED
RNAM PAR

SPONGS; ,MI GANG DAG NI BUD MED 'DOD, ,DE DAG BDE BAR GA LA
'GYUR, ,BUD MED PHUNG BAR BYED PA STE, ,'JIG RTEN 'DI DANG PHA
ROL PHUNG, ,RNAM PA KUN DU NOR 'JIG DANG, ,NGAN SONG RTZA BA BUD
MED YIN, ,BU KHYOD BDAG LA PHAN 'DOD NA, ,DE BAS BUD MED RTAG TU
SPONGS, ,BUD MED RNAMS

KYI RANG BZHIN NI, ,'DOD CAN RNAMS KYIS MI RIG STE, ,SKYES PA
DANG NI YID GCUGS SHING, ,RTZE DGA' DU MA BYAS NAS KYANG, ,SBRUL
GYI LPAGS RNYING 'DOR BA LTAR, ,BUD MED KYIS NI BLO BUR 'DOR,
,SBRANG MAS ME TOG RNYING PA LTAR, ,BUD MED KYIS NI NOR MED PA'I,
,SKYES PA RGAN PO 'DOR BYED

CING; ,GZUGS BYAD NGAN PA'ANG 'DOR BA YIN, ,RAB TU BRTZE BAS BUD
MED DAG ,THAMS CAD DU NI YONGS BSKYANGS KYANG, ,BUD MED SHIN TU
MI BZAD PA, ,BDAG GIR BYA BAR MI NUS SO, ,DE YI RANG BZHIN 'DI
YIN TE, ,BUD MED RNAMS NI SEMS MI SRUN, ,BYAS PA DRIN DU MI GZO
BAS, ,

RANG GI SKYES PA'ANG GSOD PAR BYED, ,CHU BO DANG NI SDER MO CAN,
,RVA CAN LAG NA MTSON THOGS PA, ,RGYAL PO NGAN DANG BUD MED LA,
,NAM YANG YID BRTAN MI BYA'O, ,BUD MED KHA ZAS NYIS 'GYUR TE,
,G-YO SGYU DAG NI BZHI 'GYUR YIN, ,PHRAG DOG SHAS NI DRUG 'GYUR
TE, ,'DOD PA BRGYA

'GYUR YIN PAR BYA, ,SHING RNAMS KYIS NI MED DANG NI, ,CHAR GYIS
RGYA MTSO CHEN PO DANG, ,'BYUNG PO KUN GYIS GSHIN RJE LTAR,
,SKYES PA BUD MED NGOMS MI 'GYUR, ,PU KA RTZE YI KHA CHU YIS,
,BYE MA'I PHUNG PO JI LTAR 'BANG, ,SKYES PA GZHON NU THAMS CAD
KYIS, ,BUD MED GCIG NI

@69A *, ,NGOMS MI 'GYUR, ,BYI BO BYED PA'I NGANG TSUL CAN, ,MA
BSDAMS MI BSRUN 'DOD LA BRKAM, ,RANG GI CHUNG MAS MI CHOG STE,
,'JIG RTEN DAG NA SMAD 'OS YIN, ,'DI DANG PHA ROL SDUG BSNGAL
'GYUR, ,GSOD DANG CHAD PA DRAG PO MYONG, ,SEMS CAN DMYAL

BA RNAMS SU SKYE, ,DE BAS BU KHYOD DE SPONGS SHIG ,BYI BO BYED PA
SHAL MA LI, ,LCAGS KYI TSER MA RTZE MO 'BAR, ,SOR NI BCU DRUG YOD
PA LA, ,NGU ZHING STOBS KYIS 'DZEGS PAR 'GYUR, ,BUD MED SHIN TU
'JIGS 'JIGS LTA, ,MCHE RNO LUS CHE 'BAR BA YIS, ,GZHAN GYI BUD
MED

'PHROG PA LA, ,CI NAS ZA BA KHO NAR 'GYUR, ,GAL TE CHUNG MAR
BRTEN NA YANG, ,DE YI NYES DMIGS DRUG CU LNGA, ,DRAG SHUL CAN GYI
MDO LAS GSUNGS, ,DE'I PHYIR BUD MED SPANG BAR BYA'O, ,BUD MED LA
CHAGS PA SPANG BA'O,, ,,GANG ZHIG 'THUNGS NAS RA RO GLO NAS GOM
TSUGS DBANG MED

'DOR; ,YUL GRONG MA 'DRIS PAR YANG 'KHYAM ZHING BRDEG 'CHOS
'GYUR, ,BZA' DANG MI BZA' SPYAD MED DUG DANG 'DRES PA ZA, ,DE BAS
BU KHYOD MYOS 'GYUR KHU BA RTAG TU SPONGS, ,GANG 'THUNGS NA NI
BDAG LA BRTAN MED BLO NYAMS SHING, ,PHYUGS DANG 'DRA BAR MDZA'
BOS SPONG ZHING DGRA BOS 'PHYA, ,

'DUS PA BRO GAR BYED CING GLU LEN 'KHAR RDA RDUNG, ,DGE LEGS
GRAGS NYAMS RGYU DE SU ZHIG 'THUNG BAR BYED, ,DE 'THUNGS NGO TSA
KHREL YOD DOR NAS NI, ,GCER BUR BYUNG KYANG 'DZEM MED SMYON PA
BZHIN, ,RKUN PO GCAN GZAN RGYU BA'I LAM DU 'GRO, ,LUS SROG NYAMS
RGYU DE NI KHYOD KYIS SPANGS, ,DE

'THUNGS SKYUGS PAS GOS SHING 'GYEL GYUR NAS, ,KHA YANG KHYI YIS
DOGS PA MED PAR LDAGS [?], ,DRAN MED LAM PO CHER YANG NYAL GYUR
NA, ,BAG MED RTZA BA RTAG TU SPANG BAR BYA, ,GANG ZHIG 'THUNGS
NAS MYOS PAR 'KHRUL 'GYUR TE, ,'BRIS NA AAN DHA DAG KYANG RME
BYUNG NA, ,DU CHEN 'THIB STE

PHAN TSUN THAL MAR BYUNG, ,PHUNG KHROL RTZA BA DE NI SU ZHIG
'THUNG, ,GANG ZHIG 'THUNGS NA DPAL GYI GZHIR 'GYUR RIGS, ,JE MTHO
JE MTHO GYUR PA'ANG RLAG BYED PA, ,NOR GYI DBYIG LDAN KHYIM KYANG
PHUNG 'GYUR BA, ,NYES MANG GZHI RTZA DE NI SU ZHIG 'THUNG, ,GLO
BUR NGU ZHING RE 'GA' DGOD PAR BYED, ,

@69B MA NGES SMRA ZHING GDON GYIS ZIN PA BZHIN, ,DAM PAS SMAD
CING BRNYAS PA'I GNAS GYUR PA, ,'KHRUL SLAD RGYU DE SU ZHIG
'THUNG BAR BYED, ,BAG YOD RNAMS KYANG DE 'THUNGS SEMS NYAMS
SHING, ,BDAG LA PHAN PA'I LAM DU MI 'JUG PA, ,MA BRTAGS MANG DU
SMRA ZHING TSIG RTZUB 'BYIN, ,SGO

GSUM NYAMS BYED DE NI BTUNG MI BYA, ,GANG GI NYES PAS SNGON GYI
LHA RNAMS MYOS, ,LHA YI DBANG PO'I DPAL NI NYAMS GYUR NAS,
,SKYABS 'DOD PHYIR NA RGYA MTSO'I NANG DU GAB, ,LHA YANG NYAMS
BYED DE NI BTUNG MI BYA, ,MI BYA BA YANG BYA BA BZHIN DU BYED,
,MI BDEN PA YANG BDEN PA BZHIN DU SMRA, ,

ZHUM PA RNAMS KYANG MA ZHUM BZHIN DU SPYOD, ,MYOS 'GYUR RIGS
NYAMS SDUG BSNGAL RGYUR GYUR PA, ,SDIG PA'I SRIN MO BYUR NGAN
MNGON SUM BZHIN, ,RTZOD PA'I GZHI DANG THA DAD MA YIN PA, ,SNYING
GI MUN PA MI BZAD DE SU 'THUNG, ,DE 'THUNGS YID NI RAB TU 'KHRUGS
GYUR NAS, ,BRTZE

BA'I PHA DANG MA YANG GSOD 'GYUR ZHING, ,NYES MED DGE SBYONG BRAM
ZE DRANG SRONG GSOD, ,CHOM RKUN DANG NI LOG G-YEM SMAD PA BYED,
,RDZUN DANG PHRA MA TSIG RTZUB 'KHYAL PA SMRA, ,BRNAB SEMS GNOD
SEMS LOG LTA'I MUN PA 'DZIN, ,MI DGE'I RTZA BDE NI BTUNG MI BYA,
,GANG ZHIG BTUNG NA TSUL

KHRIMS TING 'DZIN DANG, ,SHES RAB LTA BA 'TSO BA CHO GA DANG,
,DRAN PA SHES BZHIN DAD PA BRTZON 'GRUS NYAMS, ,DGE CHOS CHUD
GZON DE NI BTUNG MI BYA, ,DE 'THUNGS SDIG SPYOD RNAMS NI LUS ZHIG
NAS, ,RAB TU BZOD DKA'I SEMS CAN DMYAL BAR LTUNG, ,YI DVAGS DUD
'GRO RNAMS KYANG

SMYON PAR 'GYUR, ,SDUG BSNGAL RTZA BA DE NI BTUNG MI BYA, ,THUB
PAS DGA' BA CAN GYI MDO LAS NI, ,MYOS 'GYUR NYES PA SUM CU RTZA
LNGA GSUNGS, ,DE PHYIR BU KHYOD BDAG LA PHAN 'DOD NA, ,NYES KUN
RTZA BA DE NI BTUNG MI BYA, ,CHANG DGA' DGOS PA THAMS CAD LA,
,RTAG TU BAG MED SPYOD PAR

'GYUR, ,MKHAS PA RNAMS KYI SMAN 'GYUR ZHING, ,DKAR PO'I CHOS
RNAMS 'GRIB PAR 'GYUR, ,NYES KUN RTZA BA BAG MED GNAS, ,'DI DANG
GZHAN DU RNAM PAR RMONGS, ,DE BAS SKYE BO CHEN PO KHYOD, ,CHANG
LA DGA' BA RTAG TU SPONGS, ,PHAN PAR SMRA BA DKON PA STE, ,NYAN
PAR BYED PA

@70A *, ,SHIN TU DKON, ,DE DAG BAS KYANG MI NYAN YANG, ,PHAN PA'I
RJES SU BYED PA DKON, ,PHAN PAR SMRA BA MCHOD PA NI, ,BSGO BA
SHIN TU SGRUB PA YIN, ,BU KHYOD NGA LA MCHOD 'DOD NA, ,GDAMS PA
BZHIN DU RJES SU SGRUBS, ,CHANG LA DGA' BA SPANG BA'O, ,BDAG GI

SPRING YIG RIN CHEN 'DI, ,BU LA BRJOD PA LAS BYUNG BA'I, ,DGE BA
GANG DES 'GRO BA KUN, ,THAMS CAD MKHYEN PA THOB PAR SHOG ,BU LA
SPRING BA PAndI TA MKHAS PA CHEN POS SAD DZA NA CHEN POS MDZAD PA
RDZOGS SO,, ,,KHA CHE'I MKHAN PO MA H'A DZA NA DANG, BOD KYI LO
TZ'A BA

MAR BA CHOS KYI DBANG PHYUGS GIS BSGYUR CING ZHUS TE GTAN LA PHAB
PA'O,, 