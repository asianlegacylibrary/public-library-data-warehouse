@42A *, ,RGYA GAR SKAD DU, BH'A BA NA KRA MA, BOD SKAD DU, BSGOM
PA'I RIM PA, 'JAM DPAL GZHON NUR GYUR PA LA PHYAG 'TSAL LO, ,THEG
PA CHEN PO MDO SDE'I TSUL GYI RJES SU 'JUG PA RNAMS KYIS BSGOM
PA'I RIM PA MDOR BSHAD DO, ,'DI LA THAMS CAD MKHYEN PA NYID

SHIN TU MYUR DU THOB PAR 'DOD PA RTOGS PA DANG LDAN PAS DE THOB
PAR BYED PA'I RGYU RNAMS DANG RKYEN RNAMS LA MNGON PAR BRTZON PAR
BYA'O, ,'DI LTAR THAMS CAD MKHYEN PA NYID 'DI NI RGYU MED PA LAS
'BYUNG BAR MI RUNG STE, THAMS CAD KYANG DUS THAMS CAD DU THAMS
CAD MKHYEN PA NYID DU 'BYUNG BAR THAL BAR

'GYUR BA'I PHYIR RO, ,LTOS PA MED PAR 'BYUNG NA NI GANG DU YANG
THOGS PAR MI RUNG STE, GANG GIS NA THAMS CAD KYANG THAMS CAD
MKHYEN PA NYID DU MI 'GYUR RO, ,DE LTA BAS NA LA LAR BRGYA LAM NA
'GA' ZHIG 'BYUNG DU ZAD PAS DNGOS PO THAMS CAD NI RGYU LA LTOS PA
KHO NA YIN NO, ,THAMS CAD MKHYEN PA

NYID DU YANG LA LAR BRGYA LAM NA 'GA' ZHIG 'GYUR TE, DUS THAMS
CAD DU YANG MA YIN, GNAS THAMS CAD DU MA YIN, THAMS CAD KYANG MA
YIN PAS DE'I PHYIR DE NI RGYU DANG RKYEN LA LTOS PAR NGES SO,
,RGYU DANG RKYEN DE DAG GI NANG NAS KYANG MA NOR CING MA TSANG BA
MED PA RNAMS BSTEN PAR BYA'O, ,RGYU

NOR BA LA NAN TAN BYAS NA NI YUN SHIN TU RING PO ZHIG GIS KYANG
'DOD PA'I 'BRAS BU 'THOB PA MED DO, ,DPER NA RVA LAS 'O MA BZHO
BA BZHIN NO, ,RGYU MTHA' DAG MA SPYAD PA LAS KYANG 'BRAS BU
'BYUNG BA MED DE, SA BON LA SOGS PA GANG YANG RUNG BA ZHIG MED NA
MYU GU LA SOGS PA 'BRAS BU MI 'BYUNG

BA'I PHYIR RO, ,DE LTA BAS NA 'BRAS BU DE 'DOD PAS RGYU DANG
RKYEN MA NOR BA DANG MTHA' DAG LA BSTEN PAR BYA'O, ,'BRAS BU
THAMS CAD MKHYEN PA NYID KYI RGYU DANG RKYEN DE DAG GANG ZHE NA,
SMRAS PA, BDAG LTA BU DMUS LONG DANG 'DRA BAS DE DAG BSTEN PAR MI
NUS MOD KYI, 'ON KYANG BCOM LDAN 'DAS NYID

KYIS MNGON PAR RDZOGS PAR SANGS RGYAS NAS GDUL BYA RNAMS LA JI
SKAD BSHAD PA DE BZHIN DU BDAG GIS BCOM LDAN 'DAS KYIS BDAG NYID
KYIS BSHAD DO, ,BCOM LDAN 'DAS KYIS DER BKA' STZAL PA, GSANG BA
PA'I BDAG PO THAMS CAD MKHYEN PA'I YE SHES DE NI SNYING RJE'I
RTZA BA LAS BYUNG BA YIN,

@42B BYANG CHUB KYI SEMS KYI RGYU LAS BYUNG BA YIN, THABS KYIS
MTHAR PHYIN PA YIN NO ZHES 'BYUNG NGO, ,DE LTA BAS NA THAMS CAD
MKHYEN PA NYID THOB PAR 'DOD PAS SNYING RJE DANG, BYANG CHUB KYI
SEMS DANG, THABS DANG GSUM PO 'DI DAG LA BSLAB PAR BYA'O, ,SNYING
RJES BSKYOD NA BYANG CHUB

SEMS DPA' RNAMS SEMS CAN THAMS CAD MNGON PAR GDON PA'I PHYIR NGES
PAR DAM 'CHA' BAR 'GYUR RO, ,DE NAS BDAG NYID LA LTA BA BSAL NAS
SHIN TU BYA DKA' ZHING RGYUN MI 'CHAD LA YUN RING POR BSGRUBS
PA'I BSOD NAMS DANG YE SHES KYI TSOGS LA GUS PAR 'JUG GO, ,DE
ZHUGS

NAS NGES PAR BSOD NAMS DANG YE SHES KYI TSOGS YONGS SU RDZOGS PAR
SGRUB BO, ,TSOGS RNAMS YONGS SU RDZOGS NA THAMS CAD MKHYEN PA
NYID LAG TU THOB PA DANG 'DRA BAR 'GYUR RO, ,DE BAS NA THAMS CAD
MKHYEN PA NYID KYI RTZA BA NI SNYING RJE KHO NA YIN PAS DE NI
THOG MA KHO NAR GOMS PAR BYA'O, ,

CHOS YANG DAG PAR SDUD PA LAS KYANG BKA' STZAL TE, BCOM LDAN 'DAS
BYANG CHUB SEMS DPAS CHOS RAB TU MANG PO LA BSLAB PAR MI BGYI'O,
,BCOM LDAN 'DAS BYANG CHUB SEMS DPAS CHOS GCIG RAB TU GZUNG ZHING
RAB TU RTOGS PAR BGYIS NA SANGS RGYAS KYI CHOS THAMS CAD DE'I LAG

MTHIL DU MCHIS PA LAGS SO, ,CHOS GCIG PO GANG ZHE NA, 'DI LTA STE
SNYING RJE CHEN PO'O ZHES 'BYUNG NGO, ,SNYING RJE CHEN POS YONGS
SU ZIN PAS NA SANGS RGYAS BCOM LDAN 'DAS RNAMS RANG GI DON PHUN
SUM TSOGS PA MTHA' DAG BRNYES KYANG SEMS CAN GYI KHAMS MTHAR THUG
PA'I BAR DU BZHUGS

PAR MDZAD DO, ,NYAN THOS BZHIN DU MYA NGAN LAS 'DAS PA'I GRONG
KHYER SHIN TU ZHI BAR YANG 'JUG PAR MI MDZAD DE, SEMS CAN LA
GZIGS NAS MYA NGAN LAS 'DAS PA'I GRONG KHYER ZHI BA DE LCAGS KYI
KHANG PA 'BAR BA BZHIN DU THAG RING DU SPONG BAS BCOM LDAN 'DAS
RNAMS KYI MI GNAS PA'I MYA NGAN

LAS 'DAS PA'I RGYU NI SNYING RJE CHEN PO DE NYID YIN NO, ,DE LA
SNYING RJE BSGOM PA'I RIM PA DE DANG PO 'JUG PA NAS BRTZAMS TE
BRJOD PAR BYA'O, ,THOG MAR RE ZHIG BTANG SNYOMS BSGOMS PAS SEMS
CAN THAMS CAD LA RJES SU CHAGS PA DANG, KHONG KHRO BA BSAL TE
SNYOMS PA'I SEMS NYID BSGRUB

@43A *, ,PAR BYA'O, ,SEMS CAN THAMS CAD BDE BA NI 'DOD SDUG
BSNGAL BA NI MI 'DOD LA, THOG MA MED PA CAN GYI 'KHOR BA NA SEMS
CAN GANG LAN BRGYAR BDAG GI GNYEN DU MA GYUR PA DE GANG YANG MED
DO SNYAM DU YONGS SU BSAM ZHING, 'DI LA BYE BRAG CI ZHIG YOD NA
LA LA

LA NI RJES SU CHAGS, LA LA LA NI KHONG KHRO BAR GYUR PAS DE LTA
BAS NA BDAG GIS SEMS CAN THAMS CAD LA SEMS SNYOMS PA NYID DU
BYA'O SNYAM DU DE LTAR YID LA BYA ZHING BAR MA'I PHYOGS NAS
BRTZAMS TE, MDZA' BSHES DANG DGRA LA YANG SEMS SNYOMS PA NYID DU
BSGOM MO, ,DE NAS

SEMS CAN THAMS CAD LA SEMS SNYOMS PA NYID DU BSGRUBS NAS BYAMS PA
BSGOM MO, ,BYAMS PA'I CHUS SEMS KYI RGYUD BRLAN TE GSER YOD PA'I
SA GZHI BZHIN DU BYAS LA SNYING RJE'I SA BON BTAB NA BDE BLAG TU
SHIN TU YONGS SU RGYAS PAR 'GYUR RO, ,DE NAS SEMS KYI RGYUD BYAMS
PAS BSGOS

NAS SNYING RJE BSGOM PAR BYA'O, ,SNYING RJE DE NI SEMS CAN SDUG
BSNGAL BA THAMS CAD SDUG BSNGAL DE DANG BRAL BAR 'DOD PA'I RNAM
PA YIN NO, ,KHAMS GSUM PA'I SEMS CAN THAMS CAD NI SDUG BSNGAL
NYID RNAM PA GSUM GYIS CI RIGS PAR SHIN TU SDUG BSNGAL BA DAG YIN
PAS DE'I PHYIR

SEMS CAN THAMS CAD LA DE BSGOM PAR BYA STE, 'DI LTAR RE ZHIG SEMS
CAN DMYAL BA BA'I SEMS CAN GANG DAG YIN PA DE DAG NI RGYUN MI
'CHAD CING YUN RING LA TSA BA LA SOGS PA'I SDUG BSNGAL SNA TSOGS
KYI CHU BOR BYING BA KHO NA YIN NO ZHES BCOM LDAN 'DAS KYIS BKA'
STZAL TO, ,DE BZHIN DU YI DAGS RNAMS KYANG

PHAL CHER SHIN TU MI BZAD PA'I BKRES PA DANG SKOM PA'I SDUG
BSNGAL GYI SEMS BSKAMS PA'I LUS SHIN TU SDUG BSNGAL MANG PO MYANG
NGO ZHES BKA' STZAL TO, ,DUD 'GRO RNAMS KYANG GCIG LA GCIG ZA BA
DANG, KHRO BA DANG, GSOD PA DANG, RNAM PAR 'TSE BA LA SOGS PA'I
SDUG BSNGAL RNAM PA MANG

PO MYONG BA KHO NAR SNANG NGO, ,MI RNAMS KYANG 'DOD PA YONGS SU
TSOL BAS PHONGS NAS GCIG LA GCIG 'KHU BA DANG, GNOD PA BYED PA
DANG, SDUG PA DANG BRAL BA DANG, MI SDUG PA DANG PHRAD PA DANG,
DBUL PHONGS LAS GYUR PA LA SOGS PA'I SDUG BSNGAL DPAG TU MED PA
NYAMS SU MYONG BAR SNANG

@43B NGO; ,GANG DAG 'DOD CHAGS LA SOGS PA'I NYON MONGS PAS KUN
NAS DKRIS PA SNA TSOGS KYIS SEMS DKRIS PA DAG DANG, GANG DAG LTA
BA NGAN PA RNAM PA SNA TSOGS GZING GZING BAR GYUR PA DE THAMS CAD
KYANG SDUG BSNGAL GYI RGYU YIN PAS GAD KA NA 'DUG PA BZHIN DU
SHIN TU SDUG BSNGAL KHO NA

YIN NO, ,LHA RNAMS KYANG THAMS CAD 'GYUR BA'I SDUG BSNGAL NYID
KYIS SDUG BSNGAL BA DAG STE, 'DOD PA NA SPYOD PA'I LHA GANG DAG
YIN PA DE DAG NI RTAG TU 'CHI 'PHO BA DANG LTUNG BA LA SOGS PA'I
'JIGS PA'I MYA NGAN GYIS SEMS LA GNOD NA JI LTAR BDE, 'DU BYED
KYI SDUG BSNGAL NYID NI

LAS DANG NYON MONGS PA'I MTSAN NYID KYI RGYU'I GZHAN GYI DBANG GI
NGO BO NYID DANG, SKAD CIG RE RE LA 'JIG PA'I NGANG CAN GYI MTSAN
NYID DE, 'GRO BA THAMS CAD LA KHYAB PA YIN NO, ,DE BAS NA 'GRO BA
MTHA' DAG NI SDUG BSNGAL GYI ME LCE 'BAR BA'I NANG DU ZHUGS PA
YIN PAR BLTAS LA, JI LTAR BDAG SDUG BSNGAL MI 'DOD

PA LTAR GZHAN THAMS CAD KYANG DE DANG 'DRA'O SNYAM DU BSAM ZHING,
KYE MA KYI HUD BDAG LA SDUG PA'I SEMS CAN 'DI DAG SDUG BSNGAL NA
SDUG BSNGAL DE LAS JI LTAR THAR BAR BYA ZHES BDAG NYID SDUG
BSNGAL BA BZHIN DU BYED CING DE DANG BRAL BAR 'DOD PA'I RNAM PA'I
SNYING RJE DES TING NGE 'DZIN LA 'DUG KYANG

RUNG; SPYOD LAM THAMS CAD DU YANG RUNG STE, DUS THAMS CAD DU SEMS
CAN THAMS CAD LA BSGOM PAR BYA STE, THOG MA KHO NAR MDZA' BSHES
KYI PHYOGS RNAMS LA JI SKAD SMOS PA'I SDUG BSNGAL SNA TSOGS NYAMS
SU MYONG BAR MTHONG BAS BSGOM PAR BYA'O, ,DE NAS SEMS CAN MNYAM
PA NYID KYIS BYE BRAG

MED PAR MTHONG NAS SEMS CAN THAMS CAD NI BDAG GI GNYEN DU GYUR PA
KHO NA'O SNYAM DU YONGS SU BSAM ZHING PAR MA'I PHYOGS RNAMS LA
BSGOM PAR BYA'O, ,GANG GI TSE DE LA MDZA' BSHES KYI PHYOGS BZHIN
DU SNYING RJE DE MNYAM PAR ZHUGS PAR GYUR PA DE'I TSE PHYOGS
BCU'I SEMS CAN THAMS CAD LA BSGOM

PAR BYA'O, ,GANG GI TSE BU CHUNG NGU SNYING DU SDUG PA SDUG
BSNGAL BAR GYUR PA'I MA BZHIN DU BDAG NYID KYIS SHIN TU SDUG
BSNGAL BA LAS 'DON PAR 'DOD PA'I RNAM PA RANG GI NGANG GIS 'JUG
PA'I SNYING RJE DE SEMS CAN THAMS CAD LA MNYAM PAR ZHUGS PAR GYUR
PA DE'I TSE RDZOGS PA ZHES BYA STE, SNYING RJE CHEN

@44A *, ,PO'I MING YANG 'THOB PO, ,BYAMS PA BSGOM PA NI MDZA'
BSHES KYI PHYOGS LA THOG MAR BYAS NAS BDE BA DANG PHRAD PAR 'DOD
PA'I RNAM PA STE, RIM GYIS THA MAL PA DANG DGRA LA YANG BSGOM PAR
BYA'O, ,DE LTAR DE SNYING RJE GOMS PAR BYAS NAS, RIM GYIS

SEMS CAN MTHA' DAG MNGON PAR 'DON PAR 'DOD PA RANG GI NGANG GIS
'BYUNG BA NYID DU 'GYUR RO, ,DES NA RTZA BA'I SNYING RJE GOMS PAR
BYAS NAS BYANG CHUB KYI SEMS BSGOM PAR BYA'O, ,BYANG CHUB KYI
SEMS DE NI RNAM PA GNYIS TE, KUN RDZOB DANG, DON DAM PA'O, ,DE LA
KUN RDZOB PA NI

SNYING RJES SEMS CAN MTHA' DAG MNGON PAR 'DON PAR DAM BCAS NAS
'GRO BA LA PHAN GDAGS PA'I PHYIR SANGS RGYAS SU GYUR CIG SNYAM DU
BLA NA MED PA YANG DAG PAR RDZOGS PA'I BYANG CHUB 'DOD PA'I RNAM
PAS SEMS DANG PO BSKYED PA'O, ,DE YANG TSUL KHRIMS KYI LE'U LAS
BSTAN PA'I CHO GA

BZHIN DU BYANG CHUB SEMS DPA'I SDOM PA LA GNAS PA MKHAS PA PHA
ROL PO LAS SEMS BSKYED PAR BYA'O, ,DE LTAR KUN RDZOB PA'I BYANG
CHUB KYI SEMS BSKYED NAS DON DAM PA'I BYANG CHUB KYI SEMS BSKYED
PA'I PHYIR 'BAD PAR BYA'O, ,DON DAM PA'I BYANG CHUB KYI SEMS DE
NI 'JIG RTEN LAS 'DAS

PO SPROS PA MTHA' DAG DANG BRAL BA, SHIN TU GSAL BA, DON DAM PA'I
SPYOD YUL, DRI MA MED PA, MI G-YO BA, RLUNG MED PA'I MAR ME'I
RGYUN LTAR MI G-YO BA'O, ,DE 'GRUB PA NI RTAG TU GUS PAR YUN RING
DU ZHI GNAS DANG LHAG MTHONG GI RNAL 'BYOR GOMS PAR BYAS PA LAS
'GYUR TE,

'PHAGS PA DGONGS PA NGES PAR 'GREL PA LAS JI SKAD DU, BYAMS PA
GANG YANG NYAN THOS RNAMS KYI'AM, BYANG CHUB SEMS DPA' RNAMS KYI
'AM, DE BZHIN GSHEGS PA RNAMS KYI DGE BA'I CHOS 'JIG RTEN PA DANG
'JIG RTEN LAS 'DAS PA THAMS CAD KYANG ZHI GNAS DANG LHAG MTHONG
GI 'BRAS

BU YIN PAR RIG PAR BYA'O ZHES GSUNGS PA LTA BU'O, ,DE GNYIS KYIS
TING NGE 'DZIN THAMS CAD BSDUS PA'I PHYIR RNAL 'BYOR PA THAMS CAD
KYIS DUS THAMS CAD DU NGES PAR ZHI GNAS DANG LHAG MTHONG BSTEN
PAR BYA STE, 'PHAGS PA DGONGS PA NGES PAR 'GREL PA DE NYID LAS
BCOM LDAN 'DAS

@44B KYIS JI SKAD DU NGAS NYAN THOS RNAMS DANG, BYANG CHUB SEMS
DPA' RNAMS DANG, DE BZHIN GSHEGS PA RNAMS KYI TING NGE 'DZIN RNAM
PA DU MA BSTAN PA GANG DAG YIN PA DE DAG THAMS CAD ZHI GNAS DANG
LHAG MTHONG GIS BSDUS PAR RIG PAR BYA'O ZHES GSUNGS PA LTA BU'O,
,ZHI GNAS

TZAM 'BA' ZHIG GOMS PAR BYAS PAS NI RNAL 'BYOR PA RNAMS KYI SGRIB
PA MI SPONG GI ,RE ZHIG NYON MONGS PA RNAM PAR GNON PA TZAM DU
ZAD DE, SHES RAB KYI SNANG BA BYUNG BA MED PAR BAG LA NYAL LEGS
PAR CHOMS MI SRID PA'I PHYIR BAG LA NYAL LEGS PAR CHOMS PAR MI
'GYUR RO, ,DE BAS NA 'PHAGS PA

DGONGS PA NGES PAR 'GREL PA DE NYID LAS BSAM GTAN GYIS NI NYON
MONGS PA RNAMS RNAM PAR GNON TO, ,SHES RAB KYIS NI BAG LA NYAL
LEGS PAR 'JOMS PAR BYED DO ZHES BKA' STZAL TO, ,'PHAGS PA TING
NGE 'DZIN RGYAL PO LAS KYANG, TING NGE 'DZIN DE SGOM PAR BYED MOD
KYI, ,DE NI RTAG TU 'DU SHES 'JIG MI

BYED; ,DE NI NYON MONGS PHYIR ZHING RAB TU 'KHRUGS, ,LHAG SPYOD
'DI NI TING 'DZIN BSGOM PA BZHIN, ,GAL TE CHOS LA BDAG MED SO SOR
RTOG ,SO SOR DE BRTAGS GAL TE BSGOM PA NI, ,DE NYID MYA NGAN 'DAS
THOB 'BRAS BU'I RGYU, ,RGYU GZHAN GANG YIN DES NI ZHI MI 'GYUR,
,ZHES

GSUNGS SO, ,BYANG CHUB SEMS DPA'I SDE SNOD LAS KYANG, GANG DAG
BYANG CHUB SEMS DPA'I SDE SNOD KYI CHOS KYI RNAM GRANGS 'DI MA
THOS, 'PHAGS PA'I CHOS 'DUL BA MA THOS PAR TING NGE 'DZIN TZAM
GYIS CHOG PAR 'DZIN PA NI NGA RGYAL GYI DBANG GIS MNGON PA'I NGA
RGYAL DU LTUNG ZHING, SKYE BA

DANG, RGA BA DANG, NA BA DANG, 'CHI BA DANG, MYA NGAN DANG, SMRE
SNGAGS 'DON PA DANG, SDUG BSNGAL BA DANG, YID MI BDE BA DANG,
'KHRUG PA LAS YONGS SU MI GROL, 'GRO BA DRUG GI 'KHOR BA LAS
YONGS SU MI GROL, SDUG BSNGAL GYI PHUNG PO LAS KYANG YONGS SU MI
GROL TE, DE

LA DGONGS NAS DE BZHIN GSHEGS PAS 'DI SKAD CES, GZHAN LA RJES SU
MTHUN PA THOS PA NI RGA SHI LAS GROL BAR 'GYUR RO ZHES BKA' STZAL
TO ZHES GSUNGS SO, ,DE LTA BAS NA SGRIB PA MTHA' DAG SPANGS NAS
YONGS SU DAG PA'I YE SHES 'BYUNG BAR 'DOD PAS ZHI GNAS LA GNAS
SHING SHES

@45A *, ,RAB BSGOM PAR BYA'O, ,DE SKAD DU, 'PHAGS PA DKON MCHOG
BRTZEGS PA LAS KYANG BKA' STZAL TE, TSUL KHRIMS LA NI GNAS NAS
TING NGE 'DZIN THOB STE, ,TING NGE 'DZIN THOB NAS KYANG SHES RAB
SGOM PAR BYED, ,SHES RAB KYIS NI YE SHES RNAM PAR DAG PA 'THOB, ,

YE SHES RNAM PAR DAG PAS TSUL KHRIMS PHUN SUM TSOGS, ,ZHES BKA'
STZAL TE, ,'PHAGS PA THEG PA CHEN PO LA DAD PA BSGOM PA'I MDO LAS
KYANG, RIGS KYI BU SHES RAB LA NYE BAR MI GNAS NA BYANG CHUB SEMS
DPA' RNAMS KYI THEG PA CHEN PO LA DAD PA THEG PA CHEN PO LA JI
LTAR YANG 'BYUNG

BAR NGA MI SMRA'O, ,RIGS KYI BU RNAM GRANGS 'DIS KYANG 'DI LTAR
BYANG CHUB SEMS DPA' RNAMS KYI THEG PA CHEN PO LA DAD PA THEG PA
CHEN PO LA 'BYUNG BA GANG CI YANG RUNG, DE THAMS CAD NI RNAM PAR
MA G-YENGS PA'I SEMS KYIS DON DANG CHOS YANG DAG PAR BSAMS PA LAS
BYUNG BAR RIG PAR BYA'O ZHES BKA'

STZAL TO, ,ZHI GNAS DANG BRAL BA'I LHAG MTHONG 'BA' ZHIG GIS NI
RNAL 'BYOR PA'I SEMS YUL RNAMS LA RNAM PAR G-YENG BAR 'GYUR GYI,
RLUNG GI NANG NA 'DUG PA'I MAR ME BZHIN DU BRTAN PAR MI 'GYUR RO,
,DE BAS NA YE SHES KYI SNANG BA SHIN TU GSAL BAR MI 'BYUNG STE,
DE LTA BAS NA

GNYIS KA DANG 'DRA BAR BSTEN PAR BYA'O, ,DE'I PHYIR 'PHAGS PA
YONGS SU MYA NGAN LAS 'DAS PA CHEN PO'I MDO LAS KYANG, NYAN THOS
RNAMS KYIS NI DE BZHIN GSHEGS PA'I RIGS MI MTHONG STE, TING NGE
'DZIN GYI SHAS CHE BA'I PHYIR DANG, SHES RAB CHUNG BA'I PHYIR RO,
,BYANG CHUB SEMS

DPA' RNAMS KYIS NI MTHONG MOD KYI MI GSAL TE, SHES RAB KYI SHAS
CHE BA'I PHYIR DANG, TING NGE 'DZIN CHUNG BA'I PHYIR RO, ,DE
BZHIN GSHEGS PAS NI THAMS CAD GZIGS TE, ZHI GNAS DANG LHAG MTHONG
MTSUNGS PAR LDAN PA'I PHYIR RO ZHES BKA' STZAL TE, ,ZHI GNAS KYI
STOBS KYIS NI MAR ME

RLUNG GIS MA BSKYOD PA BZHIN DU RNAM PAR RTOG PA'I RLUNG RNAMS
KYIS SEMS G-YO BAR MI 'GYUR RO, ,LHAG MTHONG GIS NI LTA BA NGAN
PA'I DRI MA MTHA' DAG SPANGS PAS GZHAN DAG GIS MI PHYED DE, ZLA
BA SGRON MA'I MDO LAS JI SKAD DU, ZHI GNAS STOBS KYIS G-YO BA MED
PAR 'GYUR, ,LHAG MTHONG

@45B GIS NI RI DANG 'DRA BAR 'GYUR, ,ZHES GSUNGS PA LTA BU'O, ,DE
LTA BAS NA GNYIS KA LA RNAL 'BYOR DU BYAS PAR GNAS SO, ,DE LA
THOG MAR RE ZHIG RNAL 'BYOR PAS GANG GIS BDE BAR MYUR DU ZHI GNAS
DANG LHAG MTHONG 'GRUB PAR 'GYUR BA ZHI GNAS DANG LHAG MTHONG GI
TSOGS LA JE BSTEN PAR

BYA'O, ,DE LA ZHI GNAS KYI TSOGS GANG ZHE NA, MTHUN PA'I YUL NA
GNAS PA DANG, 'DOD PA CHUNG BA DANG, CHOG SHES PA DANG, BYA BA
MANG PO YONGS SU SPANGS PA DANG, TSUL KHRIMS RNAM PAR DAG PA
DANG, 'DOD PA LA SOGS PA'I RNAM PAR RTOG PA YONGS SU SPANGS PA'O,
,DE LA YON

TAN LNGA DAG DANG LDAN PA NI MTHUN PA'I YUL YIN PAR SHES PAR BYA
STE, GOS DANG ZAS LA SOGS PA TSOGS MED PAR RNYED PA'I PHYIR RNYED
SLA BA DANG, SKYE BO MI SRUN PA DANG DGRA LA SOGS PA MI GNAS PA'I
PHYIR GNAS BZANG BA DANG, NAD MED PA'I SA YIN PAS SA BZANG BA
DANG, GROGS TSUL

KHRIMS DANG LDAN PA LTA BA MTSUNGS PA YIN PAS GROGS BZANG BA
DANG, NYIN MO SKYE BO MANG PO DAG GIS MA GANG BA'I PHYIR DANG,
MTSAN MO SGRA CHUNG BA'I PHYIR LEGS PAR LDAN PA'O, ,'DOD PA
CHUNG BA GANG ZHE NA, CHOS GOS LA SOGS PA BZANG PO'AM MANG PO LA
LHAG PAR CHAGS PA MED PA'O, ,

CHOG SHES PA GANG ZHE NA, CHOS GOS LA SOGS PA NGAN DON TZAM RNYED
PAS RTAG TU CHOG SHES PA GANG YIN PA'O, ,BYA BA MANG PO YONGS SU
SPANGS PA GANG ZHE NA, NYA TSONG LA SOGS PA LAS NGAN PA YONGS SU
SPANG BA DANG, KHYIM PA DANG RAB TU BYUNG BA GANG DAG HA CANG
SMOS 'DRIN BYED PA YONGS SU

SPANG BA DANG, SMAN BYED PA SKAR MA RTZI BA LA SOGS PA YONGS SU
SPANGS PA GANG YIN PA'O, ,TSUL KHRIMS RNAM PAR DAG PA GANG ZHE
NA, SDOM PA GNYIS KA LA YANG RANG BZHIN DANG BCAS PA'I KHA NA MA
THO BA DANG BCAS PA'I BSLAB PA'I GZHI MI 'DRAL BA DANG, BAG MED
PAR RAL NA YANG SKYEN PA

SKYEN PA 'GYOD PAS CHOS BZHIN DU BYED PA DANG, NYAN THOS KYI SDOM
PA LA PHAM PA BCOS SU MI RUNG BAR GSUNGS PA GANG YIN PA DE LA
YANG 'GYOD PA DANG LDAN PA DANG, PHYIS MI BYA BA'I SEMS DANG LDAN
PA DANG, SEMS GANG GIS LAS DE BYAS PA'I SEMS DE LA NGO BO NYID
MED PAR SO SOR RTOG PA'I PHYIR

@46A *, ,RAM; CHOS THAMS CAD NGO BO NYID MED PAR GOMS PA'I PHYIR
DE'I TSUL KHRIMS RNAM PAR DAG PA KHO NA YIN PAR BRJOD PAR BYA'O,
,DE NI 'PHAGS PA MA SKYES DGRA'I 'GYOD PA BSAL BA LAS KHONG DU
CHUD PAR RIG PAR BYA'O, ,DE BAS NA DE 'GYOD PA MED PAR BYAS LA
SGOM PA

LA MNGON PAR BRTZON PAR BYA'O, ,'DOD PA RNAMS LA YANG TSE 'DI
DANG TSE PHYI MA LA NYES DMIGS RNAM PA MANG POR 'GYUR BAR YID LA
BYAS LA DE DAG LA RNAM PAR RTOG PA SPANG BAR BYA'O, ,RNAM PA GCIG
TU NA 'KHOR BA PA'I DNGOS PO SDUG PA'AM MI SDUG PA YANG RUNG STE,
DE DAG THAMS CAD NI RNAM PAR

'JIG PA'I CHOS CAN MI BRTAN PA STE, GDON MI ZA BAR DE DAG THAMS
CAD DANG BDAG RING POR MI THOGS PAR 'BRAL BAR GYUR NA, BDAG DE LA
CI ZHIG LHAG PAR CHAGS PA LA SOGS PAR 'GYUR SNYAM DU BSGOMS PAS
RNAM PAR RTOG PA THAMS CAD SPANG BAR BYA'O, ,LHAG MTHONG GI TSOGS
GANG ZHE

NA; SKYES BU DAM PA LA BRTEN PA DANG, MANG DU THOS PA YONGS SU
BTZAL BA DANG, TSUL BZHIN SEMS PA'O, ,DE LA SKYES BU DAM PA JI
LTA BU LA BRTEN PAR BYA ZHE NA, GANG MANG DU THOS PA DANG, TSIG
GSAL BA DANG, SNYING RJE DANG LDAN PA DANG, SKYO BA BZOD PA'O,
,DE LA MANG DU THOS PA

YONGS SU BTZAL BA GANG ZHE NA, GANG BCOM LDAN 'DAS KYI GSUNG RAB
YAN LAG BCU GNYIS PO NGES PA'I DON DANG DRANG BA'I DON LA GUS PAR
BYAS SHING SHIN TU NYAN PA STE, 'DI LTAR 'PHAGS PA DGONGS PA NGES
PAR 'GREL PA LAS, 'PHAGS PA'I GTAM 'DOD PA BZHIN DU MA THOS PA NI
LHAG

MTHONG GI GEGS YIN NO ZHES BKA' STZAL TO, ,DE NYID LAS LHAG
MTHONG NI THOS PA DANG BSAMS PA LAS BYUNG BA'I LTA BA RNAM PAR
DAG PA'I RGYU LAS BYUNG BA YIN NO ZHES GSUNGS SO, ,'PHAGS PA SRED
MED KYI BUS ZHUS PA LAS KYANG, THOS PA DANG LDAN PA NI SHES RAB
'BYUNG BAR 'GYUR RO, ,SHES

RAB DANG LDAN PA NI NYON MONGS PA RAB TU ZHI BAR 'GYUR RO ZHES
BKA' STZAL TO, ,TSUL BZHIN BSAM PA GANG ZHE NA, GANG NGES PA'I
DON GYI MDO SDE DANG DRANG BA'I DON GYI MDO SDE LA SOGS PA LEGS
PAR GTAN LA 'BEBS PA STE, DE LTAR BYANG CHUB SEMS DPA' THE TSOM
MED NA BSGOM PA LA GCIG TU NGES PAR

@46B 'GYUR RO, ,DE LTA MA YIN NA THE TSOM GYI 'PHYANG MO NYUG
PA'I THAG PA LA 'DUG PA NI LAM KHA BRAG GI MDOR PHYIN PA'I MI
LTAR GANG DU YANG GCIG TU NGES PAR MI 'GYUR RO, ,RNAL 'BYOR PAS
NI DUS THAMS CAD DU NYA DANG SHA LA SOGS PA SPANG ZHING MI MTHUN
PA MA YIN PA DANG, ZAS TSOD ZIN PAR BZA' BAR

BYA'O, ,DE LTAR BYANG CHUB SEMS DPA' ZHI GNAS DANG LHAG MTHONG GI
TSOGS MTHA' DAG BSAGS PA DES BSGOM PA LA 'JUG PAR BYA'O, ,DE LA
RNAL 'BYOR PAS BSGOM PA'I DUS NA THOG MAR BYA BA CI YOD PA THAMS
CAD YONGS SU RDZOGS PAR BYAS LA, BSHANG GCI BYAS NAS SGRA'I TSER
MA MED PA YID

DU 'ONG BA'I PHYOGS SU BDAG GIS SEMS CAN THAMS CAD BYANG CHUB KYI
SNYING PO LA DGOD PAR BYA'O SNYAM DU BSAM ZHING, 'GRO BA MTHA'
DAG MNGON PAR GDON PA'I BSAM PA CAN GYIS SNYING RJE CHEN PO MNGON
DU BYAS LA, PHYOGS BCU NA BZHUGS PA'I SANGS RGYAS DANG BYANG CHUB
SEMS DPA' THAMS CAD

LA YAN LAG LNGAS PHYAG BYAS NAS, SANGS RGYAS DANG BYANG CHUB SEMS
DPA'I SKU GZUGS RI MO LA SOGS PA MDUN DU GZHAG GAM GZHAN DU YANG
RUNG STE, DE DAG LA CI NUS KYIS MCHOD PA DANG BSTOD PA BYAS LA
RANG GI SDIG PA BSHAGS NAS 'GRO BA MTHA' DAG GI BSOD NAMS LA RJES
SU YI

RANG BAR BYAS LA, STAN SHIN TU 'JAM PO BDE BA LA RJE BTZUN RNAM
PAR SNANG MDZAD KYI SKYIL MO KRUNG LTA BU'AM, SKYIL MO KRUNG
PHYED DU YANG RUNG STE, MIG HA CANG YANG MI DBYE, HA CANG YANG MI
GZUM [?] PAR SNA'I RTZE MOR GTAD CING, LUS HA CANG YANG MI SGU, HA
CANG YANG MI DGYE BAR DRANG POR

BSRANGS LA DRAN PA NANG DU GZHAG STE 'DUG PAR BYA'O, ,DE NAS
PHRAG PA MNYAM PAR GZHAG LA MGO MI MTHO MI DMA' ZHING PHYOGS GCIG
TU MA YO BAR GZHAG STE SNA NAS LTE BA'I BAR DRANG POR GZHAG GO,
,SO DANG MCHU YANG THA MAL PAR GZHAG GO, ,LCE YANG YA SO'I DRUNG
DU GZHAR RO, ,DBUGS

PHYI NANG DU RGYU BA YANG SGRA CAN DANG, RNGAMS PA CAN DANG,
DBUGS RGOD PA CAN DU MI BTANG GI, ,CI NAS KYANG MI TSOR BAR DAL
BU DAL BUS LHUN GYIS GRUB PA'I TSUL GYIS DBUGS NANG DU RNGUB PA
DANG PHYIR 'BYUNG BA DE LTAR BYA'O, ,DE LA THOG MAR RE ZHIG ZHI
GNAS BSGRUB PAR BYA STE, PHYI ROL GYI YUL

@47A *, ,LA RNAM PAR G-YENG BA ZHI GNAS NANG DU DMIGS PA LA RGYUN
DU RANG GI NGANG GIS 'JUG LA DGA' BA DANG SHIN TU SBYANGS PA DANG
LDAN PA'I SEMS NYID LA GNAS PA NI ZHI GNAS ZHES BYA'O, ,ZHI GNAS
DE NYID LA DMIGS PA'I TSE DE KHO NA LA RNAM PAR DPYOD PA GANG YIN
PA DE NI LHAG

MTHONG YIN TE, 'PHAGS PA DKON MCHOG SPRIN LAS JI SKAD DU, ZHI
GNAS NI SEMS RTZE GCIG PA NYID DO, ,LHAG MTHONG NI YANG DAG PAR
SO SOR RTOG PA'O ZHES GSUNGS PA LTA BU'O, ,'PHAGS PA DGONGS PA
NGES PAR 'GREL PA LAS KYANG, BCOM LDAN 'DAS JI LTAR ZHI GNAS

YONGS SU TSOL BAR BGYID PA DANG, LHAG MTHONG LA MKHAS PA LAGS,
BKA' STZAL PA, BYAMS PA NGAS CHOS GDAGS PA RNAM PAR GZHAG PA 'DI
LTA STE, MDO'I SDE DANG, DBYANGS KYIS BSNYAD PA'I SDE DANG, LUNG
DU BSTAN PA'I SDE DANG, TSIGS SU BCAD PA'I SDE DANG, CHED DU
BRJOD

PA'I SDE DANG, GLENG GZHI'I SDE DANG, RTOGS PA BRJOD PA'I SDE
DANG, DE LTA BU BYUNG BA'I SDE DANG, SKYES PA RABS KYI SDE DANG,
SHIN TU RGYAS PA'I SDE DANG, RMAD DU BYUNG BA'I CHOS KYI SDE
DANG, GTAN LA PHAB PAR BSTAN PA'I SDE GANG DAG BYANG CHUB SEMS
DPA' RNAMS LA BSHAD PA DE DAG BYANG

CHUB SEMS DPAS LEGS PAR THOS, LEGS PAR GZUNG, KHA TON BYANG BAR
BYAS, YID KYIS LEGS PAR BRTAGS, MTHONG BAS SHIN TU RTOGS PAR BYAS
NAS DE GCIG PU DBEN PAR 'DUG STE NANG DU YANG DAG BZHAG NAS JI
LTAR LEGS PAR BSAMS PA'I CHOS DE DAG NYID YID LA BYED CING

SEMS GANG GIS YID LA BYED PA'I SEMS DE NANG DU RGYUN CHAGS SU YID
LA BYED PAS YID LA BYED DO, ,DE LTAR ZHUGS SHING DE LA LAN MANG
DU GNAS PA DE LA LUS SHIN TU SBYANGS PA DANG SEMS SHIN TU SBYANGS
PA 'BYUNG BA GANG YIN PA DE NI ZHI GNAS ZHES BYA STE, DE LTAR NA
BYANG CHUB SEMS DPA' ZHI

GNAS YONGS SU TSOL BAR BYED PA YIN NO, ,DES LUS SHIN TU SBYANGS
PA DANG, SEMS SHIN TU SBYANGS PA DE THOB NAS DE NYID LA GNAS TE,
SEMS KYI RNAM PAR G-YENG BA SPANGS NAS JI LTAR BSAMS PA'I CHOS DE
DAG NYID NANG DU TING NGE 'DZIN GYI SPYOD YUL GZUGS BRNYAN DU SO
SOR RTOG PAR

@47B BYED, MOS PAR BYED DO, ,DE LTAR TING NGE 'DZIN GYI SPYOD YUL
GZUGS BRNYAN DE DAG LA SHES BYA'I DON DE RNAM PAR 'BYED PA DANG,
RAB TU RNAM PAR 'BYED PA DANG, YONGS SU RTOG PA DANG, YONGS SU
DPYOD PA DANG, BZOD PA DANG, 'DOD PA DANG, BYE BRAG 'BYED PA
DANG, LTA BA DANG, RTOG PA

GANG YIN PA DE NI LHAG MTHONG ZHES BYA STE, DE LTAR NA BYANG CHUB
SEMS DPA' LHAG MTHONG LA MKHAS PA YIN NO ZHES GSUNGS SO, ,DE LA
RNAL 'BYOR PA ZHI GNAS MNGON PAR BSGRUB PAR 'DOD PAS THOG MAR RE
ZHIG MDO'I SDE DANG, DBYANGS KYIS BSNYAD PA'I SDE LA SOGS PA
GSUNG RAB MTHA' DAG NI DE

BZHIN NYID LA GZHOL PA, DE BZHIN NYID LA BAB PA, DE BZHIN NYID LA
'BAB PA'O ZHES THAMS CAD BSDUS TE DE LA SEMS NYE BAR GZHAG PAR
BYA'O, ,RNAM PA GCIG TU NA RNAM PA JI TZAM GYIS CHOS THAMS CAD
BSDUS PAR GYUR PA PHUNG PO LA SOGS PA DE LA SEMS NYE BAR GZHAG
PAR BYA'O, ,RNAM

PA GCIG TU NA JI LTAR MTHONG BA DANG, JI LTAR THOS PA'I SANGS
RGYAS KYI SKU GZUGS LA SEMS GZHAG PAR BYA STE, 'PHAGS PA TING NGE
'DZIN GYI RGYAL PO LAS JI SKAD DU, GSER GYI KHA DOG LTA BU'I SKU
LUS KYIS, ,'JIG RTEN MGON PO KUN DU MDZES PA STE, ,DMIGS PA DE LA
GANG GIS SEMS

'JUG PA, ,BYANG CHUB SEMS DPA' DE MNYAM GZHAG CES BYA, ,ZHES
GSUNGS PA LTA BU'O, ,DE LTAR GANG LA 'DOD PA'I DMIGS PA DE LA
SEMS BZHAG NAS DE NYID LA PHYIR ZHING RGYUN DU SEMS GZHAG PAR
BYA'O, ,DE LA NYE BAR GZHAG NAS SEMS LA 'DI LTAR DPYAD PAR BYA
STE, CI DMIGS

PA LEGS PAR 'DZIN TAM, 'ON TE BYING NGAM, 'ON TE PHYI ROL GYI YUL
LA RNAM PAR 'PHYAR BAS RNAM PAR G-YENGS SAM SNYAM DU BRTAG PAR
BYA'O, ,DE LA GAL TE RMUGS PA DANG GNYID KYIS NON NAS SEMS BYING
NGAM, BYING DU DOGS PA MTHONG BA DE'I TSE, MCHOG TU DGA' BA'I
DNGOS PO

SANGS RGYAS KYI SKU GZUGS LA SOGS PA'AM, SNANG BA'I 'DU SHES YID
LA BYA'O, ,DE NAS BYING BA ZHI BAR BYAS NAS CI NAS KYANG DMIGS PA
DE NYID LA SEMS KYIS DMIGS PA SHIN TU GSAL BAR MTHONG BAR GYUR PA
DE LTAR BYA'O, ,GANG GI TSE DMUS LONG LTA BU'AM, MI MUN PAR
ZHUGS

@48A *, ,PA LTA BU'AM MIG BTZUMS PA LTA BUR SEMS KYIS DMIGS PA
SHIN TU GSAL BAR MI MTHONG BA DE'I TSE BYING BAR GYUR PAR RIG PAR
BYA'O, ,GANG GI TSE PHYI ROL GYI GZUGS LA SOGS PA LA DE DAG GI
YON TAN RTOG PAS RGYUG PA'I PHYIR RAM, GZHAN YID LA BYED PAS SAM,

SNGON MYONG BA'I YUL LA 'DOD PAS SEMS RGOD PA'AM RGOD DU DOGS PAR
MTHONG BA DE'I TSE 'DU BYED THAMS CAD MI RTAG PA DANG, SDUG
BSNGAL BA LA SOGS PA YID 'BYUNG BAR 'GYUR BA'I DNGOS PO NYID LA
BYA'O, ,DE NAS RNAM PAR G-YENG BA ZHI BAR BYAS NAS DRAN PA DANG
SHES BZHIN GYI THAG PAS YID

KYI GLANG PO CHE DMIGS PA'I SDONG PO DE NYID LA GDAGS PAR BYA'O,
,GANG GI TSE BYING BA DANG RGOD PA MED PAR GYUR TE, DMIGS PA DE
LA SEMS RNAL DU 'JUG PAR MTHONG BA DE'I TSE NI RTZOL BA GLOD LA
BTANG SNYOMS SU BYA ZHING, DE'I TSE JI SRID 'DOD KYI BAR DU 'DUG
PAR BYA'O, ,DE LTAR ZHI GNAS

GOMS PAR BYAS PA DE'I LUS LA SEMS SHIN TU SBYANGS PAR GYUR PA
DANG, JI LTAR 'DOD PA BZHIN DU DMIGS PA LA SEMS RANG DBANG DU
GYUR PA DE'I TSE DE'I ZHI GNAS GRUB PA YIN PAR RIG PAR BYA'O, ,DE
NAS ZHI GNAS GRUB NAS LHAG MTHONG BSGOM PAR BYA STE 'DI SNYAM DU
BSAM PAR BYA'O, ,

BCOM LDAN 'DAS KYI BKA' THAMS CAD NI LEGS PAR GSUNGS PA STE,
MNGON SUM MAM BRGYUD PAS DE KHO NA MNGON SUM DU GSAL BAR BYED PA
DANG, DE KHO NA LA GZHOL BA NYID DO, ,DE KHO NA SHES NA SNANG BA
BYUNG BAS MUN PA BSAL BA BZHIN DU LTA BA'I DRA BA THAMS CAD DANG
BRAL BAR 'GYUR RO, ,

ZHI GNAS TZAM GYIS NI YE SHES DAG PAR MI 'GYUR ZHING SGRIB PA'I
MUN PA YANG SEL BAR MI 'GYUR GYI, SHES RAB KYIS NI DE KHO NA LEGS
PAR BSGOMS NA YE SHES RNAM PAR DAG PAR 'GYUR, SHES RAB KHO NAS DE
KHO NA NYID RTOGS PAR 'GYUR, SHES RAB KHO NAS SGRIB PA YANG DAG
PAR SPONG BAR 'GYUR

TE; ,DE LTA BAS NA BDAG GIS ZHI GNAS LA GNAS TE SHES RAB KYIS DE
KHO NA YONGS SU BTZAL BAR BYA'I, ZHI GNAS TZAM GYIS NI CHOG PAR
'DZIN PAR MI BYA'O SNYAM DU BSAM MO, DE KHO NA JI LTA BU ZHE NA,
GANG DON DAM PAR DNGOS PO THAMS CAD GANG ZAG DANG CHOS KYI BDAG
NYID KYIS STONG PA NYID DE, DE

@48B YANG SHES RAB KYI PHA ROL TU PHYIN PAS RTOGS PAR 'GYUR GYI,
GZHAN GYIS NI MA YIN TE, 'PHAGS PA DGONGS PA NGES PAR 'GREL PA
LAS, BCOM LDAN 'DAS BYANG CHUB SEMS DPAS CHOS RNAMS KYI NGO BO
NYID MA MCHIS PA NYID PHA ROL TU PHYIN PA GANG GIS 'DZIN PA LAGS,
SPYAN RAS

GZIGS DBANG PHYUG SHES RAB KYI PHA ROL TU PHYIN PAS 'DZIN TO ZHES
JI SKAD GSUNGS PA LTA BU'O, ,DE LTA BAS NA ZHI GNAS LA GNAS TE
SHES RAB BSGOM PAR BYA'O, ,DE LA RNAL 'BYOR PAS 'DI LTAR RNAM PAR
SPYAD PAR BYA STE, GANG ZAG NI PHUNG PO DANG KHAMS DANG SKYE
MCHED LAS GUD NA MI DMIGS SO, ,

GANG ZAG NI PHUNG PO LA SOGS PA'I NGO BO NYID KYANG MA YIN TE,
PHUNG PO LA SOGS PA DE DAG NI MI RTAG PA DANG DU MA'I NGO BO YIN
PA'I PHYIR DANG, GANG ZAG NI RTAG PA DANG, GCIG PU'I NGO BO YIN
PAR GZHAN DAG GIS BRTAGS PA'I PHYIR RO, ,DE NYID DAM GZHAN DU
BRJOD DU MI RUNG BA'I GANG ZAG GI DNGOS PO

YOD PAR MI RUNG STE, DNGOS PO YOD PA'I RNAM PA GZHAN MED PA'I
PHYIR RO, ,DE LTA BAS NA 'DI LTA STE, 'JIG RTEN GYI NGA DANG
NGA'I ZHES BYA BA 'DI NI 'KHRUL PA KHO NA'O ZHES DPYAD PAR BYA'O,
,CHOS LA BDAG MED PA YANG 'DI LTAR BSGOM PAR BYA STE, CHOS ZHES
BYA BA NI MDOR BSDU NA PHUNG PO LNGA DANG, SKYE

MCHED BCU GNYIS DANG, KHAMS BCO BRGYAD DO, ,DE LA PHUNG PO DANG,
SKYE MCHED DANG, KHAMS DANG GZUGS CAN GANG DAG YIN PA DE DAG NI
DON DAM PAR NA SEMS KYI RNAM PA LAS GUD NA MED DE, DE DAG RDUL
PHRA RAB TU BSHIG LA RDUL PHRA RAB RNAMS KYANG CHA SHAS KYI NGO
BO NYID SO SOR BRTAGS

NA NGO BO NYID NGES PAR GZUNG DU MED PA'I PHYIR RO, ,DE LTA BAS
NA THOG MA MED PA'I DUS NAS GZUGS LA SOGS PA YANG DAG PA MA YIN
PA LA MNGON PAR ZHEN PA'I DBANG GIS RMI LAM NA DMIGS PA'I GZUGS
LA SOGS PA SNANG BA BZHIN DU BYIS PA RNAMS LA SEMS NYID GZUGS LA
SOGS PA PHYI ROL DU

CHAD PA BZHIN DU SNANG GI ,DON DAM PAR NA 'DI LA GZUGS LA SOGS PA
NI SEMS KYI RNAM PA LAS GUD NA MED DO ZHES DPYAD PAR BYA'O, ,DE
'DI SNYAM DU KHAMS GSUM PA 'DI NI SEMS TZAM MO SNYAM DU SEMS
SHING, DES DE LTAR CHOS BRTAGS PA MTHA' DAG NI SEMS KHO NA YIN
PAR RTOGS NAS DE LA

@49A *, ,SO SOR BRTAGS NA CHOS THAMS CAD KYI NGO BO NYID LA SO
SOR BRTAGS PA YIN NO ZHES SEMS KYI NGO BO NYID LA SO SOR RTOG GO,
,DE 'DI LTAR DPYOD DO, ,DON DAM PAR NA SEMS KYANG BDEN PAR MI
RUNG STE, GANG GI TSE BRDZUN PA'I NGO BO NYID GZUGS LA SOGS PA'I
RNAM PA 'DZIN

PA'I SEMS NYID SNA TSOGS KYI RNAM PAR SNANG BA DE'I TSE DE BDEN
PA NYID DU GA LA 'GYUR, JI LTAR GZUGS LA SOGS PA BRDZUN PA DE
BZHIN DU SEMS KYANG DE LAS GUD NA MED PAS BRDZUN PA NYID DO, ,JI
LTAR GZUGS LA SOGS PA SNA TSOGS KYI RNAM PA YIN PAS GCIG DANG DU
MA'I NGO BO NYID MA YIN PA

DE BZHIN DU SEMS KYANG DE LAS GUD NA MED PA'I PHYIR GCIG DANG DU
MA'I NGO BO NYID MA YIN NO, ,DE LTA BAS NA SEMS NI SGYU MA LA
SOGS PA'I NGO BO NYID LTA BU KHO NA'O, ,SEMS JI LTA BA DE BZHIN
DU CHOS THAMS CAD KYANG SGYU MA LA SOGS PA'I NGO BO NYID LTA BU
KHO NA'O ZHES DPYOD DO, ,DES DE LTAR SHES RAB KYIS

SEMS KYI NGO BO NYID LA SO SOR BRTAGS NA DON DAM PAR SEMS NI NANG
DU YANG MI DMIGS, PHYI ROL DU YANG MI DMIGS, GNYIS KA MED PAR
YANG MI DMIGS, 'DAS PA'I SEMS KYANG MI DMIGS, MA 'ONGS PA YANG MI
DMIGS, DA LTAR BYUNG BA YANG MI DMIGS SO, ,

SEMS SKYE BA'I TSE YANG GANG NAS KYANG MI 'ONG, 'GAG PA'I TSE
YANG GANG DU YANG MI 'GRO STE, SEMS NI GZUNG DU MED PA, BRTAN DU
MED PA, GZUGS CAN MA YIN PA'O, ,BRTAN DU MED CING GZUNG DU MED LA
GZUGS CAN MA YIN PA GANG YIN PA DE'I NGO BO NYID CI 'DRA ZHE NA,

'PHAGS PA DKON MCHOG BRTZEGS PA LAS JI SKAD GSUNGS PA LTA BU STE,
'OD SRUNGS SEMS NI YONGS SU BTZAL NA MI RNYED DO, ,GANG MA RNYED
PA DE MI DMIGS SO, ,GANG MI DMIGS PA DE 'DAS PA YANG MA YIN, MA
'ONGS PA YANG MA YIN, DA LTAR BYANG BA YANG MA YIN NO ZHES RGYA
CHER 'BYUNG

NGO; ,DES DE LTAR BRTAGS NA SEMS KYI DANG PO YANG DAG PAR RJES SU
MI MTHONG, THA MA YANG DAG PAR RJES SU MI MTHONG, BAR MA YANG DAG
PAR RJES SU MI MTHONG NGO, ,JI LTAR SEMS LA MTHA' DANG DBUS MED
PA DE BZHIN DU CHOS THAMS CAD KYANG MTHA' DANG DBUS MED PAR KHONG
DU CHUD DO, ,DES

@49B DE LTAR SEMS MTHA' DANG DBUS MED PAR KHONG DU CHUD NAS SEMS
KYI NGO BO NYID GANG YANG MI DMIGS SO, ,SEMS GANG GI YONGS SU
RTOG PA DE YANG STONG PAR RTOGS SO, ,DE RTOGS PAS SEMS KYIS RNAM
PAR BSGRUBS PA'I NGO BO NYID GZUGS LA SOGS PA'I NGO BO NYID KYANG
YANG DAG PAR RJES SU MI MTHONG

NGO; ,DES DE LTAR SHES RAB KYIS CHOS THAMS CAD KYI NGO BO NYID
YANG DAG PAR RJES SU MA MTHONG BAS GZUGS RTAG GO ZHE'AM, MI RTAG
GO ZHE'AM, STONG NGO ZHE'AM, MI STONG NGO ZHE'AM, ZAG PA DANG
BCAS PA'O ZHE'AM, ZAG PA MED PA'O ZHE'AM, BYUNG BA'O ZHE'AM, ,MA
BYUNG BA'O

ZHE'AM, YOD PA'O ZHE'AM, MED PA'O ZHES RTOG PAR MI BYED DO, ,JI
LTAR GZUGS LA RTOG PAR MI BYED PA DE BZHIN DU TSOR BA DANG, 'DU
SHES DANG, 'DU BYED DANG, RNAM PAR SHES PA RNAMS LA YANG RTOG PAR
MI BYED DE, CHOS CAN MA GRUB NA DE'I BYE BRAG RNAMS KYANG MI
'GRUB PAS DE LA

RTOG PAR GA LA 'GYUR, DES DE LTAR SHES RAB KYIS RNAM PAR DPYAD DE
DNGOS PO GANG GI TSE RNAL 'BYOR PAS DNGOS PO GANG GI NGO BO NYID
DON DAM PAR NGES PAR MI 'DZIN PA DE'I TSE RNAM PAR MI RTOG PA'I
TING NGE 'DZIN LA 'JUG GO, ,CHOS THAMS CAD KYI NGO BO NYID MED PA
NYID MED PA NYID KYANG RTOGS SO, ,GANG SHES RAB

KYIS DNGOS PO'I NGO BO NYID SO SOR BRTAGS NAS MI BSGOM GYI, YID
LA BYED PA YONGS SU SPONG BA TZAM 'BA' ZHIG SGOM PAR BYED PA DE'I
RNAM PAR RTOG PA NAM YANG MI LDOG CING NGO BO NYID MED PA NYID
RTOGS PAR YANG MI 'GYUR TE, SHES RAB KYI SNANG BA MED PA'I PHYIR
RO, ,'DI LTAR YANG DAG PAR SO SOR RTOG

PA NYID LAS YANG DAG PA JI LTA BA BZHIN DU SHES PA'I ME BYUNG NA
GTZUB SHING GTZUBS PA'I ME BZHIN DU RTOG PA'I SHING SREG GO ZHES
BCOM LDAN 'DAS KYIS BKA' STZAL TO, ,'PHAGS PA DKON MCHOG SPRIN
LAS KYANG BKA' STZAL TO, DE LTAR SKYON LA MKHAS PA DE SPROS PA
THAMS CAD DANG BRAL BAR

BYA BA'I PHYIR STONG PA NYID BSGOM PA LA RNAL 'BYOR DU BYED DO,
,DE STONG PA NYID LA BSGOM PA MANG BAS GNAS GANG DANG GANG DU,
SEMS 'PHRO ZHING SEMS MNGON PAR DGA' BA'I GNAS DE DANG DE DAG GI
NGO BO NYID YONGS SU BTZAL NA STONG PAR RTOGS SO, ,SEMS GANG YIN
PA DE YANG BRTAGS NA STONG

@50A *, ,PAR RTOGS SO, ,SEMS GANG GIS RTOGS PA DE YANG NGO BO
NYID KUN TU BTZAL NA STONG PAR RTOGS TE, DE DE LTAR RTOGS PAS
MTSAN MA MED PA'I RNAL 'BYOR LA 'JUG GO ZHES 'BYUNG NGO, ,'DIS NI
YONGS SU RTOG PA SNGON DU GTONG BA NYID MTSAN MA MED PA NYID

LA 'JUG PAR BSTAN TO, YID LA BYED PA YONGS SU SPONG BA TZAM DANG,
SHES RAB KYI DNGOS PO'I NGO BO NYID MI DPYOD PAR RNAM PAR MI RTOG
PA NYID DU 'JUG PA MI SRID PAR SHIN TU GSAL BAR BSTAN PA YIN NO,
,DE LTAR DE SHES RAB KYIS GZUGS LA SOGS PA'I DNGOS PO'I NGO BO
NYID

YANG DAG PA JI LTA BA BZHIN DU BRTAGS NAS BSAM GTAN BYED KYI,
GZUGS LA SOGS PA LA GNAS NAS BSAM GTAN MI BYED CING, 'JIG RTEN
'DI DANG 'JIG RTEN PHA ROL GYI BAR LA GNAS NAS BSAM GTAN MI BYED
DE, GZUGS LA SOGS PA DE DAG MI DMIGS PA'I PHYIR RO, ,

DE LTA BAS NA MI GNAS PA'I BSAM GTAN PA ZHES BYA'O, ,SHES RAB KYI
DNGOS PO MTHA' DAG GI NGO BO NYID LA SO SOR BRTAGS NAS GANG GI
PHYIR MI DMIGS PAR BSAM GTAN BYED PA DE'I PHYIR SHES RAB MCHOG GI
BSAM GTAN PA ZHES BYA STE, 'PHAGS PA NAM MKHA' MDZOD DANG, 'PHAGS

PA GTZUG NA RIN PO CHE LA SOGS PA LAS BSTAN PA BZHIN NO, ,DE LTAR
GANG ZAG DANG CHOS LA BDAG MED PA DE LTAR KHO NA LA ZHUGS PA DE
YONGS SU BRTAG PAR BYA BA BLTA BAR BYA BA GZHAN MED PAS RTOG PA
DANG DPYOD PA DANG BRAL BA, BRJOD PA MED PA DANG GCIG TU GYUR
PA'I YID LA BYED PA RANG GI

NGANG GIS 'JUG PA MNGON PAR 'DU BYED PA MED PAS DE KHO NA NYID LA
SHIN TU GSAL BAR BSGOM ZHING 'DUG PAR BYA'O, ,DER GNAS NAS SEMS
KYI RGYUN RNAM PAR MI G-YENG BAR BYA'O, ,GANG GI TSE BAR SKABS SU
'DOD CHAGS LA SOGS PAS SEMS PHYI ROL DU RNAM PAR G-YENG BA DE'I
TSE RNAM

PAR G-YENGS PA TSOR BAR BYAS LA MYUR DU MI SDUG PA BSGOM PA LA
SOGS PAS RNAM PAR G-YENG BA ZHI BAR BYAS NAS MYUR DU DE BZHIN
NYID LA SEMS PHYIR ZHING 'JUG PAR BYA'O, ,GANG GI TSE DE LA SEMS
MNGON PAR MI DGA' BAR MTHONG BA DE'I TSE TING NGE 'DZIN GYI YON
TAN MTHONG BAS DE LA MNGON PAR

@50B DGA' BA BSGOM PAR BYA'O, ,RNAM PAR G-YENG BA LA NYES PAR
MTHONG BAS KYANG MI DGA' BA RAB TU ZHI BAR BYA'O, ,JI STE RMUGS
PA DANG GNYID KYIS NON TE RGYU BA MI GSAL BAS SEMS BYING NGAM
BYING DU DOGS PAR MTHONG BA DE'I TSE GONG MA BZHIN DU MCHOG TU
DGA' BA'I DNGOS PO YID LA BYED PAS MYUR

DU BYING BA ZHI BAR BYAS LA, YANG DMIGS PA DE KHO NA DE NYID SHIN
TU DAM POR GZUNG BAR BYA'O, ,JI STE GANG GI TSE SNGON BDAG PA
DANG, RTZES PA RJES SU DRAN PAS BAR SKABS SU SEMS 'PHYAR BA'AM
RGOD DU DOGS PAR MTHONG BA DE'I TSE GONG MA BZHIN DU MI RTAG PA
LA SOGS PA YID 'BYUNG BAR 'GYUR

BA'I DNGOS PO YID LA BYAS LA G-YENG BA ZHI BAR BYA ZHING, DE NAS
YANG DE KHO NA NYID LA SEMS MNGON PAR 'DU BYED PA MED PAR 'JUG
PAR 'BAD PAR BYA'O, ,JI STE GANG GI TSE BYING BA DANG RGOD PA
DANG BRAL BAR GYUR NAS MNYAM PAR ZHUGS TE DE KHO NA NYID LA SEMS
RANG GI NGANG GIS 'JUG PAR 'GYUR BA

DE'I TSE RTZOL BA GLOD DE BTANG SNYOMS SU BYA'O, ,GAL TE SEMS
MNYAM PAR ZHUGS PA LA BRTZAL BA BYAS NA DE'I TSE SEMS RNAM PAR
G-YENG BAR 'GYUR RO, ,GAL TE SEMS BYING BAR GYUR PA LA BRTZAL BAR
MA BYAS NA DE'I TSE SHIN TU BYING BAS LHAG MTHONG MED DE, SEMS
DMUS LONG BZHIN

DU 'GYUR RO, ,DE LTA BAS NA SEMS BYING BAR GYUR NA BRTZAL BAR
BYA'O, ,MNYAM PAR GYUR NA BRTZAL BAR MI BYA'O, ,GANG GI TSE LHAG
MTHONG BSGOMS PAS SHES RAB SHIN TU SHAS CHE BAR GYUR PA DE'I TSE
ZHI GNAS CHUNG BAS MAR ME RLUNG LA BZHAG PA BZHIN DU SEMS G-YO
BAR 'GYUR TE,

DE'I PHYIR DE KHO NA SHIN TU GSAL BAR MTHONG BAR MI 'GYUR TE, DE
BAS NA DE'I TSE ZHI GNAS BSGOM PAR BYA'O, ,ZHI GNAS KYI SHAS CHE
BAR GYUR NA YANG SHES RAB BSGOM PAR BYA'O, ,GANG GI TSE GNYIS KA
MNYAM DU 'JUG PA'I TSE LUS DANG SEMS LA GNOD PAR MA GYUR GYI BAR
DU MNGON PAR

'DU BYED PA MED PAR GNAS PAR BYA'O, ,LUS LA SOGS PA LA GNOD PAR
GYUR NA DE'I BAR SKABS SU 'JIG RTEN MTHA' DAG SGYU MA DANG, SMIG
RGYU DANG, RMI LAM DANG, CHU ZLA DANG, MIG YOR LTA BUR LTA ZHING
'DI SNYAM DU BSAM PAR BYA STE, SEMS CAN 'DI DAG NI CHOS ZAB MO
'DI LTA

@51A *, ,BU KHONG DU MA CHUD PAS 'KHOR BA NA KUN DU NYON MONGS
PAR GYUR GYIS, BDAG GIS CI NAS KYANG DE DAG CHOS NYID DE KHONG DU
CHUD PAR 'GYUR BA DE LTAR BYA'O SNYAM DU BSAM ZHING, SNYING RJE
CHEN PO DANG BYANG CHUB KYI SEMS MNGON DU BYA'O, ,DE NAS NGAL BSO
LA, YANG DE BZHIN DU

CHOS THAMS CAD SNANG BA MED PA'I TING NGE 'DZIN LA 'JUG PAR
BYA'O, ,YANG SEMS SHIN TU SKYO BAR GYUR NA DE BZHIN DU NGAL GSO
BAR BYA'O, ,'DI NI ZHI GNAS DANG LHAG MTHONG ZUNG DU 'BREL PAR
'JUG PA'I LAM STE RNAM PAR RTOG PA DANG BCAS PA DANG, RNAM PAR MI
RTOG PA'I GZUGS BRNYAN LA DMIGS

PA'O; ,DE LTAR RNAL 'BYOR PAS RIM PA 'DIS CHU TSOD GCIG GAM, MEL
TSE THUN PHYED DAM, THUN GCIG GAM, JI SRID 'DOD KYI BAR DU DE KHO
NA BSGOM ZHING 'DUG PAR BYA'O, ,'DI NI DON RAB TU RNAM PAR 'BYED
PA'I BSAM GTAN TE, 'PHAGS PA LANG KAR GSHEGS PA LAS BSTAN TO, ,

DE NAS 'DOD NA TING NGE 'DZIN LAS LANGS TE SKYIL MO KRUNG MA
BSHIG PAR 'DI SNYAM DU CHOS 'DI DAG THAMS CAD DON DAM PAR NGO BO
NYID MED PA NYID YIN DU ZIN KYANG, KUN RDZOB TU RNAM PAR GNAS PA
NYID DO, ,DE LTA MA YIN NA LAS DANG 'BRAS BU 'BREL PA LA SOGS PA
JI LTAR RNAM PAR GNAS PAR

'GYUR, BCOM LDAN 'DAS KYIS KYANG, DNGOS PO SKYE BA KUN RDZOB TU,
,DAM PA'I DON DU RANG BZHIN MED, ,CES BKA' STZAL TO, ,SEMS CAN
BYIS PA'I BLO CAN 'DI DAG NI NGO BO NYID MED PA'I DNGOS PO RNAMS
LA YOD PA LA SOGS PA SGRO 'DOGS PAS BLO PHYIN CI LOG TU GYUR TE,
YUN

RING POR 'KHOR BA'I 'KHOR LO NA YONGS SU 'KHYAMS PAS BDAG GIS CI
NAS KYANG BSOD NAMS DANG YE SHES KYI TSOGS BLA NA MED PA YONGS SU
RDZOGS PAR BYA STE, DE NAS THAMS CAD MKHYEN PA'I GO 'PHANG THOB
PAR BYA LA, DE DAG CHOS NYID KHONG DU CHUD PAR BYA'O SNYAM DU
BSAMS LA, DE NAS DAL

BUS SKYIL MO KRUNG BSHIG STE PHYOGS BCU NA BZHUGS PA'I SANGS
RGYAS DANG BYANG CHUB SEMS DPA' THAMS CAD LA PHYAG BYAS LA, DE
DAG LA MCHOD PA DANG BSTOD PA BYAS NAS, 'PHAGS PA BZANG PO SPYOD
PA LA SOGS PA'I SMON LAM RGYA CHEN PO GDAB BO, DE NAS STONG PA
NYID DANG SNYING RJE CHEN PO'I

@51B SNYING PO CAN SBYIN PA LA SOGS PA BSOD NAMS DANG YE SHES KYI
TSOGS MTHA' DAG BSGRUB PA LA MNGON PAR BRTZON PAR BYA'O, ,DE LTAR
GYUR NA BSAM GTAN DE RNAM PA THAMS CAD KYI MCHOG DANG LDAN PA'I
STONG PA NYID MNGON PAR BSGRUBS PA YIN TE, 'PHAGS PA GTZUG NA RIN
PO CHE LAS JI

SKAD DU, DE BYAMS PA'I GO CHA BGOS SHING SNYING RJE CHEN PO'I
GNAS LA GNAS NAS RNAM PA THAMS CAD KYI MCHOG DANG LDAN PA'I STONG
PA NYID MNGON PAR BSGRUB PA'I BSAM GTAN BYED DO, ,DE LA RNAM PA
THAMS CAD KYI MCHOG DANG LDAN PA'I STONG PA NYID GANG ZHE NA,
GANG SBYIN PA DANG MA BRAL BA,

TSUL KHRIMS DANG MA BRAL BA, BZOD PA DANG MA BRAL BA, BRTZON
'GRUS DANG MA BRAL BA, BSAM GTAN DANG MA BRAL BA, SHES RAB DANG
MA BRAL BA, THABS DANG MA BRAL BA ZHES BYA BA LA SOGS PA RGYA
CHER BKA' STZAL PA LTA BU'O, ,BYANG CHUB SEMS DPA' NI SEMS CAN
THAMS CAD YONGS

SU SMIN PAR BYED PA DANG, ZHING DANG, LUS DANG, G-YOG 'KHOR MANG
PO LA SOGS PA PHUN SUM TSOGS PAR GYUR PA'I THABS SBYIN PA LA SOGS
PA'I DGE BA NGES PAR BSTEN PAR BYA DGOS SO, ,DE LTA MA YIN NA
SANGS RGYAS RNAMS KYI ZHING LA SOGS PA PHUN SUM TSOGS PA GANG
BKA' STZAL

PA DE GANG GI 'BRAS BU YIN PAR 'GYUR, DE LTA BAS NA RNAM PA THAMS
CAD KYI MCHOG DANG LDAN PA THAMS CAD MKHYEN PA'I YE SHES DE NI
SBYIN PA LA SOGS PA THABS KYIS YONGS SU RDZOGS PAR 'GYUR BAS BCOM
LDAN 'DAS KYIS THAMS CAD MKHYEN PA'I YE SHES DE NI THABS KYIS
MTHAR

PHYIN PA YIN NO ZHES BKA' STZAL TO, ,DE'I PHYIR BYANG CHUB SEMS
DPAS SBYIN PA LA SOGS PA THABS LA YANG BSTEN PAR BYA'I, STONG PA
NYID 'BA' ZHIG NI MA YIN NO, ,DE SKAD DU 'PHAGS PA CHOS THAMS CAD
SHIN TU RGYAS PA BSDUS PA LAS KYANG BKA' STZAL TE, BYAMS PA BYANG
CHUB

SEMS DPA' RNAMS KYI PHA ROL TU PHYIN PA DRUG YANG DAG PAR BSGRUBS
PA 'DI NI RDZOGS PA'I BYANG CHUB KYI PHYIR YIN NA, DE LA MI BLUN
PO DE DAG 'DI SKAD DU, BYANG CHUB SEMS DPA' SHES RAB KYI PHA ROL
TU PHYIN PA KHO NA LA BSLAB PAR BYA'I, PHA ROL TU PHYIN PA LHAG
MA RNAMS KYIS CI ZHIG BYA

@52A *, ,ZHES ZER ZHING, DE DAG PHA ROL TU PHYIN PA GZHAN DAG LA
YANG SUN 'BYIN PAR SEMS SO, ,MA PHAM PA 'DI JI SNYAM DU SEMS, KA
SHI KA'I RGYAL POR GYUR PA GANG YIN PA DES PHUG RON GYI PHYIR
RANG GI SHA KHRA LA BYIN PA DE SHES RAB 'CHAL BA YIN NAM, BYAMS
PAS GSOL PA,

BCOM LDAN 'DAS DE NI MA LAGS SO, ,BCOM LDAN 'DAS KYIS BKA' STZAL
PA, BYAMS PA NGA BYANG CHUB SEMS DPA'I SPYAD PA SPYOD PA NA PHA
ROL TU PHYIN PA DRUG DANG LDAN PA'I DGE BA'I RTZA BA GANG DAG
BSAGS PA'I DGE BA'I RTZA BA DE DAG GIS GNOD PAR GYUR TAM, BYAMS
PAS GSOL PA, BCOM

LDAN 'DAS DE NI MA LAGS SO, ,BCOM LDAN 'DAS KYIS BKA' STZAL PA,
MA PHAM PA KHYOD KYIS KYANG BSKAL PA DRUG CUR SBYIN PA'I PHA ROL
TU PHYIN PA YANG DAG PAR BSGRUBS, BSKAL PA DRUG CUR TSUL KHRIMS
KYI PHA ROL TU PHYIN PA, BSKAL PA DRUG CUR BZOD PA'I PHA ROL TU
PHYIN PA,

BSKAL PA DRUG CUR BRTZON 'GRUS KYI PHA ROL TU PHYIN PA, BSKAL PA
DRUG CUR BSAM GTAN GYI PHA ROL TU PHYIN PA, BSKAL PA DRUG CUR
SHES RAB KYI PHA ROL TU PHYIN PA YANG DAG PAR BSGRUBS NA, DE LA
MI BLUN PO DE DAG 'DI SKAD DU TSUL GCIG KHO NAS BYANG CHUB STE,
'DI LTA STE, STONG PA NYID KYI TSUL GYIS

SO ZHES ZER TE, DE DAG NI SPYOD PA YONGS SU MA DAG PAR 'GYUR RO
ZHES BYA BA LA SOGS PA 'BYUNG NGO, ,THABS DANG BRAL NA BYANG CHUB
SEMS DPA'I SHES RAB 'BA' ZHIG GIS NI NYAN THOS BZHIN DU SANGS
RGYAS KYI MDZAD PA BYED MI NUS KYI, THABS KYIS BSTANGS NA NUS PAR
'GYUR TE, 'PHAGS PA DKON MCHOG

BRTZEGS PA LAS JI SKAD DU, 'OD SRUNGS 'DI LTA STE DPER NA BLON
POS ZIN PA'I RGYAL PO RNAMS DGOS PA THAMS CAD BYED PA DE BZHIN DU
BYANG CHUB SEMS DPA'I SHES RAB THABS MKHAS PAS YONGS SU ZIN PA DE
YANG SANGS RGYAS KYI MDZAD PA THAMS CAD BYED DO ZHES GSUNGS PA
LTA BU'O, ,BYANG CHUB SEMS DPA'

RNAMS KYI LAM GYI LTA BA YANG GZHAN, MU STEGS CAN DANG, NYAN THOS
RNAMS KYI LAM GYI LTA BA YANG GZHAN TE, 'DI LTAR MU STEGS CAN
RNAMS KYI LAM GYI LTA BA NI BDAG LA SOGS PAR PHYIN CI LOG DANG
LDAN PA'I PHYIR THAMS CAD KYI THAMS CAD DU SHES RAB DANG BRAL
BA'I LAM YIN TE, DE BAS NA

@52B DE DAG THAR PA MI THOB BO, NYAN THOS RNAMS KYIS NI SNYING
RJE CHEN PO DANG BRAL BAS THABS DANG MI LDAN PA YIN TE, DE BAS NA
DE DAG GCIG TU MYA NGAN LAS 'DAS PA LA GZHOL BAR 'GYUR RO, ,BYANG
CHUB SEMS DPA' RNAMS KYI LAM NI SHES RAB DANG THABS DANG LDAN PAR
'DOD DE, DE BAS NA DE

DAG MI GNAS PA'I MYA NGAN LAS 'DAS PA LA GZHOL BAR 'GYUR RO,
,BYANG CHUB SEMS DPA' RNAMS KYI LAM NI SHES RAB DANG THABS DANG
LDAN PAR 'DOD DE, DES NA MI GNAS PA'I MYA NGAN LAS 'DAS PA THOB
STE, SHES RAB KYI STOBS KYIS NI 'KHOR BAR MI LTUNG LA, THABS KYI
STOBS KYIS

NI MYA NGAN LAS 'DAS PAR MI LTUNG BA'I PHYIR RO, ,DE BAS NA
'PHAGS PA GA YA GO'I RI LAS, BYANG CHUB SEMS DPA' RNAMS KYI LAM
NI MDOR BSDU NA 'DI GNYIS TE, GNYIS GANG ZHE NA, 'DI LTA STE,
THABS DANG SHES RAB BO ZHES BKA' STZAL TO, ,'PHAGS PA DPAL MCHOG
DANG PO LAS

KYANG; SHES RAB KYI PHA ROL TU PHYIN PA NI MA YIN NO, ,THABS LA
MKHAS PA NI PHA YIN NO ZHES BKA' STZAL TO, ,'PHAGS PA DRI MA MED
PAR GRAGS PAS BSTAN PA LAS KYANG, BYANG CHUB SEMS DPA' RNAMS KYI
'CHING BA NI GANG, THAR PA NI GANG ZHE NA, THABS MED PAR SRID PAR
'GRO BA

YONGS SU 'DZIN PA NI BYANG CHUB SEMS DPA'I 'CHING BA'O, ,THABS
KYIS SRID PA'I 'GRO BAR 'GRO BA NI THAR PA'O, ,SHES RAB MED PAR
SRID PAR 'GRO BA YONGS SU 'DZIN PA NI BYANG CHUB SEMS DPA'I
'CHING BA'O, ,SHES RAB KYIS SRID PA'I 'GRO BAR 'GRO BA NI THAR
PA'O, ,THABS KYIS MA

ZIN PA'I SHES RAB NI 'CHING BA'O, ,THABS KYIS ZIN PA'I SHES RAB
NI THAR PA'O, ,SHES RAB KYIS MA ZIN PA'I THABS NI 'CHING BA'O,
,SHES RAB KYIS ZIN PA'I THABS NI THAR PA'O ZHES RGYA CHER BKA'
STZAL TO, ,BYANG CHUB SEMS DPAS SHES RAB TZAM BSTEN NA NI NYAN
THOS KYIS 'DOD PA'I

MYA NGAN LAS 'DAS PAR LTUNG BAS 'CHING BA BZHIN DU 'GYUR TE, MI
GNAS PA'I MYA NGAN LAS 'DAS PAS GROL BAR MI 'GYUR RO, ,DE LTA BAS
NA THABS DANG BRAL BA'I SHES RAB NI BYANG CHUB SEMS DPA' RNAMS
KYI 'CHING BA'O ZHES BYA'O, ,DE LTA BAS NA LHAGS PAS NYEN PA LA
ME BSTEN PA BZHIN

@53A *, ,DU BYANG CHUB SEMS DPAS PHYIN CI LOG GI LHAG PA TZAM
SPANG BA'I PHYIR THABS DANG BCAS PA'I SHES RAB KYIS STONG PA NYID
BSTEN PAR BYA'I, NYAN THOS BZHIN DU MNGON DU NI MI BYA STE,
'PHAGS PA CHOS BCU PA'I MDO LAS JI SKAD DU, RIGS KYI BU 'DI LTA
STE, DPER

NA MI LA LA ZHIG ME YONGS SU SPYOD PAR GYUR TO, ,DE ME DE LA BSTI
STANG BYED, BLA MAR BYED KYANG DE 'DI SNYAM DU BDAG GIS ME DE LA
BSTI STANG BYAS, BLA MAR BYAS, RI MOR BYAS KYANG 'DI LA LAG PA
GNYIS KYIS YONGS SU GZUNG BAR BYA'O SNYAM DU MI SEMS SO, ,DE CI'I
PHYIR ZHE NA, GZHI

DE LAS BDAG LA LUS KYI SDUG BSNGAL BA'AM, SEMS KYI YID MI BDE BAR
'GYUR DU 'ONG SNYAM PA'I PHYIR RO, ,DE BZHIN DU BYANG CHUB SEMS
DPA' YANG MYA NGAN LAS 'DAS PA'I BSAM PA CAN YANG YIN LA MYA NGAN
LAS 'DAS PA MNGON SUM DU YANG MI BYED DO, ,DE CI'I PHYIR ZHE NA,
GZHI DE LAS

BDAG BYANG CHUB LAS PHYIR LDOG PAR 'GYUR DU 'ONG SNYAM PA'I PHYIR
RO ZHES BKA' STZAL BA LTA BU'O, ,THABS TZAM 'BA' ZHIG BSTEN NA
YANG BYANG CHUB SEMS DPA' SO SO'I SKYE BO'I SA LAS MI 'DA' BAS
SHIN TU BCINGS PA KHO NAR 'GYUR RO, ,DE LTA BAS NA SHES RAB DANG
BCAS PA'I THABS BSTEN PAR BYA

STE; 'DI LTAR SNGAGS KYIS YONGS SU ZIN PA'I DUG BZHIN DU BYANG
CHUB SEMS DPA' RNAMS KYIS NYON MONGS PA YANG SHES RAB KYIS YONGS
SU ZIN PA'I STOBS KYIS BSGOMS NA BDUD RTZIR 'GYUR NA, RANG BZHIN
GYIS MNGON PAR MTHO BA'I 'BRAS BU CAN SBYIN PA LA SOGS PA GANG
YIN PA

LTA SMOS KYANG CI DGOS TE, 'PHAGS PA DKON MCHOG BRTZEGS PA LAS JI
SKAD DU, 'OD SRUNGS 'DI LTA STE, DPER NA SNGAGS DANG SMAN GYIS
YONGS SU ZIN PA'I DUG GIS NI 'CHI BAR BYED MI NUS SO, ,DE BZHIN
DU BYANG CHUB SEMS DPA' RNAMS KYI NYON MONGS PA SHES RAB KYIS
YONGS SU

ZIN PAS KYANG LOG PAR LTUNG BAR BYED MI NUS SO ZHES BKA' STZAL
TO, ,DE LTA BAS NA GANG GI PHYIR BYANG CHUB SEMS DPA' THABS KYI
STOBS KYIS 'KHOR BA MI 'DOR BA DE'I PHYIR MYA NGAN LAS 'DAS PAR
MI LTUNG NGO, ,GANG GI PHYIR SHES RAB KYI STOBS KYIS DMIGS PA
MTHA' DAG SPONG BA

@53B DE'I PHYIR 'KHOR BAR MI LTUNG STE, DE BAS NA MI GNAS PA'I
MYA NGAN LAS 'DAS PA YANG SANGS RGYAS NYID 'THOB BO, ,DE BAS NA
'PHAGS PA NAM MKHA' MDZOD LAS KYANG, DE SHES RAB KYI SHES PAS NI
NYON MONGS PA THAMS CAD YONGS SU 'DOR RO, ,THABS KYI SHES PAS NI
SEMS CAN

THAMS CAD YONGS SU MI GTONG NGO ZHES BKA' STZAL TO, ,'PHAGS PA
DGONGS PA NGES PAR 'GREL PA LAS KYANG, SEMS CAN GYI DON LA SHIN
TU MI PHYOGS PA DANG, 'DU BYED MNGON PAR 'DU BYA BA THAMS CAD LA
SHIN TU MI PHYOGS PA NI BLA NA MED PA YANG DAG PAR RDZOGS PA'I
BYANG CHUB TU NGAS MA BSTAN

TO ZHES BKA' STZAL TO, ,DE LTA BAS NA SANGS RGYAS NYID THOB PAR
'DOD PAS SHES RAB DANG THABS GNYIS KA BSTEN PAR BYA'O, ,DE LA
'JIG RTEN LAS 'DAS PA'I SHES RAB BSGOM PA'I GNAS SKABS SAM, SHIN
TU MNYAM PAR GZHAG PA'I GNAS SKABS NA SBYIN PA LA SOGS PA THABS
LA

BRTEN PA MI 'BYUNG DU ZIN KYANG, DE LA SBYOR BA DANG DE'I RJES
LAS BYUNG BA'I SHES RAB GANG YANG BYUNG BA DE'I TSE THABS LA
BRTEN PA 'BYUNG BA NYID DE, DE'I PHYIR SHES RAB DANG THABS GNYIS
CIG CAR 'JUG GO, ,GZHAN YANG BYANG CHUB SEMS DPA' RNAMS KYI SHES
RAB DANG THABS ZUNG DU 'BREL PAR

'JUG PA'I LAM NI 'DI YIN TE, SEMS CAN THAMS CAD LA LTA BA'I
SNYING RJE CHEN POS YONGS SU ZIN PAS 'JIG RTEN LAS 'DAS PA'I LAM
BSTEN PA DANG, LANGS PA'I THABS KYI DUS NA YANG SGYU MA MKHAN
BZHIN DU PHYIN CI MA LOG PA KHO NA'I SBYIN PA LA SOGS PA LA BRTEN
PA STE, 'PHAGS PA BLO

GROS MI ZAD PAS BSTAN PA LAS JI SKAD DU, DE LA BYANG CHUB SEMS
DPA'I THABS NI GANG, SHES RAB MNGON PAR SGRUB PA NI GANG ZHE NA,
GANG GI PHYIR MNYAM PAR GZHAG PA NA SEMS CAN LA LTA BAS NA SNYING
RJE CHEN PO'I DMIGS PA LA SEMS NYE BAR 'JOG PA DE NI DE'I THABS
SO, ,GANG GI PHYIR ZHI

BA DANG RAB TU ZHI BAR SNYOMS PAR 'JUG PA DE NI DE'I SHES RAB BO
ZHES RGYA CHER BKA' STZAL PA LTA BU'O, ,BDUD BTUL BA'I LE'U LAS
KYANG BKA' STZAL TE, ,GZHAN YANG BYANG CHUB SEMS DPA' RNAMS KYI
SBYOR BA YANG DAG PHUL NI SHES RAB KYI SHES PAS MNGON PAR BRTZON
PAR YANG MI BYED LA,

@54A *, ,THABS KYI SHES PAS DGE BA'I CHOS THAMS CAD SDUD PAR YANG
SBYOR BA DANG, SHES RAB KYI SHES PAS BDAG MED PA DANG, SEMS CAN
MED PA DANG, SROG MED PA DANG, GSO BA MED PA DANG, GANG ZAG MED
PAR YANG SBYOR LA, THABS KYI SHES PAS SEMS

CAN THAMS CAD YONGS SU SMIN PAR BYED PA YANG SBYOR BA GANG YIN
PA'O ZHES RGYA CHER 'BYUNG NGO, ,'PHAGS PA CHOS THAMS CAD YANG
DAG PAR SDUD PA'I MDO LAS KYANG, DPER NA SGYU MA'I MKHAN PO ZHIG
,SPRUL PA THAR BAR BYA PHYIR BRTZON, ,DES NI SNGA NAS DE SHES
PAS, ,SPRUL PA DE LA CHAGS

PA MED, ,SRID GSUM SPRUL PA 'DRA BAR NI, ,RDZOGS PA'I BYANG CHUB
MKHAS PAS SHES, ,'GRO BA'I CHED DU GO BGOS TE, ,'GRO BA DE LTAR
SNGA NAS SHES, ,ZHES 'BYUNG NGO, ,BYANG CHUB SEMS DPA' RNAMS KYI
SHES RAB DANG, THABS KYI TSUL KHO NA SGRUB PA'I DBANG DU MDZAD
NAS,

DE'I SBYOR BA 'KHOR BA NA GNAS PA YANG YIN PA LA, BSAM PA MYA
NGAN LAS 'DAS PA LA GNAS PA YANG YIN NO ZHES BKA' STZAL TO, ,DE
LTAR STONG PA NYID DANG SNYING RJE CHEN PO'I SNYING PO CAN BLA NA
MED PA YANG DAG PAR RDZOGS PA'I BYANG CHUB TU YONGS SU BSNGOS
PA'I SBYIN PA LA SOGS PA'I

THABS GOMS PAR BYAS LA, DON DAM PA'I BYANG CHUB KYI SEMS BSKYED
PA'I PHYIR SNGA MA BZHIN DU RTAG PAR DUS DUS SU ZHI GNAS DANG
LHAG MTHONG GI SBYOR BA LA CI NUS SU BSGOM PAR BYA STE, 'PHAGS PA
SPYOD YUL YONGS SU DAG PA'I MDO LAS, GNAS SKABS THAMS CAD DU SEMS
CAN GYI DON

BYED PA'I BYANG CHUB SEMS DPA' RNAMS KYI PHAN YON JI SKAD DU
BSTAN PA DE BZHIN DU NYE BAR GNAS PA'I DRAN PAS DUS THAMS CAD DU
THABS LA MKHAS PA GOMS PAR BYA'O, ,DE LTAR SNYING RJE DANG, THABS
DANG, BYANG CHUB KYI SEMS GOMS PAR BYAS PA DE TSE 'DI LA GDON MI
ZA BAR KHYAD PAR

DU 'GYUR TE, DES NA RMI LAM NA RTAG TU SANGS RGYAS DANG BYANG
CHUB SEMS DPA' MTHONG BAR 'GYUR, RMI LAM BZANG PO GZHAN DAG KYANG
RMI BAR 'GYUR, LHA RNAMS KYANG YI RANGS NAS SRUNG BA BYED PAR
'GYUR, SKAD CIG RE RE LA YANG BSOD NAMS DANG YE SHES KYI TSOGS
RGYA CHEN PO SOGS PAR

@54B 'GYUR, NYON MONGS PA'I SGRIB PA DANG, GNAS NGAN LEN KYANG
BYANG BAR 'GYUR, DUS THAMS CAD DU YANG BDE BA DANG YID BDE BA
MANG BAR 'GYUR, SKYE BO MANG PO LA SDUG PAR 'GYUR, LUS LA YANG
NAD KYIS MI THEBS PAR 'GYUR, SEMS LAS SU RUNG BA NYID KYI MCHOG
KYANG THOB

PAR 'GYUR TE, DES NA MNGON PAR SHES PA LA SOGS PA YON TAN KHYAD
PAR CAN THOB BO, ,DE NAS RDZU 'PHRUL GYI STOBS KYIS 'JIG RTEN GYI
KHAMS MTHA' YAS PA DAG TU SONG NAS SANGS RGYAS BCOM LDAN 'DAS
RNAMS LA MCHOD PA BYED DO, ,DE DAG LA CHOS KYANG NYAN TO, ,'CHI
BA'I DUS KYI

TSE NA YANG GDON MI ZA BAR SANGS RGYAS DANG BYANG CHUB SEMS DPA'
RNAMS MTHONG BAR 'GYUR RO, ,TSE RABS GZHAN NA YANG SANGS RGYAS
DANG BYANG CHUB SEMS DPA' DANG MI 'BRAL BA'I YUL DANG KHYAD PAR
DU 'PHAGS PA'I KHYIM DU YANG SKYE BAR 'GYUR TE, DES NA 'BAD MI
DGOS PAR BSOD NAMS

DANG YE SHES KYI TSOGS YONGS SU RDZOGS PAR BYED DO, ,LONGS SPYOD
CHE BA DANG, G-YOG 'KHOR MANG BAR 'GYUR RO, ,SHES RAB RNO BAS
SKYE BO MANG PO YONGS SU SMIN PAR YANG BYED PAR 'GYUR RO, ,TSE
RABS THAMS CAD DU TSE RABS DRAN PAR 'GYUR TE, DE LTAR PHAN YON
TSAD MED PA MDO GZHAN

DAG LAS BYUNG BA KHONG DU CHUD PAR BYA'O, ,DES DE LTAR SNYING RJE
DANG, THABS DANG, BYANG CHUB KYI SEMS RTAG TU GUS PAR YUN RING DU
BSGOMS NA RIM GYIS SEMS KYI RGYUD SHIN TU YONGS SU DAG PA'I SKAD
CIG 'BYUNG BAS YONGS SU SMIN PAR 'GYUR BA'I PHYIR GTZUB SHING
GTZUBS PA'I ME BZHIN

DU YANG DAG PA'I DON LA BSGOM PA RAB KYI MTHAR PHYIN PAR GYUR NAS
'JIG RTEN LAS 'DAS PA'I YE SHES RTOG PA'I DRA BA MTHA' DAG DANG
BRAL BA, CHOS KYI DBYINGS SPROS PA MED PA SHIN TU GSAL BAR RTOGS
PA, DRI MA MED CING MI G-YO LA MAR ME RLUNG MED PAR BZHAG PA
BZHIN DU MI G-YO BA TSAD

MAR GYUR PA, CHOS THAMS CAD BDAG MED PA'I NGO BO DE KHO NA MNGON
DU BYED PA MTHONG BA'I LAM GYIS BSDUS PA DON DAM PA'I BYANG CHUB
KYI SEMS KYI NGO BO NYID DBYUNG NGO, ,DE BYUNG NAS DNGOS PO'I
MTHA' LA DMIGS PA LA ZHUGS PA YIN TE, DE BZHIN GSHEGS PA'I RIGS
SU SKYES PA

@55A *, ,YIN, BYANG CHUB SEMS DPA'I SKYON MED PA LA ZHUGS PA YIN,
'JIG RTEN GYI 'GRO BA THAMS CAD LAS LOG PA YIN, BYANG CHUB SEMS
DPA'I CHOS NYID DANG CHOS KYI DBYINGS RTOGS PA LA GNAS PA YIN,
BYANG CHUB SEMS DPA'I SA DANG PO THOB PA YIN NO ZHES PHAN

YON DE RGYAS PAR SA BCU PA LA SOGS PA LAS KHONG DU CHUD PAR
BYA'O, ,'DI NI DE BZHIN NYID LA DMIGS PA'I BSAM GTAN DE 'PHAGS PA
LANG KAR GSHEGS PA LAS BSTAN TE, 'DI NI BYANG CHUB SEMS DPA'
RNAMS KYI SPROS PA MED PA RNAM PAR MI RTOG PA NYID LA 'JUG PA'O,,

MOS PAS SPYOD PA'I SA LA NI MOS PA'I DBANG GIS 'JUG PAR RNAM PAR
GZHAG GI ,MNGON PAR 'DU BYED PAS NI MA YIN NO, ,YE SHES DE BYUNG
BAR GYUR NA NI MNGON DU ZHUGS PA YIN TE, DE LTAR SA DANG POR
ZHUGS PA DE PHYIS BSGOM PA'I LAM LA 'JIG RTEN LAS 'DAS PA DANG,
DE'I

RJES LA THOB PA'I YE SHES GNYIS KYIS SHES RAB DANG, THABS BSGOMS
PAS RIM GYIS BSGOM PAS SPANG BAR BYA BA'I SGRIB PA BSAGS PA PHRA
BA BAS KYANG CHES PHRA BA BYANG BA'I PHYIR DANG, YON TAN KHYAD
PAR CAN GONG MA GONG MA THOB PA'I PHYIR SA 'OG MA RNAMS YONGS SU
SBYONG BAS

DE BZHIN GSHEGS PA'I YE SHES KYI BAR LA ZHUGS NAS THAMS CAD
MKHYEN PA NYID KYI RGYA MTSOR 'JUG CING DGOS PA YONGS SU 'GRUB
PA'I DMIGS PA YANG 'THOB STE, 'DI LTAR RIM PA KHO NAR SEMS KYI
RGYUD YONGS SU DAG PAR 'PHAGS PA LANG KAR GSHEGS PA LAS KYANG
BKA' STZAL TO, ,

'PHAGS PA DGONGS PA NGES PAR 'GREL PA LAS KYANG, RIM GYIS SA GONG
MA GONG MA RNAMS SU GSER LTA BUR SEMS RNAM PAR SPONG LA BLA NA
MED PA YANG DAG PAR RDZOGS PA'I BYANG CHUB KYI BAR DU MNGON PAR
RDZOGS PAR 'TSANG RGYA'O ZHES GSUNGS SO, ,THAMS CAD MKHYEN PA
NYID KYI RGYA MTSOR ZHUGS PA NA YID

BZHIN GYI NOR BU LTA BUR SEMS CAN MTHA' DAG NYE BAR 'TSO BA'I YON
TAN GYI PHUNG PO DANG NI LDAN, SNGON GYI SMON LAM GYI 'BRAS BU
YOD PAR NI MDZAD, THUGS RJE CHEN PO'I RANG BZHIN DU NI 'GYUR,
LHUN GYIS GRUB PA'I THABS SNA TSOGS DAG DANG LDAN, SPRUL PA DPAG
TU MED PA DAG GIS 'GRO BA MA LUS

@55B PA'I DON RNAM PA THAMS CAD NI MDZAD, YON TAN PHUN SUM TSOGS
PA MA LUS PA RAB KYI MTHAR PHYIN PAR NI GYUR, BAG CHAGS DANG BCAS
PA'I NYES PA'I DRI MA MTHA' DAG BSAL NAS, SEMS CAN GYI KHAMS KYI
MTHAS GTUGS PAR BZHUGS PA YIN PAR RTOGS PA DANG LDAN PAS

SANGS RGYAS BCOM LDAN 'DAS YON TAN MTHA' DAG GI 'BYUNG GNAS LA
DAD PA BSKYED LA YON TAN DE YONGS SU BSGRUB PA'I PHYIR BDAG NYID
THAMS CAD KYIS 'BAD PAR BYA'O, ,DE BAS NA BCOM LDAN 'DAS KYIS 'DI
SKAD DU, THAMS CAD MKHYEN PA'I YE SHES DE NI SNYING RJE'I RTZA BA
LAS BYUNG

BA YIN, BYANG CHUB KYI SEMS KYI RGYU LAS BYUNG BA YIN, THABS KYIS
MTHAR PHYIN PA YIN NO ZHES BKA' STZAL TO, ,DAM PA PHRAG DOG LA
SOGS DRI MA THAG BSRINGS PA, ,YON TAN RNAMS KYIS MI NGOMS CHU YI
MTSO 'DRA DAG ,RNAM PAR PHYE NAS LEGS PAR BSHAD RNAMS 'DZIN BYED

DE; ,NGANG PA RAB DGA' CHU LAS 'O MA LEN PA BZHIN, ,DE LTA BAS NA
MKHAS RNAMS KYIS, ,PHYOGS LHUNG DKRUGS YID RING SPONGS LA, ,BYIS
PA LAS KYANG LEGS BSHAD PA, ,THAMS CAD BLANG PA KHO NAR BYA, ,DE
LTAR DBU MA'I LAM BSHAD PAS, ,BDAG GIS BSOD

NAMS GAR THOB PA, ,DE YIS SKYE BO MA LUS PA, ,DBU MA'I LAM NI
THOB PAR SHOG ,BSGOM PA'I RIM PA A'A TZ'ARYA KA MA LA SH'I LAS
BAR DU MDZAD PA RDZOGS SO,, ,,RGYA GAR GYI MKHAN PO PRADZNY'A
WARMA DANG, LO TZ'A BA BANDE YE SHES SDES BSGYUR CING ZHUS TE
GTAN LA PHAB PA'O,, ,,