@184B #, ,RGYA GAR SKAD DU, BO DHI SATVA SAMBA RA BIm SHI KA
PANYTZI K'A, BOD SKAD DU, ,BYANG CHUB SEMS DPA'I SDOM PA NYI SHU
PA'I DKA' 'GREL, BYANG CHUB SEMS DPA' 'JAM DPAL GZHON NUR GYUR PA
LA

PHYAG 'TSAL LO, ,SANGS RGYAS DANG CHOS DANG DGE 'DUN RNAMS LA
PHYAG 'TSAL LO, ,GANG ZHIG SDUG BSNGAL LDAN RNAMS SDUG BSNGAL ZHI
PHYIR THUGS RJES SMAN PA'I BLO, ,BDAG NYID MTHAR NI RTZVA YI ZIL
PA LTA BUR MA NYAMS GZIGS GNAS PAS, ,TSOGS RDZOGS DON DU BRTZON

'GRUS KHYAD PAR CAN GYIS YUN RING DKA' SPYAD MDZAD, ,SKYE DGU
RNAMS KYI DPAL BSGRUB CHED DU SA STENGS MGON GCIG BYUNG BAR GYUR,
,GANG ZHIG SKUR GNAS GYUR KYANG RANG BZHIN GYIS DAG LOG PAR SGRO
BTAGS PA'I, ,SA BON LAS BYUNG KUN NAS NYON MONGS RNAM PA DU MAS

NAM YANG MA GOS SHING, ,'KHRUL PA'I TSOGS KYI DRA BA MA LUS DE
NYID 'BYED PAS 'JOMS PAR MDZAD, ,DES NA SPROS PA MED CING ZAB
PA'I CHOS NI NYID KYIS SHIN TU THUGS CHUD GYUR, ,NGO BO NYID KYIS
BDAG NYID CHER GYUR GANG DAG LA NI MA LUS GSUNGS, ,DE RTOGS

PA LAS LHAG PAR GYUR PA'I SNYING RJES STON PA'I BKA' YI TSIG
RNAMS NI, ,BYANG CHUB DON DU LTOS PA MED PAS SPYI BOR 'DZIN MDZAD
BLO BZANG GANG, ,ZHI BA'I SPYOD LDAN THUB MCHOG LAS 'KHRUNGS GCIG
TU SEMS CAN DON MDZAD PA, ,DE RNAMS YUL DANG YUL CAN DAG LA ZHEN

@185A *, ,PA'I BTZON RA NYID DU NI, ,SNA TSOGS BCINGS GYUR SKYABS
MED 'DOD PA'I KHAMS KYI DBANG PHYUG RNAMS, ,GANG ZHIG DRAN PA'I
RJES SU ZHUGS PAS RIG PA MED RNAMS SGROL MDZAD CING, ,KUN DU
DRANGS NAS 'DOD PA LAS RGYAL GO CHA DAG GIS

'CHING MDZAD PA, ,DE RNAMS PHYAG 'TSAL NAS NI GZHAN DON KHUR,
,BSKUR ZHING MI SHES MUN PA GZHOM PA'I PHYIR, ,BDAG NYID CHEN PO
SDOM PA NYI SHU PA'I, ,RNAM BSHAD TSIG GSAL BA NI BRTZAM PAR BYA,
,'DIR DKON MCHOG GSUM LA GCIG TU SKYABS SU SONG BA, TSUL

KHRIMS DANG LDAN PA, DAD PA DANG LDAN PA, SNYING RJE DANG LDAN
PA, BYANG CHUB TU SEMS BSKYED PA, BYANG CHUB SEMS DPA'I SDOM PA
YONGS SU BZUNG ZHING NAN TAN DU BYED PA'I BDAG NYID CAN SDOM PA
'PHEL BA LA RAB TU SBYOR BA NI RING PO MI THOGS PAR TSOGS YONGS
SU RDZOGS PAR

'GYUR PA'I PHYIR, SLOB DPON TZANDRA GO MI ZHES BYA BA GZHAN GYIN
DON LA GCIG TU SEMS PA, MCHOG TU 'JIGS PA MED PA, SA CHEN PO LA
ZHUGS PA DES SDOM PA YANG DAG PAR BLANG BA SNGON DU 'GRO BA CAN
GYI BSLAB PA NI LEGS PAR NAN TAN DU BYA BA YIN PAR YANG DAG PAR
MTHONG NAS, BYANG

CHUB SEMS DPA'I 'DUL BA YANG DAG PAR BSDU BAR 'DOD PAS BYANG CHUB
SEMS DPA'I THA SNYAD KYI RGYUR GYUR PA'I SDOM PA YANG DAG PAR
BLANG BA'I CHO GA MNGON PAR GZUNG BA BSTAN PA'I PHYIR RE ZHIG 'DI
LTAR, SANGS RGYAS RNAMS ZHES BYA BA LA SOGS PA SMOS PA YIN TE,
SANGS RGYAS RNAMS

NI ZHES BYA BA NI YANG DAG PAR RDZOGS PA'I SANGS RGYAS TE, 'DI
RNAMS NYID YE SHES DANG, THUGS RJE'I SBYOR BAS GZHAN GYI DON LA
'JUG PA LA DBANG DU GYUR PA'I PHYIR RO, ,MANG PO'I TSIG TU BSTAN
PA NI DUS GSUM GYI SANGS RGYAS RNAMS YONGS SU BSDU BA'I PHYIR TE,
DE LA 'DAS PA

NI SANGS RGYAS BCOM LDAN 'DAS GANG DAG GI BSTAN PA YANG NUB PAR
'GYUR BA'O, ,MA 'ONGS PA NI GANG ZHIG SANGS RGYAS PA'I CHED DU
TSOGS YONGS SU RDZOGS PA 'DUL BA'I DUS LA GZHES PA 'BA' ZHIG TZAM
STE, MNGON PAR RDZOGS PAR 'TSANG RGYA BAR 'GYUR BA'O, ,DE LTAR
GYI

@185B NI GANG DAG GI BSTAN PA 'DI YANG NUB PAR MA GYUR PA'O,
,SRAS DANG BCAS LA ZHES BYA BA NI SRAS DANG BCAS PA STE, SANGS
RGYAS RNAMS 'BA' ZHIG KHO NA MA YIN GYI 'ON KYANG SA CHEN PO LA
ZHUGS PA'I BYANG CHUB SEMS DPA' CHEN PO'I SRAS RNAMS DANG BCAS PA
YANG NGO, ,DE RNAMS

KYANG 'DIR RDZOGS PA'I SANGS RGYAS DANG MNYAM PA'I PHYIR RO, ,DE
RNAMS LA GUS PA STE, DE'I YON TAN RNAMS LA DGA' BA'I SEMS KYIS
PHYAG 'TSAL 'DUD CES BRJOD CING LUS SHIN TU 'DUD PAS PHYAG 'TSAL
BA BYAS NAS, CI NUS ZHES BYA BA NI 'BYOR PA DANG RJES SU MTHUN
PAS SO, ,

MCHOD NAS BYANG CHUB SEMS DPA' RNAMS KYI KHRIMS GANG DE BLANG BAR
BYA ZHES BYA BAR SBYOR RO, ,BDAG DANG GZHAN RJES SU BZUNG BA LA
RAB TU 'JUG PA DANG, 'GYOD PA MED CING RAB TU DGA' BA'I SBYOR BAS
BSIL BA'I PHYIR TSUL KHRIMS SO, ,BYANG CHUB SEMS DPA' RNAMS KYI
ZHES

BYA BA LA, BYANG CHUB NI RNAM PA THAMS CAD DU ZAG PA THAMS CAD
ZAD PA'I YE SHES SO, ,SEMS DPA' NI BSAM PA STE, 'GRO BA THAMS CAD
YONGS SU SBYONG BA'I DON GYI BSAM PA GANG LA YOD PA DE LA DE SKAD
CES BYA'O, ,DE RNAMS KYI NI, PHYOGS DUS KUN NA BZHUGS PA'I ZHES

BYA BA STE, SHAR LA SOGS PA'I PHYOGS BCU PO THAMS CAD DANG, DUS
GSUM PO THAMS CAD DU'O, ,BZHUGS PA NI KUN DU 'BYUNG BA STE, GCIG
TU PHYOGS GCIG GI KHA CIG TU 'BA' ZHIG MA YIN GYI, 'ON KYANG
THAMS CAD DU DUS THAMS CAD KYI THAMS CAD DU ZHES BYA BA'I

DON TO, ,GANG ZHES BYA BA NI SPYIR BSTAN PAS TSUL KHRIMS RNAM PA
DGU PO NYID YONGS SU GZUNG BA'I PHYIR RO, ,BYANG CHUB SEMS DPA'
RNAMS KYI TSUL KHRIMS NI RNAM PA DGUR BSTAN TE, NGO BO NYID KYI
TSUL KHRIMS DANG, TSUL KHRIMS THAMS CAD DANG, DKA' BA SPYOD PA'I
TSUL

KHRIMS DANG, THAMS CAD KYI SGO'I TSUL KHRIMS DANG, SKYES BU DAM
PA'I TSUL KHRIMS DANG, RNAM PA THAMS CAD KYI TSUL KHRIMS DANG,
PHONGS PA 'DED PA'I TSUL KHRIMS DANG, 'DI DANG GZHAN DU BDE BAR
'GYUR BA'I TSUL KHRIMS DANG, RNAM PAR DAG PA'I TSUL KHRIMS SO,
,DE

@186A *, ,LA NGO BO NYID KYI TSUL KHRIMS ZHES BYA BA LA, NGO BO
NYID KYI TSUL KHRIMS NI NGO BO NYID KYI TSUL KHRIMS TE, TSUL
KHRIMS NYID KYI RANG BZHIN NO, ,DE YANG NGO BO NYID NI YONGS SU
'DZIN PA DANG, RJES SU SLOB PA'O, ,DE YANG RNAM PA BZHI DANG LDAN
PAR RIG PAR BYA STE, PHA ROL LAS

YANG DAG PAR BLANGS PA DANG, LHAG PA'I BSAM PA RNAM PAR DAG PA
DANG, NYAMS PAR GYUR NA PHYIR GSO BAR BYED PA DANG, MI NYAMS PAR
BYA BA'I PHYIR GUS PA BSKYED NAS DRAN PA NYE BAR GNAS PA'O, ,DE
LA YANG DAG PAR BLANGS PA DANG, BSAM PA RNAM PAR DAG PA GNYIS
KYIS NI BYANG

CHUB SEMS DPA' BSLAB PA LAS RNAM PAR NYAMS PAR GYUR NA, PHA ROL
DANG BDAG LA BRTEN NAS, KHREL YOD PA DANG NGO TSA SHES PA DAG
SKYE BAR 'GYUR RO, ,LTUNG BA LAS PHYIR GSO BAR BYED PA DANG, RNAM
PAR NYAMS PAR MA GYUR PA STE, PHYI MA GNYIS KYIS NI 'DI'I TSUL
KHRIMS RNAM

PAR DAG PAS 'GYOD PA MED PAR 'GYUR RO, ,DE BZHIN DU PHA ROL LAS
YANG DAG PAR BLANGS BA DANG, RNAM PAR NYAMS PAR GYUR NA SLAR GSO
BAS NI NGA RGYAL SPANGS PA DANG, NYAM PAR MI 'GYUR BA'I NAN TAN
GYIS NI BSAM PA RNAM PAR DAG PA'O, ,DE NYID KYIS NA 'DI PHA ROL
DANG

BDAG NYID LAS KYANG KHREL YOD PA DANG NGO TSA BAR 'GYUR PAS TSUL
KHRIMS KUN DU SRUNG BAR 'GYUR RO, ,BSRUNGS BAS NA 'GYOD PA MED
PAR 'GYUR RO, ,DE LA CHOS GSUM PO DE RNAMS KYIS NI LTUNG BA MI
'BYUNG BA YIN LA, GSUM PAS NI TSUL KHRIMS NYAMS PA LAS LDANG BAR
RIG

PAR BYA'O, ,SEMS LAS BYUNG BA THAMS CAD KYIS YONGS SU 'DZIN PA
DANG, NAN TAN DAG BSTAN PA YIN NO, ,DE LTAR 'DI NI BYANG CHUB
SEMS DPA' RNAMS KYI NGO BO NYID KYI TSUL KHRIMS TE, YANG DAG PAR
BLANGS PA DANG, RJES SU SLOB PAS BDAG DANG GZHAN GYI DON DANG,

PHAN PA DANG BDE BAR 'GYUR BA'I PHYIR DGE BA'O, ,BYANG CHUB SEMS
DPA'I BSLAB PA DPAG TU MED PA YONGS SU BSDUS PA'I PHYIR DPAG TU
MED PA'O, ,SEMS CAN THAMS CAD LA PHAN PA DANG BDE BAR MNGON PAR
GNAS PA'I PHYIR SEMS CAN THAMS CAD LA PHAN 'DOGS PA'O, ,BLA NA
MED

@186B PA YANG DAG PAR RDZOGS PA'I BYANG CHUB KYI 'BRAS BU LEN PAR
BYED PA'I PHYIR 'BRAS BU DANG PHAN YON CHE BAR RIG PAR BYA'O,
,TSUL KHRIMS THAMS CAD CES BYA BA LA, THAMS CAD KYI TSUL KHRIMS
THAMS CAD DE, KHYIM PA DANG RAB TU BYUNG BA'I PHYOGS DAG LA BRTEN
PA'I PHYIR RO, ,

DE YANG RNAM PA GSUM STE, SDOM PA'I TSUL KHRIMS DANG, DGE BA'I
CHOS SDUD PA'I TSUL KHRIMS DANG, SEMS CAN GYI DON BYED PA'I TSUL
KHRIMS SO, ,DE LA SDOM PA'I TSUL KHRIMS NI SO SOR THAR PA'I SDOM
PA RIS BDUN BLANGS PA'O, ,DE LA DGE SLONG DANG, DGE SLONG MA
DANG, DGE

SLOB MA DANG, DGE TSUL DANG, DGE TSUL MA'I DBYE BAS RNAM PA LNGA
YIN PA'I PHYIR, RAB TU BYUNG BA'I PHYOGS RNAM PA LNGA'O, ,KHYIM
PA'I PHYOGS NI RNAM PA GNYIS TE, DGE BSNYEN DANG DGE BSNYEN MA'I
DBYE BAS RNAM PA GNYIS NI KHYIM PA'I PHYOGS RNAM PA GNYIS SO,
,NYIN ZHAG

GCIG PA'I YANG DAG PAR BLANGS PA NI DKA' BA SPYOD PA DANG 'DOD PA
LAS DBEN PA MA YIN PA'I PHYIR DANG, YUN RING POR RJES SU 'BREL BA
MED PA'I PHYIR 'DI LA 'OS PA MA YIN PAS MA BSTAN TO, ,'DI LTAR
BSTAN PAR 'GYUR TE, SO SOR THAR PA'I SDOM PA NI BYANG CHUB SEMS
DPA'I SDOM

PA'I YAN LAG TU GYUR PA YIN TE, PHYOGS GCIG NYID DU RIG PAR
BYA'O, ,DE'I PHYIR SO SOR THAR PA'I SDOM PA GZHAN DANG LDAN PA
'DIS BYANG CHUB SEMS DPA'I SDOM PA YANG DAG PAR LEN PA'I SNOD DU
GYUR PA LA BSLAB PA'I TSIG 'DI YANG SBYIN PAR BYA ZHES BYA BA'I
DON TO, ,'DI LA SROG

GCOD PA LA SOGS PA LAS LDOG PA'I CHO GA GZHAN PA NYID NA MI YIN
ZHING, DE RNAMS LAS KYANG LDOG PA MA YIN PA LA NI BYANG CHUB SEMS
DPA'I SDOM PA LA YANG DAG PAR LEN PA'I SNOD DU GYUR PA YANG YOD
PA MA YIN NO, ,BSAM PA RNAM PAR DAG PAS NI RNAM PAR 'JOMS PAR

'GYUR RO ZHES BYA BA 'DI NYID LA DGONGS NAS TSUL KHRIMS DANG LDAN
PA ZHES DANG POR BSTAN TO, ,DE LTAR NA BYANG CHUB SEMS DPA'I SDOM
PA 'DI NI TSUL KHRIMS THAMS CAD CES BSTAN TO, ,DE LTA BU'I SDOM
PA'I TSUL KHRIMS 'DI LA GNAS NA TSUL KHRIMS KYI PHUNG PO YONGS SU
RDZOGS PAR

@187A *, ,'GYUR RO, ,GANG GI TSE 'DI NI 'KHOR LOS SGYUR BA'I
RGYAL SRID KYANG BOR NAS RAB TU BYUNG BA DE LA 'KHOR LOS SGYUR
BA'I RGYAL SRID LA RTZVA DANG MI GTZANG BA LTA BUR MI BLTA BAR
'GYUR BA NI BSAM PA RNAM PAR DAG PAS YIN GYI GZHAN NI DE LTA MA
YIN TE, DMAN

PA DAG NI 'DOD PA DANG 'TSO BA'I DON DU RAB TU 'BYUNG BA'I PHYIR
RO, ,MA 'ONGS PA'I DUS YANG SDOM PA LA DBANG DU GYUR BAR YONGS SU
'THOB PA'I 'DOD PA RNAMS LA YANG MNGON PAR DGA' BAR 'GYUR BA MA
YIN ZHING, DE'I DON DU SMON PAS TSANGS PAR SPYAD PA SPYOD PAR MI
BYED DE, 'DOD PA RNAMS

LA 'JIGS PA CHEN PO SNA TSOGS PA DANG BCAS PA'I NAGS TSAL DU 'JUG
PA LTA BUR YANG DAG PA'I SHES RAB KYIS KUN DU MTHONG NAS MI 'JUG
GO, ,DA LTAR GYI DUS KYI 'DOD PA CHEN PO DANG LDAN PA THAMS CAD
KYI RNYED PA DANG BKUR STI RGYA CHEN PO DAG LA YANG SKYUGS PA'I
ZAS BZHIN DU

RO MYONG BAR MI BYED NA, DMAN PA RNAMS KYIS DMAN PA LA LTA SMOS
KYANG CI DGOS, GCIG PU RAB TU DBEN PA LA MNGON PAR DGA' BA YIN
LA, TSOGS KYI NANG DU YANG RUNG SEMS DBEN PAS GNAS PAR 'GYUR TE,
TSUL KHRIMS TZAM GYIS CHOG PAR MI 'DZIN GYI, 'ON KYANG TSUL

KHRIMS LA BRTEN NAS BYANG CHUB SEMS DPA'I TING NGE 'DZIN DPAG TU
MED PA GANG YIN PA DE DAG MNGON PAR BSGRUB PA DANG, DBANG DU GYUR
BAR BYA BA'I PHYIR 'BAD PAR BYED DO, ,'DU 'DZI'I NANG DU 'DUG
KYANG GTAM NGAN PA DANG, TSIG NGAN PA CUNG ZAD KYANG DANG DU LEN
PAR MI BYED LA,

DBEN PA NA 'DUG KYANG RTOG PA NGAN PA CUNG ZAD KYANG MI SEMS SO,
,BRJED NGAS PAS KUN DU SPYOD PAR GYUR NA YANG DUS DUS SU SHIN TU
'GYOD PA DANG, NYES PA MTHONG BA YANG SKYED PAR BYED DE, GANG GI
TSE GTAM NGAN PA DANG, RTOG PA NGAN PA YANG SKYES MA THAG TU MYUR
BA NYID DU DRAN PA SKYED

PAR BYED CING MI BYA BA'I SEMS KYANG THOB PAR 'GYUR TE, DES NA
SPONG BAR 'GYUR RO, ,SPONG BA LA GOMS PA LAS NI RIM GYIS SNGON JI
LTAR DE KUN DU SPYOD PA LA DGA' BAR 'GYUR PA DE LTAR DE KUN DU MI
SPYOD PA LA DGA' BA DANG, KUN DU SPYOD PA DANG RJES SU MI MTHUN
PAR YANG GNAS SO, ,SA CHEN

@187B POR ZHUGS PA'I BYANG CHUB SEMS DPA' RNAMS KYI BSLAB PA'I
GZHI RGYA CHE BA RNAMS DANG, DPAG TU MED PA RNAMS DANG, BSAM GYIS
MI KHYAB PA RNAMS DANG, YUN RING BA RNAMS DANG, SHIN TU BYA DKA'
BA RNAMS DE THOS NAS SKRAG PA'AM ZHUM PAR MI 'GYUR GYI, GZHAN DU
NA 'DI LTAR

DE DAG KYANG MIR GYUR PA LAS RIM GYIS BSLABS NAS DPAG TU MED CING
BSAM GYIS MI KHYAB PA'I LUS DANG NGAG GI SDOM PA DANG LDAN PAR
'GYUR LA, BDAG NYID KYANG MIR GYUR PAS RIM GYIS BSLABS NA, GDON
MI ZA BAR LUS DANG, NGAG GI SDOM PA PHUN SUM TSOGS PA DAG THOB
PAR

'GYUR RO SNYAM DU SEMS SO, ,DES NA BDAG NYID KYI NYES PA DANG
'KHRUL PA LA RTOG PAR BYED KYI GZHAN GYI LAM MA YIN NO, ,SEMS CAN
GZHAN DAG GTUM ZHING TSUL KHRIMS 'CHAL BA RNAMS NYE BAR GNAS PA
LA KUN NAS MNAR SEMS DANG, KHONG KHRO BAR MI 'GYUR GYI, DE DAG LA
LHAG

PAR RJES SU BRTZE BA'I SEMS DANG, BYED PAR 'DOD PA'I SEMS LA NYE
BAR GNAS PAR 'GYUR RO, ,PHA ROL PO DAG GI LAG PA DANG, BONG BA
DANG, DBYUG PA DANG, MTSON CHAS BSNUN KYANG SEMS KYIS KYANG
'KHRUG PAR MI BYED NA, SDIG PA CAN GYIS TSIG 'BYIN PA'AM

SLAR 'TSOG PA LTA GA LA BYED, DE BZHIN DU GSHE BA DANG, KHRO BA
LA SOGS PA'I SDUG BSNGAL GYI REG PA LAS BYUNG BA CUNG ZAD TZAM
GYIS KYANG GNOD PAR MI BYED DO, ,YAN LAG LNGA DANG LDAN PA'I BAG
YOD PA STE, SNGON GYI MTHA' DANG LDAN PA'I BAG YOD PA NI GANG
'DAS PA'I DUS

SU NYE BAR BLANGS PA LAS LTUNG BA 'BYUNG BAR GYUR PA DE DES CHOS
BZHIN DU PHYIR BCOS PAR 'GYUR BA'O, ,PHYI MA'I MTHA' DANG LDAN PA
NI MA 'ONGS PA'I DUS NA LTUNG BA GANG 'BYUNG BAR 'GYUR BA DE DAG
KYANG CHOS BZHIN DU PHYIR 'CHOS PAR 'GYUR BA'O, ,DBUS KYI MTHA'
DANG LDAN PA NI DA LTAR GYI

DUS SU LTUNG BA GANG BYUNG BA DE DAG KYANG CHOS BZHIN DU PHYIR
'CHOS PAR BYED PA'O, ,DUS SNGA NAS BYA BA NI GANG 'DI LTUNG BA'I
SNGON ROL NYID NAS LTUNG BA MI 'BYUNG BAR SHIN TU NAN TAN BYED
PA'O, ,KHA CIG NI 'DI LA NAM YANG LTUNG BA 'BYUNG BAR MI 'GYUR RO
ZHES ZER RO, ,LHAN CIG RJES SU

@188A *, ,SPYOD PA NI GANG DUS SNGA MAR BYA BA'I BDAG YOD PAR 'DI
NYID LA GNAS NAS CI NAS KYANG 'DI LA LTUNG BA 'BYUNG BAR MI 'GYUR
BA'O, ,DGE BA MI SPYOMS PA DANG, SDIG PA MI 'CHAB PA DANG 'DOD PA
CHUNG BA DANG, CHOG SHES PA DANG, SDUG BSNGAL BZOD PA

DANG, SKYO BA MED PA'I NGANG TSUL CAN DANG, RGOD PA MED PA DANG,
MI G-YENG BA DANG, SPYOD LAM RAB TU ZHI BA DANG, KHA GSAG LA SOGS
PA LOG PAS 'TSO BAR BYED PA'I CHOS THAMS CAD RNAM PAR SPANG BA
STE, DE LTAR NA YAN LAG BCU PO DE RNAMS DANG LDAN PA'I SDOM PA'I
TSUL KHRIMS

LA GNAS PA'I BYANG CHUB SEMS DPA' NI TSUL KHRIMS LEGS PAR SDOM
PA'I TSUL KHRIMS SU 'GYUR TE, 'DI LTA STE SNGA MA 'DAS PA'I 'DOD
PA RNAMS LA MI LTA BA DANG, MA 'ONGS PA RNAMS LA MNGON PAR DGA'
BAR MI BYED PA DANG, DA LTAR GYI RNAMS LA MI CHAGS PA DANG, RAB

TU DBEN PA LA MNGON PAR DGA' BA DANG, NGAG DANG RNAM PAR RTOG PA
YONGS SU DAG PAR BYED PA DANG, BDAG NYID LA KHYAD DU MI GSOD PA
DANG, DES PA DANG BZOD PA DANG, BAG YOD PA DANG, CHO GA DANG 'TSO
BA RNAM PAR DAG PA ZHES BYA BA'O, ,DGE BA'I CHOS SDUD PA'I TSUL
KHRIMS NI

SDOM PA YANG DAG PAR BLANGS PA'I 'OG TU YANG GANG CUNG ZAD LUS
DANG, NGAG DANG YID DAG GIS BYANG CHUB KYI PHYIR DGE BA GANG CI
YANG RUNG BA BSAGS PA STE, DE YANG KHYAD PAR DU THOS PA DANG,
BSAM PA DANG, ZHI GNAS DANG LHAG MTHONG BSGOM PA RNAMS LA GCIG TU
DGA' BAS

MNGON PAR SBYOR BA'O, ,DE BZHIN DU DUS DUS SU BLA MA RNAMS LA
GSOD POR SMRA BA DANG, PHYAG BYA BA DANG, MNGON PAR LDANG BA
DANG, THAL MO SBYOR BA DANG, ZHE SA DANG BCAS PAS KUN DU SPYOD PA
DANG, BSNYEN BKUR BYED PA DANG, NA BA RNAMS LA BRTZE BAS RIM GRO
BYED PA DANG, LEGS

PAR SMRA BA LA LEGS SO ZHES BYA BA BYIN PA DANG, YON TAN DANG
LDAN PA LA JI LTA BA NYID KYI BSNGAGS PA BRJOD PA DANG, THAMS CAD
KYI BSOD NAMS THAMS CAD LA DGA' BA'I SEMS KYIS TSIG GIS RJES SU
YI RANG BA DANG, GZHAN RNAMS KYIS NYES PA BYAS PA THAMS CAD LA SO
SOR

@188B BRTAGS TE BZOD PA BYED PA DANG, DGE BA THAMS CAD BLA NA MED
PA YANG DAG PAR RDZOGS PA'I BYANG CHUB TU YONGS SU BSNGO BA DANG,
DUS DUS SU YANG DAG PA'I SMON LAM SNA TSOGS GDAB PA DANG, MCHOD
PA'I RNAM PA RGYA CHEN PO THAMS CAD KYIS DKON MCHOG GSUM LA MCHOD
PA BYED PA DANG

DGE BA'I PHYOGS LA BRTZON 'GRUS BRTZAM PA'I PHYIR RTAG TU BAG MED
PA SPONG BA DANG, DRAN PA DANG SHES BZHIN DANG LDAN PAS BSLAB
PA'I BZHI RNAMS KUN DU BSRUNG BA DANG, DBANG PO'I SGO BSDAM PA
DANG, ZAS KYI TSOD RIG PA DANG, NAM GYI CHA STOD DANG CHA SMAD LA
MI NYAL BAR RJES

SU BRTZON PA DANG SKYES BU DAM PA LA BRTEN PA DANG, DGE BA'I
BSHES GNYEN LA BRTEN PA DANG, NYES PA YONGS SU SHES SHING MTHONG
NAS KYANG NYES PA RNAMS YONGS SU SPONG BA DANG, NYES PA RNAMS
CHOS BZHIN DU 'CHAGS PA DANG, DE LTA BU'I PHYOGS DANG MTHUN PA'I
DGE BA'I CHOS RNAMS SGRUB PA DANG, SRUNG BA

DANG, SPEL BAR BYED PA STE, DE LTAR NA DGE BA'I CHOS SDUD PA'I
TSUL KHRIMS 'DI LA RNAM PAR GNAS NA, DGE BA'I CHOS KYI TSUL SHIN
TU BSDUS PAR 'GYUR TE, GANG 'DI 'DOD PA'I LONGS SPYOD LA LTA BA
CUNG ZAD TZAM SKYES PA DANG DU LEN PAR MI BYED NA, MANG PO LTA
SMOS KYANG CI DGOS, ,TSUL KHRIMS

'CHAL BA'I RGYUR GYUR PA'I NYON MONGS PA DANG NYE BA'I MONGS PA
CHAGS PA DANG ZHE SDANG LA SOGS PA DANG, SER SNA DANG, PHRAG DOG
DANG, KHONG KHRO BA DANG, KHON DU 'DZIN PA LA SOGS PA BYUNG BA
DANG DU LEN PAR MI BYED DO, ,PHA ROL PO DAG NYE BAR GNAS PA NA
KHONG KHRO BA DANG, KUN

NAS MNAR SEMS DANG, SHAR GNYER BA'I SEMS BYUNG BA DANG DU LEN
PA'I MI BYED DO, ,LE LO DANG SNYOMS LAS SKYES PA YANG DANG DU LEN
PAR MI BYED DO, ,SNYOMS PAR ZHUGS PA'I RO MYANG BA DANG, SNYOMS
PAR 'JUG PA'I NYON MONGS PA BYUNG BA YANG DANG DU LEN PAR MI BYED
DO, ,GNAS

LNGA LA YANG DAG PA JI LTA BA BZHIN DU RAB TU SHES TE, DGE BA'I
'BRAS BU'I PHAN YON DANG, DGE BA'I RGYU DANG, DGE BA'I 'BRAS BU
LA PHYIN CI LOG PA DANG, DGE BA'I 'BRAS BU LA PHYIN CI MA LOG PA
DANG, DGE BA BSDU BA LA BAR DU GCOD PA YANG DAG PA JI LTA BA
BZHIN DU RAB TU SHES TE, DE LA

@189A *, ,DGE BA'I 'BRAS BU LA YON TAN DU MTHONG BA'I BYANG CHUB
SEMS DPA' NI DGE BA BSDU BA'I PHYIR DGE BA'I RGYU YONGS SU TSOL
BAR BYED DO, ,PHYIN CI LOG DANG, PHYIN CI LOG PA YANG DAG PA JI
LTA BA BZHIN DU RAB TU SHES TE, DGE BA'I 'BRAS BU THOB NAS MI

RTAG PA LA RTAG PAR LTA BAR MI 'GYUR BA NAS, BDAG MED PA LA YANG
BDAG TU LTA BAR MI 'GYUR BA'I BAR DU'O, ,BAR CHAD DU GYUR PA YANG
RAB TU SHES NAS YONGS SU SPONG BAR BYED DO, ,DE LTAR GO RIMS
BZHIN DU SBYIN PA LA SOGS PA'I PHA ROL TU PHYIN PA DRUG LA NAN
TAN DU BYED PA RNAM PA

BCU PO DE DAG NYID KYIS MYUR BA NYID DU RNAM PA THAMS CAD DU DGE
BA SDUD PA YIN NO, ,YANG SEMS CAN GYI BYED PA'I TSUL KHRIMS NI
RNAM PA BCU GCIG STE, BYANG CHUB SEMS DPA' SEMS CAN GYI DON BYA
BA'I TSUL KHRIMS RNAM PA THAMS CAD GNAS PA NI RE RE YANG RNAM PA
THAMS CAD

KYI RNAM PA DANG LDAN PA YIN TE, 'DI LA SEMS CAN GYI DON GYI BYA
BA NYE BAR GYUR PA STE, NAD LA SOGS PA'I SDUG BSNGAL BYUNG ZHING
SKYES PAR GYUR PA RNAMS LA NAD G-YOG LA SOGS PA'I GROGS BYED PA
YIN TE, DE 'DIR DE LA SEMS PAS GROGS BYED PA'I CHED DU 'GRO BAR
BYED, DE'I CHED DU LAM DU

'GRO ZHING 'ONG BA DANG YANG DAG PA'I LAS KYI MTHA' LA SBYOR BA
DANG, LONGS SPYOD PA RNAMS KUN DU BSRUNG BA DANG, BYE BA RNAMS
SDUM PA DANG, DGA' STON DANG, BSOD NAMS BYED PA DAG GI GROGS SU
'GRO BAR BYED DO, ,NAD KYIS BTAB PA RNAMS KYI NAD G-YOG DANG,
LONG BA RNAMS NI

KHRID CING LAM STON PAR BYED PA DANG, 'ON PA RNAMS NI GO BAR BYA
BA'I PHYIR LAG BRDA'I MTSAN MA NYE BAR BSTAN PAS DON GO BAR BYED,
RKANG LAG MED PA RNAMS NI MGO'AM BZHON PAS 'KHYER BAR BYED, ,'DOD
PA'I 'DUN PA LA SOGS PAS KUN NAS DKRIS PA RNAMS KYI 'DOD PA LA
SOGS PAR

RNAM PAR RTOG PA'I SDUG BSNGAL SEL BAR BYED, ,GZHAN GYIS SMA PHAB
CING PHAM PAR BYAS PA RNAMS KYI NI SMA PHAB PA DANG PHAM PAR BYAS
PA'I SDUG BSNGAL SEL BAR BYED, ,LAM GYIS NGAL BAR GYUR PA RNAMS
LA GNAS DANG BZA' BA SBYIN PA LA SOGS PA DANG, LUS MNYE BAS KYANG
LAM GYIS NGAL BA DANG

@189B DUB PA'I SDUG BSNGAL SEL BAR BYED DO, ,'DI NI RNAM PA THAMS
CAD DU GROGS BYED PA'O, ,'JIG RTEN PA DANG 'JIG RTEN LAS 'DAS
PA'I DON RNAMS LA CHOS BSTAN PA SNGON DU 'GRO BA CAN GYI THABS
NYE BAR BSTAN PA SNGON DU 'GRO BA'I RIGS PA STON PAR BYED DE, DE
'DI LTAR GZHAN RNAMS LA

RIGS PA STON PAR BYED PA NI NYES PAR SPYAD PA SPYOD PA RNAMS KYI
NYES PAR SPYOD PA SPANG BA'I PHYIR CHOS STON PAR BYED PA'AM,
THABS MKHAS PAS KYANG STON PAR BYED PA DE BZHIN DU SER SNA CAN
RNAMS KYI SER SNA SPONG BAR BYED PA DANG, TSE 'DI LA YANG YANG
DAG PA DANG, TSEGS CHUNG NGUS LONGS SPYOD

RNAMS BSGRUB PA DANG, BSRUNG BA DANG, BSTAN PA 'DI LA SDANG BA
RNAMS DAD PA THOB PAR BYA BA DANG, MTHONG BA THOB PAR BYA BA
DANG, LTA BA RNAM PAR DAG PAS NGAN SONG LAS YANG DAG PAR 'DA' BAR
BYA BA DANG, KUN TU SBYOR BA THAMS CAD MTHAR THUG PAS SDUG BSNGAL
BA THAMS CAD LAS YANG DAG

PAR 'DA' BAR BYA BA'I PHYIR CHOS STON PA'AM THABS MKHAS PAS KYANG
STON PAR BYED DO, ,'DI NI RIGS PA'I RNAM PA THAMS CAD STON PA'O,
,PHAN 'DOGS PA'I SEMS CAN RNAMS LA BYAS PA GZO BA RJES SU 'DZIN
PAR BYED CING RJES SU MTHUN PA'I LAN DU PHAN 'DOGS PAS BSNYEN
BKUR

BYED DE, DE 'DI LTAR BYAS PA GZO BA LA DGA' BA DANG LDAN PAS LAN
DU PHAN 'DOGS PA MTHONG NAS GUS PAR BYA STE, TSUR SPYON LEGS PAR
BYON TO ZHES BRJOD PAS SMRA ZHING KUN DU SMRA LA YANG DAG PAR
DGA' BAR BYED, GNAS DANG STAN BSTABS PAS KYANG BSDU BAR BYED DE,
,RNYED PA DANG

BKUR STI'I LAN DE DANG MNYAM PA'AM LHAG PAS NYE BAR GNAS PAR BYED
DO, ,GZHAN YANG DE'I BYA BA RNAMS LA MA BCOL BAR YANG GROGS BYED
DU 'GRO NA BCOL BA LA LTA CI SMOS, ,DE BZHIN DU 'DIR RNAMS PA
GZHAN YANG BYA BA YIN NO, ,DE LTAR NA 'DI NI RNAM PA THAMS CAD DU
BYAS PA GZO BA'O, ,

SEMS CAN 'JIGS PA RNAMS 'JIGS PA'I GNAS DAG LAS SRUNG BAR BYED
DO, ,SEMS CAN RNAMS GCAN GZAN GYI GNOD PA'I 'JIGS PA LAS KYANG
BSRUNG ZHING, ,CHU'I GLONG DANG CHU SRIN 'DZIN KHRI'I 'JIGS PA
DANG, RGYAL PO'I 'JIGS PA DANG, CHOM RKUN GYI 'JIGS PA

@190A *, ,DANG, PHYI ROL PA'I 'JIGS PA DANG, RJE BO DANG BDAG
PO'I 'JIGS PA DANG, 'TSO BA MED PA'I 'JIGS PA DANG, MI SNYAN PA'I
'JIGS PA DANG, 'KHOR GYI NANG DU BAG TSA BA'I 'JIGS PA DANG, MI
MA YIN PA DANG RO LANGS KYI 'JIGS PA LA SOGS PA LAS

KYANG YONGS SU SRUNG BAR BYED DO, ,DE RNAMS NI 'JIGS PA'I GNAS
KYI RNAM PA THAMS CAD LAS KUN DU SRUNG BA'O, ,YANG GNYEN BSHES
DANG LONGS SPYOD KYIS PHONGS PA RNAMS KYI MYA NGAN SEL BAR BYED
DE, DE YANG 'DI LTAR SDUG BSNGAL GYI GNAS RNAMS KYI MYA NGAN SEL
BAR BYED PA STE, GNYEN

BSHES KYI SDUG BSNGAL LAS BRTZAMS NAS MA DANG PHA DANG, BU DANG,
CHUNG MA DANG, SPUN ZLA DANG, SRING MO DANG, BRAN PHO DANG, BRAN
MO DANG, LAS BYED PA DANG, ZHO SHAS 'TSO BA DANG, MDZA' BSHES
DANG, NYE DU DANG, SNAG GI GNYEN MTSAMS SHE BA DANG, SLOB DPON
DANG MKHAN

PO DANG, BLA MA LTA BU SHIN NA YANG MYA NGAN SEL BAR BYED DO,
,LONGS SPYOD KYI SDUG BSNGAL LAS BRTZAMS TE GZHAN DAG GI LONGS
SPYOD RGYAL PO DANG, CHOM RKUN LA SOGS PAS TSUL MA YIN PAR PHROGS
PA RNAMS RGYU DES MYA NGAN DU GYUR SEL BAR BYED DO, ,'DI NI RNAM
PA THAMS CAD

KYIS MYA NGAN SEL BA'O, ,PHONGS PA RNAMS LA TSUL BZHIN DU PHAN
GDAGS PAS NYE BAR 'DZIN PA STE, 'DI LTAR PHONGS PA RNAMS LA PHAN
GDAGS PAS NYE BAR 'DZIN PA NI ZAS 'DOD PA LA ZAS SBYIN PA DANG,
BZHON PA 'DOD PA LA BZHON PA NAS CI SRID GANG DON BYED PA DE NI
DE'I PHYIR RIGS

PA'I RJES SU 'GRO BAR SBYIN PA'I BAR 'DI NI PHAN GDAGS PA'I RNAM
PA THAMS CAD KYIS NYE BAR 'DZIN PA'O, ,GNAS YANG DAG PAR SBYIN PA
DANG, CHOS KYI TSOGS YONGS SU SDUD PAR BYED DE, ,KUN DU SMRA BA
DANG, LEGS PAR SMRA BA DANG, YANG DAG PAR DGA' BAR BYED PA DAG
GIS DUS

'DA' BA DANG, GZHAN DAG BZA' BA DANG BTUNG BA SBYIN PA LA SOGS
PAS YONGS SU BSDUS PA LAS 'JIG RTEN PA'I DON GYI RJES SU RGYUN
'JUG CING DON DU GNYER BA RNAMS LA 'GRO BA DANG 'ONG BA BDAG GIR
BYED DO, ,DE 'DI LTAR SEMS CAN GYI TSOGS RNAMS YONGS SU BSDU BA'I
SBYOR

@190B BAS YONGS SU SDUD PAR BYED DE, ,ZANG ZING MED PA'I SNYING
BRTZE BA'I SEMS NYE BAR BZUNG NAS, RE ZHIG THOG MAR GNAS SBYIN
PAR BYED DO, ,DE NAS PHONGS PA DE DAG GI DON GYI PHYIR BRAM ZE
DANG KHYIM BDAG DAD PA CAN RNAMS LAS CHOS BZHIN DU CHOS GOS DANG
ZAS LA SOGS PA TSOL BAR

BYED DO, ,RANG NYID KYI GOS DANG ZAS LA SOGS PA CHOS DANG MTHUN
ZHING CHOS BZHIN DU RNYED PA RNAMS KYANG THUN MONG DU LONGS SPYOD
PAR BYED DO, ,SRED CING SPYOD PA MA YIN NO, ,DUS DUS SU MTHUN
PA'I GDAMS NGAG RNAM PA BRGYAD KYANG SBYIN PAR BYED LA, RJES SU
BSTAN PA RNAM PA LNGA YANG DAG

PAR STON PAR BYED DO, ,DE LA GANG DAG LA GDAMS PA 'DOD PAR GYUR
NA, TING NGE 'DZIN LA BRTEN NAS SAM, 'GROGS PA'I RGYUS THOG MA
NYID DU DE RNAMS KYI SEMS 'DOD CHAGS DANG BCAS PA'AM, GZHAN YIN
PA BTZAL NAS MKHYEN TO, ,DE NAS DBANG PO RTUL BA LA SOGS PA DANG,
DE NAS

KHA TON LA SOGS PA GANG LA DGA' BA'I BSAM PA DANG, DE NAS 'DOD
CHAGS LA SPYOD PA LA SOGS PA'I BAG LA NYAL BA YONGS SU BTZAL NAS
MKHYEN TO, ,DE NAS CI RIGS CI 'OS SU 'JUG PA'I SGO SNA TSOGS PA
RNAMS SU STE, MI SDUG PA'AM, BYAMS PA'AM, RTEN CING 'BREL BAR
'BYUNG

BA'AM, KHAMS KYI DBYE BA'AM, DBUGS DBYUNG BA'AM, RNGUB PA DRAN PA
BDAG GIS 'JUG PAR MDZAD DO, ,DE BZHIN DU RTAG PA DANG CHAD PA DAG
TU LTA BA'I GNYEN POR DBU MA'I LAM STON PA DANG, MA BYAS PA LA
BYAS SO SNYAM PA'I MNGON PA'I NGA RGYAL 'DOR DU 'JUG PA DANG, DE
BZHIN DU

MA THOB PA DANG MA REG PA DANG MNGON SUM DU MA BYAS PA LA MNGON
DU BYAS SO SNYAM PA'I MNGON PA'I NGA RGYAL 'DOR DU 'JUG PA DAG
GIS KYANG 'JUG PAR MDZAD DO, ,GDAMS NGA RNAM PA BRGYAD PO DE DAG
KYANG GNAS GSUM GYIS BSDUS PAR RIG PAR BYA'O, ,GNAS GSUM PO DAG
GANG ZHE NA,

SEMS KYI GNAS PA SLAR GNAS PAR BYA BA'I PHYIR THOG MAR DMIGS PA
LEGS PAR GTOD PA STE, SEMS DANG DBANG PO LA SOGS PA SHES PAS 'JUG
PA'I SGOR 'JUG PA DANG, SEMS GNAS PAR LA RANG GI DON THOB PAR
PHYIR YANG DAG PA THABS KYIS LAM STON PA NI STON PA'I DBU

@191A *, ,MA'I LAM DANG, RANG GI DON MTHAR MA PHYIN PA LA BAR MA
DO'I GNAS 'DOR DU 'JUG PA STE, MA BYAS PA LA SOGS PA LA BYAS PA
LA SOGS PAR MNGON PA'I NGA RGYAL BYED PA 'DOR DU 'JUG PAR RIG PAR
BYA STE, GNAS PA DANG, RNAM PAR SGYUR BA DANG, SBYOR BA 'DOR BA
ZHES BYA BA'I DON

TO, ,DE LA RJES SU BSTAN PA RNAM PA LNGA YANG DAG PAR RJES SU
STON TE, KHA NA MA THO BA DANG BCAS PA'I KUN DU SPYOD PA DGAG PA
DANG, KHA NA MA THO BA MED PA'I KUN DU SPYOD PA GNANG BA DANG,
DGAG PA DANG GNANG PA'I CHOS RNAMS LA 'KHRUL PAR KUN DU SPYOD PA
DAG LA BSKUL BA DANG, YANG

DANG YANG DU MA GUS PAR GYUR PAS 'KHRUL PA LA PHAN PA'I BSAM PAS
SMA DBAB PA DRAN PAR BYED DU GZHUG PA DANG, YANG DAG PAR ZHUGS PA
LA DGAG PA DANG GNANG BA'I CHOS RNAMS LAS YON TAN YANG DAG PA
DANG DGA' BA BSNYAD PAS YANG DAG PAR DGA' BAR BYA'O, ,RNAM PA 'DI
DAG THAMS

CAD KYIS NI TSOGS YONGS SU SDUD PA STE, DON MA YIN PA THAMS CAD
NYE BAR SPONG BA DANG, YID DU MI 'ONG BA'I KUN DU SPYOD PA YONGS
SU SPANGS BAS SO, ,GZHAN GYI SEMS DANG RJES SU MTHUN PAR BYA STE,
DE 'DI LTAR GZHAN DAG GI SEMS DANG MTHUN PAR BYED PAR 'DOD PA NA
THOG MA KHO NAR

DE RNAMS KYI NGO BO DANG RANG BZHIN SHES PAR BYA BA NAS, GANG DAG
DANG JI LTAR LHAN CIG GNAS PAR BYA BA DE LTAR DE DAG DANG GNAS
SO, ,GANG DAG LA JI LTAR BSGRUB PAR BYA BA DE LTAR DE DAG LA
SGRUB PAR BYED DO, ,GANG GI SEMS DANG MTHUN PAR BYED 'DOD PAR
GYUR PA DE LA DE DANG MTHUN PA'I LUS DANG

NGAG GI KUN DU SPYOD PAS DE'I SDUG BSNGAL DANG, YID MI BDE BA
SKYES PA LA SDUG BSNGAL BA DANG, YID MI BDE BA DES KYANG MI DGE
BA'I GNAS LAS BSLANG STE, DGE BA'I GNAS SU 'JOG PAR MI 'GYUR NA
NI BYANG CHUB SEMS DPA' SO SOR BRTAGS TE, DE BSGRIMS TE YONGS SU
SPONG

ZHING KUN DU SPYOD PAR MI BYED DO, ,GAL TE SDUG BSNGAL DANG, YID
MI BDE BA DES MI DGE BA'I GNAS BSLANG STE DGE BA'I GNAS SU 'JOG
PA MTHONG NA NI DE KUN DU SPYOD PAR BYED KYI, DE NYID LA SNYING
BRTZE BAS NYE BAR BZUNG NAS GZHAN GYI SEMS DANG MTHUN PAR NI MI
BYED DO, ,PHYOGS

@191B GCIG PA'I LUS DANG NGAG GI KUN DU SPYOD PA GANG GIS GZHAN
DAG GI SDUG BSNGAL BA DANG, YID MI BDE BA SKYES PAR 'GYUR LA, DE
DAG DANG DE LAS GZHAN PA RNAMS MI DGE BA'I GNAS NAS ZHES BYA BA
LA SOGS PA NAS, SNGA MA BZHIN DU DE LAS GZHAN PA RNAMS KYI SEMS
DANG MTHUN

PAR BYA BA'I PHYIR KUN DU SPYOD PAR MI BYED DO ZHES BYA BA'I BAR
DU'O, ,GAL TE GZHAN PA DE LAS GZHAN PA RNAMS KYANG MI DGE BA'I
GNAS NAS ZHES BYA BA LA SOGS PAS SNGA MA BZHIN DU KUN DU SPYOD
PAR BYED DE, DE DAG LAS SNYING BRTZE BA'I SEMS NYE BAR BZUNG NAS
DE DAG GI SEMS DANG MTHUN PAR MI

BYED DO, ,BDAG NYID LA LUS DANG NGAG GI KUN DU SPYOD PA GANG GIS
PHA ROL DAG LA SDUG BSNGAL BA DANG, YID MI BDE BA SKYE BAR MTHONG
LA KUN DU SPYOD PA DE YANG BSLAB PA'I GZHIR GTOGS PA YANG MA YIN
ZHING, BLA NA MED PA'I BSOD NAMS DANG YE SHES KYI TSOGS KYANG MA
YIN LA, SDUG

BSNGAL BA DANG YID MI BDE BA DES KYANG GZHAN DAG MI DGE BA'I GNAS
NAS ZHES BYA BA LA SOGS PA SNGA MA BZHIN DU STE, GZHAN GYI SEMS
DANG MTHUN PAR BYA BA'I PHYIR KUN DU SPYOD PAR NI MI BYED DO,
,GAL TE KUN DU SPYOD PA 'DI BSLAB PA'I GZHIR GTOGS PA YIN ZHING
SNGOM PAR GTOGS PA

YANG YIN LA, SDUG BSNGAL BA DANG YID MI BDE BA DES KYANG GZHAN
DAG MI DGE BA'I GNAS NAS ZHES BYA BA LA SOGS PA NI SNGA MA BZHIN
DU STE, GZHAN DAG LA SNYING BRTZE BA NYE BAR BZUNG NAS KUN TU
SPYOD PAR NI MI BYED DE, DE BZHIN DU BDE BA DANG YID BDE BA YANG
DE DANG 'DRA STE, RGYAS PAR NI CI RIGS

PAR RIG PAR BYA'O, ,'DI GZHAN GYI SEMS DANG MTHUN PAR BYED PA NA
PHA ROL PO KHRO BA'I KUN NAS DKRIS PA ZHI BAR MA GYUR GYI BAR DU
MNGON SUM DU BSNGAGS PA YANG MI BRJOD LA, SHAD KYIS SBYANGS PA
YANG MI BYED NA BSNGAGS PA YANG MA YIN PA LTA CI SMOS, GZHAN MI
SMRA BA LA YANG SMRA ZHING YANG

DAG PAR DGA' BAR BYED NA, SMRA BAR BYED PA LA YANG DAG PAR DGA'
BAR BYED PA LTA CI SMOS, GZHAN DAG LA NAM YANG 'KHRUL PAR MI BYED
KYI, GZHAN DU NA DE DAG LA SNYING BRTZE BA'I PHYIR SMA DBAB PAR
'DOD PAR ZAD DE, DBANG PO RNAMS RAB TU ZHI BAS DE DAG SMA 'BEBS
PAR BYED DO, ,GZHAN

@192A *, ,DAG LA 'PHYA BAR YANG MI BYED, BSTING BAR YANG MI BYED
LA BAG 'KHUMS PAR YANG MI BYED DO, ,BDE BA LA REG PAR MI GNAS
PA'I PHYIR 'GYOD PA SKYED PAR YANG MI BYED DO, ,CHAD PAS BCAD
CING SMA PHAB ZIN PA LA YANG CHAD PA'I GNAS KYIS GLENG BAR MI
BYED DO, ,DGA'

BA'I SHAS CHUNG BA LA YANG BDAG NYID MTHONG BAR MI STON TO,
,GZHAN DAG LA MI BSTEN PAR YANG MI BYED, HA CANG BSTEN PAR YANG
MI BYED, DUS MA YIN PAR BSTEN PAR YANG MI BYED, DE DAG GI MDUN DU
MDZA' BO LA SMOD PA YANG MI BYED, MI MDZA' BA'I BSNGAGS PA YANG
MI BRJOD, ,MA 'DRIS PA

LA YID RTON PAR YANG MI BYED, RGYUN DU SLONG BAR YANG MI BYED,
LEN PA LA TSOD SHES PAR YANG BYED, ZAS DANG SKOM LA SOGS PA MGRON
DU BOS NA YANG SPONG BAR YANG MI BYED DO, ,YANG NA CHOS DANG
MTHUN PAR SHAD KYIS SBYONG BAR BYED DO, ,'DI NI RNAM PA THAMS CAD
DU GZHAN GYI SEMS DANG MTHUN

PAR BYED PA'O, ,YANG DAG PA'I YON TAN GYI DBYE BA NYE BAR BZUNG
NA GZHAN DAG TU GSAL BAR STON PAS YANG DAG PAR DGA' BAR BYED DE,
DE 'DI LTAR YANG DAG PA'I YON TAN GYIS GZHAN KUN DU DGA' BAR BYED
PA NA, DAD PA DANG TSUL KHRIMS DANG THOS PA DANG GTONG BA DANG
SHES RAB LA SOGS PA YON TAN

GANG DANG GANG LDAN PA RNAMS LA DE DANG 'BREL PA'I GTAM GYIS YANG
DAG PAR DGA' BAR BYED DO, ,'DI NI RNAM PA THAMS CAD DU YANG DAG
PAR DGA' BAR BYED PA'O, ,GZHAN DAG MI DGE BA'I GNAS NAS BSLANG
STE DGE BA'I GNAS LA DGOD PA'I PHYIR 'JAM PA DANG PHAN PA'I BSAM
PAS SMA

DBAB PA DANG, CHAD PAS BCAD PA'AM BSKRAD PAR BYA BA DAG GIS TSAR
BCAD PA'I LAS BYED DO, ,DE YANG NYES PA CHUNG NGU LA NI SMA DBAB
PA CHUNG NGUS SMA 'BEBS PAR BYED DO, ,NYES PA 'BRING LA NI 'BRING
GIS SO, ,NYES PA CHEN PO LA NI CHEN POS SO, ,CHAD PA'I LAS KYANG
DE BZHIN DU

RIG PAR BYA'O, ,BSKRAD PA'I LAS LA NYES PA CHUNG NGU DANG 'BRING
DAG LA NI DUS RE ZHIG TU BSKRAD NAS SLAR DGUG PA'I TSUL GYIS
SKROD PAR BYED DO, ,NYES PA CHEN PO LA NI DE DAG LA SNYING BRTZE
BAS, DE DAG LA BSOD NAMS MA YIN PA CHES MANG PO YONGS SU 'DZIN
PAR MI 'GYUR PAR BYA

@192B BA'I PHYIR DANG, GZHAN DAG LA YANG PHAN PAR 'DOD PAS RJES
SU BSTAN PA'I PHYIR JI SRID 'TSO'I BAR DU YANG PHYIR MI DGUG PA'I
TSUL GYIS SKROD PAR BYED CING LONGS SPYOD PAR MI BYED DO, ,'DI
DAG NI RNAM PA THAMS CAD DU TSAR GCOD PA'O, ,RDZU 'PHRUL GYI
STOBS KYIS GZHAN DAG SKRAG

BAR BYED 'DOD PA NA, SEMS CAN NYES PAR SPYAD PA SPYOD PAR 'DOD PA
RNAMS LA NYES PAR SPYOD PA'I RNAM PAR SMIN PA'I 'BRAS BU SEMS CAN
DMYAL BA RNAMS DANG, SEMS CAN DMYAL BA CHEN PO RNAMS DANG, GRANG
BA'I DMYAL BA DANG, NYI TSE BA'I DMYAL BA LA SOGS PA NGAN SONG GI

'GRO BA DE DAG BSTEN CING BSNYEN LA STON PAR BYED CING MIR GYUR
PA DAG GIS NYES PAR SPYOD PA BYAS SHING BSAGS PA MI SDUG PA'I
'BRAS BU RNAM PAR SMIN PA MI BZAD CING MCHOG TU TSA BA SO SOR
NYAMS SU MYONG BA 'DI LTA BU 'DI LA KHYOD LTOS SHIG CES BSGO NAS,
DE DAG GIS KYANG DE LTA BU MTHONG

STE, SKRAG CING SKYO BAR GYUR NAS MI DGE BA LAS BZLOG CING, BSTAN
PA LA BTZUD NAS 'DUN PAR BYED, MGU BAR BYED, YANG DAG PAR DGA'
BAR BYED DO, ,YANG NA RDZU 'PHRUL MNGON PAR 'DU BYED PA RNAM PA
SNA TSOGS PA 'DI LTA STE, 'GRO BA DU MA'I LUS KYI DBANG BYED PA'I
BAR GYIS

'DUN PAR BYAS, MGU BAR BYAS, YANG DAG PAR DGA' BAR BYAS NAS MA
DAD PA RNAMS NI DAD PA PHUN SUM TSOGS PA LA DGOD PAR BYED, TSUL
KHRIMS 'CHAL BA NI TSUL KHRIMS PHUN SUM TSOGS PA LA, THOS PA
NYUNG BA NI THOS PA PHUN SUM TSOGS PA LA, SER SNA CAN NI GTONG

BA PHUN SUM TSOGS PA LA, SHES RAB 'CHAL BA NI SHES RAB PHUN SUM
TSOGS PA LA DGOD PAR BYED DO, ,'DI NI RNAM PA THAMS CAD DU SKRAG
PAR BYED PA LA SOGS PA'O, ,DE LTAR NA 'DI NI RNAM PA THAMS CAD
KYIS SEMS CAN GYI DON BYA BA'I TSUL KHRIMS DANG LDAN PA YIN NO,
,'DI NI TSUL

KHRIMS THAMS CAD DO, ,DKA' BA SPYOD PA'I TSUL KHRIMS LA SOGS PA
NI 'DI NYID KYI RAB TU DBYE BA YIN PAR RIG PAR BYA'O, ,DE LA DKA'
BA SPYOD PA'I TSUL KHRIMS GANG YIN PA NI TSEGS CHEN POS BYA BA'O,
,DE LA YANG DAG PAR LEN PA DANG, SRUNG BA DANG, 'KHRUL PA MED PA
LAS

@193A *, ,RNAM PA GSUM DU 'GYUR TE, GANG 'DI LONGS SPYOD CHEN PO
DANG, DBANG PHYUG CHEN PO LA DBANG BYED CING 'DUG PA LAS LONGS
SPYOD CHEN PO DA DONG DBANG PHYUG CHEN PO LA DBANG BYED PA DE
RTZA BA DANG 'DRA BAR SPANGS NAS TSUL KHRIMS KYI SDOM PA YANG DAG
PAR LEN PA DANG,

GANG YANG TSUL KHRIMS THAMS CAD BLANGS NAS NYAM THAG STE SROG LA
THUGS KYANG TSUL KHRIMS DE NYAMS PAR MI BYED NA SLAR YAG MED PAR
LTA GA LA BYED, GANG YANG JI SRID 'TSO'I BAR DU JI NAS KYANG NYES
PA PHRA RAB KYANG MI 'BYUNG ZHING 'KHRUL PA YANG MI 'BYUNG NA LCI
BA LTA BU 'BYUNG BAR

GA LA 'GYUR ZHES BYA'O, ,THAMS CAD KYI SGO'I TSUL KHRIMS NI KHYAB
PA'I PHYIR THAMS CAD KYI SGO'O, ,DE NI RNAM PA BZHI STE, YANG DAG
PAR BLANGS PA DANG, GOMS PA DANG RANG BZHIN DANG, THABS DANG LDAN
PA'I, ,DE LA YANG DAG PAR BLANGS PA NI BYANG CHUB SEMS DPA'I TSUL
KHRIMS

YANG DAG PAR BLANG BA'I PHYIR RO, ,GOMS PA NI SNGON GYI TSE RABS
GZHAN DAG TU YANG DAG PAR BLANGS PA LA GOMS PA'I DBANG GIS CI NAS
KYANG SDIG PA LA MNGON PAR MI DGA' ZHING DGE BA NYID LA MNGON PAR
DGA' BA'O, ,RANG BZHIN NI GANG ZHIG RANG BZHIN GYIS KUN DU SKRAG
PAR GNAS

PAS RGYUN DU YANG RANG BZHIN GYIS DGE BA KHO NA YIN PA'I PHYIR,
LUS DANG NGAG GI LAS YONGS SU DAG PAR 'JUG PA'O, ,THABS DANG LDAN
PA NI BSDU BA'I DNGOS PO BZHI LA BRTEN NAS SEMS CAN RNAMS LA LUS
DANG NGAG GI LAS DGE BA LA 'JUG PA GANG YIN PA'O, ,SKYES BU DAM

PA'I TSUL KHRIMS NI DAM PA KHO NA'I SPYOD PA YIN PA'I PHYIR RO,
,DE NI RNAM PA LNGA STE, BDAG NYID KYANG TSUL KHRIMS DANG LDAN PA
DANG, GZHAN DAG KYANG TSUL KHRIMS YANG DAG PAR LEN DU GZHUG PA
DANG, TSUL KHRIMS KYI BSNGAGS PA YANG BRJOD PA DANG, CHOS DANG
MTHUN PA'I GANG ZAG

MTHONG NA YID DGA' BAR 'GYUR BA DANG, NYES PA BYUNG NA MYUR BA
NYID DU CHOS BZHIN DU 'CHOS PA'O, ,RNAM PA THAMS CAD KYI TSUL
KHRIMS NI DON CHEN PO YIN PA'I PHYIR RO, ,DE NI RNAM PA BCU GSUM
STE, BYANG CHUB CHEN POR YONGS SU BSNGOS PA'I PHYIR BLA NA MED PA
DANG, BSLAB

@193B PA'I GZHI RGYA CHEN PO YONGS SU BZUNG BA'I PHYIR GSAL BA
DANG, 'DOD PA'I BSOD NAMS DANG BDAG DUB PAR BYED PA'I MTHA' GNYIS
SPANGS PA'I PHYIR KHA NA MA THO BA MED PA DANG, RAB TU DGA' BA'I
GNAS DANG MTHUN PA DANG, JI SRID 'TSO'I BAR DU BSLAB PA 'BUL BAR
MI BYED PA'I PHYIR

RTAG TU BYED PA DANG, RNYED PA DANG BKUR STI DANG PHAS KYI RGOL
BA DANG, NYON MONGS PA DANG, NYE BA'I NYON MONGS PA RNAMS ZIL
GYIS MI NON CING MI 'PHROGS PA'I PHYIR BRTAN PA DANG, DREGS PA'I
RANG BZHIN GYI RGYAN DANG LDAN PA MA YIN PA'I PHYIR DANG, GNAS
SKABS THAMS CAD DU TSUL

KHRIMS KYI RGYAN GYIS BRGYAN PA'I PHYIR TSUL KHRIMS KYI RGYAN
DANG LDAN PA SROG GCOD PA LA SOGS PA SPANGS PA'I PHYIR LDOG PA'I
TSUL KHRIMS DANG, DGE BA SDUD PA DANG, SEMS CAN GYI DON BYA BA LA
SBYOR BA'I PHYIR 'JUG PA'I TSUL KHRIMS DANG RJES SU SRUNG BA'I
PHYIR KUN NAS SRUNG BA'I TSUL

KHRIMS DANG, SKYES BU CHEN PO'I MTSAN RNAM PAR SMIN PAR BYED PA
DANG, LHAG PA'I SEMS RNAM PAR SMIN PAR BYED BA DANG, SDUG PA'I
'GRO BA RNAM PAR SMIN PAR BYED PA DANG, SEMS CAN GYI DON RNAM PAR
SMIN PAR BYED PA'O, ,PHONGS PA 'DOR BA'I TSUL KHRIMS NI PHONGS

PA SEL BA'I DON YIN PA'I PHYIR RO, ,'DI LA BYANG CHUB SEMS DPA'
'DI SNYAM DU SEMS TE, 'DI LTAR BDAG LA SU YAN SROG 'PHROG PA
DANG, MA BYIN PAR LEN PA DANG, 'DOD PA RNAMS LA LOG PAR G-YEM PA
DANG, BRDZUN PA'I TSIG SMRA BA DANG, PHRA MA DANG, NGAG RTZUB PO
DANG,

TSIG KYAL PA SMRA BA DANG, LAG PA DANG BONG BA LA SOGS PAS BSNUN
CING RNAM PAR 'TSE BA'I REG PA MI 'DOD PA DAG KUN DU SPYOD PAR MA
GYUR CIG SNYAM DU 'DOD LA, BDAG DE LTA BU 'DOD BZHIN DU GAL TE
GZHAN GYIS LOG PAR KUN DU SPYOD PAR GYUR NA, DES BDAG GI YID DU
MI 'ONG

BAR 'GYUR BAS NA, GZHAN YANG DE LTAR 'DOD BZHIN DU BDAG GIS LOG
PAR KUN DU SPYAD PAR GYUR NA DES DE DAG GI YID DU MI 'ONG BAR
'GYUR BA'I PHYIR, GANG BDAG DANG GZHAN DAG GI YANG YID DU MI 'ONG
BAR 'GYUR BA DE DAG GIS GZHAN DAG LA CI'I PHYIR KUN DU SPYOD PAR
BYA SNYAM PA DE

@194A *, ,LTAR SO SOR BRTAGS NAS SROG GI PHYIR YANG GZHAN DAG LA
YID DU MI 'ONG BA RNAM PA BRGYAD PO KUN DU SPYOD PAR MI BYED
PA'O, ,TSE 'DI DANG PHA ROL DU BDE BAR 'GYUR PA'I TSUL KHRIMS NI
BDAG DANG GZHAN DAG SKYE BA 'DI DANG SKYE BA GZHAN DAG TU BDE
BA'I RGYUR 'GYUR

BA'I PHYIR RO, ,DE YANG RNAM PA DGU STE, GANG 'DI SEMS CAN DGAG
PAR BYA BA RNAMS NI 'GOG PAR BYED, GNANG BAR BYA BA RNAMS NI
GNANG BAR BYED, SEMS CAN BSDU BA RNAMS NI SDUD PAR BYED, TSAR
GCAD PAR BYA BA RNAMS NI TSAR GCOD PAR BYED CING LUS DANG NGAG GI
LAS YONGS

SU DAG PAR 'GYUR TE, GANG YANG SBYIN PA DANG, TSUL KHRIMS DANG,
BZOD PA DANG, BRTZON 'GRUS DANG, BSAM GTAN DANG, SHES RAB DANG
LDAN PA 'DI DAG NYID DANG, GZHAN DAG LA TSE 'DI DANG PHYI MA LA
BDE BAR 'GYUR PA'O, ,RNAM PAR DAG PA'I TSUL KHRIMS NI THAMS

CAD BKRUS PAS RNAM PAR DAG PA'I PHYIR RO, ,DE NI RNAM PA BCU STE,
DGE SBYONG GI TSUL DANG, RDZOGS PA'I BYANG CHUB 'DOD PA'I PHYIR
YIN GYI, 'TSO BA 'DOD PA'I PHYIR MA YIN GYI DANG PO NYID NAS LEGS
PAR BLANGS PA DANG 'GAL BA BYAS PA CHUNG NGU LA 'GYOD PA MED PA'I
PHYIR HA CANG ZHUM

PA MA YIN PA DANG, GNAS MA YIN PAR 'GYOD PA MED PA'I PHYIR HA
CANG YANG THAL BA MA YIN PA DANG, GNYID KYI BDE BA DANG, GLOS
'BEBS PA'I BDE BA DANG, NYAL BA'I BDE BA NYAMS SU MI LEN PA DANG,
NYIN MTSAN DU DGE BA'I PHYOGS LA MNGON PAR BRTZON PA'I PHYIR LE
LO DANG MI LDAN PA DANG,

SNGAR BSTAN PA'I YAN LAG LNGA'I BAG YOD PA LA BRTEN PA'I PHYIR
BAG YOD PAS YONGS SU ZIN PA DANG, RNYED PA DANG BKUR STI LA ZHEN
PA MED PA DANG, LHA NYID DU SMON PAS TSANGS PAR SPYOD PA LA GNAS
PAR KHAS BLANGS PA MA YIN PA'I PHYIR SMON LAM LEGS PAR BTAB PA
DANG, SPYOD LAM DANG

'PHRAL GYI BYA BA DANG, DGE BA'I PHYOGS LA SKYOR BA RNAMS LA LUS
DANG NGAG GI SPYOD PA SHIN TU PHUN SUM CHOGS SHING 'TSAM PA'I
PHYIR CHO GA PHUN SUM TSOGS PAS YONGS SU ZIN PA DANG, TSUL 'CHOS
PA LA SOGS PA LOG PAS 'TSO BAR BYED PA'I NYES PA THAMS CAD RNAM
PAR SPANGS PA'I

@194B PHYIR 'TSO BA PHUN SUM TSOGS PAS YONGS SU ZIN PA DANG 'DOD
PA'I BSOD NAMS DANG, BDAG NYID DUB PAR BYED PA'I SBYOR BA RNAM
PAR SPANGS PA'I PHYIR MTHA' GNYIS RNAM PAR SPANGS PA DANG, MU
STEGS THAMS CAD KYI LTA BA RNAM PAR SPANGS PA'I PHYIR DES PAR
'BYIN PA DANG, NYAMS PAR

MI BYED CING MED PAR MI BYED PA'I PHYIR YANG DAG PAR BLANGS PA MA
NYAMS PA'O, ,DE LTAR RNAM PA DGU PO 'DI NI BYANG CHUB SEMS DPA'I
TSUL KHRIMS KYI PHUNG PO CHEN PO STE, BYANG CHUB CHEN PO'I 'BRAS
BU SKYED PA'O, ,'DI LA BRTEN NAS BYANG CHUB SEMS DPA'I TSUL
KHRIMS KYI PHA ROL

TU PHYIN PA YONGS SU RDZOGS NAS, BLA NA MED PA YANG DAG PAR
RDZOGS PA'I BYANG CHUB TU MNGON PAR RDZOGS PAR 'TSANG RGYA BAR
'GYUR RO, ,JI SRID DU MNGON PAR RDZOGS PAR 'TSANG MI RGYA BA DE
SRID DU 'DI BYANG CHUB SEMS DPA'I TSUL KHRIMS KYI PHUNG PO DPAG
TU MED PA 'DI LA SLOB BZHIN

PA NA, PHAN YON RNAM PA LNGA 'THOB PAR 'GYUR TE, SANGS RGYAS
RNAMS KYIS DGONGS PAR 'GYUR BA DANG, MCHOG TU DGA' BA CHEN PO LA
GNAS BZHIN DU 'CHI BA'I DUS BYED PAR 'GYUR BA DANG, LUS ZHIG NAS
KYANG GANG NA DE DANG TSUL KHRIMS MTSUNGS PA'AM, LHAG PA'I BYANG
CHUB SEMS

DPA' SKAL BA 'DRA ZHING CHOS MTHUN PA'I DGE BA'I BSHES GNYEN DU
'GYUR BA DER SKYE BAR 'GYUR BA DANG TSE 'DI LA TSUL KHRIMS KYI
PHA ROL TU PHYIN PA YONGS SU RDZOGS PAR BYED PA'I BSOD NAMS KYI
PHUNG PO TSAD MED PA DANG LDAN PAR 'GYUR BA DANG, TSE PHYI MA LA
YANG RANG 'KHRUNGS KYI TSUL KHRIMS NYID

DE; TSUL KHRIMS DE'I BDAG NYID 'THOB PAR 'GYUR BA ZHES BYA'O, ,DE
LTAR NA 'DI NI DE'I MOD LA NGAN SONGS DU 'GRO BA RNAM PAR BCAD
CING SKYE BAR 'GYUR BA MA YIN NO, ,GZHAN DU NA JI LTAR 'DI LA 'DI
'DRA BA'I PHAN YON JI LTAR 'BYUNG BAR 'GYUR, SEMS BSKYED PA YIN
SNYAM NA, 'DI NI

NGAN SONG RNAM PAR GCAD PAR 'DOD PA MA YIN NO, ,DE LTA NA YANG
'DI NGAN SONG RNAMS SU SKYE BAR NI MI 'GYUR TE, GANG GI PHYIR
YANG NGAN SONG RNAMS RNAM PAR MA BCAD KYANG 'DI DER SKYE BAR MI
'DOD DO, ,DE NYID KYI PHYIR 'DI LTA BU'I SEMS BSKYED PA'I PHAN
YON YIN PAR RIGS SO, ,GZHAN

@195A *, ,DU NA SDIG PA DANG MI LDAN PA NYID DER MI SKYE NA NI
GANG ZHIG GANG GI PHAN YON DU 'GYUR, GANG GIS DE'I MOD LA NGAN
SONG RNAM PAR GCAD PAR 'DOD PA YANG 'DI THAMS CAD DU NGAN SONG DU
SKYE BAR MI 'DOD PA NYID KYANG MA YIN TE, RING MO ZHIG NAS BRGYA
LAM NA SKYE BAR 'GYUR NA

YANG MYUR BA NYID DU DE LAS THAR BAR 'GYUR ZHING GNAS PA NA YANG
DMAN PA DAG LTA BUR MI BZAD PA'I TSOR BA MYONG BAR MI 'GYUR LA,
SHIN TU SKYO BAR 'GYUR BAS SNGA ROL DU DER SKYES PA'I SEMS CAN
RNAMS NUS PA JI LTA BAS DGE BA'I CHOS RNAMS LA YONGS SU SMIN PAR
BYED DO, ,DE SKAD DU YANG,

RING MO ZHIG NA NGAN SONG DU, ,'GRO ZHING MYUR DU THAR BA DANG,
,DER YANG SDUG BSNGAL CHUNG NGU MYONG, ,SKYO BCAS SEMS CAN SMIN
PAR BYED, ,CES GSUNGS PA LTA BU'O, ,GZHAN YANG 'DI LTA BU NGAN
SONG DU SKYE BAR SMRA BA NI RIGS PA MA YIN TE, GNOD PAR BYED PA
DANG, GZHAN GYI

DBANG LA SOGS PA MI SRID PAS MI KHOM PA'I MTSAN NYID DANG 'BREL
PA MED PA'I PHYIR RO, ,DE DER SKYES KYANG NYAMS SU MYONG BAR MI
'GYUR TE, BDAG DANG GZHAN GYI DON GRUB PA'I TSOGS BSAGS PAR 'GYUR
BA'I PHYIR RO, ,BYANG CHUB SEMS DPA' NI BSAMS BZHIN DU GZHAN GYI
DON DU DER SKYE

BAR 'GYUR GYI, BDE 'GROR YANG BDAG NYID 'DI LTA BU'I SROG 'PHROG
PAR BYED PAR 'DOD DE, DE LTA BU DMYAL BA RNAMS SU YANG NYE BAR
DMIGS PAR MI 'GYUR RO, ,GZHAN GYI DON DU MI 'GYUR BA 'BYOR PA
PHUN SUM TSOGS PA'AM, ,BDAG GI DNGOS PO'I PHUN SUM TSOGS PA'AM,
RNAM

PAR THAR PA 'DOD PA NI MA YIN NO, ,DE SKAD DU, SEMS CAN CHED DU
DMYAL BA'I SRED PAR GNAS PA YIS, ,SDUG BSNGAL MI BZAD CIS KYANG
RGYAL SRAS GNOD BYED MIN, ,JI SRID YON TAN SKYON GYIS THEG DMAN
ZHUGS PA YI, ,RNAM RTOG DGE BA SNA TSOGS BLO LDAN GNOD BYED YIN,,

BLO DANG LDAN PA DMYAL BAR GNAS PA DUS KUN DU, ,BYANG CHUB DRI
MED SPANGS PA'I BAR DU GCOD BYED MIN, ,THEG PA GZHAN LA RAB
BRTZON RNAM RTOG BDAG PHAN PA, ,RAB TU BDE BAR GNAS KYANG BAR DU
GCOD PAR BYED, ,CES GSUNGS PA LTA BU'O, ,TSUL KHRIMS RNAM PA

@195B DGU PO DE DAG THAMS CAD NI SNGOM PA'I TSUL KHRIMS DANG, DGE
BA CHOS SDUD PA'I TSUL KHRIMS DANG, SEMS CAN GYI DON BYA BA'I
TSUL KHRIMS TE, TSUL KHRIMS RNAM PA GSUM GYIS BSDUS PAR RIG PAR
BYA'O, ,YANG TSUL KHRIMS RNAM PA GSUM PO DE DAG NYID YANG DAG PAR
BLANGS

PAS BYANG CHUB SEMS DPA'I BYA BA RNAM PA GSUM BYED DE, ,SNGOM
PA'I TSUL KHRIMS NI SEMS GNAS PAR BYED DO, ,DGE BA'I CHOS SDUD
PA'I TSUL KHRIMS NI BDAG GIS SANGS RGYAS KYI CHOS YONGS SU SMIN
PAR BYED DO, SEMS CAN GYI DON BYA BA'I TSUL KHRIMS NI SEMS CAN
YONGS

SU SMIN PAR BYED DO, ,BYANG CHUB SEMS DPA'I BYA BA THAMS CAD NI
'DI DAG TU ZAD DE, 'DI LTA STE TSE 'DI LA BDE BAR GNAS PA'I PHYIR
SEMS GNAS PA DANG, LUS DANG SEMS DUB PA MED PAR SNAGS RGYAS KYI
CHOS YONGS SU SMIN PAR BYA BA DANG, SEMS CAN YONGS SU SMIN PAR
BYA BA

YIN TE, BYANG CHUB SEMS DPA'I TSUL KHRIMS NI DE DAG TU ZAD DO,
,BYANG CHUB SEMS DPA'I TSUL KHRIMS KYI PHAN YON YANG DE DAG TU
ZAD DO, ,BYANG CHUB SEMS DPA'I TSUL KHRIMS KYI BYA BA YANG DE DAG
TU ZAD DE, DE LA NI 'DAS PA'I BYANG CHUB SEMS DPA' BYANG CHUB
CHEN PO 'DOD

PA RNAMS KYIS KYANG BSLABS SO, ,MA 'ONGS PA RNAMS KYANG SLOB PAR
'GYUR RO, ,DA LTAR PHYOGS BCU'I 'JIG RTEN GYI KHAMS MTHA' YAS MU
MED PA DAG NA GNAS PA DAG KYANG SLOB PO, ,DE LTAR NA 'DI NI BYANG
CHUB SEMS DPA' RNAMS KYI TSUL KHRIMS SO, ,TSUL KHRIMS 'DI

LA GZHAN LAS KHYAD PAR DU GYUR PA CI ZHIG YOD, GANG GIS NI 'DI
MNOD PAR BYA ZHE NA, BSOD NAMS KUN GYI GTER GYUR GANG, ,ZHES BYA
BA SMOS TE, 'DI BSOD NAMS KYI SGRAS NI 'DI LAS GZHAN PA'I TSUL
KHRIMS KYI SDOM PA RNAMS YANG DAG PAR BLANG BAR MNGON PAR STON
TO, ,

GTER GYUR ZHES BYA BA NI MCHOG STE, JI LTAR THAMS CAD LAS SHIN TU
KHYAD PAR DU GYUR PA'I NOR CUNG ZAD NYID DGOS PA'I RNAM PA THAMS
CAD LA YANG ZAD PA MED PA DANG, DON CHE BA YIN PA'I PHYIR GTER
ZHES SMRA'O, ,DE BZHIN DU BYANG CHUB SEMS DPA'I TSUL KHRIMS KYI
SDOM PA YANG DAG

@196A *, ,PAR BLANGS PA 'DI NI RTOG PA DAM PA'I BSAM PAS KUN NAS
BLANG BA DANG, BDAG DANG GZHAN LA PHAN PA LA NAN TAN DU BYA BA'I
THABS SU GYUR PA DANG, RNAM PA THAMS CAD DU NYES PAR SPYOD PA
THAMS CAD KYI GNYEN POR GYUR PA'I PHYIR SO SOR THAR PA'I SDOM PA
GZHAN

THAMS CAD YANG DAG PAR BLANGS PA LAS SHIN TU KHYAD PAR DU GYUR PA
NYID KYI GTER DANG 'DRA BAS NA GTER DU GYUR PA'O, ,DE'I PHYIR
THAMS CAD KHAS BLANGS PA NI BYANG CHUB KYI MTHAR THUG GI BAR DU
MI ZAD PA DANG, SANGS RGYAS NYID 'THOB PA'I YON TAN LA SBYOR BAS
NA DON CHE BA DANG, SEMS CAN

GYI KHAMS MA LUS PA'I DGOS PA LA 'JUG PAS DON CHE BA'I PHYIR RO,
,JI SKAD DU, BYANG CHUB SEMS DPA'I TSUL KHRIMS KYI SDOM PA YANG
DAG PAR BLANGS PA 'DI NI TSUL KHRIMS KYI SDOM PA YANG DAG PAR
BLANGS PA THAMS CAD LAS KHYAD PAR DU 'PHAGS PA YIN TE, BLA NA MED
PA DANG ZHES

BYA BA NAS, SO SOR THAR PA'I SDOM PA YANG DAG PAR BLANGS PA THAMS
CAD NI 'DI'I BRGYA'I CHAR YANG NYE BAR MI 'GRO'O ZHES BYA BA LA
SOGS PA'I BAR DU RGYAS PAR BSTAN TO, ,DE JI LTAR MNOD PAR BYA ZHE
NA, DE NI BSAM PA DAM PA YIS, ,ZHES BYA BA SMOS TE, BSAM PA DAM
PA NI 'GRO BA

THAMS CAD YONGS SU BSKYAB PA'I BSAM PA STE, SNYING RJER RO GCIG
PA'I DANG BA CHAN PO DANG LDAN PA DANG, SANGS RGYAS DANG BYANG
CHUB SEMS DPA'I YON TAN LA REG PAR 'DOD PA'I BSAM PAS ZHES BYA
BA'I DON TO, ,DE SU ZHIG LAS BLANG BAR BYA ZHE NA, BLA MA SDOM PA
LA GNAS ZHES BYA BA LA

SOGS PA SMOS TE, BYANG CHUB SEMS DPA'I TSUL KHRIMS KYI SDOM PA
DANG LDAN PA CHOS MTHUN PA LAS TE, SDOM PA DE GTONG BA'AM, TSUL
KHRIMS 'CHAL PA'AM, DBANG DU GYUR PA MA YIN PA'I PHYIR CHOS MTHUN
PA MA YIN PA GZHAN LAS NI MA YIN NO, ,SDOM PA LA GNAS NAS KYANG

THAMS CAD LAS MA YIN PAS MKHAS ZHES BYA BA SMOS TE, GANG ZHIG
BYANG CHUB SEMS DPA'I TSUL KHRIMS KYI SDOM PA DE YANG DAG PAR
BLANG BA'I CHO GA LA MKHAS PA NYID LAS 'DI MNOD PAR BYA ZHES
BYA'O, ,DE NYID KYI PHYIR MKHAS PA MA YIN PA LAS NI CHO GA NYAMS
PAS SDOM PA 'THOB PAR MI

@196B 'GYUR RO, ,DE LTAR NA YANG THAMS CAD LAS MA YIN PAS, NUS
DANG LDAN LA ZHES BYA BA SMOS TE, NUS PA NI STOBS TE, 'BOGS PAR
'OS SHING 'CHAM PA ZHES BYA BA'I DON TO, ,DE NYID KYIS NI YON TAN
DANG LDAN PA MA YIN PA DANG, BLANG BAR 'OS PA MA YIN PA'I PHYIR
GZHAN LAS NI

MA YIN NO, ,DE LA BSAM PA DANG, SBYOR BA PHUN SUM TSOGS PA NI 'OS
PA YIN PAR RIG PAR BYA'O, ,DE LA BSAM PA PHUN SUM TSOGS PA NI DAD
PA NYID DANG, BSAM PA THAG PAS BYED PA NYID DANG, MA CHAGS PA
DANG, SNYING RJE DANG LDAN PA NYID DE, GANG GIS RE ZHIG BYANG
CHUB SEMS

DPA'I TSUL KHRIMS KYI SDOM PA YANG DAG PAR MNOD PA LHAG PAR MOS
PA BYANG CHUB SEMS DPA'I SDE SNOD KYI MA MO LA SOGS PA LA SKUR PA
MI 'DEBS SHING DAD PA DANG LDAN PA DANG, BSLAB PA RNAMS LA GUS
SHING 'JUG PA LA RTOG PA DANG RANG BZHIN GYIS 'DOD PA CHUNG BA
DANG, CHOG SHES PA

DANG, ZANG ZING LTAR LEN PA MA YIN PA DANG, SNYING RJE DANG LDAN
PAR GYUR PA DANG, SKYO BA MED PA DANG, PHA ROL GYI NYES PA BZOD
PA DANG, KHRO BA MED PA DANG, KHON DU 'DZIN PA MED PA ZHES BYA'O,
,SBYOR BA PHUN SUM TSOGS PA NI DGE BA'I CHOS RNAMS KYI PHYIR RAB
TU SPEL BA DANG, GUS

SHING RAB DU 'JUG PA DANG, CI NAS KYANG 'DI LA BSLAB PA'I GZHI
GANG YANG RUNG BA RNAMS RTOGS PAR BYA BA LA YANG RMONGS PAR MI
'GYUR BA DANG, SPRO BA DANG BCAS PA YIN ZHING SNYOM LAS MI BYED
PA DANG, 'DOD PA'I BDE BA DANG, 'DU 'DZI LA MNGON PAR MI DGA' BA
DANG, SEMS

RNAM PAR MA G-YENGS PA'O, ,NUS PA DANG LDAN PA YIN YANG, THAMS
CAD LA MNOD PAR BYA BA MA YIN PAS, BLA MA ZHES BYA BA SMOS TE,
BLA MAR BYA BA'I GNAS SU GYUR PA NYID LAS MNOD PAR BYA'I GZHAN
LAS NI MA YIN TE, MNYAM PA NYID KYIS BLA MAR MI 'DZIN PAS 'DI
DE'I

RJES SU SLOB PA'I TSUL CAN DU MI 'GYUR TE, DES BYAS PA RNAMS LA
GUS PA CHEN POR MI BYED PA'I PHYIR RO, ,DE LA SDOM LA GNAS ZHES
BYA BA 'DIS NI 'DI'I TSUL KHRIMS PHUN SUM TSOGS PA BSTAN TE,
MKHAS ZHES BYA BAS NI MKHAS SHING BYANG BA'O, ,NUS DANG LDAN ZHES
BYA BAS NI YON TAN

@197A *, ,PHUN SUM TSOGS PA STE, GSUM PO DE DAG GI KHYAD PAR
RTOGS PAR BYED PA NYID DO, ,BLA MA ZHES BYA BA NI RTEN 'DZIN PA
NYID DO, ,'DI GNYIS LA RJES SU BSLABS PA NYID GANG YIN PA DE'I
RJES SU SLOB PA NI DGE BA'I CHOS RNAMS KUN DU 'PHEL BAR 'GYUR RO
ZHES BYA BA

NI 'DIR 'DI'I BSDUS PA'I DON TO, ,DE LA BYANG CHUB SEMS DPA'
KHYIM PA'AM, RAB TU BYANG BA BYANG CHUB SEMS DPA'I TSUL KHRIMS
KYI SDOM PA YANG DAG PAR BLANG BAR 'DOD CING, JI SKAD BSTAN PA'I
TSUL KHRIMS KYI PHUNG PO RNAM PA GSUM PO LA SLOB PAR 'DOD PAS
THOG MAR RE ZHIG 'DI

LTA BU'I GANG ZAG DAM PA NGES PAR BRTAGS TE, RKANG PA GNYIS LA
PHYAG BYAS NAS 'DI SKAD CES GSOL BA GDAB PAR BYA STE, BDAG RIGS
KYI BU KHYOD LAS BYANG CHUB SEMS DPA'I TSUL KHRIMS KYI SDOM PA
YANG DAG PAR BLANG BA MNOD PAR 'TSAL LO ZHES LAN GSUM BRJOD PAR
BYA'O, ,DE

LTAR GSOL BA BTAB NAS 'DI SNOD DU 'GYUR BA BRTAG PA'I PHYIR 'DI
LA BYANG CHUB SEMS DPA'I BSLAB PA'I GZHI NYAN DU GZHUG PAR BYA
ZHING KHYOD 'DI LA BSLAB PAR SPRO'AM ZHES BRJOD PAR BYA'O, ,DE
SKAD CES SMRA BA NA GAL TE RAB TU SPRO'O ZHES BYA BA'I TSIG SMRA
ZHING GDONG DANG MIG 'GYUR BA

DAG GIS NYIN ZHAG DAG 'DA' BAR BYED NA, DE LTAR NA GANG GIS 'DI
DON DU GNYER BA YIN GYI, PHA ROL GYIS YANG DAG PAR 'DZIN DU BCUG
PA'I PHYIR YANG MA YIN PHA ROL DANG 'GRAN PA'I PHYIR YANG MA YIN
NA, LHAG PAR GNAS PAR BYA'O, ,DE NAS CHO GA 'DIS NUS PA CI YOD
PAS MCHOD PA

BYAS LA, BLA GOS PHRAG PA GCIG LAG GZAR TE, SANGS RGYAS BCOM LDAN
'DAS RNAMS DANG, BYANG CHUB SEMS DPA' SA CHEN PO LA ZHUGS PA
RNAMS LA LHAG PA'I BSAM PAS PHYAG BTZAL BA BYAS NAS DE DAG GI YON
TAN RNAMS MNGON SUM DU BYAS LA, DE BZHIN GSHEGS PA'I

SKU GZUGS KYANG LEGS PAR MCHOD PAR BYAS NAS, DES YANG 'DI SKAD DU
BYANG CHUB SEMS DPA'I TSUL KHRIMS KYI SDOM PA BDAG LA STZAL DU
GSOL ZHES BYA BAS BLANG BAR BYA'O, ,DE'I 'OG TU 'DIS KHYOD BYANG
CHUB TU SMON LAM BTAB BAM, KHO BO LAS BYANG CHUB SEMS DPA'I TSUL

@197B KHRIMS KYI BSLAB PA'I GZHI MNOD PAR 'DOD DAM ZHES BYA BAS
KHAS LEN PA LAN GSUM DU BCUG NAS, SDIG PA BSHAGS PA DANG, GSUM LA
SKYABS SU 'GRO BA DANG, BYANG CHUB TU SEMS BSKYED PA DANG, BSOD
NAMS KYI TSOGS YONGS SU BA SNGO BA RNAMS SNGON DU 'GRO BAS, 'GRO
BA

THAMS CAD YONGS SU BZUNG ZHING YONGS SU BSKYAB PA'I PHYIR, TSOGS
BSAGS PA DANG, THEG PA CHEN PO DANG MTHUN PAR RJES SU 'JUG PA DAG
BYED DU BCUG NAS, DE BZHIN GSHEGS PA'I SKU GZUGS DE NYID KYI
SPYAN SNGAR SANGS RGYAS DANG BYANG CHUB SEMS DPA' RNAMS LA PHYAG
BYAS NAS, 'DIS BDAG LAS

BYANG CHUB SEMS DPA'I TSUL KHRIMS KYI SBOM PA YANG DAG PAR BLANGS
PAR BGYIS LAGS SO ZHES MKHYEN PAR GSOL BAR BYA'O, ,PHYAG 'TSAL
YANG DAG GSOL GDAB DANG, ,SMON LAM DAG DANG BLANGS PA NI, ,BDAG
GIR BYA DANG SDIG BSHAGS PA, ,BYAS NAS GSUM LA

SKYABS 'GRO DANG, ,BYANG CHUB SEMS NI YANG DAG BSKYOD, ,DGE BA DE
YI YONGS BSNGO DANG, SANGS RGYAS SRAS DANG BCAS RNAMS LA, ,GUS
PAS MKHYEN PAR GSOL BA'O, ,ZHES BYA BA NI BSDU BA'I TSIGS SU BCAD
PA'O, ,YANG DAG PAR BLANGS PA DE YANG MA DAD PA DANG,

SDANG PA RNAMS LA KHROM DU BSGRAG PAR MI BYA STE, GANG GI PHYIR
MI SHES PA'I SGRIB PA CHEN PO THAMS CAD DANG, PHYOGS GCIG GIS
BSGRIBS PAS MI MOS PAR 'GYUR RO, ,PHYI ROL LAS YANG DAG PAR BLANG
BAR BSTAN PA BZHIN DU BDAG NYID KYIS YANG DAG PAR BLANG BAR

YANG GSUNGS TE, GAL TE YON TAN DE DAG DANG LDAN PA'I GANG ZAG MED
PAR GYUR NA DE'I TSE BYANG CHUB SEMS DPAS DE BZHIN GSHEGS PA'I
SKU GZUGS KYI SPYAN SNGAR RANG NYID KYIS KYANG BYANG CHUB SEMS
DPA' TSUL KHRIMS KYI SDOM PA YANG DAG PAR BLANG BAR BYA BA YIN
GYI, SDOM PA GZHAN

ZHIG TU PHA ROL KHO NA LAS YANG DAG PAR BLANG PA NI MA YIN NO,
,DE LTAR SO SOR THAR PA'I SDOM PA GZHAN DANG GZHAN DAG LA GNAS PA
LAS LHAG PAR 'DOD CING, DANG DU LEN PA LA 'JUG PA BYANG CHUB SEMS
DPA'I TSUL KHRIMS KYI SDOM PA YANG DAG PAR BLANG BA'I CHO GA LA
MKHAS PAS RANG NYID KYIS BYANG

@198A *, ,CHUB SEMS DPA'I TSUL KHRIMS KYI SDOM PA YANG DAG PAR
BLANG BAR BYA BA'O, ,DE LAS GZHAN PA NYAMS PAR 'GYUR BA LAS SLAR
GSO BAR BYED PA DANG, MA GUS PAS SDOM PA LEN PA DAG NI SNOD MA
YIN PA'I PHYIR DE LTA MA YIN TE, SNGAR JI SKAD BSHAD PA

BZHIN DU'O, ,TSUL KHRIMS 'DI DANG LDAN 'GYUR NA, ,RNAM DAG RNAM
PAR DBEN GNAS PA, ,DES NI BLA MA MED GYUR NA, ,RANG NYID KYIS
KYANG BLANG BA YIN, ,ZHES BYA BA NI BSDU BA'I TSIGS SU BCAD PA'O,
,SDOM PA YANG DAG PAR BLANG BA'I LAS YONGS SU RDZOGS PA 'DI LA
SANGS RGYAS

DANG BYANG CHUB SEMS DPA' RNAMS KYI DGE BA'I THUGS KYIS BSOD NAMS
MNGON PAR SPEL PA'I PHYIR RTAG PAR 'DI LA DGONGS PAR MDZAD DO,
,GANG YANG 'DI'I DGE BA'I CHOS RNAMS 'PHEL BA NYID YIN TE NYAMS
PAR MI 'GYUR BA MTHONG NAS DE'I TSE ZHES BYA BA LA SOGS PA SMOS
TE, DE TSE STE

YANG DAG PAR BLANG BA RDZOGS PA'I DUS SU DUS DE LAS BRTZAMS TE,
DGE BA'I THUGS RNAMS KYIS DGE BAR 'GYUR BA KHO NA'I PHYIR 'DI LA
DGONGS PAR MDZAD CES BYA BAR SBYAR RO, ,RTAG PAR ZHES BYA BA NI
NUS PA DANG LDAN ZHING DGE BA MTSUNGS PA RNAMS KYIS BYANG CHUB LA
THUG GI BAR DU RGYUN

MI 'CHAD PAR ZHES BYA BA'I DON TO, ,DUS DE'I TSE BDAG DANG GZHAN
LA PHAN PA LA GUS PA DANG LDAN PA YIN PA'I PHYIR DE LTA BU'I BYA
BA DE NI DENG DU BDAG CAG GI BYA BA 'BRAS BU DANG BCAS PA'O ZHES
RAB TU DGA' BA'I SEMS RNAMS KYIS 'DI NYID LA DGE BA'I PHYIR TE
DGE BA'I CHOS RNAMS MNGON PAR

'PHEL BA'I PHYIR DGONGS PAR MDZAD PA STE, DE NI RJES SU GZUNG BAR
BYA BA YIN PA'I PHYIR SLAR YANG DE LTA BU'I NYAM THAG PAR LHUNG
BAR MA GYUR CIG CES PAS BU SDUG PA DANG 'DRA BAR SPYAN RAS KYIS
'TSO BAR MDZAD PA'O, ,DPER NA PHA MA'I BSAM PA DANG MTHUN PAR
SPYOD CING YID DU 'ONG BA'I BU LA

'DI LA GANG DU YANG YID DU MI 'ONG BA 'BYUNG BAR MA GYUR CIG CES
PHAN PA DANG BDE BA'I CHED DU RTAG TU 'TSO BAR BYED PA BZHIN DU
BYAMS PA'I THUGS KYIS GZIGS PAR MDZAD PA'I YUL TZAM DU MNGON PAR
DGONGS PA'O, ,DES NA 'DI LA BU SDUG NYID DU STON PA NI CUNG ZAD
KYANG MED DO, ,GANG DE LTAR

@198B SNYING RJES 'GRO BA THAMS CAD YONGS SU BSKYAB PAR DAM BCA'
BA BYAS PAS BDAG DANG GZHAN DAG LA JI LTAR BSGRUB PAR BYA ZHE NA,
PHAN PA DANG ZHES BYA BA LA SOGS PA SMOS TE, PHAN PA NI NYON
MONGS PA CAN MA YIN PA DANG, KHA NA MA THO BA MED PA'I PHYIR PHYI
MA LA RNAM PAR SMIN PA BDE BA'O, ,BDE

BA NI PHAN 'DOGS PAR BYED PA NYID DU RIG PAR BYA'O, ,GNYIS PO 'DI
DAG BDAG NYID DANG GZHAN RNAMS LA YANG BYA BA STE, 'DI GNYIS KYIS
THAMS CAD BSDUS PA'I PHYIR RO, ,SDUG BSNGAL NI NYE BAR 'JOMS PAR
BYED PAR RIG PAR BYA'O, ,DE NYID KYANG PHAN PA STE, PHYI MAR BDE
BAR 'GYUR BA

YIN NA BYA DGOS TE, SMAN TSA BA BZHIN DU MI PHAN PA MA YIN NO,
,GANG ZHIG GANG LA PHAN PAR BYED PA DE NI 'DI LA DON DAM PA NYID
KYIS BDE BA NYID DU BYED PA YIN TE, PHAN PA NI BDE BA'I RGYU YIN
PA'I PHYIR RO, ,GANG MI PHAN PA STE PHYI MA LA RNAM PAR SMIN PA
SDUG BSNGAL BAR 'GYUR BA NI SMAN MA YIN PA

BZHIN DU NYON MONGS PA CAN YIN PA DANG, KHA NA MA THO BA DANG
BCAS PA'I PHYIR MI PHAN PA YIN PAS BDE BA YIN YANG MI BYA STE, DE
NI PHAN PA DANG BDE BA CUNG ZAD KYANG YOD PA MA YIN NO, ,SDUG
BSNGAL BA YIN YANG RANG BZHIN GYIS RJES SU MTHUN PA STE, BZA' BA
DANG BTUNG BA MI ZHIM PA LTA BUR PHAN

PA YANG YIN NO, ,BDE BA YIN YANG CUNG ZAD MI PHAN PA YIN LA PHAN
PA YANG YIN TE, ,SMAN MA YIN PA DANG, RANG BZHIN GYIS MTHUN PA'I
BZA' BA DANG BTUNG BA BZHIN NO, ,DE'I PHYIR BDAG DANG GZHAN LA
PHAN PAR 'DOD PAS 'DOD PA RNAMS SDUG BSNGAL BA YIN YANG SO SOR
BRTAGS NAS

PHAN PA NYID YIN NA BYA'O, ,BDE BA YIN ZHING MI PHAN PA YANG MA
YIN NA YANG NGO, ,YANG GANG ZHIG PHAN PA YANG YIN ZHING BDE BA
DANG SDUG BSNGAL BA YANG YIN LA MI PHAN PA YANG MA YIN PA DE LA
NI BRJOD DU YANG CI YOD, 'DI NI RE ZHIG 'DI MDOR BSDUS PA'I BYA
BA'O, ,YANG 'DI'I LTUNG BA DANG

NYAMS PA GANG YIN ZHE NA, LTUNG BA'I LUS NI GNYIS TE, PHAM PA'I
GNAS LTA BU'I CHOS GANG KUN DU SPYAD PA LAS 'DI SDOM PA GTONG
ZHING BYANG CHUB SEMS DPA' MA YIN PAR 'GYUR BA DANG, NYES PAR
SPYAD PA'I LTUNG BA BYUNG BA STE, GANG GIS LTUNG BA DANG BCAS PAR
GYUR PA'O, ,'DIR

@199A *, ,YANG LTUNG BA KHA CIG GZHAN LA BSHAGS PAR BYA BA STE,
ZAG PA 'BRING NI GSUM LA BSHAGS, ,GCIG GI MDUN DU LHAG MA RNAMS,
,ZHES 'CHAD PAR 'GYUR BA'O, ,KHA CIG NI RANG NYID LEGS PAR SDOM
PA STE, ,NYON MONGS MI SPONG BDAG SEMS BZHIN, ,

ZHES 'CHAD PAR 'GYUR BA'O, ,LTUNG BA DE RNAMS NI BYANG CHUB SEMS
DPA'I SDE SNOD KYI MA MO RNAMS SU JI LTAR NYAMS PAR 'GYUR BA RGYU
DANG BCAS PAR BCA' BA MDZAD PA RNAMS SO, ,DE LA PHAM PA'I GNAS
LTA BU'I LAS BSTAN PAR 'DOD NAS, MING DANG DES PA'I TSIG DANG
LDANG BA

RNAMS BSTAN PA'I PHYIR, NYON MONGS DRAG LAS ZHES BYA BA LA SOGS
PA SMOS TE, BYANG CHUB SEMS DPA'I SDOM PA THOB PAR GYUR PA 'DI
NYID KYI NYES PA BZHI PO NYID NI PHAM PA 'DRA BAR DGONGS PA YIN
TE, GANG DE RNAMS NI SDOM PA 'JIG PAR BYED PA'O, ,PHA ROL RGYAL
NAS 'DI DAG

GIS SDOM PA LAS YONGS SU NYAMS PAR 'GYUR BA'I PHYIR PHAS PHAM
PA'O ZHES BYA BA NI NGES PA'I TSIG GO, ,SDOM PA NYAMS PA'I RGYU
TZAM DU MTSUNGS PAR PHAS PHAM PA DANG 'DRA BA YIN GYI, THAMS CAD
DU DGE SLONG GI BZHIN DU NI MA YIN TE, 'DI LTAR DGE SLONG LA PHAS
PHAM PA'I LTUNG BA

BYUNG BA NI DGE SLONG MA YIN PAR 'GYUR ZHING DGE SBYONG MA YIN
LA, TSE 'DI LA SLAR YANG DGE SLONG GI DNGOS POR 'GYUR BA'I SKAL
PA MED DO, ,BYANG CHUB SEMS DPA' NI DE LTA BU MA YIN TE, 'DI NI
SDOM PA GTONG BA 'BA' ZHIG TZAM MO, ,TSE 'DI NYID LA SLAR YANG
SDOM PA YANG DAG PAR LEN

PA'I SKAL BA DANG LDAN PA YIN TE, SDOM PA SLAR YANG BLANG BAR
BYA, ,ZHES 'CHAD PAR 'GYUR BA'O, ,YANG SDOM PA 'JIG PAR BYED PAR
'GYUR BA DE RNAMS JI LTA BU ZHE NA, NYON MONGS DRAG LAS BYUNG BA
ZHES BYA BA LA SOGS PA SMOS TE, NYON MONGS PA DRAG PO LAS BYUNG
BA YIN ZHING

SKYES PA GANG DAG YIN PA DE RNAMS NI DE LTA BU STE, GANG NYON
MONGS PA SHAS CHEN PO MNGON DU RGYU BA'I GNAS LAS DE RNAMS 'BYUNG
BAR GYUR BA DE'I TSE SDOM PA NYAMS PAR 'GYUR ZHING PHAS PHAM PA
NYID BYUNG BAR GYUR PA YIN GYI GZHAN DU MA YIN NO, ,BYANG CHUB
SEMS DPA' LA 'DI DAG

@199B LAS GANG YANG RUNG BA ZHIG BYUNG NA YANG TSE 'DI NYID LA
SLAR YANG BYANG CHUB SEMS DPA'I TSOGS RGYA CHEN PO STZOGS PA
DANG, YONGS SU 'DZIN PA'I SKAL BA MED PAR 'GYUR NA THAMS CAD BYAS
NA LTA SMOS KYANG CI DGOS, TSE 'DI NYID LA BSAM PA RNAM PAR DAG
PA'I SKAL BA MED DE, 'DI

NI BYANG CHUB SEMS DPA' LTAR BCOS PA YIN GYI YANG DAG PA'I BYANG
CHUB SEMS DPA' NI MA YIN NO, ,NYON MONGS DRAG PO NI ZAG PA RNAMS
PHYIR ZHING RGYUN MI CHAD PAR KUN DU SPYOD KYANG GANG 'DI NGO TSA
SHES PA DANG, KHREL YOD PA CHUNG DU TZAM YANG MI SKYED PA DANG,
DE MGU BAR BYED CING

DE LA DGA' BA DANG, DE NYID LA YON TAN DU LTA BA CAN DU GYUR PA
DANG, GSOL BA BTAB KYANG MI LDOG CING BSAM PAS MI GTONG BA'O,
,GANG GI TSE SLAR NGO TSA DANG KHREL YOD PA CHUNG NGU TZAM SKYE
BA DANG, PHA ROL GYIS GSOL BA BTAB PAS LDOG PA DE NI 'BRING LA
GNAS PA'O, ,GANG GI TSE

YANG MYUR BA NYID DU NGO TSA BAR BYED CING RANG NYID KYANG RUNG
STE, SKAD CIG GIS LDOG PA DE NI CHUNG NGU LA GNAS PAR RIG PAR
BYA'O, ,DE LA KUN NAS DKRIS PA CHEN POS SPYAD PA NYID KYIS NI
SDOM PA YANG DAG PAR BLANGS PA'I BYANG CHUB SEMS DPA' NYID PHAM
PA BYUNG BAR GYUR PA YIN TE,

NYIS PA'I GNAS SU GYUR PA YIN PAS DBYUNG BAR BYA ZHES BYA BA'I
DON TO, ,GANG YANG SDOM PA MA BLANGS PA DANG, SDOM PA PHUL BA DE
NI BYANG CHUB SEMS DPA' MA YIN PA'I PHYIR DE LA NI CHO GA 'DI MED
DO, ,SDOM PA PHUL BA YANG DGE SLONG GIS BSLAB PA PHUL BA LTA BUR
RIG PAR

BYA'O, ,GANG GIS BYANG CHUB KYI SEMS MA BTANG ZHING PHAM PA'I
GNAS LTA BU'I CHOS RNAMS KYANG MA BYUNG LA BRJED NGAS PAR YANG MA
GYUR PA DE NI 'DUL BAR YONGS SU MA BTANG BAR SDOM PA DRAN PAS TSE
BRJES KYANG SDOM PA DE NI RJES SU 'BRANG BAR RIG PAR BYA'O, ,DE
NYID KYI PHYIR 'DI LA JI SRID

'TSO BA'I BAR DU ZHES DUS YONGS SU GCOD PAR BYED PA NI MA YIN NO,
,DRAN PA BRJED KYANG SNGON GOMS PA'I DBANG DANG, DGE BA'I BSHES
GNYEN DAM PA DANG PHRAD PA'AM, BYANG CHUB SEMS PA'I YON TAN THOS
PAS MOS PA YANG DAG PAR SKYED PAR 'GYUR GYI, MI LEN PAR BDE BAR
'DUG

@200A *, ,PA NI MA YIN GYI, GZHAN DU NA YANG DAG PAR BLANGS PA LA
MNGON PAR PHYOGS PA YIN YANG RUNG, MA YIN YANG RUNG, GANG GIS
SDOM PA'I RGYUN GYIS RJES SU BCINGS PA'I PHYIR TSUL KHRIMS RNAM
PAR DAG PA'I CHED DU 'BAD PAS YANG DAG PAR LEN PAR BYED DO, ,

'O NA 'DIR NI GANG DE LTAR PHAM PAR 'GYUR BA'I LTUNG BA BZHI KHO
NAR BSTAN LA, 'PHAGS PA NAM MKHA'I SNYING PO'O MDO LAS NI PHAM
PAR 'GYUR BA'I LTUNG BA GZHAN MANG DU YANG GSUNGS PA JI LTAR YIN
ZHE NA, SMRAS PA, BDEN MOD KYI DE NI SDOM PA BLANGS PA SDOM PA
'JIG PA'I RGYU NI

MA YIN NO, ,DE LTA MOD KYI SDOM PA MA BLANGS PA'I SDOM BSKRUN
PA'I DGE BA'I RTA BA LHA DANG MI'I BDE BA PHUN SUM TSOGS PA RNAM
PAR GCOD PA'I RGYU YIN TE, GANG DE NYID LAS RIGS KYI BU RGYAL
RIGS SPYI BO NAS DBANG BSKUR BA'I RTZA BA'I LTUNG BA NI LNGA STE,
RTZA BA'I LTUNG BA DE DANG LDAN NA

RGYAL RIGS SPYI BO NAS DBANG BSKUR BA'I SNGON BSKRUN PA'I DGE
BA'I RTZA BA THAMS CAD 'JIG PAR BYED CING LHA DANG MI'I BDE BA
RNAMS LAS 'PHAM PAR 'GYUR, NGAN SONG 'GRO BAR 'GYUR RO ZHES RGYA
CHER GSUNGS SO, ,DE LA RTZA BA'I LTUNG BA CHES LCI BA RNAMS NI
'JIG PAR BYED, 'TSE

BAR BYED, MED PAR BYED CES BYA BA'I BAR DU'O, ,THAL BAR BRLAG NAS
ZHES BYA BA NI RNAM PAR 'TSE BAR BYAS NAS ZHES BYA BA'I THA TSIG
GO, ,PHAM PAR 'GYUR BA NI YONGS SU NYAMS PA'O, ,GAL TE SDOM PA
BLANGS PA 'DI LA LTUNG BA 'DI RNAMS SDOM PA 'JIG PA'I RGYU NYID
YIN

PAS YANG PHAM PA YIN NO ZHES DGONGS PA YIN NA NI, ,DE'I TSE SDOM
PA LA GNAS PA'I RIS KYI BU BYANG CHUB SEMS DPA' 'DI LA YANG PHAM
PAR 'GYUR BA'I LTUNG BA GANG YIN PA 'DI RNAMS LAS GANG YANG RUNG
BA'I LTUNG BA GCIG BYUNG BAS SDOM PA GTONG BAR 'GYUR BA YIN NA,
THAMS CAD

KYIS LTA CI SMOS ZHES BYA BA RGYU DANG BCAS PAR BYANG CHUB SEMS
DPA'I SDE SNOD LAS GSUNG PAR 'GYUR BA ZHIG NA, MA GSUNGS PA DANG
GANG GI PHYIR RGYAL RIGS LA SOGS PA'I SDOM PA BLANGS PA NYID KYIS
GANG DU MA NYID YOD PA'I DBYE BAS LTUNG BA STON PAR BYED PA YIN
NA NI DE LEGS NA,

@200B RGYAL RIGS LA SOGS PA'I DBYE BAS LTUNG BA BSTAN PA CUNG ZAD
MED PAS 'DI LA 'GAL BA CI ZHIG YOD, YANG PHAM PAR 'GYUR BA'I
LTUNG BA DE RNAMS GANG YIN ZHE NA, RNYED DANG ZHES BYA BA LA SOGS
PA SMOS PA LA, RNYED PAR BYED PAS NA RNYED PA STE, GOS DANG ZAS
LA SOGS PA'O, ,

BKUR STI NI LEGS PAR RIM GRO BYED PA STE, DE DAG LA CHAGS PA NI
DE LA LHAG PAR ZHEN PA'O, ,BDAG NI RANG NYID DO, ,BSTOD PA NI
YANG DAG PA DANG, YANG DAG PA MA YIN PA'I YON TAN GYIS STOD PAR
BYED PA STE, LOG PAR BSTOD CING GZHAN YON TAN DANG LDAN PA DANG,
YON TAN DANG

LDAN PAR GRAGS PA RNAMS LA YANG SMOD PA STE, SKYON RNAMS BRJOD
CING SMOD PA'O, ,'DI SKAD DU YON TAN DANG LDAN PAR GRAGS PA NI
BDAG STE, 'GRO BA RNAMS BDAG LA RJED PAR BYED BKUR STI BYED DO,
,GTONG BA DANG YONGS SU GTONG BA DAG GIS MCHOD PAR BYED CES BYA
BA'I

BAR DU'O, ,BDAG LA STOD PAR BYED CING GZHAN LA SMOD PAR YANG BYED
PAS BDAG LA BSTOD CING GZHAN LA SMOD PAR BYED PA NI SDOM PA'I
TSUL KHRIMS LAS DA LTAR BA'I RNYED PA DANG BKUR STI LA MA CHAGS
PA LAS NYAMS PA'I PHYIR BYANG CHUB SEMS DPA'I PHAM PA'I GNAS LTA
BU'I CHOS

SO, ,BYANG CHUB SEMS DPA' RNYED PA DANG BKUR STI DAG LA SHIN TU
CHAGS PAS BDAG LA STOD PAR BYED CING GZHAN LA SMOD PAR BYED PA NI
PHAM PAR 'GYUR BA'I LTUNG BA 'BYUNG BA YIN NO, ,BYANG CHUB SEMS
DPAR GYUR PA NI BDAG NYID KYIS THOB PA'I RNYED PA YANG GZHAN
RNAMS LA SBYIN PAR

BYED CING, GSANG BA'I CHOS RNAMS KYANG GZHAN LA STON PAR BYED PA
YIN NA, DE JI LTAR CHAGS PA SKYE BAR 'GYUR, DES NA RGYU DES BDAG
LA BSTOD PA DANG GZHAN LA SMOD PA ZHES BYA BA NI BYANG CHUB SEMS
DPA'I CHOS MA YIN PA LTA SMOS KYANG CI DGOS, BSTAN PA GNAS PAR
'DOD PA'I

PHYAR MU STEGS CAN RNAMS ZIL GYIS MNAN PAR 'DOD PA DANG, THABS
DES 'DUL BAR BYED 'DOD CING MI DGE BA'I GNAS NAS BSLANG STE DGE
BA'I GNAS SU 'JOG PAR 'DOD PA DANG, MA DAD PA RNAMS DAD PAR BYA
BA DANG, DAD PA RNAMS PHYIR ZHING 'BYUNG BAR BYA BA'I PHYIR BYED
NA NYIS PA

@201A *, ,MED DO, ,DON 'DI NYID LA DGONGS NAS, SNYING RJER LDAN
ZHING BYAMS PHYIR DANG, ,SEMS DGE BA LA NYES PA MED, ,CES MTHAR
'CHAD PAR 'GYUR RO, ,SDUG BSNGAL MGON MED CES BYA BA LA SOGS PA
LA SDUG BSNGAL BA DANG, PHONGS PA DANG, MGON

MED PA DANG, SKYABS MED PA LA NOR 'DOD PA DANG, CHOS 'DOD PAS
LEGS PAR SLONG ZHING 'ONGS PA RNAMS LA SBYIN PAR BYA BA'I DNGOS
PO YOD CING BDOG BZHIN BA DANG, CHOS LA NGES PA THOB KYANG RANG
BZHIN GYIS SER SNA DANG LDAN PAS GZHAN NYE BAR 'BYOR PA LA MI
BZOD PA NYID KYIS NON TE ZAD

ZING DANG CHOS KYI SBYIN PA LA SOGS PA SBYIN PAR 'OS PA RNAMS LA
MI STER BA STE, MI GTONG BA NI DGE BA'I CHOS SDUD PA DANG, SEMS
CAN GYI DON BYA BA'I TSUL KHRIMS DAG GIS SBYIN PA'I PHA ROL TU
PHYIN PA SGRUB PA LAS NYAMS PA'I PHYIR PHAM PA'I GNAS LTA BU'I
CHOS GNYIS PA'O, ,BYANG

CHUB SEMS DPA'I SBYIN PAR BYA BA'I DNGOS PO YOD PA DANG, CHOS
RNAMS NGES PA YIN YANG LEGS PAR DON DU GNYER ZHING 'ONGS PA RNAMS
LA SER SNA CHEN POS ZIL GYIS NON PAS NOR DANG CHOS MI STER BA NA
PHAM PAR 'GYUR BA'I LTUNG BA BYUNG BA'O, ,BYANG CHUB SEMS DPAR
GYUR PA NI GANG

GIS GZHAN BONGS SHING MNGON PAR 'DOD PA DAG NYE BAR RIG NAS SLONG
BAR MI BYED KYANG BDAG NYID KYIS PHA ROL DAG NOR LEN DU GZHUG PAR
BYED CING KUN DU BSKUL BAS KYANG CHOS NYAN DU GZHUG PAR BYED PA
YIN NO, ,DE CI LTAR DGOS PA YOD CING CHOS KYI NGES PA YOD KYANG
SER SNAS KUN DU BCINGS

PAS LEGS PAR DON DU GNYER ZHING 'ONGS PA RNAMS LA SLONG BAR BYED
NA MI STER BA 'DI NI BYANG CHUB SEMS DPA'I CHOS MA YIN NO, ,LONGS
SPYOD DE DAG MED PAS MA BYIN PA DANG, DGE 'DUN GYI NANG KHRIMS
SRUNG BAR 'DOD PA DANG, THABS NGES 'DUL BAR BYED 'DOD CING, MI
DGE BA'I

GNAS NAS BSLANG STE DGE BA'I GNAS SU 'JOG PAR BYED PA DANG, MI
PHAN ZHING MA BRTAGS PA DANG, MI PHAN ZHING MA BSLANG BA DANG, DE
RGYAL PO LA GNAD PA YIN NA NYES PA MED DO, ,MU STEGS CAN GLAGS
TSOL BA DANG, MA GUS SHING ZHES MED PA DANG SPYOD LAM NGAN PAS
GNOD PA DANG,

@201B CHOS MI LEN PA DANG, DBANG PO RTUL PO CHOS RGYA CHEN PO
BSTAN NA SKRAG CING LOG PAR LTA BA DANG, LOG PAR MNGON PAR ZHEN
PA DANG, DE'I 'OG TU SONG NA GZHAN SNOD DU MA GYUR PA RNAMS LA
CHOS 'PHEL BA NYAMS PA DANG, GNOD PAR 'GYUR DU DOGS PA DANG, BDAG
NYID SMRA MI

NUS PAR GYUR CING STOBS DANG MI LDAN PA DANG, DE YANG CHOS 'DI LA
MI 'JUG PA LA THABS DES 'DUL BAR 'GYUR 'DOD NA LHUNG BA MED DO,
,GZHAN GYIS ZHES BYA BA LA SOGS PA LA KHONG KHRO BA'I KUN NAS
DKRIS PAS SROG CHAGS GZHAN LA 'TSOG PA STE, LAG PA'AM, BONG

BA'AM, DBYIG PA DAG GIS RDEG PAR BYED, RNAM PAR 'TSE BAR BYED
RNAM PAR THO 'TSAMS PAR BYED LA, KHRO BA'I BSAM PA KHO NA ZHE LA
BZUNG STE, GZHAN GNOD PAR BYED PA RNAMS KYIS BSHAGS KYANG STE
SHAD KYIS SBYANGS KYANG MI NYAN CING BZOD PAR MI BYED LA BSAM PAS
MI

GTONG BA NI SDOM PA'I TSUL KHRIMS DANG, DGE BA'I CHOS SDUD PA'I
TSUL KHRIMS DAG LA GZHAN GYIS NYES PA BZOD PAR BYED PA LAS NYAMS
PA'I PHYIR PHAM PA'I GNAS LTA BU'I CHOS GSUM PA'O, ,BYANG CHUB
SEMS DPA' KHRO BA DRAG POS ZIL GYIS NON PAS PHA ROL GYIS LEGS PAR

BSHAGS SHING SHAD KYIS SBYANGS KYANG MI NYAN CING MI BZOD LA RDEG
PAR BYED PA NI PHAM PAR 'GYUR BA'I LTUNG BA 'BYUNG BA'O, ,BYANG
CHUB SEMS DPAR GYUR PA NI GANG GIS PHA ROL GYI NYES PAR SPYAD PA
SHIN TU DRAG CING MCHED PAR 'GYUR LA, MANG DU BYA BA LA YANG BZOD
PAR BYA ZHING,

RNYED PA'I GNAS DANG BRAL BAR RI MOR BYA BA'I SEMS KYIS RAB TU
DGA' BA BSKYED PAR BYA BA YIN NA, 'DI NA DE TZAM GYIS NYES PAR
SPYOD PA LA YANG CI'I PHYIR DE LTA BU KHRO BA YANG JI LTAR DANG
DU LEN PAR BYED, GANG GI PHYIR TSIG RTZUB MO MNGON PAR BRJOD CING
RDEG PAR BYED LA NGO TSA MED PA'I SEMS

KYIS RANG NYID LDOG PAR YANG MI BYED DO, ,SHAD KYIS SBYANG BA
BYAS KYANG BAG LA NYAL LAM 'CHING BAR BZOD PAR MI BYED PA 'DI NI
BYANG CHUB SEMS DPA'I CHOS MA YIN NO, ,THABS DES 'DUL BAR 'DOD NA
ZHES BYA BA LA SOGS PA RNAMS NI SNGA MA BZHIN DU NYES PA MED PA
YIN NO, ,THEG PA CHEN

@202A *, ,PO ZHES BYA BA LA SOGS PA LA THEG PA CHEN PO NI BYANG
CHUB SEMS DPA'I SDE SNOD KYI MA MO LA SOGS PA'O, ,SPONG BYED NI
SKUR BA 'DEBS PA'O, ,DAM CHOS 'DRAR SNANG NI DE'I GZUGS BRNYAN
GYI CHOS LA GZHAN GYI G-YAM LA YANG RUNG STE, STON PA DANG 'JOG
PA

NI DGE BA'I CHOS SDUD PA'I TSUL KHRIMS KYIS BSDUS PA'I RNAM PAR
DAG PA'I TSUL KHRIMS KYI LTA BA NGAN PA SPONG BA LA SOGS PA'I
PHYIR PHAM PA'I GNAS LTA BU'I CHOS BZHI PA'O, ,BYANG CHUB SEMS
DPA' NI DBANG PO RNON PO'I LTA BA DRAG PO LA KUN DU GNAS PAS THEG
PO CHEN PO SPONG ZHING SKUR PA

BTAB NAS NI DE'I GZUGS BRNYAN GYI CHOS STON PAR BYED PA NI PHAM
PAR 'GYUR BA'O, ,BYANG CHUB SEMS DPAR GYUR BA NI GANG GI NUS PA
JI LTA BA THEG PA CHEN PO 'DI NYID SEMS CAN GYI TSOGS RGYA CHEN
PO PHAN PA DANG BDE BA'I THABS YIN NO YIN PA'I PHYIR NUS PA JI
LTA BAS BSTEN

PAR BYA ZHING RAB TU BSTAN PAR BYA BA YIN LA, 'DI JI LTAR RMONGS
PA'I LO MA GCOD PA BZHIN DU SKUR BA 'DEBS PA LA 'JUG PAR BYED CES
BYA BA 'DI NI BYANG CHUB SEMS DPA'I CHOS MA YIN NO, ,GANG YANG
BYANG CHUB SEMS DPA' 'DI BSLANG BA'I GZHI RNAMS LA MA BYANG
BA'AM, DRAN PA MED

PA DANG, 'KHRUL PA'AM, GUS PA MED PAS PHAM PA'I GNAS LTA BU'I
CHOS GANG YANG RUNG BA ZHIG BYUNG NA YANG BYANG CHUB SEMS DPA' MA
YIN PAR 'GYUR BAS, GAL TE SLAR YANG LEN PAR 'DOD PA NA DES JI
LTAR BSGRUB PAR BYA ZHE NA, SDOM PA ZHES BYA BA LA SOGS PA SMOS
PA LA PHAM PA

BYUNG BA ZHES BYA BA LHAG MA STE, GZHAN GYI DBANG DU BYAS NAS
BSTAN PA MA YIN PA'I PHYIR RO, ,PHAM PA BYUNG BA'I BYANG CHUB
SEMS DPAS TSE 'DI NYID LA SLAR YANG SDOM PA BLANG BAR BYA STE,
BCAS PA TSANG MAR GYUR PAS SNOD DU RUNG BA'I PHYIR RO, ,DGE SLONG
BZHIN DU YANG BLANG BAR BYA BA NI

MA YIN NO, ,JI SKAD DU DE YANG KUN NAS DKRIS PA CHEN POS PHAM
PA'I GNAS LTA BU'I CHOS BYUNG BAR GYUR NA DES BTANG BA'I SDOM PA
SLAR YANG BLANG BAR BYA ZHES GSUNGS PA LTA BU'O, ,'ON GANG KUN
NAS DKRIS PA CHEN POS BLANG BA'I CHOS DAG GIS NI SDOM PA GTONG BA
YIN NA, GAL TE

@202B CHOS 'DI DAG KUN NAS DKRIS PA NUS LA 'BRING GIS BSKYED PA
YIN NA, DE GSOL BA LA 'DIS JI LTAR BSGRUB PAR BYA ZHE NA, ZAG PA
'BRING NI ZHES BYA BA LA STZOGS PA SMOS TE, ZAG PA 'BRING NI BDAG
LA BSTOD PA LA SOGS PA'I RGYUR GYUR PA GANG YIN PA'I NYON MONGS
PA NYID DE, KUN

NAS DKRIS PA 'BRING GIS BSKYED PA ZHES BYA BA'I DON TO, ,BSHAGS
PA NI BSHAGS PAR BYA BA STE, NYES BYAS SU KUN DU BSDUS PA NYID
YIN GYI, ,STOBS CHUNG BA'I PHYIR NYAMS PAR BYED PA NI MA YIN NO,
,LTUNG BA DE DAG NI GSUM STE, GANG ZAG GSUM, NYAN THOS KYI THEG
PA'AM,

THEG PA CHEN PO'AM, LONGS SPYOD PA'I GANG ZAG GSUM PO RNAMS TE,
GANG ZAG TSIG DE BRDA PHRAD CING 'DZIN NUS PA RNAMS LA BSHAGS PAR
BYA BA YIN GYI, BCAS PA TSAD MA YIN PA'I PHYIR GNYIS SAM GCIG GI
MDUN DU NI MA YIN NO, ,DE YANG DE RNAMS LA THAL MO SBYAR TE BYA
BA,

BYAS LA DMA' BA'I PHYOGS SU TZOG TZOG POR 'DUG STE THAL MO SBYAR
NAS THOG MAR DNGOS PO BRJOD DE, 'DI SKAD CES, TSE DANG LDAN PA
RNAMS DGONGS SU GSOL, BDAG MING 'DI ZHES BYA BA LA JI SKAD YONGS
SU BRJOD PA'I GZHI LAS BYANG CHUB SEMS DPA'I 'DUL BA DANG 'GOL

BA'I NYES BYAS KYI NONGS PA BYUNG STE, DE DAG TSE DANG LDAN PA
RNAMS KYI MDUN DU BDAG MTHOL LO 'CHAGS SO, ,MI 'CHAB BO, ,MTHOL
ZHING BSHAGS NA BDAG BDE BA LA REG PAR GNAS PAR 'GYUR GYI, MA
MTHOL MA BSHAGS PA NA NI BDE BA LA REG PAR GNAS PAR MI 'GYUR RO,
,DE

RNAMS KYIS DE LA 'DI SKAD DU TSE DANG LDAN PA KHYED KYIS LTUNG BA
'DI LA LTUNG BAR MTHONG NGAM ZHES PA SMRA NA, DES MTHONG NGO ZHES
SMRA BAR BYA'O, ,DE RNAMS KYIS KYANG PHYIN CHAD SDOM PAR BYED DAM
ZHES SMRA BAR BYA'O, ,DES KYANG SHES SHING MTHONG LA DRAN NA CHOS
BZHIN 'DUL BA BZHIN DU SHIN TU LEGS PAR SPYI

BOS NAD PAR BGYI'O ZHES SMRA BAR BYA'O, ,DE LTAR LAN GSUM DU
BYA'O, ,KUN NAS DKRIS PA CHUNG NGUS BSKYED PA'I LTUNG BA DE RNAMS
YANG JI LTAR BSGRUB PAR BYA ZHE NA, GCIG GI MDUN DU LHAG MA RNAMS
ZHES BYA BA SMOS SO, ,LHAG MA NI ZAG PA 'BRING GIS BSKYED PA'I
LTUNG BA DAG

@203A *, ,LAS GZHAN PA DE RNAMS NYID DE, ZAG PA CHUNG NGU'I LTUNG
BA RNAMS JI SKAD DU BSHAD PA'I GANG ZAG GCIG GI MDUN DU STE, GAN
DU BSHAGS PAR BYA BA YIN TE, GSUM PO KHO NA LA BSHAGS PA YANG MA
YIN LA, BDAG NYID KYIS BSDAM PAR BYA BA YANG MA YIN NO, ,

'O NA NYES BYAS KYI LTUNG BA LAS GZHAN GANG YIN PA DE RNAMS JI
LTAR BSGRUB PAR BYA ZHE NA, NYON MONGS PA ZHES BYA BA LA SOGS PA
SMOS TE, 'DIR BDAG SEMS LA ZHES BYA BA'I TSIG TU YANG BLTA BAR
BYA STE, 'CHAD PAR 'GYUR BA'I NYON MONGS PA CAN DANG NYON MONGS
PA MA YIN PA'I NYES BYAS KYI

LTUNG BA DE RNAMS NYID BDAG GI SEMS KYI MDUN DU YANG BSHAGS PAR
BYA STE, 'DI NI 'DIR SDIG PA CAN MA YIN PA'I SGRA'I DON TO, ,DE
LTAR BSGRUB PA'I GANG ZAG MED NA NYON MONGS PA CAN DANG, NYON
MONGS PA CAN MA YIN PA NYID KYI CHOS BYUNG BA NA BSHAM PA THAG PA
NAS PHYIS YANG KUN DU MI SPYOD

PA'I SEMS BSKYED PAR BYA ZHING, PHYIS YANG 'DI LTA BU BDAG GIS MI
BYA'O ZHES PHYIN CHAD SDOM PAR YANG BYED DO, ,DON NI 'DI YIN TE,
ZAG PA 'BRING GI LTUNG BA RNAMS GANG ZAG GSUM NYID KYI MDUN DU
BSHAGS PAS LDANG BAR 'GYUR TE, GNYIS DANG GCIG GI MDUN NI MA YIN
NO, ,ZAG

PA CHUNG NGU NI GCIG GI MDUN DU YANG BSHAGS PAR BYA'O, ,DE BZHIN
DU NYON MONGS PA CAN DANG, NYON MONGS PA CAN MA YIN PA NYID NI
RANG RANG GI SEMS LA BSHAGS PA DANG LEGS PAR BSDAMS PAS KYANG
LDANG BAR 'GYUR TE, 'DI RNAMS BSHAGS PA'I PHYIR JI LTAR ZAG PA
CHUNG NGU DANG,

'BRING GI LTUNG BA RNAMS BZHIN DU GCIG GAM GSUM NGES PAR TSOL BA
NI MA YIN NO, ,YANG GANG ZHIG BDAG SEMS BZHIN ZHES 'DON PA NI
BYANG CHUB SEMS DPA'I SDE SNOD LAS MA GSUNGS PA'I PHYIR DANG,
BZHIN ZHES BYA BA NI MI RIGS PA'I PHYIR LOG PAR BRJOD PA NYID YIN
NO, ,BZHIN

ZHES BYA BA YANG MNYAM PA'I DON DU RAB TU GRAGS SHING BRJOD PA MA
NGES PAR BSGRUB PA'I DON SBYOR BA'O, ,DE LA RE ZHIG BDAG GI SEMS
LA LTUNG BA LAS LDANG BA'I CHO GA NI RAB TU NGES PA MA YIN TE, JI
SKAD BSTAN PA'I GANG ZAG NYE BA NA MED NA DE'I 'OG TU CHO GA 'DI
BYA BA'I PHYIR RO, ,DE NYID KYI PHYIR

@203B PHA ROL LA BRTEN NAS LTUNG BA LAS LDANG BA'I CHOG NI RAB TU
MA NGES PA MA YIN NO, ,GANG GIS JI LTAR RANG GI SEMS KYI MDUN DU
BSHAGS PAR BYA BA DE BZHIN DU GANG ZAG GCIG NYID KYI MDUN DU
BSHAGS PAR BYA ZHES BSTAN PA YIN NA NI LEGS NA, DE'I CHO GA NI
SNGAR BSTAN TO, ,DE YANG

BDAG SEMS BZHIN ZHES BRJOD PA 'DI NI BCOS MAS LOG PAR BKOD PA
STE, LTUNG BA LAS LDANG BA'I CHOG GZHAN BSTAN PA LA ZHUGS PAS YUL
NYE BAR SPANGS PAS CHO GA MA YIN PA'I PHYIR RO, ,DE NYID KYI
PHYIR DE NI PHA ROL LA BSHAGS PA NYID KYIS LTUNG BA LAS LDANG
BA'I PHYIR ZAG PA 'BRING DANG

CHUNG NGU'I LTUNG BA RNAMS DANG 'DI TSUL DANG MTHUN PA MA YIN NO,
,BYANG CHUB SEMS DPA'I SDE SNOD LAS KYANG BZHIN ZHES BYA BA NI MA
GSUNGS TE, DE LAS NI 'DI SKAD DU DE YANG KUN NAS DKRIS PA 'BRING
GIS PHAM PA'I GNAS LTA BU'I CHOS 'BYUNG BAR GYUR BAS NGES GANG
ZAG GSUM MAM

DE LAS LHAG PAR YANG RUNG BA'I MDUN DU BSHAGS PAR BYA'O, ,KUN NAS
DKRIS PA CHUNG NGUS BYAS PA'I PHAM PA'I GNAS LTA BU'I CHOS NI
GCIG GI MDUN DU BSHAGS PAR RIG PAR BYA'O, ,LTUNG BA GZHIN RNAMS
KYANG GANG GI MDUN DU BSHAGS PAR BYA BA'I RJES SU MTHUN PA'I GANG

ZAG MED NA, BYANG CHUB SEMS DPAS BSAM PA THAG PA NAS PHYIN CHAD
MI BYED PA'I SEMS BSKYED PAR BYA ZHING PHYIS SDOM PAR BYED PA 'DI
NI DE'I LTUNG BA RNAMS LAS LDANG BAR BSTAN PAR BYA'O ZHES GSUNGS
SO, ,DE LA GSUM LA ZHES BSTAN PA NI NGES PAR GZUNG BA DANG BCAS
PAR

BLTA BAR BYA STE, GSUM KHO NA YIN GYI GNYIS SAM GCIG GI MDUN DU
NI MA YIN TE, NYUNG BA NYID KYIS THA MAL BA LA SOGS PA BZHIN DU
LTUNG BA LAS LDANG BA'I LAS BYAS SU ZIN KYANG MA BYAS PAR 'GYUR
RO, ,DE LAS LHAG PAR YANG RUNG STE ZHES BYA BA NI GSUM LAS LHAG
PA STE

BZHI LA SOGS PA'I MDUN DU STE, LHAG PA NYID KYIS LEGS PAR BYAS
PA'I PHYIR RO, ,GCIG GI MDUN DU ZHES BYA BA 'DI LA YANG GI SGRENG
BLTA BAR BYA STE, BSHAGS PAR BYE ZHAS 'DIR NGES PAR GZUNG BAR
BYA'O, ,'DI'I DON NI GCIG GI MDUN DU YANG STE, GNYIS LA SOGS PA
'BA'

@204A *, ,ZHIG LA BSHAGS PAR BYA BA NI MA YIN NO, ,RANG GI SEMS
KYI SDOM PA YANG LTUNG BA GZHAN RNAMS KYANG ZHES GSUNGS PA'I
KYANG GI SGRA NI GCIG GI MDUN DU BSHAGS PAR RIG PAR BYA'O ZHES
BYA BA 'DI 'DREN PA YIN TE, THUB PA'I BKA' NI RIM PA DANG BRAL BA
MA

YIN PAR BLTA BAR BYA'O, ,'O NA BSHAGS PAR RIG PAR BYA'O ZHES BYA
BA YANG ZAG PA CHUNG NGU'I LTUNG BA DAG LAS GZHAN PA'I NYES BYAS
KYI LTUNG BA RNAMS GCIG GI MDUN DU BSHAGS PAR RIG PAR BYA'O ZHES
BYA BA MA YIN NAM ZHE NA CI 'DI RNAMS BSHAGS PA KHO NAR RIG PAR
BYA BA MA YIN

PAR BSTAN PA'I PHYIR MED NA ZHES BYA BA LA SOGS PA GSUNGS TE, DON
NI 'DI YIN TE, LTUNG BA GZHAN RNAMS NI BSHAGS PAR YANG BYA ZHES
BYA BAR RIG PAR BYA LA, BSHAGS PA'I GNAS KYI GANG ZAG MED NA
PHYIS KYANG LHAG PAR MI SPYOD PA'I SEMS BSKYED PAR RIG PAR BYA'O,
,GZHAN

DU NA GANG ZAG GI GRANGS KYIS KYANG SO SOR BSTAN PA LAS DON CI
ZHIG YOD, GAL TE YANG ZAG PA CHUNG NGU'I LTUNG BA RNAMS KYANG
LEGS PAR SDOM PAR 'GYUR BA NYID DU DGONGS PA YIN NA NI DE'I TSE
KUN NAS DKRIS PA CHUNG NGUS BYAS PA'I PHAM PA'I GNAS LTA BU'I
CHOS ZHES LOGS SHIG TU BSTAN PA

LA DON MED DO, ,DE LTAR YANG ZAG PA 'BRING GI LTUNG BA RNAMS NI
BSHAGS PAR BYA BA NYID DU BSTAN LA, GZHAN RNAMS KYANG KHYAD PAR
MED PA YIN PAS BSHAGS PA DANG, LEGS PAR SDOM PA ZHES BSTAN PA
YANG MI RIGS PAR 'GYUR RO, ,GAL TE ZAG PA 'BRING YANG BSDAMS

PAR GYUR NA DE'I TSE GSUM MAM, DE LAS LTAG PA'I GANG ZAG GI
GRANGS DGOS PA MED PAR 'GYUR RO, ,DE'I PHYIR BSHAGS PAR BSTAN PA
NYID DU GRUB BO, ,GANG ZAG MED NA YID KYIS BSDAM PAR BYA DGOS PA
YIN PA'I PHYIR 'DIR GCIG LA BSHAGS PA'AM, DU MA

LA BSHAGS PA'ANG RUNG STE, 'DI LA NGES PA MED PAR 'GYUR RO, ,DE
LTAR NA GANG ZAG GI GRANGS NI RIGS PA YIN NO, ,GAL TE DE LAS
NYUNG BA'I BSHAGS PAR BYA BA'I LTUNG BA RNAMS KYANG MA BYUNG BA
DE LTAR NA RANG GI SEMS KYIS BSDAMS PA'I GO SKABS YOD PAR GA LA
'GYUR,

@204B DE'I PHYIR JI SKAD BSTAN PA NYID NI RIGS PA YIN NO, ,DE LTA
BU NYID DU MTHONG NAS MDO MDZAD PAS, ZAG PA 'BRING NI GSUM LA
BSHAGS, ,GCIG GI MDUN DU LHAG MA RNAMS, ,NYON MONGS MI MONGS BDAG
SEMS LA, ,ZHES MDO GSUM PO SO SOR BSTAN PA

YIN NO, ,GZHAN DU NA BDAG NYID CHEN PO THUGS RJE CHEN PO DANG
LDAN PA BLO GROS RNAM PAR DAG PAS DE JI SRID KUN DU RMONGS PA'AM,
CHI GA LA MI MKHAS PAS DE LTA BU'I DON BSTAN PA YIN TE, SHIN TU
SPROS PAS CHOG GO, ,DES NA NYON MONGS PA CAN DANG NYON MONGS PA
CAN MA

YIN PA ZHES BYA BA'I LTUNG BA 'DI GANG YIN ZHE NA, CHAGS PA DANG,
KUN NAS MNAR SEMS DANG, KHONG KHRO BA DANG, PHRAG DOG DANG, NGA
RGYAL DANG MA DAD PA DANG, MA GUS PA LA SOGS PA RNAMS KYI NYON
MONGS PA CAN GYI SEMS PAS KUN NAS BSLANG BA'I LTUNG BA NI NYON
MONGS

PA YIN NO, ,LE LO DANG, SNYOM LAS DANG, BAG MED PA DANG, BRJED
NGAS PA LA SOGS PAS BYUNG BA NI NYON MONGS PA CAN MA YIN PA STE,
DKON MCHOG GSUM LA MCHOD PA LAS GZHAN PA LA NI NYON MONGS PA CAN
MA YIN PA YIN LA, 'DI LA SNYOM LAS DANG LE LO LA

SOGS PA BYED PA NI NYON MONGS PA CAN DU DGONGS PA'O, ,DE LA KUN
NAS MNAR SEMS NI 'KHRUG PA'O, ,KHONG KHRO BA NI ZHE SDANG NGO,
,LE LO NI DGE BA LA MI SPRO BA'O, ,SNYOM LAS NI BYED PAR MI 'DOD
PAS LUS DANG SEMS SNYOM PA'O, ,CHAGS PA KHONG KHRO NGA RGYAL
SOGS, ,NYON

MONGS LTUNG BAR 'DIR BSTAN TE, ,LE LO BRJED NGAS LA SOGS PA,
,MCHOD LAS GZHAN DU NYON MONGS MIN, ,ZHES BYA BA NI BSDU BA'I
TSIGS SU BCAD PA'O, ,YANG DE LAS GZHAN PA'I LDANG BA'I CHO GA
RNAM PA GNYIS BSTAN PA'I LTUNG BA DE RNAMS GANG YIN ZHES 'DRI BA
LA, NYES BYAS

KYI LTUNG BA BZHI BCU RTZA DRUG RGYU JI LTA BA'I RIM PAS BSTAN
PAR 'DOD NAS, DKON MCHOG GSUM ZHES BYA BA LA SOGS PA SMOS TE,
DKON MCHOG GSUM LA ZHES BYA BA NI SANGS RGYAS DANG, CHOS DANG,
DGE 'DUN TE, DKON MCHOG GSUM PO RNAMS LA GSUM STE,

@205A *, ,LUS DANG NGAG DANG YID DAG GIS MCHOD PAR MI BYED PA NI
DGE BA'I CHOS SDUD PA'I TSUL KHRIMS KYIS DUS DUS SU RGYA CHE BA'I
RNAM PA THAMS CAD KYIS DKON MCHOG GSUM LA MCHOD PA BYED PA LAS
NYAMS PA'I PHYIR BYANG CHUB SEMS DPA'I NYES BYAS KYI GNAS LTA

BU'I CHOS SO, ,BYANG CHUB SEMS DPA' NI SANGS RGYAS BCOM LDAN 'DAS
KYI MCHOD RTEN DANG, SKU GZUGS DANG, DON DAM PA'I CHOS DANG,
BYANG CHUB SEMS DPA'I SDE SNOD LA SOGS PA'I GLEGS BAM DANG,
PHYOGS BCU'I PHYIR MI LDOG PA'I BYANG CHUB SEMS DPA'I TSOGS

KYI DGE 'DUN GANG YIN PA LA CI 'BYOR BA'I ME TOG LA SOGS PAS
MCHOD PAR BYA STE, THA NA LUS KYIS PHYAG GCIG TZAM 'TSAL BA DANG,
NGAG GIS DE RNAMS KYI YON TAN RNAMS LAS BRTZAMS TE TSIG BZHI PA'I
TSIGS SU BCAD PA GCIG TZAM 'DON PA DANG, SEMS KYI YON TAN

RJES SU DRAN PA SNGON DU 'GRO BA'I DAD PA GCIG TZAM YANG MA BYAS
PAR MA GUS PA DANG, SNYOM LAS DANG LE LOS NYIN MTSAN 'DA' BAR
BYED NA NYON MONGS PA CAN GYI NYES PAR 'GYUR RO, ,BSAM PA RNAM
PAR DAG PA'I SAR CHUD PAS MCHOD PA'I MCHOG GIS MCHOD PAR BYED NA
NYES PA MED

DO; ;'DOD PA'I ZHES BYA BA LA SOGS PA LA, 'DOD PA'I SEMS NI RNYED
PA DANG, BKUR STI LA 'CHUMS PA DANG, MA THOB PA LA CHAGS PA'O,
,DE'I RJES SU 'JUG PA NI RJES SU 'BRANG BA STE, SDOM PA'I TSUL
KHRIMS KYIS SHIN TU BSDAMS PA'I TSUL KHRIMS LAS RNYED PA DANG

BKUR STI DANG DU MI LEN CING 'DOD PA CHUNG BA DANG, CHOG SHES PA
LAS NYAMS PA'I PHYIR NYES BYAS KYI GNAS LTA BU'I CHOS SO, ,BYANG
CHUB SEMS DPA'I 'DOD PA'I SEMS BSKYED PA DANG DU LEN PAR BYED NA
NYON MONGS PA CAN GYI NYES PAR 'GYUR RO, ,RANG BZHIN GYIS NYON
MONGS PA CAN YIN PA'I

PHYIR 'DOD PA'I SEMS PA NYON MONGS PA CAN MA YIN PA'I NYES PA MED
DO, ,SPANG BAR 'DOD KYANG NYON MONGS PA SHAS CHE BA'I PHYIR ZOL
GYIS MNAN NAS 'JUG PA LA NYES PA MED DO, ,RGAN PA RNAMS LA ZHES
BYA BA LA SOGS PA LA, ,CHES RGAN PA LA GUS PAR MI BYED PA NI SDOM
PA'I TSUL

@205B KHRIMS KYIS SHIN DU BSDAMS PA'I TSUL KHRIMS LAS SPYOD PA
DAG LAS NYAMS PA'I PHYIR NYES BYAS KYI GNAS LTA BU'I CHOS SO,
,BYANG CHUB SEMS DPA'I CHES RGAN ZHING YON TAN DANG LDAN PA LA
BKUR STI BYA BAR 'OS PA'I CHOS DANG MTHUN PA'I CHOS GANG ZAG
MTHONG NA NGA RGYAL GYIS SAM, KHONG

KHRO BA LA SOGS PAS GUS PAR MI BYED CING STAN LAS MI LDANG LA
STAN MI STOBS NA NYON MONGS PA CAN GYI NYES PAR 'GYUR RO, ,LE LO
LA SOGS PA NI NYON MONGS PA CAN MA YIN PA'O, ,NAD TSABS CHE BAS
NUS PA CHUNG BA DANG, THA MAL PA MA YIN PA DANG SEMS 'KHRUGS PA
LA NYES

PA MED DO, ,DRIS PA ZHES BYA BA LA SOGS PA LA, ,DRIS PA ZHES BYA
BA NI NYE BAR MTSON PA STE, KUN DU SMRA BA DANG YANG DAG PAR DGA'
BAR BYED PA LA BLTA BAR BYA'O, ,LAN 'DEBS PA NI RJES SU MTHUN
PA'I LAN MI 'DEBS PA'O, ,'DI YANG NYE BAR MTSON PA STE, KUN DU
SMRA BAR

MI BYED PA DANG, SLAR YANG DAG PAR DGA' BAR MI BYED PA LA YANG
BLTA BAR BYA STE, SEMS CAN GYI DON BYA BA'I TSUL KHRIMS KYIS
GZHAN GYI SEMS SRUNG BA LAS NYAMS PA'I PHYIR LAN MI 'DEBS PA LA
SOGS PA'I NYES BYAS KYI GNAS LTA BU'I CHOS SO, ,BYANG CHUB SEMS
DPA' PHA ROL PO

DAG 'DRI BA DANG, KUN DU SMRA BA DANG, YANG DAG PAR DGA' BAR BYED
PA LA NGA RGYAL LA SOGS PAS YANG DAG PAR LAN MI 'DEBS PA DANG,
KUN DU MI SMRA BA DANG, YANG DAG PAR DGA' BAR MI BYED PA NI NYON
MONGS PA CAN GYI NYES PAR 'GYUR RO, ,LE LO LA SOGS PA NI NYON

MONGS PA CAN MA YIN PA'O, ,DE GNYID KYIS LOG PA LAS GZHAN DAG GIS
'DI SAD PAR 'GYUR BA'I 'DU SHES KYIS 'DRI BA DANG, KUN DU SMRA BA
DANG, YANG DAG PAR DGA' BAR BYED PA DANG, CHOS STON PA DANG,
GZHAN CHOS DANG 'BREL BA'I GTAM STON PA LA NYAN PA

DANG, CHOS KYI GTAM LA MI DGA' BAR 'GYUR BA DANG, DGE 'DUN GYI
NANG KHRIMS SRUNG BA DANG, GZHAN CHES MANG BA RNAMS KYI SEMS RJES
SU SRUNG BA DANG, THABS DES 'DUL BAR 'DOD PA LA NI NYES PA MED
DO, ,MGRON DU BOS ZHES BYA BA LA SOGS PA LA MGRON DU BOS PA BDAG

@206A *, ,GIR MI BYED PA NI 'DAS MA THAG PA'I LTA BU'I YIN PA'I
PHYIR NYES BYAS KYI GNAS LTA BU'I CHOS SO, ,BYANG CHUB SEMS DPA'
GZHAN GYI KHYIM DANG GTZUG LAG KHANG NGAM, KHYIM DANG GTZUG LAG
KHANG GZHAN DU ZAS DANG SKOM DANG, GOS LA SOGS PA

RNAMS LA NYE BAR BOS PA LAS NGA RGYAL LA SOGS PAS BDAG GIR MI
BYED PA NI NYON MONGS PA CAN GYI NYES PAR 'GYUR RO, ,LE LO LA
SOGS PA NI NYON MONGS PA CAN MA YIN PA'O, ,NA STE MI NUS PA DANG,
THABS DES 'DUL BAR 'DOD PA DANG BSOD SNYOMS PA YIN PA DANG, SNGAR
GZHAN

LA KHAS BLANGS PA DANG, THO 'TSAMS PA'I BSAM PAS MA BOS PA DANG,
YUL THAG RING BA DANG, LAM NA 'JIGS PA DANG BCAS PA DANG, BYANG
CHUB SEMS DPA' DE DON DU GNYER BA MA YIN TE BRDZUN PA DANG, RGYUN
MA CHAD PAR DGE BA'I PHYOGS LA BRTZON PA LA RGYU DES BAR CHAD

DU 'GYUR BA DANG, SNGON MA THOS PA'I DON DANG LDAN PA'I CHOS KYI
DON LA SOGS PA MNYAN PA LAS NYAMS PAR 'GYUR BAR MTHONG BA DANG,
DGE 'DUN GYI NANG KHRIMS SRUNG BA DANG, GZHAN GYI SEMS SRUNG BA
RNAMS LA NI NYES PA MED DO, ,GSER LA SOGS PA ZHES BYA BA LA, GSER

LA SOGS PA STOBS PA NA, LEN PAR MI BYED PA NI SEMS CAN GYI DON
BYA BA'I TSUL KHRIMS KYI BSOD NAMS KYI GROGS SU 'GRO BA LAS NYAMS
PA'I PHYIR NYES BYAS KYI GNAS LTA BU'I CHOS TE, YANG DAG PAR LEN
PA NI GROGS KHYAD PAR CAN YIN PA'I PHYIR RO, ,BYANG CHUB SEMS
DPA'

PHA ROL GYI GSER LA SOGS PA BSTABS PA NANG RGYAL LA SOGS PAS LEN
PAR MI BYED NA SEMS CAN YAL BAR 'DOR BA'I PHYIR NYON MONGS PA CAN
GYI NYES PAR 'GYUR RO, ,LE LO LA SOGS PAS NI NYON MONGS PA CAN MA
YIN PA'O, ,DE BLANGS PAS BDAG NYID CHAGS PAR 'GYUR BAR

MTHONG BA DANG, SBYIN PA 'KHRUL DU DOGS PA DANG, 'GYOD PAR 'GYUR
BAR DOGS PA DANG, DE DBUL ZHING PHONGS PAR 'GYUR BAR DOGS PA
DANG, SBYIN PA'I DNGOS PO DE DGE 'DUN NAM MCHOD RTEN GYI YIN DU
DOGS PA DANG, GZHAN LA MI RIGS PAR 'PHROG PA YIN DU DOGS PA DANG,
RGYU DES

@206B DE LA GNOD PAR 'GYUR BA ZHIG NA NYES PA MED DO, ,CHOS 'DOD
PA LA ZHES BYA BA LA SOGS PA LA, CHOS DON DU GNYER BA LA SBYIN
PAR MI BYED PA NI DGE BA'I CHOS SDUD PA DANG, SEMS CAN GYI DON
BYA BA DAG GIS SBYIN PA'I PHA ROL TU PHYIN PA LAS NYAMS PA'I
PHYIR NYES BYAS KYI GNAS LTA BU'I

CHOS SO, ,BYANG CHUB SEMS DPA' CHOS DON DU GNYER BAS YANG DAG PAR
NYE BAR GNAS PA LA KHONG KHRO BA DANG, PHRAG DOG LA SOGS PAS NI
CHOS SBYIN PAR MI BYED NA NYON MONGS PA CAN GYI NYES PAR 'GYUR
RO, ,LE LO LA SOGS PAS NI NYON MONGS PA CAN MA YIN PA'O, ,NYES PA
MED PA

NI PHAM PAR 'GYUR BA DANG 'DRA'O, ,GANG YANG PHAM PAR 'GYUR BA'I
PHYOGS DE LAS NYES BYAS KYI LTUNG BA 'DI DBYE STE, DE SER SNAS
KUN NAS BLANG BA YIN PA'I PHYIR RO, ,DE BZHIN DU 'OG MA RNAMS LA
YANG NYON MONGS PA DE DANG DES DBYE BA BYAS PAS PHAM PAR 'GYUR
BA'I LTUNG BA'I PHYOGS RNAMS

RJES SU DRAN PAR BYA'O, ,PHAM PAR 'GYUR BA'I SGO NAS MI 'DRA BAR
BSHAD PA YIN TE, RANG BZHIN SHES PAR MI 'GYUR BA DANG, GZHAN MA
YIN PA DANG, LTUNG BA GSUM PA MI 'GRUB PA'I PHYIR NYES BYAS KYI
CHOS KYIS BSDUS PAR GRUB PO, ,TSUL KHRIMS 'CHAL BA RNAMS ZHES BYA
BA LA

SOGS PA LA TSUL KHRIMS 'CHAL BA RNAMS YAL BAR 'DOR BA NI SDOM
PA'I TSUL KHRIMS KYI DES PA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG CHUB SEMS DPA' SEMS CAN TSUL KHRIMS
'CHAL ZHING LOG PAR SPYOD PA RNAMS LA KUN NAS MNAR SEMS LA SOGS

BAS YAL BAR 'DOR ZHING TSUL KHRIMS 'CHAL BA NYID KYI RKYEN GYIS
DE RNAMS LA KHYAD DU GSOD CING DE RNAMS LA PHAN PA DANG BDE BA LA
GNOD PAR MI BYED NA, NYON MONGS PA CAN GYI NYES PAR 'GYUR TE,
SNYOM LAS LA SOGS PA NI NYON MONGS PA CAN MA YIN PA STE, DE RNAMS
NYID LA RJES SU BRTZE

BAR 'GYUR BA'I PHYIR RO, ,DE RNAMS 'DUL BAR 'DOD PA DANG, DGE
'DUN GYI NANG KHRIMS SRUNG BA DANG, GZHAN MANG PO DAG GI SEMS
BSRUNGS NA NYES PA MED DO, ,PHA ROL ZHES BYA BA LA SOGS PA LA
NYAN THOS LA SOGS PA GZHAN DAG DAD PAR BYA BA'I PHYIR BSLAB PA
BCAS PA RNAMS LA SLOB PAR

@207A *, ,MI BYED PA NI DGE BA CHOS SDUD PA'I TSUL KHRIMS KYI PHA
ROL TU PHYIN PA LAS NYAMS PA'I PHYIR NYES BYAS KYI GNAS LTA BU'I
CHOS SO, ,RAB TU BYUNG BA'I BYANG CHUB SEMS DPAS GZHAN MA DAD PA
RNAMS DAD PAR BYA BA DANG, DAD PA RNAMS PHYIR ZHING DBYUNG BAR
BYA BA'I PHYIR

BCOM LDAN 'DAS KYIS SO SOR THAR PA'I 'DUL BA LAS BCAS PA'I KHA NA
MA THO BA SPANGS BAR BYA BA'I PHYIR BSLAB PA'I GZHI BCAS PA DE
RNAMS LA, MA DAD PA DANG MA GUS PAS MI SLOB PA NI NYON MONGS PA
CAN GYI NYES PAR 'GYUR RO, ,LE LO LA SOGS PAS NI NYON MONGS PA
CAN MA YIN PA'O, ,DE

LA CHOS GANG DANG GANG LA KUN DU SPYOD PAR BYED PA DE NI NYES PAR
'GYUR TE, BYANG CHUB SEMS DPAS NI GZHAN RNAMS KYI LAS LA CHES
LHAG PAR BYA BA YIN PA DANG, RAB TU BYUNG BAR GYUR PAS NI RANG GI
BSLAB PA RNAMS NGES PAR BSRUNG DGOS PA'I PHYIR RO, ,GAL TE BYANG
CHUB SEMS DPAS NI NYAN

THOS KYI BSLAB PA RNAMS LA YANG BSLAB PAR BYA BA NYID YIN PA DE
LTAR NA BYANG CHUB SEMS DPAS NI DON NYUNG BA DANG BYA BA NYUNG BA
LA GOMS PAR BYA BA NYID DU 'GYUR RO ZHE NA, BDAG GI DON LHUR LEN
PAS NI GOMS PAR BYA BA YIN GYI, GZHAN GYI DON LHUR LEN PA'I PHYIR
'DI NI DE LTAM YIN NO ZHES

BSTAN PA'I PHYIR, SEMS CAN DON LA ZHES BYA BA LA SOGS PA SMOS TE,
GZHAN GYI DON LHUR BLANG BA LA BYA BA CHUNG BA NI SEMS CAN GYI
DON BYA BA'I TSUL KHRIMS LAS NYAMS PA'I PHYIR NYES BYAS KYI GNAS
LTA BU'I CHOS SO, ,BYANG CHUB SEMS DPAS SEMS CAN GYI DON LHUR LEN
PA LA KHONG KHRO

PA LA SOGS PAS DON NYUNG ZHING BYA BA NYUNG LA SPRO BA CHUNG BAS
GNAS PAR GYUR NA NYON MONGS PA CAN GYI NYES PAR 'GYUR RO, ,LE LO
LA SOGS PAS NI NYON MONGS PA CAN MA YIN PA'O, ,DE LTAR NA YANG
BYANG CHUB SEMS DPAS GZHAN GYI DON DU NYE DU MA YIN PA'I BRAM ZE
DANG KHYIM BDAG RNAMS LAS

GOS BRGYA STONG RNYED KYANG BTZAL BAR BYA STE, DES KYANG BRTAGS
NAS JI TZAM DGOS PA BLANG BAR BYA'O, ,DE BZHIN DU GZHAN DAG LA
YANG BSGRUB PAR BYA'O, ,NYES PAR MI 'GYUR BA NI YAL BAR DOR BA
DANG MTHUN NO, ,SNYING BRTZER BCAS NA ZHES BYA BA LA SOGS PA NI,
PHA ROL DANG PHYIR SLOB MI

@207B BYED; ;CES BYA BA LAS DMIGS KYIS BSAL BA'O, ,SNYING BRTZER
BCAS ZHES BYA BA NI SNYING RJE DANG LDAN ZHING RJES SU BRTZE BA
DANG LDAN PA STE, DE LTA BU'I RANG BZHIN CAN GYI THABS LA MKHAS
PAS MI'I SROG GCOD PA DANG, GZHAN GYIS BDAG GIR BYE BA MKHYEN PAR
LEN PA DANG, 'DOD

PA LA SPYOD PA DANG, BRDZUN DU SMRA BA DANG, MDZA' BO DBYE BA
DANG, TSIG RTZUB PAS GSHE BA DANG, NGAG 'KHYAL BA SMRA BA DANG,
DE LTA BU'I RANG BZHIN GYI KHA NA MA THO BA DANG BCAS PA'I LAS
RNAMS KYANG BYANG CHUB SEMS DPA' THABS LA MKHAS PA DE LA BU KUN
DU SPYAD NA NYES PA BYAS

PAR MI 'GYUR LA NYES PA MED PAR 'GYUR ZHING, BSOD NAMS MANG PO
YANG 'PHEL BAR 'GYUR BA YIN NA, BCAS PA'I KHA NA MA THO BA DANG
BCAS PA RNAMS LTA CI SMOS, DE LTA BAS NA RDZU 'PHRUL CHEN PO DANG
LDAN PA'I BYANG CHUB SEMS DPA' CHEN PO RNAMS NI BYIS PA RNAMS
RJES SU BSRUNG

BA'I PHYIR 'KHRIG PA'I CHOS KYANG RAB TU BSTEN PAR BYA BA YIN NA
GZHAN RNAMS LTA SMOS KYANG CI DGOS, ,GANG GI PHYIR BYIS PA RNAMS
NI RE ZHIG RANG NYID KYI BAG LA NYAL BA MA SPANGS SHING, ,RGYUN
DU TSUL BZHIN MA YIN PA YID LA BYED PA DANG LDAN PAS JI LTAR 'DOD
PA'I YUL YANG LEN PAR

BYED DE, ,DMAN PA LA RING MO ZHES SHIN TU ZHEN PA'O, ,LAS 'DI
YANG SHIN TU RING MO NAS GOMS PA'I PHYIR RANG GI DANG GIS 'DOD
PAR 'GYUR BA DANG, SHIN TU YID LA 'DOD PA DANG, MYUR DU RKYEN NYE
BAR GNAS PA LA YANG PHA ROL LA SNYING BRTZE BAS 'JUG KYANG NYES
PA MED DO ZHES BYA'O, ,RTOG

PA LAS NYE BAR GNAS PA'I SEMS SU BYAS NAS 'KHRIG PA KUN DU SPYOD
PA NI LTUNG BAR 'GYUR ZHING BAR MA CHOD PAR DMYAL BAR 'GRO BAR
'GYUR BA DANG, 'DUL BAR 'OS PA MANG PO YANG BSTAN PA LA MI DAD
PAR 'GYUR BA DANG, 'JIG RTEN PA RNAMS KYANG DE'I GNAS SKABS KHO
NA LA GNAS PAR

'GYUR BA'I PHYIR RJES SU 'JUG PAR GZIGS NAS BDAG NYID CHEN PO
YANG 'KHRIG PA LA BRTEN PAS SBYOR BAR MI MDZAD DO, ,DE BZHIN DU
MI'I SROG GCOD PA LA SOGS PA YANG DE RNAMS BYED PA MA YIN TE, DE
LTA BU'I RTOGS PA LAS NYE BAR GNAS PAS 'JUG PAR 'GYUR BA MA YIN
PA'I

@208A *, ,PHYIR RO, ,DE LTA MOD KYI BYANG CHUB SEMS DPA' CHOM
RKUN PA, ,RKUN POS SROG CHAGS CHE BA'I BDAG NYID CAN DGRA BCOM PA
DANG, RANG SANGS RGYAS DANG, BYANG CHUB SEMS DPA' MANG PO DAG
ZANG ZING CUNG ZAD TZAM GYI PHYIR GSOD PAR BYA STE, MTSAMS MED
PA'I

LAS MANG PO BYED PA LA ZHUGS PA BYANG CHUB SEMS DPAS MTHONG LA,
MTHONG NAS KYANG 'DI SNYAM DU SEMS KYIS MNGON PAR 'DU BYED DE,
GAL TE YANG BDAG GIS SROG CHAGS DE BSAD NA BDAG SEMS CAN DMYAL BA
RNAMS SU SKYE BAR 'GYUR MOD KYI, BDAG SEMS CAN DMYAL BAR SKYE BA
NI

BLA'I; SEMS CAN 'DIS MI MANG PO'I SROG BCAD CING MTSAMS MED PA'I
LAS KYANG BYAS NAS DMYAL BAR 'GRO BA NI MI RUNG NGO SNYAM PA'I
BSAM PAS 'DZEM BZHIN DU SNYING BRTZE BA'I SEMS KHO NAS SROG DANG
BRAL BAR BYAS NA NYES PAR YANG MI 'GYUR LA, BSOD NAMS MANG PO
YANG 'PHEL BAR

'GYUR RO, ,RKUN PO GZHAN GYI NOR 'PHROG PA GANG DAG GIS DGE 'DUN
DANG MCHOD RTEN GYI DKOR 'PHROGS NAS BDAG GIR BYAS TE LONGS SPYOD
PAR 'DOD PA DE DAG LAS NOR DE BYANG CHUB SEMS DPAS PHYIR PHROGS
TE, NOR LONGS SPYOD PA DES DE DAG LA YUN RING POR DON MA YIN PA
DANG,

PHAN PA MA YIN PA DANG, BDE BA MA YIN PAR 'GYUR NA MI RUNG NGO
SNYAM NAS SLAR PHROGS TE, DGE 'DUN GYI NI DGE 'DUN LA 'BUL BAR
BYED LA, MCHOD RTEN GYI NI MCHOD RTEN LA 'BUL BAR BYED DO, ,DE
LTA BUS NI MA BYIN PAR LEN BZHIN DU NYES PAR YANG MI 'GYUR LA,
BSOD NAMS KYANG

MANG DU 'PHEL BAR 'GYUR RO, ,DE BZHIN DU RGYAL PO'AM RGYAL PO'I
BLON PO DRAG SHUL CHEN POS GZHAN LA 'TSE BAR BYED PA RNAMS SAM,
DGE 'DUN DANG MCHOD RTEN GYI ZHAL TA BYED PA'AM, KUN DGA' RA BA
SRUNG BA GANG DAG GIS DGE 'DUN NAM, MCHOD RTEN GYI DKOR MI RIGS
PAR CHUD

GZON PAR BYED PA DAG NI RGYAL SRID KYI DBANG PHYUG LA SOGS PA LAS
'BYIN PAR BYED PAR YANG RIG PAR BYA'O, ,BYANG CHUB SEMS DPA' DE
YANG BDAG GI SROG GI PHYIR YANG SHES BZHIN GYI BRDZUN GYI TSIG MI
SMRA NA YANG, GZHAN RNAMS KYI SROG THAR BAR BYA BA DANG, CHAD PAS
GCOD PA LAS

@208B BSKYAB PA'I PHYIR ZANG ZING MED PA'I SEMS DANG, SNYING
BRTZE BA'I SEMS KHO NAS BRDZUN DU SMRA BAR BYED LA, DE LTA SMRA
BZHIN DU NYES PAR YANG MI 'GYUR ZHING, ,BSOD NAMS MANG PO 'PHEL
BAR YANG 'GYUR RO, ,SEMS CAN GANG DAG MI DGE BA'I BSHES GNYEN
GYIS YONGS SU ZIN

PA DE DAG LA SNYING BRTZE BA'I SEMS KHO NAS 'DI DAG SDIG PA'I
GROGS PO DANG BSTEN PAS YUN RING POR GNOD PA DANG DON MED PAR
GYUR NA MI RUNG NGO SNYAM NAS, DE DAG DANG DBYE BA'I PHYIR CI NUS
KYIS CI NAS KYANG DE DAG DANG DBYE BAR 'GYUR ZHING MI MTHUN PAR
BYED PA'I TSIG SMRA BAR BYED DE, DE LTA BUS MDZA' BO'I

DBYEN BYAS KYANG NYES PAR MI 'GYUR LA, BSOD NAMS MANG PO YANG
'PHEL BAR 'GYUR RO, ,YANG SEMS CAN GANG LAM LOG PAR ZHUGS SHING
MI RIGS PAR BYED PA DAG LA DE DAG DE LAS SLAR BZLOG PA'I PHYIR CI
NAS KYANG 'DI RIM GYIS NYES PA LAS LDOG PAR GYUR GYI BAR DU RTAG

TU TSIG RTZUB POS SMA 'BEBS PAR BYED DO, ,DE LTAR BYANG CHUB SEMS
DPAS TSIG RTZUB PO SMRAS KYANG NYES PAR MI 'GYUR LA, BSOD NAMS
KYANG MANG DU 'PHEL BAR 'GYUR RO, ,YANG SEMS CAN GANG GAR DANG
GLU DANG, ROL MO'I SGRA DANG, RGYAL PO DANG CHOM RKUN DANG, ZAS
DANG,

SKOM DANG, SMAD 'TSONG MA DANG, LAM SRANG GI GTAM LA SOGS PA LA
MOS PA RNAMS LA DE DAG GI GTAM RNAMS KYIS CI NAS KYANG DE MGU BAR
BYAS SHING 'DUN PAR BYAS TE DBANG DU BYAS SHING NYAN DU BCUG NAS,
MI DGE BA'I GNAS NAS BSLANG STE DGE BA'I GNAS LA 'GOD PAR BYED
DO, ,

DE LTAR SNA TSOGS PA'I TSIG KYAL PA SMRA YANG NYES PAR MI 'GYUR
LA, BSOD NAMS KYANG MANG DU 'PHEL BAR 'GYUR RO, ,BYANG CHUB SEMS
DPA' LA RTOG PA DANG BCAS PAS SROG GCOD PA LA SOGS PA NI CUNG ZAD
KYANG YOD PA MA YIN NO, ,'KHRIG PA NI YOD PA YIN TE, LEGS PAR

BSAMS NAS RKYEN GZHAN YANG NYE BAR MTHONG BA YOD PA'I PHYIR RO,
,YANG BYANG CHUB SEMS DPA' KHYIM PAS GZHAN GYI BUD MED MI TSANGS
PAR SPYOD PAS GZIR BA'I SEMS KYIS BCINGS PA 'KHRIG PA 'DOD PA 'DI
SKAD DU BDAG LA JI LTAR 'DOD PA BZHIN DU BYED PA YIN NA KHYED KYI
DBANG DU 'GYUR

@209A *, ,GYI, GZHAN DU NA NGES PAR BDAG SROG KYANG YONGS SU 'DOR
BAR BYED DO ZHES ZER NA, 'DI SNYAM DU 'DI KHO BO LA KUN NAS MNAR
SEMS SKYE BAR GYUR NAS BSOD NAMS MA YIN PA MANG DU 'PHEL BAR GYUR
NA MI RUNG LA, 'DOD PA THOB PAR GYUR PA LAS NI JI LTAR

'DOD PA BZHIN DU DGE BA LA YANG DAG PAR SBYAR BA DANG, MI DGE BA
YONGS SU 'DOR BA LA DBANG DU 'GYUR RO SNYAM STE, SNYING BRTZE
BA'I SEMS KHO NAS DE LOG PAR G-YEM PA BSTEN KYANG NYES PAR MI
'GYUR LA, BSOD NAMS KYANG MANG DU 'PHEL BAR 'GYUR BA LTA BU'O,
,'DI LTA BU NYID LAS

DGONGS NAS BCOM LDAN 'DAS KYIS BYANG CHUB SEMS PAS ZHE SDANG GIS
KUN NAS BSLANG BA'I LTUNG BA SPANG BAR BYA'I, ,CHAGS PAS KUN NAS
BSLANG BA NI DE LTA MA YIN NO ZHES RNAM GRANGS DU MAR GSUNGS SO,
,DE LA CHAGS PA LAS BYUNG BA'I LTUNG BA BSTAN PA'I PHYIR CHAGS
PA'I SGRA NI

'DIR BYAMS PA'I DON TE, BYAMS PA DE YANG GAD 'DI GCIG TU 'DI
RNAMS LA PHAN PA NYID KYIS 'JUG PAS RJES SU ZHUGS PA STE, GANG
YANG 'DI NYID BRTZE BA DANG BCAS PA YIN PA'I PHYIR RNAM PAR SDANG
BA NI MA YIN NO, ,JI SKAD DU, BYANG CHUB SEMS DPA' SEMS CAN LA,
BU GCIG PA

LA BYA BA BZHIN, ,RKANG GI KHONG NAS BYAMS PA CHE, ,DE LTAR RTAG
PHAN BYED PAR 'DOD, ,SEMS CAN RNAMS LA PHAN BYED PHYIR, ,DE LTAR
CHAGS SKYES LTUNG MI 'GYUR, ,'DI NI ZHE SDANG RNAM KUN DU, ,SEMS
CAN KUN DANG 'GAL BAR 'GYUR, ,JI LTAR PHUG RON RANG GI BU MCHOG
BYAMS, ,

RANG GI BU DE NYE BAR 'KHYUD NAS 'DUG ,DE 'DRA BA LA KHONG KHRO
'GAL BA LTAR, ,BRTZER BCAS LUS CAN BU LA'ANG DE DANG 'DRA, ,ZHES
GSUNGS PA LTA BU'O, ,SNYING BRTZE LAS GZHAN PA NI GZHAN DANG 'DRA
BAR RIG PAR BYA'O, ,'TSO BA LOG PAR ZHES BYA BA LA SOGS PA LA,
'TSO BA NI 'TSO

BAR 'GYUR BA'I THABS SPEL BAR BYED PA ZHES BYE BA'I DON TO, ,LOG
PA'I SGRAS NI LOG PAR SPYOD PA YIN PA'I PHYIR SMAD PA'I TSIG GO,
,DMAN PAS KUN DU 'TSO BA NI LOG PAR 'TSO BA STE, 'TSO BA LOG PAR
BYED PA'I CHOS NI 'TSO BA LOG PA'O ZHES BYA BAR NYE BAR BTAGS NAS
BSTAN

@209B PA'O, ,DE YANG CHAGS PA LAS BYUNG BA'I LUS DANG NGAG GI LAS
SO, ,DE YANG TSUL 'CHOS PA DANG, KHA GSAG DANG, GZHOGS SLONG
DANG, THOB KYIS 'JAL BA DANG, RNYED PAS RNYED PAR BYED 'DOD PA
DANG, CHANG DANG MTSON CHA DANG DUG DANG, SROG CHAGS DANG, RGYA
SKYEGS DANG

'BRU MAR LA SOGS PA 'TSONG BA DANG, MA BRTAGS PA'I TIL DANG
NYUNGS KAR 'TSIR BA'O, ,GANG YANG ZHING LA SOGS PA NI SMOS KYANG
CI DGOS TE, DE LTA BU'I LOG PAR 'TSO BA DANG DU LEN PAR BYED PA
NI SDOM PA'I TSUL KHRIMS KYI 'TSO BA DAG LAS NYAMS PA'I PHYIR
NYES BYAS KYI GNAS LTA BU'I CHOS SO, ,

BYANG CHUB SEMS DPA' LOG PAS 'TSO BAR BYED PA'I CHOS BYUNG BA
RNAMS DANG DU LEN CING MI 'DZEM LA SEL BAR MI BYED NA NYON MONGS
PA CAN GYI NYES PAR 'GYUR RO, ,DE BSAL BA'I PHYIR 'DUN PA BSKYED
KYANG DES SLAR ZIL GYIS MNAN PAS KUN DU SPYAD PA LA NI NYES PA
MED DO, ,'PHYAR GNAS ZHES BYA BA LA

SOGS PA LA, 'PHYAR BA NI KUN DU RGOD PA'O, ,STZOGS PA'I SGRAS NI
KUN DU RTZE BA DANG KUN DU CA CO 'DON PA DAG BSDU'O, ,RGOD PA STE
RNAM PAR MA ZHI BA'I SEMS KYIS RAB TU RGOD PA LA SOGS PA NI SDOM
PA'I TSUL KHRIMS KYI RGOD PA MA YIN PA LAS NYAMS PA'I PHYIR NYES
BYAS KYI GNAS LTA BU'I CHOS SO, ,BYANG

CHUB SEMS DPA' RGOD PAS GZHAN DAG RGOD DU GZHUG PAR 'DOD CING,
CHES RGOD PAR BYED RTZE BAR BYED CA CO 'DON PAR BYED DU GZHUG PAR
'DOD CING, RNAM PA SNA TSOGS PAS SMRA BAR BYED 'DOD NA NYON MONGS
PA CAN GYI LTUNG BAR 'GYUR RO, ,BRJED NGAS PAS NYON MONGS PA CAN
MA YIN PA'O, ,DE BSAL

BAR 'DOD KYANG ZIL GYIS NON PAS KUN DU SPYOD PA NI NYES PA MED
DO, ,GZHAN DAG GIS KUN NAS MNAR SEMS SAM MYA NGAN SKYES PA BSAL
BAR 'DOD PA DANG, RTZED MO LA DGA' BA'I RANG BZHIN CAN RNAMS BSDU
BA DANG, 'DUN PAR BYED PA RNAMS KYI SEMS BSRUNG BA DANG, RJES SU
'BRANG BA RNAMS

MI DGA' BA DANG, KUN NAS MNAR SEMS PA DANG, RGYAB KYIS PHYOGS PAR
'GYUR DU DOGS PA RNAMS BDAG NYID LA MNGON DU PHYOGS PA DANG, BSAM
PA DAG PAS KUN DU SMRA BA LA NYES PA MED DO, ,'KHOR BA ZHES BYA
BA LA SOGS PA LA, ,'KHOR BA LA SEMS MNGON PAR DGA' BA NYID

@210A *, ,NI SDOM PA'I TSUL KHRIMS KYI GCIG TU RAB TU DBEN PAR
GNAS PA LA MNGON PAR DGA' BA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG CHUB SEMS DPA' GANG ZHIG BYANG CHUB
SEMS DPA' NI MYA NGAN LAS 'DAS PAR MNGON PAR DGA' BAS

GNAS PAR MI BYA'I, ,MYA NGAN LAS 'DAS PA LA RGYAB KYIS PHYOGS TE
GNAS PAR BYA'O, ,NYON MONGS PA DANG NYE BA'I NYON MONGS PA RNAMS
KYIS KYANG 'JIGS PAR MI BYA'O, ,DE DAG LA SEMS KYANG SHIN TU DBEN
PAR MI BYA STE, 'DI LTAR BYANG CHUB SEMS DPAS NI BSKAL PA GRANGS

MED PA GSUM DU 'KHOR BA NA 'KHOR ZHING BYANG CHUB YANG DAG PAR
BSGRUB PAR BYA DGOS SO SNYAM DU DE LTAR LTA ZHING DE SKAD SMA NA
NYON MONGS PA CAN GYI NYES PAR 'GYUR RO, ,NYAN THOS KYANG RE ZHIG
BDAG GCIG PU'I DON DU MYA NGAN LAS 'DAS PA LA GCIG TU MNGON PAR
DGA' BAR KUN TU STON PAR

BYED CING, NYON MONGS PA DANG NYE BA'I NYON MONGS PA RNAMS LAS
KYANG SKYO BAR BYED PA YIN NA, GANG BYANG CHUB SEMS DPA' SEMS CAN
THAMS CAD KYI DON GYI PHYIR BYUNG BA 'DI LTA SMOS KYANG CI DGOS,
'DIS DE LTA BU'I SEMS KUN NAS NYON MONGS PA MED PA LA GOMS PAR
BYA BA YANG DAG PAR

BSGRUB DGOS TE, DE NI 'DI LTAR DGRA BCOM PA MA YIN DU ZIN KYANG
DE LAS KHYAD PAR DU KUN NAS NYON MONGS PA MED PA DANG LDAN PAS
ZAG PA DANG BCAS PA'I DNGOS PO GCOD PA'I PHYIR RO, ,JI SKAD DU,
,MGO LA SEMS CAN KHUR CHEN KHYER BA YI, ,SEMS CAN MCHOG NI DAL
GYIS 'GRO MI

MDZES, ,BDAG GZHAN SNA TSOGS 'CHING BAS RAB BCINGS PA, ,BRTZON PA
BRGYA 'GYUR DU NI BYA BA'I RIGS, ,ZHES GSUNGS PA LTA BU'O, ,GRAGS
PA MA YIN ZHES BYA BA LA SOGS PA LA, GRAGS PA MA YIN PA NI
BSNGAGS PA MA YIN BSGROGS PA'O, ,DE MI SPONG BA STE, RJES SU

'DZIN PA NI DGE BA'I CHOS SDUD PA'I TSUL KHRIMS KYI DRAN PA DANG
SHES BZHIN DU SPYOD PA LAS NYAMS PA DANG, BDAG GI 'KHRUL PA RNAMS
YONGS SU SHES SHING NGES PAR MTHONG BA DANG, NGES PAR BSTAN PA
RNAM PA LNGA LAS YANG DANG YANG DU MA GUS GNAS LTA BU'I CHOS SO,
,BYANG CHUB

@210B SEMS DPA' BDAG GI TSIG MI BTZUN PAR 'GYUR BA'I GTAM NGAN PA
BDEN PA'I DNGOS PO SEL BAR MI BYED NA NYON MONGS PA CAN GYI NYES
PAR 'GYUR RO, ,BDEN PA'I DNGOS PO MA YIN PA SEL BAR MI BYED NA
NYON MONGS PA CAN MA YIN PA'O, ,RAB TU BYUNG BA DANG, SLONG MO
SPYOD PA'I RGYUS MI SNYAN PAR

BRJOD PA DANG, GZHAN MU STEGS CAN MNGON PAR ZHEN PA'AM, ,KHRO BAS
ZIL GYIS NON CING SEMS PHYIN CI LOG TU GYUR PAS MI SNYAN PAR
BRJOD NA NYES PA MED DO, ,NYON MONGS PA BCAS KYANG ZHES BYA BA LA
SOGS PA LA, NYON MONGS PA DANG BCAS PA NI DRAG PO'I SBYOR BA'O,
,DE 'BA' ZHIG

GIS MA YIN GYI 'JAM PA'I SBYOR BAS KYANG ZHES BYA BA NI KYANG GI
SGRA'I DON TO, ,'CHOS PAR MI BYED PA NI NYES PAR SNANG BAR BYA
BA'I DON TO, ,RIGS PAS STON PAR MI BYED CING SMA 'BEBS PAR MI
BYED NA SEMS CAN GYI DON BYA BA'I TSUL KHRIMS KYI RJES SU BSTAN
PA RNAM PA LNGA LAS YANG DANG YANG DU MA GUS

PAR GYUR PAS 'KHRUL PA LA PHAN PA'I BSAM PAS SMA DBAB PAS DRAN
PAR BYED DU GZHUG PA LAS NYAMS PA'I PHYIR NYES BYAS KYI GNAS LTA
BU'I CHOS SO, ,BYANG CHUB SEMS DPA' GZHAN DAG YID MI BDE BAR
'GYUR BA BSRUNG BA'I PHYIR 'JAM PA DANG DRAG PA'I THABS DAG GIS
STON PAR MI BYED

CING YAL BAR DOR NA NYON MONGS PA CAN GYI NYES PAR 'GYUR RO,
,THABS DRAG PO DAG GIS KYANG GZHAN DAG LA BSTAN PAR BYA'O, ,GAL
TE DE LTAR DON 'DI DAG BSTAN PAS NA 'DI RNAMS YID MI BDE BA NYID
DU GYUR KYANG RUNG MA GYUR KYANG RUNG NYES PAR MI 'GYUR RO,
,BSTAN PA'I DON ZAB PA'I RGYUS

YID MI BDE BA CHEN POR GYUR NA YANG NYES PA MED DO, ,GSHE LA LAN
DU ZHES BYA BA LA SOGS PA LA, GSHE BAR BYED PA LA SLAR GSHE BA NI
LAN DU GSHE BA'O, ,STZOGS PA'I SGRA NI SLAR KHRO BA DANG SLAR
BRDEG PA DANG SLAR MCHAD 'DRU BA DANG RNAM PA DRUG STE, SLAR GSHE
BA BZHIN DU SLAR KHRO BA

LA SOGS PA LA YANG RIG PAR BYA'O, ,GANG SLAR KHRO BA LA SOGS PA
DE RNAMS NI SDOM PA'I TSUL KHRIMS DANG, DGE BA CHOS SDUD PA'I
TSUL KHRIMS DAG GIS GZHAN LA PHAN PA DON DU GNYER BA LAS NYAMS
PA'I PHYIR NYES BYAS KYI GNAS LTA BU'I CHOS SO, ,BYANG CHUB SEMS
DPA' LA

@211A *, ,GZHAN DAG GSHE BA DANG, KHRO BA DANG, BRDEGS PA DANG,
MTSANG 'DRU BAR BYED PA DAG LA KHRO BAS ZIL GYIS NON PAS SLAR
BRNYAS PAR 'DOD PAS SLAR GSHE BAR BYED, SLAR KHRO BAR BYED, SLAR
RDEG PAR BYED, SLAR MTSANG 'DRU BAR BYED NA, NYON

MONGS PA CAN GYI NYES PAR 'GYUR RO, ,KHROS PA RNAMS NI ZHES BYA
BA LA SOGS PA LA, GZHAN DAG KHROS SHING 'KHRUGS PA RNAMS KYANG
YAL BAR 'JOG CING BZOD PA GSOL BAR MI BYED LA, SHAD KYIS SBYONG
BAR MI BYED PA NI DGE BA CHOS SDUD PA'I TSUL KHRIMS KYI TSUL
KHRIMS 'CHAL BA'I

GZHIR GYUR PA'I NYON MONGS PA DANG, NYE BA'I NYON MONGS PA DANG
DU MI LEN PA LAS NYAMS PA'I PHYIR, ,NYES BYAS KYI GNAS LTA BU'I
CHOS SO, ,BYANG CHUB SEMS DPA' GZHAN DAG LA NYES PA BYAS SAM,
NYES PA BYAS SU DOGS KYANG RUNG, KUN NAS MNAR SEMS KYIS SAM NGA
RGYAL GYIS

NON PAS MTHUN PAR SHAD KYIS SBYONG BAR MI BYED DE YAL BAR 'DOR NA
NYON MONGS PA CAN GYI NYES PAR 'GYUR RO, ,LE LO LA SOGS PAS NI
NYON MONGS PA CAN MA YIN PA'O, ,THABS DES 'DUL BAR BYA BAR 'DOD
PA DANG, GZHAN MU STEGS CAN YIN PA DANG, RANG BZHIN GYIS 'THAB
KROL CAN

YIN PA DANG, RUNG BA MA YIN PA KHA NA MA THO BA DANG BCAS PA KUN
DU SPYOD PAS SHAD KYIS SBYONG BAR BYED DU 'JUG PAR 'DOD PA DANG,
SHAD KYIS SBYANG BAR BYAS NA SHAS CHER 'KHRUGS TE SHED SKYE BAR
'GYUR BA DANG, PHA ROL BZOD PA'I DANG TSUL CAN YIN ZHING KUN NAS
MNAR SEMS MED PA'I NGANG

TSUL CAN YIN DU RE LA, GZHAN SHAD KYIS SBYONG BAR BYED PAS SHIN
TU NGO TSA BAR BYED PA ZHIG NA NYES PA MED DO, ,PHA ROL SHAD KYIS
ZHES BYA BA LA SOGS PA LA, 'GA' ZHIG LA YID DU MI 'ONG BA'I RGYUS
GZHAN DAG GIS SBYONG BAR BYED PA SPONG BA NI NYES BYAS KYI GNAS
LTA BU'I CHOS SO, ,

BYANG CHUB SEMS DPA' RTZOD PA BYUNG BA 'GA' ZHIG LAS GZHAN DAG LA
'KHRUGS PAS DE RNAMS DUS SU CHOS BZHIN DU SHAD KYIS SBYONG BAR
BYED KYANG KUN NAS MNAR SEMS SAM, THO 'TSAMS PA'I BSAM PAS SHAD
KYIS SBYONG BA MI NYAN NA NYON MONGS PA CAN GYI NYES PAR 'GYUR
RO, ,MI BZOD PA'I

@211B NGANG TSUL CAN YIN ZHING NYON MONGS PA CAN MA YIN PA'O,
,THABS DES 'DUL BAR 'DOD PA DANG, GZHAN MU STEGS CAN YIN PA DANG,
RANG BZHIN GYIS 'THAB KROL CAN YIN PA DANG, CHOS BZHIN MA YIN PA
DANG, DUS MA YIN PAR SHAD KYIS SBYONG BAR BYED NA NYES PA MED DO,
,KHRO BA

ZHES BYA BA LA SOGS PA LA, KHRO BA'I SEMS KYIS RJES SU 'JUG PA
STE, KUN DU 'DZIN NA 'DAS MA THAG PA BZHIN DU NYES BYAS KYI GNAS
LTA BU'I CHOS SO, ,BYANG CHUB SEMS DPA' GZHAN DAG LA KHRO BA'I
BSAM PA BYUNG BA DANG DU LEN PAR BYED, 'DZIN PAR BYED RJES SU
'JUG PAR BYED NA

NYON MONGS PA CAN GYI NYES PAR 'GYUR RO, ,DE SPANG BAR 'DOD KYANG
ZIL GYIS NON PAS MNGON DU RGYU BA LA NI NYES PA MED DO, ,BSNYEN
BKUR 'DOD PHYIR ZHES BYA BA LA SOGS PA LA, BSNYEN BKUR GYI CHED
DU 'KHOR RNAMS SDUD PA STE, TSOGS SDUD PAR BYED PA NI SEMS CAN
GYI DON BYA BA'I

TSUL KHRIMS KYI CHOS BZHIN DU TSOGS YONGS SU SDUD PA LAS NYAMS
PA'I PHYIR NYES BYAS KYI GNAS LTA BU'I CHOS SO, ,BYANG CHUB SEMS
DPA' RIM GRO DANG, BSNYEN BKUR LA YONGS SU ZHEN PAS ZANG ZING
DANG BCAS PA'I SEMS KYIS 'KHOR SDUD PAR BYED NA NYON MONGS PA CAN
GYI NYES

PAR 'GYUR RO, ,SNYING BRTZE BAS SDUD PAR BYED PA DANG, RIGS PA
DANG LDAN PA'I RIM GRO DANG BSNYEN BKUR BDAG GIR BYED PA LA NI
NYES PA MED DO, ,LE LO LA SOGS PA ZHES BYA BA LA SOGS PA LA, LE
LO NI LUS DANG SEMS KYI SNYOM PA'O, ,STZOGS PA'I SGRAS NI SNYOM
LAS DANG GNYID KYI

BDE BA DANG, NYAL BA'I BDE BA DANG, GLOS 'BEBS PA'I BDE BA RNAMS
BSDU STE, DE DAG SEL BAR MI BYED PA NI DGE BA'I CHOS SDUD PA'I
TSUL KHRIMS KYI PHA ROL TU PHYIN PA LAS NYAMS PA'I PHYIR NYES
BYAS KYI GNAS LTA BU'I CHOS SO, ,BYANG CHUB SEMS DPA' LE LO DANG
SNYOM LAS SKYES TE,

GNYID KYI BDE BA'AM, NYAL BA'I BDE BA'AM, GLOS 'BEBS PA'I BDE BA
DAG DUS MA YIN PA DANG, TSOD MI 'DZIN PAR NYAMS SU MYONG BAR BYED
NA NYON MONGS PA CAN GYI NYES PAR 'GYUR RO, ,NA STE MI NUS PA
DANG, LAM GYIS DUB PA DANG, DUS SU DANG TSOD ZIN PAS NYAMS SU
MYONG

@212A *, ,BAR BYED PA DANG, DE SPANG BAR 'DOD KYANG ZIL GYIS NON
PAS KUN DU SPYOD PA LA NI NYES PA MED DO, ,CHAGS PAS ZHES BYA BA
LA SOGS PA LA, 'DU 'DZI'I GTAM GYIS DUS 'DA' BAR BYED PA NI SDOM
PA'I TSUL KHRIMS KYIS 'DU 'DZI'I NANG NA GNAS KYANG GTAM NGAN PA

DANG DU MI LEN PA LAS NYAMS PA'I PHYIR NYES BYAS KYI GNAS LTA
BU'I CHOS SO, ,BYANG CHUB SEMS DPA' KUN DU CHAGS PAS BRE MO'I
GTAM LA BRTEN PAS DUS 'DA' BAR BYED NA NYON MONGS PA CAN GYI NYES
PAR 'GYUR RO, ,BRJED NGAS PAS NI NYON MONGS PA CAN MA YIN PA'O,
,PHA ROL PO'I NGOR

SKAD CIG TZAM NYAN PA DANG, YA MTSAN DU 'DZIN TE 'DRI BA DANG,
DRIS PA'I LAN 'DEBS PA TZAM LA NI NYES PA MED DO, ,TING NGE 'DZIN
GYI ZHES BYA BA LA SOGS PA LA, GDAMS NGAG CES BYA BA LHAG MA'O,
,TING NGE 'DZIN GYI DON MI TSOL BA NI SDOM PA'I TSUL KHRIMS KYI
TING NGE 'DZIN MNGON

PAR BSGRUB PA LA BRTZON PA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG CHUB SEMS DPA' TING NGE 'DZIN GYI
DON LA SEMS GNAS PAR 'DOD LA, KHONG KHRO BA DANG NGA RGYAL GYIS
NON PAS DGE BA'I BSHES GNYEN GYI THAD DU GDAMS NGAG TSOL DU MI
'GRO NA NYON MONGS PA

CAN GYI NYES PAR 'GYUR RO, ,LE LO LA SOGS PA NI NYON MONGS PA CAN
MA YIN PA'O, ,NA STE MI NUS PA DANG, GDAMS NGAG LOG PAR BYUNG DU
DOGS PA DANG, BDAG NYID MANG DU THOS PA YIN TE SEMS MNYAM PAR
'JOG NUS SAM, ,GDAMS NGAG GIS GDAMS PAR BYA BA BYAS ZIN NA NYES
PA

MED DO, ,BSAM GTAN SGRIB PA ZHES BYA BA LA SOGS PA LA, TING NGE
'DZIN LA SBYOR BA'I SGRIB PA DANG DU LEN PA NI SDOM PA'I TSUL
KHRIMS KYI RTOG PA NGAN PA DANG DU MI LEN PA LAS NYAMS PA DANG,
DGE BA CHOS SDUD PA'I TSUL KHRIMS KYI SNYOMS PAR 'JUG PA'I NYON
MONGS PA DANG DU LEN PAR MI

BYED PA LAS NYAMS PA'I PHYIR NYES BYAS KYI GNAS LTA BU'I CHOS SO,
,BYANG CHUB SEMS DPA' BSAM GTAN LA SBYOR BAS BSAM GTAN GYI SGRIB
PA STE BAR DU GCOD PAR 'GYUR BA'I CHOS 'DOD PA LA 'DUN PA DANG,
GNOD SEMS DANG, RMUGS PA DANG, GNYID DANG, RGOD PA DANG, 'GYOD

@212B BA DANG, THE TSOM STE, DE RNAMS BYUNG BA NYAMS SU MYONG BAR
BYED NA NYON MONGS PA CAN GYI NYES PAR 'GYUR RO, ,DE SPANG BAR
'DOD KYANG NYON MONGS PA DRAG POS ZIL GYIS NON TE KUN DU SPYOD NA
NYES PA MED DO, ,BSAM GTAN RO LA ZHES BYA BA LA SOGS PA LA, BSAM
GTAN GYI BDE BA NYAMS

SU MYONG BAR BYED CING DE LA YON TAN DU LTA BA NI DGE BA CHOS
DANG SDUD PA'I TSUL KHRIMS KYI SNYOMS PAR 'JUG PA'I RO MYANG BA
DANG DU MI LEN PA LAS NYAMS PA'I PHYIR NYES BYAS KYI GNAS LTA
BU'I CHOS SO, ,BYANG CHUB SEMS DPA' BSAM GTAN GYI BDE BA'I RO
MYONG BAR BYED CING, ,DE LA YON TAN DU LTA BAR

BYED NA NYON MONGS PA CAN GYI NYES PAR 'GYUR RO, ,NYES PA MED PA
NI 'DAS MA THAG PA BZHIN NO, ,NYAN THOS THEG PA ZHES BYA BA LA
SOGS PA LA, NYAN THOS KYI THEG PA LHAG PAR SPONG BAR BYED PA NI
DGE BA'I CHOS SDUD PA'I TSUL KHRIMS KYIS BSDUS PA'I RNAM PAR DAG
PA'I TSUL KHRIMS KYI LOG

PAR LTA BA RNAM PAR SPANGS PA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG CHUB SEMS DPA' GANG BYANG CHUB SEMS
DPAS NYAN THOS DANG LDAN PA'I CHOS MNYAN PAR MI BYA, ,GZUNG BAR
MI BYA, ,DE LA BSLAB PAR YANG MI BYA'O, ,BYANG CHUB SEMS DPAS
NYAN THOS

KYI THEG PA DANG LDAN PA'I CHOS MNYAN PA DANG, 'DZIN PA DANG, DE
LA BSLAB PAS CI ZHIG BYA STE DGOS PA MED DO ZHES DE LTAR LTA
ZHING DE SKAD SMRA NA NYON MONGS PA CAN GYI NYES PAR 'GYUR RO,
,'DI LTAR BYANG CHUB SEMS DPAS NI MU STEGS CAN GYI BSTAN BCOS
RNAMS LA YANG RE ZHIG BRTZON

PAR BYA DGOS NA SANGS RGYAS KYI BKA' LTA CI SMOS, ,GCIG TU DE LA
'DUN PA BZLOG PA'I PHYIR NA NYES PA MED DO, ,RANG TSUL YOD BZHIN
ZHES BYA BA LA SOGS PA LA, ,DE LA BRTZON PA ZHES BYA BA NI NYAN
THOS KYI THEG PA LA ZHES BYA BAR SBYOR RO, ,BYANG CHUB SEMS DPA'I
SDE SNOD LA MI

SLOB PAR NYAN THOS KYI THEG PA LA BRTZON PA NI DGE BA CHOS SDUD
PA'I TSUL KHRIMS KYIS THOS PA DANG BSAM PA LA MNGON PAR SBYOR BA
LAS NYAMS PA'I PHYIR NYES BYAS KYI GNAS LTA BU'I CHOS SO, ,BYANG
CHUB SEMS DPA' RANG GI THEG PA BYANG CHUB SEMS DPA'I SDE SNOD YOD
BZHIN DU DE LA BRTZON

@213A *, ,BAR MI BYED PAR DE THAMS CAD DU YAL BAR BOR NAS NYAN
THOS KYI SDE SNOD NYID LA BRTZON PAR SBYOR ZHING GOMS PAR BYED NA
NYON MONGS PA CAN GYI NYES PAR 'GYUR RO, ,BYANG CHUB SEMS DPA'I
SDE SNOD MED PA DANG, DE LA GOMS PA NYID DU BYAS PA DANG, RGYUN
DU BYANG CHUB SEMS

DPA'I SDE SNOD BZUNG BA YIN NA NYES PA MED DO, ,BRTZON MIN ZHES
BYA BA LA SOGS PA LA, BRTZON PAR BYED PA ZHES BYA BA RJES SU 'JUG
PA'O, ,BRTZON PA NI GOMS PA'O, ,BRTZON MIN ZHES BYA BA LA NI
BRTZON PAR BYA BA MA YIN PA STE, DE'I GZHUNG MNGON PAR SHES PAR
BYA BA MA YIN PA'I PHYI ROL

GYI BSTAN BCOS DAG LA BRTZON PAR BYED PA NI 'DAS MA THAG PA LTA
BU YIN PA'I PHYIR NYES BYAS KYI GNAS LTA BU'I CHOS SO, ,BYANG
CHUB SEMS DPA' BYANG CHUB SEMS DPA'I SDE SNOD NYID MED KYANG
SANGS RGYAS KYI BKA' BZHIN YOD BZHIN DU PHYI ROL GYI BSTAN BCOS
TE MU STEGS CAN GYI BSTAN BCOS

LA BRTZON PAR BYED NA NYON MONGS PA CAN GYI NYES PAR 'GYUR RO,
,SHIN TU YID GZHUNGS PA DANG LDOB SKYEN PA DANG, YUN RING POR
YANG YID MI BRJED PA DANG, DON SEMS PA DANG RTOG PAR BYED NUS PA
DANG, SANGS RGYAS KYI GSUNG RAB LA RIGS PAS NYE BAR RTOGS PA DANG
LDAN PAS BLO MI 'GYUR BA

DANG LDAN ZHING NYIN GCIG BZHIN DU CHES LHAG PAR SANGS RGYAS KYI
GSUNG RAB LA BRTZON PAR BYED PA YIN NA NYES PA MED DO, ,BRTZON PA
BYAS KYANG ZHES BYA BA LA SOGS PA LA, BRTZON PAR BYA BA LA GOMS
PA DES KYANG PHYI ROL GYI BSTAN BCOS DAG LA MKHAS PAR BYED PA NA
DE LA MNGON PAR

DGA' BA'I TSUL GYIS PHA ROL GYI BSTAN BCOS DAG LA MKHAS PAR BYED
CING DES DGA' BAR 'DZIN DES RANGS PAR BYED DE, ,SMAN TSA BA LA
BRTEN PA BZHIN DU NYES PAR MI 'DZIN LA, BDAG NYID 'DOR BAR BYED
NA NYON MONGS PA CAN GYI NYES PAR 'GYUR RO, ,THEG PA CHEN PO ZHES
BYA BA LA

SOGS PA LA, THEG PA CHEN PO'I PHYOGS 'BA' ZHIG LA 'JUG PA NI 'DIR
THEG PA CHEN PO'I SGRA'O, ,THEG PA CHEN PO DANG LDAN PA GANG LA
LA ZHIG ZAB PA'I GNAS DAG SPONG BA NI 'DAS MA THAG PA LTA BU
DANG, LTA BA NGAN PA SPONG BA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG

@213B CHUB SEMS DPA' GANG LA LA ZHIG BYANG CHUB SEMS DPA'I SDE
SNOD LAS DE KHO NA'I DON NAM, ,BYANG CHUB SEMS DPA'I MTHU LAS
BRTZAMS TE ZAB PA MCHOG TU ZAB PA'I GNAS DAG THOS NAS BDAG NYID
MA MOS SHING GZHAN GYI RJES SU 'BRANG NAS SKUR BA 'DEBS TE, 'DI
DAG NI DON DANG

LDAN PA MA YIN, CHOS DANG LDAN PA MA YIN, DE BZHIN GSHEGS PAS
GSUNGS PA MA YIN, SEMS CAN RNAMS LA PHAN PA DANG BDE BAR 'GYUR PA
MA YIN NO ZHES ZER ZHING SPONG BAR BYED NA NYON MONGS PA CAN GYI
NYES PAR 'GYUR RO, ,GANG YANG LAS DANG PO PA LA LA ZHIG ZAB PA'I

GNAS DAG LA SEMS MOS PAR MA GYUR PA DE LTA NA YANG DE LA DAD PA
GTZO BOR GYUR PA NYID KYIS 'DI NI BDAG DANG MI MTHUN PA MA YIN NO
ZHES BSLAB PAR BYA STE, 'DI LTAR BDAG NI LONG BAR GYUR PA STE,
MIG MED PAS CHOS YONGS SU SPONG BA NI BDAG GI CHA MA YIN NO ZHES
YANG DAG PAR

BRTAG PAR BYA'O, ,BDAG LA ZHES BYA BA LA SOGS PA LA BDAG LA STOD
PAR BYED CING GZHAN LA SMOD PAR BYED PA NI DGE BA'I CHOS SDUD
PA'I TSUL KHRIMS KYI TSUL KHRIMS 'CHAL BA'I RGYU'I NYON MONGS PA
DANG NYE BA'I NYON MONGS PA DANG DU MI LEN PA LAS NYAMS PA'I
PHYIR NYES BYAS KYI GNAS LTA BU'I CHOS SO, ,BYANG

CHUB SEMS DPA' RANG BZHIN GYIS DAM PA YIN PA'I RLOM SEMS KYIS
BDAG LA CHAGS PA DANG, GZHAN LA KHONG KHRO BAS BRNYAS PA DANG
BCAS PA DANG, GSHE BA DANG BCAS PAS BDAG LA STOD PAR BYED CING
GZHAN LA SMOD PAR BYED NA NYON MONGS PA CAN GYI NYES PAR 'GYUR
RO, ,NYES PA

MED PA NI PHAM PAR 'GYUR BA BZHIN NO, ,CHOS KYI DON DU ZHES BYA
BA LA SOGS PA LA, CHOS NYAN PA'I DON 'GRO BAR MI BYED PA NI DGE
BA CHOS SDUD PA'I TSUL KHRIMS KYI THOS PA LA MNGON PAR SBYOR BA
LAS NYAMS PA'I PHYIR NYES BYAS KYI GNAS LTA BU'I CHOS SO, ,BYANG
CHUB SEMS DPA' CHOS

SGROGS PA DANG, CHOS DANG 'BREL BA'I GTAM RNAM PAR GTAN LA 'BEBS
PA NANG RGYAL LAM KHONG KHRO BA'I SEMS KYIS MI 'GRO NA NYON MONGS
PA CAN GYI NYES PAR 'GYUR RO, ,LE LO LA SOGS PA NI NYON MONGS PA
CAN MA YIN PA'O, ,MA TSOR BA DANG LOG PAR STON DU DOGS PA DANG,
CHOS

@214A *, ,SMRA BA'I SEMS SRUNG BAR 'DOD PA DANG, NA STE MI NUS PA
DANG, YANG DANG YANG DU THOS SHING BZUNG LA SHES ZIN PA'I DON GYI
GTAM YIN PAR SHES PA DANG, MANG DU THOS PA DANG, THOS PA 'DZIN PA
DANG, THOS PA BSAGS PA YIN PA DANG, BYANG CHUB SEMS DPA'I

TING NGE 'DZIN MNGON PAR BSGRUB PA LA BRTZON PA DANG SHIN TU SHES
RAB RTUL TE LEN PA LA ZHAN, 'DZIN PA LA ZHAN CING DMIGS PA LA
SEMS RNAM PAR 'JOG PA LA ZHAN PA ZHIG NA NYES PA MED DO, ,DE LA
SMOD PA ZHES BYA BA LA SOGS PA LA, DE LA NI CHOS STON PA'I GANG
ZAG LA'O, ,SMAD PA NI

BRNYAS PA'O, ,YI GE DANG TSIG 'BRU LA BRTEN NAS TSIG 'BRU LA RTON
PA NYID DO ZHES DE LA SMOD PA'I DON DU YI GE LA BRTEN PA NI DE LA
SMOD PA DANG YI GE RTEN NO, ,YANG DAG PA JI LTA BA'I DON NI BZUNG
LA CHOS SMRA BA LA KHYAD DU GSOD PA'I CHED DU TSIG 'BRU LA KUN DU
BZUNG NAS ZHES BYA BA'I DON TE, ,CHOS

SMRA BA LA KHYAD DU GSAD PA'I CHED DU TSIG 'BRU LA BRTEN PA NYID
NI DGE BA CHOS SDUD PA'I TSUL KHRIMS KYIS BLA MA LA RIM GRO BYED
PA LAS NYAMS PA'I PHYIR NYES BYAS KYI GNAS LTA BU'I CHOS SO,
,BYANG CHUB SEMS DPA' CHOS SMRA BA'I GANG ZAG LA BSAMS BZHIN DU
KHYAD DU GSOD CING BKUR STI MI

BYED LA 'PHYA BAR BYED CING TSIG 'BRU LA RTON GYI DON LA RTON PAR
MI BYED NA NYON MONGS PA CAN GYI NYES PAR 'GYUR RO, ,DE LTA RE
ZHIG TSUL KHRIMS RNAM PA GSUM GYI DBANG DU BYAS TE, BSLAB PA'I
GZHI RNAMS BSTAN NAS, DE'I 'OG TU YONGS SU RDZOGS KYI BAR DU SEMS
CAN GYI DON

BYA BA'I TSUL KHRIMS KYI DBANG DU BYAS PAR RIG PAR BYA'O, ,DGOS
PA'I GROGS SU 'GRO BA ZHES BYA BA LA SOGS PA LA, DGOS PA'I GROGS
NI GROGS BYED PA STE, DER 'GRO BAR MI BYED PA'O, ,JI SKAD SMRAS
PA'I BYA BAR NYE BAR GNAS PA LA GZHAN GYI GROGS MI BYED PA NI
SEMS CAN GYI DON

BYA BA RNAMS KYI GROGS BYED PA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG CHUB SEMS DPA' SEMS CAN GYI DON BYA
BA'I DON GNYER BAR GNAS SHING BCOL BA LA KHONG KHRO BA'AM, NGA
RGYAL GYI GROGS BYED DU MI 'GRO NA, NYON MONGS PA CAN GYI NYES
PAR 'GYUR RO, ,

@214B LE LO LA SOGS PAS NI NYON MONGS PA CAN MA YIN PA'O, ,NA STE
MI NUS PA DANG GZHAN LA SNGAR KHAS BLANGS ZIN PA DANG, RGYUN MI
'CHAD PAR DGE BA'I PHYOGS LA BRTZON PA DANG, YID RTUL PO ZHIG STE
MI MKHAS PA YIN PA DANG, THABS DES 'DUL BAR 'DOD PA DANG, DGE
'DUN GYI NANG

KHRIMS SRUNG BAR 'DOD PA DANG, GZHAN MANG PO DAG GIS SEMS SRUNG
BAR 'DOD PA DANG MA BCOL BA DANG, BCOL BAR GYUR KYANG GZHAN ZHIG
LA YANG BCOL BA DANG, GNOD PA DANG LDAN PA'AM, CHOS DANG LDAN PA
MA YIN PA'I BYA BA YIN PA DANG, PHA ROL PO RANG NYID BYED NUS PA
DANG,

RTEN YOD PA NYID YIN NA NYES PA MED DO, ,NAD PA'I ZHES BYA BA LA
SOGS PA LA, NAD PA'I RIM GRO MI BYED PA NI NAD PA'I RIM GRO BYED
PA LAS NYAMS PA'I PHYIR NYES BYAS KYI GNAS LTA BU'I CHOS SO,
,BYANG CHUB SEMS DPA' NAD KYIS THEBS PA'I SEMS CAN DANG PHRAD PA
NA KHONG KHRO BA'AM, NGA RGYAL

GYIS RIM GRO DANG BSNYEN BKUR MI BYED NA NYON MONGS PA CAN GYI
NYES PAR 'GYUR RO, ,LE LO LA SOGS PAS NI NYON MONGS PA CAN MA YIN
PA'O, ,NAD YUN RINGS KYIS THEBS TE SO TZAM DU 'DUG PA NI NYES PA
MED DO, ,LHAG MA RNAMS KYANG GROGS SU 'GRO BA BZHIN DU CI RIGS SU
SBYAR RO, ,

SDUG BSNGAL ZHES BYA BA LA SOGS PA LA, SDUG BSNGAL BAR GYUR PA
RNAMS KYI ZHES LHAG MA'O, ,GZHAN SDUG BSNGAL RNAMS JI SKAD BSTAN
PAS SDUG BSNGAL SEL BAR MI BYED PA NI GZHAN GYI SDUG BSNGAL SEL
BAR BYED PA LAS NYAMS PA'I PHYIR NYES BYAS KYI GNAS LTA BU'I CHOS
SO, ,BYANG CHUB

SEMS DPA' SDUG BSNGAL BAR GYUR BA'I SEMS CAN DANG PHRAD NA NGA
RGYAL GYIS SAM KHONG KHRO BAS SDUG BSNGAL DE SEL BAR MI BYED CING
YAL BAR 'JOG LA RGYAB KYIS PHYOGS PAR BYED NA NYON MONGS PA CAN
GYI NYES PAR 'GYUR RO, ,LE LO LA SOGS PA NI NYON MONGS PA CAN MA
YIN PA'O, ,NYES PA MED PA NI

'DAS MA THAG PA BZHIN NO, ,BAG MED CES BYA BA LA SOGS PA LA, BAG
MED PA RNAMS LA JI SKAD BSTAN PA'I RIGS PA MI STON PA NI RIGS PA
STON PA LAS NYAMS PA'I PHYIR NYES PA BYAS KYI GNAS LTA BU'I CHOS
SO, ,BYANG CHUB SEMS DPA' TSE 'DI DANG TSE PHYI MA'I DON LA TSUL
BZHIN MA YIN PAR ZHUGS PA'I

@215A *, ,SEMS CAN DAG MTHONG NA KUN NAS MNAR SEMS KYIS RIG PA
STON PAR MI BYED NA NYON MONGS PA CAN GYI NYES PAR 'GYUR RO, ,LE
LO LA SOGS PAS NI NYON MONGS PA CAN MA YIN PA'O, ,BDAG NYID MI
SHES PA DANG GZHAN DAG LA BCOL NA NYES PA MED DO, ,BYAS ZHES BYA

BA LA SOGS PA LA, BYAS PA NI PHA ROL GYIS PHAN GDAGS PA'O, ,DE'I
PHYIR DE LA PHAN GDAGS PAS SLAR PHAN 'DOGS PAR BYED PA NYID NI
LAN DU PHAN 'DOGS PA NYID DO, ,GZHAN PHAN 'DOGS PAR MI BYED PA LA
RJES SU MTHUN PAS SLAR PHAN 'DOGS PAR MI BYED PA NI BYAS PA LA
GZO BA RJES SU SRUNG BA

LAS NYAMS PA'I PHYIR NYES BYAS KYI GNAS LTA BU'I CHOS SO, ,BYANG
CHUB SEMS DPA' DE RANG NYID NUS PA DANG LDAN NAM MI LDAN YANG
RUNG, ,KUN NAS MNAR SEMS DANG LDAN PA DANG, SNYING BRTZE BA DANG
ZHES DANG BRAL BAS YON TAN LEN PAR MI BYED PA DANG, DMU RGOD KYI
RANG BZHIN CAN DANG,

DGE BA'I BSHES GNYEN GZHAN GYIS YONGS SU ZIN PA DANG, GZHAN GYIS
PHAN BTAGS PA BYAS PA'ANG RUNG, ,SEMS CAN PHAN 'DOGS PA DE MTHONG
NA BYAS PA MI GZO STE, NGA RGYAL DANG KHONG KHRO BAS MNYAM PA'AM
DE BAS LHAG PA'I MTHUN PA'I PHAN GDAGS PAS LAN DU PHAN MI 'DOGS
NA NYON

MONGS PA CAN GYI NYES PAR 'GYUR RO, ,LE LO LA SOGS PAS NYON MONGS
PA CAN MA YIN PA'O, ,LAN DU PHAN GDAGS PA'I PHYIR 'BAD KYANG MA
NUS PA DANG, DE NYID LAN DU PHAN GDAGS PAR MI 'DOD PA DANG, THABS
DES 'DUL BAR 'DOD PA LA NI NYES PA MED DO, ,GZHAN GYI ZHES BYA BA

LA SOGS PA LA, GZHAN RNAMS KYI MYA NGAN BSANG BAR MI BYED PA NI
MYA NGAN BSANG BAR BYED PA LAS NYAMS PA'I PHYIR NYES BYAS KYI
GNAS LTA BU'I CHOS SO, ,BYANG CHUB SEMS DPA' NYE DU DANG LONGS
SPYOD LAS GYUR BA'I SDUG BSNGAL GYIS NYAM THAG CING MYA NGAN
BYUNG BA RNAMS LA KUN NAS

MNAR SEMS KYI SEMS KYIS MYA NGAN BSANG BAR MI BYED NA NYON MONGS
PA CAN GYI NYES PAR 'GYUR RO, ,LE LO LA SOGS PAS NI NYON MONGS PA
CAN MA YIN PA'O, ,NYES PA MED PA NI GROGS SU 'GRO BA BZHIN NO,
,NOR 'DOD PA LA ZHES BYA BA LA SOGS PA LA, NOR 'DOD PA RNAMS LA

@215B NOR SBYIN PAR MI BYED PA NI PHAN 'DOGS PA SBYIN PA LAS
NYAMS PA'I PHYIR NYES BYAS KYI GNAS LTA BU'I CHOS SO, ,BYANG CHUB
SEMS DPA' SEMS CAN PHONGS PA RNAMS ZAS DANG SKOM LA SOGS PA YO
BYAD 'DOD PA RNAMS YANG DAG PAR SLONG BA LA KUN NAS MNAR SEMS KYI
SEMS KYIS ZAS DANG

SKOM LA SOGS PA SBYIN PAR MI BYED NA NYON MONGS PA CAN GYI NYES
PAR 'GYUR RO, ,LE LO LA SOGS PAS NI NYON MONGS PA CAN MA YIN
PA'O, ,NYES PA MED PA NI PHAM PAR 'GYUR BA BZHIN NO, ,'KHOR RNAMS
KYI NI ZHES BYA BA LA SOGS PA LA, 'KHOR RNAMS KYI DON MI BYED PA
NI CHOS

DANG ZANG ZING GIS BSDUS PA'I BYA BA LAS NYAMS PA'I PHYIR NYES
BYAS KYI GNAS LTA BU'I CHOS SO, ,BYANG CHUB SEMS DPA' 'KHOR 'DUS
PA LA KUN NAS MNAR SEMS KYI SEMS KYI CHOS KYI DUS DUS SU LEGS PAR
MI 'DOMS SHING LEGS PAR RJES SU MI STON PA DANG, ZANG ZING GI SGO
NAS

PHONGS PA RNAMS LA GOS DANG ZAS LA SOGS PA YONGS SU BRTZAL BA DON
GYI MI BYED NA NYON MONGS PA CAN GYI NYES PAR 'GYUR RO, ,LE LO LA
SOGS PAS NI NYON MONGS PA CAN MA YIN PA'O, ,NA STE MI NUS PA
DANG, THABS DES 'DUL BAR 'DOD PA NYID DANG, DGE 'DUN GYI NANG
KHRIMS

SRUNG BA DANG, GZHAN GANG YANG RUNG BA LA BCOL BA DANG, 'KHOR
YANG BSOD NAMS CHEN PO DANG LDAN PAR SHES PA DANG, RANG NYID GOS
LA SOGS PA TSOL BA'I NUS PA BSTAN PA DAG, GDAMS NGAG DANG RJES SU
BSTAN PA'I BYA BA DAG RANG NYID KYIS BYAS ZIN PA DANG, MU STEGS
CAN YIN PA

LAS CHOS RKUR 'ONGS LA DE YANG 'DUL BA'I SKAL BA MED PA ZHIG YIN
NA NYES PA MED DO, ,GZHAN GYI ZHES BYA BA LA SOGS PA LA, GZHAN
GYI BLO DANG MTHUN PAR MI 'JUG PA NI GZHAN GYI BLO DANG MTHUN PAR
'JUG PA LAS NYAMS PA'I PHYIR NYES BYAS KYI GNAS LTA BU'I CHOS SO,
,BYANG CHUB

SEMS DPA' KUN NAS MNAR SEMS KYI SEMS KYIS GZHAN GYI SEMS DANG
MTHUN PAR MI BYED NA NYON MONGS PA CAN GYI NYES PAR 'GYUR RO, ,LE
LO LA SOGS PAS NI NYON MONGS PA CAN MA YIN PA'O, ,NA STE MA NUS
PA DANG, 'DUL BAR 'DOD PA DANG, BYA BA DE GNOD PA DANG LDAN PA
YIN PA DANG,

@216A *, ,DGE 'DUN GYI NANG KHRIMS SRUNG BA DANG, GZHAN MANG PO
DAG GI SEMS SRUNG BAR 'DOD PA DANG, MU STEGS CAN TSAR GCAD PA'I
PHYIR NI NYES PA MED DO, ,YON TAN ZHES BYA BA LA SOGS PA LA,
GZHAN DAG GI YON TAN GYI BSNGAGS PA SMRA BAR MI BYED PA NI YON
TAN

GYI BSNGAGS PA SMRA BA LAS NYAMS PA'I PHYIR NYES BYAS KYI GNAS
LTA BU'I CHOS SO, ,BYANG CHUB SEMS DPA' KUN NAS MNAR SEMS KYI
SEMS KYIS YANG DAG PA'I TSUL KHRIMS DANG, THOS PA DANG, GTONG BA
LA SOGS PA YANG DAG PA'I YON TAN RJOD PAR MI BYED CING YANG DAG
PA'I BSNGAGS PA

MI BRJOD PA DANG, LEGS PAR SMRAS BA LA LEGS SO ZHES BYA BA MA
BYIN NA NYON MONGS PA CAN GYI NYES PAR 'GYUR RO, ,LE LO LA SOGS
PAS NI NYON MONGS PA CAN MA YIN NO, ,PHA ROL PO RANG BZHIN GYIS
'DOD PA CHUNG NGU YIN PAR DPAG STE, YON TAN GYI BSNGAGS PA BRJOD
PA'I RGYU DES 'DI KUN

NAS NYON MONGS PAR 'GYUR DU DOGS PA DANG, GTAM RDZOGS SDONG SU
SDONG BA DANG, DE'I YON TAN RNAMS YON TAN LTAR BCOS PA YIN TE
YANG DAG PA MA YIN PA DANG, LEGS PAR SMRA BA YANG LEGS PAR SMRA
BA LTAR BCOS PA YIN TE, YANG DAG PA MA YIN PA DANG, 'DUL BAR 'DOD
PA

DANG, GZHAN GYI SEMS SRUNG PAR BYED PA LA NI NYES PA MED DO,
,RKYEN DU 'TSAM PA ZHES BYA BA LA SOGS PA LA, GZHAN NYES PA DANG
BCAS SHING 'GAL BA DANG BCAS PA DAG LA JI LTAR 'TSAM PAR TSAR MI
GCOD PA NI TSAR GCOD PA'I BYA BA LAS NYAMS PA'I PHYIR NYES BYAS
KYI GNAS LTA BU'I CHOS

SO, ,BYANG CHUB SEMS DPA' SEMS CAN SMRA DBAB PAR RIGS PA DANG,
CHAD PAS GCAD PAR RIGS PA DANG, BSKRAD PAR RIGS PA RNAMS NYON
MONGS PA CAN GYI SEMS KYIS SMRA 'BEBS PAR MI BYED DAM, CHANG PAS
GCOD PAS PHYIR 'CHOS PAR MI BYED DAM, SKROD PAR MI BYED NA NYON

MONGS PA CAN GYI NYES PAR 'GYUR RO, ,LE LO LA SOGS PAS NI NYON
MONGS PA CAN MA YIN PA'O, ,BCOS SU MI RUNG BA'I RANG BZHIN CAN
ZHIG STE, GTAM BYAR MI RUNG LA BKA' BLO MI BDE ZHING MNAR SEMS
KYI SHAS CHE BA YAL BAR BOR BA DANG, DUS LA GZHES PA DANG, GZHI
DE LAS 'THAB

@216B PA DANG, MTSANG 'DRU BA DANG, 'GYED PA DANG, RTZOD PAR
'GYUR BA MTHONG BA DANG, DGE 'DUN BYE BAR DOGS PAS YAL BAR BOR BA
DANG, SEMS CAN DE DAG RANG BZHIN GYIS NGO TSA SHES PA DANG, KHREL
YOD PA DANG LDAN PAS MYUR BA NYID DU RANG NYID PHYIR 'CHOS PA
ZHIG YIN NA NI NYES

PA MED DO, ,RDZU 'PHRUL ZHES BYA BA LA SOGS PA LA, RDZU 'PHRUL
SNA TSOGS PA DANG LDAN ZHING BSDIGS PAR 'OS PA RNAMS LA BSDIGS PA
LA SOGS PA MI BYED PA NI BSDIGS PA LA SOGS PA'I BYA BA LAS NYAMS
PA'I PHYIR NYES BYAS KYI GNAS LTA BU'I CHOS SO, ,BYANG CHUB SEMS
DPA'

RDZU 'PHRUL RNAM PA MANG PO'I NUS MTHU DANG LDAN LA, SEMS CAN
SKRAG PAR BYA BAR RIGS PA RNAMS RDZU 'PHRUL RNAM PA DU MAS SKRAG
PAR MI BYED PA DANG, SEMS CAN 'DUN PAR BYA BA'I RIGS PA RNAMS
'DUN PAR MI BYED NA NYON MONGS PA CAN GYI NYES PAR 'GYUR RO,
,SEMS CAN RNAMS GANG

DU SHAS CHER MNGON PAR ZHEN PAR GYUR PA MU STEGS CAN 'PHAGS PA
RNAMS LA SKUR BA 'DEBS PA DANG, LOG PAR LTA BA DANG LDAN PA ZHIG
NA MA BSTAN KYANG NYES PA MED DO, ,DE LTAR RE ZHIG NYES BYAS KYI
RAB TU DBYE BA BSTAN NAS YANG NYES PAR MI 'GYUR BA JI LTAR RIG
PAR BYA ZHE NA, SNYING RJER LDAN

ZHING ZHES BYA BA LA SOGS PA GSUNGS TE, 'DIR BSGRUB PA'I SGO
DANG, DGAG PA'I SGO NAS BYANG CHUB SEMS DPA'I BYA BA GANG CUNG
ZAD BSTAN PA DE LAS MI 'DA' BAS LTUNG BAR MI 'GYUR RO ZHES BYA BA
'DI NI LTUNG BAR MI 'GYUR BA GSAL BAR BSTAN PA'O, ,'DAS PA'I RANG
BZHIN YIN NA YANG NYES

PA MED PA NYID NI 'DI LTAR SEMS DGE BA STE, DGE BA'I BSAM PA
DANG, BSAM PA MA NYAMS PA DANG, 'BRAS BU GCIG PA'I DBANG GIS RJES
SU MTHUN PA'I 'BRAS BU LAS DE DANG 'DIR JI SKAD DU BSTAN PA LAS
MA NYAMS PAR BRTZE BA DANG LDAN PA SNYING RJE DANG LDAN PA SEMS
CAN RNAMS LA BYAMS PA STE, PHAN

PAR 'DOD PA DANG, DUL BAR 'DOD PA DAD GDUL BAR BYA BAR 'DOD PAS
'DA' BAR BYAS PA NI NYES PAR MI 'GYUR RO ZHES BYA BA'I DON TO,
,NGANG GI SGRAS NI SEMS SHIN TU 'KHRUGS PA DANG, TSOR BA DRAG POS
NYEN PA DANG, GNYID LOG PA DANG, THA MAL PA MA YIN PA DANG, SPONG
BAR 'DOD KYANG

@217A *, ,NYON MONGS PA DRAG POS KUN NAS DKRIS PA LA SOGS PA DAG
GIS SLAR YANG 'JUG PA DAG GIS 'DAS PA LAS NI NYES PA MED DO ZHES
BYA BA NI BSDUS PA'I DON TO, ,SEMS NI SHIN TU NYON MONGS DANG,
,SDUG BSNGAL TSOR BAS NYEN PA DANG, ,GNYID DANG SMYOS PA

DAG LA NI, ,BYUNG BA LA YANG NYES PA MED, ,CES BYA BA NI TSIGS SU
BCAD PA GZHAN NO, ,DON NI 'DI LTAR BSTAN PAR 'GYUR TE, CHAGS PA
DANG, KHONG KHRO BA DANG, PHRAG DOG DANG, KHRO BA DANG, KHON DU
'DZIN PA DANG, NGA RGYAL DANG, RGYAGS PA LA SOGS PAS 'DAS PAR
GYUR

PA NI NYES PAR 'GYUR RO ZHES BYA BA'I DON TE, DES NA 'DI LTAR
BYANG CHUB SEMS DPA' RNAMS KYI BSLAB PA'I GZHI RNAMS DNGOS SU
BYUNG BA 'DI DAG NI MDOR BSDUS PA STE, GZHAN BYANG CHUB SEMS DPA'
DAG GI SPYOD PA RNAMS NI DPAG TU MED CING MTHAR THUG PA MED PA'I
PHYIR TE, DE RNAMS SU

BSTAN PA'I RJES SU 'BRANGS NAS NYES PAR 'GYUR BA DANG NYES PAR MI
'GYUR BA DAG RIG PAR BYA'O, ,DE LTAR NA RANG GI 'DUL BA'I BSLAB
PA LA 'JUG PA'I BYANG CHUB SEMS DPA' 'DI NI PHUN SUM TSOGS PA
RNAM PA GSUM GYIS BDE BA LA REG PAR GNAS PAR 'GYUR TE, SBYOR BA
PHUN SUM TSOGS PA DANG, BSAM

PA PHUN SUM TSOGS PA DANG, SNGON GYI RGYU PHUN SUM TSOGS PA'O,
,DE LA SBYOR BA PHUN SUM TSOGS PA NI GANG BYANG CHUB SEMS DPA'I
TSUL KHRIMS DAG BRAL BAR MI BYED CING, LUS DANG NGAG DANG YID KYI
KUN DU SPYOD PA YONGS SU DAG PA DANG, NYES PAR RGYUN DU MI BYED
PA DANG, SDIG PA 'CHAGS PA'O, ,BSAM PA PHUN SUM

TSOGS PA NI GANG YANG 'DI NI CHOS KYI BSAM PAS RAB TU BYUNG BA
YIN GYI 'TSO BA'I BSAM PAS MA YIN BYANG CHUB CHEN PO DON DU GNYER
BA YIN GYI DON DU GNYER BA MA YIN, DGE SBYONG GI TSUL DANG MYA
NGAN LAS 'DAS PA DON DU GNYER BA YIN GYI DON DU MI GNYER BA MA
YIN PA DANG, DE DE LTAR DON DU GNYER

BAS LE LOS GNAS PA MA YIN, BRTZON 'GRUS MI ZHEN PA DANG, KUN NAS
NYON MONGS PA DANG, YANG 'BYUNG BA DANG, RIMS NAD DANG BCAS PA
DANG, RNAM PAR SMIN PA SDUG BSNGAL BA DANG, PHYI MA LA SKYE BA
DANG RGYA SHIR 'GYUR BA'I SDIG PA MI DGE BA'I CHOS RNAMS DANG MA
'DRES PA'O, ,SNGON

@217B GYI RGYU PHUN SUM TSOGS PA NI 'DI LTAR BYANG CHUB SEMS DPA'
SNGON GYI TSE RABS GZHAN DAG TU BSOD NAMS BYAS SHING DGE BA BYAS
TE, DES DA LTAR BDAG NYID GOS DANG ZAS DANG MAL CHA DANG STAN
DANG NA BA'I GSOS SMAN DANG YO BYAD RNAMS KYIS PHONGS PAR MI
'GYUR LA, GZHAN DAG LA YANG BGO

BSHA' BYED NUS PA STE, PHUN SUM TSOGS PA GSUM PO 'DI DAG DANG
LDAN PA'I BYANG CHUB SEMS DPA' NI BDE BA LA REG PAR GNAS PAR
'GYUR RO, ,RDZOGS SANGS RGYAS SRAS MCHOG RNAMS KYI SDOM PA NYI
SHU PA, ,BSHAD PA'I BSOD NAMS RDO RJES SGRIB PA'I RI BO'I TSOGS,
,PHUG NAS

BSAL TE RGYAL DANG LHAN CIG RNAM DAG CING, ,DRI MED MIG GIS DNGOS
PO'I DE NYID MTHONG BAR SHOG ,'DI LTAR 'DIS NI BYIS PA'I SEMS
NYID RANG BZHIN G-YO BA 'DI, ,RNAM 'PHRUL NYON MONGS SNA TSOGS
LAS BRGAL BYANG CHUB MCHOG BZUNG NAS, ,GCAD PAR DKA' BA GNYIS

SU KUN SPYOD GNYIS 'DZIN GCAD MKHAS SHING, ,'JIG RTEN 'DI YI
PHONGS PA ZHI BYED BYANG CHUB BZANG POR BDAG GYUR CIG ,BYANG CHUB
SEMS DPA'I SDOM PA NYI SHU PA'I DKA' 'GREL, SLOB DPON BYANG CHUB
BZANG PO'I ZHAL SNGA NAS MDZAD PA RDZOGS SO,, ,,RGYA GAR GYI

MKHAN PO PAndI TA KshE MA GA GA NA DANG, LO TZ'A BA MANG 'OR DGE
SLONG BYANG CHUB SHES RAB KYIS BSGYUR CING ZHUS TE GTAN LA PHAB
PA'O,, 