@199A #, ,RGYA GAR SKAD DU, AA LI MAN MA S'A DHA NAm, BOD SKAD DU, KHOR
YUG MNGAR BA'I SGRUB THABS ZHES BYA BA, KHOR YUG MNGAR BA'I SGRUB
PA LA PHYAG 'TSAL LO, ,STON PA LONGS SPYOD RDZOGS

PA'I SKU, ,KUN DGA' MTSAR PA RGYU MTHUN PA, ,BTUD NAS BUNG BA'I
LUS KYI NI, ,SGRUB THABS MDOR BSDUS BSHAD PAR BYA, ,DANG POR RE
ZHIG ME TOG PADMA DMAR PO DANG MTSUNGS PA'I DPAL HE RU KA'I SKUR
BDAG NYID BSKYED LA, KHAMS GSUM MA LUS PA RNAM PAR SHES PA TZAM
DU YANG BRTAGS

@199B TE; YANG RANG GI SNYING GAR SHIN TU DMAR BA, 'DAB MA BCU
DRUG GI PHYED PA'I AUTPALA CHEN PO'I LTE BA LA AA'I SDE DANG,
KA'I SDE MDOR BSDUS PA'I GZUGS SU GYUR PA, SANGS RGYAS KYI YON
TAN MTHA' DAG RJES SU CHAGS PAR BYED PA'I YI GE H'Um GNYIS YID
KYIS MNGON PAR BRI BAR BYA'O, ,DE NAS YI

GE AA DANG, H'Um DE DAG LAS MCHOG TU DMAR ZHING SHIN TU MDZES
PA'I 'OD ZER GYI TSOGS SPROS LA, GUR GUM GYI KHU BA DANG 'DRA BAR
GYUR PA'I 'OD ZER GYI TSOGS DE NYID KYIS KYANG SEMS CAN DANG,
SNOD KYI 'JIG RTEN DU BCAS PA RNAM PAR SBYANGS NAS DE RNAMS KYI
YANG SKU DANG GSUNG DANG THUGS LHAN CIG

GCIG TU BYAS SHING BKUG LA, AA'I YI GE DANG H'Um GI YI GE DE DAG
GNYIS NYID DANG, THIG LE LA LEGS PAR GZHUG PAR BYA BA'O, ,DE NAS
AA YIG DANG, H'Um YIG YONGS SU GYUR PA LAS SGRA SNYAN PA SGROGS
PA'I BUNG BZUNG GCIG STE, RIN PO CHE DANG MTSUNGS PA'I BUM PA
MCHOG TU SNYING RJE DANG

LDAN PAS ZE'U 'BRU'I RTZI 'THUNG BAR BYED PA, SHIN TU DGA' BA
DANG LDAN PA'I SKU, H'Um GI SGRA RING PO SNYAN PAR SGROGS PA'I
BDAG MED MA DAG, HE RU KA'I RANG BZHIN DU RNAM PAR BSAM PAR BYA
BA'O, ,DE NAS 'DI DAG GI SNYING GAR ME TOG KU SUMBHA DMAR PO
BSKUS PA'I KHU BA'I THIGS PA 'DRA ZHING, YUNGS

KAR PHRA MO TZAM PA'I AA DANG H'Um BLTA BAR BYA BA'O, ,DE'I RJES
LA ZUNG DE DAG DBUGS 'BYUNG BA'I RLUNG GI SHING RTA LA ZHON TE,
SNA BUG GI BUG PA NAS 'PHUR NAS KHAMS GSUM KUN NA GNAS PA'I SEMS
CAN RNAMS KYI LUS DANG NGAG DANG YID RNAM PAR KHRID NAS SLAR YANG
DBUGS RDZUB PA'I RLUNG LA

ZHON PAS, SNYING GA'I PADMA'I LTE BA JI LTA BA DE NYID LA LEGS
PAR GZHUG GO, ,BCUG LA YANG DRANGS PA'I LUS DANG, NGAG DANG YID
NAS RANG GI LUS DANG NGAG DANG YID MNYAM PA NYID DU LHAG PAR MOS
PAR BYA BA'O, ,YANG JI SRID DU SKAD CIG LA YANG SHIN TU GSAL BAR
RTOGS PA'I NGO BO SKYE BAR

'GYUR BA DE LTAR BSGOM PAR BYA BA'O, ,PHYI NAS NI BSGRUB BYA'AM
BSGRUB BYA MO'I SNYING GAR SKAD CIG GIS PADMA DMAR PO 'DAB MA
BRGYAD PA BSGOMS LA, BDAG NYID KYI SNYING GA'I PADMA'I LTE BA LA
BUNG BA ZUNG DE DAG DBUGS 'BYUNG BA'I RLUNG LA LEGS PAR ZHON NAS,
SNA BUG GI BUG LAS 'PHUR

@200A *, ,BAS, BSGRUB BYA SNA BUG GI BU GNAS NYID KYI LUS DANG
NGAG DANG YID KYI RANG BZHIN GYI SNYING GA'I PADMA LA RAB TU
ZHUGS SO, ,ZHUGS NAS KYANG DE'I SNYING GI RTZIBS PHUG NAS LUS KYI
RANG BZHIN GYI 'DAB MA'I BDAG NYID RNAMS 'JIB PAR BYED DO, ,NGAG
GI RANG BZHIN DU GYUR PA'I

ZE'U 'BRU 'JIB PAR BYED DO, ,SEMS KYI RANG BZHIN LTE BA LA YANG
ZA BAR BYED DO, ,DE'I RJES LA SGRUB PA PO NYID KYI DBUGS RNGUB
PA'I RLUNG GIS DRANGS NAS BSGRUB BYA'I SNA BUG GI BU GA NAS BYUNG
STE, BDAG NYID KYI SNA BUG GI BU GA NAS, SNYING GA'I AUTPALA CHEN
PO'I LTE BA LA RAB TU ZHUGS SHING,

BABS PAS 'GUL BAR BYAS SHING, LUS KYI RANG BZHIN 'DAB MA BTANG
NAS, NGAG GI RANG BZHIN GYI ZE'U 'BRU DANG, SEMS KYI RANG BZHIN
GYI SNYING PO YANG MCHOG TU G-YO BAR BYED PAR BSAM PAR BYA BA'O,
,YANG DE KHO NA BZHIN DU SONG ZHING, DE KHO NA BZHIN DU RAB TU
ZHUGS TE DE KHO NA BZHIN DU

BZUNG NAS, DE BZHIN DU PHYIR 'ONGS PAS, DE KHO NA BZHIN DU MCHOG
TU G-YO BAR BYED PAR YANG BSAM PAR BYA BA'O, ,JI SRID DU RJES SU
CHAGS PA STON PAR MI BYED KYI BAR DU DE LTAR YANG DANG YANG DU
BYA BA'O, ,RJES SU CHAGS PAS STON PAS NI DBANG DU GYUR PA NYID DU
RTOGS PAR BYA BA'O,,

RTOGS NAS KYANG JI LTAR MNGON PAR 'DOD PA'I DON GRUB PAR BYA BA'I
PHYIR 'BAD PAR BYA BA'O, ,DE LA BSGOM PA 'DIS KYANG LAM LA LOG PA
DRI MA MED PA, ZHEN PAR GYUR PAS LUS KUN RGYAGS PAR MYOS NAS,
SGRUB PA PO RNAMS LA 'KHYUD PA DANG, DAM TSIG GI RGYUN CHAGS PA
NYID DU DGA'

PAR BYA BA LA BRTZON PAR BYED PA NYID DU 'GYUR RO, ,GAL TE SKYON
MTHONG BAS DGA' BAR MI BYED NA, DE'I TSE LHA CHEN PO SUN 'BYIN
PAR ZHUGS PA YIN PAS DE DAG RTOGS PAR BYA STE, PHYIN CI LOG GI
YUL LEGS PAR KHONG DU CHUD PAR BYA ZHING KHONG DU CHUD PAR BYAS
NAS KYANG BSGOMS PAS DBANG

DU BYA BA YIN NO, ,KHOR YUG MNGAR BYED BSGRUB PA'I THABS, ,RNAM
BKOD LAS 'BYUNG BSOD NAMS GANG, ,DES NI SKYE DGU MTHONG 'GYUR
ZHING, ,SNYING RJE'I STOBS LDAN DPAL DU SHOG ,KHOR YUG MNGAR BA'I
SGRUB THABS, SLOB DPON CHEN PO PADMA 'BYUNG GNAS KYIS MDZAD PA,
AA BHA [?]

@200B ZHAL SNGA NAS TSUL KHRIMS RGYAL MTSAN GYIS BSGYUR BA'O,, 