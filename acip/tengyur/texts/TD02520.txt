@110A *, ,DPAL MCHOG DANG PO'I DKYIL 'KHOR GYI CHO GA BZHUGS, #,
,DPAL MCHOG DANG PO'I DKYIL

'KHOR GYI CHO GA ZHES BYA BA, DPAL RDO RJE SEMS DPA' LA PHYAG
'TSAL LO, ,SNGON DU BSNYEN PA BYAS NAS, NYIN RE'AM, ZLA RE'AM, LO
RE ZHING RNAL 'BYOR CHEN PO NYID KYIS DKYIL 'KHOR CHEN PO BRI BAR
BYA'O, ,DE LA DANG PO KHO NAR YO BYAD THAMS CAD DANG YANG DAG PAR
LDAN

PAS; MNGON PAR 'DOD PA'I SA'I DBUS SU MI RUS KYI PHYE MA'I SBYIN
SREG DANG MNGON SPYOD KYI SBYIN SREG GI CHO GAS DKYIL 'KHOR GYI
BGEGS BZLOG LA, BDAG DANG SLOB MA'I BGEGS ZHI BAR BYED PA'I SBYIN
SREG BYA'O, ,DE NAS RDO RJE GNOD SBYIN GYIS SEMS CAN GDUG

PA CAN RNAMS BSKRAD LA GNAS BSRUNG BAR BYA STE, YANG DE NYID KYI
SNGAGS LAN BDUN BZLAS PA'I NYUNGS KAR DANG CHU DANG THAL BA RNAMS
KYIS GTOR LA, SA'I PHYOGS DER KHRU GANG TZAM MAM, 'DOM GANG TZAM
BRKOS LA, STENG 'OG BZLOG LA, SKRA DANG RUS PA DANG, ZHOG

@110B MA DANG, THAL BA LA SOGS PA BSAL TE, DAG CING DRI ZHIM PA'I
SAS BKANG LA, RDO RJE RTZE MO YONGS SU BZLAS PA'I SBOS CHUS SPANG
ZHING 'THAS PAR BCAG PAR BYA'O, ,SHIN TU MNYAM PA'I SGO BZHI PA'I
KHANG PA BRTZEGS PA'I NANG DU CHUD PAR RTA BABS BZHIS MDZES

PAR BYAS PA, SGO BZHI SGO GLEGS BZANG POS BRKOS BA'I GNAS SU,
,SLOB MA SHIN TU MKHAS PAS SHAR PHYOGS NAS BRTZAMS TE, RDO RJE
GNOD SBYIN GYI SNGAGS BZLAS PA'I BA'I RNAM LNGAS LEGS PAR BYUG
CING DE NYID YONGS SU BZLAS PA'I SPOS CHUS BSANG GTOR BYA BA
DANG, DE NYID

YONGS SU BZLAS PA'I RIN PO CHE DANG, 'BRU DANG SMAN THAMS CAD
DE'I DBUS SU GZHAG PAR BYA STE, SA YONGS SU SBYANG BA'I CHO GA'O,
,DE LAS YONGS SU SBYANGS SHING 'THAS PAR BCAGS ZIN PA RDO RJE
GNOD SBYIN GYIS BGEGS BSAL LA, NYUNGS KAR DANG, CHU DANG

THAL BA RNAMS LA RDO RJE GNOD SBYIN GYI SNGAGS LAN BDUN BZLAS PAS
MNGON PAR GTOR BAR BYA'O, ,DE NAS YANG SLOB MA SHIN TU MKHAS PAS
RDO RJE GNOD SBYIN GYI SNGAGS LAN BDUN BZLAS PA'I BA'I RNAM LNGAS
LEGS PAR BYUG CING, SPOS CHUS KYANG PHYOGS NGER BSANG GTOR BYA'O,,

DE NAS RIN PO CHE DANG, 'BRU SMAN THAMS CAD LA BZLAS BRJOD LAN
BDUN BYAS PAS DE'I DBUS SU GZHUG PAR BYA STE, 'DI YIS 'DIR SA
SBYANG BA'I CHO GA'O, ,DE NAS YANG SLOB MA SHIN TU MKHAS PAS SA'I
SHAR PHYOGS NAS BRTZAMS TE, RDO RJE GNOD SBYIN GYI SNGAGS YONGS

SU BZLAS PA'I DRIS LEGS PAR BYUG PAR BYA'O, ,DE NAS LUGS MA DANG,
'BUR DU BRKOS PA DANG, RIS SU BRIS PA'I SANGS RGYAS DANG BYANG
CHUB SEMS DPA' RNAMS DANG, DBANG PHYUG CHE SOGS PHYAG RGYA YIS,
,GRUB PA'I RDO RJE CHER BSTOD PAS, ,RIGS PA'I TSOGS

RNAMS KYIS BRGYAN CING, ,THA MAR MTSON GYI RA BAS NYE BAR MDZES
PAR BYA BA DANG, RGYAL MTSAN GYI DAM PA DANG, BLA RE'I MCHOG DRIL
BU BTAGS PA BRE BA DANG, ME TOG DANG MAR ME DANG, ME TOG GI CHUN
'PHYANG DANG, DRA BA DANG DRA BA PHYED PA DANG, ZLA BA PHYED PA
DANG,

@111A *, ,ZLA BA RDO RJE DANG, RIN PO CHE DANG, BA DAN DANG
PHRENG BA RNAMS DANG, SGO BZHI DANG MTSAMS BZHIR SPOS KHANG BZHAG
PA DANG, ROL MO DANG, GLU DANG, GAR RNAMS KYIS YANG DAG PAR MCHOD
NAS, SA LA LAG PA BZHAG STE, H'Um DANG YI GE BRGYA PA LAN BDUN

BZLAS BRJOD BYA'O, ,SA YONGS SU GZUNG BA'I CHO GA'O, ,DE NAS
DKYIL 'KHOR GYI SA'I DBUS SU 'DUG LA, BGEGS GZHOM PA LA SOGS PA
JI LTA BA BZHIN DU BYAS TE, DANG PO'I RDO RJES DKYIL 'KHOR GYI
YUL LA PHYAG BYA BA LA SOGS PA SNGON DU 'GRO BAS SNGOM PA BZUNG

NAS LHA'I RNAL 'BYOR DANG, GZHAL YAS KHANG DANG, GDAN RNAMS
BSKYED DE, DBUS SU SEMS DPA'I SKYIL MO KRUNG GIS 'DUG LA, 'DI
LTAR BDAG NYID SPRO BA BSKYED PAR BYA STE, DENG DU BDAG TSE 'BRAS
BU YOD, ,BDAG GI GSON PA 'BRAS BUR BCAS, ,LHA DANG DAM

TSIG GIS MNYAM PAR, ,GYUR PAR BDAG NI SOM NYI MED, ,BYANG CHUB
SEMS DANG SEMS GCIG LAS, ,MI LDOG PAR NI BDAG 'GYUR TE, ,DE BZHIN
GSHEGS PA'I RIGS SU NI, ,DENG BDAG SKYE BAR THE TSOM MED, ,DENG
BDAG NYI MA DAM PA STE, ,BDAG GI MCHOD SBYIN BLA

NA MED; ,SANGS RGYAS THAMS CAD SPYAN 'DREN PAS, ,DENG BDAG 'DUS
PA'I MCHOG YIN NO, ,DE NAS LUS THAMS CAD KYIS PHYAG BYAS LA, BDUG
SBOS PHUL TE SANGS RGYAS THAMS CAD LA GSOL BA GDAB PAR BYA'O, ,MA
LUS PHYOGS NA BZHUGS PA YI, ,SANGS RGYAS THAMS CAD

DGONGS SU GSOL, ,BDAG MING 'DI ZHES BGYI BA YIS, ,RDO RJE CAN GYI
DKYIL 'KHOR BRI, ,DENG 'DIR SANGS RGYAS KUN GSHEGS TE, ,DNGOS
GRUB 'DI NI STZAL DU GSOL, ,ZHES BRJOD DE YAN LAG THAMS CAD KYIS
PHYAG BYAS TE, DANG PO'I SBYOR BA DANG, DKYIL 'KHOR GYI

PHYOGS DANG LAS KYI MCHOG CES BYA BA'I TING NGE 'DZIN BSGOMS LA,
SNGA MA BZHIN DU CHO GA THAMS CAD RJES SU SPYAD DE, H'Um ZLOS PA
LA BRTZON ZHING PHYAG RGYA CHEN PO BSGOM PAR BYA'O, ,DE NAS DKYIL
'KHOR BRI BAR BYA BA'I PHYIR, ,BDAG NYID LA DE BZHIN GSHEGS PA
THAMS CAD

@111B KYIS GSOL BA BTAB PAR GYUR PAR BSAMS TE, BCOM LDAN KHYOD LA
GSOL BA NI, ,'DOD CHAGS CHEN PO BDE BA CHE, ,SNYING PO 'DI NI
RTAG PA NYID, ,BDE CHEN MYUR DU BSGRUB PAR MDZOD, ,CES BYA BAS
GSOL BA BTAB PAR BSAM MO, ,DE NAS DE LAS LANGS TE, DE BZHIN
GSHEGS

PA THAMS CAD KYI ZHABS LA PHYAG 'TSAL TE, DE BZHIN GSHEGS PA
THAMS CAD KYIS NAM MKHA' KUN DU GANG BAR BSAMS LA, BDAG NI RANG
NYID RDO RJE CAN, ,RDO RJE SEMS DPA' BDAG RANG NYID, ,BDAG NI
SANGS RGYAS RGYAL PO CHE, ,STOBS CHEN RDO RJE CAN BDAG NYID,
,RNAL

'BYOR DBANG PHYUG RGYAL PO BDAG ,PHYAG NA RDO RJE BSTAN BDAG STE,
,BDAG PO RDO RJE CHEN PO BDAG ,BYIN GYIS BRLABS PA MI 'DOR RO,
,H'Um ZHES BRJOD PAR BYA'O, ,MCHOG TU DAM TSIG GSUM THOB PA'I,
,SLOB DPON RANG GI PHYAG RGYA YIS, ,RDO RJE DRIL BU 'CHANG BYA
ZHING, ,'KHOR

LO'I CHO GA THAMS CAD BYA, ,RTOG PA KUN LA SNYOMS 'JUG PAS,
,DKYIL 'KHOR THAMS CAD BSGRUB PAR BYA, ,DAM TSIG CHE GSUM CES BYA
BA'I, ,RGYA 'DI GSANG SNGAGS SGRUB BYED PA'O, ,DNGOS GRUB KUN GYI
CHOG LA, ,RDO RJE DRIL BU RAB BSKUL BAS, ,CHOG LHAG GAM MA

TSANG NA; ,'GRUB PAR 'GYUR TE SMAD MI BYA, ,DE NAS DKYIL 'KHOR
THAMS CAD MNGON DU BYAS LA, DANG PO'I RDO RJE H'Um BADZRA AU
TIshthA MA H'A MAndALA AU THA PA LA ZHES BRJOD DO, ,BAR SNANG GI
PHYOGS SU DKYIL 'KHOR BZHAG LA, BDAG NYID BDAG PO'I RDO RJE DE
NYID H'Um GIS BYIN GYIS BRLABS LA,

YANG PHYAG RGYA CHEN PO BSAMS TE, AOm BADZRA TIshthA MA tA ZHES
BYA BA MIG GNYIS SU BKOD DE, DE BZHIN DU LANGS LA PHYAG RGYAS
GNAS PAS THAMS CAD DU BLTAS TE, BSNYEMS PAS H'Um 'DON ZHING SONG
LA RKANG PA GNYIS KYI 'OG TU AA LAS SNA TSOGS RDO RJE BSAMS TE,
RKANG PA NAS BRTZAMS

NAS NAM MKHA'I KHAMS MA LUS PA DANG MNYAM PAR GNAS PA'I SA'I CHA
RDO RJER GYUR PAR LHAG PAR MOS PAR BYAS LA, RDO RJE'I LTA BAS
KYANG G-YON PAR BGEGS BSAL TE, BSKOR PHYOGS DANG STENG PHYOGS
DANG NAM MKHA'I PHYOGS THAMS CAD DU DKYIL 'KHOR MTSAMS BCAD

@112A *, ,PA DANG; RAB DANG DRA BA DAG BYA'O, ,DE NAS SGO DBYE
BA'I PHYAG RGYAS SGO PHYE LA, RDO RJE RGYU'I NGO BO ZHAL BZHI PA
, PHYAG BZHI PA'I GSANG BA'I GZUGS CAN GYIS DKYIL 'KHOR PHYAG
RGYA DANG, SNGAGS 'DI DANG LDAN PAS DGUG PAR BYA'O, ,AOm MA H'A
BADZRA MAndALA H'Um DZA:

RDO RJE KHU TSUR GNYIS LAS MTHE BONG DANG MDZUB MO RDO RJER BYA
BA NI DKYIL 'KHOR THAMS CAD DGUG PAR BYED PA RDO RJE 'KHOR LO
ZHES BYA BA'I PHYAG RGYA'O, ,AOm BADZRA TZAKRA AA DHI TIshthA
SIDDHAm H'Um, ZHES BYA BA'I PHYAG RGYA 'DI DANG LDAN PAS DKYIL
'KHOR YANG BYIN GYIS BRLAB PAR BYA'O, ,RDO RJE KHU TSUR

GNYIS 'KHOR LO BSKOR BA'I TSUL DU MGAL ME BSKOR BA LTAR BYA BA NI
'DI'I PHYAG RGYA'O, ,DE NAS SENG LDENG GI RDO RJE PHUR BU MTHA'
YAS DANG RNAM PAR RGYAL BA DANG, SPRIN SGRA DANG GSUS PO CHE
RGYAL BA ZHES BYA BA DANG, RIM PA BZHIN DU STENG GI 'KHOR LOS
SGYUR BA DANG, RDO RJE H'Um MDZAD

DANG; 'PHAGS PA 'JAM DPAL DANG, GSHIN RJE GSHED DANG, RDO RJE
CHEN PO DANG, RTA MGRIN LTA BU LA 'OG RDO RJE RTZE GCIG PA LTA
BUR BSKYED LA TZANDAN DMAR PO BYUG CING, SRAD BU DMAR PO DANG, ME
TOG GI PHRENG BA DMAR POS BCINGS LA, AOm KO TA YA TRI YA TA MA,

TZI TA TRA TI TA MA tA ZHES BYA BA BRGYA RTZA BRGYAD BZLAS BRJOD
BYAS TE, DE G-YON PA'I RDO RJE KHU TSUR GYIS BZUNG LA, PHYI'I
DKYIL 'KHOR GYI GRVA BZHIR DBANG LDAN GYI PHYOGS NAS BRTZAMS TE,
RDO RJE THAL MOS BRDUNG BAR BYA'O, ,DE NAS RDO RJE GNOD SBYIN
GYIS BGEGS BSAL LA, SRUNG

BA BYAS TE DE BZHIN DU RDO RJE KHU TSUR GYIS SGO BCAD LA RDO RJE
GNOD SBYIN GYI SRUNG BAS YANG DAG PAR BSRUNGS TE, RDO RJE GNOD
SBYIN YONGS SU BZLAS PA'I BUM PA DKYIL 'KHOR GYI SKOR BSANG GTOR
BYA BA'I PHYIR GZHAG PAR BYA'O, ,DE NAS SBOS CHU LA RDO RJE GNOD
SBYIN GYI BZLAS PA

DE NYID 'DON CING, SBOS CHUS DKYIL 'KHOR GYIS GZHI BYUG PAR
BYA'O, ,DE NAS LHA THAMS CAD KYI GNAS SU DRI'I DKYIL 'KHOR BYAS
LA, LAG PAS BRAN LA H'Um LAN BDUN DE DAG LA BZLAS LA, DE RNAMS SU
DPAL RDO RJE SEMS DPA' LA SOGS PA NAM MKHA'I

@112B PHYOGS NAS PHAB STE, H'Um NYID KYIS BCUG LA MCHOD PA RNAM
PA LNGAS MCHOD DO, DE NAS PHYI ROL DU GTOR MA BYIN LA, RNAM PAR
RGYAL BA'I BUM PA JI SKAD DU BSHAD PA'I MTSAN NYID RNAMS DANG
LDAN PA SMAN DANG 'BRU DANG RIN PO CHE LA SOGS PA YANG DAG PAR
LDAN PAR BYAS LA, CHU

NYUNG ZAD BLUGS TE RDO RJE GNOD SBYIN DANG, RDO RJE ME LTAR RAB
TU 'BAR BA DANG, RDO RJE SEMS DPA' LA RE RE ZHING YANG LAN BRGYA
RTZA BRGYAD BZLAS PA'I, MCHOD YON BUM PA'I STENG DU BZHAG LA,
RANG GI DAM TSIG GI PHYAG RGYAS BZUNG BA'I RDO RJE DANG, ,ME TOG
GI YAL GA

PHRENG BA RE RE ZHING YANG NYI MA GNYIS PA LA DE DUS GSUM DU
BZLAS BRJOD BYA'O, ,DE LTAR BUM PA'I BSNYEN PA BYAS NAS RDO RJE
GNOD SBYIN DANG, RDO RJE SEMS DPA' DANG, SANGS RGYAS SPYAN GYI
MAR LA SOGS PA'I SBYIN SREG RE RE ZHING BRGYA RTZA BRGYAD BYAS TE
'DI NI LAG PAR GNAS PA'I

SBYIN SREG GI CHO GA'O, ,DE NAS BCOM LDAN 'DAS LA MTSAN BRGYA
RTZA BRGYAD KYIS YANG DAG PAR BSTOD LA, MCHOD PA BCU GNYIS KYIS
'KHOR DANG BCAS PA YANG DAG PAR LEGS PAR MCHOD LA SNGA MA BZHIN
DU PHYAG BYAS NAS MCHOD YON PHUL TE, SLOB MA LHAG PAR GNAS

PA'I CHO GA BYA'O, ,DE LA DANG POR LAG NA ME TOG THOGS PA'I SLOB
MAS SLOB DPON LA PHYAG BYAS LA 'DI SKAD CES BRJOD PAR BYA STE,
DGA' CHEN KHYOD BDAG STON PA BAS, ,SLOB DPON KHYOD NI DGONGS SU
GSOL, ,BYANG CHUB SEMS DPA'I TSUL BSTAN PA, ,MGON PO CHEN PO

BDAG 'TSAL LO, ,DAM TSIG DE NYID STZAL DU GSOL, ,BYANG CHUB SEMS
KYANG STZAL DU GSOL, ,SANGS RGYAS CHOS DANG DGE 'DUN TE, ,SKYABS
GSUM DAG NI BDAG LA STZOL, ,ZLA BA'I DKYIL 'KHOR BSKYED LA, DE'I
STENG DU H'Um LAS RDO RJE RTZE LNGA PA BSAMS LA, LAG PA

G-YAS PAS RDO RJE BLANGS TE, SU RA TA SA MA YA STVAm HO BADZRA
SIDDHI YA TH'A SU KHAm, ZHES BYA BA'I SNYING POS DE'I SNYING GAR
RDO RJE GZHAG PAR BYA'O, ,DE NAS SDIG PA BSHAGS PA LA SOGS PA
BYED DU GZHUG PAR BYA STE, RTOG PA MA LUS LEGS PAR BSDUS NAS NI,
,SHIN TU BSAM PA BZANG

@113A *, ,POR LDAN PAS NYON, ,BRJED NGAS BLO LA RDO RJE SEMS
STZOGS PA'I, ,BDE BAR GSHEGS PA RNAMS KYIS BYIN MI RLOB, ,DBANG
MED BDAG GIS MI DGE BGYIS PA DANG, ,RJES SU YI RANG YANG NA BGYID
STZAL GANG, ,DE DAG THAMS CAD BYANG CHUB MCHOG GI NI, ,SPYAN

SNGAR MA LUS DE DAG SO SOR BSHAGS, ,BDE GSHEGS RNAMS KYI TSOGS
GNYIS BSAGS PA DANG, ,SRAS RNAMS KYIS NI ZAB CING MTHA' MED PA'I,
,'GRO BA MA LUS DON RNAMS GRUB MDZAD DANG, ,DE LAS GZHAN PA'ANG
BDAG NI YI RANG GI, ,THUGS RJES GDUNG BA'I

THABS DANG LDAN GYUR CIG ,BLO GROS SDIG MED GTI MUG TSOGS KUN
BCOM, ,MA LUS RIGS KYI PADMA'I NANG BZHUGS PA, ,BDE BAR GSHEGS PA
RNAMS LA SKYABS SU MCHI, ,RAB MCHOG BLO YI KUN DGA' RA BA STE,
,DMAN PA 'JIGS PAR BYED BAS 'KHOR LO'I TSUL, ,SRID

PA'I 'BYOR PA ZIL GYIS GNON PA'I PHUL, ,GSUNG MCHOG CHOS KYI
MCHOG LA SKYABS SU MCHI, ,'DOD CHAGS LA SOGS DUG GI SBRUL BCOM
ZHING, ,BLO GROS RNAM RGYAS THUGS RJE CHEN PO'I YID, ,BRTUL ZHUGS
DBANG PO'I TSOGS LA SKYABS GSOL ZHING, ,SRID DANG

BRAL BA RNAMS LA BDAG PHYAG 'TSAL, ,RGYU YI RJES THOGS BDAG PO'I
YUL NYID LA, ,'BRAS BU'I NUS PAS DGRA YI TSOGS LAS RGYAL, ,SO SOR
RIG DANG SNYING RJE'I RTZA BA MCHOG ,BYANG CHUB YANG DAG RIG PA
BDAG GIS GZUNG, ,SEMS CAN RNAMS NI YONGS SU SMIN PHYIR

DANG; ,BSKYAB PA'I PHYIR RAM YANG NA BDAG GI SEMS, ,YANG DAG NYID
DU DAG PAR BYA BA'I PHYIR, ,THAMS CAD RTZVA MCHOG NYID DU LTOS PA
MED PAR SBYIN, ,DE BZHIN TSUL KHRIMS BZOD DANG BRTZON 'GRUS DANG,
,BSAM GTAN DANG NI SHES RAB BLA MED PA, ,BDAG DANG GZHAN RNAMS

DAG PAR BYA PHYIR 'DI, ,SKAD CIG RE RE ZHING YANG BSGOM PAR BGYI,
,BDE GSHEGS SNGAGS LA RGYA CHER MKHAS PA DANG, ,CHOS RGYAL RTAG
TU LHUN GYIS GRUB PA NI, ,'GRO 'DI RNAMS KYIS THOB PAR BYA BA'I
PHYIR, ,'DI NA MKHA' BZHIN DU NI GNAS PAR BGYID, ,CES

@113B LAN GSUM BRJOD DO, ,BDAG GI DGE BA'I RTZA BA YANG DAG PAR
BSDUS PA 'DI, BDAG GIS THAMS CAD YONGS SU GTANG BAR BGYI'O, ,BDAG
GIS SEMS CAN THAMS CAD LA MNYAM PA'I SEMS BSKYED PAR BGYI'O,
,BDAG GIS SEMS CAN THAMS CAD LA THEG PA THAMS

CAD DANG THABS KYI BYE BRAG THAMS CAD KYIS BTUL NAS, MI GNAS PA'I
MYA NGAN LAS 'DAS PA'I DBYINGS LA RAB TU GZHAG PAR BYA'O, ,BDAG
GIS SEMS CAN THAMS CAD YONGS SU MYA NGAN LAS 'DAS PAR GYUR KYANG,
SEMS CAN 'GA' YANG MYA NGAN 'DAS PAR GYUR PA MED DO, ,

ZHES SEMS BSKYED PAR BGYI'O, ,BDAG GIS CHOS THAMS CAD LA SKYE BA
MED PA NYID DU RJES SU RTOGS PAR BGYI'O, ,BDAG GIS MA YENGS PA'I
SEMS DANG THAMS CAD MKHYEN PA'I YE SHES KYI SEMS KYI PHA ROL TU
PHYIN PA DRUG LA BSLAB PAR BGYI'O, ,BDAG GIS THEG PA GCIG

GI TSUL DU GNAS PAR YANG RTOGS PAR BGYI'O, ,BDAG GIS BYANG CHUB
KYI PHYOGS KYI CHOS SUM CU RTZA BDUN LA GNAS PA SO SOR RTOG PA'I
PHYIR BSLAB PAR BGYI'O, ,BDAG GIS STOBS BCU DANG, MI 'JIGS PA
DANG, SO SO YANG DAG PAR RIG PA BZHI DANG, SANGS RGYAS KYI CHOS

MA 'DRES PA RNAMS SO SOR RTOGS PAR BYA BA'I PHYIR MNGON PAR
BRTZON PAR BGYI'O, ,DE BZHIN DU BDAG GIS SANGS RGYAS KYI CHOS
TSAD MED PA MA LUS PA LA MNGON PAR GNAS SHING BSGRUB PAR BGYI'O,
,'DI NI BYANG CHUB SEMS DPA' RNAMS KYIS RDO RJE LTA BUR BYANG
CHUB CHEN POR SEMS BSKYED

BA YIN TE, DE BZHIN GSHEGS PA THAMS CAD KYI YAB DANG, DE BZHIN
GSHEGS PA THAMS CAD KYI BKA' BZHIN BYED PA DANG, DE BZHIN GSHEGS
PA THAMS CAD KYI SRAS KYI THU BO STE, 'DI NYID KYIS BCOM LDAN
'DAS KUN DU BZANG PO'O, ,DE JI LTA BA BZHIN DU YANG DAG PAR BYAS
PA'I

DGE BA'I STOBS KYIS BDAG SEMS BSKYED PA 'DI LA GNAS PAS BDE BA
MTHA' YAS PA LA GNAS PA'I KUN DU BZANG PO'I SPYOD PA ZHES BYA BA
RDZOGS PA LA GDUL BAR BYA BA'I SKYE BO'I TSOGS MA LUS PA LA BDE
BA'I DBANG PHYUG GI RAB TU DBYE BA MANG PO YANG DAG PAR BSTAN PAS
SMIN

@114A *, ,PAR BYA ZHING, RAB TU DGA' BA'I GZENGS BSTOD PA LA NGES
PAR SBYAR BAR BYA'O, ,DE NAS DPAL CHEN MOS SLOB MA'I LAG TU DRI
PHYIN PA DANG, RAB TU DAG PAS ME TOG ,RAB TU DGA' BAS BDUG SPOS,
SPYAN GYIS MAR ME SBYIN ZHING BADZRA HA SA ZHES BYA BA

MNGON PAR BZLAS SHING, PHYAG RGYA MCHOG GIS BSRUNG BA BYAS PA'I
AA SHVA TTHA LAS BYAS PA DRIS BSGOS SHING ME TOG GIS BCINGS PA'I
SO SHING DANG, BADZRA T'I Ksh'A ZHES BYA BA BZLAS PA'I KU SHA
GSAR PA SLOB MA LA SBYIN PAR BYA'O, ,DE NAS DPUNG PA G-YON PAR
MDUD PA GSUM DANG

LDAN PA'I SRUNG SKUD LA AOm BADZRA RA KshA HAm ZHES BYA BA'I
SNGAGS 'DI BZLAS LA BDAG NYID KYIS YANG DAG PAR BCING BAR BYA'O,
,DE NAS AOm BUDDHA MEE TRI BADZRA RAKshA HAm ZHES BYA BA MDUD PA
DANG LDAN PA'I SNGAGS BYAMS PA'I GO CHAS GO BSKON PAR BYA'O, ,DE
LA PHYAG RGYA NI 'DI YIN TE, RDO RJE KHU TSUR

GNYIS BCINGS LA, ,MDZUB MO GNYIS KYI MDUD PA DANG, ,BDAG GAM
GZHAN LA GO BSKON NA, ,BDAG PO YI NI BSRUNG BAR 'GYUR, ,YANG AOm
BADZRA STVA AUshn'I shA H'Um PHAt, ZHES BYA BA SLOB MA'I SPYI
GTZUG TU DGOD DO, ,DE NAS 'DI'I PHYAG RGYA BSHAD DE, RDO RJE
BSDAMS PA DAM BYAS LA,,

MTHE BO BSNYAMS PA BCUG NAS SU, ,MDZUB MO RTZE MO BKAB PAS NI,
,SEMS DPA'I GTZUG TOR ZHES BYAR GRAGS, ,DE NAS SLOB MA LA 'DI
SKAD CES BRJOD PAR BYA STE, BZHIN BZANGS DAG LONGS LA DE BZHIN
GSHEGS PA RNAMS LA PHYAG GIS SHIG ,NANG PAR SEMS DPA'

CHEN PO'I GRONG KHYER MTHONG BAR 'GYUR RO, ,SLOB MA LHAG PAR GNAS
PA'I CHO GA'O, ,DE NAS MCHOD PA BYAS LA BDUG SBOS GTUL TE, BCOM
LDAN 'DAS 'KHOR DANG BCAS PA NYE BAR SNYAN GSAN DBAB PA SPYAN
DRANGS LA BYA'O, ,RDO RJE SEMS DPA' BCOM LDAN 'DAS, ,RIG

SNGAGS RGYAL LA PHYAG 'TSAL LO, ,BDAG NI BRTZE BAR GYUR NAS SU,
,SLOB MA RNAMS LA BRTZE BA DANG, ,KHYED RNAMS LA YANG MCHOD PA'I
PHYIR, ,SANG NI DKYIL 'KHOR 'DRI BAR 'TSAL, ,BCOM LDAN BDAG NI
GUS PA LA, ,DE BAS GNANG BA MDZAD PAR RIGS, ,SANGS RGYAS

@114B 'JIG RTEN MGON BRTZE BAS, ,BYANG CHUB SEMS DPA'I DGRA BCOM
DANG, ,GSANG SNGAGS LHA GZHAN GANG LAGS DANG, ,'JIG RTEN SBYONG
BA'I LHA RNAMS DANG, ,GANG YANG 'BYUNG PO MTHU CHEN DANG, ,GANG
SU LHA YI SPYAN MNGA' BA'I, ,SEMS CAN BSTAN LA DGA' BA RNAMS,
,BDAG

LA DGONGS PAR MDZAD DU GSOL, ,BDAG MING 'DI ZHES BGYI BA YIS,
,SANG NI DKYIL 'KHOR BZANG PO'I MING, ,'DI ZHES BGYI BA CI NUS
KYIS, ,CHOG BZHIN DU 'DRI LAGS NA, ,BDAG DANG SLOB MAR BCAS PA
LA, ,THUGS NI BRTZE BAR DGONGS NAS SU, ,TSOGS PA THAMS CAD

DKYIL 'KHOR DU, ,BYIN GYIS BRLAB PA MDZAD DU GSOL, ,ZHES LAN GSUM
BRJOD DO, ,LHA LHAG PAR GNAS PA'I CHO GA'O, ,DE NAS BCOM LDAN
'DAS LA PHYAG BYAS LA, ,MTSAN BRGYA RTZA BRGYAD PAS BSTOD DE,
MCHOD YON PHUL BA SNGON DU 'GRO BAS YANG DAG PAR MCHOD LA PHYAG

BYAS TE; SLOB MA RNAMS LA ZAB CING RGYA CHE BA'I CHOS BSHAD PA
BYAS NAS, SLOB MA'I TSOGS DANG BCAS PA SLOB DPON GYI DKYIL 'KHOR
GYI SA'I MTHA' LOGS SU NYAL BAR BYA'O, ,DE NAS SKYA RENGS SHAR
BA'I DUS SU KHRUS BYA BA SNGON DU 'GRO BAS LHA'I RNAL 'BYOR BYAS
LA, NYI MA SHAR BA'I

DUS SU DKYIL 'KHOR BRI BA BRTZAM PAR BYAS TE, DE BZHIN DU DANG
PO'I RDO RJER BSKYED NAS, DANG PO KHO NAR SRAD BU TSON DMAR PO
DANG, LJANG GU DANG, SNGON PO DANG, SER PO DANG, DKAR PO DRI ZHIM
POS SO SOR BTZO BAR BYA'O, ,DE NAS RIM PA DE NYID KYIS BZHAG LA,
HR'I: AOm H'Um TR'Am

AA ZHES BYA BA'I SA BON GYI YI GE RNAMS LAS DE BZHIN GSHEGS PA
'OD DPAG MED DANG, DON YOD GRUB PA DANG, MI BSKYOD PA DANG, RIN
CHEN 'BYUNG LDAN DANG, RNAM PAR SNANG MDZAD SRAD BU LA RNAM PAR
BSAMS LA, DE BZHIN GSHEGS PA 'OD DPAG MED LA SOGS PA RANG RANG GI
PHYOGS NA

BZHUGS PA RANG GI SA BON GYI 'OD ZER SRAD BU RANG RANG GI THUGS
KA LAS YANG DAG PAR GTONG BAR BSAM PAR BYA'O, ,DE NAS DE RNAMS
'BAR BA'I LTA BA DANG, DZA HRI ZHES BYA BA MIG GNYIS SU BKOD LA,
'BAR BA'I LTA BA DANG, LCAGS KYUS BKUG NAS RANG GI LAG PA GNYIS
SU

@115A *, ,BZHAG LA, RANG GI LAG PAR BZHAG PA DE RNAMS KYI PHYI
ROL GYI SRAD BU LA KUN DU GANG BAR BSAMS LA BSGRIL BAR BYA STE,
AA N+YO N+YA AA NU GA TA SARBA DHARM'A SPHA RA SPHA RA AA NU PRA
BIshtA SARBA DHARM'A H'Um, AA TYAN TA AA NU PRA BIshtI SARBA
DHARM'A H'Um, ZHES BRJOD PAR BYA'O, ,DE NAS DRI

BZANG POS BYUGS PA'I GSER LA SOGS PA'I SNOD DU BZHAG LA, ME TOG
GIS GTOR TE YANG DAG PAR MCHOD LA, AOm BADZRA SA MA YA S'U TRA
M'A TI KRA MA H'Um, ZHES BYA BA ZLOS SHING RDO RJE KHU TSUR GYIS
BZUNG LA, BZLAS BRJOD BRGYA RTZA BRGYAD BYA'O, ,DE NAS DKYIL
'KHOR GYIS DRI ZHIM POS

BYUG LA; ME TOG GI SIL MA GTOR TE, NAM MKHA' LA BZHUGS PA'I BCOM
LDAN 'DAS ME TOG LA SOGS PA DANG, GLU DANG ROL MO LA SOGS PAS
YANG DAG PAR MCHOD LA, MIG G-YAS G-YON DU DZA GNYIS LAS NYI MA
DANG ZLA BA KHA DOG SER PO BSKYED DE, YID LA H'Um 'DON CING RNAM

PAR SNANG MDZAD DU BSGYUR NAS, BADZRA KARMA ZHES BRJOD DE, RANG
GI SNYING GA LAS SGRUB PA'I GROGS MCHOG RDO RJE LAS KYI GZUGS SU
DRANGS LA PHUNG STE, H'Um ZHES BYA BA 'DON CING YANG RDO RJE
'DZIN PA CHEN POR BDAG NYID BSAMS LA DRI ZHIM PO DANG, YUNGS KAR
DANG LDAN PA'I TSON DKAR

PO DANG LHAN CIG BSGOS TE, SRAD BU DE DANG PO'I RDO RJE KHU TSUR
GYIS BZUNG LA, PHYI NAS CI BDER BYA BA DANG, RIM PA 'DIS THIG
GDAB PAR BYA'O, ,DE LA DANG PO KHO NAR DE BZHIN GSHEGS PA THAMS
CAD LA PHYAG BYA STE, YI GE DZAS SGRUB PA'I GROGS MCHOG RDO RJE
LAS KYI GZUGS

CAN GYI LAG TU GTAD LA, PHYOGS THAMS CAD MNYAM PA NYID DU DMIGS
NAS SLOB DPON NUB TU GNAS NAS SHAR DU BLTAS TE, TSANGS PA'I THIG
GDAB PAR BYA'O, ,YANG LHO PHYOGS SU GNAS NAS, BYANG PHYOGS SU
BLTAS TE, TSANGS PA'I THIG GNYIS PA GDAB PAR BYA'O, ,DE NAS

SHAR LHO'I MTSAMS SU GNAS NAS BYANG DU BLTAS TE, PHYI'I DKYIL
'KHOR GYI SHAR PHYOGS KYI LOGS THIG GDAB PAR BYA'O, ,DE NAS NUB
BYANG MTSAMS SU GNAS NAS LHO PHYOGS SU KHA BLTAS TE, NUB PHYOGS
KYI LOGS THIG GDAB PAR BYA'O, ,DE BZHIN DU GNAS NAS SHAR DU KHA

@115B BLTAS TE BYANG PHYOGS KYI LOGS THIG GDAB PAR BYA'O, ,YANG
SHAR LHO MTSAMS KYI CHAL 'DUG NAS, NUB PHYOGS SU BLTAS TE LHO
PHYOGS KYI LOGS THIG GDAB PAR BYA'O, ,DE BZHIN DU KHYAMS KYI THIG
DANG, LHA'I SNAM BU'I THIG GDAB PAR SHES PAR BYA'O, ,THAMS CAD DU
SLOB

DPON DANG SGRUB PA'I GROGS MCHOG NI G-YAS SU BSKOR BA'I TSUL GYIS
'GRO BAR SHES BAR BYA'O, ,DE NAS SHAR LHO'I MTSAMS SU GNAS NAS,
NUB BYANG MTSAMS KYI BAR DU SRAD BU BRKYANG STE THIG GDAB PA
DANG, YANG LHO NUB MTSAMS SU 'DUG LA BYANG SHAR MTSAMS SU SRAD BU

BRKYANG STE THIG GDAB PAR SHES PAR BYA'O, ,DE NAS SGO DANG SGO
KHYUD GDAB STE, DE LA THIG GI SNGAGS NI 'DI YIN TE, AOm BADZRA SU
TRA SA MA YA S'U TRA M'A TI KRA MA H'Um ZHES BYA'O, ,DZA DZA DZA
ZHES BYA BA'I DZA GSUM DANG, SGRUB PA'I GROGS MCHOG GIS SRANG BU
DRANG BAR BYA'O, ,DE

LA SGO THAMS CAD DANG SGO KHYUD NI BRGYAD CHAR BYA'O, ,SGO 'GRAM
DANG, KHA KHYER DANG LHA'I SNAM BU NI SGO'I PHYED KYI TSAD DO,
,TSON SNA LNGA'I SA NI KHA KHYER GYI PHYED KYI TSAD DO, ,RTA BABS
NI SGO'I SU MA 'GYUR DU BYA'O, ,PHYI'I DKYIL 'KHOR GYI PHYED NI
NANG GI DKYIL

'KHOR TE, ZUR BZHI PA, SGO BZHI PA, KA BA BRGYAD DANG, RTA BABS
MED PAR LEGS PAR THIG GDAB LA, DKYIL 'KHOR GYI DBUS SU SENG LDENG
GI PHUR BU 'OG RDO RJE RTZE GCIG PA LTA BU LA, STENG RDO RJE RTZE
LNGA LTA BUR BYAS TE, H'Um LAS BSKYED LA, AOm BADZRA K'I LIK'I
LI YA

SARBA BI GHN'A BAm H'Um PHAt, CES BRGYAR TZA BRGYAD BZLAS TE RDO
RJES BRDUNG BAR BYA'O, ,DE LA BTAGS PA'I SRAD BUS NANG GI DKYIL
'KHOR GYI PHYI ROL GYI RDO RJE PHRENG BA'I THIG GDAB PAR BYA'O,
,DE LA DKYIL 'KHOR BRGYAD 'DRA BA'I KA BRGYAD KYI THIG CHA MNYAM
PAR THIG GDAB PAR BYA STE, SHAR

PHYOGS KYI PHYI'I KA BA'I THIG NI, LHO PHYOGS KYI CHAR 'DUG LA
BYANG DU BLTAS TE THIG GDAB PAR BYA'O, ,NUB PHYOGS KYI CHA'I KA
BA'I THIG NI BYANG PHYOGS KYI CHAR GNAS LA LHO PHYOGS SU BLTAS TE
GDAB BO, ,BYANG PHYOGS KYI CHA'I KA BA'I THIG NI NUB PHYOGS SU
'DUG LA SHAR

@116A *, ,GYI PHYOGS SU BLTAS TE GDAB PAR BYA STE, LHO PHYOGS KYI
CHA'I KA BA'I THIG NI SHAR PHYOGS KYI CHAR 'DUG LA NUB TU BLTAS
TE GDAB BO, ,DA NI LUNG LAS GSUNGS PA'I THIG GDAB PA'I CHO GA
BSHAD PAR BYA STE, DE NAS THIG NI GDAB BYA BA, ,SRAD

BU NYIS 'GYUR DAG GIS TE, ,NAM MKHA' THAMS CAD CHAR 'GYUR BAS,
,TSAD MED PA NI TSAD YIN NO, ,BZANG PO SANGS RGYAS KUN GYI GNAS,
,PHYOGS RNAMS THAMS CAD MNYAM PA NYID, ,SHAR DANG NUB DANG BYANG
DANG LHOR, ,THIG BZHI BTAB PAS DKYIL 'KHOR

BRGYAD; ,ZUR BZHI PA LA SGO BZHI PA, ,KHYAMS RNAMS KYIS NI LEGS
PAR BSKOR, ,RTA BABS BZHI DANG YANG DAG LDAN, ,'OD ZER 'BAR BAS
'KHRIGS PA YI, ,DKYIL 'KHOR KUN GYI GRVA RNAMS DANG, ,SGO DANG
SGO KHYUD MTSAMS RNAMS SU, ,ZLA BA PHYED LA RAB GNAS

PA'I; ,RDO RJE RIN CHEN RNAMS KYIS SPRAS, ,MI MNYAM MED PAS ZUR
BZHI STE, ,DRAN DANG DBANG PO SGO BZHI'O, ,BSAM GTAN RNAMS NI RTA
BABS BZHI, ,TING 'DZIN KHA KHYER SHES PAR BYA, ,KHA KHYER LA
BRTEN RDO RJE'I BDAG ,GZUGS RNAMS LHA MOS MCHOD PA YIN, ,RGYAN
RNAMS KUN

GYIS DGRAM PA YANG, ,BSAM PA THAMS CAD RDZOGS BYED PA'O, ,GDUL
BYA SPYOD PA SNA TSOGS MCHOG ,DAR 'PHAN DRIL BU SGROGS PA YIN,
,ME LONG YE SHES RTAGS ME LOD, ,BYANG CHUB YAN LAG ME TOG PHRENG,
,DRA BA DRA PHYED RIN CHEN MCHOG ,NYI MA ZLA BA YANG DAG LDAN,
,KUN GRUB

MI ZAD BDE BA STE, ,BDE BA CHEN PO ZHES GRAGS PA'O, ,PHYI'I DKYIL
'KHOR RO, ,DE YI NANG GI DKYIL 'KHOR NI, ,DKYIL 'KHOR BRGYAD PA
DAG DANG MTSUNGS, ,RDO RJE'I THIG NI YONGS BTAB PAS, ,RDO RJE'I
'KHOR LO ZHES BYAR GRAGS, ,BYANG CHUB SEMS NI THEG PA CHE, ,RDO
RJE'I

THIG NI RAB BSKOR BAS, ,RDO RJE'I THIG NI YONGS BTAB LA, ,RDO RJE
'KHOR LO YANG DAG BRI, ,YANG DAG BRIS TE KUN GYI MCHOG ,THAR PA
CHEN PO'I RANG BZHIN 'GRO, ,THOG MA MED CING MCHOG NYID PAS,
,PHYOGS RNAMS THAMS CAD MNYAM PA YIN, ,AOm SUMBHA NI SUMBHA H'Um,
GRiHnA GRiHnA

@116B H'Um; GRiHn'A PA YA GRiHn'A PA YA H'Um, A'A NA YA HO,
,BHA GA B'A NA BADZRA R'A DZA H'Um PHAt CES BRJOD LA, DKYIL 'KHOR
LTE BA LA GNAS PA'I PHUR BU PHYUNG LA, 'OG NAS BSHAD PA'I TSON
SNA LNGAS PHUR BU'I KHA BKANG STE MNYAM PAR BYA'O, ,DE NAS MIG
GNYIS SU HR'I: LAS ZLA BA DANG NYI MA BSKYED

LA; KHRO BO'I LTA BAS KUN DU BLTAS TE SGO RNAMS DBYE'O, ,DE NAS
TSON SBYANGS PA BSHAD PAR BYA STE, AOm TZI TRA SA MA YE H'Um ZHES
BYA BAS, PHYAG RGYA 'DI DANG LDAN PAS TSON THAMS CAD LA LAN BDUN
BZLAS NA, RDO RJE'I RANG BZHIN DU 'GYUR RO ZHES BCOM LDAN 'DAS
RDO RJE 'CHANG CHEN POS GSUNGS SO, ,

DE LA PHYAG RGYA NI 'DI YIN TE, RDO RJE'I PHYAG RGYA GNYIS LAS
NI, ,MDZUB MO'I RTZE MO MNYAM SBYAR BAS, ,BYAS LA TSON RTZI THAMS
CAD NI, ,'BAR BA'I LTA BAS DGUG PAR BYA, ,HR'I: ZHES BYA BA'I
MTHAR KHRO BO TI R'INTI RI'I PHYAG RGYA BCINGS LA SBREL BAR
BYA'O, ,DE LA TSON RTZI DKAR PO LA NI,

DE BZHIN GSHEGS PA DKAR PO'I PHRA RAB RNAMS GZHUG PAR BYA'O, ,SER
PO LA NI SER PO'O, ,SNGON PO LA NI SNGON PO'O, ,LJANG GU LA NI
LJANG GU'O, ,DMAR PO LA NI DMAR PO BCUG NAS, JI SKAD DU BSHAD
PA'I 'BAR BA'I LTA BAS, MNGON PAR SBYANGS PA'I DUS SU YANG DANG
PO'I RDO RJE'I

THOG MAR TSON DGYE BA BRTZAM PAR BYA'O, ,TSON THAMS CAD DBANG
LDAN GYI PHYOGS NAS BRTZAMS TE BSKOR PHYOGS SU H'Um ZLOS SHING
DGYE LA, DE'I 'OG TU JI LTAR DGA' BAS TSON DGYE BAR BYA'O, ,DE LA
TSON DGYE BA'I RIM PA NI 'DI YIN TE, DMAR PO DANG, LJANG GU DANG,
SNGON PO DANG, SER

BO STE; DKAR PO NI THAMS CAD KYI NANG ROL DU'O, ,DE LTAR DKYIL
'KHOR BRIS NAS, DKYIL 'KHOR GYI LTE BAR SNA TSOGS PADMA'I GDAN
LA, DPAL RDO RJE SEMS DPA' MTSAN NYID SNGAR BSHAD PA LTA BU'I
LUGS MA LA SOGS PA'I GZUGS BKOD LA H'Um GIS KYANG BAR SNANG GI
PHYOGS

NAS SPYAN DRANGS NAS, GZUGS DANG GCIG TU BSRE BAR BYA'O, ,DE
BZHIN DU THAMS CAD LA'ANG SHES PAR BYA'O, GANG GI PHYIR LHA THAMS
CAD KYI YANG DGOD PA'I SNYING PO NI H'Um 'DI NYID DO, ,DE LA DE'I
MDUN DU RDO RJE YID LAS BYUNG BA SKU MDOG DMAR SKYA, DE BZHIN
GSHEGS PA LNGA'I COD PAN

@117A *, ,CAN; G-YON PA'I RDO RJE KHU TSUR GYIS ME TOG CAN GYI
GZHU BSNAMS PA, PHYAG G-YAS PA RDO RJE RTZE GCAG PA'I MDE'U CAN
GYI MDA' GSOR BA LA BRTZON PA'O, ,DE'I G-YAS LOGS SU RDO RJE K'I
LI K'I LI SKU MDOG RDO RJE YID LAS BYUNG BA DANG MTHUN PAS, RDO
RJE KHU TSUR

BCINGS PA'I PHYAG GNYIS KYIS RANG GI THUGS KA'I PHYOGS SU DANG
PO'I RDO RJE RTZE LNGA PA MDOG DMAR PO BSNAMS NAS 'KHYUD PA'I
TSUL DU BZHUGS PA'O, ,DE'I RGYAB TU RDO RJE DRAN PA SKU MDOG DMAR
SKYA, PHYAG G-YAS NA CHU SRIN GYI RGYAL MTSAN BSNAMS PA PHYAG
G-YON GYI BA DAN LA

BSNYEMS PA DANG BCAS PAS BZHUGS PA'O, ,DE'I G-YON LOGS SU RDO RJE
BSNYEMS PA DANG BCAS PA'I GSER BTZO MA LTA BU'I MDOG CAN, RDO RJE
KHU TSUR GYIS RDO RJE RTZE LNGA PA GNYIS BSNAMS TE, DKU GNYIS SU
BSNYEMS PA DANG BCAS PA DBU G-YON DU CUNG ZAD 'DUD LA SGEG PA

DANG BCAS PA'O, ,NANG GI DKYIL 'KHOR GYI DE NYID KYI SHAR LHO'I
MTSAMS SU RAB TU DGA' BA SKU MDOG RDO RJE YID LAS BYUNG BA DANG
MTHUN PA'O, ,LHO NUB MTSAMS SU RAB TU DGA' BA SKU MDOG K'I LI K'I
LI DANG MTHUN PA'O, ,NUB BYANG MTSAMS SU SPYAN MA SKU MDOG RDO
RJE DRAN

PA DANG MTHUN PA'O, ,BYANG SHAR MTSAMS SU DPAL CHEN MO RDO RJE
BSNYEMS PA DANG MTHUN PA'O, ,DE DAG KYANG GO RIMS JI LTA BA BZHIN
DU, ME TOG GI ZA MA TOG DANG, SPOS KHANG DANG, MAR ME'I SDONG BU
DANG, DRI'I DUNG CHOS RANG GI SPYI BO'I PHYOGS SU THAL MO KHA
PHYE BAS 'DZIN

PA'O, ,RDO RJE PHRENG PA'I PHYI ROL GYI NANG DU SHAR PHYOGS SU
BCOM LDAN 'DAS MI BSKYOD PA SKU MDOG DKAR PO RTZE LNGA PA BSNAMS
PA SA GNON GYI PHYAG RGYAS BZHUGS PA'O, ,DE'I G-YAS PHYOGS SU
PHYAG NA RDO RJE DANG DRIL BU BSNAMS SHING G-YON PA BSNYEMS PA
DANG BCAS PA'O, ,G-YON

DU 'JAM DPAL GZHON NUR GYUR PA NAM MKHA'I MDOG CAN, GZHON NU'I
CHA LUGS 'CHANG BA, 'DZUM PA DANG BCAS PA PHYAG BZHI RAL GRI BZHI
DE BZHIN GSHEGS PA RNAMS LA 'DEBS PA'O, ,RDO RJE PHRENG BA'I NANG
GI LHO PHYOGS SU RIN CHEN 'BYUNG LDAN BEE d'U RYA SDO

@117B BSANGS LTA BU'I MDOG CAN, RDO RJE RIN PO CHE MCHOG SBYIN
PA'I PHYAG GIS BSNAMS PA'O, ,DE'I G-YAS LOGS SU BYANG CHUB SEMS
DPA' NAM MKHA'I SNYING PO SKU MDOG MARGAD LTA BU RANG GI MGO LA
DBANG BSKUR BA'I PHRENG BA RANG NYID KYIS 'CHING BA ZHAL RNAM PAR
BZHAD PA'O, ,G-YON

LOGS SU NAM MKHA' MDZOD SKU MDOG SNA TSOGS PA, PHYAG NA RDO RJE
DANG, SNA TSOGS DRIL BU BSNAMS NAS RDO RJE BSNYEMS PA 'GYING NAS
BZHUGS PA ZHAL RNAM PAR BZHAD PAR MDZAD PA'O, ,RDO RJE PHRENG
BA'I NANG GI NUB PHYOGS SU 'OD DPAG TU MED PA GSER BTZO MA LTA
BU'I MDOG CAN

PADMA BSNAMS PA CHOS KYI 'KHOR LO'I PHYAG RGYAS CHOS STON PAR
MDZAD PA'O, ,DE'I G-YAS LOGS SU 'JIG RTEN DBANG PHYUG SKU MDOG
DMAR SKYA, G-YON BSNYEMS PAS PADMA'I SDONG BU 'DZIN PA PHYAG
G-YAS PAS RANG GI THUGS KAR PADMA KHA 'BYED PAR MDZAD PA'O,
,G-YON

LOGS SU SEMS BSKYED MA THAG TU CHOS KYI 'KHOR LO BSKOR BA GSER
GYI MDOG CAN, PHYAG G-YON PA GDAN LA BRTEN PA, PHYAG G-YAS PA'I
GUNG MO'I RTZE MOR RDO RJE 'KHOR LO RTZIBS BRGYAD PA RANG GI
THUGS KA'I PHYOGS SU BSKOR BA'I TSUL DU BSNAMS PA ZHAL RNAM PAR
BZHAD

PAS BZHUGS PA'O, ,RDO RJE PHRENG BA'I NANG GI BYANG PHYOGS SU DON
YOD GRUB PA SKU MDOG SNA TSOGS PA MI 'JIGS PA SBYIN PA'I PHYAG
RGYAS SNA TSOGS RDO RJE BSNAMS PA'O, ,DE'I G-YAS LOGS SU RDO RJE
KHU TSUR GSER GYI MDOG CAN DAM TSIG GI KHU TSUR GYIS RDO RJE RTZE
LTA BA

BSNAMS NAS ZHAL RNAM PAR BZHAD NAS BZHUGS PA'O, ,DE'I G-YAS LOGS
SU RDO RJE GNOD SBYIN SKU MDOG SNGON PO RDO RJE MCHE BA RNAM PAR
GTZIGS PA 'BAR BA'I PHRENG BA KUN DU 'KHRIGS PA'I 'OD MNGA' BA
'JIGS PAR MDZAD PA, HA HA ZHES GSAL BAR BZHAD PA'I ZHAL GYIS

BZHUGS SHING, RDO RJE KHU TSUR GNYIS KYIS RDO RJE MA CHE BA'I
MTSON CHA BSNAMS NAS ZHAL GYI GRVA GNYIS SU 'JOG PAR BZHUGS PA'O,
,PHYI'I DKYIL 'KHOR GYI LHA'I SNAM BU LA SHAR LHO MTSAMS KYI
PHYOGS SU RDO RJE SGEG MO RDO RJE YID LAS BYUNG BA'I MDOG CAN,
RDO RJE KHU TSUR GNYIS

@118A *, ,KYIS RDO RJE RTZE LNGA PA GNYIS BSNAMS NAS GNYIS KA
BSNYEMS PAR BYAS TE DBU G-YON DU 'DUD PAS PHYAG 'TSAL BA'O, ,LHO
NUB MTSAMS SU RDO RJE BZHAD PA RDO RJE K'I LI K'I LI DANG MDOG
'DRA BA PHYAG G-YAS NA SO'I PHRENG BA GNYIS DANG LDAN PA'I RDO
RJE GNYIS BSNAMS NAS BZHAD

PA'I TSUL DU MDZAD PA G-YON GYI GDAN LA BRTEN TE BZHUGS PA'O,
,NUB BYAD DU RDO RJE GLU MA CHEN MO SKU MDOG RDO RJE DRAN PA DANG
MTHUN PA, RDO RJE PI WANG BRDUNG BA LA BRTZON PAR MDZAD PA'O,
,BYANG SHAR MTSAMS SU RDO RJE GAR MA RDO RJE BSNYEMS PA DANG
MTHUN PA PHYAG GNYIS KYIS RTZE GSUM PA BSNAMS TE

GAR MDZAD PA'O, ,NANG DANG PHYI ROL DU BCAS PA'I SHAR GYI SGO
GNYIS SU RDO RJE GZUGS SKU MDOG RDO RJE YID LAS BYUNG BA DANG
MTHUN PA, PHYAG NA ME LONG BSNAMS PA'O, ,LHO PHYOGS KYI SGO GNYIS
SU RDO RJE SGRA SKU MDOG K'I LI K'I LA DANG MTHUN PA, BYANG
PHYOGS KYI SGO GNYIS SU RDO RJE RO SKU

MDOG RDO RJE BSNYEMS PA DANG MTHUN PA, PHYAG NA RO'I SNOD BSNAMS
PA'O, ,DE'I PHYIR 'DI DAG NI RDO RJE LCAGS KYU LA SOGS PA NYID
YIN PAR 'DOD DE, ME LONG DANG, PI WANG DANG, DRI'I SNOD DANG,
RO'I SNOD NI GZUGS LA SOGS PA'I PHYAG MTSAN YIN LA, RDO RJE LCAGS
KYU LA SOGS PA'I PHYAG

MTSAN NO ZHES RTZA BA'I RGYUD LAS GSUNGS PA YIN PAS SO, ,PHYI'I
DKYIL 'KHOR GYI SHAR GYI KHYAMS KYI NANG DU, 'DOD PA'I KHAMS KYI
DBANG PHYUG DANG, ,TSANGS PA DANG, LHA CHEN PO DANG, KHYAB 'JUG
DANG, BRGYA BYIN CHUNG MA DANG BCAS PA BRI'O, ,LHOR NYI MA DANG,
ZLA BA DANG, SBEN PA

DANG; MIG DMAR RO, ,NUB TU STOBS KYI LHA, DPYID KYI LHA, RGYAL
BA, RGYAL BA NOR SBYIN, RLUNG LHA, ME LHA, LUS DAN PO RNAMS
BRI'O, BYANG DU 'PHAGS PA DANG, GSHIN RJE TSOGS KYI BDAG PO DANG,
CHU LHA LA SOGS PA RNAMS SNGAR BSHAD PA'I RIM GYIS CHU LHA'I
MTHAR THUG

GI BAR DU CHUNG MA DANG BCAS PAR 'PHAGS PA DE KHO NA NYID BSDUS
PA LAS GSUNGS PA'I PHYAG RGYA CHEN POS BRI BAR BYA'O, ,DE LA DPAL
RDO RJE SEMS DPA' LA SOGS PA NAS RDO RJE GZUGS KYI BAR DU NI SEMS
DPA'I SKYIL MO KRUNG GIS BZHUGS PA'O, ,RDO RJE SEMS DPA' NI SHAR

@118B PHYOGS SU GZIGS NAS BZHUGS PA'O, ,LHAG MA RNAMS NI RANG GI
BDAG PO LA GZIGS PAR BRI BAR BYA'O, ,DE LTAR DKYIL 'KHOR CHEN PO
BRIS NAS PHYI DRO'I DUS SU MTSAMS LA BABS PA NA, DPAL RDO RJE
H'Um MDZAD KYI SBYOR BA BYAS LA KHRO BO TI R'INTI RI BCINGS TE,
BADZRA DANG H'Um BZHI ZLOS

SHING DKYIL 'KHOR CHEN POR 'JUG PAR BYA'O, ,DE NAS BSKOR BA LAN
BDUN BYAS LA LHAG PA DANG MA TSAD BA RNAMS KYI NYES PA ZHI PAR
BYA BA'I PHYIR, RDO RJE DRIL BU DKROL LA DKYIL 'KHOR LA BLTA BAR
BYA'O, ,DE NAS ME TOG GI PHRENG BA BCOM LDAN 'DAS LA PHUL LA, GAR
BYA

BA'I TSUL GYIS BLANGS TE, PHRENG BAS DBANG BSKUR BA'I SNGAGS KYIS
RANG GI MGO LA BCINGS NAS SGO DBYE BA JI LTA BA BZHIN BYA'O, ,DE
NAS DPAL RDO RJE SEMS DPA'I RNAL 'BYOR BYAS LA, SU RA TA BADZRO
HAm ZHES BYA BA LA SOGS PA DANG, GZHAN YANG RANG GI MING BRJOD
CING

BCOM LDAN 'DAS RDO RJE SEMS DPA'I PHYAG RGYA CHEN PO BCINGS TE,
H'Um AA ZHES BYA BA DANG, DPAL RDO RJE SEMS DPA'I DKYIL 'KHOR GYI
LTE BAR RANG GI RDO RJE'I GZUGS SU BSAM PAR BYA'O, ,DE NAS H'Um
BADZRA HAm ZHES RDO RJE'I NGA RGYAL DU RNAM PAR BSAMS LA H'Um
BADZRA STVA H'Um ZHES BYA BAS, RDO RJE

DE RDO RJE SEMS DPA'I PHYAG RGYA CHEN PO'I NGO BO NYID DU BDAG
NYID BSAM PAR BYA'O, ,DE BZHIN DU RDO RJE RO'I BAR GYI PHYAG RGYA
CHEN PO BCINGS LA H'Um AA ZHES BYA BA DANG, RDO RJE'I GZUGS SU
RO'I SNOD BSAM MO, ,DE NAS H'Um BADZRA RA SA BHA DZA NO HAm ZHES
BYA BA DANG, PHYAG RGYA'I NGA RGYAL DU BSAMS LA,

H'Um BADZRA RA SA RO HAm ZHES BYA BAS PHYAG RGYA'I GZUGS DE RDO
RJE RO'I PHYAG RGYA CHEN PO'I NGO BO NYID DU BDAG NYID BSAM PAR
BYA'O, ,DE NAS RDO RJE BSDU BA DANG MTSAN BRGYA RTZA BRGYAD KYIS
BSTOD PA DE BZHIN BYAS LA, RDO RJE CAN GYI SPYAN SNGAR RDO RJE
SEMS DPA'I SKYIL MO KRUNG GIS 'DUG LA, YONGS SU BRTAGS

PA'I DKYIL 'KHOR DER GSANG BA'I LCAGS KYUS BCOM LDAN 'DAS 'KHOR
DANG BCAS PA SPYAN DRANGS LA, DE BZHIN DU RDO RJE GNOD SBYIN GYIS
BGEGS BSKRAD PA LA SOGS PA BYAS TE, RDO RJE KHU TSUR GYIS SGO
BCAD LA, RDO RJE GNOD SBYIN GYIS SRUNG BAS THAMS CAD YANG DAG PAR
BSRUNGS

@119A *, ,TE; DE BZHIN DU MCHOD YON PHUL NAS DANG PO'I RDO RJE
BSGRUB PAR BYA'O, ,DE NAS DE BZHIN DU LHA THAMS CAD KYI LJAGS LA
H'Um BSAMS NAS, DPAL RDO RJE SEMS DPA' LA SOGS PA NAS, CHU LHA'I
MTHAR THUG PA'I BAR DU LAS KYI PHYAG RGYA DANG, PHYAG RGYA CHEN
PO NYE BAR

BSTAN NAS DBANG BSKUR BA'I PHYAG RGYA RNAMS KYIS DE RNAMS DBANG
BSKUR LA MCHOD YON PHUL TE, BUM PA GANG BA LA SOGS PAS BCOM LDAN
'DAS 'KHOR DANG BCAS PA MCHOD PAR BYA'O, ,DRIL BU MCHOG BRTAG
RGYAL MTSAN DAG ,GRVA RNAMS SU NI GZHAG PAR BYA, PHYI YI MTSAMS
KYI

GNAS SU NI, ,BUM PA YAL GAR BCAS PAS MDZES, ,PHYAG NA RDO RJE'I
SPYAN SNGAR YANG, ,BUM PA SBOS CHUS GANG BA GZHAG ,GANG ZHIG RDO
RJER BCAS PA LA, ,NAGS KYI LCAG MAS BZLAS PA BRJOD BYA, ,'DI
SKAD STON PAR 'GYUR TE, RTZA BA NAG PO RA RI MED PA, LTO BA CHE
BA, MGRIN

PA MTHO BA, MCHU 'PHYANG BA, BYU RU DANG, GSER DANG DNGUL DANG,
DUNG DANG, MU TIG DANG, PADMA R'A GA STE, RIN PO CHE THAMS CAD
DANG, BRi HA TI DANG KAndA KA RI DANG, HA SA DANG, DAndA AUTPALA
DANG, AA PA RA DZI TA DKAR PO STE SMAN THAMS CAD DANG, 'BRAS S'A
LU DANG, NAS DANG, GRO DANG TIL

DANG MA SHA STE 'BRU THAMS CAD DANG, TZANDAN DKAR PO LA SOGS PA
DANG LDAN PA'I CHU DANG, ME TOG DKAR PO DANG, DRI SHIN TU ZHIM PA
RNAMS KYIS YONGS SU BKANG LA, PHYI ROL KUN DU DRI ZHIM POS BYUGS
TE, ME TOG GI PHRENG BA BTAGS LA, RANG GI LHA'I PHYAG RGYAS MTSAN
PA DANG,

MGUL BAR RAS TZAM PA DKAR POS DKRIS LA, 'BRAS BU DANG LO MA BZANG
PO DANG LDAN PA'I YAL GAS KHA BRGYAN PA, DANG PO'I RDO RJES YONGS
SU BZUNG BA'I ME TOG GI LCUG MA LA BRGYA RTZA BRGYAD KYI BAR DU
BZLAS SHID H'Um YANG BZLAS LA, PHYI ROL KUN DU LHA RE RE ZHING
DBUL BAR BYA STE, DE LA

DANG POR DPAL RDO RJE SEMS DPA'I MDUN DU GCIG DBUL BAR BYA'O,
,YANG BUM PA GCIG 'JUG PA'I SGOR MNGON DU PHYOGS PAR GZHAG GO,
,DE LTAR BUM PA PHUL NAS BUM PA GANG BA YANG SO SOR DBUL BAR
BYA'O, ,DE LTAR 'BYOR BAR MA GYUR NA BCOM LDAN 'DAS LA BUM PA
GCIG ,

@119B LHAG MA RNAMS LA BUM PA BCU DANG, BUM PA GANG BA YANG DBUL
BAR BYA STE, BCU LAS NI NYUNG BAR MI BYA'O ZHES GSUNGS PA'I PHYIR
RO, ,DE LTAR BUM PA RNAMS DANG, BUM PA GANG BA YANG PHUL NAS, RAS
ZUNG 'BUM MAM, KHRI'AM, STONG PHRAG GCIG GAM, LHA RE RE ZHING RE
RE RDO RJE

RIN PO CHE DANG H'Um GNYIS BZLAS LA DBUL BA DANG, BLA RE RGYAL
MTSAN DANG, BA DAN SNA TSOGS PA RNAMS KYANG BCOM LDAN 'DAS 'KHOR
DANG BCAS PA RNAMS LA DBUL BAR BYA'O, ,ME TOG GI SHING BRGYA'AM,
BZHI'AM, ME TOG THAMS CAD SNGAR BSHAD PA'I ME TOG GI RIG SNGAGS
KYIS DBUL BA

DANG; DRI THAMS CAD KYANG DRI'I RIG SNGAGS KYIS DBUL BA DANG, GA
PUR DANG, AA GA RU DANG, TU RU SKA DANG, TZANDAN LA SOGS PA BDUG
PA RNAMS NI BDUG PA'I RIGS SO, ,KHA ZAS ROB RGYAL SOGS PA NI AA
K'A RO ZHES BYA BA LA SOGS PAS SO, ,MAR ME LA SOGS PA NI MAR ME'I

RIG SNGAGS MNGON PAR BZLAS LA, BADZRA SPHA RA nA KHAm ZHES BRJOD
LA BCOM LDAN 'DAS 'KHOR DANG BCAS PA LA DBUL BAR BYA'O, ,MA 'BYOR
NA BCU LAS NYUNG BAR MI BYA'O, ,MAR ME'I SNOD BU DANG BCAS PA'I
SNOD CHEN PO STONG GZHAG PAR BYA STE, THA NA MAR ME'I SNOD CHEN
PO BZHI

MAR ME'I RIG SNGAGS NYID BZLAS LA DBUL BAR BYA'O, ,ROL MO BRGYA
STONG NGAM ROL MO SIL SNYAN H'Um GIS ROL MO'I PHYAG RGYA DANG
LDAN PAS BZLAS LA DBUL TE, RDO RJE KHU TSUR GNYIS KYI LAG PA'I
SOR MO RNAMS KYIS ROL MO BRDUNG BA RNAM PA BCU PO 'DI LTA STE, PI
WANG DANG, GLING BU

DANG; RNGA DANG, MU KUNBA DANG, CHA LANG DANG, RNGA BO CHE DANG,
RDZA RNGA DANG, RNGA RINGS DANG, KUN DZA DANG, TI MI LI BRDUNG
PA'I TSUL DU BYED PA'O, ,PHYI ROL GYI GAR LA SOGS PA YANG H'Um
NYID KYIS DBUL BAR BYA'O, ,DAR DPYANGS 'PHYANG BA DANG, ME TOG GI
CHUN PO DANG, RNGA YAB

KYIS RNAM PAR BRGYA NA PA DANG, DRA BA DANG, DRA BA PHYED PAS
SPRAS PA DANG, ZLA BA PHYED PA DANG BCAS PAS NYE BAR MDZES PAR
BYAS PA DANG, RTA DANG, GLANG PO CHI DANG, BA GLANG GI KHYU MCHOG
SHIN TU BRTAGS PA RNAMS KYANG DBUL BAR BYA'O, ,RTA BABS YID DU
'ONG BA DRIL BU LA SOGS PA DANG

@120A *, ,BCAS PA YANG DBUL BAR BYA'O, ,DE NAS RDO RJE MTSON CHA
MA LA SOGS PA LAS KYI PHYAG RGYA RNAM PA BCU GNYIS 'OG NAS BSHAD
PA'I MTSAN NYID DANG LDAN PAS BCOM LDAN 'DAS 'KHOR DANG BCAS PA
YANG DAG PAR MCHOD LA, AOm GYIS RIN PO CHE SNA BDUN DANG, ,

DPAG BSAM GYI SHING DANG, KHA ZAS RO BRGYA DANG GLU DANG GAR LA
SOGS PA'I SPRIN RNAMS SBRUL LA, DPRAL BA'I PHYOGS SU THAL MO
KHONG STONG DU SBYAR LA, AOm SARBA BID P'U RA AA BRTA YA AA BRTA
YA HO, ,ZHES BYA BAS DE RNAMS DBUL BAR BYA'O, ,DE NAS AOm AA K'A
RO MU KHAm SARBA DHARMA n'Am, A'A DYA

NUTPANNA TV'A TA, CES PAS MNGON PAR BZLAS LA, 'DI NYID BRJOD CING
PHYI ROL DU GTOR MA SBYIN PAR BYA'O, ,DE NAS RDO RJE ME LTAR RAB
TU 'BAR BA DANG, RDO RJE GNOD SBYIN DANG, RDO RJE SPYAN LA SOGS
PAS SBYIN SREG BYAS LA DPAL RDO RJE SEMS DPA'I DKYIL 'KHOR GYI
TSUL GYIS THAB KYI DBUS

SU ME TOG GIS BZHUGS SU GSOL LO, ,H'Um ZLOS SHING MAR LA SOGS
PA'I RDZAS LA SBYIN SREG BRGYA RTZA BRGYAD DBUL BAR BYA'O, ,DE
NAS RDO RJE YID LAS BYUNG BA LA SOGS PA NAS, RDO RJE RO'I BAR, AA
H'Um ZLOS SHING RE RE LA SBYIN SREG BDUN BDUN DBUL BAR BYA'O, ,DE
NAS PHYAG 'TSAL BA LA SOGS

PA SNGON DU 'GRO BAS SNGOM PA BZUNG LA, AOm SARBA YO GA TZITTA AU
TP'A DA Y'A MI ZHES BYA BAS BYANG CHUB CHEN PO'I SEMS BSKYED LA,
G-YAS PA'I RDO RJE KHU TSUR GYIS DANG PO'I RDO RJE BLANGS NAS,
RANG GI SNYING GAR LEGS PAR BZHAG STE, H'Um ZHES BYA BAS RDO RJE
BSKYED LA, 'DI SKAD CES BRJOD

PAR BYA STE, SU RA TA SA MA YA STVAm HO, BADZRA SIDDHA YA TH'A SU
KHAm, DE NAS SGOR BZHAG PA'I BUM PA'I CHUS BDAG NYID LA DBANG
BSKUR LA, RAS DMAR PO'I GOS ZUNG GON ZHING ME TOG PHRENG BA BTAGS
PA DANG, GDONG DRI ZHI MA POS BYUGS LA, JI SKAD DU BSHAD PA'I GAR
LAS BYUNG BA'I RDO RJE THAL MO

BCINGS NAS DE DANG ME TOG BLANGS TE, DE SNYING GA'I PHYOGS SU
BSKOR NAS BZHAG LA, BADZRA BADZRA H'Um ZHES BYA BAS ZLOS SHING
SLOB DPON 'JUG PAR BYA'O, ,SHAR PHYOGS KYI SGOR BADZRA AAm KU SHA
DZA: ZHES BRJOD LA RDO RJE LCAGS KYUS BDAG NYID DGUG PAR BYA'O,
,YANG LHO PHYOGS KYI

@120B SGOR DKYIL 'KHOR CHEN PO DER DE BZHIN DU 'JUG PAR BYA STE,
BADZRA P'A SHA H'Um ZHES BRJOD LA, RDO RJE BSDAMS PA LAS ZHAGS
PAS BDAG NYID GZHUG PAR BYA'O, ,DE NAS NUB PHYOGS KYI SGOR DE
BZHIN DU BDAG NYID ZHUGS LA, BADZRA SPHO tA BAm ZHES BYA BAS RDO
RJE LCAGS SGROG BCINGS TE BDAG NYID

BCING BAR BYA'O, ,YANG BYANG PHYOGS KYI SGOR ZHUGS LA BADZRA A'A
BE SHA AA: ZHES BYA BAS BDAG NYID DBANG DU BYA'O, ,YANG SHAR
PHYOGS KYI SGOR ZHUGS LA, MA H'A RA TA SU dI dHA SU TO shYA SU BO
shYO BADZRA STVA AA DHYA SI DHYA MAm ZHES BRJOD DE, RDO RJE GAR
LAS BYUNG BA'I BCOM LDAN 'DAS KYI PHYAG RGYA CHEN PO

BCINGS LA PHYAG BYA'O, ,DE SKAD ZHUGS NAS MGON LA PHYAG BYAS TE,
G-YON PA'I RDO RJE MIG DANG NI, ,G-YON BSNYEMS 'DZUM PA'I MCHOG
GI NI, ,ROL PA'I MIG NI BTZUM PAR BYA, ,ZHES GSUNGS PA'I PHYIR
RO, ,AOm PA RA MA SU KHAm AA SHA YA, SU LA LI TA BI LA SYA NA MI
TA TA MI TO TA, BHA GA B'A NA

TA MA DZA: H'Um BAm HO: HI HI HI HI HI HI PRA T'I TZTSA KU SU MA
AA NYTZA LI N'A THA ZHES BYA BA NI PHYAG 'TSAL BA'I RIG SNGAGS
SO, ,YANG GZHUG PA'I PHYAG RGYA BCINGS LA, DKYIL 'KHOR LAN GSUM
BSKOR BYA'O, ,DE NAS YANG MDUN DU 'DUG LA DE KHO NA NYID 'DI LAN
CIG BRJOD PAR BYA STE, 'DOD CHAGS CHEN

PO BDE BA CHE, ,RDO RJE CHOS NI NOR CHE ZHING, ,YE SHES CHEN PO
LAS CHE BA, ,RDO RJE SEMS DPA' DENG BDAG 'GRUB, ,DZA: H'Um PAm
HO: PRA SIDDHA MAm, DE NAS RDO RJE CHU 'THUNGS LA, ,AAS BDAG NYID
LA DBAB PAR BYAS TE, AA, YANG G-YON PA'I RDO RJE KHU TSUR GYIS
RDO RJE SEMS MA BDAG

NYID LA DBAB PAR BYA STE, AOm AA ZHES BYA BA LAN BRGYA RTZA
BRGYAD BZLAS LA, BCOM LDAN 'DAS RDO RJE SEMS DPAS BDAG NYID KUN
DU GANG BAR BSAM MO, ,DE NAS H'Um GIS ME TOG GI PHRENG BA DOR LA,
DE SLAR BLANGS TE RANG GI MGO LA DE NYID BCING BAR BYA'O, ,DE NAS
DE NYID KYI GDONG G-YOGS

BKROL LA, DE NYID ZLOS SHING RDO RJE SEMS DPA' NAS BRTZAMS TE,
RDO RJE GZUGS KYI BAR GYIS DKYIL 'KHOR BLTA BAR BYA'O, ,TI shthA
BADZRA ZHES BYA BA LA SOGS PA GZHUG PA'I PHYAG RGYA SNYING GAR
DGROL BAR BYA'O, ,DE NAS BCOM LDAN 'DAS KYI PHYAG RGYA CHEN PO
BCING BAR BYA'O, ,BCOM

@121A *, ,LDAN 'DAS LA RDO RJE'I LTA BAS BLTA ZHING, JI SRID BCOM
LDAN 'DAS KYI MTHONG BA SNANG NAS DNGOS GRUB THAMS CAD STZOL BA
DE SRID KYI BAR DU BZLAS PAR BYA'O, ,DE NAS RDO RJE THAL MO BSKOR
LA 'DUG ,SHIS PA BRJOD PA'I TSUL GYIS BDAG NYID SNYING GAR BZHAG
LA,

MTSAN BRGYA RTZA BRGYAD LA SOGS PA'I BSTOD PA BYAS LA, 'DOD CHAGS
RDO RJE LA SOGS PA, GSANG BA'I MCHOD PA BZHIS BCOM LDAN 'DAS YANG
DAG PAR MCHOD DE, GLU DANG ROL MO LA SOGS PAS KYANG MCHOD LA,
YANG BCOM LDAN 'DAS KYI PHYAG RGYA CHEN PO BCINGS TE, BCOM LDAN

'DAS LA RDO RJE'I LTA BAS BLTAS NAS RDO RJE THAL MOS BSKOR BAS
BCOM LDAN 'DAS LA PHYAG BYA'O, ,PHYAG BYAS NAS KYANG, ME TOG LA
SOGS PA'I DBANG BSKUR BA BLANG BAR BYA STE, DE YANG DANG PO KHO
NAR DANG PO RDO RJES BZUNG BA'I ME TOG GI YAL GA LAS RNAM PAR
RGYAL BA'I BUM PA LA

SNGAGS 'DI BZLAS BRJOD NYI SHU RTZA GCIG BYA STE, AOm MA H'A SU
KHA BADZRA AA MO GHA SA MA YO DA KA SIDDHA AA BHI shINYTZA, SARBA
SU KHA SO MA NA SYA NI AA NI AA DA DA KU RU KU RU DZA: H'Um BAm
HO: DE NAS RDO RJE SEMS DPAR BDAG NYID BYIN GYIS BRLABS LA, DAM
TSIG GI PHYAG RGYAS RANG GI RNAL 'BYOR CHEN PO

LAS BSHAD PA'I GNAS RNAMS SU LHA THAMS CAD DGOD PAR BYA STE, PHYI
ROL GYI DKYIL 'KHOR GYI NANG DU SNA TSOGS PADMA'I STENG DU PHYAG
RGYA CHEN POS 'DUG LA, ME TOG LA SOGS PAS BDAG NYID YANG DAG PAR
MCHOD DE, MCHOD YON BLANGS NAS DPAL RDO RJE SEMS DPA'I SKU GZUGS

RANG GI MGO LA BZHAG STE, MTSAN BRGYA RTZA BRGYAD PAS BSTOD LA,
RDO RJE KHU TSUR GYIS RNAM PAR RGYAL BA'I BUM PA BLANGS LA, AOm
BADZRA AA BHIshINYTZA H'Um ZHES BRJOD DE, DES BDAG NYID DBANG
BSKUR BAR BYA ZHING CHU DE BTUNG BAR BYA'O, ,AOm MA H'A SU KHA
BADZRA SATVA DZA: H'Um BAm HO: SU RA TA SATVAm ZHES BYA

BAS; THOG MAR RDO RJE RANG GI MGO LA BCINGS TE, BZLAS BRJOD BRGYA
RTZA BRGYAD BYA'O, ,DE NAS SNGAR BSHAD PA'I PHYAG RNAMS NI DBANG
BSKUR THAMS CAD YANG DAG PAR BLANGS TE, LUGS MA'AM, BRKOS MA'AM,
BRIS PA'AM, BYAS PA'I SANGS RGYAS KYI PHRENG BA LA SOGS PA DANG
LDAN

@121B PA'I COD PAN RDO RJE RIN PO CHE'I SNGAGS DANG, PHRENG BA'I
DBANG BSKUR BA'I SNGAGS BZLAS PAS BDAG NYID LA DBANG BSKUR BAR
BYA'O, ,DE NAS RDO RJE DANG, BDAG PO DANG, MING GI DBANG BSKUR
BLANGS LA, DNGOS GRUB KYI BRTUL ZHUGS BLANG BAR BYA'O, ,DE NAS ME
TOG LA SOGS PA

DANG; PHYAG RGYA'I MCHOD PA BCU GNYIS KYIS BDAG NYID MCHOD PAR
BYA'O, ,DE NAS DE KHO NA NYID KYIS BZUNG LA, CHOS KYI DRIL BU
DKROL BAR BYA ZHING, DAM TSIG GI PHYAG RGYA CHEN POR BYIN GYIS
BRLABS LA, H'Um ZHES BYA BA BRJOD PAR BYA'O, ,DE NAS BCOM LDAN
'DAS LA PHYAG BYAS LA SNGAGS BZUNG STE,

TSIGS SU BCAD PA LNGAS RJES SU GNAD PA DANG, GZENGS BSTOD PA
DANG, LUNG BSTAN PA BLANG BAR BYA'O, ,BDAG LA BYIN GYIS BRLAB PAR
BYA STE, JI LTAR 'DOD PA'I CHO GAS BCOM LDAN 'DAS RAB TU BSGRUBS
LA PHYIR DBYUNG BAR BYA'O, ,SLOB DPON GYI LAS KYI CHO GA RGYAS PA
RDZOGS SO,, ,,

DE NAS SNGAR BSHAD PA'I CHO GNYID KYIS SLOB MA GZHUG PAR BYA STE,
SLOB DPON GYI SA LNGA PO BCAS PA 'DI NYID BCINGS LA, SLAR YANG
GZHUG STE, CHO GA THAMS CAD RJES SU SPYAD NAS, BCOM LDAN 'DAS LA
PHYAG BYAS NAS, 'DI SKAD CES BRJOD PAR BYA STE, KHYOD SNGON KHYIM
LA DGA'

BA YIS, ,SRID PA'I DGE BA DAG PA'I PHYIR, ,'DOD PA KUN GYI DNGOS
GRUB CES, ,'GRO BA KUN KYANG GRUB PAR GYIS, ,DE NAS BCOM LDAN
'DAS LA MCHOD PA THAMS CAD YANG DAG PAR MCHOD DE, SLOB MA GZHUG
PAR BYA'O, ,DE LA BSLAB PA'I GZHI LNGA BLANGS PA'AM, DGE

SLONG NGAM, DGE SLONG GI BSLAB PA YONGS SU BZUNG BAS SDOM PA
BZUNG LA, DES SLOB DPON LA PHYAG BYAS NAS 'DI SKAD CES BRJOD PAR
BYA STE, DGA' CHEN KHYOD BDAG STON PA BAS, ,SLOB DPON KHYOD NI
DGONGS SU GSOL, ,BYANG CHUB SEMS NI TSUL BSTAN PA, ,MGON PO CHEN

PO BDAG 'TSAL LO, ,DAM TSIG DE NYID BDAG LA GSOL, ,SDOM PA RNAMS
KYANG STZAL DU GSOL, ,DE NAS RDO RJE GNOD SBYIN YONGS SU BZLAS
PA'I RAS DMAR PO BZANG PO GCIG GIS SMAD G-YOGS BYA, ,GCIG GIS
STOD G-YOGS BYAS LA, YANG RDO RJE LCAGS KYU DANG, ZHAGS PA

@122A *, ,DANG; LCAGS SGROG DANG, RDO RJE 'BEBS PA'I GDONG G-YOGS
LA YONGS SU BZLAS LA DES SLOB MA GDONG G-YOGS PA DANG, ME TOG GI
PHRENG BA GDAGS SHING, GDONG DRI ZHIM POS BYUGS LA, PHYAG BZHI
BYED DU GZHUG GO, ,YANG LAG NA ME TOG THOGS PA NYID KYIS

SDIG PA BSHAGS PA DANG, RJES SU YI RANG BA BSKUL BA DANG, GSOL BA
GDAB PA BYAS NAS, SLOB MAS 'DI SKAD BRJOD PAR BYA STE, THUB PA
NYI MA LUS PA, ,SANGS RGYAS RNAMS NI BDAG LA DGONGS, ,BDAG MING
'DI ZHES BYA BA YIS, ,SLOB DPON DBANG DU GNAS PA LA, ,SANGS

RGYAS ROL MO LAS BYUNG BA, ,MI LDOG PA YI 'KHOR LO SBYOR, ,THAR
PA CHEN PO'I GRONG KHYER CHE, ,GSANG BA CHEN POR 'JUG PAR BGYI,
,GSANG BA THAMS CAD BSDUS PA NI, ,SLOB DPON CHEN PO BDAG 'JUG
MDZOD, ,MI LDOG PA YI DBANG BSKUR BA, ,SKAL PA CHEN PO BDAG LA

STZOL; ,MTSAN RNAMS KUN GYIS RGYAB BTAB CING, ,DPE BYAD RNAMS
DANG YANG DAG LDAN, ,SANGS RGYAS SKU NI YID 'ONG BA, ,SLOB DPON
CHEN PO BDAG LA STZOL, ,DBANG BSKUR CHEN PO RMAD BYUNG BA, ,SEMS
CAN KUN GYI DON GYI PHYIR, ,BDAG NI RTAG TU SLOB DPON 'GYUR, ,

SLOB DPON CHEN PO BDAG LA STZOL, ,DE NAS SLOB DPON GYIS DKYIL
'KHOR GYI LHA THAMS CAD LA GSOL BA GDAB PAR BYA STE, CHE GE ZHES
PA 'DI NYID NI, ,BYANG CHUB SEMS NI YONGS 'DZIN PA, ,DAM TSIG
MCHOG DANG GSANG BA 'DI, ,'KHOR LO 'DI NI 'JUG PAR 'TSAL, ,DE NAS
SLOB DPON

GYIS 'DI SKAD BRJOD PAR BYA STE, BDAG NYID CHEN PO KHYOD, GSANG
BA CHEN PO'I RIGS DAG PA, ,SHIN TU SBAS PA YONGS SU 'DZIN PAR
'DOD DAM ZHES DRI BAR BYA'O, ,DES KYANG BDAG 'TSAL ZHES BRJOD PAR
BYA'O, ,DE NAS YANG SLOB DPON GYIS 'DI SKAD CES BRJOD PAR BYA'O,
,SANGS

RGYAS CHOS DANG DGE 'DUN TE, ,DKON MCHOG GSUM LA SKYABS SU SONG,
,'DI NI SANGS RGYAS RIGS DAG PA'I, ,DAM TSIG BRTAN PAR GYUR PA'O,
,RDO RJE DRIL BU PHYAG RGYA YANG, ,BLO CHEN KHYOD KYIS GZUNG BAR
GYIS, ,BYANG CHUB SEMS GANG DE RDO RJE, ,SHES RAB DRIL BU ZHES

@122B GRAGS SO, ,SLOB DPON KHYOD KYIS GZUNG BAR BYA, ,BLA MA
SANGS RGYAS KUN DANG MNYAM, ,'DI NI RDO RJE RIGS DAG PA'I, ,SDOM
PA DAM TSIG YIN PAR GRAGS, ,RIN CHEN RIGS MCHOG CHEN PO LA, ,NYIN
DANG MTSAN MO LAN GSUM DU, ,ZANG ZING MI 'JIGS CHOS DANG

BYAMS, ,SBYIN PA RNAM BZHI RTAG TU SBYIN, ,PHYI NANG GSANG BA'I
THEG PA GSUM, ,DAM CHOS KHYOD KYIS GZUNG BAR BYA, ,'DI NI PADMA'I
RIGS DAG PA'I, ,DAM TSIG SDOM PA YIN PAR GSUNGS, ,LAS KYI RIGS
MCHOG CHEN PO LA, ,SDOM PA THAMS CAD LDAN PAR NI, ,YANG DAG

NYID DU GZUNG BAR BGYI, ,MCHOD PA'I LAS KYANG CI NUS BYA, ,GZHAN
YANG BCU BZHI 'DI DAG NI, ,PHAS PHAM PAR NI YANG DAG BSHAD,
,SPANG ZHING DOR BAR MI BYA STE, ,RTZA BA'I LTUNG BAR SHES PAR
BYA, ,NYIN DANG MTSAN MO LAN GSUM DU, ,NYIN RE ZHING NI BZLAS PAR
BYA, ,GANG

TSE NYAMS NA RNAL 'BYOR BA, ,KHA NA MA THO CHEN POR 'GYUR, ,KHYOD
KYIS SROG CHAGS GSAD MI BYA, ,MA BYIN PAR YANG MI BLANG NGO,
,'DOD LA LOG PAR MA SPYAD CIG ,BRDZUN DU SMRA BAR MI BYA'O,
,PHUNG KHROL KUN GYI RTZA BA NI, ,CHANG NI RAB TU SPANG BAR BYA,
,SEMS CAN 'DUL

PHYIR MA GTOGS PA, ,BYA BA MA YIN THAMS CAD SPANGS, ,DAM PA NYE
BAR BRTEN BYA ZHING, ,RNAL 'BYOR PA RNAMS BSNYEN BKUR BYA, ,LUS
KYI LAS NI RNAM GSUM DANG, ,NGAG GI RNAM PA BZHI DAG DANG, ,YID
KYI RNAM PA GSUM DAG NI, ,CI NUS PAR NI RJES SU SKYONG, ,THEG PA
DMAN PA

'DON MI BYA, ,SEMS CAN DON LA RGYAB PHYOGS MIN, ,'KHOR BA DAG
KYANG YONGS MI SPONG, ,RTAG TU MYA NGAN 'DAS MI CHAGS, ,LHA DANG
LHA MIN GSANG BA PA, ,KHYOD KYIS BRNYAS PAR MI BYA ZHING, ,PHYAG
RGYA BZHON PA MTSON CHA DANG, ,MTSAN MA 'GONG BAR MI BYA'O, ,'DI
DAG DAM

TSIG YIN PAR BSHAD, ,KHYOD KYIS RTAG TU BSRUNG BAR BYA, ,DES
KYANG 'DI SKAD BRJOD PAR BYA'O, ,SLOB DPON 'DI NI BDAG LA GSON,
,GTZO BOS JI SKAD BKA' STZAL BA, ,DE LTAR BDAG NI BGYID PAR
'TSAL, ,JI LTAR DUS GSUM MGON PO RNAMS, ,ZHES PA NAS BRTZAMS TE,

@123A *, ,SEMS CAN MYA NGAN 'DAS LA DGOD, ,CES BYA BA'I BAR DU
BRJOD PAR BYA'O, ,DE NAS DE LA AOm SARBA YO GA TZITTA AUTPA DA
Y'A MI, ZHES BYA BAS BYANG CHUB SEMS BSKYED DU BCUG LA, DE'I
SNYING GAR DE BZHIN DU, ,RDO RJE BSKYED NAS, RDO RJE SEMS DPA'
BYIN GYIS BRLA BA PA 'DI SKAD CES

BRJOD PAR BYA'O, ,DENG KHYOD LA BCOM LDAN 'DAS KYIS BYIN GYIS
BRLAB PAR 'GYUR GYIS, DENG KHYOD KYIS DE BZHIN GSHEGS PA THAMS
CAD KYI GSANG BA'I DKYIL 'KHOR MA MTHONG BA RNAMS LA SMRA BAR MA
BYED CIG ,DAD PA MED PA RNAMS LA SMRA BAR YANG MA YIN NO, ,DE NAS
LNGA PO BSDUS PA'I PHYAG RGYA

BCINGS LA, 'DI SKAD CES BRJOD PAR BYA'O, ,'DI NI DAM TSIG RTZA BA
STE, ,SANGS RGYAS THAMS CAD RAB BSGRUBS PAS, ,GAL TE DKYIL 'KHOR
MA MTHONG SMRAS, ,RIGS RNAMS THAMS CAD DE BRLAG 'GYUR, ,AOm MA
H'A SU KHA HA NA SA MA YA AA TI KRI MI nAm SU RA SATVAm, DE NAS
YON GYI

MCHOG BLANGS LA, ,SGRO BZHAG PA'I BUM PA'I CHUS DBANG BSKUR NAS,
DANG PO RANG NYID GZHUG PA'I CHO GAS GZHUG PAR BYA'O, ,ZHUGS NAS
'DI SKAD CES BRJOD PAR BYA STE, MA H'A RA DHI SU TRA DHI, SU TO
SHYA, SU SU KHO, ,BADZRA SATVA AADHYA SIDDHYA M'Am, ZHES SMROS
SHIG CES BSGO'O, ,DE NAS YANG

'DI SKAD CES BRJOD PAR STE, DENG KHYOD DE BZHIN GSHEGS PA THAMS
CAD KYI RIGS SU ZHUGS KYIS, NGAS KHYOD LA YE SHES GANG GIS DE
BZHIN GSHEGS PA THAMS CAD DU 'GRUB PA YANG THOB NA, DNGOS GRUB
GZHAN LTA SMOS KYANG CI DGOS TE, DE LTA BU'I YE SHES BSKYED PAR
BYA YIS KHYOD KYIS

DKYIL 'KHOR CHEN PO MA MTHONG BA RNAMS LA SMRA ZHIG ,KHYOD DAM
TSIG NYAMS PAR GYUR TA RE, DE NAS RDO RJE SLOB DPON RANG NYID
KYIS SEMS MA RDO RJE MA'I PHYAG RGYA KHA THUR DU BSTAN PA DANG,
GYEN DU BSTAN PA BCINGS LA, RDO RJE SLOB MA'I SPYI BOR BZHAG STE,
'DI SKAD CES BRJOD PAR BYA

STE; 'DI NI KHYOD KYI RDO RJE'I DAM TSIG YIN GYI GAL TE 'GA' ZHIG
LA SMRAS NA KLAD PA 'GAS PAR 'GYUR RO, ,DE NAS DAM TSIG GI PHYAG
RGYA DE NYID DANG MNA'I SNYING PO TSUL YONGS SU BZLAS LA, SLOB MA
DE 'THUNG DU GZHUG GO, ,DE LA MNA'I SNYING PO 'DI YIN TE, RDO RJE
SEMS DPA' NYID

@123B KHYOD KYI; DE NI SNYING LA YANG DAG ZHUGS, ,GAL TE TSUL 'DI
SMRAS NA NI, ,DE MA THAG TU DRAL TE GSHEGS, ,BADZRO DA KA thA, DE
NAS SLOB MA LA 'DI SKAD BSGO SHIG ,DENG PHYIN CHAD KHYOD KYI
PHYAG NA RDO RJE YANG NGA YIN GYIS, NGAS 'DI BYOS SHIG CES BSGO
BA GANG YIN PA DE KHYOD KYIS

BYA DGOS SO, ,KHYOD KYIS NGA LA BRNYAS PAR MA BYED CIG ,MI BDE BA
MA SPANGS BAR KHYOD DUS BYAS NAS DMYAL BAR LTUNG BAR GYUR TA RE
ZHES SMRAS LA, DE NAS 'DI SKAD CES BRJOD PAR BYA STE, DE BZHIN
GSHEGS PA THAMS CAD KYIS BYIN GYIS RLOBS LA, RDO RJE SEMS DPA'
BDAG

LA 'BAB PAR GYUR CIG ,CES BRJOD DU GZHUG GO, ,DE NAS SLOB DPON
GYIS MYUR DU SEMS DPA'I RDO RJE PHYAG RGYA BCINGS LA, DE'I SNYING
GAR GZHAG STE, 'DI SKAD CES BRJOD DU GZHUG GO, ,'DI NI RDO RJE'I
DAM TSIG STE, ,RDO RJE SEMS DPA' YIN PAR GRAGS, ,RDO RJE YE SHES
BLA MED

'DI; ,DE RING NYID DU 'BAB PAR SHOG ,DE NAS BADZRA A'A BE SHA AA:
ZHES BYA BA 'DI LAN BRGYA ZLOS SU GZHUG GO, ,YANG G-YON PA'I KHRO
BO'I KHU TSUR BCINGS LA, SEMS DPA' RDO RJE'I PHYAG RGYA PHYE STE,
H'Um AA: AA: AA ZHES BYA BA LAN BRGYA ZLOS SU GZHUG GO, ,SBYOR BA
GNYIS KA YANG 'OD

ZER DMAR PO 'BAR BA'I 'OD KYIS KUN NAS 'KHRIGS PA'I RDO RJE SEMS
DPA' KUN DU GANG BAR BSAMS NA NGES PAR 'BAB PAR 'GYUR RO, ,LHA'I
YE SHES KYANG 'DI LAS SKYE BAR 'GYUR RO, ,DE NAS ME TOG GI PHRENG
BAS DBANG BSKUR BA DANG, GDONG G-YOGS DGROL ZHING DKYIL

'KHOR BSTAN PA DANG, 'JUG PA'I PHYAG RGYAS DGROL BA DANG, SLOB
DPON GYI LAS KYI CHO GAR BSTAN PA'I SBYOR BAS BYED DU GZHUG GO,
,DE NAS DE BZHIN DU PADMA BRIS LA, SLOB MA DE RDO RJE SEMS DPAR
BYIN GYIS BRLABS TE, PADMA DE LA RDO RJE SEMS DPA'I PHYAG RGYA
CHEN POS NYE BAR BZHAG LA,

YON GYI MCHOG BLANGS TE, MCHOD YON BYIN LA MA TOG LA SOGS PAS
YANG DAG PAR MCHOD DE, RNAM PAR RGYAL BA'I BUM PA LAS RDO RJE KHU
TSUR GYIS CHU BLANGS TE, SLOB DPON GYI CHO GAS DBANG BSKUR ZHING
CHU DE 'THUNG DU BCUG STE 'DI SKAD CES BRJOD DO, ,'DI NI SEMS CAN
DMYAL BA'I

@124A *, ,CHU; ,DAM TSIG 'DAS NA SREG PAR BYED, ,DAM TSIG BSRUNGS
NA DNGOS GRUB NI, ,RDO RJE BDUD RTZI'I CHU 'DIS 'GRUB, ,RDO RJE
DRIL BU'I PHYAG RGYA RNAMS, ,GAL TE DKYIL 'KHOR MA MTHONG SMRAS,
,SKYE BO 'DUS PA'I NANG GNAS SHING, ,DAD PA MED PAS BGAD PAR
'GYUR,,

DE NAS PHYAG RGYA'I DBANG BSKUR BA DANG, ,COD PAN GYI DBANG BSKUR
BA DANG, RDO RJE DANG BDAG PO DANG, MING GI DBANG BSKUR BA DANG,
RANG GI DNGOS GRUB KYI RDO RJE BRTUL ZHUGS DANG, CHOS DANG DE KHO
NA NYID KYI DAM TSIG RNAMS SBYIN PAR BYA'O, ,DE NAS ME TOG LA
SOGS PA DANG RDO RJE MTSON CHA

LA SOGS PAS DE YANG DAG PAR MCHOD LA, DE LA SNYING PO BYIN TE,
DANG POR MNA' 'DOR DU BCUG LA LHA'I PHYAG RGYA BZHI BSLAB PAR
BYA'O, ,DE NAS GSANG BA'I DBANG BSKUR BA BSHAD DE, SLOB DPON DU
DBANG BSKUR BAR 'OS PA BCUG LA, SLOB DPON GYI LAS KYI CHO GA
THAMS CAD DANG,

DKYIL 'KHOR DANG, LHA'I DE KHO NA NYID BSTAN PAR BYA'O, ,'DI DAG
GIS NI DBANG BSKUR BAR GYUR PA YIN NO, ,DE NAS DBANG BSKUR BA'I
CHO GA RGYAS PAR BSHAD PAR BYA STE, RTZA BA'I DKYIL 'KHOR LAS RAB
TU KHRU DO DOR LA DBANG BSKUR BA'I DKYIL 'KHOR SHAR PHYOGS KYI
SGOR BLTAS PAS, NANG GI

DKYIL 'KHOR GYI TSAD TZAM ZUR BZHI PA SGO NUB TU BLTAS LA, TSON
GYI PHYE MA SNA LNGAS BRI BAR BYA STE, DKYIL 'KHOR DE'I DBUS SU
PADMA 'DAB MA BRGYAD PA, DE'I STENG DU DANG PO'I RDO RJE KHA DOG
DMAR PO BRI BAR BYA'O, ,DE NAS DKYIL 'KHOR DE ME TOG LA SOGS PAS
YANG DAG PAR MCHOD LA, SNA

TSOGS PADMA DANG, RAS KYIS G-YOGS PA'I SENG GE'I GDAN NAM, STAN
NANG TSANGS CAN RDO RJE RTZE MO MNGON PAR BZLAS PA DER BZHAG STE,
DE YANG DBANG BSKUR BAR BYA STE, DPAL RDO RJE SEMS DPAR BYIN GYIS
BRLABS TE, DE'I LUS LA LHA THAMS CAD KYI GNAS SU SNGA MA BZHIN DU
PADMA'I GDAN BSAMS NAS, GDAN

DE RNAMS LA DANG PO'I RDO RJE SNYING PO DANG BCAS PAS DPAL RDO
RJE SEMS DPA' LA SOGS PA BSKYED DE, GDAN DE LA DPAL RDO RJE SEMS
DPA'I PHYAG RGYA CHEN POR 'DUG NAS, DANG PO'I RDO RJE DE NYID
DANG, RDO RJE SEMS DPA' LA SOGS PAS SNYING GA DANG, SMIN MTSAMS
DANG, LKOG MA DANG, SPYI BO RNAMS SU BYIN GYIS

@124B BRLAB PA DANG, SENG GE'I GDAN GYI STENG DU BLA RE BRE
ZHING, G-YAS LOGS SU DAR DANG, ME TOG CHUN POS BRGYAN PA'I GDUGS
DKAR PO RIN PO CHE'I TOG CAN LA H'Um BZLAS PA BZHAG PA DANG,
G-YON GYI PHYOGS KYI CHAR DAR SNA TSOGS KYI RGYAL MTSAN DANG, BA
DAN LA NAM MKHA' MDZOD KYI SNGAGS BZLAS

PA BZHAG LA MCHOD YON PHUL TE, ME TOG LA SOGS PAS YANG DAG PAR
MCHOD NAS, DUNG DANG, RNGA RINGS DANG, RNGA PO CHE DANG, RU DUD
LA SOGS PA'I ROL MO RNAMS ROL MO'I PHYAG RGYAS BYIN GYI BRLABS
KYI BSLAB PA'I SGRA DANG, PHYI ROL DU GLU DANG GAR RNAMS BYA BA
DANG, RDO RJE MTSON CHA LA SOGS PAS

MCHOD DE, DE NAS YON GYI MCHOG BLANGS LA, DPAL RDO RJE SEMS DPA'
SKU GZUGS DE'I SPYI BOR BZHAG LA, BKRA SHIS KYI TSIGS SU BCAD PA
GDON PAR BYA'O, ,DE LA BKRA SHIS KYI TSIGS SU BCAD PA NI 'DI YIN
TE, PHUN SUM TSOGS PA MNGA' BA GSER GYI RI BO 'DRA, ,'JIG RTEN
GSUM GYI

MGON PO DRI MA GSUM SPANGS PA, ,SANGS RGYAS PADMA RGYAS PA 'DRA
BA'I SPYAN MNGA' BA, ,BKRA SHIS DES NI SKYE DGU ZHI BYED DANG
PO'O, ,DE YI NYE BAR BSTAN PA'I MCHOG RAB MI G-YO BA, ,'JIGS RTEN
GSUM NA GRAGS SHING LHA DANG MIS MCHOD PA, ,CHOS KYI DAM PA SKYE
DGU RNAMS LA ZHI BYED PA, ,

'DI NI 'JIG RTEN DGE BA'I BKRA SHIS GNYIS PA'O, ,DGE 'DUN DAM PA
CHOS LDAN THOB PA'I BKRA SHIS PHYUG ,MI DANG LHA DANG LHA MA YIN
GYIS MCHOD PA'I GNAS, ,TSOGS KYI MCHOG RAB NGO TSA SHES DANG DPAL
GYI ZHING, ,DE NI 'JIG RTEN DGE BA'I BKRA SHIS GSUM PA'O, ,SEMS
CAN KUN LA PHAN PHYIR

BYANG CHUB MNGA' BA'O, ,DON RNAMS THAMS CAD 'GRUB PAR BRTUL BA
YONGS LDAN PA, ,TSOGS KYI LAS DGYES THUB PA'I BKRA SHIS GANG
BYUNG BA, ,BKRA SHIS DES NI SKYE DGU RNAMS LA ZHI BYED SHOG ,'GRO
LA PHAN PHYIR DE BZHIN GSHEGS PA DGA' LDAN LHA'I, ,GZHAL MED
KHANG GI SNYING PO NAS NI 'DIR

GSHEGS TE, ,DBANG BCAS LHAS BSKOR BA YI BKRA SHIS GANG BYUNG BA,
,BKRA SHIS DES NI SKYE DGU RNAMS LA ZHI BYED SHOG ,LO MA ME TOG
'OD 'BAR LUMBI'I TSAL, ,LHA MO DAG GIS BRTEN PAR MGON PO BLTAMS
PA NA, ,SRID PA MTHAR PHYIN PA YI BKRA SHIS GANG BYUNG BA, ,BKRA
SHIS DES NI

@125A *, ,SKYE DGU RNAMS LA ZHI BYED SHOG ,GROR KHYER SER SKYA'I
GNAS NAS RGYAL PO'I PHO BRANG DU, ,LHUMS NA BLTAMS PA STON PA BDE
GSHEGS ZAS GTZANG SRAS, ,MYUR BSKRUN BDUD RTZI'I CHUS GTOR BA YI
BKRA SHIS GANG, ,BKRA SHIS DES NI SKYE DGU RNAMS LA ZHI BYED SHOG
,GRONG KHYER DAM PA

SER SKYA'I GNAS ZHES BYA BAR NI, ,RMAD DU GRAGS PA CHE BA LHA YIS
MNGON BSTOD PA, ,BSAM YAS DGE BSGRUBS BSOD NAMS PHUNG PO'I BKRA
SHIS GANG, ,BKRA SHIS DES NI SKYE DGU RNAMS LA ZHI BYED SHOG
,DGYES SHING NAM PHYED GRONG KHYER MCHOG NAS MNGON BYUNG STE,
,DKA' THUB TSAL DU MNGON PAR

GSHEGS SHING TSANGS LA SOGS, ,LHA YI TSOGS KYIS YONGS SU BSKOR
BA'I BKRA SHIS GANG, ,BKRA SHIS DES NI SKYE DGU RNAMS LA ZHI BYED
SHOG ,BEE d'U RYA LTAR SDO PA'I RTZVA BTING STENG BZHUGS TE,
,SKYIL MO KRUNG BCAS MI G-YO MCHOG GI BKRA SHIS GANG, ,BKRA SHIS
DES NI SKYE DGU RNAMS LA

ZHI BYED SHOG ,CHU BO'I 'GRAM NA RTZVA SHA'I PHRENG GIS YONGS
BSKOR BA, ,SHIN TU RMAD DU BYUNG BA SRID PA SEL MDZAD PA, ,KLU YI
RGYAL POS PHYAG BYAS PA YI BKRA SHIS GANG, ,BKRA SHIS DES NI SKYE
DGU RNAMS LA ZHI BYED SHOG ,SHIN RGYAL DRUNG GSHEGS BYAMS PA'I
STOBS KYIS BDUD KYI PHYOGS, ,

MANG PO BTUL TSE SA STENG DANG NI NAM MKHA' LA, ,BCOM LDAN BKRA
SHIS RNAM PA SNA TSOGS GANG BYUNG BA, ,BKRA SHIS DES NI SKYE DGU
RNAMS LA BZHI BYED SHOG ,SDUG BSNGAL MTHA' DAG GZHIG PHYIR RDO
RJE GDAN BZHUGS TE, NAM GYI THO RANGS BDUD BZHI PO DAG RNAMS
'DUL BA, STON PA BDE BAR

GSHEGS PA'I BKRA SHIS GANG BYUNG BA, ,BKRA SHIS DES NI SKYE DGU
RNAMS LA ZHI BYED SHOG, ,GRONG KHYER B'A R'A nA S'IR GRONG KHYER
MCHOG ZHUGS NAS, ,CHOS KYI 'KHOR LO MCHOG BSKOR BA YI BKRA SHIS
GANG, ,LHA YUL DANG 'DIR SHIN TU RMAD DU BYUNG 'GYUR BA, ,BKRA
SHIS DES NI SKYE DGU RNAMS LA ZHI BYED

SHOG ;BKRA SHIS GANG ZHIG PHAN BYED DAM PA DAG BYED PAS, ,BSOD
NAMS BYA BYED 'PHAGS PA'I SKYE BOS MNGON BSTOD PA, ,BCOM LDAN
SH'AKYA THUB PA SENG GES KUN GSUNGS PA, ,BKRA SHIS DES NI SKYE
DGU RNAMS LA ZHI BYED SHOG ,MU STEGS BYED PA KUN GYI NGA RGYAL
GZHOM PA DANG, 'GRO

@125B LA BDE BA BSKYED PA'I CHO 'PHRUL DAM BA DAG ,NYE BAR STON
PA RGYAL BA'I BKRA SHIS GANG BYUNG BA, ,BKRA SHIS DES NI SKYE DGU
RNAMS LA ZHI BYED SHOG ,'GRO LA PHAN PHYIR MTHO RIS GNAS NAS 'DIR
GSHEGS TE, ,TSANGS PA LA SOGS LHA TSOGS LAG NA RNGA YAB GDUGS,
,SNA TSOGS THOGS

PAS YONGS SU BSKOR BA'I BKRA SHIS GANG, ,BKRA SHIS DES NI SKYE
DGU RNAMS LA ZHI BYED SHOG ,DE BZHIN GSHEGS PA ZHI BA MCHOG TU
NYER GSHEGS PA, ,MAND'A RA BA'I ME TOG MANG POS MNGON MCHOD PA,
,LHA MCHOG RNAMS KYIS MNGON PAR BSTOD PA'I BKRA SHIS GANG, ,BKRA
SHIS

DES NI SKYE DGU RNAMS LA ZHI BYED SHOG ,LHA DBANG KLU DANG MI YI
DBANG POS PHYAG BYAS BA, ,NAM MKHA'I GNOD SBYIN DRI ZA'I DBANG
POS MCHOD GYUR PA, ,DE BZHIN GSHEGS PA STOBS BCU LDAN PA'I BKRA
SHIS GANG, ,BKRA SHIS DES NI SKYE DGU RNAMS LA ZHI BYED SHOG ,DE
NAS MTSAN BRGYA RTZA

BRGYAD PAS YANG DAG PAR BSTOD LA, DANG POR BUM PA GANG BA DANG,
RDO RJE GZUGS LA SOGS PA DE DAG DANG, DE NAS BUM PA DE RNAMS KYIS
SO, ,DE'I 'OG TU RNAM PAR RGYAL BA'I BUM PA LAS CHU BLANGS LA, DE
BZHIN DU DBANG BSKUR BAR BYA ZHING GZUNG DU YANG GZHUG GO, ,DE
NAS PHYAG RGYA'I

DBANG BSKUR BA DANG, COD PAN DANG, DAR DPYANGS KYI DBANG BSKUR BA
DANG, RDO RJE DANG, BDAG PO DANG, MING GI DBANG BSKUR BA YANG
BYIN LA, DNGOS GRUB KYI RDO RJE BRTUL ZHUGS YANG SBYIN PAR BYA'O,
,DE NAS ME TOG LA SOGS PA DANG, RDO RJE MTSON CHA LA SOGS PA'I
MCHOD PA'I PHYAG

RGYA RNAM PA BCU GNYIS DUM BU GNYIS PA'I RTZA BA'I DKYIL 'KHOR DU
BSHAD PA RNAMS KYIS YANG DAG PAR MCHOD LA, CHOS DANG DE KHO NA
NYID KYI DAM TSIG RNAMS SBYIN PAR BYA'O, ,DE BZHIN GSHEGS PA'I
RIGS KYI DKYIL 'KHOR DU YANG MCHOD PA BCU GNYIS PO DE BZHIN
GSHEGS PA'I KHU

TSUR GNYAS LAS BYUNG BA'O, ,RDO RJE RIGS LAS KHRO BO'I KHU TSUR
GNYIS LAS BYUNG BA'O, ,PADMA'I RIGS LAS PADMA'I KHU TSUR GNYIS
LAS BYUNG BA'O, ,RIN PO CHE'I RIGS LAS NI RIN PO CHE'I KHU TSUR
GNYIS LAS BYUNG BA GZUNG BAR BYA'O, ,RDO RJE SEMS DPA'I DKYIL
'KHOR LA NI KHA DOG SNA TSOGS PA'O,

@126A *, ,DE BZHIN GSHEGS PA'I DKYIL 'KHOR LA NI DKAR PO'O, ,RDO
RJE DKYIL 'KHOR LA NI SNGON BO'O, ,PADMA'I DKYIL 'KHOR NI DMAR
PO'O, ,RIN PO CHE'I DKYIL 'KHOR LA NI SER POR SHES PAR BYA'O, ,DE
NAS SNGA MA BZHIN DU CHO GA RNAMS BZHIN RJES SU SPYAD LA, YI GE
PHRAS BYIN GYIS BRLABS

PA'I RIN PO CHE'I THUR MA'AM, GSER GYI THUR MA BLANGS LA, SLOB
MA'I MIG GNYIS SU PRA BKOD DE, THUR MA DES DE'I MIG TU BYUGS LA
'DI SKAD CES BRJOD PAR BYA'O, ,JI LTAR MIG MKHAN RGYAL PO YIS,
,'JIG RTEN RAB RIB BSAL BA LTAR, ,BU KHYOD KYIS NI MI SHES PA'I,
,RAB RIB RGYAL BA RNAMS

KYIS BSAL, ,AOm BADZRA NI TRA AA PA HA RA PA tA LAm HR'I:, DE NAS
ME LONG LA SOGS LA CHOS KYI MTSAN NYID BSTAN PAR BYA STE, CHOS
RNAMS GZUGS BRNYAN LTA BU STE, ,DAG CING GSAL LA RNYOG PA MED,
,GZUNG DU MED CING BRJOD DU MED, ,RGYU DANG LAS LAS BYUNG BA STE,
,NGO BO NYID MED GNAS MED PAR, ,

DE LTAR CHOS NYID SHES NAS SU, ,SEMS CAN DON NI BLA MED BYOS,
,'ON KYANG SANGS RGYAS SRAS SU SKYE, ,DE NAS YI GE HOS MDA' DANG
BCAS PA'I GZHU BYIN LA, DE BZHIN GSHEGS PA THAMS CAD RJES SU
MNYES PAR GYIS SHIG CES BRJOD LA, PHYOGS BZHIR MDA' BZHI PHAN DU
GZHUG ,STENG DU

YANG 'PHEN DU GZHUG LA, AOm BADZRA R'A GA HO: ZHES KYANG SMRAR
GZHUG PAR BYA'O, ,DE NAS AA BADZRA SATVA, ZHES PAS ME LONG BSTAN
LA, 'DI SKAD CES BRJOD PAR BYA STE, RDO RJE SEMS DPA' ME LONG
BZHIN, ,DAG CING GSAL LA RNYOG PA MED, ,SANGS RGYAS KUN BDAG RANG
NYID NI, ,BU KHYOD KYI NI SNYING LA

ZHUGS; ,DE BZHIN GSHEGS PA KUN BDAG GANG, ,BYANG CHUB SEMS 'DIR
SHES PAR GYIS, ,DE NAS BADZRA HE TU MAm, ZHES BYA BAS CHOS KYI
'KHOR LO RKANG PA GNYIS SU DGOD PA DANG, BADZRA BHA shA RAm ZHES
BYA BA DANG, DUNG LAG PA G-YAS PAR BYIN LA 'DI SKAD CES BRJOD PAR
BYA STE, DE RING PHAN

CHAD 'JIG RTEN LA, ,SKYOB PA RNAMS NI 'KHOR LO BSKOR, ,CHOS KYI
DUNG NI BLA MED PAS, ,KUN DU MA LUS GANG BAR GYIS, ,SOM NYI YID
GNYIS MI BYA ZHING, ,DOGS PA MED PA'I SEMS KYIS SU, ,GSANG SNGAGS
SPYOD PA'I TSUL GYI MCHOG ,'JIG RTEN 'DI LA RAB TU SGROGS, ,DE
LTAR BYAS NA SANGS

@126B RGYAS LA; ,PHAN 'DOGS DRIN DU GZO ZHES BYA, ,RDO RJE 'DZIN
PA DE KUN KYANG, ,KUN DU KHYOD LA SRUNG BAR BYED, ,MDOR NA 'JIG
RTEN THAMS CAD DU, ,SEMS CAN KUN LA PHAN PA'I PHYIR, ,JI LTAR
'DUL BA SNA TSOGS PA, ,CHOS KYI 'KHOR LO RAB TU BSKOR, ,MDOR NA
'JIG RTEN THAMS CAD DU, ,SEMS

CAN KUN LA PHAN PA'I PHYIR, ,JI LTAR 'DUL BA SNA TSOGS PA'I, ,RDO
RJE'I 'KHOR LO RAB TU BSKOR, ,MDOR NA 'JIG RTEN THAMS CAD DU,
,SEMS CAN KUN LA PHAN PA'I PHYIR, ,JI LTAR 'DUL BA SNA TSOGS
PA'I, ,KHRO BO'I 'KHOR LO RAB TU BSKOR, ,MDOR NA 'JIG RTEN THAMS
CAD DU, ,SEMS CAN

KUN LA PHAN PA'I PHYIR, ,JI LTAR 'DUL BA SNA TSOGS PA'I, ,PADMA'I
'KHOR LO RAB TU BSKOR, ,MDOR NA 'JIG RTEN THAMS CAD DU, ,SEMS CAN
KUN LA PHAN PA'I PHYIR, ,JI LTAR 'DUL BA SNA TSOGS PA'I, ,NOR
BU'I 'KHOR LO RAB TU BSKOR, ,ZHES BYA BA NAS DE BZHIN GSHEGS PA
DANG, RDO RJE

SEMS DPA' DANG, RDO RJE H'Um MDZAD DANG, 'JIG RTEN DBANG PHYUG
DANG, NAM MKHA' SNYING PO'I NGA RGYAL DANG, TSIGS SU BCAD PA 'DI
RNAMS KYIS RJES SU GNANG BA BYIN LA, RANG GI LHA'I SNYING PO
SBYIN PAR BYA'O, ,DE NAS PHYAG RGYA BZHI'I YE SHES BSLAB PAR
BYA'O, ,GZENGS

BSTOD PA'I PHYAG RGYA BCINGS LA, SLOB MA THAMS CAD LA DBANG BSKUR
BAR BYA'O, ,AOm 'DI NI NGAS KHYOD LUNG BSTAN PA, ,RDO RJE SEMS
DPA' DE BZHIN GSHEGS, ,SRID PA GSUM DU GRUB PA'I PHYIR, ,SRID
PA'I NGAN 'GRO DAG LAS BTON, ,KYE RDO RJE CHE GE MO ZHES BYA BA'I
DE BZHIN GSHEGS

PA SIDDHI SA MA SATVAm BHUR BHU BA SVA: DE LA GZENGS BSTOD NGA NI
'DI YIN TE, DE BZHIN GSHEGS PA'I KHU TSUR GNYIS BCINGS LA, G-YON
PA CHOS GOS KYI MTHAR 'DZIN PA'I TSUL DANG G-YAS PA MI 'JIGS PA'I
TSUL BYAS LA, CHO GA LHAG MA RNAMS NI DUM BU GNYIS PA LAS SHES
PAR BYA'O, ,RJES

SU BSGRUB PA DANG, RJES SU BSGRUB PA'I YANG DE BZHIN DU SHES PAR
BYA'O, ,DE NAS SBYIN SREG BYA STE, SLOB MA BSANG GTOR BYAS LA,
G-YON LOGS SU BZHAG STE, DE'I G-YAS PA'I MTHE BONG LAG PA G-YAS
PA G-YON PAS BZUNG NAS, H'Um GIS MAR GYI SBYIN SREG LAN BDUN BYAS
LA, BLUGS GZAR

@127A *, ,GYIS SLOB MA LA BSKOR BA BYA STE, DE NYID KYIS DGANG
BLUGS GSUM DBUL BAR BYA'O, ,DE NAS SANGS RGYAS SPYAN GYI DE BZHIN
DU SBYIN SREG BYA'O, ,DE NAS SLOB MA'I LAG PAR RDO RJE GNOD SBYIN
BZLAS PA'I GDU BU BTAGS LA, DE NYID BZLAS PA'I CHUS BSANG GTOR
BYA'O, ,AOm RU RU AAPHU

RU DZVA LA TIshthA SIDDHA LO TZA NI SARBA AARTHA S'A DHA NI SV'A
H'A, ZHES BYA BA SANGS RGYAS SPYAN GYI SNGAGS DANG, SNYING GAR
BYUGS TE SLOB MA GTANG BAR BYA BA NI, SLOB MA'I THUN MONG GI CHO
GA'O, ,GANG ZHIG SLOB DPON GYI DBANG BSKUR BA LA NI DE LA DMIGS
TE, MAR GYI SREG BLUGS BRGYA H'Um ZHES BYA BA DANG SBYIN SREG
BYA'O, ,

DE NAS SANGS RGYAS SPYAN GYI YANG SBRANG RTZI DANG, MAR DANG ZHO
DANG BSRES PA'I TING GIS SBYIN SREG BRGYA RTZA BRGYAD SANGS
RGYAS SPYAN GYI SNGAGS NYID KYIS DBUL LO, ,DE NAS DE BZHIN DU GDU
BU BTAGS LA BSANG GTOR BYAS TE, SNYING GAR BYUGS NAS YANG SNGA MA
BZHIN DU THAB KYI NANG DU DKYIL 'KHOR BSAMS LA,

DKYIL 'KHOR PA'I LHA RNAMS LA SBYIN SREG PHUL NAS, YANG DKYIL
'KHOR LA BZHUGS PA'I BCOM LDAN 'DAS LA MTSAN BRGYA RTZA BRGYAD
PAS BSTOD NAS, MCHOD PA THAMS CAD KYIS YANG DAG PAR MCHOD DE,
,PHYI ROL DU GTOR MA BYIN LA NYE REG BYA STE, PHYAG RGYA DGROL PA
LA SOGS BA SNGAR BSHAD PA'I CHO GA

RNAMS RJES SU SPYAD NAS, BCOM LDAN 'DAS 'KHOR DANG BCAS PA GSHEGS
SU GSOL BAR BYA'O, ,DE NAS DE BZHIN DU RANG GI LUS LA SPRUL PA'I
DKYIL 'KHOR BCUG LA, SHES RAB KYI PHA ROL TU PHYIN PA MTHA' YAS
BA NYID PAS, DE BZHIN GSHEGS PA MTHA' YAS PA NYID DO, ,SHES

RAB KYI PHA ROL TU PHYIN PA MU MED PA NYID PAS, RDO RJE THAMS CAD
MU MED PA NYID DO, ,SHES RAB KYI PHA ROL TU PHYIN PA DU MA NYID
PAS, CHOS THAMS CAD DU MA NYID DO, ,SHES RAB KYI PHA ROL TU PHYIN
PA MTHAR THUG PA NYID PAS, LAS THAMS CAD MTHAR THUG PA MED PA
NYID DO, ,SEMS CAN

CHEN PO LEGS SO LEGS, ,BDE BA CHEN PO LEGS SO LEGS, ,THEG PA CHEN
PO LEGS SO LEGS, ,BLO GROS CHEN PO LEGS SO LEGS, ,CHO GA 'DI NI
LEGS PAR SMRAS,, 