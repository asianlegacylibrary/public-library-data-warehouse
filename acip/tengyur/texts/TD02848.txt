@185B #, ,RGYA GAR SKAD DU, SA
HA SRA BH'U DZA

NEE TRA S'A DHA NAm, BOD SKAD DU, PHYAG STONG SPYAN STONG GI
SGRUB THANGS [?], 'PHAGS PA PHYAG NA RDO RJE LA PHYAG 'TSAL LO,
,'JIG RTEN RNAMS KYI MGON PO MCHOG ,DKAR PO THUGS RJE RTAGS
'CHANG BA'I, ,BYAMS PA'I STOBS KYIS 'GRO 'DUL BA, ,DAM PA DE LA
PHYAG 'TSAL NAS, ,BDAG NYID DRAN

PHYIR SGRUB THABS GANG, ,NGES PA'I SHES PAS BRI BAR BYA, ,'GRO BA
RNAMS KYIS DBEN PA YI, ,YID DU 'ONG BA'I SA PHYOGS SU, ,SA GZHI
LEGS PAR BYUGS BYAS LA, ,ME TOG DRI ZHIM BKRAM BYAS TE, ,GCIG
DANG SBYAR BAS 'DUG PA'I STAN, ,BDE BA LA 'DUG BYAS NAS NI, ,'GRO
BA'I DON

DU SEMS BSKYED LA, ,SNYING GAR RAm LAS GYUR PA YI, ,'OD 'BYUNG
DMAR PO BSAM BYAS NAS, ,DE STENG THUGS YID LAS GYUR PA'I, ,GNOD
MDZES RGYAL POR BDAG BSAMS TE, ,CHU SHING RAM SHING SBYAR BA'I
SGRAS, ,PHYOGS BCU DAG TU SDIGS MDZUB DANG, ,SNGAGS KYIS YANG DAG
BSKRAD

PAR BYA, ,AOm SARBA BI GHN'ANA HA NA HA NA H'Um PHAt RAKshA
RAKshA SV'A H'A, DE NAS BDAG NYID SNYING GA LAS, ,AA LAS RI BONG
CAN BSAM NAS, ,DE NI THUGS MCHOG BSGOM PAR BYA'O, ,DE LAS 'OD ZER
NAG PO DAG ,SA GZHI DAG LA SPROS BYAS PAS, ,SA GZHI LA SOGS RDO
RJER GYUR, ,DE LAS 'OD

'PHROS RAB DANG, ,GUR DANG BLA RE DRA BA DANG, ,SHIN TU MNGON PAR
BSGOM PAR BYA, ,DE NAS NAM MKHA' BLA MA DANG, ,SANGS RGYAS BYANG
CHUB SEMS DPA' DAG ,SNGON DU MNGON SUM DMIGS PA LA, ,PHYAG 'TSAL
BA DANG MCHOD PA DANG, ,SDIG PA BSHAGS DANG YI RANG DANG, ,BSOD

@186A *, ,NAMS BSDO DANG SKYABS 'GRO DANG, ,SEMS BSKYED PA DANG
GNAS BZHI DANG, ,MTHAR NI STONG NYID BSGOM PA'O, ,DON GYIS DNGOS
POR BSAMS NAS NI, ,SNGAGS 'DI MYUR DU BKLAG PAR BYA, ,AOm SVA
BH'A BA SHUDDHA:SARBA DHARM'A:SVA BH'A BA SHUDDHONYA\HAm, AOm
SH'U N+YA T'A DZNY'A NA BADZRA SVA BH'A BA A'ATMA

KONYA\HAm, DE DAG NANG DU BSAM BYA BA, ,YA WA RA LA RNAM BZHI PA,
,STENG DU SNA LDAN GZHAG PA LAS, ,DBANG CHEN CHU BDAG 'BAR BA
DANG, ,SKYED PAR BYED PA RNAM BZHI YI, ,DKYIL 'KHOR KHA DOG RNAM
BZHI RNAMS, ,RIM PA BZHIN DU RNAM PAR BSGOM, ,DE STENG SUm LAS RI
RAB NI, ,RIN

CHEN SNA BZHIS YANG DAG GNAS, ,DE DAG YONGS SU GYUR PA LAS,
,KHANG PA BRTZEGS PA BSAM BYA BA, ,GRU BZHI PA LA SGO BZHI PA,
,KA PA BRGYAD KYIS NYE BAR BRGYAN, ,YE SHES SNA LNGA'I RTZIG PA
DAG ,PHYOGS BZHI DAG TU BRGYAN NAS KYANG, ,DRA BA DRA PHYED DAG
DANG NI, ,RIN CHEN PHA BU DAG DANG

NI, ,GRU BZHI PAR NI BRGYAN PA YIN, ,TVA RA NA NI BZHIS BRGYAN
CING, ,MDZES PA'I PADMA'I PHRENG BA DANG, ,RDO RJE THIG SKUD 'OD
'BAR BA'O, ,GRVA BZHI DAG TU DPAG BSAM SHING, ,CHEN PO BZHI DANG
KLU RGYAL DANG, ,SPRIN DANG PHYOGS SKYONG ZHING SRUNG RNAMS,
,YANG DAG PAR NI DGOD PAR BYA, ,DE DKYIL

THIG NI BZHI BTAB PAS, ,DKYIL 'KHOR DGU RU GYUR PA LA, ,DKYIL DU
BCOM LDAN PHYAG STONG PA, ,KHA DOG DKAR PO LDEM BAG CAN, ,ZHAL
GDONG BCU GCIG PHYAG BCO BRGYAD, ,DBU MA'I ZHAL GSUM DKAR LA
MDZES, ,LHAG MA KHRE ZHAL 'JIGS PA'I GZUGS, ,KUN GYI STENG NA 'OD

DPAG MED, ,PADMA'I RIGS KYI PHYAG RGYAS BTAB, ,DANG PO PHYAG
GNYIS SNYING GA NA, ,THAL MO NGES PAR SBYAR BA YIN, ,DE 'OG G-YAS
NA DGRA STA DANG, ,DE 'OG GRI GUG RNON PO YIN, ,PADMA RAL GRI
ZHAGS PA DANG, ,LJON SHING ME LONG BSIL YAB DAG ,RIM PA BZHIN DU
GNAS PA YIN, ,G-YON PA'I

PHYAG NI DE 'OG DAG ,RDO RJE DRIL BU MNGA' GZHU DANG, ,LCAGS KYI
BUM PA 'KHOR LO DANG, ,GDUGS DANG RIN CHEN 'BAR BA RNAMS, ,RIM PA
BZHIN DU BSNAMS PAR MDZAD, ,RDO RJE BSNAMS PA'I PHYAG GIS NI,
,LHA MO PADMA'I SGROL MA LA, ,GNYIS SU MED PAS 'KHYUD PAR MDZAD,
,LHA MO

@186B DE NI ZHAL GCIG STE, ,PHYAG NI DRUG TU NGES PA STE, ,DANG
PO'I G-YAS PAS AUTPAL GYI, ,STENG NA PADMA BRGYAD BSNAMS PAS,
,THUGS RJE CHE BA 'KHYUD PAR MDZAD, ,DE 'OG GRI GUG PADMA BSNAMS,
,G-YON PA'I DANG POS ME LONG DANG; ,BSIL YAB BUM PA BSNAMS PAR
MDZAD, ,H'Um DANG PAm

LAS GYUR PA YI, ,PHYAG STONG YUM BCAS DE LTAR BSGOM, ,DE YI SHAR
GYI DKYIL 'KHOR LA, ,YI GE BAm LAS GYUR PA YI, ,RDO RJE PADMA
ZHES BYA BA ,GZHAL GCIG KHA DOG DKAR PO CAN, ,PHYAG G-YAS DANG PO
AUTPAL GYI, ,STENG NA PADMA 'DAB MA BRGYAD, ,DE STENG RDO RJE
RTZE DGU PA, ,SNGON PO NYID

KYIS BSNAMS PAR MDZAD, ,DE 'OG 'KHOR LO ZHAGS PA DANG, ,G-YON GYI
DANG POS DRIL BU 'DZIN, ,DE 'OG LCAGS KYI DGRA STA DAG ,PHYAR BA
NYID KYIS BSNAMS PAR MDZAD, ,LHO PHYOGS DKYIL 'KHOR SNGON PO LA,
,YI GE RAm LAS GYUR PA YI, ,RIN CHEN PADMA BSAM BYA BA, ,G-YAS
KYI DANG

PO AUTPAL GYI, ,STENG NA PADMA 'DAB MA BRGYAD, ,DE STENG RIN CHEN
ZUR BRGYAD PA, ,'BAR BA NYID KYIS YANG DAG 'DZIN, ,LHAG MA SHAR
GYI BCOM LDAN LTAR, ,PHYAG MTSAN RNAMS NI BSNAMS PAR MDZAD, ,NUB
KYI DKYIL 'KHOR DMAR PO LA, ,MUm YIG 'BAR BA LAS GYUR PA'I, ,THUB
PA'I PADMA

BSGOM BYA BA, ,G-YAS KYI DANG PO RANG NYID KYI, ,MTSAN MA RNAMS
NI BSNAMS PAR MDZAD, ,LHAG MA SHAR GYI BCOM LDAN LTAR, ,PHYAG
MTSAN RNAMS NI BSNAMS PAR MDZAD, ,BYANG GI DKYIL 'KHOR LJANG GU
LA, ,BCOM LDAN LAS KYI PADMA NI, ,YI GE KAm LAS GYUR PA STE,
,G-YAS KYI DANG POR

RANG NYID RTAGS, ,PHYAG GZHAN GONG MA RNAMS BZHIN NO, ,SHAR LHOR
RDO RJE SGROL MA NI, ,LHA MO SKU MDOG SNGO SKYA LA, ,ZHAL GCIG
PHYAG NI DRUG PA'I DBYIBS, ,G-YAS KYI DANG PO AUTPAL TE, ,CHU
SKYES 'DAB MA BRGYAD PA LA, ,RDO RJE RTZE LNGA BSNAMS PAR MDZAD,
,PHYAG GZHAN GRI GUG PADMA DANG, ,ME

LONG BSIL YAB BUM PA BSNAMS, ,BA YIG LAS GYUR DE LTAR BSAM, ,LHO
NUB RIN CHEN SGROL MA NI, ,RAm YIG LAS GYUR DMAR SER MDOG ,PHYAG
G-YAS DANG PO RANG NYID RTAGS, ,LHA MO RDO RJE SGROL MA BZHIN,
,NUB BYANG THUB PA'I SGROL MA NI, ,MUm YIG LAS GYUR LJANG DMAR
MDOG ,

@187A *, ,DANG PO RANG GI RTAGS 'CHANG PA'O, ,BYANG SHAR LAS KYI
SGROL MA NI, ,GAm YIG LAS GYUR LJANG SKYA'I MDOG ,PHYAG G-YAS
RANG GI RTAGS 'CHANG ZHING, ,PHYAG GZHAN GONG MA RNAMS DANG
MTSUNGS, ,GRVA BZHIR RIN CHEN BUM PA BZHI, ,KHA DOG RNAM BZHIS
RNAM PAR GNAS, ,DE YI PHYI ROL

SNAM BU LA, ,LING TSE BCU DRUG BRI BYA STE, ,PHYAG NA RDO RJE
'JAM DBYANGS DANG, ,KUN GZIGS SGRIB PA RNAM SEL DAG ,ZHAL GCIG
PHYAG NI GNYIS PA LA, ,KHA DOG RNAM BZHIS RNAM PAR GNAS, ,G-YAS
NA RDO RJE AUTPAL DANG, ,PADMA SNA TSOGS RDO RJE BSNAMS, ,'GYING
BAG TSUL DU GNAS PAR

MDZAD, ,G-YON PA DANG BA'I PHYAG RGYA'O, ,DE DAG KUN GYI G-YON
ROL DU, ,SGEG MO RIN CHEN PHRENG BA DANG, ,DBYANGS DANG GAR GYIS
MNYES MDZAD RNAMS, ,RANG RANG PHYAG RGYAS YANG DAG GNAS, ,BYAMS
PA NAM MKHA'I SNYING PO DANG, ,KUN BZANGS YI SNYING PO DAG ,RANG
RANG KHA DOG PHYAG RGYA YIS, ,DE YI CHA LA RNAM PAR GNAS, ,

DE G-YON ME TOG BDUG SPOS DANG, ,MAR ME DRI CHAB LHA MO RNAMS,
,RANG NYID KHA DOG PHYAG MTSAN GYIS, ,YANG DAG PAR NI GNAS PA'O,
,LHA RNAMS DE DAG THAMS CAD NI, ,PHYAG RGYA LNGA YIS RNAM PAR
BRGYAN, ,PADMA'I STENG NA NYI ZLA YI, ,STENG NA RAB TU GNAS PA'O,
,SHAR DANG LHO DANG NUB DANG BYANG, ,SGO

RNAMS NA NI SGO SKYONG DAG ,SHES RAB MTHAR BYED GSHIN MTHAR BYED,
,PADMA MTHAR BYED BGEGS MTHAR RNAMS, ,DBU GSUM PHYAG NI DRUG PA
LA, ,'JIGS PA'I GZUGS KYI CHA LUGS CAN, ,PHYAG G-YAS DANG PO RAL
GRI DANG, ,THOD DBYUG PADMA RGYA GRAM 'DZIN, ,LHAG MA LCAGS KYU
ZHAGS

PA DANG, ,RTZE GSUM LCAGS SGROG DAM PA'I BDAG ,RDO RJE BRAG GI
STENG GNAS PA'O, ,DE NAS DAM TSIG SEMS DPA' YI, ,THUGS LAS 'OD
ZER SPROS NAS KYANG, ,YE SHES 'KHOR LO SPYAN DRANGS NAS, ,MDUN DU
YANG DAG MCHOD PAR BYA, ,SNGAGS DANG PHYAG RGYAS SBYOR SHES PAS,
,DAM TSIG

'KHOR LO MYUR DU GZHUG ,DE NAS RANG GI SA BON LAS, ,'OD ZER NAM
MKHA'I PHYOGS SPROS NAS, ,PADMA'I SGROL SOGS LHA MO LNGAS, ,YE
SHES LNGA YI BUM PA YIS, ,CHU YIS BDAG LA DBANG BSKUR BA'O, ,AOm
AA BHI shINYTZA TU M'Am LO KA N'A TH'A YA H'Um, DE NAS BDAG NYID
SNYING GA LA, ,RI BONG CAN

@187B DANG SHING RTA BCU, ,KHA SBYOR PHUR MAR GNAS PA YI, ,NANG
DU CHU SKYES 'DAB MA BRGYAD, ,DE STENG DUG GSUM YI GE NI, ,KHA
DOG DKAR PO RNAM PAR GNAS, ,DE LA BSTOD NAS DKAR PO NI, ,RGYAN
RNAMS KUN GYIS BRGYAN PA'O, ,'PHROG DANG NANG DANG KUN GYI STENG,
,DUG GSUM YI GES RNAM PAR BRGYAN, ,

DE NAS DKYIL 'KHOR 'KHOR LO NI, ,PHYOGS BCU DAG TU SPROS PA LAS,
,'GRO BA SEMS CAN THAMS CAD NI, ,NYON MONGS THAMS CAD SBYANGS
BYAS NAS, ,DKYIL 'KHOR 'KHOR LO NGO BOS GNAS, ,DE DAG RIM PAR
BSDUS PA LAS, ,SKU GSUNG THUGS KYI RDO RJE CAN, ,LHA YI SKU NI
BSGOM PAR BYA, ,

DE NI RANG BZHIN 'OD GSAL BA'O, ,BSGOMS PAS SKYON SNGAGS BZLAS
PA, ,MU TIG PHRENG BA'I TSUL GYIS SU, ,STENG NAS STENG DU 'BAR BA
NI, ,RANG BZHIN 'KHOR BAR RNAM PAR BSAM, ,DANG PO DAG DANG BAR
GNAS PA'I, ,THA MA DAG GIS BSDUS PA YI, ,SNGAGS KYIS YANG DAG
BZLAS PAR BYA, ,AOm

PADMA HAST'A YA, SA HA SRA BADZRA BHU DZANEE TRA, N'I LA KAnthA
LO KE SHVA R'A YA H'Um H'Um PHAt, AOm PADMA T'A RE H'Um, AOm
BADZRA PADME H'Um, AOm RATNA PADME H'Um, AOm MU NI PADME H'Um,
AOm KARMA PADME H'Um, AOm BADZRA T'A RE H'Um, AOm MU NI T'A RE
H'Um, AOm RATNA T'A RE H'Um, AOm KARMA T'A RE H'Um, AOm BADZRA
P'A nI H'Um, AOm MANYDZU SHR'I H'Um, AOm SA MANTA

KA KA H'Um, AOm NI BAR nA BI SKAMBHI H'Um, AOm BADZRA L'A SYE
H'Um, AOm RATNA M'A LE H'Um, AOm PADMA G'I TI H'Um, AOm KARMA NI
RTI H'Um, AOm MEE TRI YA H'Um, AOm AA GANG SAm GU RA BE H'Um, AOm
SA MANTA BHA DRE H'Um, AOm KshI TI GARBHE H'Um, AOm BADZRA DH'U
PE H'Um, AOm RATNA PUshPE H'Um, AOm PADMA A'A LO KE H'Um, AOm
KARMA GANDHE H'Um, AOm PRA DZNY'A NTA

KA H'Um, AOm YA M'ANTA KA H'Um, AOm PADM'A NTA KA H'Um, AOm
BIGHN'AN TA KA H'Um, MCHOD PA DAG NI NYI SHU YI, ,SNGAGS DANG
PHYAG RGYAS YANG DAG MCHOD, ,YI GE BRGYA PA'I GSANG SNGAGS NI,
,RTAG TU 'DON PA NYID DU BYA, ,LAM DU ZHUGS DANG 'CHAGS PA'I TSE,
,SPYOD LAM LA NI SPROS PA NA, ,

RDO RJE RTZE GCIG PHYAG RGYAS NI, ,'OD BYUNG STENG LA SNYING PO
YI, ,SNGAGS DE YONGS SU GYUR PA DANG, ,CHO GA GSUM LAS RTOGS PA
YI, ,RIM PA BZHIN DU LHA BSAMS NAS, ,YAN LAG BZHI LA RAB TU
BSTIM, ,CHO GA'I PHYAG RGYA DPA' BO LNGA, ,PHYAG RGYA 'DI YIS LUS
MDZES PA'O, ,DE NAS

@188A *, ,SBYIN SREG CHO GA NI, ,BDAG NYID PHRIN LAS RNAM BZHI
YI, ,RNAL 'BYOR YANG DAG BSAM BYAS LA, ,LAS KYI DANG PO ZHI BA
MCHOD, ,DKYIL 'KHOR KHRU GANG ZLUM PO LA, ,PADMA'I PHRENG BAS
NANG BSKOR ZHING, ,RDO RJE 'BAR BA'I PHRENG BA DAG ,DE YI PHYI
RIM BRI BYAS LA, ,DRI ZHIM DKAR PO

ZHOR LDAN PA'I, ,BSREG CING KU SHAS BCINGS TE GZUGS, ,GU GUL ME
TOG KU SHA DANG, ,MAR DANG 'BRAS THUG TIL DANG NI, ,'O THUG LUNG
THANG SNGON PO DAG ,LAS KYI SNGAGS NI MTHAR SBYAR LA, ,ME LHA DE
YI SNYING GA YI, ,MKHA' LA 'KHOR LO BSAM BYAS TE, ,BDAG NYID DAM
TSIG

SEMS DPA' YI, ,RIM PA BZHIN DU MCHOD PA'O, ,BYA BA RNAMS NI THAMS
CAD LA, ,DE YI NGO BOS MNYAM PAR GZHAG ,DE NAS BSTOD PA BYA BA
NI, ,SANGS RGYAS KUN GYI GZUGS KYI SKU, ,CHOS KYI SKU STE GZHAN
GYI MCHOG ,SNGAGS KYI MGON PO MCHOG GI LHA, ,SNYING RJE'I BDAG
NYID

PHYAG 'TSAL BSTOD, ,YE SHES RDO RJE STOBS PO CHE, ,SHIN TU NGES
PAS ZHI BA'I TSUL, ,THEG PA CHEN PO'I GO 'PHANG THOB, ,RDO RJE
CHOS LA PHYAG 'TSAL BSTOD, ,SHIN TU DAG PA'I DPA' BO CHE, ,MCHOG
GI DBANG PHYUG KUN GYI MGON, ,DAM CHOS MCHOG TU MI 'GYUR BA'I,
,JI BZHIN 'DUL

LA PHYAG 'TSAL BSTOD, ,CIR YANG MI DMIGS STONG PA'I DANG, ,LHAN
CIG SKYES PA'I RAL GRI BSNAMS, ,MI RTOG YE SHES GO CHA CAN, ,RGYU
DANG 'BRAS BU PHYAG 'TSAL BSTOD, ,DE NAS ZAS KYI RNAL 'BYOR NI,
,CHU YI DKYIL 'KHOR DE LA YANG, ,RAm LAS ME YI DKYIL 'KHOR NI,
,GRU

GSUM 'BAR BA BSAM BYAS NAS, ,DE DKYIL TSOGS KYI 'KHOR LO YANG,
,GSAL BAR RAB TU BSAM BYAS NAS, ,SNOD NI RAB LAS RIN CHEN NI,
,RANG BZHIN 'BAR BAR BSGOM BYAS NAS, ,DER NI KHA ZAS SNA TSOGS
RNAMS, ,BSAMS NAS DE DKYIL RDO RJE NI, ,RTZA LNGA RAB TU 'BAR BA

LAS, ,BDUD RTZIR GYUR PAR RAB TU BSAM, ,DE NAS RANG GI SA BON
LAS, ,'OD ZER KHA DOG SNA LNGA DAG ,NAM MKHA'I PHYOGS SU 'PHROS
PA LAS, ,PHYOGS DUS KUN NA BZHUGS PA YI, ,DE BZHIN GSHEGS PA
THAMS CAD KYI, ,MDZOD SPUR ZHUGS NAS THUGS KYI NI, ,BDUD RTZI
BLANGS

@188B NAS DE NYID DU, ,'DRES PAR BSAMS NAS SNGAGS 'DI YIS, ,BYIN
GYIS BRLABS NAS BZA' BAR BYA, ,AOm A'A:H'Um, BDAG GI 'JIG RTEN
MGON PO YI, ,SGRUB PA'I THABS 'DI BYAS PA YIS, ,SEMS CAN 'GRO BA
MTHA' DAG LA, ,NYON MONGS SGRAB PA KUN BSAL NAS, ,SKU GSUNG THUGS

KYI RDO RJE CAN, ,LHA YI SKU NI THOB PAR SHOG ,SLOB DPON CHEN PO
DNGOS GRUB BRNYES PA, TA TH'A GA TA BADZRA'I ZHAL SNGA NAS MDZAD
PA, BCOM LDAN 'DAS PHYAG STONG SPYAN STONG GI SGRUB THABS RDZOGS
SO,, ,,MKHAS PA'I 'BYUNG GNAS SHAR PHYOGS BHAm GA LA'I, ,NYI MA
'BYUNG GNAS ZLA BA

ZHES BYA BA, ,MKHAS PA CHEN PO DE YI ZHAL SNGA NAS, ,BOD KYI LO
TZ'A DGE TSUL KHYUNG GRAGS KYIS, ,'DUL BA'I BSTAN PA SNYING POR
GNAS PA'I SA, ,DPAL LDAN RGYAN GONG GTZUG LAG KHANG DE RU, ,BDER
GSHEGS BSTAN LA PHAN PHYIR BSGYUR LAGS KYI, ,RNAL 'BYOR SPYOD
RNAMS

NGES PAR BRTZON PAR MDZOD,,