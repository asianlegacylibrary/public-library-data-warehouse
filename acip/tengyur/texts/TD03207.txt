@212A #, ,RGYA GAR SKAD DU, DHA NA D'A T'A RA S'A DHA NAm, BOD
SKAD DU, SGROL MA NOR SBYIN MA'I SGRUB THABS, SGROL MA LA PHYAG
'TSAL LO, ,SGROL MA LJANG GU ZHAL GCIG PHYAG BZHI MA, ,SPYAN
GNYIS DANG LDAN KUN DU DGA' MDZAD MA, ,NGAG GI DKYIL 'KHOR GYI NI

'KHOR LO'I YANG, ,LHA MO BCU GNYIS KYANG NI SPYAN GNYIS MA,
,KHYAD PAR 'PHAGS DANG RNYED PAR DKA' BA YI, ,BCOM LDAN 'DAS MA
'PHAGS MA SGROL MA YI, ,NOR SBYIN MA YI RIM PA'I SGRUB PA'I
THABS, ,MDOR BSDUS PA NI LEGS PAR BDAG GIS BSHAD, ,RNAL 'BYOR

PAS NANG PAR SNGA MOR BYANG CHUB TU SEMS BSKYED LA, RANG GI
SNYING GAR YI GE T'Am SNGON PO BLTA STE, GDONG BKRU BA LA SOGS PA
BYAS NAS, AOm RANG BZHIN GYIS RNAM PAR DAG PAS CHOS THAMS CAD
RANG BZHIN GYIS RNAM PAR DAG PA NI BDAG YIN NO ZHES BRJOD LA, AOm
AA MRi TE H'Um PHAt

CES BYA BA 'DI DANG, SE GOL GYIS PHYOGS BCU'I BGEGS RNAMS TSAR
BCAD LA, RANG GI SNYING GAR YI GE PAm LAS BYUNG BA'I PADMA DMAR
PO'I STENG DU YI GE AAm GIS BSKYED PA'I ZLA BA LA GNAS PAR RANG
NYID KYI SA BON RNAM PAR BSGOMS TE, DE LAS SPROS PAS SPYAN DRANGS
PA'I BLA MA

@212B DANG; SANGS RGYAS DANG BYANG CHUB SEMS DPA' NAM MKHA' LA
GNAS PA RNAMS LEGS PAR MCHOD CING, SDIG PA BSHAGS PA LA SOGS PA
RNAMS KYANG CHOG BZHIN DU BYAS SHING, STONG PA NYID KYANG BSGOMS
TE, BYIN GYIS KYANG BRLABS LA, MDUN DU YI GE RA DMAR PO YONGS SU
GYUR

PA LAS NYI MA LA GNAS PA'I YI GE H'Um NAG PO LAS BYUNG BA'I SNA
TSOGS RDO RJE RNAM PAR BLTAS TE, DE LAS RDO RJE 'PHROS PAS RDO
RJE'I SA GZHI DANG, RDO RJE'I RA BA DANG, RDO RJE'I GUR BSGOM PAR
BYA BA'O, ,DE NAS SNA TSOGS RDO RJE'I LTE BA LA YI GE PA DMAR PO
LAS BYUNG BA'I PADMA'I

STENG DU YI GE AA LAS BYUNG BA'I ZLA BA LA GNAS PA'I BHR'Um DKAR
PO DANG BA YONGS SU GYUR PA LAS 'KHOR LO DKAR PO DBUS NA YI GE
BHR'Um GNAS PA DMIGS LA, PADMA DANG ZLA BA DANG 'KHOR LO DANG SA
BON RNAMS YONGS SU GYUR PAS BSKYED PA'I GZHAL YAS KHANG STE,
THAMS CAD KYANG RIN

PO CHE LAS GYUR PA GRU BZHI PA LA SOGS PA'I YON TAN RNAMS DANG
LDAN PA, RIM PA GNYIS PA NANG RIM GYI LTE BA LA GNAS PA'I PADMA
'DAB MA BRGYAD PA'I SNYING PO LA ZLA BA TSES PAS NYE BAR MDZES
PAR BYAS PA, SGO BZHI NA GNAS PA'I NYI MA BZHI SHIN TU 'OD 'PHRO
BAR BLTA BAR BYA'O, ,DE

NAS DBUS KYI ZLA BA'I STENG DU SA BON GYI YI GE DE NYID DO, ,DE
NAS 'OD SPRO BA DANG BSDU BA'O, ,DE NAS SA BON DE LAS BCOM LDAN
'DAS MA SGROL MAR BDAG NYID BSGOM PAR BYA STE, ZLA BA'I GDAN DANG
'OD ZER DANG LDAN ZHING ZHI BA SEMS DPA'I SKYIL MO KRUNG GIS
BZHUGS PA, SKU MDOG

LJANG SNGON ZHAL GCIG MA, SPYAN GNYIS PHYAG BZHI MA, PHRENG BA
DANG, MCHOG SBYIN PA DANG, AUTPALA DANG, PO TI BSNAMS PA, SNA
TSOGS PA'I RGYAN DANG NA BZA' DANG LDAN PA'O, ,DE NAS AOm NI MGO
LA'O, ,T'A NI DPRAL BAR RO, ,RE NI MIG GNYIS LA'O, ,TU NI MGU LA

PAR RO, ,TT'A NI NGAG LA'O, ,RE NI SNYING LA'O, ,TU NI LTE BAR
RO, ,RE NI GSANG BAR RO, ,SV'A NI PUS MO GNYIS LA'O, ,H'A NI
RKANG PA GNYIS LA DGOD PAR BYA'O, ,SNYING GAR ZLA BA DANG PADMA
LA GNAS PA'I SA BON GYI 'OD ZER GYIS LEGS PAR BSKUL BA LA SOGS
PA'I

@213A *, ,SPYAN MA LA SOGS PA'I LHA MO RNAMS KYIS DBANG BSKUR BAR
GYUR PAS DON YOD GRUB PA COD PAN LA BSGOM PAR BYA BA'O, ,DE NAS
PHYI RIM LA GNAS PA'I ZLA BA LA RDO RJE SGROL MA LA SOGS PA'I LHA
MO RNAMS SKAD CIG GIS BLTAS PAS, PHYI NAS RNAM PAR BSGOM PAR

BYA BA LAS SHAR DU RDO RJE SGROL MA NAG MO RDO RJE PHYAG NA
BSNAMS PA'O, ,LHO NA RIN CHEN SGROL MA SER MO RIN PO CHE PHYAG NA
BSNAMS PA'O, ,NUB NA PADMA'I SGROL MA DMAR PO PADMA DKAR PO PHYAG
NA BSNAMS PA'O, ,BYANG NA SANGS RGYAS SGROL MA DKAR MO 'KHOR LO
BSNAMS PA'O, ,ME

MTSAMS NA ME TOG SGROL MA DKAR MO ME TOG GI PHRENG BA BSNAMS
PA'O, ,BDEN BRAL GYI MTSAMS NA BDUG PA'I SGROL MA NAG MO PHYAG NA
SPOS PHOR BSNAMS PA'O, ,RLUNG MTSAMS NA MAR ME'I SGROL MA SER MO
MAR ME'I SNOD BSNAMS PA'O, ,DBANG LDAN GYI MTSAMS NA DRI'I SGROL
MA

DMAR MO DRI'I DUNG CHOS BSNAMS PA'O, ,'DI DAG RNAMS NI SNA TSOGS
PADMA'I 'DAB MA'I ZLA BA LA STE, BRGYAD KA YANG ZLA BA'I 'OD DANG
LDAN ZHING SEMS DPA'I SKYIL KRUNG GIS BZHUGS PA G-YON PAS AUTPALA
BSNAMS PA, ZHAL 'DZUM PA SNA TSOGS PA'I RGYAN DANG NA BZA' DANG
LDAN

PA'O; ,SHAR GYI SGOR NI RDO RJE LCAGS KYU MA STE NAG MO PHYAG NA
RDO RJE LCAGS KYU BSNAMS PA'O, ,LHO NA NI RDO RJE ZHAGS PA MA STE
SER MO RDO RJE'I ZHAGS PA PHYAG NA BSNAMS PA'O, ,NUB NA NI RDO
RJE LCAGS THAG MA STE DMAR MO RDO RJE'I LCAGS THAG BSNAMS PA'O,
,BYANG NA NI RDO RJE DRIL

BU MA STE DKAR MO RDO RJE DRIL BU PHYAG NA BSNAMS PA'O, ,DE DAG
RNAMS NI SGO BZHIR NYI MA LA BLTA BAR BYA STE, NYI MA'I GZI BRJID
DANG LDAN PA, SKRA SER PO GYEN DU 'BAR BA, ,G-YON BSKUM PA'I
ZHABS KYIS GNAS PA, SPRUL GYIS BRGYAN CING BZHIN RNAM PAR BSGYUR
BA STAG

GI PAGS PA'I SHAM THABS BSNAMS PA, PHYAG G-YON PA RNAMS KYIS
AUTPALA BSNAMS PA YIN NO, ,DE NAS YE SHES SEMS DPA' DANG LHAN CIG
TU BYAS LA, RANG GI SNYING GA'I PADMA LA GNAS PA'I RANG GI SA BON
SHIN TU PHRA BA MI G-YO BA'I YID KYIS BSGOMS PA SNGAGS

@213B BZLAS PAR BYA BA'O, ,AOm T'A RE TUTT'A RE TU RE DHA NA MME
DA DA SV'A H'A, DE LAS LANGS PA'I DUS SU NI, AOm AA K'A RO MU
KHAm ZHES BYA BA LA SOGS PA'I SNGAGS DANG AUTPALA'I PHYAG RGYAS
GTOR MA BTANG LA, SMON LAM YANG BTAB STE, LHA'I 'KHOR LO RANG GI
SA BON GYI NANG DU BSDUS NAS, RANG NYID

KYI LHA'I RNAM PA DANG LDAN PAS JI LTAR BDE BAR RGYU BAR BYA'O,
,NYI MA PHYED KYI DUS DANG PHYI DRO'I DUS KYI THUN DAG LA NI RANG
GI SNYING GA'I SA BON LAS SKAD CIG GIS LHA'I 'KHOR LO KUN DU
SPROS LA SNGAR BZHIN DU BSGOM PA DANG BZLAS PA LA SOGS PA BYA
BA'O, ,PHYI DRO'I DUS DANG GUNG GI DUS

KYI THUN LA NI 'DI DAG KHYAD PAR YIN TE, ME TOG LA SOGS PAS YE
SHES KYI DKYIL 'KHOR LEGS PAR MCHOD LA, AOm T'A RE TUTT'A RE TU
RE MU:ZHES BYA BA 'DIS GSHEGS SU GSOL BAR BYA BA YIN NO, ,SGROL
MA NOR SBYIN MA'I SGRUB THABS SO, ,PAndI TA CHEN PO AA BHA

YA'I ZHAL SNGA NAS DGE SLONG TSUL KHRIMS RGYAL MTSAN GYIS BSGYUR
BA'O,, 