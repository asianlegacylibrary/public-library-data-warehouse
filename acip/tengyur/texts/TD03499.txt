@151A #, ,RGYA GAR SKAD DU, A'ARYA
DZ'Am GU L'I T'A R'A S'A DHA NAm, BOD SKAD DU, 'PHAGS MA SGROL MA
DUG SEL MA'I SGRUB THABS, SGROL MA DUG SEL MA LA PHYAG 'TSAL LO,
,DZ'Am GU L'I YI GZUGS 'DZIN PA'I, ,BCOM LDAN SGROL MA LA PHYAG
'TSAL, ,

@151B SEMS CAN KUN LA BRTZE BA'I PHYIR, ,DE YI SGRUB THABS MCHOG
GYUR BRI, ,DANG POR RE ZHIG SNGAGS PAS GTZANG ZHING KHRUS BYAS
NAS PHRENG BA DANG GOS DKAR PO BGOS TE, SKYE BOS DBEN PA'I SA
PHYOGS SU BYUG PA BYAS LA DRI BZANGS DKAR POS CHAG CHAB BTAB NAS
ME TOG DKAR PO GCAL DU BKRAM

STE; STAN BDE BA LA 'DUG NAS 'GRO BA RNAMS LA BYAMS PA DANG
SNYING RJE BSGOM PAR BYA'O, ,AOm SVA BH'A BA SHUDDHA: SARBA
DHARM'A:SVA BH'A BA SHUDDHO&HAm ZHES BRJOD PAR BYA'O, ,DE NAS
STONG PA NYID MNGON DU BYA ZHING BSAMS NAS PAm YIG DKAR PO LAS
SKYES PA'I PADMA DKAR PO 'DAB MA BRGYAD PA'O, ,DE'I STENG

DU AAm YIG LAS SKYES PA'I ZLA BA'I DKYIL 'KHOR GYI STENG DU HR'I:
YIG DKAR PO 'OD ZER GYI TSOGS DPAG TU MED PA 'PHRO BA'O, ,DE LAS
BYUNG BA'I BCOM LDAN 'DAS MA DUG SEL MA BSGOM PAR BYA STE, SKU
MDOG DKAR MO PHYAG BZHI PA, RAL PA'I COD PAN CAN, NA BZA' DKAR
PO'I STOD

G-YOGS CAN, RIN PO CHE DKAR PO'I RGYAN DANG LDAN MA SBRUL DKAR
POS BRGYAN PA, SEMS DPA'I SKYIL KRUNG GIS BZHUGS PA, ,RTZA BA'I
PHYAG GNYIS KYIS PI WANG BSGRENG BA, GNYIS PA'I G-YAS DANG G-YON
PAS SBRUL DKAR PO DANG, MI 'JIGS PA'I PHYAG RGYA MDZAD PA, ZLA
BA'I

'OD ZER GYI PHRENG BA CAN BSGOM PAR BYA'O, ,SPYI BO DANG MGRIN PA
DANG NU MA'I BAR DU ZLA BA'I DKYIL 'KHOR LA GNAS PA'I A'A:HR'I:
H'Um GI YI GE LA SOGS PA JI SRID MI NGAL GYI BAR DU BSGOM PAR
BYA'O, ,DE NAS SNGAGS BZLAS PAR BYA STE, HR'I:YIG 'BUM PHRAG BDUN
BZLAS NAS ME TOG DKAR POS

SBYIN SREG KHRI PHRAG BDUN BYA'O, ,MKHAS PAS RGYAN THAMS CAD DKAR
PO GDAGS PAR BYA'O, ,DE NAS BYA KHYUNG GI DBANG PHYUG GI MTHUS
BSTAN BCOS THAMS CAD LA MI 'JIGS PA'I MKHAS PAR 'GYUR RO ZHES SO,
,'PHAGS MA SGROL MA DUG SEL MA'I SGRUB THABS RDZOGS SO,, ,,

