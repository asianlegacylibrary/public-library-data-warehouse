@212B #, ,RGYA GAR SKAD DU, AA MRi TO D'A YA BI
DHI BA LIm TA N'A MA, BOD SKAD DU, BDUD RTZI 'BYUNG BA ZHES BYA
BA'I GTOR MA'I CHOG ,BCOM LDAN 'DAS 'JAM DPAL GZHON NUR

GYUR PA LA PHYAG 'TSAL LO, ,RTOG PA'I DRI MA KUN BCOM YUL CAN
DPAL LDAN BSOD NAMS NYAG GCIG SPYOD YUL DANG, DE YI DBANG LAS
BYUNG ZHING DANG PO'I 'KHOR RNAMS RGYA CHEN YONGS DAG MI G-YO LA
SOGS RAB GNAS SPYOD YUL DANG, ,MNYAM NYID KLONG LAS RMI LAM THUGS
RJE SMON LAM DBANG GIS

CHU YI ZLA BA LTA BUR SKAL LDAN RNAMS LA STON PA YI, ,MTHU BRNYES
RAB TU 'BAD DE DE LA BDAG GIS DON MTHONG BDUD RTZI 'BYUNG BA'I
CHO GA GSAL BAR BSHAD PAR BYA, DE LA RE ZHIG SGRUB BA BO RNAM PA
GNYIS TE, ZAB PA LA MOS PA DANG RGYA CHE BA LA MOS PA'O, ,DE
YANG, SPYOD PA GNYIS LA GNAS PA NI,

THEG PA MCHOG LA ZHUGS PA YIN, ,ZHES GSUNGS SO, ,ZAB MO LA MOS PA
RNAMS NI JI LTA BU ZHE NA, BDAG NYID ZAB BA 'BA' ZHIG LA MOS PA
SPYOD PAS 'BRAS BU SGRUB PAR BYED DO, ,STONG PA NYID LA GZHOL
BA'I BSAM PAS BSGRUB PAR BYA'O ZHES SO, ,RGYA CHE BA LA MOS PA
GNYIS TE, BSAM

@213A *, ,PA RGYA CHE BA LA MOS PA DANG SPYOD PA RGYA CHE BA LA
MOS PA'O, ,BSAM PA RGYA CHE BA LA MOS PA JI LTA BU ZHE NA, SNGON
DU 'GRO BA'I SEMS KYIS KHAMS GSUM MA LUS PA'I SEMS CAN NYON MONGS
PA'I CHU BO LAS BSGRAL BAR BYA'O SNYAM PA NI DNGOS SU SMON PA
BYANG CHUB KYI SEMS SO, ,SPYOD PA RGYA

CHE BA LA MOS PA JI LTA BU ZHE NA, DE'I DON DU SPYOD PA DRI MA
MED PA'I SPYOD PA SNA TSOGS LA 'JUG PA STE, DNGOS SU 'JUG PA
BYANG CHUB KYI SEMS SO, ,DE YANG, BYANG CHUB SEMS NI MDOR BSDU
NA, ,RNAM PA GNYIS SU SHES BYA STE, ,SMON PA'I BYANG CHUB SEMS
DANG NI, ,'JUG PA'I BYANG CHUB SEMS YIN NO, ,ZHES PA DANG,

DANG POR SEMS BSKYED PA MI BSGUL BAR GNAS PAR BYA STE, DE YANG JI
SKAD DU, THAMS CAD MKHYEN PA'I RGYU NI BYANG CHUB SEMS YIN NO,
,ZHES GSUNGS SO, ,DE'I 'OG TU DE BSTAN ZHING RLAN PAR BYED PA STE
SNYING RJE LA GNAS PAR BYA'O, ,DE YANG SNYING RJE'I RTZA BA LAS
BYUNG BA YIN NO ZHES GSUNGS SO, ,

DE'I 'OG TU ZIL GYIS GNON PA'I LAM LA GNAS PAR BYA STE, DE YANG
THABS KYIS MTHAR PHYIN PA YIN ZHES GSUNGS SO, ,ZIL GYIS GNON PA'I
LAM NI MANG BA NYID THEG PA CHEN PO'I SPYOD PA MTHA' YAS PA'I
PHYIR RO, ,'ON KYANG MDOR BSDU NA RNAM PA GNYIS TE BSOD NAMS DANG
YE SHES KYI TSOGS

GNYIS YIN TE, DE YANG JI SKAD DU, BYANG CHUB SEMS DPA'I LAM MTHA'
YAS PA YIN TE BSOD NAMS DANG YE SHES KYI TSOGS ZHES GSUNGS SO,
,DE LA BSOD NAMS KYI TSOGS NI RNAM PA GSUM STE, SBYIN PA DANG
TSUL KHRIMS DANG BZOD PA DANG GSUM MO, ,YE SHES KYI TSOGS NI RNAM
PA GNYIS

YIN TE, BSAM GTAN DANG SHES RAB GNYIS SO, ,BRTZON 'GRUS NI GNYIS
KA'I GROGS YIN NO, ,DE YANG JI SKAD DU, BSOD NAMS RGYU NI RNAM PA
GSUM YIN TE, TSIM BYED DANG NI SPONG SHES DANG, ,RTZE GCIG BLO NI
YE SHES RGYU, ,SMRA BA'I SENG GE 'DI SKAD GSUNGS, ,ZHES PA'O, ,

DE LA 'DI NI RGYU'I PHYOGS GCIG STE SBYIN PA'I PHYOGS GCIG GI YAN
LAG GO, ,BLOS RNAM PAR DPYAD NA NI TSUL KHRIMS DANG TING NGE
'DZIN LA SOGS PA NI MA YIN NO, ,DE LTA BAS NA LAM THAMS CAD KYI
SNGON DU 'GRO BA STE DGONGS PA DANG BCAS PA KHO NA'O, ,'O NA DE
LTA BU'I SBYIN PA LA SOGS PA NYAMS

@213B SU LEN PA'I SBYONG BAS CI ZHIG BYA STE DON YOD PA MA YIN NO
ZHES JI SKAD DU, RIGS KYI BU GANG LA GNAS NA SEMS CAN THAMS CAD
RJES SU 'BRANG BAR 'GYUR BA DANG, 'OD 'DOM GANG BA ZHES BYA BA LA
SOGS PA RGYA CHER GSUNGS PA LAS DON YOD PA KHO NA YIN PAS NGES
PAR SOM NYI ZA BA BZLOG BAR BYA'O ZHES

PA'I DON TO, ,GZHAN DU NA SHING T'A LA MGO BO BCAD PA DANG 'DRA'O
ZHES BYA BA NI, SGRUB PA LA GDAMS PA STE TSOGS LA 'BAD PAR BYA
BA'I DON TO, ,DE LTAR RE ZHIG SPYI DON YIN NO, ,DA NI YAN LAG GI
DON BRJOD PAR BYA STE, RNAL 'BYOR PA SKAL PA CAN GANG ZHIG NYE
BAR SPYOD PAR 'DOD PA

DE LA PHAN GDAGS PAR BYA BA'I PHYIR MCHOD SBYIN GYI GTOR MA NAR
MA ZHES PA NAS ZHAL NAS GSUNGS PA YANG GDON NO ZHES PA LA SOGS PA
SMRAS PA YIN TE, RNAL 'BYOR PAS NYAMS SU BLANG BAR BYA BA KHO NA
YIN PAR SHES PAR BYA'O, ,DE LA MCHOD SBYIN GYI GTOR MA NAR MA
BYED PAR 'DOD PAS ZHES BYA BA

LA SOGS PA NI RNAL 'BYOR PA KHYAD PAR CAN BSTAN TE THAMS CAD NI
MA YIN NO ZHES BYA BAR SNYEGS SO, ,MCHOD SBYIN ZHES PA NI MCHOD
PA NI 'PHAGS BA LA GUS PAS DBUL BAR BYA STE DE YANG MNGON SUM DU
DMIGS LA MCHOD PAR BYA'O ZHES PA'I THA TSIG GO, ,SBYIN PA ZHES PA
NI SEMS CAN LA DMIGS TE

GTANG BA'O, ,DE YANG 'KHOR GSUM YONGS SU DAG PAR BYA'O ZHES PA'I
DON TO, ,DE YANG, MCHOD PA'I LAS KYANG CI NUS BGYI, ,SEMS CAN KUN
GYI DON KYANG BGYI, ,ZHES GSUNGS SO, ,DE SKAD STON PA YIN TE PHA
ROL TU PHYIN PA THAMS CAD KYI THOG MAR SBYIN PA'I PHA ROL TU
PHYIN PA 'GRO BA

YIN LA, GSANG SNGAGS KYI SGO'I SPYOD PA LA SPYAD PA RNAMS KYI DAM
TSIG YIN TE DE'I PHYIR DGONGS PA'O, ,GTOR MA ZHES PA NI THABS
SHES RAB TU THAMS CAD LA KHYAB PA'I PHYIR RO, ,DE YANG MA TSANG
BA MED PAS THABS YIN TE, 'KHOR GSUM YONGS SU DAG PAS SHES RAB BO,
,ZHES GSUNGS

SO, ,DES NA RGYU BSTAN PA DANG BYIN GYIS BRLAB PA DANG, BDEN PA'I
STOBS BRJOD PA RNAMS NI THABS YIN LA, 'KHOR GSUM YONGS SU DAG PA
NI SHES RAB YIN ZHES STON PAR 'GYUR GYI ZHES PA NI THA DAD PA MA
YIN PAR SBYOR BA'O, ,NAR MA BYED PAR 'DOD PAS ZHES PA NI 'BAD
RTZOL DANG

@214A *, ,BCAS PAS RGYUN DU BYA'O ZHES PA'I THA TSIG GO, ,DE CI'I
PHYIR ZHE NA, 'BRAS BU RGYA CHE BA LA DMIGS PA STE GONG DU BSHAD
PA YIN NO, ,DE YANG, RGYUN DU SBYOR BYED RNAL 'BYOR YIN, ,ZHES
PA'O, ,DE NAS RANG GI LHAG PA'I LHA RJES SU DRAN ZHING BSRUNG BAR
BYA BA'I PHYIR, DANG

POR BDAG NYID LHA'I RNAL 'BYOR DU 'JUG PA'AM ZHES BYA STE, DANG
PO ZHES PA NI NYE BAR SBYOR BA'I DUS GANG YANG RUNG STE THOG
MA'O, ,BDAG NYID CES PA NI GZHAN MA YIN PA STE MDUN LA SOGS PA NI
MA YIN NO ZHES PA'I DON TO, ,LHA'I RNAL 'BYOR DU ZHES PA NI DE
YANG MI GNYIS SNYOMS PAR 'JUG BA'O, ,

'JUG PA'AM ZHES PA NI 'JUG PA STE SGO YIN NO, ,DE YANG GANG ZHE
NA DANG PO BDAG NYID MNGON DU BYAS LA BSRUNG BAR BYA'O, ,JI SKAD
DU, RANG DAG PAR NI SHES PA LA, ,'TSE BA MED KYIS MA 'JIGS SHIG
,MCHOD SDONG LAS BYUNG DGE BA BZHIN, ,'TSE BA RANG GI SEMS LAS
BYUNG, ,ZHES

PA'O; ,GZHAN YANG, BDAG NYID SRUNG BA BYAS PA YIS, ,LHA YI RNAL
'BYOR RAB TU 'GRUB, ,CES GSUNGS SO, ,DE'I 'OG TU YUD TZAM GYIS
'PHAGS PA RNAMS MNGON SUM DU BYA STE SDIG PA BSHAGS PA LA SOGS PA
BDUN PO BYA STE, DE YANG BDUN PO 'DI DAG NI TSOGS KYI YAN LAG

YIN NO ZHES GSUNGS SO, ,DE'I 'OG TU YANG DAG PA'I SNYING PO MNGON
DU BYAS TE STONG PA NYING DU BSAM MO, ,DE NAS JI LTAR GZUNG BA'I
LHA'I RNAL 'BYOR BYAS TE RIM PA JI LTA BAR BLA MA'I ZHAL LAS SHES
PAR BYA'O, ,YANG DAM TSIG THEB PAR GYUR PA RNAMS KYI DBANG DU
BYAS TE CHOS BDAG MED

PAR BSGOMS TE ZHES PA STE, CHOS ZHES PA PHUNG PO LA SOGS PA RNAMS
LA MTSAN NYID 'DZIN PA RNAMS SU 'DOD DE, BDAG CES PA NI GANG ZAG
DANG CHOS LA RANG BZHIN MED PAR SHES PA NI PHUNG PO LA SOGS PA DU
MA'I RANG BZHIN DANG, SKAD CIG MA'I RANG BZHIN YIN LA DE LA RTAG
PA DANG GCIG BUR

'DZIN PA NI PHYI ROL GYI LAM LA GNAS MA RNAMS SO, ,DE LA SOGS PA
LAS BZLOG PA NI GANG ZAG LA BDAG MED PAR SHES PAR BYA'O, ,CHOS LA
BDAG MED PAR YANG DE NYID LA GNYIS SU ZHEN PA DANG BRAL BA STE
DNGOS PO'I MTHA' YID LA MI BYED PA'O, ,BSGOMS TE ZHES PA NI DE LA
RTZE GCIG TU BYED

@214B BA DANG SBYAR RO, ,'DI YANG BSRUNG ZHING BDAG BYIN GYIS
BRLAB PA YIN TE, DE YANG JI SKAD DU STONG BA NYID KYIS STONG PA
NYID LA GLAGS MI RNYED CES PA LA SOGS PA GSUNGS SO, ,'DI SKAD
STON PA YIN TE, BDAG MED PA SNGON DU BYAS NAS MCHOD SBYIN LA
SBYAR BAR BYAS NA KHYAD PAR DU 'GRUB PAR 'GYUR

RO ZHES PA'I DON TO, ,DE NAS YANG DE'I RGYU NYE BAR BSTAN PA'I
PHYIR CHU GTOR GYI SNOD CHE CHUNG CI 'BYOR BA'I NANG DU PHYE
STZAL TE ZHES BYA BA SMOS TE, DE LA CHU ZHES PA NI RLAN PAR BYED
PA'I PHYIR RO, ,DNGOS SU NI BYAMS PA'AM SNYING RJE'I BDAG NYID DE
SGRUB PA PO DE DANG LDAN PAR BYA'O ZHES PA'I DON TO, ,GTOR

ZHES PA NI GONG DU BSHAD PA'I DON TO, ,SNOD CHE ZHES PA NI YANGS
PA'O, ,CHUNG BA NI DE'I DON LAS BZLOG PA STE RIN PO CHE'I SNOD
DO, ,CI 'BYOR ZHES PA NI NGES PAR GZUNG DU YOD BA MA YIN TE TSAD
MA BZUNG BA'I PHYIR RO, ,NANG DU ZHES PA NI BRDA PHRAD PAR ZAD
DO, ,PHYE STZAL TE ZHES PA NI NYAMS

PA MA YIN PA DANG, YONGS SU BRTAGS PA'I PHYE BLUGS PA STE SEMS
CAN THAMS CAD KYI NYE BAR 'TSO BA YIN PA'I PHYIR RO, ,DE YANG JI
SKAD DU, SHIN TU MDZES PA'I GTOR SNOD DU, ,DRI MED CHU GTZANG LA
SOGS PA, ,GSANG SNGAGS RNAMS KYIS RAB SBYANGS TE, ,YONGS SU BSNGO

BYA DON CHEN PHYIR, ,ZHES BYA BA LA SOGS PA GSUNGS SO, ,'DI SKAD
BSTAN TE, RGYU RKYEN GANG LA BRTEN NAS DON GNYIS LA 'JUG PAR BYED
PA NI THABS DAM PA STE DE LA 'JUG PAR BYA ZHES PA'I DON TO, ,DE
NAS YANG YONGS SU SBYONG BA'I THABS BSTAN PA'I PHYIR GTOR MA'I
NANG DU ZLA

BA'I DKYIL 'KHOR GYI STENG DU YI GE RAm DKAR PO BSAMS TE ZHES PA
LA SOGS PA SMOS SO, ,GTOR MA'I NANG ZHES PA NI DE NYID KYI NANG
GI NAM MKHA' LA'O, ,ZLA BA'I DKYIL 'KHOR ZHES PA NI AA LAS GYUR
PA STE BYANG CHUB KYI SEMS MTSON PAR BYED PA'O, ,DE YANG JI SKAD
DU, ZLA BA'I

DKYIL 'KHOR GNYIS PA NI, ,BYANG CHUB SEMS NI RAB RDZOGS PA, ,ZHES
GSUNGS SO, ,STENG DU ZLA BA GO SLA'O, ,YI GE RAm ZHES PA NI BDUN
PA'I GNYIS PA LA STONG PA'I LHAS MNAN PA'O, ,DKAR PO ZHES PA NI
DRI MA DANG BRAL BA'O, ,BSAMS TE ZHES PA NI YI GE DE LA DMIGS

@215A *, ,BA'O, ,DE NYID KYIS CIR 'GYUR ZHE NA, SKYON RNAMS SPONG
BA STE 'OG NAS STON PA LA 'JUG PA'O, ,DE YANG JI SKAD DU, RA ZHES
BYA BA NI RDUL DANG BRAL BA'I PHYIR CHOS THAMS CAD KYI SGO YIN NO
ZHES GSUNGS SO, ,'DI SKAD STON TE DES GTOR MA'I DRI RAB LA SOGS
PA STONG

STE DE LA RTZE GCIG TU BYA'O ZHES PA'I DON TO, ,DE NAS SBYONG
BA'I THABS NYID BSTAN PA'I PHYIR YI GE DE LA ZHES PA LA SOGS PA
SMOS TE, YI GE DE LAS ZHES PA NI RAm LAS SO, ,CHOS THAMS CAD CES
PA NI CHOS NI GONG DU BSHAD ZIN TO, ,THAMS CAD CES PA NI CHOS KYI
KHAMS DU MAS

'DUS PA LA SOGS PA STE, RDUL DANG BRAL LO ZHES PA NI GZUNG 'DZIN
LA SOGS PA DE NYID DE DANG BRAL BA'O ZHES PA'I SGRA 'BYUNG BAS
ZHES PA NI DON DE NYID STONG BA STE BDAG MED PAR BSGOM PA'O,
,GTOR MA'I DRI MA ZHES PA NI MI GTZANG BA'I SGRA'O, ,LHAG MAR
GYUR PA NI MA GNANG BA'I YO

BYAD DE RNAMS SO, ,DE NYID NI SKYON RNAMS YIN NO, ,DES ZHES PA DE
NI YI GE RAm BSGOMS PA'I STOBS SO, ,DAG PAR BYA ZHES PA NI MCHOD
SBYIN NO, ,DE LA JI SKAD DU, MI GNYIS PA'I YE SHES ME LTA BU DE'I
SA BON LAS BSKYED PA'I ME'I SA BON DU GSUNGS PA STE 'DI SKAD DU
STON PA YIN

TE; GONG GI YONGS SU SBYONG BA'I YI GE'I SBYOR BA'I RJES THOGS LA
'OG NAS 'BYUNG BA'I PHYAG RGYA DANG SNGAGS KYIS BTAB LA DE NYID
YONGS SU DAG PAR BSAM MO ZHES LAN STON TO, ,DE'I 'OG TU DE RNYED
PA LA YANG BDUD RTZIR 'GYUR RO, ,DE'I THABS STON PA'I PHYIR DE
NAS ZHES PA LA SOGS PA

SMOS SO, ,DE NAS ZHES PA NI YONGS SU SBYANG BA'I RJES THOGS SO,
,ZLA BA'I DKYIL 'KHOR DE LA ZHES PA NI SNGA MA'I ZLA BA'I DKYIL
'KHOR DE NYID LA'O, ,YI GE AA ZHES PA NI MA SKYES PAR STON PA'I
YI GE STE DE YANG, AA NI YIG 'BRU KUN GYI MCHOG ,CES PA NAS,
KHONG NAS 'BYUNG BA SKYE

BA MED, ,CES PA LA SOGS PA GSUNGS TE, DE NYID NI BDUD RTZI'O,
,DKAR PO ZHES BYA BA NI DRI MA DANG BRAL BA'O, ,BSAMS TE ZHES PA
NI RNAL 'BYOR BA STE GONG DU SMOS PA BZHIN NO, ,GTOR MA ZHES PA
NI YONGS SU SBYANG BA BYAS PA'I GTOR MA DE'O, ,LHA'I BDUD RTZI
SNA TSOGS PA DANG ZHES PA

@215B NI LHA LA YOD PA STE DE DANG RJES SU MTHUN PAR SPRO BA
BYA'O ZHES BYA BA DANG SBYAR RO, LONGS SPYOD CES PA NI NYE BAR
SPYOD PA'O, ,RNAM PA SNA TSOGS PA YANG BSAM, ,ZHES PA NI ZAS DANG
SKOM LA SOGS PA'O, ,YANG ZHES PA NI BDUD RTZI LA LTOS PA'O, ,YI
GE DE LAS ZHES PA NI AA LAS SO, ,

PHYOGS BCU ZHES PA NI SHAR LA SOGS PA'O, ,SEMS CAN GYI KHAMS ZHES
PA NI 'GRO BA LNGAS BSDUS PA RNAMS LA KHYAB PAR GYUR ZHES PA NI
THAMS CAD LA'O, ,GANG GIS KHYAB CE NA, BDUD RTZI'I RGYUN LA SOGS
PA STE DES KHYAB PA'O, ,BSAM ZHES PA NI 'OD ZER SPRO BA'O ZHES
BYA BAR

SBYAR RO, ,DE YANG JI SKAD DU STON ZHE NA, AA LAS SGROS PA'I 'OD
ZER GYI RNAM PA DE BDUD RTZIR BSAM PA NI 'OG NAS 'BYUNG BA'I
SNGAGS BRJOD DE AA DE NYID LAS SPRO BAR BYA'O ZHES PA'I DON TO,
,DE'I 'OG TU BDUD RTZI NYID NAM MKHA' DANG MNYAM PAR BYA BA'I
PHYIR DE NAS ZHES BYA BA LA SOGS PA SMOS

SO; ,DE NAS ZHES PA NI BDUD RTZIR GYUR PA'I RJES THOGS LA'O, ,ZLA
BA'I DKYIL 'KHOR DE LA ZHES PA SNGA MA DANG SBYAR RO, ,YI GE AOm
SER PO ZHES PA NI AOm NI SNYING PO'I DON TE SER PO NI RGYAS PA'I
DON STON PA'O, ,BSAM ZHES PA NI YID KYIS TE 'OG GI SNGAGS BRJOD
PAR BYA'O ZHES PA'I DON

TO; ,DE YANG AOm NI SNYING PO STE THAMS CAD KYI 'BYUNG GNAS SU
NGAS DGONGS ZHES GSUNGS SO, ,DES CIR 'GYUR ZHE NA 'PHAGS PA DANG
ZHES SMOS SO, ,'PHAGS PA ZHES PA NI 'DUS MA BYAS KYI KHAMS LA
GNAS PA STE, DE YANG 'DUS MA BYAS LA GNAS PA NI 'PHAGS PA'I GANG
ZAG GO

ZHES GSUNGS SO, ,DE YANG RNAM PA GNYIS TE SLOB PA'I RNAM PA DANG
MI SLOB PA'I BYE BRAG GIS RNAM PA GNYIS SO, ,SLOB PA'I LAM LA
GNAS PA LA GSUM STE, NYAN THOS DANG RANG SANGS RGYAS DANG BYANG
CHUB SEMS DPA'O, ,MI SLOB BA'I LAM LA GNAS PA NI DE BZHIN GSHEGS
PA

RNAMS TE DE DAG NI MCHOD PA'I GNAS YIN PA DANG SBYAR RO, ,DE DAG
KYANG GANG LAS SHE NA MDO SDE LAS 'BYUNG BA BZHIN NO, ,SEMS CAN
ZHES PA NI 'GRO BA LNGA LA GNAS PA STE DE YANG GZUGS CAN DANG DE
LAS BZLOG PA'O, ,DE YANG SEMS CAN GYI KHAMS NI MTHA' YAS PA NYID
DE MDOR

@216A *, ,BSDU NA RNAM PA GNYIS TE, GZUGS CAN DANG GZUGS CAN MA
YIN PA'O ZHES GSUNGS SO, ,DE LA ZHES PA NI GNAS KYI DON NO, ,PHUL
ZHES PA NI 'PHAGS PA'O, ,BSDOS SHING ZHES PA NI SEMS CAN LA'O,
,BZHIN DU ZHES PA NI DA DANG MTHUN PA'O, ,SO

SOR ZHES PA NI GO SLA'O, ,RNAM PAR RIG PA ZHES PA NAS, MNGON SUM
LAS SKYE SEMS KYI SPYOD YUL GNAS, ,ZHES PA NI BZHUGS PA'I GNAS TE
'PHAGS PA RNAMS KYI'O, ,SNANG ZHING 'BYUNG BAR BSAM ZHES PA NI DE
DAG GI DBANG PO'I SPYOD YUL TE DE BSGOM PA'O, ,DE YANG JI SKAD
DU, MCHOD

GNAS BLA MA KHYED KYI PHO BRANG DU, ,MCHOD PA'I SPRIN GYI GTIBS
PAR BSNGO, ,SEMS CAN THAMS CAD BDE GYUR CIG, ,KUN KYANG GNOD PA
RNAMS DANG BRAL, ,ZHES BYA BA LA SOGS PA GSUNGS SO, ,DE 'DI SKAD
DU STON TE, RNAL 'BYOR PAS AOm SER PO BSAM STE 'OG NAS 'BYUNG
BA'I SNGAGS

BRJOD DE SPRO BAR BYA'O ZHES PA'I DON TO, ,DE NAS YONGS SU
SBYANGS BA LA SOGS PA'I PHYAG RGYA BSTAN PA'I PHYIR DE NAS ZHES
BYA BA LA SOGS PA'I SBYOR PA'I RJES THOGS LA LAG PA G-YAS PA'I
ZHES PA RNAL 'BYOR PA STE THABS KYI RANG BZHIN YIN PA'I PHYIR,
MTHE'U CHUNG MTHE BOS MNAN TO ZHES PA NI BLA

'OG TU BYAS PA'O, ,SOR MO GSUM ZHES PA NI GUNG MO DANG SRIN LAG
DANG MDZUB MO RNAMS SO, ,PHRAL NAS ZHES PA NI PHAN TSUN MA REG
PAS PHRAL TE YANGS PA'O, ,RDO RJE LTAR BYAS PA NI RDO RJE RTZE
GSUM PA LTAR BYAS PA STE KHAS PHUB LA ZHES PA NI GO SLA'O, ,GTOR
MA'I SNOD LA ZHES PA NI RIN PO CHE

LA SOGS PA'I SNOD DU DNGOS KYI BYANG CHUB KYI SEMS SO, ,REG PAR
BYAS NAS ZHES PA NI DE NYID LA REG PAR BYA BA STE RDO RJE RTZE
GSUM PA'I PHYAG RGYA'O, ,DE YANG, RDO RJE PHYAG RGYA RAB SBYAR
LA, ,YONGS SU SBYAR BA LA SOGS BYA, ,ZHES GSUNGS SO, ,'DI SKAD
KYANG STON TE, SNOD NI

RTEN BYED PA'I PHYIR BYANG SEMS DE THABS YIN LA, RDO RJE'I PHYAG
RGYA NI SHES RAB YIN PAS NA THABS DANG SHES RAB 'BREL PAR BYA'O
ZHES PA'I DON TO, ,DE NAS YONGS SU SBYANG BA LA SOGS PA'I SNGAGS
BSTAN PA'I PHYIR SNGAGS 'DI ZHES PA LA SOGS PA SMOS SO, ,DE RNAMS
LAS KYANG

@216B YONGS SU SBYANG BA'I SNGAGS THOG MAR BSTAN PA'I PHYIR
SNGAGS 'DI ZHES PA NI GRUB PAR BYED PA'I PHYIR RO, ,LAN GSUM ZHES
PA NI SHES PA'I PHYIR RO, ,BRJOD PAS ZHES PA NI RDO RJE'I TSUL
DU'O, ,RNAM PAR DAG PAR BSAM ZHES PA NI GTOR MA STE LHAG PAR GYUR
PA'I SKYON DE NYID GANG ZHE NA,

AOm SARBA DHARMA BADZRA SI TI H'Um ZHES PA STE CHOS RNAMS RANG
BZHIN GYIS RNAM PAR BDAG PAR STON PA'O, ,DE NAS BDUD RTZIR BSGYUR
BA'I SNGAGS BSTAN PA'I PHYIR DE LA SNGAGS 'DI ZHES BYA BA LA SOGS
PA SMOS TE, SNGAGS NI 'DI ZHES PA GONG MA BZHIN NO, ,BTAB STE
ZHES PA NI BRJOD PA'O, ,'DUD RTZIR

GYUR PAR BSAM ZHES PA NI BDUD RTZIS NYE BAR MTSON PA STE DE LTAR
BSAM PA'O, ,DE NYID GANG ZHE NA, AOm AA MRi TE H'Um PHAt CES PA
STE BDUD RTZI 'BYUNG BA'O, ,DE NAS ZHES PA NI SPRO BA'I SNGAGS
YIN PA'I PHYIR DE NAS ZHES PA LA SOGS PA SMOS TE, DE NAS ZHES PA
BDUD RTZIR 'BYUNG BA'I RJES THOGS

LA'O; ,SNGAGS 'DI BTAB STE ZHES PA NI SPEL BA'I SNGAGS KYIS TE
GONG MA BZHIN NO, ,SPEL BAR BSAM ZHES PA NI NAM MKHA'I DBYINGS
THAMS CAD DU'O, ,DE GANG GIS SPRO ZHING SPEL ZHE NA, NAM:SARBA TA
TH'A GA TE BHYO BI SHVA MU KHE BHYA: SARBA TADA AUDGA TE SPHA RA
nA TI MAm GA GAN KHAm SV'A H'A ZHES PA STE SPROS

PA DES 'JIG RTEN DANG 'JIG RTEN LAS 'DAS PA'I BDE BAS KHYAB PAR
BYED PA'I SNGAGS BSTAN PA'I PHYIR SNGAGS 'DI BTAB STE ZHES PA NI
KHYAB PAR BYED PA'I SNGAGS SO, ,DE NYID KYANG GANG YIN ZHE NA,
AOm NA MA:SARBA T'A TH'A GA TA AA BA LO KI TE SAMBHA RA SAMBHA RA
SAMBHA RA H'Um ZHES PA'O, ,DE NAS ZHI BAR BYED PA'I

SNGAGS BSTAN PA'I PHYIR SNGAGS 'DI ZHES BYA BA LA SOGS PA SMOS
SO, ,MA NOR BAR GRUB PAR BYED PA'I PHYIR NA BTAB STE ZHES PA NI
ZHI BAR BYED PA'I SNGAGS SO, ,MNYAM PAR THOB PAR BYED CES PA NI
MNYAM PAR THOB PAR BYED PA STE SEMS CAN GYIS SO, ,DE NYID GANG
ZHE NA, AOm RU RU SPHU RU DZVA LA TIshthA

SIDDHA LO TZ'A NI SARBA AARTHA S'A DHA NI SV'A H'A ZHES PA'O,
,DES CIR 'GYUR ZHE NA, THAMS CAD KYIS GNYAM PAR THOB CING MI
MTHUN PA MED CING THOB PA STE DE NYID KYI PHYIR DON THAMS CAD
GRUB PAR BYED PA YIN NO, ,DE YANG JI SKAD DU, ,GSANG SNGAGS RNAMS
NI BRJOD PA DANG, ,RDO RJE'I PHYAG RGYAR RAB LDAN

@217A *, ,PAS; ,DNGOS PO GANG LA BTAB PA NI, ,DAG PA LA SOGS RIM
BZHIN 'GRUB, ,CES GSUNGS SO, ,DE NAS BYIN GYIS BRLABS PA'I GTOR
MA DE YANG YONGS SU BSNGO BA BSTAN PA'I PHYIR NA SNGAGS 'DI RNAMS
ZHES BYA BA LA SOGS PA SMOS SO, ,SNGAGS 'DI RNAMS

ZHES BYA BA NI GONG DU GSUNGS PA RNAMS SO, ,LAN GSUM ZHES PA NI
THAMS CAD LA SBYAR BAR BYA'O ZHES SO, ,DE'I 'OG TU 'DI SKAD BRJOD
DO ZHES BYA BA DANG SBYAR RO, ,JI SKAD BRJOD CES NA, SANGS RGYAS
DANG ZHES PA LA SOGS PA SMOS SO, ,SANGS RGYAS ZHES PA NI GANG GI
RGYUD LA SPANGS

PA DANG SBYANGS PA DANG BYA BA DANG YE SHES PHUN SUM TSOGS PA YOD
PA'O, ,DE SKAD DU YANG, MA RIG GNYID LAS SANGS PA DANG, ,SHES BYA
RNAMS LA YE SHES RGYAS, ,ZHES GSUNGS SO, ,BYANG CHUB CES BYA BA
NI GANG NAM MKHA' LTA BU'I CHOS NYID KHONG DU CHUD PAR 'DOD CING
SPYOD PA NI SBYIN PA

LA SOGS PA'I LAM LA YONGS SU ZHUGS PA'O, ,JI SKAD DU, BYANG CHUB
NAM MKHA'I MTSAN NYID DE, ,KUN DU RTOG PA THAMS CAD SPANG, ,GANG
ZHIG DE THOB 'DOD PA NI, ,BYANG CHUB SEMS DPA' ZHES BYA'O, ,ZHES
GSUNGS SO, ,THAMS CAD CES PA MA LUS PA STE SEMS DANG PO

BSKYED PA NAS BZUNG STE MI SLOB PA'I SA LA GNAS PA THAMS CAD DO,
,MTHUN ZHES PA NI LHAG PA'I STOBS TE DE RNAMS KYI'O, ,DE NI THUGS
RJE PHYI NANG GI DBANG GIS SO, ,CHOS KYIS DBYINGS KYI ZHES PA NI
DON DAM PA'I CHOS TE BSTAN PA THA DAD PA RNAMS RENGS PAR BYED
PA'I RGYU YIN PA'I PHYIR RO, ,

BYIN GYIS BRLABS DANG ZHES PA NI STONG PA NYID KYIS GZUNG BA STE
DE NYID KYIS BYIN GYIS BRLABS SO, ,DE SKAD DU BYIN GYI BRLABS MED
PA'I TSUL KHRIMS DE BYIN GYIS BRLABS SO ZHES GSUNGS SO, ,DE NYID
NI MTHU YANG YIN NO, ,BDAG GI BSAM PA ZHES PA NI BDAG GI BSAM PA
STE SEMS CAN

THAMS CAD KYI DON DU CHOS LA ZHUGS PA'O, ,DE NYID NI RNAM PAR DAG
PA STE BYANG CHUB CHEN PO LA YONGS SU GZHOL BAR GYUR PA'I STOBS
KYIS SO, ,DE RNAMS KYIS JI LTAR GYUR PAR BSAM ZHE NA 'PHAGS PA
THAMS CAD CES PA LA SOGS PA'O, ,'PHAGS PA ZHES PA NI SNGA MA
BZHIN DU

@217B SBYAR RO; THAMS CAD CES PA NI SNGON DU ZHUGS PA LA SOGS PA
YANG BSDU'O, ,PHO BRANG ZHES PA NI BZHUGS PA'I GNAS TE 'OG MIN
CHEN PO GNAS LA SOGS PA'O, ,SEMS CAN THAMS CAD NI SNGA MA DANG
'DRA'O, ,GNAS DANG ZHES PA NI LCAGS KHANG LA SOGS PA'O, ,SEMS

KYI RGYUD CES PA NI NANG 'DU BYED KYI PHUNG PO STE ZAG PA DANG
BCAS PA RNAMS SO, ,LA NI GNAS KYI DON TO, DE RNAM PA DU 'BYUNG
ZHE NA CHOS DANG ZHES PA LA SOGS PA SMOS SO, ,CHOS DANG ZHES PA
NI CHOS KYI SBYIN PA STE DE YANG RNAM PAR GNYIS SO, ,DE YANG GANG
ZHE NA 'JIG RTEN PA DANG 'DAS PA'I CHOS KYI

SBYIN PA'O, ,'JIG RTEN PA'I CHOS NI BSAM GTAN DANG TSAD MED PA
DANG SNYOMS PAR 'JUG PA DANG DGE BCU LA SOGS PA STE, DE GANG LA
STON PA NI 'JIG RTEN PA'I CHOS KYI SBYIN PA'O, ,'JIG RTEN LAS
'DAS PA NI 'PHAGS PA'I LAM YAN LAG BRGYAD DANG, DE BZHIN GSHEGS
PA'I STOBS

BCU DANG, MA 'DRES PA'I CHOS LA SOGS PA STE DE GANG LA STON PA NI
CHOS KYI SBYIN PA STE ZAS DANG SKOM DANG GSER DANG MU TIG LA SOGS
PA'O, ,DE YANG JI SKAD DU SBYIN PA NI RNAM PAR GNYIS TE CHOS KYI
SBYIN PA DANG ZANG ZING GI SBYIN PA'O, ,CHOS KYI SBYIN PA GANG
ZHE NA, 'JIG RTEN DANG 'JIG RTEN LAS

'DAS PA'I CHOS KYI SBYIN PA'O ZHES RGYAS PAR GSUNGS SO, ,LONGS
SPYOD CES BYA BA NI GONG MA NYID RNAMS TE SEMS KYI RGYUD TSIM PAR
BYED PA'I PHYIR RO, ,DPAG TU MED PA ZHES BYA BA DANG BSAM GYIS MI
KHYAB CES BYA BA DANG, BRJOD KYIS MI LANG BA ZHES BYA BA DANG, GO
RIMS BZHIN DU LUS DANG NGAG DANG

YID KYI SPYOD YUL LAS 'DAS PA ZHES BYA BA'I THA TSIG GO, ,'BYUNG
ZHING RGYAS PAR 'GYUR CIG CES BYA BA NI 'PHAGS PA LA NI CHOS KYI
LONGS SPYOD MTHA' YAS PA 'BYUNG BA DANG, SEMS CAN RNAMS LA NI
ZANG ZING GI SBYIN PA'I LONGS SPYOD MTHA' YAS PAR GYUR CIG CES
PA'O, ,DE SKAD DU 'PHAGS PA RNAMS

CHOS LA LONGS SPYOD PA'O, ,SEMS CAN RNAMS ZANG ZING LA NYE BAR
LONGS SPYOD PA'O ZHES GSUNGS SO, 'DI SKAD STON TE, BSNGO BA'I
GNAS NI GNYIS YIN PA'I PHYIR TSIG DE SKAD CES BRJOD DE, BSNGO
BA'I 'BRAS BU RNAM PA YONGS SU GZUNG ZHING THABS DAM PA LA 'JUG
GO ZHES PA'I DON TO, ,

@218A *, ,GONG GI SPEL BA'I SNGAGS LAN GSUM BRJOD PA NI NAM MKHA'
MDZOD KYI SNGAGS GRUB PAR BYED PA'I YAN LAG GO, ,DE NAS YONGS SU
BSNGO BA BYAS PA'I RJES THOGS LA BDEN PA'I STOBS BRJOD PA'I
PHYIR, DE NAS BDEN PAR BDAR TE ZHES PA LA SOGS PA SMOS SO, ,DE
NAS ZHES PA

NI YONGS SU BSNGO BA BYAS PA'I RJES THOGS LA BDEN PA BDAR TE ZHES
PA NI 'OG NAS 'BYUNG BA RNAMS SO, ,DE YANG GANG ZHE NA, SANGS
RGYAS KYI BDEN PA DANG ZHES SMOS TE, SANGS RGYAS ZHES PA NI GANG
LAS SPANGS PA DANG YE SHES PHUN SUM TSOGS PA YOD PA STE GONG DU
BSHAD PA BZHIN NO, ,DE YANG

SKU RNAMS GNYIS KYI BDAG NYID YIN TE DE NYID GANG ZHE NA, CHOS
KYI SKU DANG, GZUGS KYI SKU YIN TE, DE SKAD DU, BDAG DANG GZHAN
DON GRUB PA'I PHYIR, ,RNAM PA GNYIS SU SKU BSTAN TO, ,ZHES GSUNGS
SO, ,CHOS ZHES PA NI 'DUS BYAS DANG 'DUS MA BYAS KYI KHAMS KYIS
BSDUS PA'O, ,DE YANG

RNAM PA GSUM STE BSTAN PA DANG, SGRUB PA DANG, DON DAM PA'O, ,DE
SKAD DU, BSTAN PA LA SOGS RNAM GSUM STE, 'BREL MED PHYIR NA 'CHOS
PAS CHOS, ,ZHES GSUNGS SO, ,DGE 'DUN ZHES PA NI DGE BA LA SRID
PA'I THA TSIG GO, ,MTHONG BA'I LAM DANG SGOM PA'I LAM LA GNAS

PA RNAMS SO, ,DE YANG RGYUN DU ZHUGS PA RGYU LA ZHUGS PA DANG
'BRAS BU LA ZHUGS PAR RNAMS DANG GNAS PA'I BYE BRAG GIS BRGYAD
DO, ,DE SKAD DU, ZAG PA MED PA LAS RIM BZHIN DU BSKYED PA'I PHYIR
NA BZHIR BSHAD DO, ,'JUG PA DANG GNAS PA'I BYE BRAG GO, ,GANG ZAG
BRGYAD DU RNAM PAR

GRAGS; ,ZHES GSUNGS SO, ,BDEN PA ZHES PA NI DE RNAMS KYI CHE BA'I
YON TAN RNAMS PHYIN CI MA LOG PA'I DE KHO NA NYID DE, DE'I BYIN
GYIS RLABS KYIS ZHES PA DANG SBYAR RO, ,GSANG SNGAGS DANG ZHES PA
LA GSANG BA NI MI 'DRA BA STE THABS SO, ,SNGAGS NI DE'I RGYU STE
YANG YANG DU BZLAS SHING 'DA' BAR

MI BYA'O; ,CIR 'GYUR ZHE NA, YID SKYOB PA'I PHYIR NA SNGAGS YIN
TE THUN MONGS MIN PHYIR GSANG BA ZHES GSUNGS SO, ,RIG SNGAGS ZHES
PA NI YE SHES, ,SNGAGS NI DE GRUB PAR BYED PA'I RGYU STE GONG DU
BSHAD PA BZHIN NO, ,PHYAG RGYA ZHES PA NI RGYAS 'DEBS PA'I DON
GYIS PHYAG RGYA STE THABS DANG SHES RAB

@218B GCIG TU SBYOR ZHING MI SHIGS PA STE, ,NYAN THOS LA SOGS MI
LDAN PAS, ,RDO RJE LA SOGS MTSON PA'O, ,DE SKAD DU, THABS SHES
RAB 'BYOR PAS RGYAS 'DEBS PA'I PHYIR NA PHYAG RGYA'O ZHES GSUNGS
SO, ,TING NGE 'DZIN ZHES PA NI YUL LA SEMS RTZE GCIG TU GNAS PA
GANG YIN PA DE LA 'DI SKAD CES BYA STE,

GANG LA ZHEN THABS DANG SHES RAB LA THA MI DAD PAR RGYAS BTAB PA
DE LA'O, ,DE SKAD DU, GSANG SNGAGS THABS SU SHES PAR BYA, ,RING
SNGAGS LA NI YE SHES BRJOD, ,DE SBYOR RGYAS 'DEBS PHYAG RGYA STE,
,DE LA RTZE GCIG TING 'DZIN 'DOD, ,CES GSUNGS SO, 'DI SKAD STON
TE THABS DANG SHES

RAB 'BREL PAS RGYAS BTAB LA DE LA RNAL 'BYOR PAS SEMS RTZE GCIG
TU BYA'O ZHES BA'I DON TO, BYIN GYIS BRLABS PA NI DE LAS BYUNG
BA'I NUS MTHU'O, ,BDEN PA ZHES PA NI PHYIN CI MA LOG PA STE GYUR
CIG CES PA DANG SBYAR RO, ,DAM TSIG CAN GYI MTHU DANG DANG ZHES
PA NI MI 'DA' BA'I DAM TSIG THOB PA STE

DPAL TSANGS PA LA SOGS PA'O, ,DE RNAMS KYI STOBS KYI MTHU'O,
,BDEN PA NYID DU THOB PA NI BDEN PA'O, ,BYIN GYI RLABS KYIS ZHES
PA NI DE BZHIN 'BYUNG BA NI BYIN GYIS RLABS SO, ,DE CI ZHIG
'BYUNG ZHE NA, CHOS DANG ZANG ZING ZHES PA LA SOGS PA SMOS TE
CHOS KYI LONGS SPYOD NI 'OG NAS 'BYUNG BA RNAMS

SO; ,ZANG ZING GI LONGS SPYOD NI 'DOD PA'I YON TAN LNGA'O, ,'DI
ZHES BYA BA NI SNYING GA 'DI STE GTOR MA YIN NO ZHES PA'O, ,SNOD
RIN PO CHE SNA TSOGS LAS GRUB PA ZHES PA NI GSER DANG PADMA R'A
GA LAS MDZES PAR BYAS PA'O, ,BCUD LHA DANG MI'I LONGS SPYOD CES
PA NI LHA RNAMS DANG MI RNAMS LA YOD

PA STE BZA' BA DANG BGO BA LA SOGS PA STE LONGS SPYOD CES PA NI
TSANGS PA RIG PA GZHAN DU MED PA'O, ,BZA' YIS MI ZAD CES PA NI
ZAS RNAMS SO, ,BGO YIS MI DENGS ZHES PA NI GOS RNAMS SO, ,GZHAN
YANG DBANG PO LNGA TSIM PAR BYED PA SMOS PA RNAMS GZUNGS NGO, ,DE
DAG RGYU CI LAS SHE NA PHYE

DANG SMAN LA SOGS PA RNAMS LAS SO, ,SMAN LA SOGS PA JI LTAR CI'I
PHYIR 'GYUR ZHE NA SANGS RGYAS LA SOGS PA'I BDEN PA'I BYIN GYI
RLABS KYIS TE, RNAL 'BYOR PA'I TING NGE 'DZIN GYI STOBS KYIS SO,
,GANG LAS 'BYUNG ZHE NA, SEMS CAN DANG 'PHAGS PA RNAMS LA'O, ,DES
CIR 'GYUR

@219A *, ,NA LUS DANG SEMS TSIM PAR BYED PA LA SOGS PA SMOS TE,
LUS TSIM PA NI 'BYUNG BA RGYAS PA STE REG BYA'I KHYAD PAR RNYED
PA'O, ,SEMS TSIM PAR BYED PA NI NYON MONGS PA'I DBANG DU MI 'GYUR
BA STE TSOR BA BDE BA DANG LDAN PA'O, ,RGYU DANG ZHES PA NI GONG
DU GZHI MED PAR TSIM PAR GRUB PA'O, ,

RKYEN ZHES PA NI STOBS NYAMS PA LA LHAG PA'I STOBS RNYED PA'O,
,GYUR CIG CES PA LA SOGS PA NI SANGS RGYAS LA SOGS PA'I BDEN PA
DANG MTHUN PA YIN ZHES BYA BAR SNYEG GO, ,DE NI 'DI SKAD STON,
RGYU RKYEN GANG LA BRTEN NAS 'PHAGS PA RNAMS DANG SEMS CAN RNAMS
LA TING NGE 'DZIN LA

SOGS PA'I YAN LAG RNAMS KYIS CHOS DANG ZANG ZING YONGS SU 'BYUNG
BAR GYUR CIG PA'O, ,ZANG ZING NI GONG DU SMOS PA RNAMS YIN NO,
,DA NI CHOS KYI LONGS SPYOD BSTAN PA'I PHYIR GZHAN YANG ZHES BYA
BA LA SOGS PA SMOS TE, GZHAN ZHES BYA BA NI ZANG ZING LAS GZHAN
PA'O, ,DE GANG YIN ZHE NA,

CHOS KYI LONGS SPYOD CES BYA STE CHOS NI RNAM PAR DKAR PA'I PHYIR
RO, ,LONGS SPYOD CES PA NI 'PHAGS PA'I NOR BDUN DANG LDAN PA'I
PHYIR RO, ,DE NYID BSTAN PA'I PHYIR BYANG CHUB KYI PHYOGS DANG
ZHES PA STE BYANG CHUB NI STONG PA NYID DO, ,PHYOGS NI DE DANG
RJES SU MTHUN PA'I RGYU RNAMS TE DRAN PA NYE BAR GZHAG

PA LA SOGS PA STE DE SKAD DU YANG, BYANG CHUB KYI PHYOGS KYI CHOS
SUM CU RTZA BDUN DANG LAM BZHI DAG GIS BSDUS PA YIN ZHES SO, ,PHA
ROL TU PHYIN PA STE SBYIN PA LA SOGS PA BCU YIN NO, ,DE SKAD DU,
SBYIN PA NAS BRTZAMS YE SHES LA, ,LAM BZHI DAG GIS BSDUS PA YIN,
,ZHES PAS

SO; ,LA SOGS PA'I SGRA NI BSDU BA'I DNGOS PO RNAMS DANG TSAD MED
PA LA SOGS PA RNAMS PAR DAG PA STE, LAM DRI MA MED PA LA SMOS SO
PA RNAMS BSDUS PA'O, ,DE DAG GIS CI ZHIG 'GRUB CE NA, SEMS RGYUD
RNAM PAR SBYONG ZHING ZHES BYA BA SMOS TE, SEMS KYI RGYUD NI
PHUNG PO DANG KHAMS

DANG SKYE MCHOD DAG GIS BSDUS PA STE, DE NI KUN NAS NYON MONGS PA
DANG RNAM PAR SBYONG BA'I RGYU DANG RTEN DU GYUR PA'I RGYUD DO,
,RNAM PAR SBYONG ZHES PA NI NYON MONGS PA LA SOGS PA SGRIB PAR
RNAMS SO, ,GANG GIS SBYANG ZHE NA DRAN PA NYE BAR GZHAG PA LA
SOGS PA GONG DU SMOS PA RNAMS

@219B KYIS SO, ,TSUL JI LTAR SBYANG ZHE NA, DE RNAMS LA GOMS PAR
BYAS SHING GONG NAS GONG DU RNAM PAR THAR PAS SO, ,SBYANG BAR BYA
BA DE NYID BSDUS NAS BSTAN PA'I PHYIR MDOR NA ZHES PA'O, ,DE GANG
LA RNAM PAR BSTAN PA NI, 'PHAGS PA DANG SEMS CAN GYI RGYUD CES

SMOS TE, ,'PHAGS PA ZHES PA NI KHAMS GSUM LAS RING DU 'PHAGS PAR
SONG BA STE MTHONG BA DANG SGOM PA'I LAM LA GNAS PA'I PHYIR RO,
,RGYUD NI GONG DU SMOS SHING BSHAD PA BZHIN NO, ,LA ZHES PA NI
BDUN PA'I DON TO, ,SBYANG PA'I DNGOS PO DE NYID BSTAN PA NI NYON
MONGS PA SHES

BYA'I SGRIB PA THAMS CAD CES PA SMOS TE, NYON MONGS PA RNAMS NI
'DOD CHAGS LA SOGS PA RNAMS SO, ,SGRIB PA ZHES PA NI THAR PA LA
BAR DU GCOD PA'O, ,SHES BYA'I SGRIB PA NI SPYI'I MTSAN NYID DE
SANGS RGYAS KYI SPYOD YUL LO, ,SGRIB PA THAMS CAD MKHYEN PA NYID
LA'O, ,DE SKAD DU 'DOD CHAGS LA SOGS PA

MNGON DU GYUR PA DANG BAG LA NYAL GYI NYON MONGS PA CAN MED,
GNYIS SU SNANG BA STE THAR PA DANG THAMS CAD MKHYEN PA GO RIMS
BZHIN NO ZHES GSUNGS SO, ,RNAM PAR BYANG ZHING DAG PAR ZHES PA NI
RDUL TZAM YANG MI GNAS PA STE SPANGS PA'O, ,DE NAS 'BRAS BU'I
KHYAD PAR GZHAN BSTAN PA NI DE BZHIN GSHEGS

PA ZHES BYA BA LA SOGS PA SMOS TE, DE BZHIN DU SONG BA NI DE
BZHIN GSHEGS PA'O, ,THAMS CAD CES BYA BA NI MA LUS PAR GZUNG BA
STE RNAM PAR SNANG MDZAD LA SOGS PA'O, ,SKU DANG ZHES PA NI DE
RNAMS KYI PHYAG RGYA CHEN POR GSUNGS PA STE CHOS KYI PHYAG
RGYA'O, ,THUGS NI DE RNAMS KYI THUGS TE

DAM TSIG GI PHYAG RGYA'O, ,YANG NA SKU NI SBRUL PA LA SOGS PA
GSUM MO, ,GSUNG NI BSTAN PA'I CHOS TE MDO'I SDE LA SOGS PA'O,
,THUGS NI ME LONG LTA BU'I YE SHES SO, ,DE YANG JI SKAD DU, SKU
LA SOGS PA PHYAG RGYA STE, RNAM GSUM GYIS NI 'BYED PA'O, ,SPRUL
PA LA SOGS DBYE BA

YIS; ,RNAM PA GZHAN DU 'ANG 'DOD PA YIN, ,ZHES GSUNGS SO, ,RDO
RJE LTA BU'I ZHES PA NI SKU GSUNGS THUGS DBYER MED PA'I RDO RJE
LTA BU STE STONG PA NYID DU'O, ,DAM TSIG CES PA NI 'DA' BAR BYA
BA MA YIN TE, STONG PA NYID LAS SO, ,GANG GIS MI 'DA' ZHE NA, SKU
GSUNG THUGS RDO RJE DANG LDAN PA

@220A *, ,DES SO, ,LDAN TE ZHES PA NI 'PHAGS PA RNAMS DANG SEMS
CAN RNAMS KYI TSOGS TE GONG DU BSHAD PA'I CHO GA'I RIM GYIS LDAN
NO, ,DE NAS DE'I 'BRAS BU BSTAN PA'I PHYIR SDUG BSNGAL ZHES PA LA
SOGS PA SMOS TE, SDUG BSNGAL ZHES PA NI BYUNG NAS BRAL BAR 'DOD
PA'I

MTSAN NYID KYIS TSOR BA STE KHAMS GSUM GYI MI 'DOD PA RNAMS SO,
,GSUM ZHES PA NI 'DU BYED KYI SDUG BSNGAL LA SOGS PA'O, ,BRGYAD
CES PA NI 'DOD PA'I DNGOS PO MI RNYED PA LA SOGS PA'O, ,YANG NA
RAB TU TSA BA LA SOGS PA DANG CHU BUR CAN LA SOGS PA DE DAG NYID
SPANGS TE GANG LA MI

GNAS PA DE NI BRAL BA'O, ,MTHAR ZHES PA NI THABS KYI CHO GA
BRGYUD PA'I RIM PA NI MTHA' STE MI SLOB PA'I LAM MO, ,DE NYID DU
SMOS PA NI BLA NA MED PA'I SANGS RGYAS SU ZHES BYA BA SMOS TE,
BLA NA MED PA ZHES PA NI NYAN THOS DANG RANG SANGS RGYAS RNAMS
LAS MCHOG TU GYUR BA'I BLA NA MED PA'O, ,DE NYID NI

MTHONG BA DANG BSGOM PAS SPANG BAR BYA BA'I NYON MONGS PA SPANGS
SHING YE SHES BZHI DANG LDAN PA'I PHYIR SANGS RGYAS SO, ,GRUB PAR
GYUR CIG CES PA NI SANGS RGYAS KYI GO 'PHANG DE THOB CING DE DANG
LDAN PAR GYUR CIG PA'O, ,BRJOD DO ZHES PA NI RNAL 'BYOR PAS BDEN
PA'I STOBS KYIS SMOS PA BRJOD PA'O, ,

DE NI 'DI SKAD DU, THABS GANG GIS SO SO'I SKYE BO'I SA LA GNAS PA
RNAMS NI ZANG ZING GI SBYIN PA 'BYUNG BA DANG, NYON MONGS PA'I
GNYEN POR 'GYUR BA DANG, CHOS KYI LONGS SPYOD KYI PHYOGS SU 'GYUR
BA DANG, 'PHAGS PA'I SA LA GNAS PA RNAMS LA SHES BYA'I SGRIB PA'I
GNYEN PO'I PHYOGS CHOS KYI LONGS

SPYOD 'BYUNG ZHING RNAM PAR GYUR PA DE'I LAM DAM PA STE DE LA
NGES PAR 'JUG PAR BYA'O ZHES STON PA YIN NO, ,YANG DE RNAMS LA
CHOS KYI SBYIN PAS SHES PA'I RGYUD BRLAN PAR BYAS PA'I PHYIR RO,
,ZHAL NAS GSUNGS PA'I MDO GDON NO ZHES SMOS TE, ZHAL NAS GSUNGS
PA ZHES PA NI BDE BAR GSHEGS

BA'I PAR DU'O, ,DE NYID NI, CHOS RNAMS THAMS CAD RGYU LAS BYUNG,
,DE RGYUD DE BZHIN GSHEGS PAS GSUNGS, ,DE LA 'GOG PA GANG YIN PA,
,DGE SBYONG CHEN POS 'DI SKAD GSUNGS, ,ZHES PA LA SOGS PA GCIG
DANG GNYIS LA SOGS PA BSTAN PA'O, ,SINGGA LA YI YUL DU SKYES PA

@220B DE YI MTSAN; ,'GRO BA SKAL NGAN RNAMS LA MAR ME LTAR SNANG
MDZAD, ,CHOS RNAMS RDZOGS PAR 'GRO BA KUN DPAL 'BYUNG, ,SHES BYA
RNAMS LA THOGS MED YE SHES MTSAN, ,DE YI KUN BZANG SNYING RJES
BSKYED PA'I RLABS, ,BOD YUL MTHIL DU LOGS PAR SPYOD PA MTHONG,
,DE YI DON DU BDAG

NYID RAB 'BAD DE, ,'GRO KUN 'CHI MED BDUD RTZI'I CHU 'DI RAB GTOR
BAS, ,LONGS SPYOD DBANG GIS SKYE SHING GDUNGS PA RNAMS, ,YANG DAG
LTA RNAMS SKYE SHI RGYUN CHAD DE, ,THEG CHEN RDO RJE THEG PA'I
LAM BGROD NAS, ,'GRO LA PHAN PHYIR SANGS RGYAS 'GRUB PAR SHOG
,BDUD RTZI 'BYUNG BA

ZHES BYA BA'I GTOR MA'I CHO GA RDZOGS SO,, ,,RGYA GAR GYI MKHAN
PO D'I PAm KA RA SHR'I DZNY'A NAS MDZAD CING BSGYUR BA STE LO
TZ'A BA KHU DNGOS GRUB KYIS GTAN LA PHAB PA'O,,