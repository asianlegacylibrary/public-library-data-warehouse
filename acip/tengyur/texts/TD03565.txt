@196A #, ,RGYA GAR SKAD DU, A'ARYA SHR'I MA T'I KU RU KULLE S'A DHA

NAm, BOD SKAD DU, DPAL LDAN 'PHAGS MA RIGS BYED MA'I SGRUB THABS,
'PHAGS MA KU RU KU LLE LA PHYAG 'TSAL LO, ,RANG GI SNYING GAR ZLA
BA'I DKYIL 'KHOR LA HR'I:YIG LAS SKYES PA'I AUTPA LA DMAR PO'I
DBUS SU HR'I:YIG GIS MNAN PA BSAMS LA DE YONGS SU GYUR PA LAS

'PHAGS MA RIGS BYED MA SKU MDOG DMAR MO PADMA DMAR PO DANG ZLA
BA'I GDAN LA BZHUGS PA, 'OD ZER DMAR PO'I DKYIL 'KHOR CAN, NA
BZA' DMAR PO SNA TSOGS PA'I STONG G-YOGS CAN, 'OD DPAG TU MED PAS
DBU BRGYAN PA, PHYAG BZHI PA, RTZA BA'I PHYAG DAG GIS AUTPA LA
DMAR

PO'I MDE 'US RNAM PAR MDZES PA'I MDA' DANG BCAS PA'I ME TOG GI
GZHU RNA BA'I RTZAR 'GENGS PA, G-YON SDONG BU DANG BCAS PA'I
AUTPA LA DMAR PO KHA BYE BA BSNAMS PA, G-YAS PA MTSOG SBYIN MDZAD
PA'O, ,SGEG PA'I NYAMS CHEN POS ROL PAR BLTAS TE, YE SHES SEMS
DPA' DANG

LHAN CIG TU BYAS NAS RANG GI LUS KYI 'OD ZER DMAR PO'I LCAGS KYUS
BKUG PA'I LHA DANG, LHA MA YIN DANG, NAM MKHA' LDING DANG, MI'AM
CI DANG, LTO 'PHYE CHEN PO DANG, GNOD SBYIN DANG, SKYES PA DANG,
BUD MED BRGYA STONG LA SOGS PA'I TSOGS SHIN TU GUS PAR LUS 'DUD

@196B CING MCHOG TU DBANG DU GYUR PAR PHYOGS BCU RNAMS SU YANG
DAG PAR BLTA'O, ,AOm KU RU KULLE HR'I:SV'A H'A, ZHES PA'I SNGAGS
BZLAS PA 'BUM NAS BRTZAMS NAS, JI SRID BCOM LDAN 'DAS MA MNGON
SUM DU MA GYUR GYI BAR DU BZLAS PAR BYA'O, ,DE NAS 'GA' ZHIG
DBANG DU BYA PAR 'DOD NA

JI LTAR GSUNGS PA'I CHO GAS BZLAS PA 'BUM BYAS NAS GUS SHING 'DUD
PA'I LHA DANG LHA MA YIN LA SOGS PA'I DBUS SU 'JUG CING RANG GI
LUS KYI 'OD ZER GYI LCAGS KYUS BSGRUB BYA BKUG LA MDUN DU BKOD
NAS, RANG GI SNYING GAR AUTPA LA DMAR PO 'DAB MA BCU DRUG PA,
DE'I SNYING GAR

YAm BSAMS NAS 'PHAGS PA YAN LAG MED PA'I RDO RJES GSUNGS PA'I RIM
PAS BUNG BA'I LCAGS KYU BSGOMS LA, DE'I MING GI YI GE RANG GI
SNYING GA'I SNGAGS KYIS SHIN TU MNAN NAS DE BZHIN DU MDAS SNYING
GAR PHUG STE CHAGS PA CHEN POS BRGYAL ZHING GZHU RGYUD KYIS RKANG
PA BCINGS SHING SKE

AUTPA LA'I ZHAGS PAS BCINGS NAS YANG DAG PAR BKUG STE RANG GI
RKANG PA DAG GI DRUNG DU BSGYEL LA, SKYES PA YIN NA LCAGS KYUS
SNYING GAR DBUG PAR BYA'O, ,BUD MED KYI CHOS 'BYUNG LA'O, ,AOm KU
RU KULLE CHE GE'AM CHE GE MO A'A KARshA YA HR'I:SV'A H'A, ZHES
BYA BA'I SNGAGS BZLAS

PAR BYA'O, ,BSGRUB BYA KHUG NAS, DE LA DE BZHIN DU SNGAGS LA
DBANG DU BYA BA NANG DU SPEL LA BZLAS PAR BYA'O, ,BRGYA BZLAS PAS
SKYES PA DANG, MI MO DANG, RGYAL PO DANG, BLON PO'I TSOGS PHAL PA
DBANG DU 'GYUR RO, ,KHRI BZLAS PAS MNGA' RIS KYI 'JIG RTEN NO,
,'BUM

BZLAS PAS RGYAL PO'O, ,'BUM PHRAG BDUN GYIS LHA DANG LHA MA YIN
GYI BU MO'O, ,BYE BAS NAM MKHA' LDING DANG, GLANG PO CHE SA SRUNG
GI BU LA SOGS PA'I LHA'I DUD 'GRO RNAMS DANG, DUD 'GRO PHAL PA
RNAMS KYANG NGO, ,GUS PAS RGYUN MI CHAD PAR DUS RING PO DPAG TU
MED PAR BZLAS NAS

GSUM YANG DBANG DU BYED PAR 'GYUR RO, ,DPAL LDAN 'PHAGS MA RIGS
BYED MA'I SGRUB THABS RDZOGS SO,,