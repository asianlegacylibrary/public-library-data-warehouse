@72A *, ,'JAM DBYANGS SMRA BA'I SENG GE'I SGRUB THABS
BZHUGS, ,BLA DAM PA RNAMS LA PHYAG TSAL LO, ,SHES RAB 'PHEL BAR
'DOD PA YIS, ,SPANG RGYAN GLA BA MTSAL DKAR GSUM, ,YUNG BA
TZANDAN

AA KA RU, ,SPANG SPOS DBANG LAG SHU DAG GSUM, ,GSER MDOG RGYA
SKYEGS SHING MNGAR GSUM, ,DPA' BO BCU GNYIS BSDUS NAS NI, ,ZHIB
PAR BTAGS TE SBRANG RTZI DANG, ,BA DMAR 'O MAS RI LU BYA, ,BRGYA
DANG RTZA BRGYAD BYAS NAS NI, ,RI LU RNAMS LA HR'I: DANG DH'I:,
,BRI BA'I SNAG TSA

GUR KUM DANG, ,RGYA SKYEGS GI WANG BSRES PAS BRI, ,RIN CHEN SNOD
DU BLUGS BYAS NAS, ,PADMA SER PO 'DAB BRGYAD DBUS, ,GONG GI RI LU
BZHAG BYAS NAS, ,DMAR SER DAR GYI GUR YANG DBUB, ,SHAR DU KHA
BLTAS STONG NYID BSGOM, ,STONG A'I NGANG LAS SENG GE'I GDAN, DE
STENG PADMA

ZLA BA'I DBUS, ,YI GE DH'I: DMAR TSEG DRAG CAN,,'OD ZER DMAR PO
'PHRO BA YI, ,DE LAS BDAG NYID 'JAM DPAL NI, ,SKU MDOG DMAR PO
RGYAN DANG LDAN, ,'OD ZER DMAR PO 'PHRO BA CAN, ,G-YAS PA RAL GRI
G-YON PA NA, ,PU STI BSNAMS SHING RGYAN DANG LDAN, ,RAL PA'I THOR
TSUGS GYEN DU

'GRENG, ,DE LTAR BDAG NYID BSAMS NAS NI, ,THUGS KAR BH'Um LAS
'KHOR LO BSAM, ,LTE BAR RAL GRI SOR BZHI PA, ,RTZA BA'I SNGAGS
KYIS BSKOR BAR BSAM, ,'OD ZER DMAR PO 'PHROS NAS NI, ,YE SHES
SEMS DPA' SPYAN DRANG GZHUG ,MDUN GYI LHUNG BZED DBUS SU NI, ,YI
GE HR'I: LAS

DBYANGS CAN MA, ,SKU MDOG SNGON MO GZI BRJID CAN, ,G-YAS NA RAL
GRI G-YON PU STE, ,BSNAMS SHING RGYAN DANG YANG DAG LDAN, ,THUGS
KAR RAL GRI SNGAGS KYIS BSKOR, ,'OD KYIS YE SHES SPYAN DRANG
GZHUG ,MDUN DU SANGS RGYAS THAMS CAD DANG, ,BYANG CHUB SEMS DPA'
RNAMS

@72B KYANG BSAM, ,BDAG DANG SEMS CAN THAMS CAD KYI, ,BLO YI MUN
PA BSAL BAR BSAM, ,DE LTAR BSAMS NAS DANG PO NI, ,BDAG GI THUGS
KAR RAL GRI DANG, ,SA BON DH'I: DANG BCAS PA LAS, ,'OD ZER DMAR
PO 'PHROS PA YIS, ,BDAG GI SNA BUG G-YAS NAS BYUNG, ,DBYANGS CAN

MA YI G-YON DU ZHUGS, ,THUGS KA'I SNGAGS DANG HR'I: LA THIM,
,THUGS KA'I GNAS NAS TSUR LA BYUNG, ,BDAG GI THUGS KAR ZHUGS PA
LAS, ,A'A LI K'A LI'I SNGAGS SU GYUR, ,KHONG PA'I NANG DANG BA
SPU'I GSEB, ,BAG TU MED PAS KHENGS PAR BSAM, ,BAR GYI SNGAGS KYI
PHRENG BA LAS, ,'OD

ZER DPAG TU MED PA 'PHROS, ,SANGS RGYAS BYANG CHUB SEMS DPA'
DANG, ,DUS GSUM BLA MA YI DAM DANG, ,DPA' BO DPA' MO LA SOGS
PA'I, ,SKU GSUNG THUGS KYI BYIN RLABS BSDUS, ,BDAG DANG LHA MO'I
SPYI BOR BSTIM, ,BDAG DANG SEMS CAN THAMS CAD KYI, ,BLO YI MUN PA
BSAL BAR

BSAM, ,YANG GCIG 'PHROS PA'I BYIN RLABS KYIS, ,SDE SNOD GSUM DANG
RGYUD SDE BZHI, ,DGE BSHES RNAMS KYI NUS MTHU DANG, ,MTHA' YI NOR
BU'I 'OD ZER DANG, ,RTZI SHING NAGS TSAL BCUD RNAMS BSDUS, ,BDAG
DANG LHA MO'I SPYI BOR BSTIM, ,LUS LA YE SHES BDUD RTZIS GANG, ,

DES NI SHES RAB 'PHEL BAR BSAM, ,BZLAS PA BYED PA'I DUS DAG TU,
,MDUN DU RI LU LA DMIGS SHING, ,SNGAGS NI STONG PHRAG BZHI RU
BZLAS, ,AOm HR'I: DH'I MA ME D'I PA MANYDZU SHR'I MUm, PRADZNY'A
DH'A TU: HR'I: SV'A H'A, BRGYA RTZAS MI BRJED GZUNGS THOB 'GYUR,
,STONG GIS SGRA SKAD KUN LA MKHAS, ,KHRI PHRAG GCIG

NI BZLAS GYUR NA, ,NYI MA RE RE DAG LA YANG, ,SH'O KA NI LNGA
STONG RE, ,'DZIN 'GYUR 'DI LA THE TSOM MED, ,MNGON PAR SHES PA
'CHAR BA DANG, ,GZHAN GYI SEMS NI SHES PA DANG, ,YI GE'I RIGS NI
THAMS CAD KYANG, ,THOGS PA MED PAR SHES PAR 'GYUR, ,SGRA DANG
BSTAN BCOS THAMS CAD KYANG, ,

BKA' BZHIN RTZOM PAR NUS PA YIN, ,PHYIS NI SA YI DBANG PHYUG
'THOB, ,RI LU RGYAL CHEN BZHIR MTHONG NA, ,SHES RAB 'JAM PA'I RDO
RJE DANG, ,SANGS RGYAS KUN DANG MNYAM PAR 'GYUR, ,RI LU DBYANGS
CAN MAR MTHONG NA, ,SANGS RGYAS ZHING DU 'GRO BAR 'GYUR, ,RI LU
NYI ZLAR MTHONG GYUR NA, ,SNGON GYI

@73A *, ,SKYE BA DRAN PAR 'GYUR, ,RI LU 'OD DU MTHONG GYUR NA,
,SMRA BZHI DAG LA MKHAS PA DANG, ,'OD DANG DUNG DANG RNGA SGRA
DANG, ,RLUNG DANG NYI MA ME TOG DANG, ,YI GE 'DRI KLOG MTHONG BA
DANG, ,SNAG TSA 'THUNGS DANG NYAMS DGA' DANG, ,ME TOG 'DZUGS DANG
ZHING RMO BA, ,SHES RAB 'PHEL

BA'I RTAGS SU 'DOD, ,DE NAS MDUN GYI SANGS RGYAS DANG, ,DBYANGS
CAN MA DANG BCAS PA RNAMS, ,'OD DU ZHU NAS RIL BUR THIM, ,NANG MA
NYI SHU RTZA GCIG LA, ,RIL BU RE RE ZOS GYUR NA, ,SHES RAB 'PHEL
BAR THE TSOM MED, ,DANG POR RJES GNANG THOB NAS NI, ,SKAR MA
RGYAL LA BSGRUB PAR BYA,,

GCIG DANG BRGYAD DANG BCO LNGA LA, ,BSGRUBS NA SHES RAB 'PHEL BAR
'GYUR, ,BRDZUN DANG SHA CHANG SOGS PA DANG, ,SNGO NGAD LA SOGS
G-YENG BA DANG, ,'KHON DANG ZHE SDANG DRAG PO DANG, ,GROGS NGAN
MYA NGAN SMRE SNGAGS DANG, ,SEMS LA GNOD PA'I LAS RNAMS SPANG,
,BZA' BA BDOG PA THAMS

CAD KYIS, ,'JAM PA'I RDO RJE MCHOD NAS NI, ,RTAG TU LHA LA GSOL
BA GDAB, ,SEMS CAN RNAMS LA SNYING RJE BSGOM, ,GAL TE LAS 'PHRO
YOD GYUR NA, ,SRID PA'I 'CHING BA THAMS CAD KUN, ,NYI MA GCIG GIS
GROL BAR 'GYUR, ,'BRING GIS GNYIS KYIS RTOGS PA STE, ,NYI MA GSUM
DU BSGRUBS

GYUR NA, ,LAS 'PHRO MED KYANG 'GRUB PAR 'GYUR, ,GZHAN GYI RTZOD
PA BZLOG PA NI, ,DPRAL BAR DH'I: YIG DMAR PO BSAM, ,DH'I: LAS 'OD
ZER 'PHROS NAS NI, ,KHO YI SHES PA BKUG NAS KYANG, ,SRIN LAG BZHI
LA BSTIM NAS NI, ,AOm HR'I: DH'I: CHE GE MO NA NA H'Um PHAt,
,RTZOD PA KUN LAS RGYAL BAR

'GYUR, ,GCAN GZAN RGYAL PO SENG GE'I SGRA BSGRAGS PAS, ,DUR KHROD
WA TSOGS THAMS CAD BRGYAL BAR 'GYUR, ,NYON MONGS DUG RNAMS 'JOMS
BA'I SHES RAB MCHOG ,BDAG GIS 'JAM PA'I DPAL LA RAB ZHUS PAS,
,'GRO RNAMS SHES RAB GRU YIS 'DON PAR SHOG ,RJE BTZUN DAM

PA RGYA GAR GYI GDAMS PA RDZOGS SO,, 