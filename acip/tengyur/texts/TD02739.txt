@126A #, ,RGYA GAR SKAD DU, A'ARY'A BA LO
KE TE SHVA RA STO TRA, BOD SKAD DU, 'PHAGS PA SPYAN RAS GZIGS
DBANG PHYUG GI BSTOD PA, RJE BTZUN THUGS RJE

CHEN PO LA PHYAG 'TSAL LO, ,SPYAN RAS GZIGS DBANG 'JIG RTEN MGON,
,'KHOR BA'I 'DAM GYIS MA GOS PAS, ,PADMA ZLA BA'I GDAN DANG LDAN,
,THUGS RJE CHE LA PHYAG 'TSAL LO, ,SKYON GYIS MA GOS SKU MDOG
DKAR, ,RDZOGS SANGS RGYAS KYI DBU RGYAN CAN, ,THUGS RJE'I

SPYAN GYIS 'GRO LA GZIGS, ,SPYAN RAS GZIGS LA PHYAG 'TSAL LO,
,SANGS RGYAS BYE BRAG BCU GCIG ZHAL, ,RTZA BA'I ZHAL NI DKAR PO
MDZES, ,LJANG DANG DMAR PO G-YAS DANG G-YON, ,ZHI BA'I ZHAL LA
PHYAG 'TSAL LO, ,DBUS LJANG G-YAS DKAR G-YON DMAR ZHAL,,

DBUS DMAR G-YAS LJANG G-YON DKAR ZHAL, ,SPYAN DKYUS RING ZHING
ZHAL PHRA BA, ,'DZUM BCAS BZHUGS LA PHYAG 'TSAL LO, ,KHRO ZHAL
NAG PO SPYAN GSUM PA, ,MCHE GTZIGS SKRA BRJES SMA RA SER, ,STENG
ZHAL DMAR PO GTZUG TOR LDAN, ,BCU GCIG ZHAL LA PHYAG

@126B 'TSAL LO, ,CHOS NYID THUGS CHUD THUGS KAR THAL MO SBYAR,
,THUGS RJE RGYUN CHAD MED PAS PHRENG BA 'DZIN, ,YI DAGS BKRES
SKOM SEL BA'I MCHOG SBYIN PHYAG ,PHYAG G-YAS 'KHOR LO BSNAMS LA
PHYAG 'TSAL LO, ,'KHOR BA'I 'DAM GYIS MA GOS PADMA BSNAMS, ,RIL
PA SPYI

BLUGS NYON MONGS DRI MA 'KHRU, ,THABS DANG SHES RAB GNYIS MED
MDA' GZHU BSNAMS, ,RNAM THAR BRGYAD LDAN KHYED LA PHYAG 'TSAL LO,
,RIN CHEN RGYAN MNGA' KUN NAS MUN SEL ZHING, ,SKU MDOG DKAR GSAL
RI DAGS PAGS PA 'DZIN, ,GZHON NU LANG TSO LDAN PA'I 'DZUM BCAS

ZHAL, ,'GRO BA'I SDUG BSNGAL SEL LA PHYAG 'TSAL LO, ,BCOM LDAN
BLTA BAS MI NGOMS SNA TSOGS SKU, ,THUGS RJE MTHAR PHYIN PHYAG
STONG 'GRO RNAMS SKYOB, ,SHES RAB MTHAR PHYIN DRI MED SPYAN STONG
GZIGS, ,'JIGS PA KUN LAS SKYOB LA SKYABS SU MCHI, ,THUGS RJE BSIL

MDZAD ZLA BA DRI MA MED, ,ZHAL GCIG PHYAG BZHI SKU MDOG ZLA BA'I
'OD, ,SKYABS SBYIN RNGA YAB PADMA CHU SHEL 'DZIN, ,ME YI 'JIGS PA
SKYOB LA SKYABS SU MCHI, ,SEMS CAN RE SKONG YID BZHIN 'KHOR LOS
SGYUR, ,ZHAL GCIG PHYAG BZHI SKU MDOG GANGS RI'I MDOG,

SKYABS SBYIN RIN CHEN PADMA 'KHOR LO 'DZIN, ,CHU YI 'JIGS PA
SKYOB LA SKYABS SU MCHI, ,YON TAN RAB RGYAS NOR BU 'DZIN PA PO,
,ZHAL GCIG PHYAG BZHI SKU MDOG GSER DANG MTSUNGS, ,SKYABS SBYIN
NOR BU PADMA PU STI 'DZIN, ,SENG GE'I 'JIGS PA SKYOB LA SKYABS SU
MCHI, ,'GRO

RNAMS PA SMIN MDZAD NYI MA RAB TU SNANG, ,ZHAL GCIG PHYAG BZHI
SKU MDOG BCOM 'DRA, ,SKYABS SBYIN AUTPAL PADMA ME SHEL 'DZIN,
,GLANG PO'I 'JIGS PA SKYOB LA SKYABS SU MCHI, ,SEMS CAN YONGS
SGROL THUGS RJE DON YOD ZHAGS, ,ZHAL GCIG PHYAG BZHI PADMA R'A
GA'I MDOG, ,SKYABS

SBYIN LCAGS KYU PADMA ZHAGS PA 'DZIN, ,RGYAL PO'I 'JIGS PA SKYOB
LA SKYABS SU MCHI, ,DBANG SDUD CHEN PO CHU SRIN 'DZIN KHRI DPAL,
,ZHAL GCIG PHYAG BZHI KU SHA'I MDOG 'DRA BA'I, ,SKYABS SPYIN
RGYAL MTSAN PADMA GAnd'I 'DZIN, ,KLU YI 'JIGS PA SKYOB LA SKYABS
SU MCHI, ,DUG

@127A *, ,GSUM 'JOMS MDZAD HA LA HA LA CHE, ,ZHAL GCIG PHYAG BZHI
BEEd'URYA 'DRA BA, ,SKYABS SBYIN RTZE GSUM PADMA BA DAN 'DZIN,
,MKHA' 'GRO'I 'JIGS PA SKYOB LA SKYABS SU MCHI, ,DNGOS PO'I STOBS
'JOMS MTHU CHEN RAB THOB PA, ,ZHAL GCIG PHYAG BZHI AINDRA N'I
LA'I

MDOG ,SKYABS SBYIN RDO RJE PADMA DRIL BU 'DZIN, ,MI RGOD 'JIGS PA
'JOMS LA SKYABS SU MCHI, ,ME CHU SENG GE GLANG CHEN LCAGS SGROG
SBRUL, ,MKHA' 'GRO MI RGOD 'JIGS PA BRGYAD LAS NI, ,GANG LA GANG
'DUL PHRIN LAS RNAM PA BZHIS, ,SMIN MDZAD SPYAN RAS GZIGS

LA SKYABS SU MCHI, ,GTZO BO 'JIGS PA KUN LAS SKYOB MDZAD CING,
,SBRUL PA'I 'KHOR GYI GDUL BYA'I SNANG BA LA, ,ZHI BA RGYAS PA
DBANG DANG DRAG TSUL DU, ,SKYOB MDZAD SPYAN RAS GZIGS LA SKYABS
SU MCHI, ,YON TAN RAB RGYAS RGYAN RNAMS KUN GYIS BRGYAN, ,BYAMS
PA'I

NA BZA' THUGS RJE'I 'OD ZER 'PHRO, ,BYANG CHUB SEMS KYI DPA'
RTAGS STAG LPAGS CAN, ,'JIGS GZUGS SPYAN RAS GZIGS LA SKYABS SU
MCHI, ,MGON PO KHYOD KYI YON TAN BRJOD PAS NI, ,GANG G'A'I KLUNG
GI BYE SNYED SANGS RGYAS LA, ,DE SNYED PHYAG DANG MCHOD BYAS GYUR

BA YI, ,DON LDAN SPYAN RAS GZIGS LA SKYABS SU MCHI, ,'PHAGS PA
SPYAN RAS GZIGS DBANG PHYUG GI BSTOD PA, DGE SLONG MA DPAL MOS
MDZAD PA RDZOGS SO,, 