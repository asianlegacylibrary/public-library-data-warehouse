@217B #, ,RGYA GAR SKAD DU, DHARMA BI NI SHTZA YA N'A MA PRA KA
RA nA, BOD SKAD DU, CHOS RNAM PAR NGES PA ZHES BYA BA'I RAB TU
BYED

PA; 'JAM DPAL GZHON NUR GYUR PA LA PHYAG 'TSAL LO, ,'PHAGS PA KLU
SGRUB LA SOGS PAS, ,SANGS RGYAS BSTAN LA GOMS BYAS NAS, ,CHOS
DANG CHOS MIN LOG RTOG PA'I, ,RAB 'JOMS 'DI LTAR SGRUB PA'O,
,GANG GIS DANG PO 'KHOR BA'I DPAL, ,PHYI NAS THAR PA

THOB BYED PA, ,DE NI DAM PA'I CHOS YIN TE, ,MDOR BSDUS DAD PA
SHES RAB KYIS, ,'DI DAG SGRUB PAR BYED PA'O, ,DAD PAS CHOS RNAMS
KUN DU TSOL, ,SHES RAB KYIS NI DE NYID RIG ,SHES RAB GTZO BOR
GYUR PA STE, ,DAD PA SNGON DU 'GRO BA YIN, ,'DUN DANG ZHE SDANG
'JIGS

@218A *, ,RMONGS PAS, ,GANG ZHIG CHOS LAS MI 'DA' BA, ,DE NI DANG
PAR SHES BYA STE, ,MCHOG GI GO 'PHANG NYID YIN NO, ,LUS DANG NGAG
DANG YID KYI LAS, ,THAMS CAD YANG DAG BRTAG BYA STE, ,BDAG DANG
GZHAN LA PHAN GYUR PA, ,SHES NAS BRTAG BYED MKHAS

PA YIS, ,SROG GCOD MA BYIN LEN SPONG DANG, ,GZHAN GYI BUD MED
RNAM PAR SPONG, ,BRDZUN DANG DBYEN DANG TSIG RTZUB DANG, ,NGAG
KYAL BA NI RNAM PAR SPONG, ,BRNAB SEMS GNOD SEMS LOG LTA SPONG,
,'DI RNAMS DGE BA'I LAS LAM BCU, ,BZLOG PA NAG PO'I PHYOGS NYID
DO,,

CHANG MI 'THUNG DANG 'TSO BA BZANG, ,RNAM PAR MI 'TSE GUS SBYIN
DANG, ,MCHOD PAR 'OS LA MCHOD PAR BYED, ,SEMS CAN KUN LA BYAMS
SEMS TE, ,MDOR BSDUS 'DI RNAMS CHOS YIN NO, ,LUS GDUNG NYI TSE
BYED BA LA, ,DAM CHOS YOD PA MA YIN TE, ,GANG PHYIR GZHAN

'KHU LAS MA LOG, ,GZHAN LA PHAN 'DOGS MED PHYIR RO, ,SBYIN PA
TSUL KHRIMS BZOD BRGYAN PA'I, ,CHOS KYI LAM NI CHEN PO STE, ,GANG
GIS BOR TE GZHAN DU 'GRO, ,LAM NGAN PHUGS MA'I LAM 'GRO BA, ,LUS
NYON MONGS PA 'KHOR BAR 'GYUR, ,'KHOR BA'I

'BROG DGON MI BZAD PA, ,DPAG MED SKYE BO'I SHING GIS GANG, ,NYON
MONGS SPRUL GYIS LUS LA 'KHRIL, ,SHIN TU YUN RING 'KHYAM PAR
'GYUR, ,SROG GCOD PAS NI TSE THUNG 'GYUR, ,RNAM PAR 'TSE BAS NAD
MANG BA'O, ,MA BYIN LEN PAS LONGS SPYOD MED, ,'DOD LOG

SPYOD PAS DGRA DANG BCAS, ,BRDZUN DU SMRA BAS TSIG MI BTZUN,
,DBYEN GYIS MDZA' BSHES 'BYE BAR 'GYUR, ,TSIG RTZUB KYIS NI MI
SNYAN THOS, ,DAG 'KHYAL GYIS NI MA 'BREL TSIG, ,BRNAB SEMS KYIS
NI YID 'ONG 'JOMS, ,GNOD SEMS KYIS NI 'JIGS PA STER,,

LOG PAR LTA BAS LTA NGAN 'GYUR, ,CHANG GI BTUNG BAS BLO GROS
'KHRUL, ,SER SNA PHONGS PAR 'GYUR BA YIN, ,LOG PAR 'TSO BAS BSLUS
PAR 'GYUR, ,NGA RGYAL GYIS NI RIGS DMAN 'GYUR, ,PHRAG DOG GIS NI
PHUN TSOGS SRAB, ,KHRO BAS KHA DOG NGAN PAR 'GYUR, ,

@218B MKHAS LA MA DRIS RMONGS PAR 'GYUR, ,'BRAS BU 'DI RNAMS MIR
GYUR LA'O, ,KUN GYI SNGON DU NGAN 'GROR 'GRO, ,MI DGE 'DI RNAMS
BSHAD PA NI, ,RNAM PAR SMIN PAR RAB TU GRAGS, ,DE YIS MI MTHUN
PHYOGS KUN GYI, ,BSOD NAMS 'BRAS BU 'BYUNG BA YIN, ,CHAGS

DANG ZHE SDANG GTI MUG DANG, ,DE LAS SKYES PA'I LAS MI DGE,
,CHAGS MED ZHE SDANG GTI MUG MED, ,DE LAS SKYES PA'I LAS KYANG
DGE, ,MI DGE BA LAS SDUG BSNGAL KUN, ,DE BZHIN NGAN 'GRO THAMS
CAD KYANG, ,DGE BAS BDE BA THAMS CAD DANG, ,DE BZHIN BDE 'GRO
THAMS

CAD DO, ,CHAGS PAS YI DAGS 'GRO BAR 'GYUR, ,ZHE SDANG GIS NI
DMYAL BAR 'GRO, ,GTI MUG GIS NI DUD 'GROR SKYE, ,MI DANG LHA LAS
GO BZLOG PA'O, ,SDIG PA KUN LAS BZLOG PAR BYA, ,RTAG TU DGE BA
KUN LA 'JUG ,LUS DANG NGAG DANG YID DAG GI, ,CHOS NI RNAM

PA GSUM DU BRJOD, ,DMYAL BA YI DVAGS DUD 'GRO LAS, ,CHOS 'DI YIS
NI RNAM PAR GROL, ,MI DANG LHA DAG THOB 'GYUR ZHING, ,DGE BA
RGYAL SRID RGYAS PA'ANG THOB, ,BSAM GTAN GZUGS MED TSAD MED KYIS,
,TSANGS PA LA SOGS BDE BA THOB, ,'DI RNAMS MTHO RIS CHOS

DAG GI, ,'BRAS BU DAG KYANG MDOR BSDUS PA'O,, ,,GZHAN YANG NGES
PAR LEGS PA'I CHOS, ,DNGOS PO'I DE NYID RNAM PAR NGES, ,DE NI
SEMS CAN BSAM DBYE BAS, ,RNAM PA BZHI RU YONGS SU GRAGS, ,BYE
BRAG TU SMRA BA YI, ,SNA TSOGS DANG NI DE KHO NYID, ,PHUNG PO
LNGA

YI BDAG NYID 'DOD, ,DE DAG ZAD PAR GROL BAR BSHAD, ,YANG NA GANG
ZAG GCIG PU NGAS, ,MDO SDE PA YI LTA BA'I GZHUNG, ,DBANG PO LNGA
DANG SHES PA DGU, ,GZUGS DANG SGRA SOGS RNAM PA LNGA, ,ME LONG
NANG GI GDONG PA BZHIN, ,GLOG GI GZUGS BRNYAN BEMS

POR MTHONG, ,SKAD CIG MAR GNAS SNA TSOGS 'DOD, ,DE BZHIN DE KHO
NA NYID NI, ,'KHOR DANG MYA NGAN 'DAS LAS GROL, ,ZAG MED THAMS
CAD MKHYEN PA'O, ,RNAL 'BYOR SPYOD PA'I GZHUNG LUGS NI, ,THAMS
CAD RMI LAM LTA BU STE, ,GANG GANG SNANG BA DE DE'I RNAMS, ,THOG
MA

@219A *, ,THA MA MED PA NAS, ,GZUNG DANG 'DZIN MED SEMS KYI
RGYUN, ,RNAM SHES TZAM GYI BDAG NYID NI, ,SNA TSOGS ZHES NI BSHAD
PA YIN, ,SNYING RJES TSOGS GNYIS LA GOMS BYAS, ,RNAM PAR GROL BA
'DI LTA BU, ,LONGS SPYOD RDZOGS DANG BDE BA CHE, ,

YON TAN DAM PA MTHA' YAS SPRUL, ,GZUNG DANG 'DZIN LAS RNAM PAR
GROL, ,JI SRID DPAL GYI MTHAR THUG THOB, ,SRID DANG MYA NGAN 'DAS
LAS GROL, ,YE SHES 'OD 'PHRO RAB TU GSAL, ,'KHOR BA'I SEMS CAN
SDUG BSNGAL LAS, ,YONGS SU SKYOB PA'I BRTUL ZHUGS

CHE; ;GZUNG DANG 'DZIN MED RGYU 'BRAS MED, ,SNA TSOGS GNYIS SU
MED PAR RIG ,SGRO BTAGS KUN LAS RNAM PAR GROL, ,DBU MA'I GZHUNG
NI RAB RTOGS PAS, ,KUN RDZOB RGYU LA RAB BRTEN NAS, ,JI LTAR
GSUNGS PA'I 'BRAS BU BSGRUB, ,GNYIS MED BSGRUB BYA SKYON

MED PAS, ,GTAN TSIGS MED PAR DGAG MI NUS, ,'GRO KUN RANG BZHIN
MED PA STE, ,DE PHYIR DNGOS PO MED PA YIN, ,GANG DU DNGOS PO MED
GYUR PA, ,DE RU MED PAR JI LTAR 'GYUR, ,DE PHYIR KUN RDZOB NYID
DU 'DI, ,GZUGS LA SOGS PA'I PHUNG PO LNGA, ,DNGOS PO MED CING
DNGOS MED

MIN, ,SANGS RGYAS NYID NI RNAM GSUM 'DOD, ,LA LA PHUNG PO LNGA
BDAG NYID, ,GZUGS TZAM NYID KYI BDAG NYID GZHAN, ,MA SKYES PA YI
BDAG NYID NI, ,DBU MA GZHAN DAG SMRA BA YIN, ,PHUNG PO LNGA NI
MED PA NYID, ,GSAL BA RNAMS MED NYID KYANG MIN, ,BRDZUN PA'I RNAM

PA'I RNAL 'BYOR DANG, ,BDE BA GCIG PU'I RNAM PA'ANG SPANGS, ,KUN
RDZOB TZAM DU'ANG MED PA STE, ,PHYOGS DUS BDAG DANG DBANG PHYUG
BZHIN, ,DE PHYIR RNAM BCAS RNAM SHES KYI, ,BDAG NYID TZAM GYI
'GRO GSUM STE, ,SNANG YANG RIGS PAS GNOD PA'I PHYIR, ,BRDZUN PA

TZAM STE KUN RDZOB BO, ,MTHA' BZHI LAS NI RNAM GROL BA, ,GZHAN
GYI LUGS KYI DBU MA'O, ,PHYOGS 'DI GNYIS KA MI RUNG STE, ,GANG DU
SANGS RGYAS LA SOGS PA'I, ,'GRO BA RNAMS NI RLAG BYED PA, ,DBU
MA'I TSIG CAN CHAD LTAR BRJOD, ,DNGOS PO BKAG PAS DNGOS MED DE,
,SNA

@219B TSOGS DNGOS PO MI 'DOD PA, ,DE PHYIR KHYOD KYI DBU MA NI,
,DNGOS PO MED PA CI STE MIN, ,DGAG BYA'I YUL DAG MED PA NAS,
,'GEGS PA'I RAB 'BYOR MED SMRA NA, ,DE NYID RANG GI TSIG GIS
GSAL, ,GZHAN LA'ANG JI LTAR GO BAR BYA, ,MA BRTAGS NA NI SNA
TSOGS MTHONG, ,

BRTAGS NA MTHONG BA MED ZER NA, ,DNGOS DANG DNGOS MED DE BZHIN
MIN, ,DE PHYIR DE DAG GNYIS SPANGS PA, ,STONG PHRAG DU MAR SPYAD
KYANG NI, ,GSAL BA TZAM NI BSAL MI NUS, ,GAL TE DPYAD PAS NUS MED
NA, ,NYE BAR DGOD PAR MI RIGS SO, ,NUS BYAS GSAL BA TZAM NYID

DANG, ,KUN RDZOB DON DAM NYID MI RIGS, ,GANG PHYIR DPYAD PA BZOD
KYANG NI, ,KUN RDZOB CES BRJOD MI RIGS SO, ,DE NI DPYAD PA'I NUS
PA LAS, ,GSAL PAR DGAG PAR MI NUS PA'O, ,DE NYID 'GRO BA 'DI DAG
RNAMS, ,'KHRUL PAR BRJOD KYIS GZHAN DU MIN, ,BDEN DANG

BDEN MIN LAS GROL BA'I, ,'GRO BA 'DI RNAMS SGYU MA NYID, ,BDEN TE
'GRO BA SGYU MA NYID, ,PHYI ROL BRDZUN TE NANG NI BDEN, ,PHYI ROL
DON NI MED PA STE, ,THAMS CAD RANG GI SEMS SU MTHONG, ,DE LTAR
SGYU MA RNAM PAR BSGOM, ,DES NI STONG PA RJES SU DRAN, ,JI LTAR
BYIS

PAS RNAM BRTAGS PA'I, ,PHYI YI DON NI MED PA STE, ,BAG CHAGS KYIS
NI BSGRIBS PA'I SEMS, ,DON DU SNANG BA RAB TU 'BYUNG, ,YID LA MI
BYED RNAL 'BYOR PAS, ,CHOS KUN RAB TU MI GNAS PA, ,THOG MA NAS
ZHI ZAG PA MED, ,DBU MA ZHES NI BRJOD PA YIN, ,CHOS

KUN RAB TU MI GNAS PA, ,SGRO BTAGS KUN SPANGS GNYIS MED SHES,
,'DI YANG SPONG BAR GYUR NA NI, ,MO GSHAM BU YI BDAG NYID DE,
,KYE MA LAS NGAN ME YIS BSREGS, ,MO GSHAM BU YANG DBU MAR 'DOD,
,GANG GI CHOS NI 'DI LTA BU, ,DE YI CHOS MIN JI LTA BU, ,

NGA YI DBU MA 'DI YIN MOD, ,DE LA GNOD PA CI ZHIG SMOS, ,RTOG PA
DANG BRAL MA 'KHRUL PA'I, ,SEMS KYI GSAL BAS GNOD PA YIN, ,RTEN
CING 'BREL PAR 'BYUNG BA DANG, ,MA SKYES PA YI GTAN TSIGS DANG,
,GCIG DANG DU MAR BRAL BAS KYANG, ,'DI LA GNOD PA YOD MA YIN,,

@220A *, ,GSAL BA TZAM DU YOD PAS SO, ,SNGON DANG PHYI MA DE SHES
PA, ,GNYIS MED GANG GIS MA GRUB PA'O, ,SO SOR SKYES PA DE YI
PHYIR, ,GTAN TSIGS DE NI MA GRUB PA'O, ,SKYES SHING DON GYI BYA
BA BYED, ,DE NYID DON DAM GRUB PAS NA, ,GTAN TSIGS 'DI YANG

'GAL BA'O, ,MA SKYES GTAN TSIGS MA GRUB STE, ,BRJOD PA NYID KYIS
DE MA GRUB, ,GZUNG 'DZIN RGYU 'BRAS MA GRUB KYANG, ,GSAL BA'I
TSUL TZAM GANG DU SONG, ,SEMS TZAM NYID DU RNAM GZHAG PA, ,MA
SKYES ZHES NI NGAS BSHAD DE, ,CHOS KYI RJE BOS GSUNGS KYANG NI, ,

CHAD LTA NYID KYI DRI MAS G-YOGS, ,GCIG DANG DU MAS DNGOS PO LA,
,KHYAB PA LA LAR GRUB PA NA, ,THAMS CAD STONG PA'I GRUB MTHA' LA,
,GTAN TSIGS 'DOD PA'I BAR CHAD BYED, ,YANG NA 'JIG RTEN GRAGS PAS
SAM, ,'JIG RTEN KUN GYIS BRTAGS PA YI, ,DNGOS PO RNAMS

LA YID MI BRTAN, ,'ON KYANG TSAD MAS RIGS PA YIN, ,MNGON SUM RJES
SU DPAG PA YIS, ,GCIG PU LA LAR MA MTHONG STE, ,DE BSAGS PA NI DU
MA YIN, ,KHYAB BYA'I DNGOS KYANG CUNG ZAD MED, ,GCIG DANG DU MA
YOD LA KHYAB, ,DE LTAR 'DOD PA'I GZHUNG LA 'THAD, ,MA

'KHRUL BAR DU SNANG TZAM GYIS, ,YOD PAR SMRA BA RGYAL BA YIN,
,GSAL ZHING DON GYI BYA BA BYED, ,RIG GIS RIG PA RNAMS SPANGS
NAS, ,DE LTAR BRDZUN DU SMRA BA NI, ,DMUS LONG NYID KYIS RAB TU
BTAGS, ,GANG ZHIG DPYAD PA'I YI DAGS KYIS, ,GSAL BA'I DNGOS LA

GNOD MI NUS, ,DE NI SEMS CAN SO SO LA, ,RNAM BCAS GSAL BA TZAM DU
SNANG, ,JI LTAR GSUNGS PA'I BSOD NAMS TSOGS, ,THAMS CAD DU NI
SROG YIN TE, ,DE LA RNAM SNANG SDIG PA'I BDAG ,'OG TU KHA BLTAS
MNAR MED 'GRO, ,GAL TE SKU GZUGS MCHOD RTEN

DANG, ,DAM CHOS SBYIN TSOGS 'KHRUL YIN NA, ,BUD MED DANG NI SHA
CHANG SOGS, ,MKHAN SLOB LA SOGS CIS MA 'KHRUL, ,GAL TE DE YANG
'KHRUL ZER NA, ,SLOB DPON LA SOGS KHA SOGS LA, ,MI GTZANG CI STE
DOR MI BYA, ,PHA DANG MA SOGS RANG GI SHA, ,CI STE MI ZA RGYU CI

@220B YOD, ,KHRO CHU KHOL MA CIS MI 'THUNG, ,'KHRUL KYANG SLOB
DPON MA GUS SOGS, ,RNAM SMIN MI 'DOD 'BYUNG SMRA NA, ,'KHRUL
KYANG SANGS RGYAS MCHOD SOGS KYIS, ,YID 'ONG 'BRAS BU MI 'BYIN
CING, ,DGE DANG MI DGE BAS CI BYA, ,RANG NYID SANGS RGYAS YIN ZER
NA, ,YI DAGS

KHA NAS ME 'BAR YIN, ,DE PHYIR GROL LAM MA GROL BAS, ,RGYAL BA'I
BSTAN PA NGES BYAS TE, ,DAM PA'I LAS KUN LA GNAS BYA, ,DMAN PA'I
LAS KUN SPANG PAR BYA, ,DE PHYIR SNYING RJE BRTZAM BYAS TE, ,DE
NYID RIG PAS BYAMS SEMS BSKYED, ,'KHOR BA MA STONGS 'GRO BA

BSKYAB, ,BSOD NAMS BSKYED LA BRTZON PAR BYA, ,BCOM LDAN 'DAS KYI
SKU GZUGS DANG, ,MCHOD RTEN LHA KHANG MCHOG DAG BYA, ,MCHOG TU
YID 'ONG BZA' BTUNG TSOGS, ,LAM STAN LA SOGS DBUL BAR BYA, ,PAD
MA'I DBUS SU BZHUGS PA YI, ,GZUGS

BZANG LEGS PAR BRIS PA DAG ,RIN CHEN KUN GYI RANG BZHIN GYIS,
,SANGS RGYAS GZUGS BYA BA'O, ,DAM CHOS DGE SLONG DGE 'DUN RNAMS,
,SROG KYANG BTANG NAS BSRUNG BAR BYA, ,GSER DANG RIN CHEN DNGUL
LA SOGS, ,MCHOG RTEN LA NI RANG GIS 'BUL, ,GSER DANG

DNGUL GYI ME TOG DANG, ,RDO RJE BYI RU MU TIG SOGS, ,DBANG SNGON
DANG NI MTHON KHA CHE, ,BEE d'U RYA SOGS MCHOD RTEN MCHOD, ,DAM
CHOS SMRA BA RNAMS LA NI, ,RDZAS LA SOGS PAS MCHOD PAR BYA, ,DE
YI SEMS NI DGA' BAR BYA, ,RTAG PAR DAM PA'I CHOS BSTEN TE, ,BLA
MA GONG MA'I YA

RABS LA, ,GUS PAS BSNYEN BKUR BYA BA STE, ,BYANG CHUB SEMS DPA'
RNAMS MCHOD BYA, ,RDZAS LA SOGS PAS MCHOD PAR BYA, ,SANGS RGYAS
BZHIN DUS BCU LA, ,GNAS PA'I BYANG CHUB SEMS DPA' MCHOD, ,DGE
SLONG RNAMS KYANG MCHOD BYA STE, ,SDOM PA GSUM

LA GNAS PHYIR RO, ,MU STEGS PA NI GZHAN RNAMS LA, ,GUS PAS PHYAG
MCHOD MI BYA STE, ,DE RNAMS SKYON DANG BCAS PHYIR RO, ,THUB PA'I
DBANG PO'I GSUNG RAB DANG, ,DE LAS BYUNG BA'I BSTAN PA BRI,
,GLEGS BAM SBYIN PAR BTANG BA DANG, ,SNAG TSA LA SOGS SBYIN PAR
BYA, ,

@221A *, ,'BRI MKHAN DANG NI YIG DPON DANG, ,'CHAD MKHAN RNAMS
KYI 'TSO BA SBYAR, ,ZHING LA SOGS PA'ANG NGES PAR DBUL, ,DE YIS
SHES RAB 'PHEL BAR 'GYUR, ,GRONG KHYER PA YI CHED DU NI, ,'DREG
MKHAN SMAN PA LA ZHING SBYIN, ,SKRA LA

SOGS PA BREGS PA YIS, ,SEMS CAN RNAMS KYI SDUG BSNGAL ZHI, ,SEMS
CAN THAMS CAD GNAS SA RU, ,SKYED MOS TSAL DAG BYA BA STE, ,RDZING
BU KHRON PA 'BAB CHU LDAN, ,SHES RAB CAN NI GNYER BAR BSGO, ,BZA'
BTUNG STAN DANG GOS BCAS BYA, ,GRONG CHUD KUN TU 'DU

KHANG BYA, ,GRONG KHYER KUN DU LHA KHANG BYA, ,CHU MED PA YI LAM
KUN DU, ,SNOD CHUS BKANG BA KUN DU BZHAG ,NAD PA SDUG BSNGAL MGON
MED DANG, ,PHONGS DANG DMAN GZHAN YONGS SU BSDU, ,RTAG TU SNYING
RJE BYA BA YIN, ,'DI RNAMS BDE BAR 'GYUR BAR 'BAD, ,DUS TSIGS

LAS BYUNG GSAR THOG GI ,BZA' DANG BTUNG BA'I BYE BRAG DANG, ,'BRU
RNAMS DANG NI 'BRAS BU SOGS, ,DANG POR BDAG BZA' RIGS MA YIN,
,DGE SLONG NGAM NI SDUG PHONGS SAM, ,DANG POR MCHOD BYA RNAMS LA
SBYIN, ,CHU DAG GNAS PA'I SA RU NI, ,BCAG LHAM GDUGS

DANG DRIL CHU DANG, ,CHU SKYOGS DANG NI CHU SNOD DANG, ,KHAB DANG
SKUD PA LA SOGS GZHAG ,'BRAS BU GSUM DANG TSA BA GSUM, ,RGUN
'BRUM MAR DANG MIG SMAN STZOGS, ,CHU GNAS SA RU GZHAG PAR BYA,
,GRUB PA'I SNGAGS DAG BRIS STE GZHAG, ,SMIN RNAMS DANG NI BYA
BA'I

RIM, ,LUS DANG RKANG PA MGO BO DAG ,SKUD PA'I MAR KHU'ANG GZHAG
PAR BYA, ,SHING STAN DANG NI ME LONG DANG, ,BUM PA KHAR GZHONG
STA RI STZOGS, ,WA TI'I GNAS SU GZHAG PAR BYA, ,CHU MED PA YI
GNAS KUN DU, ,SA YIS SKYOR BA'I RDZING CHU BYA, ,BRTAGS PA'I CHU
YIS NANG

BKANG BYA, ,TIL DANG 'BRAS DANG NAS STZOGS 'BRU, ,ZAN DANG BU RAM
SNUM GYIS BSKOR, ,GROG MA'I TSANG GI SGO RNAMS SU, ,BU RAM GYIS
BSGOS BZA' BTUNG DAG ,YID CHES MI LA BSKUR NAS NI, ,RTAG PAR
SBYIN PAR BYA BA YIN, ,YI DAGS RNAMS LA CI BDE BAR, ,ZOS PA'I

@221B GTING NGAM GONG DU'ANG RUNG, ,BZA' BTUNG SBYIN PAR BYA BA
YIN, ,KHYI DANG 'BU SRIN BYA SOGS LA, ,JI LTAR 'TSAM PAR SBYIN
PAR BYA, ,MU GE YI NI GNOD PA DANG, ,PHAS KYI RGOL BA'I GNOD PA
DANG, ,NAD STZOGS GNOD PA BYUNG GYUR NA, ,SEMS CAN RNAMS NI RJES
BZUNG

GI ,SO NAM LO TOG BRLAG GYUR NA, ,SA BON ZAN GYIS RJES SU GZUNG,
,DPYA DAG DBAB PAR MI BYA STE, ,YANG NA NYUNG ZAD DBAB PAR BYA,
,SKYED 'GYED RNAMS LA YONGS SU BSKYAB, ,SHO GAM SPANG BA'AM MI
DBAB BYA, ,SGO NAS YONGS SU NYON MONGS PA, ,'DI RNAMS LAS NI
BSGRAL

BAR BYA, ,RANG GI YUL BA'AM GZHAN YUL GYI, ,CHOM RKUN RNAMS NI
NYER ZHI BYA, ,RDZAS KYI RIN THANG NGES PAR BYA, ,RIGS PAS BYA BA
THAMS CAD BYA, ,MANG DU SMRA BA CI ZHIG DGOS, ,SHES RAB STOBS
KYIS BGROS BYAS TE, ,RANG NGAM GZHAN LA PHAN 'GYUR BYA, ,GANG ZAG
'JIG

RTEN PHAN GRUB PA, ,DE DE THAMS CAD BRTAG PAR BYA, ,CI DANG CI
NAS RANG PHAN BYED, ,DE BZHIN 'JIG RTEN LA PHAN BYA, ,SA CHU ME
RLUNG SMAN RNAMS DANG, ,DGON PA YI NI SHING BZHIN DU, ,BDAG NYID
YUD TZAM GCIG PU YANG, ,'DOD DGUR SPYAD PA NYID DU MDZOD, ,GOM PA
BDUN POR

BAR DU YANG, ,BDOG PA KUN GTONG SEMS 'CHAD PA'I, ,BYANG CHUB SEMS
DPA' RNAMS LA NI, ,BSOD NAMS DPAG MED MKHA' 'DRA STE, ,BU MO
GZUGS MDZES LEGS BRGYAN PA, ,DE DON GNYER BA RNAMS BYIN NA, ,DE
NI DAM CHOS YONGS 'DZIN PA'I, ,GZUGS NI SO SOR THOB PAR

'GYUR, ,RGYAN RNAMS KUN DANG LDAN PA YI, ,BU MO STONG PHRAG
BRGYAD CU DAG ,YO BYAD KUN DANG LHAN CIG TU, ,THUB PA YI NI SNGON
STZAL TO, ,GSAL ZHING RNAM PAR BKRA BA YI, ,GOS DANG RGYAN RNAMS
DAG DANG NI, ,DRI DANG PHRENG BA'I LONGS SPYOD STZOGS, ,SLONG LA
RJES SU BRTZE BAS SBYIN, ,

GANG PHYIR NOR DANG CHOS MED PAS, ,PHONGS SHING SDUG BSNGAL CHEN
POR 'GYUR, ,DE LA DE MA THAG SBYIN NA, ,DE LAS GZHAN PA'I SBYIN
PA MED, ,GANG PHYIR DUG GIS PHAN GYUR SKABS, ,DUG KYANG SBYIN PAR
BYA BA YIN, ,GANG PHYIR GNOD PAR GYUR NA NI, ,ZAS MCHOG KYANG NI
SBYIN MI

@222A *, ,BYA; SBRUL SOS REG PA'I SOR MO BCAD, ,LAM NI JI LTA DE
LTA BAR, ,GZHAN LA PHAN NA SDUG BSNGAL KYANG, ,THUB PAS BYA BAR
GSUNGS PA YIN, ,DAM PA'I CHOS LA GUS PAR BYA, ,CHOS SMRA BA LA
MCHOG TU BYA, ,CHOS KYI NYAN PA RTAG TU BYA, ,CHOS

KYI SBYIN PA RANG GIS BYA, ,'JIG RTEN CHOS LA CHAGS MI BYA, ,'JIG
RTEN 'DAS CHOS CHAGS PAR BYA, ,JI LTAR BDAG NYID DE BZHIN GZHAN,
,YON TAN KUN NI BSKYED PAR BYA, ,DAM CHOS THOS PAS MI NGOMS BYA,
,GZUNGS THOB DON NI 'BYED BAR 'GYUR, ,BLA MA LA YON

PHUL NAS NI, ,DES NI RTAG PAR BSTEN PAR BYA, ,'JIG RTEN SMIN
PHYIR THOS PA BTZAL, ,RTZOD PA'I DON DANG NGA RGYAL SPANG, ,RANG
GI YON TAN BRJOD MI BYA, ,DGRA'I YANG YON TAN BRJOD PAR BYA,
,GZHAN GYI MTSANG RNAMS 'BRU MI BYA, ,GDUG PA'I SEMS NI BSDU MI
BYA, ,BDAG

NYID DAM NI GZHAN RNAMS KYI, ,'KHRUL PA SO SOR BRTAG PAR BYA,
,KHA NA MA THO GANG ZHIG GIS, ,GZHAN GYI RGYUD DAG SKYON CAN
GYUR, ,RANG GI RGYUD LA MTHONG GYUR NA, ,MKHAS PAS DE MA THAG TU
BTANG, ,GZHAN LA PHAN PAR DAG GDAGS PAR BYA, ,LAN LA LTA BAR MI
BYA'O, ,SDUG

BSNGAL BDAG NYID GCIG PUS SPYAD, ,BDE BA THUN MONG LONGS SPYOD
BYA, ,GAL TE PHUN SUM TSOGS GYUR KYANG, ,NGA RGYAL MTHO SEMS MI
BYA ZHING, PHUN SUM TSOGS MED YI DAGS 'DRA, ,LONGS SPYOD MED
KYANG ZHUM MI BYA, ,'CHI'AM RGYAL SRID NYAMS GYUR KYANG, ,BDEN

PA'I TSIG TU SMRA BAR BYA, ,RANG GI DON DU CANG MI SMRA, ,DON NI
JI BZHIN BRJOD GYUR KYANG, ,GZHAN LA GNOD NA BDEN MA YIN, ,GZHAN
LA GCIG TU PHAN GYUR NA, ,DON MIN BRJOD KYANG BDEN PA YIN, ,JI
LTAR SMRAS PA DE BZHIN BYED, ,BRTUL ZHUGS BRTAN PAR GYUR PA 'DI,
,SA STENG

KUN GYI DBANG MCHOG TU, ,MA 'ONGS PA NA 'GYUR BA YIN, ,LEGS PAR
BRTAGS NAS GANG BYED PA, ,THAMS CAD KYIS NI RTAG PAR BSTOD, ,JI
LTAR GYUR PA'I DON BSTAN NA, ,GZHAN RNAMS YID NI CHES PAR 'GYUR,
,PHA DANG MA LA MCHOD PA DANG, ,SKYE BO YA RABS MCHOD PA DANG, ,

@222B 'TSO BA DAG CING BZOD PA DANG, ,GTONG PHOD TSIG MI RTZUB PA
DANG, ,DBYEN DANG BRDZUN DAG MI SMRA BA, ,BRTUL ZHUGS 'DI DAG
BRTEN BYAS NA, ,LHA YI DBANG POR SKYE BAR 'GYUR, ,DER YANG LHA
DBANG BYED PAR 'GYUR, ,DE PHYIR CHOS 'DI SPYAD PAR BYA, ,NYIN RE
BZHIN DU DUS

GSUM DU, ,'KHAR GZHONG SUM BRGYA'I BZA' BYIN PA'I, ,BSOD NAMS
TSOGS KYI PHUNG PO YIS, ,YUD TZAM BYAMS PA BSGOMS PA YI, ,BSOD
NAMS TSOGS LA CHAR MI PHOD, ,LHA DANG MI LA SDUG PAR 'GYUR, ,'DI
RNAMS KYIS KYANG SRUNG BAR BYED, ,YID BDE BA DANG LUS BDE

DANG; ;DUG DANG MTSON GYIS GNOD MI 'GYUR, ,TSEGS MED PA YIS NOR
THOB 'GYUR, ,TSANGS PA'I 'JIG RTEN DU YANG SKYE, ,BYAMS PA'I CHOS
'BREL BRGYAD PO 'DI, ,SPYAD CING GAL TE MA BRAL NA'O, ,SEMS CAN
RNAMS LA SEMS BSKYED BYA, ,BYANG CHUB TU NI BRTAG PAR BYA,,

RI RAB LTA BUR BRTAN PA YI, ,BYANG CHUB SEMS NI THOB PAR 'GYUR,
,DAD PAS MI KHOM BRGYAD SPANGS TE, ,TSUL KHRIMS KYIS NI BDE 'GROR
'GRO, ,STONG PA NYID LA GOMS BYAS PAS, ,DGE BA MA NYAMS THOB PAR
'GYUR, ,G-YO SGYU MED PAS DRAN PA 'THOB, ,SEMS PA PO YIS BLO GROS

THOB, ,GUS PAR BYAS PAS DON RTOGS 'GYUR, ,DAM CHOS BSRUNGS PAS
SHES RAB THOB, ,CHOS KYI MNYAN PAS SBYIN PA DANG, ,SGRIB PA MED
PA'I BYA BYAS NA, ,SANGS RGYAS NYID NI MYUR THOB 'GYUR, ,MA CHAGS
PAS NI DON GRUB 'GYUR, ,SER SNA MED PAS LONGS SPYOD 'PHEL, ,NGA

RGYAL MED PAS MCHOG TU 'GYUR, ,CHOS LA BZOD PAS GZUNGS THOB YIN,
,SNYING PO LNGA NI RAB SBYIN NA, ,'JIGS PA LAS KYANG 'JIGS MED
'GYUR, ,STOBS CHEN MCHOG TU GYUR PA YI, ,BDUNG KUN GYIS NI MI
BRDZI BA'O, ,MCHOD RTEN LA SOGS RNAMS LA NI, ,MAR ME YI NI

PHRENG BA DBUL, ,MUN NAG RNAMS SU MAR ME SPOR, ,MAR ME'I CHED DU
'BRU MAR STER, ,LHA YI MIG DAG THOB PAR 'GYUR, ,MCHOD RTEN LA
SOGS MCHOD PA'I PHYIR, ,SGRA YI RNAM GRANGS DRIL SOGS DANG, ,DUNG
DANG RNGA SOGS MCHOD PA'I PHYIR, ,SGRA YI RNAM GRANGS SGRA 'BUL
NA,,

@223A *, ,LHA YI RNA BA THOB PAR 'GYUR, ,GZHAN GYI SKYON MTHONG
MI SGROGS SHING, ,'KHRUL PA MTHONG YANG LKUGS PA BZHIN, ,GZHAN
SEMS RJES SU BSRUNGS PA YIS, ,GZHAN GYI SEMS SHES THOB PAR 'GYUR,
,BCAG LHAM GRU STZAGS BZHON PA STER, ,

NYAM NGAR LHUNG LAS SGROL BA DANG, ,BLA MA RNAMS LA SEMS PA YIS,
,RDZU 'PHRUL DAG NI THOB PAR 'GYUR, ,CHOS KYI 'BRAS BU RNAMS DRAN
DANG, ,DE BZHIN CHOS GZHUNG DON DRAN PAS, ,SKYE BA DRAN PAR 'GYUR
BA YIN, ,DRI MED CHOS KYI SBYIN BA DANG, ,SNA TSOGS RNAM DAG SMON
LAM GYIS, ,

SANGS RGYAS ZHING NI RNAM SPYOD BYED, ,RIN CHEN SBYIN PAS THUB
DBANG GI ,'OD ZER DPAG MED RAB TU 'GYED, ,DNGOS RNAMS NGO BO NYID
MED PAR, ,YANG DAG JI BZHIN YONGS SHES PAS, ,MNGON SHES MCHOG TU
GYUR PA YI, ,DRUG PA ZAG PA KUN ZAD PA'O, ,YON TAN DE RNAMS MDOR
BSDUS

TE; ;BYANG CHUB SEMS DPAS BSTEN PAR BYA, ,SBYIN PA TSUL KHRIMS
BZOD BRTZON 'GRUS, ,BSAM GTAN SHES RAB SNYING RJE STZOGS, ,RANG
RDZAS GTONG BA SBYIN PA DE, ,GZHAN LA PHAN BYED TSUL KHRIMS SO,
,BZOD PAS KHRO BA YONGS GTONG BA'O, ,DKAR PO'I CHOS 'PHEL BRTZON

'GRUS YIN, ,BYING RGOD ZHI BA BSAM GTAN TE, ,YANG DAG DON STON
SHES RAB YIN, ,SEMS CAN KUN LA RO GCIG BLO, ,SNYING RJE ZHES NI
BRJOD PA YIN, ,SBYIN PAS LONGS SPYOD THOB PAR 'GYUR, ,TSUL KHRIMS
KYIS NI BDE 'GRO STE, ,BZOD PA YIS NI GZUGS BZANG BA'O, ,BRTZON
'GRUS

KYIS NI GZIM DANGS CHE, ,BSAM GTAN GYIS NI SHES RAB GROL, ,SNYING
RJES DON KUN SGRUB PAR BYED, ,BDUN PO DE RNAMS MA LUS PAR, ,CIG
CAR PHA ROL PHYIN PA YI, ,BSAM MI KHYAB PA'I YE SHES YUL, ,'JIG
RTEN MGON NYID THOB PAR 'GYUR, ,DE LTAR LAS DANG 'BRAS BU

DAG ,MA 'KHRUL TSUL NI SHES BYAS NAS, ,RTAG PAR 'GRO LA PHAN
GDAGS BYA, ,DE NYID BDAG LA'ANG PHAN PAR 'GYUR, ,CHOS RNAMS NGES
PA ZHES BYA BA, ,BYIS PA'I SKYE BOS RTOGS BYA'I PHYIR, ,GZHUNG
RGYAS GZHAN LAS BDAG GIS NI, ,MDO RU BSDUS TE BRIS

@223B PA YIN, ,'DI BRTZAMS DGE BA GANG THOB DES, ,MTHA' YAS SEMS
CAN MA LUS KUN, ,RTAG CHAD MTHA' LAS GROL GYUR TE, ,BLA MED BYANG
CHUB THOB PAR SHOG, PAndI tA CHEN PO RATNA K'I RTIS MDZAD PA'I,
CHOS RNAM PAR NGES PA ZHES BYA BA'I RAB TU BYED PA RDZOGS SO,, ,,

RGYA GAR GYI MKHAN PO PAndI TA CHEN PO RATNA K'I RTI DANG, BOD
KYI LO TZ'A BA CHINGS YON TAN 'BAR GYIS BSGYUR CING ZHUS TE GTAN
LA PHAB PA'O,, ,,