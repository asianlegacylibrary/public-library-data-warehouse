@195B #, ,RGYA GAR SKAD DU,

BUDDHA STA BA DA SHA ,BOD SKAD DU, SANGS RGYAS KYI BSTOD PA BCU
PA, SANGS RGYAS LA PHYAG 'TSAL LO, ,MCHOG GI BYANG CHUB RGYU NI
DANG POR BSKYED PA LAS, ,'GRO LA RNAM PAR PHAN PHYIR 'CHI MED
THAR MDZAD DE, ,YANG DAG 'BAR BA'I 'OD 'PHRO BDUD LAS RGYAL BA
CAN, ,RGYAL BA SH'AKYA THUB

LA RAB TU PHYAG BGYI'O, ,THUB PA'I RGYAL PO DAM PA GZHAN GYI MGON
PO MCHOG ,GCIG TU BRTZON PAS TSANGS PA MCHOG LA NGES GNAS SHING,
,SO SO'I BLO CAN PHAS RGOL LAS LDAN DBANG POR NI, ,RI DAGS BDAG
PO SH'AKYA THUB LA PHYAG BGYI'O, ,THUB PA MAR ME MDZAD LA SOGS LA

MCHOG THOB PAS, ,'BAR BA'I RIN CHEN DAM PA THOR COG LA 'CHANG
BA'I, ,'DZIN MA'I BDAG PO TSANGS DANG RGAS MED KYIS BSTOD PA,
,SDIG SPANGS SH'AKYA THUB LA RAB TU PHYAG BGYI'O, ,THUB PA RGYA
CHE'I 'OD ZER RGYAN GYIS YONGS SU BSKOR, ,ME CHU'I YANGS PA DAG
DANG RAB RGYAS

GSAL BA'I 'OD, ,TSANGS PA'I 'JIG RTEN YUL LA KHYAB PAR SPRO BA
CAN, ,SH'AKYA THUB LA DENG BDAG RAB TU PHYAG BGYI'O, ,THUB PA
SKYES MCHOG BDEN PA MCHOG TU STON PA PO, ,'JIG RTEN LHA DANG LHA
MIN MYA NGAN 'DAS BGYID PA'I, ,THABS MDZAD PA LA CHO GA BZHIN DU
MKHAS

@196A *, ,PA STE; ,DGE 'OS SH'AKYA THUB LA RAB TU PHYAG BGYI'O,
,THUB PA'I DBUS SU MNGON DGYES THUGS RJES GNAS PA STE, ,TING
'DZIN MCHOG GIS 'DOD DANG DRAG PO RNAM RMONGS SHING, ,MCHOG GI
BIM PA LTA BU'I ZHAL SGROS PHUL DANG LDAN, ,DAM PA SH'AKYA THUB
LA RAB

TU PHYAG BGYI'O, ,THUB PA'I CHOS 'DZIN PA LAS NAD DANG RIMS
'PHROG CING, ,ZHABS ZUNG DAG LA 'PHROG BYED COD PAN GYIS RAB
MTSAN, ,ZUNG 'JUG TING NGE 'DZIN LA RTAG TU BZHUGS PA YI, ,MCHOG
SBYIN SH'AKYA THUB LA RAB TU PHYAG BGYI'O, ,THUB PA SENG GE DAM
PA MI YI SENG GE MCHOG ,

TSANGS PA MI MJED BDAG POS MCHOG GYUR GDUGS BSGRENG ZHING, ,NOR
'DZIN GTZO MO'I RE BA'I PHYAG GIS MNGON BTUD PA, ,PHYAG 'OS
SH'AKYA THUB LA RAB TU PHYAG BGYI'O, ,THUB PA ZHI BYED RNAMS KYI
GTZUG GI BDE GSHEGS TE, ,MA LUS NYES PA SPANGS SHING YON TAN CHU
YI GTER, ,

MTHA' DAG SKYE BO'I SDUG BSNGAL SEL BA GTER LTA BU, ,SDIG SEL
SH'AKYA THUB LA RAB TU PHYAG BGYI'O, ,THUB PA BRTZON PAS 'GRO
BA'I DON SGRUB MDZAD PA LA, ,MKHA' LDING BDAG PO'I MGON TE LTUNG
GYUR SEMS CAN RNAMS, ,YANG DAG 'DREN ZHING PHA ROL BDE BAR MDZAD
PA YI, ,STON

PA SH'AKYA THUB LA RAB TU PHYAG BGYI'O, ,DPAL SH'AKYA THUB PA'I
BSTOD PA BCU PA ZHES BYA BA RDZOGS SO,, ,,'DI NI DPAL NAGS KYI
RIN PO CHE'I ZHABS KYIS MDZAD PA STE, ,PA ndI TA CHEN PO DE NYID
KYI BKA' DRIN GYIS 'TSO BA'I D'A RI DRA PA RGYA MTSO'I SDES
BSGYUR BA'I YI GE PA NI BLO

DANG LDAN PA BYAMS PA KUN DGA'O,,