@185B #,
,RGYA GAR SKAD DU, BADZRA BHEE RA WA S'ADHA

N'A MA; BOD SKAD DU, RDO RJE 'JIGS BYED KYI SGRUB THABS ZHES BYA
BA, 'JAM PA'I RDO RJE LA PHYAG 'TSAL LO, ,RAB TU KHROS SHING GDUG
PA 'DUL, ,MA LUS LOG PA'I BDUD 'DUL BA, ,ZHAL DANG PHYAG DRUG
MTSON CHA 'DZIN, ,MA HE ZHAL LA PHYAG 'TSAL TE, DE YI SGRUB PA'I
RIM PA ZHIG ,BDAG

GIS DRAN NAS BRTZAM PAR BYA, ,DANG POR YID DANG MTHUN PA'I GNAS
SU BDAG NYID KHRUS BYAS TE STAN BDE BA LA 'DUG NAS, AOm BADZRA
BH'EE RA BADZVA LA DZVA LA H'Um, ZHES PAS LUS BSRUNGS NAS, BLA MA
DKON MCHOG LA MCHOD PA RNAMS KYIS YANG DAG PAR MCHOD NAS SDIG PA
BSHAGS PA LA SOGS PA BYA'O, ,

AOm AA BHA B'A SVA BHA WA BI SHUDDHA BADZRA TZA KRA AA AA AAm AA,
ZHES BYA BAS STONG BA NYID BSGOM MO, ,DE NAS BDAG NYID YI GE AAR
GNAS PA LAS DE'I 'OD SER GYIS TSANGS PA DANG BRGYA BYIN GYI STENG
DU AA ZHU BA LAS AUTPALA 'KHOR LOS MTSAN PA DE ZHUB LAS BCOM LDAN
'DAS 'JAM PA'I RDO RJE ZHES BYA BA SKU MDOG MTHING

NAG G-YAS NA RDO RJE G-YON NA AUTPALA 'DZIN PA, GZHON NU'I CHA
LUGS LA RGYAN GYIS BRGYAN PA BSAM MO, ,DE'I THUGS KA NAS NYI MA
LA H'Um GNAS PA CAN DU BSAMS TE, H'Um ZHES BYA BA'I SGRA RGYUN MI
'CHAD PAR BYUNG BAS PHYOGS BCU'I SANGS RGYAS THAMS CAD MCHOD,
,TSUR H'Um LA THIM PAS, ZHE SDANG GI SKUR

GYUR PA NI, ZHAL DRUG PHYAG RNAM PA DRUG DANG LDAN PA, STOBS CHE
BA, MA HE'I ZHAL CAN, SKU MDOG MTHING NAG ,MI MGO BRGYA'I DO SHAL
CAN, ZHABS BRKYANG BSKUM DU BZHUGS PA, PHYAG DRUG G-YAS G-YON GYI
DANG PO KENG RUS KYI DBYUG PA DANG RDO RJE BSNAMS PA, G-YAS G-YON
GYI BAR PA NA

MDA' GZHU DANG RAL GRI, THA MA NA SNA TSOGS RDO RJE DANG MDUNG
BSNAMS PA'O, ,DE LAS TSAD MED PA BZHI'I KHRO BO 'PHRO BA CAN NO,
,ZHABS BZHI BRKYANG BSKUM DU BZHUGS PA BSGOM, DE'I THUGS KAR NYI
MA'I STENG DU H'Um BSAMS LA, SPYAN DRANG BA LA SOGS PA RDZOGS PA
DANG GSANG SNGAGS BZLAS PA

@186A *, ,NI; AOm HR'I: shtRi: WI KRi T'A NA NA H'Um H'Um, ZHES
PA 'AM, AOm DU: KHA TSE DA H'Um H'Um, ZHES PA BZLAS PAR BYA'O,
,DE NAS MTSAN GYI SGO NAS BSTOD DO, ,GTOR MA BTANG NAS GSHEGS SU
GSOL TE LDANG BAR BYA'O, ,BDAG GIS DGE BA 'DI BYAS PAS, ,BLA MED
BYANG CHUB THOB PAR SHOG ,RDO RJE

'JIGS BYED KYI SGRUB THABS SLOB DPON AA SHO KA SHR'IS MDZAD PA
RDZOGS SO,, ,,PAndI TA DHARM'A SHR'I MI TRA DANG, LO TZ'A BA CHOS
KYI BZANG POS BSGYUR BA'O,,