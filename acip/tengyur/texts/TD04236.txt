@1B [DD] #, ,RGYA GAR SKAD DU, SAm BANDHA PA R'I KshA t'I K'A,
BOD SKAD DU, 'BREL BA BRTAG PA'I RGYA CHER BSHAD PA, 'JAM DPAL
GZHON NUR GYUR PA LA PHYAG 'TSAL LO, ,'GRO BA [DD]

THAMS CAD 'BREL MED PAR, ,'GRO BA'I BLA MA GANG GSUNGS PA, ,DE LA
RAB TU PHYAG 'TSAL NAS, ,'BREL BA BRTAG PA BSHAD PAR BYA, ,'BREL
BA DNGOS POR GYUR PA BSAL BAR 'DOD NAS ZHES BYA

BA'I TSIG DANG PO 'DIS RAB TU BYED PA 'DI'I 'BREL BA DANG, BRJOD
PAR BYA BA DANG, DGOS PA RNAMS STON TO, ,GZHAN DU NA 'BREL BA
DANG, BRJOD PAR BYA BA DANG, DGOS PA RNAMS DANG BRAL BA'I

RAB TU BYED PA NI BLANG BAR BYA BA MA YIN PAR 'GYUR RO, ,DE LA
'BREL PA DNGOS POR GYUR PA ZHES BYA BA'I TSIG 'DIS NI BRJOD PAR
BYA BA BSTAN TO, ,BSAL BAR 'DOD NAS ZHES BYA BA'I TSIG 'DIS NI
DGOS PA

BSTAN TE, 'DI LTAR 'BREL PA DNGOS POR GYUR PA BSAL BA NI 'DIR
DGOS PA YIN NO, ,SMRAS SO ZHES BYA BA 'DIS NI 'BREL BA SMOS TE,
'DI LTAR 'BREL BA DNGOS POR GYUR PA BSAL BA'I PHYIR RAB TU

@2A *, ,BYED PA 'DI BSTAN TO, ,DE LTA BAS NA 'BREL BA DNGOS POR
GYUR PA BSAL BA LA RAB TU BYED PA NI THABS KHO NAR BSTAN PA YIN
TE, 'DI LTAR RAB TU BYED PA 'DI THOS BAS 'BREL PA DNGOS POR GYUR
PA MED DO ZHES BYA

BAR NGES PAR 'GYUR RO, ,DE NAS RAB TU BYED PA NI THABS YIN NO,
,'BREL BA DNGOS POR GYUR PA BSAL BA NI THABS LAS BYUNG BA STE,
RAB TU BYED PA DANG DGOS PA 'DI GNYIS NI THABS DANG THABS LAS
BYUNG BA'I MTSAN NYID DU 'BREL

TO; ,'DI NI RE ZHIG SPYI'I DON TO, ,YAN LAG GI DON NI DNGOS POR
GYUR PA ZHES BYA BA'I RDZAS SU YOD PA DANG, DON DAM PA DANG, BCOS
MA MA YIN PA DANG, MA BRTAGS PA ZHES BYA BA'I BAR DU'O, ,'BREL BA
ZHES BYA BA NI 'BREL

BAS NA 'BREL PA STE, SBYOR BA DANG LDAN PA DANG, REG PA DANG,
PHRAD PA DANG, DNGOS PO NYE BAR GYUR PA ZHES BYA BA'I BAR GYIS
BSTAN TO, ,BSAL BAR 'DOD NAS SMRAS PA ZHES BYA BA NI SO SOR BSAL
BAR 'DOD PA DANG, SO SOR

SPANG BAR 'DOD NAS SMRAS PA ZHES BYA BA'I DON TO, ,GZHAN DBANG
KHO NA ZHES BYA BA LA SOGS PA ZHES BYA BAS NI TSIGS SU BCAD PA
STON TO, ,GZHAN DBANG NI GZHAN LA RAG LAS PA STE ZHES BYA BA
GZHAN LAS RAG LAS PA'I TSIG GIS

@2B GZHAN DBANG STON TE, 'DI LTA STE, GZHAN DANG 'BREL BA DANG,
GZHAN LA RAG LAS PA DANG, GZHAN LA BRTEN PA DANG, GZHAN GYI DBANG
ZHES BYA BA DON GCIG GO, ,DE 'BREL BA YIN NA ZHES BYA BA NI KHA
CIG GZHAN GYI DBANG KHO NA 'BREL PA YIN PAR 'DOD DO, ,DE NI 'BREL
BA CAN GRUB

PA'AM MA GRUB PA ZHIG GI YIN ZHES BYA BA 'DI LA 'BREL BA YOD PAS
'BREL BA CAN NO, ,GRUB PA NI RANG GI NGO BOR RED PA'O, ,MA GRUB
PA NI RANG GI NGO BOR MA RED PA'O, ,'AM GYI SGRA NI RTOG PA'I DON
TO, ,'DI SKAD BSTAN TE, 'BREL BA CAN MA GRUB PA'I NGO BO'AM, MA
GRUB PA'I NGO BO'I GZHAN GYI

DBANG YIN, ,MA GRUB PA NI MED PA'I NGO BO YIN PA'I PHYIR 'BREL PA
DNGOS POR YOD PA MA YIN NO ZHES BYA BA NI 'DI LTAR 'BREL BA CAN
MA GRUB STE NGO BO MED PA YIN NA DES NA MA GRUB PA'I NGO BO YIN
PA'I PHYIR 'BREL BA DNGOS POR YOD PAR JI LTAR 'GYUR, 'BREL BA CAN
GRUB NA GZHAN DBANG CI ZHIG YOD CES BYA

BA NI GANG GI TSE 'BREL BA CAN GYI RANG GI NGO BO GRUB PA DE'I
TSE YANG 'BREL BA CAN RE BA MED PA'I PHYIR CI ZHIG RAG LAS NA
GANG GIS 'DI GZHAN DBANG DU 'DOD, ,CI ZHIG CES BYA BA NI SGRA 'DI
'DRI BA MA YIN GYI 'O NA CI ZHE NA, SEL BAR BYED PA YIN TE, MED
PA NYID DE GZHAN DBANG CI YANG MED DO ZHES BYA BA'I DON TO, ,

DE BAS NA 'BREL BA MED PA NYID DO ZHES BYA BAS NI DE BAS NA 'BREL
BA GZHAN DBANG MED DO ZHES BYA BA'I DON TO, ,GRUB TU ZIN KYANG
CUNG ZAD MA GRUB PA YOD DO ZHE NA ZHES BYA BA NI GAL TE PHA ROL
'DI SNYAM DU SMRA STE, RNAM PA THAMS CAD DU GRUB PA NI GZHAN GYI
DBANG DU MI 'DOD DO, ,'O NA KYANG 'BREL BA CAN GRUB TU

ZIN KYANG CHA SHAS KHA CIG MA GRUB PA YOD PAS DE DAG GRUB PAR BYA
BA'I PHYIR 'BREL BA CAN GZHAN GYI DBANG DU 'DOD CE NA, DE'I PHYIR
DE LTAR RNAM PAR RTOG PA YANG DE GRUB PAR BYA BA'I CHED DU GZHAN
GYI DBANG KHO NAR YANG MI 'GYUR TE ZHES BYA BA'I TSIG GIS SEL BAR
BYED DO, ,RNAM PA DE LTA BU'I CHA SHAS

GRUB PAR BYA BA'I SGO NAS KYANG GZHAN GYI DBANG DU MI 'THAD DO,
,CI'I PHYIR ZHE NA, DE'I PHYIR GRUB PA DANG MA GRUB PA LAS GYUR
BA'I NYES PA'I RNAM PAR RTOG PA LAS MI 'DA' BA'I PHYIR RO ZHES
BYA BA SMRAS TE, GRUB PA DANG MA GRU PA NI GRUB PA DANG MA GRUB
PA STE, GRUB PA'I PHYOGS DANG MA GRUB PA'I PHYOGS

@3A *, ,ZHES BYA BA'I DON TO, ,GRUB PA DANG MA GRUB PA LAS GYUR
PA'I NGANG TSUL CAN GANG DAG YIN PA DE DAG GRUB PA DANG MA GRUB
PA LAS GYUR BA'O, ,NYES PA RNAMS KYI RNAM PAR RTOG PA NI NYES
PA'I RTOG PA STE, RNAM PAR RTOG PA'I SGRAS NI 'DIR RNAM PAR STON
TO, ,GRUB PA DANG MA GRUB PA LAS

GYUR PA YANG YIN LA NYES PA YANG YIN ZHES TSIG BSDU'O, ,DE DAG
LAS MI 'DA' STE, DE BAS NA GRUB PA DANG MA GRUB PA LAS GYUR PA'I
NYES PA'I RNAM PAR RTOG PA LAS MI 'DA' BA'I PHYIR RO ZHES DE SKAD
SMRAS SO, ,'DI SKAD BSTAN TE, GRUB PA'I NGO BO'I PHYOGS KYI NYES
PA GANG YIN PA DANG MA GRUB PA'I PHYOGS

KYI NGO BO'I NYES PA GANG YIN PA DE DAG THAMS CAD PHYOGS 'DI LA
YANG YOD DE, 'DI LTAR CHA SHAS GRUB PA GANG YIN PA DE DAG NI,
GRUB PA'I PHYIR GZHAN GYI DBANG DU MI RUNG NGO, ,MA GRUB PA YANG
MED PA'I NGO BO YIN PA'I PHYIR GZHAN GYI DBANG DNGOS POR GYUR PA
MA YIN NO, ,DNGOS PO GCIG LA GRUB

PA DANG MA GRUB PA'I NGO BO GNYI GA YANG MED DO ZHES BYA BA NI
DNGOS PO GCIG LA GRUB PA DANG MA GRUB PA'I NGO BO YANG MED DE,
,'DI LTAR CHA SHAS MED PA NI DNGOS POR 'DOD DO, ,CHA SHAS DANG
BCAS PA GANG YIN PA DE NI KUN RDZOB TU YOD PA YIN NO, ,GANG GI
PHYIR DE LTAR GRUB PA'AM CIG SHOS KYI

GZHAN GYI DBANG KHO NA MED PA ZHES BYA BA NI JI SKAD DU SMOS PA'I
TSUL GYIS JI LTAR GRUB PA'AM MA GRUB PA'I GZHAN GYI DBANG MI
'THAD DE, 'DI LTA STE, GRUB PA'I PHYOGS LA GZHAN GYI DBANG KHO NA
MED CING MA GRUB PA'I PHYOGS LA YANG GZHAN GYI DBANG DNGOS POR MI
'THAD DO, ,DE BAS NA DNGOS

PO THAMS CAD KYI 'BREL BA YANG DAG NYID DU DNGOS POR MED DE,
DNGOS PO THAMS CAD KYI 'BREL BA GZHAN GYI DBANG GI MTSAN NYID DON
DAM PAR MED DO ZHES MJUG SDUD PA'O, ,DNGOS POR ZHES BYA BA 'DIS
NI YANG DAG NYID DU ZHES BYA BA DE BSHAD DO, ,RNAM PAR RTOG PAS
BKOD PA NI MI DGAG GO

ZHES BYA BA NI RTOG PAS GZHAG PA'I GZHAN GYI DBANG GANG YIN PA DE
NI MI DGAG STE, CI'I PHYIR ZHE NA, DE'I PHYIR DNGOS PO MED PA'I
PHYIR ZHES BYA BA SMRAS TE, GANG GI PHYIR RTOG PAS BSKYED PA'I
GZHAN GYI DBANG NI DNGOS POR YOD PA MA YIN PA DE'I PHYIR MI DGAG
GO, ,NGO BO 'DRES PA 'BREL BA YIN GYI GZHAN

@3B GYI DBANG KHO NA NI MA YIN NO ZHE NA ZHES BYA BA NI 'ON TE
'DI SNYAM DU NGA NI GZHAN GYI DBANG GI MTSAN NYID 'BREL BA YIN
PAR MI SMRA'I 'O NA CI ZHE NA, NGO BO 'DRES PA'I MTSAN NYID DO,
,NGO BO GNYIS KYI 'AM NGO BO RNAMS KYI 'DRES PA NI NGO BO 'DRES
PA STE, RANG GI NGO BO PHRAD CES BYA BA'I DON TO, ,DE NI MI RUNG
STE, GNYIS NYID DO [?]

YIN ZHES BYA BA 'DI'I BSHAD PA NI 'BREL BA CAN GNYIS KYI NGO BO
YIN NA ZHES BYA BA YIN NO, ,'DI SKAD BSTAN TE, 'BREL BA CAN NI
'DIR NGO BO NYID KHO NA YIN NA NGO BO 'DRES PA DE YANG ZHES BYA
BA LA, NGO BO 'DRES PA'I SGRA RANG GI NGO BO GCIG PA'I MTSAN NYID
CES BYA BA DES BSHAD DE, ,RANG GI NGO BO GCIG PA'I MTSAN

NYID DER YANG JI LTAR 'GYUR ZHES BYA BA'I DON TO, ,'DI'I BSHAD PA
NI MI 'GYUR BA NYID DO ZHES BYA BA YIN TE, 'DI NI 'GOG PA YIN TE
DRI BA MA YIN NO ZHES BYA BAR BSAMS PA'O, ,'DI SKAD BSTAN TE, JI
SRID DU 'BREL BA CAN GNYIS KYI NGO BO MI 'DOR BA DE SRID DU RANG
GI NGO BO GCIG PA'I MTSAN NYID

KYI NGO BOR 'DRES PAR JI LTAR 'GYUR, ,'ON TE YANG DE'I TSE 'BREL
BA CAN GNYIS KYI NGO BO MA YIN GYI, ,'O NA CI ZHE NA, 'BREL BA'I
DUS NA NGO BO GCIG PAR 'GYUR RO ZHE NA, DE'I PHYIR GCIG TU GYUR
NA YANG 'BREL BA CAN GNYIS MED PA'I PHYIR 'BREL PA GANG ZHIG YIN
GYI ZHES BYA BA SMOS TE, ,CI STE

'BREL BA CAN GCIG TU GYUR NA DE'I TSE 'BREL PA CAN GNYIS MED PAS
SHIN TU YANG 'BREL PA MI GRUB PO, ,CI'I PHYIR ZHE NA, DE'I PHYIR
NA ZHES BYA BA NI 'O NA TE YANG NGO BO 'DRES PA'I SGRA NGO BO
GCIG LA MI ZER 'DI GNYIS LA GNAS PA'I PHYIR RO ZHES BYA BA SMOS
TE, 'DI LTAR 'BREL PA NI GNYIS LA GNAS PAR

'DOD DO, ,'DI SKAD BSTAN TE, 'BREL PA'I GZHI NI DU MA YIN NA
'BREL PA CAN NGO BO GCIG TU GYUR NA JI LTAR 'GYUR, 'ON TE 'DI
SKAD DU 'DRES PA NI NGO BO NYID GCIG TU GYUR PA MA YIN GYI 'O NA
CI ZHE NA, BAR MED PA YIN NO ZHE NA ZHES BYA BA 'AM 'ON TE YANG
NGO BO 'DRES PA'I SGRA NGO BO GCIG PA LA MI ZER

GYI 'O NA CI ZHE NA, DNGOS PO RNAM PAR MED PA KHO NA NGO BO 'DRES
PA YIN NO, ,ZHES SMRA NA, YIN DU ZAD MOD CI ZHIG DGAG STE, CI STE
BAR MED PA LA NGO BO 'DRES PA'I SGRAR BRJOD NA LEGS PAR BRJOD
SHIN TU BRJOD DE DE NI NGA 'GOG PA MED DO, ,BAR MED PA NI BAR MED
PA TZAM DU ZAD PAS 'BREL PA

@4A *, ,DNGOS POR GYUR PA YOD PAR MI 'GYUR RO ZHES BYA BA 'DI LA
BAR DANG BRAL BAS BAR MED PA STE, BAR GYI SGRA NI PHRAG LA BYA'O,
,BAR MED PA'I NGO BO NI BAR MED PA'O, ,CI STE NGO BO 'DRES PA'I
SGRA BAR MED PA LA BRJOD NA DE'I TSE MI 'DOD PA CI ZHIG BRJOD PA
YIN TE,

'O NA KYANG 'BREL BA DNGOS POR GYUR PA NI MI 'GRUB PO, ,GZHAN
YANG CI STE BAR CHAD MED PA 'BREL BA YIN NA BAR DANG BCAS PA NA
YANG 'BREL BA CI STE MI 'DOD DE ZHES BYA BA NI CI STE BAR MED PAR
GNAS PA LA BAR MED PA ZHES BYA BA'I 'BREL BA YIN PAR KHAS LEN NA
DE'I TSE SO SOR GNAS PA LA YANG BAR DANG

BCAS PA ZHES BYA BA'I 'BREL BA CI STE KHAS MI BLANG CI STE YANG
JI LTAR NA BAR MED PA'I 'BREL PA KHAS LEN NA PAR DANG BCAS PA'I
MTSAN NYID KYI 'BREL BA YANG YOD PAR 'GYUR BA YIN ZHE NA, DE'I
PHYIR GNYI GAR YANG 'BREL BA CAN GNYIS RANG GI NGO BO LA GNAS PAR
BYE BRAG MED PA'I PHYIR RO ZHES BYA BA SMOS TE,

JI LTAR 'BREL PA CAN GNYIS 'DRES PA NA SNGON GYI RANG BZHIN MI
'DOR BA BZHIN DU SO SOR GNAS PA NA YANG SNGON GYI RANG BZHIN MA
BOR BA YIN NO, ,DE BAS NA JI LTAR 'BREL PA CAN GNYIS PAR MED PA
LA 'BREL BAR 'DOD PA DE BZHIN DU BAR DANG BCAS PA LA YANG 'DOD
PAR BYAS SHIG ,YANG NA NI GNYIS

KAR YANG 'BREL BA KHAS BLANG BAR MI BYA'O, ,'O NA TE YANG BAR MED
PA LA NI NGO BO 'DRES PAR KHAS LEN PA MA YIN NO, ,'O NA CI ZHE
NA, PHRAD PA YIN NO ZHE NA, DE'I PHYIR PHRAD PA LA SOGS PA YANG
BAR CHAD MED PA'I DON DU 'DUS PA KHO NA YIN PAS BRJOD PAR MA BYED
CIG CES BYA BA SMOS TE, BAR DU MED PA'I DON

DU 'DUS PA'I NGANG TSUL CAN GANG DAG YIN PA DE DAG NI BAR MED
PA'I DON DU 'DUS PA KHO NA STE, BAR MED PAR BSTAN PA GANG YIN PA
DE NYID PHRAD PAR BSTAN PA YANG DE YIN NO, ,SOGS PA'I SGRAS NI
NYE BA DANG, RIG PA DANG PAR MCHOD PA LA SOGS PA BLTA BAR BYA'O,
,GANG GI PHYIR BAR MED PA'I RNAM GRANGS

PHRAD PA LA SOGS PA YIN PA DE'I PHYIR 'DIR DE SKAD STON PA NI
CHEN PO MI RUNG NGO, ,GANG GI PHYIR DE LTAR NGO BO 'DRES PA'I
MTSAN NYID KYANG 'BREL BA MA YIN PA ZHES BYA BA LA, SRID CES BYA
BA NI TSIG GI LHAG MA'O, ,DE'I PHYIR RANG BZHIN THA DAD PA LA
ZHES BYA BA'I BSHAD PA NI 'OG NAS DNGOS PO THAMS CAD KYI

@4B RANG GI NGO BO THA DAD PA ZHES BYA BA YIN TE, RANG GI NGO BO
SNA TSOGS PA'I DNGOS PO DE DAG THAMS CAD LA 'BREL BA YANG DAG
NYID DU MED DE, DON DAM PAR DE DAG RANG GI NGO BO 'DRES PA'I
MTSAN NYID KYI 'BREL BA MED DO, ,RTOG PAS SGRO BTAGS PA LAS MA
GTOGS PAR ZHES BYA BA NI RTOG PAS

BRTAGS PA'I 'BREL PA NI MI DGAG GO, ,'O NA TE GZHAN LTOS PA 'BREL
BA YIN GYI NGO BO 'DRES PA MA YIN NO ZHE NA ZHES BYA BA NI GAL TE
YANG NGA NI NGO BO 'DRES PA'I MTSAN NYID LA 'BREL BAR KHAS MI LEN
GYI 'O NA CI ZHE NA, LTOS PA'I MTSAN NYID LA 'BREL BAR SMRA'O,
,DE BAS NA JI SKAD DU SMOS PA'I

SKYON DU MI 'GYUR RO ZHE NA, 'DIR YANG GZHAN LTOS PA NA LTOS PAS
'BREL PA CAN DU GYUR PA'I PHYOGS 'DI LA YANG MYU GU LA SOGS PA
GZHAN GANG YIN PAS BON LA SOGS PA LA LTOS TE, MYU GU LA SOGS PA
DE LTOS PA NA LTOS PA'I MTSAN NYID KYIS 'BREL TE, 'BREL PA CAN DU
KHAS

LEN NA BRTAGS PA GNYIS TE, LTOS NAS YOD PA ZHIG LTOS SAM MED PA
ZHIG LTOS, YOD PA NI RANG GI NGO BOR GYUR CING YOD PA'O, ,MED PA
NI RANG GI NGO BOR MA GRUB CING MED PA YOD TO, ,CI STE MED NA
ZHES BYA BA NI RE ZHIG CI STE MED PA'I LTOS PAR KAS LEN NA MED NA
DE NI CI LTAR LTOS

ZHES BYA BA DE NYID KYI BSHAD PA NI 'OG NAS RANG GI NGO BOR MA
GRUB PA'I DNGOS PO LA LTOS PA'I CHOS MED PAS ZHES BYA BA SMRAS
TE, ,GANG ZHIG RANG GI NGO BOR MA GRUB CING MA THOB PA DE JI LTAR
LTOS PAR BYED PAR 'GYUR, PAS ZHES BYA BA'I SGRA NI DE NI DES NA
ZHES BYA BAR RIG PAR BYA STE, MED PAS GANG ZHIG

GANG GI 'BREL BA YIN ZHES BYA BA NI DE BAS NA LTOS PA'I MTSAN
NYID KYI 'BREL BA GANG YANG MED LA, GANG GI YANG MA YIN NO, ,YOD
NA YANG KUN LA RAG MA LAS ZHES BYA BA NI GANG ZHIG RANG GI NGO BO
THAMS CAD GRUB PA DE NI RNAM PA THAMS CAD DU RE BA MED DO, ,DE
NYID KYI BSHAD PA NI RANG GI NGO BO THAMS CAD

SKYES PA LTOS PA MED PA'I DNGOS PO ZHES BYA BA YIN TE, THAMS CAD
KYANG YIN LA RANG GI NGO BO YANG YIN PAS RANG GI NGO BO THAMS CAD
DO, ,DE DAG SKYES PA LA DE SKAD CES BYA STE, SKYES PA'I SGRA NI
BYUNG BA LA BYA'O, ,RANG GI NGO BO THAMS CAD BSKYED PAR BYA BA'I
PHYIR MI LTOS TE, RANG GI DNGOS PO THAMS

@5A *, ,CAD SKYES PA LTOS PA MED PA'I NGO BO LTOS PA GANG GIS NI
'BREL BAR 'GYUR BA JI LTAR LTOS PA YIN, ,GANG ZHIG RNAM PA THAMS
CAD DU YONGS SU RDZOGS PA'I NGO BO DE GANG GIS NA 'BREL PAR KHAS
BLANG BAR 'GYUR BA LTOS PA'I RNAM PA GANG GIS GZHAN LTOS PA YIN,
LHAG MA NI

GZHAN GYI DBANG BZHIN DU BRJOD PAR BYA'O, ,ZHES BYA BA NI 'DI LA
LHAG MA BRJOD PAR BYA BA GANG YIN PA'ANG YOD DE, DE NI GZHAN GYI
DBANG DPYAD PA JI SKAD BRJOD PA DE BZHIN DU BRJOD PAR BYA'O, ,DE
YANG 'DI SKAD DU BRJOD PAR BYA STE, CI STE PHA ROL PO NA RE RNAM
PA THAMS CAD DU YONGS SU GRUB PA NI LTOS PA'I

CHOS CAN DU MI BRJOD DO, ,GRUB TU ZIN KYANG 'ON KYANG CUNG ZAD MA
GRUB PA YOD PAS DE GRUB PAR BYA BA'I PHYIR LTOS SO ZHES SMRA NA
DE YANG MI RUNG STE, GRUB PA DANG MA GRUB PA LAS GYUR BA'I NYES
PA LAS MI 'DA' BA'I PHYIR DANG, GCIG LA 'ANG GRUB PA DANG MA GRUB
PA'I NGO BO GNYIS KA YANG MED DO ZHES

SNGAR BSTAN PA BZHIN DU BYA'O, ,'BREL PA RNAM PA GSUM PO DE NI
'BREL PA CAN GYI RANG GI NGO BO LAS RANG GI NGO BO THA MI DAD PAR
KHAS LEN PA LA DPYAD PA YIN TE, 'DI LTAR SMRA BA GANG DAG 'BREL
PA CAN NYID KYI NANG DU 'DUS SHING 'BREL BA CAN GYI NGO BO LA
'BREL PA'I SGRAR BRJOD PA DE'I CHEN DU 'DI

BSTAN PA YIN NO, ,DA NI SMRA BA GANG DAG 'BREL PA CAN LAS NGO BO
THA DAD PA'I 'BREL PA KHAS LEN PA DE BSAL BA'I PHYIR NYES PA 'DIR
MI 'GYUR BAR BYA BA'I PHYIR ZHES BYA BA SMOS TE, GANG YANG 'BREL
PA RNAM PA GSUM PO 'BREL PA CAN GYI RANG GI NGO BO NYID KYI
PHYOGS LA NYES PA BSTAN PA 'DIR MI

'GYUR BAR BYA BA'I PHYIR ZHES BYA BA'I DON TO, ,GNYIS ZHES BYA BA
'DI'I BSHAD PA NI 'BREL PA CAN GNYIS ZHES BYA BA YIN TE, 'DI LTAR
'BREL PA CAN GNYIS SO, ,DE BAS NA DE GNYIS NI 'BREL PA GCIG PU'I
STE, 'BREL PA GCIG BU NI 'OG NAS SMOS PA'I SBYOR BA GCIG PU ZHES
BYA

PA'I DON TO, ,YON TAN DU BRJOD PA'I SBYOR BA DON THA DAD PA GCIG
PU ZHES BYA BA DE NI 'BREL PA CAN LAS DON THA DAD PA YON TAN DU
BRJOD PA MING SBYOR BA ZHES BYA BA GCIG PU GANG YIN PA DE DAG,
THA DAD PA MED PA'I CHOS SAM ZHES BYA BA NI CI STE YANG 'BREL BA
CAN LAS THA DAD PA MA YIN PA'I NGO BO

@5B GNAS SKABS KYI BYE BRAG GI NGO BO'I CHOS LA MING BTAGS PA
'AM, BRJOD DU MED PA DNGOS POR GYUR PA NI DE NYID DANG GZHAN DU
BRJOD DU MED PA'I NGO BO RDZAS SU YOD PA'O, ,DE BAS NA GCIG PU DE
DANG MNGON PAR 'BREL BA RGYUS CI STE 'BREL BAR 'DOD NA ZHES BYA
BA NI JI STE DON THA DAD PAR GYUR BA'AM,

DON THA DAD PA MA YIN PA 'AM, BRJOD DU MED PA DANG MNGON PAR
'BREL BA'I RGYUS 'BREL BA CAN GNYIS PHAN TSUN 'BREL BAR 'DOD NA
DE'I TSE 'BREL BA DON THA DAD PA MA YIN PAR 'DOD PA'I PHYOGS LA
NI 'BREL BA CAN GNYIS BRTAGS PA KHO NAR 'GYUR BAS ZHES BYA BA NI
DON THA DAD PA MA YIN PA'I PHYOGS GANG YIN PA

DE LA NI 'BREL BA CAN GNYIS BRTAGS PAR 'GYUR TE, 'DI LTAR 'BREL
BA'I RGYUS 'BREL PA CAN GNYIS LA 'BREL BA ZHES BRJOD PA YIN NA
PHYOGS DE LA NI 'BREL BA DON DAM PAR MED DO, ,DE BAS NA 'BREL BA
MED PAR YANG 'BREL BA CAN KHAS BLANG PAR GYUR BA'I PHYIR RO,
,'BREL BA GANG YANG MED DO ZHES

BYA BA NI GANG GI TSE 'BREL BA CAN GNYIS BRTAGS PA YIN PA DE'I
TSE DON DAM PAR 'BREL BA GANG YANG MED DO ZHES BYA BA'I THA TSIG
GO, ,DE LTAR NA YANG 'BREL BA LAS 'BREL BA CAN GZHAN MA YIN PAS
GCIG TU GYUR BA'I YANG PHYIR RO ZHES BYA BA NI JI STE 'BREL PA
GCIG PU LAS 'BREL BA CAN GNYIS THA DAD

PA MA YIN NA NI DES NA 'BREL BA CAN GNYIS MED PA'I PHYIR GANG GI
'BREL BA YIN, 'BREL BA NI GZHI DU MA CAN YIN NA 'BREL BA CAN
GNYIS MED PAR DE YOD PAR JI LTAR 'GYUR, ,BRJOD DU MED PAR DNGOS
POR GYUR PA YANG RIGS PA'I TSUL GYIS NA DON THA DAD PA DANG DON
THA DAD PA MA YIN PA'I RNAM PAR

RTOG PA LAS MI 'DA' BA'I PHYIR RO ZHES BYA BA NI GANG ZHIG BRJOD
DU MED PA'I DNGOS POR GYUR BA KHAS LEN NA DE NI DON THA DAD PA
DANG DON THA DAD PA MA YIN PAR RIGS PA'I TSUL GYIS GRUB STE, 'DI
LTA STE, DON THA DAD PA DANG DON THA DAD PA MA YIN PA GNYIS KYIS
THAMS CAD BSDUS PA'I PHYIR DNGOS

POR GYUR PA NI DON THA DAD PA'AM, DON THA DAD PA MA YIN PA GCIG
TU 'GYUR RO, ,GANG GI PHYIR DE LTAR GYUR PA DE'I TSE DON THA DAD
PA MA YIN PA'I PHYOGS LA NI 'BREL PA DANG 'BREL PA CAN GANG YANG
MED DO ZHES BYA BA NI GANG GI TSE 'BREL PA CAN DAG LAS 'BREL PA
DBYER MED PAR 'DOD PA DE'I TSE 'BREL

@6A *, ,PA MED DO, ,GANG GI TSE 'BREL PA GCIG PU LAS 'BREL PA CAN
GNYIS DBYER MED PAR 'DOD PA DE'I TSE, 'BREL PA CAN GNYIS YOD PA
MA YIN NO, ,DE LTAR RE ZHIG 'BREL PA BRJOD DU MED PA NI RIGS PA'I
TSUL GYIS DON THA DAD PA MA YIN PAR 'GYUR BA'I NYES PA

BSTAN ZIN TO; ,GANG YANG BRJOD DU MED PA'I RIGS PA'I TSUL GYIS
DON THA DAD PAR GYUR PA DE'I NYES PA NI 'OG NAS SBYOR BA BSAL
BA'I PHYOGS LAS RIG PAR BYA'O, ,DE LTAR NA THA DAD PA MA YIN PA'I
PHYOGS DANG, BRJOD DU MED PA'I PHYOGS GNYIS BSAL BA YIN NO, ,GANG
YANG

PHYOGS GSUM PA YON TAN DU BRJOD PA'I SBYOR BA BSTAN PAR GSUM PA
DE BSAL BA NI SBYOR BA DANG 'DUL BA BSAL BA LAS RIG PAR BYA'O,
,DON THA DAD PA'AM CIG SHOS KYI 'BREL BA YOD DU CHUG KYANG ZHES
BYA BA NI HA CANG BSDAMS PA 'DIS CI ZHIG BYA STE, 'BREL PA DON
THA DAD

PA'AM DON THA DAD PA MA YIN PA YIN YANG RUNG STE, 'ON KYANG DE
DANG GNYIS 'BREL PA GANG YIN ZHES BYA BA 'DI'I BSHAD PA NI GCIG
PU DE DANG GNYIS SU 'BREL PA GANG YIN ZHES BYA BA YIN TE, 'BREL
PA RGYUR GYUR PA GANG YIN PAS 'BREL PA CAN GNYIS 'BREL BA 'DOD NA
DE DANG DE GNYIS

LHAN CIG PA LA YANG 'BREL PA GZHAN LA DGOS TE, GZHAN DU NA NI
'BREL PA CAN GNYIS KYIS 'BREL PA 'DI YIN NO ZHES RGYU MTSAN GANG
ZHIG GIS RAB TU DBYE BA DRUG PAR 'GYUR, MED BA NYID DO ZHES BYA
BA 'DIS NI 'GOG PA'I TSIG YIN GYI 'DRI BA'I TSIG MA YIN PAR STON
PA'O, ,

CI'I PHYIR 'BREL PA DANG 'BREL PA CAN GNYIS LHAN CIG PA LA 'BREL
PA GZHAN MI SRID CE NA, DE'I PHYIR JI SKAD SMOS PA'I SKYON YOD
PA'I PHYIR JI LTAR 'BREL PA CAN GNYIS 'BREL PA MED PA DE BZHIN DU
DE DANG YANG 'BREL PA CAN GNYIS KYI 'BREL PA MED CES BYA BA SMOS
TE, JI LTAR 'BREL PA CAN NYI

TSE LA PHAN TSUN DU GZHAN GYI DBANG LA SOGS PA BGAG PA DE BZHIN
DU 'BREL PA 'DI DANG YANG 'BREL PA CAN GNYIS LHAN CIG TU GZHAN
GYI DBANG LA SOGS PA MI 'THAD DO, ,GZHAN DU NA 'BREL PA CAN GNYIS
NYI TSE 'BREL PA LA YANG CI ZHIG ZHE SDANG DU YOD CES BYA BA NI
CI STE 'BREL PA DANG 'BREL PA CAN

@6B GNYIS LHAN CIG PA'I GZHAN GYI DBANG LA SOGS PA KHAS LEN NA
DE'I TSE 'BREL PA CAN NYI TSE LA YANG MI BZOD DU CI ZHIG YOD DE,
GANG GIS NA DE GNYIS PHAN TSUN DU GZHAN GYI DBANG LA SOGS PA'I
'BREL PAR MI 'DOD, GZHAN YANG ZHES BYA BAS NI SKYON GZHAN STON
PA'O, ,CI STE 'BREL PA'I DON GCIG

DANG 'BREL PA'I PHYIR 'BREL PAR 'DOD NA DE'I TSE 'BREL PA DANG
'BREL PA CAN GNYIS LA YANG 'BREL PA ZHIG YOD PAR BYA DGOS TE ZHES
BYA BA NI JI STE 'BREL PA CAN NYI TSE 'BREL PA GZHAN DANG LDAN
PA'I PHYIR PHAN TSUN 'BREL PAR 'DOD NA DE'I TSE 'BREL PA DANG
'BREL BA CAN GNYIS KYANG 'BREL BA GZHAN DANG LDAN PA'I

PHYIR 'BREL PAR 'DOD PAR BYA DGOS SO, ,CI'I PHYIR ZHE NA, DE'I
PHYIR DE LTA BUR 'BREL PA KHAS LEN PA'I PHYIR RO ZHES BYA BA SMOS
TE, 'DI LTAR KHYOD 'BREL PA GCIG GI RGYUS 'BREL PAR 'DOD PA DES
NA 'BREL PA DANG 'BREL PA CAN GNYIS LA YANG 'BREL PA GCIG GIS
'BREL PAR 'DOD PAR BYA DGOS SO, ,

DE LA YANG 'BREL PA'I DON GCIG PU ZHIG YOD PAS ZHES BYA BA NI JI
LTAR 'BREL PA DANG PO DANG 'BREL PA CAN GNYIS LHAN CIG PA LA
'BREL PA GZHAN KHAS LEN PA DE BZHIN DU 'BREL PA GNYIS PA DANG
YANG 'BREL PA CAN GNYIS DANG 'BREL PA DANG PO DANG LHAN CIG PA'I
'BREL PA GZHAN YANG KHAS BLANG BAR BYA'O, ,DE

BZHIN DU 'BREL PA GSUM PA DANG 'BREL PA CAN GNYIS DANG 'BREL PA
DANG PO DANG GNYIS PA DANG LHAN CIG PA'I 'BREL PA GZHAN BZHI PA
YANG YOD PAR BYA DGOS TE, DE BAS NA THUG PA MED PAR YANG 'GYUR RO
ZHES BYA NI JI SKAD DU SMOS PA'I TSUL GYIS NA THUG PA MED PAR
'GYUR RO,,DE STE 'GA' ZHIG TU

'BREL PA GCIG PU'I DON MA GRUB STE, 'BREL PA MED NA NI THAMS CAD
DU, DE BZHIN 'BREL MED SHES PAR BYA, ,ZHES BYA BA NI CI STE JI
SKAD DU BSTAN PA'I TSUL GYIS THUG PA MED PAR 'GYUR PA DE'I TSE
NGES PAR 'DIS THUG PA MED PA SPANG BA'I PHYIR 'GA' ZHIG TU GNAS
SKABS KHA CIG TU 'BREL PA GCIG

PU'I DON KHAS BLANG BAR MI BYA'O, ,LNGA PA'AM DRUG PA'I GNAS
SKABS GZHAN KHA CIG TU 'BREL PA GCIG PU DANG 'BREL PAR KHAS MI
LEN NA NI GNAS SKABS DE NI 'BREL PA CAN GNYIS KYI 'BREL PA MED
PAR 'GYUR RO, ,JI LTAR NA DE NA 'BREL PA CAN GNYIS KYI 'BREL PA
GCIG PU MED PA DE BZHIN DU

@7A *, ,THAMS CAD DU YANG 'BREL PA CAN GNYIS KYIS 'BREL PA GCIG
PU MED PAR BYA DGOS SO, ,THUG PA MED PAR 'GYUR BAS 'BREL PA'I
SHES PA NI DNGOS PO'I RJES SU ZHUGS PA MA YIN NO ZHES BYA BA NI
CI STE JI SKAD DU BSTAN PA'I TSUL GYIS THUG PA MED PAR GYUR BA
DE'I TSE 'BREL

PA'I SHES PA NI 'BREL PA DNGOS POR GYUR PA'I RGYU MTSAN CAN MA
YIN NO, ,KHA CIG TU 'BREL PA GCIG PU'I DON MED PAR YANG 'BREL BA
RTOG NA NI 'BREL PA CAN DANG PO GNYIS LAS YANG DON GCIG PU DANG
'BREL PA'I PHYIR 'BREL PAR MI 'GYUR RO ZHES BYA BA NI 'ON TE YANG
GNAS SKABS KHA CIG TU

'BREL PA GCIG PU'I DON MED PAR YANG 'BREL PA KHAS LEN NA DE'I TSE
'BREL PA CAN DANG PO GNYIS LA YANG 'BREL PA GCIG PU'I RGYU MTSAN
GYIS 'BREL PAR KHAS BLANG BAR MI BYA'O, ,'ON TE YANG 'BREL PA CAN
GNYIS 'BREL PA'I DON GCIG PUS 'BREL BA MA YIN GYI 'BREL PA CAN
NYE TSE ZHIG

'BREL PAR 'GYUR RO ZHE NA, DE'I PHYIR NYI TSE ZHIG 'BREL PA YIN
NA YANG NYES PA SMRAS ZIN TO ZHES BYA BA SMOS TE, 'BREL PA CAN
NYI TSE'I 'BREL PA YANG KHAS BLANG BAR MI BYA STE, 'DI LTAR DE LA
NYES PA SNGAR BSTAN ZIN TO, ,BAR MED PA LA SOGS PA'I CHOS THA DAD
PAR RTOG PA'I LAN KYANG DES BTAB ZIN TO

ZHES BYA BA NI 'BREL PA GCIG PU'I DON GYI SGO NAS 'BREL PA CAN
GNYIS 'BREL PAR SMRAS PA GANG YIN PA DE BSAL BA NYID KYIS BAR MED
PA DANG, PHRAD PA DANG NYE BA LA SOGS PA'I CHOS THA DAD PA NYID
BSAL BAR RIG PAR BYA STE, BAR MED PA LA SOGS PA'I CHOS GZHAN
'BREL PA GCIG PU'I DON GYIS

'BREL PA CAN GNYIS 'BREL PAR MI 'THAD DO ZHES BYA BA'I DON TO,
,GANG GI PHYIR DE LTAR 'BREL PA RNAM PAR RTOG PA RUNG BA MA YIN
PA ZHES BYA BA NI 'BREL PA CAN GCIG PU'I SGO NAS KYANG 'DI LTAR
'BREL PA'I RNAM PAR RTOG PA SHIN TU MI 'THAD DO, ,DE BAS NA DNGOS
PO DE GNYIS ZHES BYA BA 'DI'I BSHAD

PA NI 'BREL PA CAN DU MNGON PAR 'DOD PA ZHES BYA BA YIN TE, 'BREL
PA CAN NI 'DIR DNGOS POR BSHAD DO, ,DE LAS GZHAN PA ZHES BYA BA
'DI'I BSHAD PA NI 'BREL PA ZHES BYA BA YIN TE, 'BREL PA NI 'DIR
DE LAS GZHAN PA'I SGRAS BRJOD DO, ,DE DAG THAMS CAD CES BYA BA
'DI'I BSHAD PA NI JI

@7B SKAD DU SMOS PA ZHES BYA BA YIN TE, 'BREL PA DANG 'BREL PA
CAN DU MNGON PAR 'DOD PA ZHES BYA BA'I BAR DU'O, ,BDAG NYID GNAS
ZHES BYA BA 'DI'I BSHAD PA NI 'OG NAS RANG GI NGO BO LA GNAS PA
YIN NO ZHES BYA BA YIN TE, BDAG NYID KYI RANG GI NGO BO LA GNAS
ZHES BYA BA'I THA TSIG GO, ,DE

BAS NA DE'I PHYIR ZHES BYA BA LA DE BAS KYI SGRA NI DE'I PHYIR
ZHES BYA BA 'DIS BSHAD DO, ,MA 'DRES PA ZHES BYA BA 'DI'I BSHAD
PA NI 'BREL PA MED PA'O ZHES BYA BA YIN TE, SO SO NA 'DUG CES BYA
BA'I DON TO, ,RANG ZHES BYA BA 'DI'I BSHAD PA NI BDAG NYID CES
BYA BA YIN TE, RANG GI NGO BO LA ZHES BYA BA'I

DON TO, ,DNGOS ZHES BYA BA NI DNGOS PO'O, ,'DI SKAD BSTAN TO,
'BREL PA CAN GNYIS DANG 'BREL PA NI GANG GI PHYIR SO SO RANG GI
NGO BO LA GNAS PA DE BAS NA DNGOS PO THAMS CAD RANG GI NGO BO MA
'DRES PA MA PHRAD PA, MA 'BREL PA YIN NO, ,'O NA JI LTAR RAG LAS
PA'I NGO BO DE DANG DES 'BREL PA YIN

PAR BRJOD CE NA ZHES BYA BA NI CI STE DNGOS PO THAMS CAD 'BREL PA
MED NA JI LTAR 'BREL PA DE DANG DES RAG LAS PA'I NGO BOR STON TE,
'DI LTA STE, RJE KHOL GYI SGO NAS RGYAL PO'I MI ZHES BYA BA DANG,
CHA SHAS DANG CHA SHAS CAN GYI SGO NAS SHING GI YAL GA ZHES BYA
BA DANG, RGYU 'BRAS KYI SGO NAS SA BON GYI

MYU GU ZHES BYA BA DANG RIG PA 'DZIN PA'I SGO NAS MKHAN PO DANG
SLOB MA ZHES BYA BA DANG, DE LA SOGS PA'I 'BREL PA JI LTAR BSTAN
ZHES BYA BA'O, ,'BREL PA YANG DAG PA NI GANG YANG MED KYI ZHES
BYA BA NI 'BREL PA ZHES BYA BA DON DAM PAR GANG YANG MED KYI
DNGOS PO DE DAG 'DRES PA MED KYANG RTOGS PAS

'DRES PAR BYED PAR ZAD DE, DNGOS PO RNAMS RTOG PA NYID KYIS 'DRES
PAR BYED DO, ,DE YANG GZHAN LA RAG LAS PA'I NGO BO LTA BUR MTSAN
MA 'GA' ZHIG STON PA SKYE'O ZHES BYA BA NI RTOG PA NI MTSAN MA
CUNG ZAD CIG BZUNG NAS DNGOS PO RNAMS GZHAN LA RAG LAS PA'I NGO
BO LTA BUR STON TO, ,

'TSO BA SBYIN PA DANG BKA' BZHIN DU BYED PA'I SGO NAS RGYAL PO
DANG 'BANGS ZHES RJE KHOL 'BREL PAR RTOG GO, ,SPYI DANG CHA SHAS
DBYER MED PA DANG, SPYI GDAGS PA'I RGYU MTSAN GYI SGO NAS SHING
GI YAL GZHIS BYA BA CHA SHAS DANG, CHA SHAS CAN 'BREL BAR RTOG
PAR BYED DO, ,DE LA RAG LAS

@8A *, ,DE SKYE BA DANG, DE'I RIGS KYI RJES SU 'BRANG BA'I SGO
NAS SA BON GYI MYU GU ZHES RGYU DANG 'BRAS BU 'BREL PAR STON PAR
BYED DO, ,SHES RAB MNGON PAR 'DU BYED PA DANG DE'I SPYOD PA'I
RJES SU BYED PA'I SGO NAS MKHAN PO DANG SLOB MA ZHES SDOM BRTZON
GYI RTZA BA'I MTSAN NYID KYI

'BREL PA STON PAR BYED DO, ,DE BAS NA RTOG PA NYID KYIS DNGOS PO
RNAMS 'BREL PAR BYED KYI DON DAM PAR 'DRES PA MED DO, ,DE LTAR RE
ZHIG RJE KHOL GYI DNGOS PO LA SOGS PA'I 'BREL PA BKAG GO, ,BYA BA
DANG BYED PA'I 'BREL PA YANG DGAG PAR 'DOD NAS DE'I ZHES BYA BA
'DI'I BSHAD PA NI

RTOG PA ZHES BYA BA YIN NO, ,TSIG LE'UR BYAS PA LAS DE'I YANG
ZHES BYUNG BA LAS YANG GI SGRAS NI 'ANG GI SGRA'I DON DU BSTAN
TE, 'DI'I 'BANG ZHES BYA'O, ,RJES SU 'BRANG BA'I SKYES BU YIS,
,ZHES BYA BA NI RTOG PA NYID KYI RJES SU 'BRANG BA'I SROG CHAGS
KYIS BYA BA BA'I DON TO, ,BYA BA DANG NI

BYED PA'I TSIG ,CES BYA BA 'DI'I BSHAD PA NI BYA BA'I TSIG DANG
BYED PA'I TSIG CES BYA BA YIN TE, KHA CIG NI BYA BA'I TSIG YIN
TE, JI SKAD DU 'TSING NGO, ,KLOG GO ZHES BYA BA LA SOGS PA'O,
,KHA CIG NI BYED PA'I TSIG YIN TE, DPER NA LHA SBYIN GYIS RDZA
MAR 'BRAS CHANG 'TSING NGO ZHES BYA BA LA

SOGS PA'O, ,SMRA BA PO DAG 'GOD PAR BYED CES BYA BA 'DI'I BSHAD
PA NI 'DI NI BYA BA BRJOD PA'O, ,'DI NI BYED PA BRJOD PA'O ZHES
TSIG 'GOD PAR BYED DO ZHES BYA BA'O, ,'TSED PA LA SOGS PA'I SGRA
NI BYA BA LA THA SNYAD 'DOGS SO, ,LHA SBYIN LA SOGS PA'I SBRA NI
BYED PA PO LA THA SNYAD 'DOGS SO

CI'I PHYIR MING 'DOGS, CI'I PHYIR THA SNYAD 'DOGS SHE NA, DNGOS
PO THA DAD RTOGS BYA'I PHYIR TE, 'DI NYID KYI BSHAD PA NI 'OG NAS
DNGOS PO THA DAD PA NI GZHAN BSAL BA'O, ,DE KHONG DU CHUD PAR BYA
BA'I PHYIR ZHES BYA BA YIN TE, RTOGS PA'I DUS NA JI LTAR NA GZHAN
LAS BZLOG PA'I RTOGS PAR

'GYUR BAR BYA BA DANG BYED PA PO'I TSIG GI SGRA THA SNYAD DU BYED
DO, ,THA SNYAD KYI TSE NA NI TSIG 'GOD DO, ,'DI LTA STE, JI LTAR
NA LHA SBYIN KHO NA BYED PA PO YIN GYI GZHAN MA YIN NO ZHES BYED
PA PO GZHAN BSAL BA'I PHYIR LHA SBYIN GYI TSIG SBYOR BAR BYED DO,
,DE BZHIN DU RTZVA DANG LO MA LA SOGS PA'I

@8B BYED PA BSAL BA'I PHYIR SHING GIS ZHES BYA BA'I SGRA 'GOD PAR
BYED DO, ,ZANGS BU DANG PHRU BA LA SOGS PA'I GZHI NYID BSAL BA'I
PHYIR RDZA MA ZHES SBYOR BAR BYED DO, ,SNGO TSOD DANG SRAN TSOD
LA SOGS PA'I LAS BSAL BA'I PHYIR 'BRAS CHAN ZHES SBYOR BAR BYED
DO, ,STON MO BSHAM PA'I BYA BA BSAL

BA'I PHYIR 'TSED PA'I SGRA 'GOD PAR BYED DO, ,DE BZHIN DU GZHAN
LA YANG CI RIGS PAR BRJOD PAR BYA'O, ,BYA BA DANG BYED PA PO'I
'BREL PA DNGOS SU YOD PA MA YIN NO ZHES BYA BA NI BYA BA DANG
BYED PA PO'I 'BREL PA YANG DON DAM PAR NI MED DO, ,'DI LTAR BYA
BA DANG BYED PA YANG GZHAN GYI DBANG NYID LA

SOGS PA'O MTSAN NYID KYI 'BREL PA GRUB NA GRUB PA ZHIG NA DE YANG
JI SKAD SMOS PA'I TSUL GYIS BSAL ZIN TO, ,BSGRUB PAR BYA BA DANG
SGRUB PAR BYED PA'I 'BREL PA'AM 'GRUB PA DANG 'GRUB PAR BYED PA'I
'BREL PA DE YANG RGYU DANG 'BRAS BU'I 'BREL PA NYID YIN LA, RGYU
DANG 'BRAS BU'I DNGOS PO'I

MTSAN NYID KYANG 'OG NAS SEL BAR 'GYUR NA BYA BA DANG BYED PA'I
MTSAN NYID KYI 'BREL PA GANG ZHIG YIN, 'O NA RGYU DANG 'BRAS BU'I
MTSAN NYID KYI 'BREL PA 'GRUB MOD CE NA ZHES BYA BA NI CI STE PHA
ROL PO NA RE JI SKAD SNGAR SMOS PA'I 'BREL PA DE DAG MA GRUB TU
ZIN KYANG RGYU DANG 'BRAS BU'I MTSAN NYID KYI

'BREL PA YOD MOD CES SMRA BA'O, ,DE MI RUNG STE ZHES BYA BA NI
'GOG PA'I TSIG GO, ,'DI LTAR RGYU DANG 'BRAS BU'I DNGOS PO YANG
ZHES BYA BA 'DI'I BSHAD PA NI 'BREL PA JI LTAR GRUB CES BYA BA'O,
,'DI'I BSHAD PA NI MI 'GRUB PA NYID DO ZHES BYA BA DE YIN NO, ,JI
LTA BU ZHIG CE NA ZHES BYA BA CI 'DRA

BA'I 'BREL PA MI 'GRUB CES BYA BA LA, GNYIS LA GNAS PAR ZHES BYA
BA SMRAS TE, GZHI GNYIS LA ZHES BYA BA'I DON TO, ,CI'I PHYIR ZHE
NA ZHES BYA BA NI DAM BCAS PA TZAM GYIS DON MI 'GRUB PAS GTAN
TSIGS 'DRI BA'O, ,DE GNYIS ZHES BYA BA 'DI'I BSHAD PA NI RGYU
DANG 'BRAS BU ZHES BYA BA DE YIN NO, ,

LHAN CIG MI GNAS PA'I PHYIR ZHES BYA BA NI MNYAM DU MI 'DUG CES
BYA BA'I DON TO, ,MNYAM DU MI 'DUG PA NYID STON PA NI 'DI LTA
STE, GANG GI TSE RGYU YOD PA DE'I TSE 'BRAS BU MED DO ZHES BYA BA
YIN TE, MA SKYES PA'I PHYIR RO, ,'BRAS BU YOD PA'I TSO YANG RGYU
MED DE ZHIG PA'I PHYIR RO, ,RGYU DANG 'BRAS

@9A *, ,BU GNYIS DUS GCIG TU MI 'THAD PA'I PHYIR RO ZHES BYA BA
NI 'DI LTAR RGYU DANG 'BRAS BU'I DNGOS PO GNYIS DUS GCIG TU MI
'THAD PA'I PHYIR RO, ,CI STE PHA ROL PO DAG NA RE SKAD CIG MA MA
YIN PA'I RGYU DANG 'BRAS BU LHAN CIG TU 'DUG PA DES NA 'BREL BAR
'GYUR RO ZHE NA,

DE'I PHYIR SKAD CIG MA MA YIN PA YIN PA YANG DNGOS PO MED PA'I
PHYIR RGYU DANG 'BRAS BU'I DNGOS PO LHAN CIG TU GNAS PA MA YIN
PAS SMRA BAS BRJOD PA YANG RIGS PA MA YIN PA'I PHYIR ZHES BYA BA
NI SKAD CIG MA MA YIN PA'I DNGOS PO NI RIM DANG CIG CAR DON BYED
PA'I NUS PA DANG BRAL BA'I PHYIR RI BONG GI RVA

BZHIN DU DNGOS PO MED PA DE DAG LA RGYU DANG 'BRAS BU'I DNGOS PO
GA LA YOD, LHAN CIG GNAS PA YANG GA LA YOD, DE BAS NA DE SKAD DU
SMRA BA NI LAN DU MI RUNG BA KHO NA YIN PA'I PHYIR GANG GIS NA
GNYIS LA 'BREL PA GNAS PA 'GRUB PAR 'GYUR BA'I 'BREL PA CAN GNYIS
DNGOS SU LHAN CIG TU GNAS

PA MED DO ZHES BYA BA NI DE BAS NA 'BREL PA CAN GNYIS DNGOS SU
LHAN CIG TU GNAS PA GANG NA YANG MI SRID DO, ,CI STE SRID NA NI
DE'I TSE DE'I GZHI CAN GYI 'BREL PA YANG SRID PAR 'GYUR RO,
,GNYIS LA MI GNAS PAS ZHES BYA BA 'DI'I BSHAD PA NI DNGOS PO ZHES
BYA BA 'DI YIN NO, ,JI LTAR 'BREL ZHES

BYA BA NI 'BREL PA'I NGO BO NYID DAM 'BREL PA'I RANG BZHIN JI
LTAR GRUB CES BYA BA'I DON TO, ,MA YIN PA NYID DO ZHES BYA BA NI
SEL BAR STON TO, ,'DI SKAD BSTAN TO, 'BREL PA NI THAMS CAD DU
GNYIS LA GNAS PA YIN NA GNYIS LA MI GNAS NA 'BREL PA NYID DU MI
'GYUR RO, ,DE STE YANG 'DI SKAD DU JI STE

RGYU'I TSE NA 'BRAS BU MED DU ZIN KYANG 'ON KYANG BLOS SPREL TE
'BREL PA YOD PAR 'GYUR RO, ,DE BZHIN DU 'BRAS BU'I TSE NA RGYU
DRANGS TE GNAS PAR 'GYUR RO, ,DE LTAR NA 'BREL PA NI GNYIS LA
GNAS PAR 'GYUR RO ZHE NA, DE'I PHYIR BLOS SPREL TE 'BREL NA NI
RNAM PAR RTOG PAS SKYED PAR 'GYUR RO ZHES

BYA BA SMOS TE, CI STE 'BREL PA CAN GNYIS BLOS SPREL TE GNYIS LA
GNAS PA'I 'BREL PAR KHAS LEN NA DE'I TSE 'BREL PA NI RTOG PAR
'GYUR GYI DON DAM PAR NI MA YIN NO, ,RGYU 'AM 'BRAS BU LA RIM
GYIS 'BREL PA GNAS SO ZHE NA, DE YANG MI RIGS TO ZHES BYA BA NI
'ON TE BRGYA LA 'DI SKAD DU SNGAR

@9B RGYU LA GNAS NAS PHYIS 'BRAS BU LA GNAS PAR 'GYUR RO, ,DE
LTAR NA 'BREL PA NI GNYIS LA GNAS PAR 'GYUR RO ZHES ZER NA DE
YANG MI RIGS TE, 'DI LTAR RIM LAS KYANG DNGOS PO GCIG LA ZHES BYA
BA 'DI'I BSHAD PA NI RGYU 'AM 'BRAS BU GCIG LA ZHES BYA BA YIN
TE, SNGAR RGYU LA'O, ,DE NAS

'BRAS BU LA'O, ,GNAS NA ZHES BYA BA 'DI'I BSHAD PA NI 'BREL PA
ZHES BYA BA YIN TE 'BREL PA ZHES BYA BA DE GANG YIN PA ZHES SBYAR
RO, ,GZHAN LA RE PA MED CES BYA BA 'DI'I BSHAD PA NI 'OG NYID NAS
RGYU LA GNAS PA NA 'BRAS BU LA LTOS PA MED DO, ,'BRAS BU LA GNAS
PA NA RGYU LA LTOS

PA MED PA ZHES BYA BA NI GANG GI TSE RGYU LA GNAS PA DE'I TSE
'BRAS BU LA MI LTOS SO, ,GANG GI TSE 'BRAS BU LA GNAS PA DE'I
RGYU LA MI LTOS SO, ,GNYIS LA RIM GYIS GNAS NA NI 'BREL PAR MI
RUNG STE ZHES BYA BA NI GANG GI TSE GNYIS LA GNAS PA NA DE'I TSE
'BREL PAR MI 'GYUR RO, ,GANG DANG 'BREL PA MED

CE NA, DE'I PHYIR GZHAN LA RE BA MED PA ZHES BYA BA SMRAS TE, 'DI
NYID KYI BSHAD PA NI 'OG NAS GANG DU RE BA MED PA DE DANG 'BREL
PA MED DO ZHES BYA BA YIN TE, DE NI GO SLA'O, ,'BREL PA CI 'DRA
BA ZHIG YOD PA MA YIN ZHE NA, GCIG LA GNAS PA CAN ZHES BYA BA
SMROS TE, GCIG DANG 'DUG PA NI

GCIG LA GNAS PA'O, ,DE GANG LA YOD PA DE NI GCIG LA GNAS PA CAN
NO, ,DE NYID STON PA NI RGYU DANG 'BRAS BU LA RIM GYIS GNAS PA
ZHES BYA BA YIN TE, RGYU DANG 'BRAS BU LA RIM GYIS GNAS PA'I DANG
TSUL CAN GANG YIN PA 'DI NI RGYU DANG 'BRAS BU LA RIM GYIS GNAS
PA'O, ,CI'I PHYIR

'BREL PA MED CE NA, DE'I PHYIR DE MED PAR YANG YOD PA'I PHYIR
ZHES BYA BA SMOS TE, 'DI'I BSHAD PA NI RGYU DANG 'BRAS BU GNYIS
PHAN TSUN MED PAR YANG 'BREL PA ZHES BYA BA'I DON YOD PA'I GTAN
TSIGS KYIS NA ZHES BYA BA YIN TE, GANG GI PHYIR RGYU LA GNAS PA
NA 'BRAS BU MED PAR YANG YOD PA YIN

LA 'BRAS BU LA GNAS PA NA NI RGYU MED PAR YANG YOD PA YIN TE, DE
BAS NA DE GNYIS 'BREL PA KHO NA YIN PA 'DI MI RUNG NGO, ,'DI SKAD
BSTAN TE, KHA CIG TU 'BREL PA NI GNYIS LA GNAS PAR KHAS LEN LA,
RGYU DANG 'BRAS BU GNYIS LA RIM GYIS GNAS PA NI GNYIS LA GNAS PAR
MI 'THAD

@10A *, ,DO, ,NYES PA 'DIR MI 'GYUR BAR BYA BA'I PHYIR ZHES BYA
BA NI GONG DU JI SKAD SMOS PA'O, ,GZHAN DU ZHES BYA BA 'DI'I
BSHAD PA NI RGYU 'AM 'BRAS BU LA ZHES BYA BA YIN TE, RTOGS SLA'O,
,'DI ZHES BYA BA 'DI'I BSHAD PA NI 'BREL PA ZHES BYA BA'O, ,RIM
GYIS GNAS PA NA

ZHES BYA BA NI RIM GYIS 'DUG PA'O, ,CI STE DE GNYIS LA ZHES BYA
BA 'DI'I BSHAD PA NI RGYU DANG 'BRAS BU ZHES BYA BA DE YIN NO,
,GCIG LA LTOS SO ZHES BYA BA 'DI'I BSHAD PA NI RGYU 'AM 'BRAS BU
ZHES BYA BA YIN TE, DE NI RTOGS SLA'O, ,RE BA DANG BCAS PA NYID
KYIS GNYIS LA GNAS PA KHO

NAR 'DOD DO ZHE NA ZHES BYA BA NI DE LTAR RE BA DANG BCAS PA NYID
KYIS NA 'BREL PA NI GNYIS LA GNAS PAR 'GYUR RO, ,'DI SKAD BSTAN
TE, GANG GI TSE RGYU LA 'BREL PA GNAS PA DE'I TSE 'BRAS BU LA MI
LTOS BAS GNAS SO, ,GANG GI TSE 'BRAS BU LA GNAS PA DE'I TSE RGYU
LA MI LTOS PAS GNAS

SO, ,LTOS PAS NI 'BREL PA NI GNYIS LA GNAS PAR 'DOD KYI DE LA
GNAS PA NI MA YIN NO, ,DE BAS NA JI SKAD DU SMOS PA'I SKYON DU
THAL BAR MI 'GYUR RO ZHES BYA BA NI PHYOGS SNGA MA'O, ,'DIR GRUB
PA'I MTHA' SMRA BA RNAMS DE LTA NA YANG LTOS PA DES PHAN PA BYED
PAR 'GYUR RO ZHES BYA BA SMRAS TE,

'BREL PA GANG ZHIG 'DI LA LTOS NA NI NGES DE'I TSE 'BREL PA LA
PHAN PA BYED PAR 'GYUR RO, ,CI'I PHYIR ZHE NA ZHES BYA BA NI SNGA
MA BZHIN DU GTAN TSIGS 'DRI BA'O, ,'DI LTAR LTOS PAR NA BA BYED
PAR 'GYUR TE GZHAN DU MA YIN NO ZHES BYA BA NI GANG PHAN PAR BYED
PA DE LA LTOS PAR RIGS KYI PHAN PA MED

PA LA NI MA YIN NO, ,LTOS PA NA PHAN PA BYED PA YIN MOD CE NA
ZHES BYA BA NI CI STE LTOS PA GANG YIN PA PHAN PA BYED PA YIN MOD
CE NA, DE MED NA JI LTAR PHAN PA BYED CES BYA BA NI MED PA NYID
YIN NA JI LTAR PHAN PA BYED, DE NYID LTOS PA NI RGYU'I TSE NA
'BRAS BU ZHES BYA BA'I DON MED DO, ,'BRAS BU'I

TSE NA YANG RGYU ZHES BYA BA'I DON MED DE ZHES BYA BA NI GANG GI
TSE RGYU'I DUS NA 'BRAS BU MED PA DE'I TSE MED PA NI RI BONG GI
RVA DANG 'DRA BA YIN NA JI LTAR PHAN PA BYED, GANG GI TSE 'BRAS
BU'I DUS NA RGYU MED PA DE'I TSE DE YANG SHI BA'I RO BZHIN YIN NA
DE JI LTAR PHAN PA BYED, PHAN PA BYED PA MA YIN NO ZHES BYA

@10B BA NI SPONG BA STON TO, ,CI'I PHYIR ZHE NA, MTHU MED PAS
ZHES BYA BA SMRAS TE, GANG GI PHYIR MED PA NI LUS MED PA BZHIN DU
PHAN PA BYED PA'I MTHU MED DO, ,GZHAN YANG ZHES BYA BA NI SKYON
STON PA'O, ,CI STE DON GCIG 'BREL PA'I PHYIR ZHES BYA BA 'DI'I
BSHAD PA NI GTAN TSIGS KYIS ZHES BYA

BA STE, ,CI STE DON GCIG DANG LDAN PA'I PHYIR ZHES BYA BA'I DON
TO, ,DE GNYIS ZHES BYA BA 'DI'I BSHAD PA NI RGYU DANG 'BRAS BUR
MNGON PAR 'DOD PA ZHES BYA BA YIN TE, DE NI GO SLA'O, ,RGYU 'BRAS
NYID YIN PAR ZHES BYA BA 'DI'I BSHAD PA NI 'DOD NA ZHES BYA BA'I
DON TO, ,DE'I TSE GRANGS SU BRJOD PA

GNYIS NYID LA SOGS PA 'BREL PA'I PHYIR ZHES BYA BA'I GTAN TSIGS
KYIS PHYUGS KYI G-YAS G-YON RVA YANG RGYU DANG 'BRAS BU KHO NA
THOB PAR 'GYUR RO ZHES BYA BA NI PHYUGS KYI G-YAS G-YON GYI RVA
GNYIS KYANG GNYIS NYID CES BYA BA'I GCIG DANG 'BREL PA YOD DO,
,DE'I PHYIR DE GNYIS KYANG RGYU DANG

'BRAS BU'I DNGOS PO 'THOB PAR 'GYUR RO, ,DE LTAR NA MI 'DOD NA
ZHES BYA BA NI DE GNYIS RGYU DANG 'BRAS BUR MI 'DOD NA'O, ,DE LAS
GZHAN YANG 'GYUR RE SKAN ZHES BYA BA NI DE BAS NA MNGON PAR 'DOD
PA LA YANG MI 'GYUR RO SOGS PA SMOS PAS NI PHA ROL NYID DU TSUR
ROL NYID DANG, RVA NYID LA SOGS PA DANG

'BREL PA'I PHYIR ZHES BSDU'O ZHES BYA BA NI PHA ROL NYID DANG,
TSU ROL NYID DANG RVA NYID CES BYA BA GCIG PU NI RVA NYID DANG
LDAN PA YOD DO, ,DE BAS NA DE GNYIS KYANG RGYU DANG 'BRAS BU'I
DNGOS PO THOB PAR 'GYUR RO, ,'DI SKAD BSTAN TE, CI STE DON GCIG
DANG LDAN PA'I PHYIR RGYU DANG 'BRAS BU'I DNGOS

POR KHAS LEN NA DE'I TSE RVA GNYIS KYANG GNYIS NYID CES BYA BA
GCIG DANG LDAN PA YOD PAS DE GNYIS KYANG RGYU DANG 'BRAS BU'I
DNGOS POR KHAS BLANG BAR BYA DGOS SO, ,MA YIN NA NI MNGON PAR
'DOD PA LA YANG MI RUNG BAR 'GYUR RO, ,CI STE PHA ROL PO NA RE
GANG YANG RUNG BA CIG DANG 'BREL PA'I PHYIR MA 'BREL PA NI

MA YIN NO, ,'O NA CI ZHE NA, 'BREL PA'I MTSAN NYID DANG NGO ZHE
NA ZHES SMRA BA NI BDAG DANG GANG YANG RUNG BA CIG DANG LDAN PA'I
PHYIR DNGOS PO RNAMS 'BREL PAR SMRA BA NI MA YIN GYI 'ON KYANG
'BREL PA ZHES BYA BA GCIG DANG 'BREL PA'I PHYIR ZHES 'BREL PAR
SMRA'O ZHE NA, DE NI MI RUNG STE ZHES BYA BA NI 'GOG

@11A *, ,PA'I TSIG GO, ,DNGOS BO'I DON 'GA' ZHIG GNYIS GNAS PA
ZHES BYA BA 'DI'I BSHAD PA NI 'BREL BA YIN GYI ZHES BYA BA'I TSIG
YIN TE, GNYIS LA GNAS PA'I DNGOS PO'I DON NI 'BREL BA ZHES BYA'O
ZHES BYA BA'I DON TO, ,DE LAS ZHES BYA BA 'DI'I BSHAD PA NI DON
GNYIS

DANG MNGON PAR 'BREL PA CAN ZHES BYA BA YIN TE, DON GNYIS KYIS
MNGON PAR 'BREL PA ZHES TSIG SBYAR RO, ,DE 'DI LA YOD PAS NI DON
GNYIS DANG MNGON PAR 'BREL PA CAN NO, ,YANG NA DON GNYIS LA MNGON
PAR 'BREL PA'I NGANG TSUL CAN 'DI GANG YIN PA DE DON GNYIS DANG
MNGON PAR 'BREL

PA CAN TE, DNGOS PO GNYIS DANG LDAN PA ZHES BYA BA'I DON TO,
,GZHAN DU DE'I ZHES BYA BA 'DI'I BSHAD PA NI DE'I 'BREL BA'I
MTSAN NYID MI 'THAD NA ZHES BYA BA YIN TE, 'DI'I 'BREL PA'I MTSAN
NYID GZHAN MI 'THAD DO ZHES BYA BA'I DON TO, ,GANG GIS NA GRANGS
LA SOGS PA LAS DE'I KHYAD PAR RNAM

PAR GZHAG PAR BYA ZHES BYA BA NI GTAN TSIGS GANG GIS NA GRANGS LA
SOGS PA DANG MI 'DRA BA'I MTSAN NYID KHAS LEN PAR BYED, ,'DI SKAD
BSTAN TE, DON GNYIS DANG MNGON PAR 'BREL PA CAN MA GTOGS PAR
GZHAN DU 'BREL PA'I MTSAN NYID BRJOD DU MED PA YIN NA GANG GIS NA
GRANGS LA SOGS PA DANG

MI 'DRA BA'I MTSAN NYID KHAS BLANG BAR BYA, 'DIR YANG PHA ROL BO
DAG SMRA BA 'GA' ZHIG YOD NA YOD PAR 'GYUR LA ZHES BYA BA NI SA
BON YOD NA MYU GU YOD CES BYA BA'I DON TO, ,MED NA MED PAR 'GYUR
TE ZHES BYA BA NI SA BON NYID MED NA MYU GU MED PA YIN ZHES BYA
BA'I BAR DU'O, ,YOD PAR GYUR PA DANG MED

PAR GYUR PA DE GNYIS KYANG ZHES BYA BA NI SA BON YOD NA MYU GU
YOD PA YIN TE, DE BAS NA GNYIS KA YANG 'DOD PA'I SGRAS BRJOD DO,
,SA BON MED NA MYU GU MED PA YIN TE, DE BAS NA GNYIS KA YANG MED
PA'I SGRAR BRJOD DO, ,YOD PA DANG MED PA GANG YIN PA ZHES BYA BA
NI SA BON DANG MYU GU'I 'BREL PA

CAN YOD PA DANG MED PA GANG YIN PA ZHES BYA BA'I DON TO, ,DE'I
BYE BRAG CAN KHYAD PAR GYI SBYOR BA GANG YIN PA DE NI 'BREL BA
ZHES BYA STE ZHES BYA BA NI YOD PA DANG MED PA GNYIS KYI DMIGS
KYIS PHYE BA GANG YIN PA 'DI NI 'BREL PA ZHES BYA BA'I DON TO,
,YOD PA DANG MED PA'I BYE BRAG CAN GYI SBYOR BA

@11B 'DI CI STE RGYU 'BRAS KHO NA YIN TE ZHES BYA BA NI YOD PA
DANG MED PAS DMIGS KYIS PHYE BA'I 'BREL PA NI RGYU 'BRAS KHO NAR
'DOD KYI THAMS CAD NI MA YIN NO ZHE NA ZHES BYA BA NI PHYOGS SNGA
MA'O, ,'DIR GRUB PA'I MTHA' SMRA BA DAG GIS CI STE YOD PA DANG
MED BA DAG GIS BYE BRAG CAN GYI SBYOR BA RGYU 'BRAS

KHO NA YIN NA DE'I TSE SBYOR BA'I BYE BRAG CAN GANG YIN PA'I YOD
PA DANG MED PA DE NYID 'DIR NI RGYU 'BRAS CI'I PHYIR MIN ZHES BYA
BA NI CI STE YID PA DANG, MED PA GNYIS KYIS BYE BRAG TU BYAS PA'I
SBYOR BA NI RGYU 'BRAS SU KHAS LEN NA DE'I TSE YOD PA DANG MED PA
DE GNYIS NYID RGYU 'BRAS KHO NA YIN PAR CI STE KHAS

MI LEN NA GANG GIS YOD PA MA YIN ZHING DON MED PA'I 'BREL PA RTOG
PAR BYED CES BYA BA NI YOD PA DANG MED PA GNYIS RGYU 'BRAS NYID
YIN NA NYES PA CI YOD NA GANG GIS NA KHYED YOD PA MA YIN ZHING
DGOS PA MED PA'I 'BREL PA RTOG PAR BYED, ,THA DAD CES BYA BA 'DI
GNYIS RNAM PAR DBYE BA NI 'DI SNYAM DU

YOD NA YOD PA YIN LA, MED NA MED PA YIN NO ZHES BYA BA 'DI NI
BRJOD PAR BYA BA MANG PO YIN TE ZHES BYA BA NI RGYU DANG 'BREL PA
CAN GYI YOD PA DANG MED PA GNYIS DANG, 'BRAS BU DANG 'BREL PA CAN
GYI YANG GNYIS SO, ,DON GCIG RJOD PAR BYED PA RGYU DANG 'BRAS BU
KHO NAR ZHES BYA BA'I SGRAS BRJOD PA'I

YUL DU DE MI RIGS PAS ZHES BYA BA LA RGYU DANG 'BRAS BU NI RGYU
'BRAS SO, ,DE'I DNGOS PO NI RGYU DANG 'BRAS BU KHO NA STE, 'DI NI
DNGOS PO'I RKYEN GYIS BSDU BA'O, ,DNGOS PO'I RKYEN GYIS NI DE LA
'BREL PA YOD PAR BRJOD DO, ,DE BAS NA RGYU DANG 'BRAS BU KHO NA'I
SGRAS 'BREL PA BRJOD LA DE YANG GCIG YIN NO, ,

DE BAS NA RGYU DANG 'BRAS BU KHO NA'I DON GCIG RJOD PAR BYED PA
RGYU DANG 'BRAS BU KHO NA ZHES BYA BA'I SGRAS BRJOD PA'I YUL DU
DON MANG PO DE MI RIGS PAS YOD PA DANG MED PA'I RGYU DANG 'BRAS
BU KHO NAR MI 'DOD DO ZHE NA ZHES BYA BA NI DE BAS NA YOD PA DANG
MED PA RGYU DANG 'BRAS BU KHO NAR MI 'DOD DO ZHES BYA BA NI
PHYOGS

SNGA MA'O, ,'DIR GRUB PA'I MTHA' SMRA BAS SGRA 'DI NI SMRA BAR
BYED PA'I SKYES BU LA BRTEN PA MA YIN NAM ZHES SMRAS TE, SGRA
THAMS CAD SMRA BAR BYED PA LA BRTEN PA MA YIN NAM, SMRA BAR BYED
PA YANG JI LTAR 'DOD PA BZHIN DU SBYOR GYI DNGOS PO JI LTA BA
BZHIN DU MA YIN NO, ,DE LTAR NA SMRA BAR BYED PA LA

@12A *, ,BRTEN PA'I PHYIR ZHES BYA BA YIN TE, SMRA BAR BYED PA'I
KHA NA LAS PA'I PHYIR ZHES BYA BA'I DON TO, ,SGRA GANG YIN PA 'DI
NI JI LTAR SBYOR BA DE BZHIN DU SMRA BA YIN TE ZHES BYA BA NI
GANG GI TSE SGRA NI SMRA BAR BYED PA LA RAG LAS PA DE'I TSE SGRA
'DI NI SMRA BAR BYED PA RNAM PA GANG GIS

DON GANG LA SBYOR PA'I SGRA DE DON DE LA RNAM BA DES BRJOD KYI
RANG DGAR MA YIN PAS NA DU MA LA YANG SGRA GCIG YOD PAS LAN DU MI
RUNG BA NYID DE DE LTAR NA DON DU MA LA YANG SGRA GCIG 'JUG GO,
,DES NA 'DI LAN DU MI RUNG NGO, ,DE BAS NA YOD PA DANG MED PA DE
NYID RGYU DANG 'BRAS BUR

RIGS TE ZHES BYA BA NI GANG GI PHYIR DE LTA YIN PA DE BAS NA YOD
PA DANG MED PA KHO NA RGYU DANG 'BRAS BU NYID YIN PAR RIGS KYI
'BREL PA ZHES BYA BA GZHAN NI MA YIN NO, ,CI'I PHYIR ZHE NA 'DI
LTAR GCIG PU MTHONG NA ZHES BYA BA 'DI'I BSHAD PA NI RGYUR MNGON
PAR 'DOD PA ZHES BYA BA YIN TE,

RGYU GCIG CIG SNANG BA GANG YIN PA 'DI NI MNGON PAR 'DOD PA ZHES
BYA BA'I DON TO, ,RIG BYA'I MTSAN NYID DU GYUR PA 'BRAS BU ZHES
BYA BA MA MTHONG BA MTHONG BA NI ZHES BYA BA NI RGYUR MNGON PAR
'DOD PA MTHONG BA NA RIG BYA'I MTSAN NYID DU GYUR PA SNGON MA
MTHONG PA 'BRAS BUR MNGON PAR 'DOD PA GANG YIN

PA MTHONG STE, DE MTHONG BA NI GANG MTHONG NA MTHONG BA YIN TE,
RGYUR MNGON PAR 'DOD PA DMIGS PA NA DMIGS PAR 'GYUR ZHES BYA BA'I
DON TO, ,DE MA MTHONG NA 'BRAS BUR MNGON PAR 'DOD PA MA MTHONG BA
NI ZHES BYA BA NI RGYUR MNGON PAR 'DOD PA DE MA MTHONG BA NA GANG
GI TSE 'BRAS BUR MNGON PAR

'DOD PA MI MTHONG BA'O, ,DE'I TSE 'BRAS BU YIN PA NYID DO ZHES TE
ZHES BYA BA 'DI'I BSHAD PA NI 'DI LAS 'DI 'BYUNG BA'O ZHES RTOGS
PA'O ZHES BYA BA YIN TE, SA BON LAS MYU GU 'DI YOD PAR 'GYUR RO
ZHES RTOGS PA'O, ,STON PA'I SKYE BO YANG MED PA ZHES BYA BA 'DI
NYID KYI BSHAD PA NI 'OG

NAS 'DI LAS 'DI 'BYUNG NGO ZHES BYA BA 'DI 'CHAD PA MED PAR RO
ZHES BYA YIN TE, SA BON 'DI LAS MYU GU 'DI YOD PAR 'GYUR RO ZHES
DE LTAR BRGYA LA 'CHAD PA 'GA' YANG MED NA YANG 'ON KYANG SA BON
LAS MYU GU YOD PAR 'GYUR PAR RTOGS SO, ,'DI SKAD BSTAN TE, SA BON
MTHONG BA NA SNGON MA MTHONG PA'I MYU

@12B GU MTHONG BA DANG SA BON MA MTHONG BA NA MA MTHONG NA NI, SA
BON LAS BYUNG BA NI MYU GU YIN PAR RTOGS SO, ,BRDA SPRAD NA ZHES
SO ZHES BYA BA YANG TSIG TZAM DU ZAD DE ZHES BYA BA NI KHA CIG
DAG MTHONG BA DANG MA MTHONG BA LAS SA BON LAS BYUNG BA MYU GU
YIN PAR RTOGS PA NI MA YIN GYI 'O NA CI ZHE NA,

BRDA SPRAD PA'I DBANG GIS SO ZHES SMRA BA DE NI TSIG TZAM DU
DGONGS PA'O, ,'DI LTAR BRDA SPRAD DU ZIN KYANG YOD PA DANG MED PA
DAG LAS GZHAN DU NI RTOGS PAR MI 'GYUR TE ZHES BYA BA NI GANG GI
PHYIR BRDA SPRAD PA'I DBANG GIS 'DI RTOGS KYANG YOD PA DANG MED
BA NYID RTOGS KYI GZHAN DU NI MA YIN NO, ,GANG

GI PHYIR BRDA SPRAD DU ZIN KYANG GZHAN RTOGS PA MA YIN PA DE BAS
NA GANG RTOGS NA GANG KHONG DU CHUD PAR 'GYUR BA DE NI DE'I DON
TE ZHES BYA BA NI GANG NGES PAR CHOD PA NA GANG NGES PAR BCAD PA
NI DE'I YUL DU STON TE, 'DI LTA STE, SNAM BU DKAR PO RTOGS PO
KHONG DU CHUD BAS DKAR PO KHO NA RTOGS PA

BZHIN DU ZHES BYA BA NI DE NI GANG GI TSE SNAM BU DKAR PO RTOGS
PA DE'I TSE DKAR PO KHONG DU CHUD PAS DKAR PO NYID LA RNAM PAR
GZHAG GI GZHAN DU MA YIN PA DE BZHIN DU YOD PA DANG MED BA RTOGS
PA NA RGYU DANG 'BRAS BU NYID KHONG DU CHUD PAS NA YOD PA DANG
MED PA NYID RGYU DANG 'BRAS BU KHONG DU CHUD PA LAS DON

GZHAN MA YIN NO ZHES BYA BA NI 'DI LTAR YOD PA DANG MED PA RTOGS
PA NI RGYU DANG 'BRAS BU'I DNGOS PO RTOGS PA YIN TE, DE BAS NA
RGYU DANG 'BRAS BU KHONG DU CHUD PA LAS DON GZHAN MA YIN NO ZHES
BYA BA NI 'DI LTAR YOD PA DANG MED PA RTOGS PA NI RGYU DANG 'BRAS
BU'I DNGOS PO RTOGS PA YIN TE, DE BAS NA RGYU

DANG 'BRAS BU RTOGS PA'I YUL NI YOD PA DANG MED PA NYID YIN GYI
GZHAN RGYU DANG 'BRAS BU NYID CES BYA BA'I 'BREL PA NI MA YIN NO,
,'DI SNYAM DU YOD PA DANG MED PA NI SGRUB PAR BYED PA YIN LA,
RGYU DANG 'BRAS BU NYID NI BSGRUB PAR BYA BA YIN PAS GZHAN NO ZHE
NA ZHES BYA BA NI BRGYAL PHA ROL PO DAG 'DI SKAD

DU YOD PA DANG MED PA GNYIS KYI RGYU DANG 'BRAS BU NYID SGRUB PAR
BYED DE, SGRUB PAR BYED PA LAS BSGRUB PAR BYA BA GZHAN YIN NO
ZHES SMRA BA'O, ,'DIR GRUB PA'I MTHA' SMRA BAS GZHAN YIN NA YANG
DE'I NGO BO CI'I PHYIR MI BSTAN ZHES BYA STE, CI STE YOD PA DANG
MED PA LAS RGYU DANG 'BRAS BU GZHAN YIN NA'O

@13A *, ,NA NGO BO 'DI'O ZHES CI'I PHYIR MI BSTAN, 'ON TE SKYED
PAR BYED PA DANG BSKYED PAR BYA BA'I NGO BO KHO NA YIN NO ZHE NA
ZHES BYA BA NI PHA ROL PO DAG DE DAG GI NGO BO NI SKYED PAR BYED
PA DANG BSKYED PAR BYA BA'I NGO BO KHO NA YIN NO ZHE NA, GRUB
PA'I MTHA' SMRA BAS GANG DE SKAD DU SMRA BA DE'I

MING GI RNAM GRANGS KYI SGO NAS DON THA DAD PAR 'GYUR RAM CI ZHES
BYA BA SMRAS TE, GANG KHYOD DE SKAD SMRA BA DE MING GI RNAM GRANG
BSTAN PA TZAM GYI SGO NAS DON YANG THA DAD PAR BSTAN PAR 'GYUR
RAM CI ZHES BYA BA'O, ,'DI LTAR SKYED PAR BYED BA DANG BSKYED PAR
BYA BA'I NGO BO DANG, SKYE BA DANG

BSKYED PA'I NGO BO DANG, RGYU DANG 'BRAS BU'I NGO BO ZHES BYA BA
LAS SOGS PA RNAM GRANGS SU GTOGS PA'O ZHES BYA BA NI GO SLA'O,
,DE BAS NA MTHONG BA DANG MA MTHONG BA ZHES BYA BA 'DI'I BSHAD PA
NI YUL CAN GYI YUL BSTAN PA'I PHYIR YOD PA DANG MED PA MA GTOGS
PAR ZHES BYA BA YIN TE

MTHONG BA DANG MA MTHONG BA NI YUL CAN NO, ,YOD PA DANG MED PA NI
YUL LO, ,DE BAS NA YUL CAN MTHONG BA DANG MA MTHONG BA GNYIS KYI
YUL DU GYUR PA'I YOD PA DANG MED PA GNYIS BSTAN TE, DES BSTAN PA
YOD PA DANG MED PA MA GTOGS PAR ZHES BSTAN PA YIN NO, ,'BRAS BU'I
BLO NI

MI SRID PA'I GTAN TSIGS KYI PHYIR ZHES BYA BA NI YOD PA DANG MED
PA MA GTOGS PAR 'DI LTAR 'BRAS BU'I BLO MI SRID DO, ,'DI LA 'BRAS
BU LA SOGS SPRA 'ANG ZHES BYA BA LA 'BRAS BU THOG MAR BYAS PA
GANG YIN BA DE NI 'BRAS BU LA SOGS PA STE, 'BRAS BU LA SOGS PA
YANG YIN LA DE'I SGRA

YANG YIN PAS NA 'BRAS BU LA SOGS PA'I SGRA STE, RGYU DANG 'BRAS
BU'I SGRA ZHES BYA BA'I BAR DU'O, ,'DI LA ZHES BYA BA'I SGRA
'CHAD PA NI YOD PA DANG MED PA GNYIS ZHES BYA BA YIN TE, YOD PA
DANG MED PA GANG YIN PA LA RGYU DANG 'BRAS BU'I SGRA 'DI YOD DO,
,DE NI TSIG SO SO'I PHRENG PA 'DI

SNYED CIG 'JIG RTEN PA RNAMS MA BRJOD KYANG RUNG SNYAM NAS THA
SNYAD SLA BAR BYA BA'I PHYIR RNAM PAR BKOD DO ZHES BYA BA NI RGYU
YOD NA 'BRAS BU YOD LA RGYU MED NA 'BRAS BU MED DO ZHES BYA BA
'DI NI TSIG GI PHRENG BA SHIN TU MANG BA YIN TE, TSIG GI PHRENG
BA SHIN TU MANG PO NI TSIG DU MA STE, 'JIG RTEN PA

@13B RNAMS MA BRJOD KYANG RUNG ZHES THA SNYAD SLA BAR BYA BA'I
PHYIR RGYU DANG 'BRAS BU'I SGRA GCIG PU BKOD DO, ,'DI SKAD BSTAN
TE, MANG PO DE DAG GI DON JI LTAR NA TSIG GCIG GIS BSTAN PAR
'GYUR SNYAM NAS RGYU DANG 'BRAS BU'I SGRA GCIG PU 'DIR GZHAG GO,
,PHA ROL PO DAG KYANG RJES SU 'GRO BA DANG

LDOG PA LAS RGYU DANG 'BRAS BU GZHAN MA YIN NA YANG JI LTAR YOD
PA DANG MED PA GNYIS KYIS BSGRUB PAR BYA ZHES BYA BA SMRAS TE, JI
STE RGYU DANG 'BRAS BU NYID NI YOD PA DANG MED PA LAS LOGS SHIG
NA YOD PA MA YIN NA JI LTAR DE GNYIS KYIS DE BSGRUB PAR BYA, THA
DAD PA MED PA LA NI BSGRUB PAR BYA BA

DANG, SGRUB PAR BYED PA'I DNGOS PO GANG YANG MA MTHONG NGO ZHES
BSAMS PA'O, ,GRUB PA'I MTHA' SMRA BAS DE YOD NA YOD PA'I GTAN
TSIGS KYI PHYIR ZHES BYA BA SMRAS TE, DE YOD PA NI DE YOD NA ZHES
BYA BA YIN TE, RGYU YOD NA ZHES BYA BA'I DON TO, ,DE YOD NA YOD
PA NI DE YOD PA'O, ,DE BAS NA DE

YOD NA YOD PA'I RTAGS LAS DE 'BRAS RTOGS ZHES BYA BA LA DE'I
'BRAS BU NI DE 'BRAS SO, ,DE'I 'BRAS BU RTOGS PA NI DE 'BRAS
RTOGS PA'O, ,DE NYID BSTAN PA'I PHYIR GANG YOD NA YOD PA DE NI
'BRAS BUR RTOGS SO ZHES BYA BA SMRAS TE, GANG YOD NA DNGOS PO
GANG YOD PA'I DNGOS PO DE NI 'BRAS BU

ZHES BYA'O, ,GANG YANG RJES SU SMRA BA NI ZHES BYA BA 'DI NYID NI
'OG NAS RGYU 'DI'I 'BRAS BU 'DI'O ZHES BYA BA'I TSIG GIS STON TE,
RGYU 'DI'I 'BRAS BU 'DI'O ZHES GANG NGES SHING DE SMRA BAR BYED
PA GANG YIN PA'O, ,BRDA'I YUL DU DE BRJOD DE ZHES BYA BA 'DI'I
BSHAD PA NI DE YOD NA YOD PA NYID KYIS

GANG YANG DE SKAD DU SMRA BA'I RGYU DANG 'BRAS BU'I THA SNYAD KYI
YUL DU DE BSTAN GYI ZHES BYA BA YIN TE, RGYU YOD NA 'BRAS BU YOD
PAR 'GYUR BA NI DE YOD NA YOD PA NYID DO, ,DE LTAR GANG YOD NA
YOD PA NYID KYIS 'BRAS BU YIN PAR BRJOD PA DE RGYU DANG 'BRAS BU
GNYIS KYI THA SNYAD KYI YUL DU BSTAN TO, ,

DON THA DAD PA NI MED DO ZHES BYA BA NI 'DIR RGYU DANG 'BRAS BU
YANG GZHAN LA, DE YOD NA YOD PA NYID KYANG GZHAN PA MA YIN NO,
,CI 'DRA ZHE NA ZHES BYA BA NI DPE 'DRI BA'O, ,LKOG SHAL SOGS LAS
GLANG RTOGS BZHIN, ,ZHES BYA BA NI JI LTAR LKOG SHAL LA SOGS PA
GLANG KHONG DU CHUD PA BZHIN NO, ,

@14A *, ,DE NYID STON PA NI 'DI NI BA LANG YIN TE, LKOG SHAL LA
SOGS PA DANG LDAN PA'I PHYIR RO ZHES BYA BA 'DIS PA LANG GI THA
SNYAD KYI YUL DU STON TO ZHES BYA BA NI GANG GI PHYIR LKOG SHAL
LA SOGS PA DANG LDAN PA DE BA LANG YIN NO ZHES BYA BA DES JI LTAR
LKOG SHAL LA SOGS PA DANG

LDAN PA NYID BA LANG GI THA SNYAD KYI YUL DU BSTAN PA DE BZHIN DU
DE YOD NA YOD PA'I DON GANG YIN PA DE 'BRAS BU'I ZHES 'BRAS BU'I
THA SNYAD KYI YUL DU BSTAN TO, ,GZHAN YANG PHA ROL PO DAG SMRA BA
JI STE YOD PA DANG MED PA GNYIS RGYU DANG 'BRAS BU NYID YIN NA
RGYU NYID 'BA' ZHIG GAM 'BRAS BU

'BA' ZHIG KYANG GNYI GAR GTOGS TE YOD PA DANG MED PA LA LTOS PAR
'GYUR RO ZHES BYA BA NI JI STE YOD PA DANG MED PA RGYU DANG 'BRAS
BU NYID DU KHAS LEN NA DE'I TSE RGYU NYID 'BA' ZHIG KYANG GNYIS
KAR GTOGS SHING YOD PA DANG MED PA LTOS LA DE BZHIN DU 'BRAS BU
NYID 'BA' ZHIG KYANG GNYI GAR

GTOGS SHING YOD PA DANG MED PA LA LTOS PAR 'GYUR RO, ,GZHAN DU NA
YOD PA TZAM RGYU 'AM 'BRAS BU JI LTAR YIN ZHES BYA BA NI JI STE
YANG RGYU DANG 'BRAS BU GNYIS SO SOR GNYI GAR GTOGS SHING YOD PA
DANG MED PA LA LTOS PAR KHAS MI LEN NA DE'I TSE YOD PA TZAM 'BRAS
BU YIN PA DANG YOD PA

TZAM RGYU YIN PAR KHAS BLANG BAR 'GYUR RO, ,DE LTA YIN DU ZAD MOD
NYES BA CI YOD NA DE'I PHYIR SMRAS PA, YOD PA DANG MED PA YIN PA
YANG RGYU 'AM 'BRAS BU NI YOD PA DANG MED PA GNYIS KAR YANG GTOGS
PA MA YIN GYI ZHES BYA BA NI, RGYU DANG 'BRAS BUR GTOGS PA'I YOD
PA DANG MED PA NI RGYU

NYID 'BA' ZHIG KYANG MA YIN LA 'BRAS BU NYID 'BA' ZHIG KYANG MA
YIN NO, ,RGYU DANG 'BRAS BU KHO NA YIN NA NI RUNG NGO ZHE NA ZHES
BYA BA NI, RGYU DANG 'BRAS BU KHO NA YIN NA YOD PA DANG MED PA
GNYI GAR GTOGS PAR RUNG NGO, ,'DIR GRUB PA'I MTHA' SMRA BA DAG
GIS DE MI RUNG STE ZHES BYA BA DE NI

'GOG PA'I TSIG GO, ,GNYI GAR GTOGS SU ZIN KYANG PHYI MA YOD PA
DANG MED PA'I BYE GRAG GIS RGYU SNGA MA YOD PA DANG MED PA YIN
LA, SNGA MA YOD PA DANG MED PA'I BYE GRAG GIS 'BRAS BU PHYI MA
YOD PA DANG MED PA YIN TE ZHES BYA BA NI YOD PA DANG MED PA GNYIS
GAR GTOGS MOD KYI 'O NA

@14B KYANG MYU GU YOD PA DANG MED PA GNYIS DMIGS KYIS PHYE BA NI
SA BON YOD PA DANG MED PA YIN TE, RGYU NYID YIN NO, ,SA BON YOD
PA DANG MED BAS DMIGS KYIS PHYE BA NI MYU GU YOD PA DANG MED PA
NYID YIN TE, 'BRAS BU YIN NO, ,'DI SKAD BSTAN TE, PHYI MA YOD PA
DANG MED PA LA LTOS

NAS SNGA MA YOD PA DANG MED PAR GYUR PA NI RGYU NYID YIN NO,
,SNGA MA YOD PA DANG MED PA LA LTOS PA NI PHYI MA 'BRAS BU NYID
YIN GYI RGYU 'BA' ZHIG GAM 'BRAS BU 'BA' ZHIG NI GNYIS KAR GTOGS
PA'I YOD PA DANG MED PA MA YIN TE, 'DI LTAR YOD 'GYUR YOD CES BYA
BA 'DI'I BSHAD PA NI

YOD PAR 'GYUR PA'I CHOS CAN YOD NA DE YOD PA NI ZHES BYA BA YIN
TE, DE MA THAG TU YOD PAR 'GYUR BA NI 'BRAS BU'O, ,DE YOD PA NI
ZHES BYA BA 'DI'I BSHAD PA NI RGYUR MNGON PAR 'DOD PA YOD PA'O
ZHES BYA BA YIN NO, ,DE NI YOD PA NYID DO ZHES 'DIR YANG NGES PAR
GZUNG BAR BYA'O ZHES PHYIS BSHAD PA

NYI TSE NGES PAR GZUNG BAR BYA BA LA BSTEN PA MA YIN GYI 'O NA CI
ZHE NA, RGYUR MNGON PAR 'DOD PA 'DIR YOD PA NYID DO ZHES NGES PAR
GZUNG BAR BLTA'O, ,DE BAS NA TSIG GI DON 'DIR 'GYUR TE, DE MA
THAG TU SKYE BA'I CHOS CAN GYI 'BRAS BU LA GDON MI ZA BAR RGYU
YOD DE, 'DI LTAR RGYU'I RGYU NYID NI 'BRAS BU DE

MA THAG TU 'BYUNG BA LA GDON MI ZA BAR NYE BA YIN NO, ,'DIS NI
BZLOG PA YANG DON GYIS 'DREN TO ZHES BYA BA NI NGES PAR GZUNG BAS
BZLOG PA DON GYIS 'DREN PAR RIG PAR BYA'O, ,DE'I PHYIR DON 'DIR
'GYUR TE, YOD PA NYID YIN GYI MED PA NI MA YIN NO, ,DES NA 'DI
SKAD BSTAN TE RGYUR MNGON

PAR 'DOD PA GDON MI ZA BAR NYE BA YIN GYI MI NYE BA GANG YIN PA
DE NI MA YIN NO, ,RGYUR MNGON PAR 'DOD PA YOD PA NYID NA YOD PAR
'GYUR BA NI 'BRAS BUR MNGON PAR 'DOD PA'I 'BRAS BU NYID DO ZHES
BYA BA NI 'BRAS BUR MNGON PAR 'DOD PA'I 'BRAS BU DE NYID 'DI LTAR
RGYU GANG YIN PA NYE BA NYID YOD NA YOD

PA'O, ,RAB TU GRUB CES BYA BA NI GRAGS ZHES BYA BA'I DON TO,
,GANG GIS GRUB CE NA, MNGON SUM MI DMIGS PA DAG LAS ZHES BYA BA
SMRAS TE, MNGON SUM GYIS DANG MI DMIGS PAS ZHES BYA BA'I DON TO,
,GANG RUB CE NA, RGYU 'BRAS ZHES BYA BA SMRAS TE, RGYU DANG 'BRAS
BU NI

@15A *, ,RGYU 'BRAS TE, RGYU DANG 'BRAS BU ZHES BYA BA'I DON DE
LTA YIS KYI DNGOS PO NI RGYU DANG 'BRAS BU KHO NA'O, ,DE LA RGYU
YOD NA 'BRAS BU YOD PA NI MNGON SUM GYIS SHES SO, ,RGYU MED NA
'BRAS BU MED PA NI MI DMIGS PAS SHES SO, ,GANG GI PHYIR MNGON SUM
DANG

MI DMIGS PA GNYIS KYI YOD PA DANG MED PA RTOGS PA DE LA RGYU DANG
'BRAS BU'I THA SNYAD 'JUG PAR BYED PA DE BAS NA YOD PA DANG MED
PA NI RGYU DANG 'BRAS BU YIN PA KHO NAR GNAS TE, DE LTAR NA YOD
PA DANG MED PA NYID RGYU DANG 'BRAS BU YIN GYI GZHAN MA YIN NO
ZHES BYA BA DE NI RTOGS PAR ZAD DO, ,

DE BAS NA RE ZHIG DE TZAM YANG DAG DON ZHES BYA BA LA DE BAS NA
ZHES BYA BA NI GTAN TSIGS KYIS SO, ,LHAG MA NI RANG NYID STON TE,
RE ZHIG DE TZAM NYID CES BYA BA DE'I BSHAD PA NI YOD PA DANG MED
PA'O ZHES BYA BA YIN NO, ,DE DAG NYID YANG DAG PA BDEN PA STE,
'DI GANG GI DON YIN PA DE

DAG NYID YANG DAG PA'O, ,DON DE NI GANG DAG RNAM PAR RTOG PA
RNAMS KYI STE, RE ZHIG DE TZAM YANG DAG DON, ,ZHES BYA BA YAN LAG
GI DON RNAMS NI GO SLA'O, ,SPYI DON BSHAD PA NI, RE ZHIG DE TZAM
SA BON NO, ,ZHES BYA BA YIN TE, RE ZHIG DE TZAM RGYU MTSAN NYIN
NO, ,'DI SKAD

BSTAN TE, RGYU DANG 'BRAS BU'I RNAM PAR RTOG PA'I RGYU MTSAN NI
DON DAM PAR YOD PA DANG MED PA TZAM YIN NO, ,RGYU DANG 'BRAS BU'I
SPYOD YUL RNAMS ZHES BYA BA NI GANG DAG GI SPYOD YUL DANG 'BRAS
BU ZHES BYA BAR BZUNG STE, RGYU DANG 'BRAS BU YUL ZHES BYA BA'I
THA TSIG GO, ,STON PA DE YANG

'BREL PA'I DON BZHIN STON TE ZHES BYA BA 'DI'I BSHAD PA NI 'BREL
PA YOD PA BZHIN DU'O ZHES BYA BA YIN TE RTOGS PAR SLA'O, ,MA
'BREL BA'I DON LA YANG ZHES BYA BA NI DON DAM PAR 'BREL PA MED
KYANG RNAM PAR RTOG PAS NI 'BREL PA YONG PA 'DRA BAR STEN PAR
BYED DO, ,DE LTAR BYED PAS

NA LOG PA'I DON YIN NO ZHES BYA BA NI GANG GI PHYIR DE LTAR DNGOS
PO RNAMS 'BREL PA MED KYANG 'BREL PA YOD PA 'DRA BAR STON PAR
BYED DE, ,DE BAS NA RNAMS PAR RTOGS PA DE'I DON LOG PA YIN NO,
,'BREL PA YANG DAG PA MA YIN PA'I DON GCIG DE DAG GIS BSTAN TAM
CI GANG GIS LOG PA'I

@15B DON YIN ZHE NA ZHES BYA BA NI RNAM PAR RTOG PA RNAMS KYIS
'BREL PA MED PA'I DON KHO NA ZHIG BSTAN TAM CE NA, GANG GIS NA DE
DAG MI BDEN PA'I DON DU 'DOD, ,DE DE BZHIN TE ZHES BYA BA NI DE
YANG DAG PA MA YIN PA'I 'BREL PA RTOG PAR BYED PA GANG YIN PA DE
BDEN NO, ,CIS

MNGON ZHE NA, ,DE'I PHYIR 'DI LTAR 'DIR BRTAG PAR BYA BA GNYIS
TE, RGYU DANG 'BRAS BU YANG DAG PAR DON THA DAD PA 'AM, THA DAD
PA MA YIN PA ZHIG 'BREL ZHES BYA BA SMOS TE, GANG RGYU DANG 'BRAS
BU'I DON YANG DAG PAR 'BREL PA 'DI KHAS LEN NA DE CI DNGOS SU THA
DAD DAM, 'O NA TE THA

DAD PA MA YIN ZHES RTOG PA GNYIS SU STON TO, ,CI STE THA DAD NA
ZHES BYA BA NI JI STE RE ZHIG RGYU DANG 'BRAS BU GNYIS NGO BO THA
DAD PA YIN NA DE'I TSE THA DAD PA YIN NA CI ZHIG 'BREL TE, NGO BO
THA DAD PA DE LA 'BREL PA GANG ZHIG YIN, MA YIN PA NYID DE ZHES
BYA BA NI SNGA MA BZHIN NO, ,CI'I

PHYIR MA YIN ZHE NA, DE'I PHYIR RANG GI NGO BO LA GNAS PA'I PHYIR
RO ZHES BYA BA SMOS TE, BDAG BDAG RANG GI NGO BO LA GNAS ,PA'I
PHYIR RO ZHES BYA BA'I DON TO, ,'O NA TE THA DAD PA MA YIN NA NI
ZHES BYA BA NI 'ON TE YANG THA DAD PA MA YIN PAR 'DOD NA DE'I
TSE, THA DAD MIN NA RGYU 'BRAS GANG, ,

ZHES BYA BA NI THA DAD PA MA YIN PA YANG RGYU DANG 'BRAS BU'I
DNGOS PO NYID DU MI SRID DO, ,MA YIN PA NYID DE ZHES BYA BA NI
SNGA MA BZHIN NO, ,CI'I PHYIR MI SRED CE NA, DE'I PHYIR BSKYED
PAR BYA BA MA SKYES PA LA BYED PA'I PHYIR LA THA DAD PA MED PA'I
PHYIR RO ZHES BYA SMOS TE, 'DI LTAR THA DAD PA MED

PA'I PHYOGS LA GANG BSKYED NAS RGYU DANG 'BRAS BUR GYUR BA'I MA
SKYES PA'I BSKYED PAR BYA BA MED DO, ,GNYIS 'BREL PA GA LA YOD
CES BYA BA NI GNYIS 'BREL PA'I GO SKABS THAG BSRINGS SO, ,BRGYA
LA PHA ROL PO DAD CI STE DE NYI TSE THA DAD PA 'AM THA DAD PA MA
YIN PA 'BREL PA

MA YIN GYI ZHES BYA BA NI GANG GIS NA THA DAD PA DANG THA DAD PA
MA YIN PA'I PHYOGS LA YOD PA'I SKYON DU GUR PA 'BREL PA CAN NYI
TSE 'BREL PA'I SGRAR BRJOD PA NI MA YIN NO, ,'O NA CI ZHE NA,
'BREL PA ZHES BYA BA GCIG DANG 'BREL PA'I PHYIR RO ZHE NA ZHES
BYA BA NI 'ON KYANG GANG GI TSE 'BREL

@16A *, ,PA ZHES BYA BA GCIG DANG, RGYU DANG 'BRAS BU GNYIS SU
SBYOR BA DE'I TSE DE GNYIS 'BREL PAR 'DOD PA'O, ,'DIR YANG ZHES
BYA BA NI DE LTAR RTOG PA LA'O, ,YOD DE ZHES BYA BA 'DI'I BSHAD
PA NI YOD PA YIN NA YANG ZHES BYA BA YIN TE, BA DOG NA ZHES BYA
BA'I BAR

DU'O, ,GZHAN ZHIG CES BYA BA 'DI'I BSHAD PA NI 'BREL PA ZHES BYA
BA YIN TE, 'BREL PA'I MING CAN ZHES BYA BA'I DON TO, ,MA 'BREL PA
GNYIS ZHES BYA BA NI SO SO NA 'DUG PA ZHES BYA BA'I DON TO, ,MA
'BREL PA GNYIS ZHES BYA BA NI SO SO NA 'DUG PA ZHES BYA BA'I DON
TO, ,MA 'BREL PA GANG ZHE NA RGYU DANG 'BRAS BUR MNGON PAR 'DOD
PA ZHES BYA BA SMRAS TE,

DE NI GO SLA'O, ,DE GNYIS 'BREL PAR JI LTAR BYED, ,CES BYA BA NI
DE GNYIS 'BREL PAR JI LTAR 'GYUR ZHES BYA BA'I DON TO, ,'DI BSTAN
TE, DNGOS PO DON GZHAN ZHIG NYE BA NA DNGOS PO'I DON MA 'BREL PA
RNAMS 'BREL PA'I RANG GI NGO BOR JI LTAR 'GYUR ZHES BYA BA'O,
,'BREL

PA ZHES BYA BA'I NGO BO DE NYID GZHAN ZHIG YOD PAR ZAD PA'I PHYIR
GZHAN DE YOD PAS DNGOS PO GANG YANG 'DRES PAR GYUR PA MED PA'I
PHYIR YANG DAG PAR JI LTAR 'BREL PA YOD CES BYA BA NI GANG NA
GNYIS 'DUG PA DE'I NANG DU GSUM PA 'ONGS NA DE DER LHAG PA YIN
GYI DE NYE BAS GNYIS KYI NGO BO

'DRES PAR 'GYUR PA NI MED DO, ,GANG GI TSE DE LTAR GYUR PA DE'I
TSE DON DAM PAR DNGOS PO RNAMS 'BREL PA LTA GA LA YOD, DE LTAR RE
ZHIG RGYU DANG 'BRAS BU'I DNGOS PO'I MTSAN NYID RNAMS 'BREL PA
MED DO ZHES BSTAN ZIN TO, ,SBYOR BA DANG 'DU BA LA SOGS PA SEL
BAR BYED PAR 'DOD

NAS, SBYOR BA CAN DANG 'DU CAN SOGS, ,ZHES BYA BA SMOS TE, SBYOR
BA CAN DANG 'DU BA CAN NAM SBYOR BA CAN DANG 'DU BA CAN NO, ,DE
THOG MAR BYAS PA GANG YIN PA NI SBYOR BA CAN DANG 'DU BA CAN LA
SOGS PA'O, ,SOGS PA SMOS PAS RJE KHOL LA SOGS PA YONGS SU BZUNG
ZHES

BYA BA'I TSIG GI LHAG MA'O, ,THAMS CAD CES BYA BA NI MA LUS PA'O,
,DES KYANG ZHES BYA BA 'DI'I BSHAD PA NI BSHAD MA THAG PA'I PHYIR
'BREL PA 'GOG PA'I GZHUNG GIS DPYAD PA YIN TE ZHES BYA BA NI GANG
YANG SPYIR 'BREL PA SEL BA, ,GZHAN ZHIG YOD NA MA 'DRES GNYIS,
,DE GNYIS

@16B 'DRES PAR JI LTAR BYED, ,CES BYA BA'I NGO BO DES SBYOR BA
DANG RJE KHOL LA SOGS PA'I 'BREL PA THAMS CAD BSAL BAR RIG PAR
BYA'O, ,SBYOR BA LA SOGS PA'I MCHAN NYID KYI 'BREL PA NI DNGOS SU
MED DO ZHES BYA BA NI GZHAN GYI DBANG CAN LA SOGS PA'I 'BREL PA
DON DAM PAR MI 'THAD

PAR MA ZAD KYI 'O NA CI ZHE NA, SBYOR BA LA SOGS PA YANG DON DAM
PAR MI 'THAD PA KHO NA YIN NO, ,RE ZHIG 'DU BA CAN YANG 'BREL PA
MA YIN TE ZHES BYA BA NI RE ZHIG 'DU BA ZHES BYA BA SEL BAR BYED
DO, ,JI LTAR YON TAN DKAR PO SNAM BU LA 'DU BA ZHES BYA BA NI
DKAR PO NYID NI SNAM BU LA

'DU ZHES GRAG GO, ,DE GNYIS ZHES BYA BA NI DKAR PO NYID DANG SNAM
BU NYID DO, ,PHAN TSUN ZHES BYA BA 'DI'I BSHAD PA NI GCIG LA GCIG
CES BYA BA DE YIN NO, ,PHAN PA MI BYED DE ZHES BYA BA 'DI'I BSHAD
PA NI BSKYED PAR BYA BA DANG, SKYED PAR BYED PA'I DNGOS PO MED
PA'I GTAN

TSIGS KYI PHYIR ZHES BYA BA YIN TE, GANG GI PHYIR DKAR PO NYID
DANG SNAM BU GNYIS GCIG LA GCIG BSKYED PAR BYA BA DANG SKYED PAR
BYED PA'I DNGOS PO MED CES BYA BA'I DON TO, ,'DU BA CAN GYI MTSAN
NYID DE DANG 'DRA BA LA 'BREL BA MED DO ZHES BYA BA 'DI'I BSHAD
PA NI PHAN PAR BYA BA DANG PHAN

PAR BYED PAR GYUR PA MED CES BYA BA YIN TE, DE NI RTOGS PAR
SLA'O, ,'DI LTAR GANG ZHIG GANG GIS PHAN GDAGS PAR BYA BA DE NI
DE LA LTOS PA YIN NO ZHES BYA BA NI 'DI LTAR PHAN PA LA LTOS PA
NI RIGS KYI GZHAN LA MA YIN NO, ,GANG LTOS PA DE NI DE DANG 'BREL
PA YIN NA ZHES BYA BA NI LTOS

PA NYID KYIS DE LTAR LHAN CIG 'BREL PAR RIGS KYI GZHAN DU MA YIN
NO, ,DKAR PO DANG SNAM BU GNYIS NI DE LTA BU MA YIN TE ZHES BYA
BA NI DKAR PO NYID DANG SNAM BU GNYIS LA NI PHAN TSUN PHAN PAR
BYA BA DANG, PHAN PAR BYED PA'I DNGOS PO MED DO, ,DE MED PA'I
PHYIR PHAN TSUN LTOS PA MED DO, ,

LTOS PA MED PA'I PHYIR PHAN TSUN 'BREL PA LTA GA LA CI ZHIG YIN,
CI'I PHYIR PHAN PAR BYA BA DANG PHAN PAR BYED PA'I DNGOS PO MED
CES, RANG GI NGO BO GRUB PA'I PHYIR RO ZHES BYA BA SMOS TE, 'DI
GNYIS KA YANG RANG GI NGO BO GRUB PA YIN NO, ,DE BAS NA PHAN TSUN
PHAN PA BYED PA NA YANG CI ZHIG PHAN

@17A *, ,PAR BYAR YOD, ,'O NA TE PHA ROL PO DAG 'ON KYANG GZHI
DANG GNAS PA'I DNGOS POR 'GYUR RO ZHES SMRA NA, DE'I PHYIR GZHI
DANG GNAS PA'I DNGOS PO YANG RGYU DANG 'BRAS BU'I DNGOS POR MA
GYUR BA MA YIN TE ZHES BYA BA NI RGYU DANG 'BRAS BUR GYUR PA NYID
GZHI DANG GNAS PA'I DNGOS POR

'THAD KYI GZHAN DU MA YIN NO, ,'DI LTAR GZHONG BA LA SOGS PA RANG
GI STENG NA 'BRA GO LA SOGS PA'I RGYUN SKYED PAR BYED PA NA GZHI
YIN PAR STON TO, ,DE LTA MA YIN NA GZHONG BA LA SOGS PA CI YANG
BYED PA MED NA CI'I PHYIR GZHI ZHES BRJOD, ,GAL TE PHA ROL PO DAG
CI STE RGYU DANG 'BRAS BU'I

DNGOS PO MED PA DKAR PO NYID DANG, SNAM BU GNYIS 'DU BA CAN KHO
NA YIN PAR 'THAD PA MED NA, KYE 'O NA NI RGYU DANG 'BRAS BU'I
DNGOS PO YOD DO ZHE NA, DE'I PHYIR RGYU DANG 'BRAS BU YIN NA NI
DE LA YOD PA'I NYES PAR 'GYUR RO ZHES BYA BA SMOS TE, CI STE 'DI
GNYIS RGYU DANG 'BRAS BU'I DNGOS POR

KHAS LEN NA DE'I TSE RGYU DANG 'BRAS BU'I PHYOGS LA NYES PA GANG
YIN PA DE 'DIR YANG THAL BAR 'GYUR TE, DKAR PO DANG SNAM BU GNYIS
RANG GI NGO BOR GRUB PA'I PHYIR RGYU DANG 'BRAS BU'I DNGOS PO MA
YIN NO, ,YANG NA RGYU DANG 'BRAS BU'I MTSAN NYID 'BREL PA'I
PHYOGS LA NYES PA YOD PA GANG YIN

PA DE 'DIR BLTA BAR BYA'O, ,DKAR PO DANG SNAM BU GNYIS RGYU DANG
'BRAS BU YIN TE, GZHI DANG GNAS PAR GYUR BA'I PHYIR 'BREL PAR
RTOGS PA YANG LEGS PA MA YIN TE ZHES BYA BA NI CI STE YANG DKAR
PO NYID DANG SNAM BU GNYIS RGYU DANG 'BRAS BU'I DNGOS POR LAS
BLANGS NAS GZHI DANG GNAS PA'I

TSUL GYIS 'BREL PAR RTOGS PA DE'I TSE RTOGS PA DE YANG RUNG BA'I
NGO BO MA YIN TE, 'DI LTAR DE GNYIS LA NI 'JIG RTEN PA'I GZHI
DANG GNAS PA'I DNGOS PO YANG MED DO ZHES BYA BA NI 'JIG RTEN PA
YANG GZHONG BU DANG 'BRA GO LA SOGS PA LUS CAN RNAMS GZHI DANG
GNAS PA'I DNGOS PO

YIN NA KHYED KYI PHYOGS LA DKAR PO'I YON TAN LUS CAN MA YIN NA DE
JI LTAR 'JIG RTEN PA'I GZHI DANG GNAS PA'I DNGOS PO YIN, ,BSKYED
PAR BYA BA DANG SKYED PAR BYED PA'I DNGOS PO'I MTSAN NYID GZHI
DANG GNAS PA'I DNGOS PO YANG SPYI DANG DE DANG LDAN PA PHAN TSUN
PHAN PA MI BYED PA GNYIS

@17B 'DU BA'I MTSAN NYID KYI 'BREL PAR MI RUNG NGO ZHES BYA BA NI
'ON TE YANG BSTAN BCOS PA RNAMS BSKYED PAR BYA BA DANG SKYED PAR
BYED PA'I TSUL GYIS DKAR PO DANG SNAM BU GNYIS GZHI DANG GNAS
PA'I DNGOS POR KHAS LEN NA DE'I TSE SPYI DANG DE DANG LDAN PA 'DU
BA'I MTSAN NYID KYI 'BREL PAR MI 'GYUR TE,

'DI LTAR SPYI NI RTAG PA YIN PA'I PHYIR BSKYED PAR BYA BAR MI
SRID DO, ,'ON TE 'DI SKAD DU YAN LAG CAN GYI NGO BO 'BRAS BUR
BRJOD PA SKYED PAR BYED PA'I 'DU BA CAN 'GA' ZHIG YOD DO ZHES BYA
BA NI CI STE YANG PHA ROL PO DAG YAN LAG CAN ZHES BYA BA SKYED
PAR BYED PA GANG YIN PA'I 'DU BA CAN

'GA' ZHIG NI YOD DO, ,DE BAS NA DE SKYED PA'I PHYIR 'BREL PA CAN
DU 'GYUR RO ZHES SMRA NA 'DIR GRUB PA'I MTHA' SMRA BA RNAMS KYIS
DE LTAR 'DU BA CAN NI 'GA' ZHIG GIS 'BRAS BU SKYED PAR BYED PA
ZHES BYA BA BSHAD DE, 'DI'I TSIG KHONG NAS DBYUNG BA NI KHAS LEN
NA ZHES BYA BA YIN NO, ,

DES NA DE'I TSE 'DU BA CAN DE MED CES BYA BA 'DI'I BSHAD PA NI
BSKYED PA'I DUS NA BSKYED PAR BYA BA MA SKYES PA ZHES BYA BA YIN
TE, SKYED PA'I TSE NA 'BRAS BU SKAD CIG MA PHYI MA LA 'BYUNG BAS
DE'I TSE 'BRAS BU SKYES PA YOD PA MA YIN NO, ,DE LTAR NA JI LTAR
'DU BA CAN YIN, ,CI STE MA YIN NA

DE'I PHYIR GNYIS TSOGS PA MED PA'I PHYIR RO ZHES BYA BA SMOS TE,
DE'I TSE NA RGYU DANG 'BRAS BU GNYIS LHAN CIG TU TSOGS PA MED
PA'I PHYIR RO, ,'BRAS BU SKYES PA NA YANG RGYU 'GAGS PA'I PHYIR
RO ZHES BYA BA NI GANG GI TSE 'BRAS BU SKYES PA DE'I TSE RGYU
'GAGS PAS GNYIS TSOGS PA

MED DO 'DI SKAD BSTAN TE, CI STE 'DU BA KHA CIG SKYED PA YIN NA
'ON KYANG 'DU BA CAN NYID DU MI 'THAD DE, GNYIS TSOGS PA MED PA'I
PHYIR RO, ,MA 'GAGS NA YANG LHAN CIG TU 'DUG PA GNYIS PHAN PAR
BYA BA DANG PHAN PAR BYED PA'I DNGOS PO MED PA'I PHYIR RO ZHES
BYA BA NI CI STE YANG

RGYU DANG 'BRAS BU GNYIS TSOGS PAR 'DOD NA DE'I TSE DUS GCIG TU
TSOGS PA GNYIS LA PHAN PAR BYA BA DANG PHAN PAR BYED PA'I DNGOS
PO MED PAS SHIN TU YANG 'BREL PA CAN MI 'THAD DO, ,DE LTAR RE
ZHIG 'DU BA CAN KHO NA MI 'THAD PAR BSTAN ZIN TO, ,DA NI KHAS
BLANGS NAS THAL BAR

@18A *, ,'GYUR BA'I GLENG SLONG BAR BYED DO, ,'DU BA CAN 'GA'
ZHIG YOD NA YANG ZHES BYA BA NI YAN LAG CAN ZHES BYA BA 'DU BA
CAN DU KHAS LEN PA'O, ,DE LAS MIN ZHES BYA BA 'DI'I BSHAD PA NI
SKYED PAR BYED PA'I GTAN TSIGS KYI PHYIR RO ZHES BYA BA YIN TE,

'DI SKYED PAR BYED PA'I PHYIR 'DU BA CAN NYID DU KHAS BLANG BAR
RIGS PA MA YIN NO, ,CI'I PHYIR ZHE NA SMRAS PA, SHIN TU THAL PA'I
PHYIR RO, ,RDZA MKHAN YANG BUM PA SKYED PA'I PHYIR DANG 'BREL PA
CAN DU 'GYUR RO ZHES BYA BA NI SHIN TU THAL BA DE NYID STON PAR
BYED DE, ,RDZA MKHAN YANG

BUM PA SKYED PAR BYED DO, ,DE BAS NA RDZA MKHAN YANG BUM PA 'DU
BA CAN NYID 'THOB BO, ,SKYON 'DIR MI 'GYUR BAR BYA BA'I PHYIR
ZHES BYA BA NI PHAN PAR BYED PA'I PHYOGS GANG YIN PA 'DI LA SMRAS
PA'I SKYON DER MI 'GYUR BAR BYA BA'I PHYIR RO ZHES BYA BA'I DON
TO, ,'DU BA CAN TE

GNYIS KYANG GCIG LA GCIG PHAN PA MI BYED CES BYA BA NI CI STE 'DU
BA CAN GNYIS GANG GI TSE PHAN TSUN PHAN PA MI BYED PA DE'I TSE
'BREL PAR 'DOD PA'O, ,'BREL PA CAN DE GNYIS KYANG 'DU BA LA PHAN
PA MI BYED DE ZHES BYA BA NI CI STE 'BREL BA CAN GNYIS 'DU BA LA
PHAN PA MI BYED PA

DE'I TSE YANG CI STE 'BREL PA YOD PAR KHAS BLANG BA'O, ,CI'I
PHYIR DE LA GNYIS KYIS PHAN PA MI BYED CE NA, DE'I PHYIR DE RTAG
PA'I PHYIR RO ZHES BYA BA SMOS TE, 'DU BA RTAG PA YIN NA DE GANG
GIS JI LTAR PHAN PAR BYA 'DU BA CAN DE GNYIS DANG 'DU BA DANG
GZHAN YANG GANG YANG PHAN PAR MI

BYED PAR ZHES BYA BA NI CI STE 'DU BA CAN GNYIS DANG 'DU BA GZHAN
YANG GANG YANG PHAN PAR MI BYED PA DE'I TSE YANG 'BREL PAR CI STE
'DOD, DE CI STE KHAS LEN NA DE'I TSE MTHA' DAG 'GRO BA THAMS CAD
KYANG 'GYUR TE MTHA' DAG CES BYA BA'I TSIG 'DI BSHAD PA NI, 'GRO
BA THAMS CAD CES BYA BA DE

YIN NO, ,CI 'DRA BA'I 'GRO BA YIN ZHE NA, PHAN TSUN MA 'BREL PA'I
ZHES BYA BA SMOS TE, DE NI RTOGS PAR SLA'O, ,PHAN TSUN 'BREL PA
CAN DU 'GYUR, ,ZHES BYA BA NI 'DU BA'I MTSAN NYID KYI 'BREL PAS
NA 'GRO BA RNAMS GCIG LA GCIG 'BREL PAR 'GYUR RO, ,'DI SKAD BSTAN
TE,

@18B CI STE PHAN PA BYED PA MED PAR YANG 'DU BA CAN DU 'DOD NA
DE'I TSE 'GRO BA THAMS CAD PHAN TSUN 'DU BA CAN DU 'GYUR RO, DE
LTA YANG MA YIN PA ZHES BYA BA NI 'GRO BA THAMS CAD PHAN TSUN 'DU
BA MA YIN PA'O, ,DE BAS NA PHAN PAR BYED PA DANG PHAN PA MI BYED
PA'I PHYOGS LA 'DU PA MED LA ZHES BYA BA NI BSHAD

ZIN PA'I RNAM PA DE BAS NA PHAN PAR BYED PA'I PHYOGS DANG, PHAN
PA BYED PA MED PA'I PHYOGS LA YANG 'DU BA'I MTSAN NYID KYI 'BREL
BA MI 'THAD DO, ,RNAM PA GZHAN YANG MI SRID DO ZHES BYA BA NI
PHAN PA BYED PA DANG PHAN PA BYED PA MED PA LAS MA GTOGS PAR GANG
DU 'BREL PAR 'GYUR BA'I RNAM

PA GSUM PA MI SRID DO, ,'DIS SBYOR BA CAN GYI LAN KYANG BTAB PO
ZHES BYA BA NI 'DU BA CAN BSAL BAS SBYOR BA CAN YANG BSAL BAR RIG
PAR BYA STE, 'DI LTAR SBYOR BA CAN YANG RANG GI NGO BO GRUB PA'I
PHYIR SKYE BA DANG SKYED PAR BYED PA'I DNGOS PO MA YIN LA, GZHI
DANG GNAS PA'I DNGOS

PO YANG MA YIN NO, ,PHAN PAR BYED PA MED PA YANG SBYOR BA CAN MI
'THAD DE, SHIN TU THAL BAR 'GYUR BA'I PHYIR RO ZHES THAMS CAD
SBYOR BAR BYA'O, ,GZHAN YANG ZHES BYA BA NI 'DIR SKYON GZHAN LHAG
PAR STON PA'O, ,SBYOR BA NI 'BRAS BU YIN PA'I PHYIR ZHES BYA BA
NI SBYOR BA NI SKYED BAR BYA

BA'O, ,DE BAS NA DE SKYED PAS NA CI STE DE GNYIS SBYOR BA CAN YIN
NA ZHES BYA BA NI CI STE YANG GANG GI PHYIR 'BREL PA CAN GNYIS NI
SBYOR BA SKYED PAR BYED PA DE BAS NA SBYOR BA CAN DU 'DOD DO,
,DE'I TSE DE LTAR SBYOR BA SKYED KYANG ZHES BYA BA NI CI STE
SBYOR BA SKYED DU ZIN KYANG ZHES BYA BA'O, ,'O NA KYANG DES DE

GNYIS MI 'DOD DO, ,DES ZHES BYA BA 'DI'I BSHAD PA NI SBYOR BA
SKYED PA'I GTAN TSIGS KYI PHYIR ZHES BYA BA DE YIN NO, ,DE GNYIS
ZHES BYA BA 'DI'I BSHAD PA NI SBYOR BA CAN ZHES BYA BA DE YIN NO,
,'DI SKAD BSTAN TE, CI STE 'BREL PA CAN DAG GI SBYOR BA SKYED PAR
KHAS BLANGS MOD KYI 'ON

KYANG SBYOR BA SKYED PA'I PHYIR DE GNYIS SBYOR BA CAN DU 'DOD BAR
MI BYA'O, ,CI'I PHYIR ZHE NA ZHES BYA BA NI DAM BCAS PA TZAM GYIS
'DOD PA'I DON 'GRUB PAR MA MTHONG BAS GTAN TSIGS 'DRI BA'O, ,LAS
LA SOGS PA SBYOR BA CAN DU 'GRUB BA'I PHYIR TE ZHES BYA BA 'DI'I
TSIG 'OG MAS

@19A *, ,BSHAD DE, CI STE SBYOR BA SKYED PA'I PHYIR SBYOR BA CAN
YIN PAR KHAS LEN NA ZHES BYA BA TSIG GI LHAG MA'O, ,DE'I TSE LAS
KYANG SBYOR BA CAN DU 'GYUR TE ZHES BYA BA NI LAS KYANG SBYOR BA
CAN DU 'GYUR BA'I PHYIR RO, ,CI'I PHYIR ZHE NA, DE'I PHYIR 'DI
LTA STE, 'GA'

ZHIG GI LAS KYIS SKYES PA DANG GNYIS KA'I LAS KYI SKYES PAS NI
SBYOR BA 'DOD CES BYA BA SMOS TE, SDONG PO DANG BYA KHRA GNYIS NI
'GA'I LAS LAS SKYE'O, ,LUG 'THAB PA GNYIS NI GNYIS GA'I LAS LAS
SKYED PA STE, SBYOR BAR KHAS LEN PA'O, ,SOGS PAS NI SBYOR BA YANG

SBYOR BA CAN DU 'GYUR BAR BSDU STE ZHES BYA BA NI SBYOR BA YANG
SBYOR BA CAN 'THOB BO ZHES BYA BA DE'I TSIG GIS SDUD DO, ,CI'I
PHYIR ZHE NA, 'DI LTAR DE NI SBYOR BA LAS SKYES PAR YANG 'DOD CES
BYA BA SMOS TE, GANG GI PHYIR SBYOR BA NI SBYOR BA LAS SKYES PAR
YANG KHAS LEN TO, ,SBYOR BA

SKYED PA'I PHYIR SBYOR BA CAN MA YIN GYI 'O NA CI ZHE NA, 'JOG
PAR BYED DO ZHE NA YANG ZHES BYA BA NI 'ON TE PHA ROL PO DAG SMRA
BA SKYED PA'I PHYIR DE SBYOR BA CAN DU SMRA BA MA YIN GYI 'ON
KYANG SBYOR BA 'JOG PA'I PHYIR SBYOR BA CAN DU KHAS LEN TO, ,'DIR
GRUB PA'I MTHA' SMRA BA RNAMS KYIS DE NI MI

RUNG STE ZHES BYA BA SMRAS PA DE NI 'GOG PA'I TSIG YIN NO, ,GNAS
PAR BYED PA'ANG RAB TU 'JIG, ,CES BYA BA 'DI'I BSHAD PA NI GZHAG
PA DANG 'JOG PAR BYED PA GNYIS NI BSKYED PAR BYA BA DANG SKYED
PAR BYED PA YIN PA'I PHYIR GNAS PA GZHAN MED DO ZHES TSAD MA RNAM
'GREL LAS SPROS ZIN

TO ZHES BYA BA NI GNAS PAR BYED PA NI GNAS PAR BYA BA SKYED PA
NYID LAS 'JOG PAR BYED CES BYA'I DE LAS MA GTOGS PAR GNAS PA 'GA'
YANG BYED PA MED DO, ,'DI LTAR GZHAG PAR BYA BA'I DNGOS PO LAS
GNAS PA THA DAD PA'AM THA DAD PA MA YIN PA ZHIG YIN, ,RE ZHIG THA
DAD

PA NI MA YIN TE, ,'DI LTAR GZHAG PAR BYA BA'I GNAS PA'O ZHES BYA
BA'I 'BREL PA MI 'THAD DO, ,THA DAD PA MA YIN PA ZHIG BYED NA
YANG 'JOG PAR BYED PA GZHAG PAR BYA BA NYID DU BYAS PAR 'GYUR RO
ZHES DE DAG TSAD MA RNAM 'GREL LAS RGYA CHER SPROS SO, ,PHA ROL
PO DAG LA

@19B YANG SMRA BA, CI STE SBYOR BA LA SOGS PA MED PAR SBYOR BA LA
SOGS PA'I BLO YOD NA NI ZHES BYA BA NI CI STE SBYOR BA LA SOGS PA
MED PAR SBYOR BA LA SOGS PA'I BLO YOD PAR KHAS LEN NA DE'I TSE
BRAL PA'I NGO BO GANG YIN BA DE LDAN PA'I NGO BO YANG YIN PAR
'GYUR ZHES BYA BA 'BREL PA CAN

GNYIS SO SOR GNAS PA'I NGO BO GANG YIN PA DE NYID LDAN PA'I GNAS
SKABS KYANG YIN PAR 'GYUR RO DE BAS NA BRAL BA'I GNAS SKABS SU
YANG LDAN PA'I BLO NI CI STE 'BYUNG BAR MI 'GYUR, ,DE BZHIN DU
LDAN PA'I NGO BO GANG YIN PA DE NYID BRAL BA'I NGO BO YANG YIN
ZHES BYA BA NI LDAN PA'I

GNAS SKABS SU YANG BRAL BA'I BLO CI STE 'BYUNG BAR MI 'GYUR, MI
GNAS PA GANG YIN PA GNAS PA YANG YIN PAS NA ZHES BYA BA NI GZHI
LA MI GNAS PA'I NGO BO GANG YIN PA DE NYID GNAS PA YANG YIN PA
DANG, DES NA MI GNAS PA'I GNAS SKABS SU YANG GNAS PA'I BLO CI STE
'BYUNG BAR MI 'GYUR, ,DE LTAR YANG

MA YIN PA ZHES BYA BA NI BRAL BA LA YANG LDAN PA'I BLO MED LA,
LDAN PA LA YANG BRAL BA'I BLO MED, MI GNAS PA LA YANG MI GNAS
PA'I BLO MED, MI 'GRO BA LA YANG 'GRO BA'I BLO MED BA DE BAS NA
SBYOR BA DANG, BRAL BA'I LAS NI SBYOR BA LA SOGS PA BLO'I RGYU
MTSAN NYIN NO ZHE NA ZHES BYA

BA DE NI GO SLA'O, ,PHA ROL PO'I BSAM BA NI 'DI YIN TE, CI STE
BLO DE DAG GI RGYU MTSAN RDZAS YIN NA DE'I TSE RDZAS NI DUS THAMS
CAD DU NGO BO GCIG PA YIN NA CI'I PHYIR DUS THAMS CAD DU SBYOR BA
LA SOGS PA'I BLO MI 'BYUNG, 'DIR GRUB PA'I MTHA' SMRA BA DAG GIS
DE MI RUNG STE, DRI BA

MTSUNGS PA'I PHYIR RO ZHES BYA BA BSHAD DE, ,DE BSTAN PAR KHYED
KYI 'ANG NGO BO 'DRI BA YIN NA BRAL BA LA SOGS PA LAS SBYOR BA LA
SOGS PA YANG CI STE MI 'DU ZHES BYA BA NI 'BREL PA CAN GNYIS RNAM
PA JI LTA BU'I TSUL GYIS LDAN PA'I NGO BO YIN PA DE BZHIN DU BRAL
PA'I RNAM PA YANG DE NYID YIN NA

BRAL BA'I GNAS SKABS DER KHYOD KYIS SBYOR BA 'DU BA YOD DO ZHES
CI'I PHYIR KHAS MI BLANG, DE BZHIN DU LDAN PA'I GNAS SKABS LA
BRAL BAR GYUR PA YOD DO ZHES CI'I PHYIR MI 'DOD, ,DE BZHIN DU
GNAS PA LA SOGS PA YANG BRJOD PAR BYA'O, ,DE SKYED PAR BYED PA'I
LAS MED PA'I PHYIR

@20A *, ,SBYOR BA NI BRAL BA MA YIN NO ZHE NA ZHES BYA BA NI, CI
STE PHA ROL BO DAG BRAL BA'I GNAS SKABS NA SBYOR BA SKYED PAR
BYED PA'I LAS MED DO, ,DE BZHIN DU LDAN PA'I GNAS SKABS NA BRAL
BA SKYED PAR BYED PA'I LAS MED DO, DE BAS NA GNAS SKABS DE GNYIS
NA SBYOR BA DANG

BRAL BA MED DO, ,'DIR GRUB PA'I MTHA' SMRA BA RNAMS KYIS DE LTA
NA LAS KYANG CI STE MED CES SMOS PA NI 'BREL PA CAN NGO BO 'DRA
BA YIN NA DE LTA NA LAS KYANG CI'I PHYIR YOD PAR MI 'GYUR, ,'O NA
DE LAS BYED PA MED PA'I PHYIR LAS MED DO ZHE NA, DE'I PHYIR DE
BYED PA YANG ZHES BYA BA SMOS TE,

JI STE KHYAD PAR MED PA'I NGO BO'I DNGOS PO YIN NA LAS BYED PA
YANG CI'I PHYIR YOD PAR MI 'GYUR, ,'ON TE LAS BYED PA LA RGYU MED
DO ZHES ZER NA, DE YANG JI STE MED CES 'DIR YANG DE NYID KYIS LAN
GLAN NO, ,DE BAS NA LAN DE NYID YIN PA'I PHYIR LAN GDAB DKA'O,
,DE BAS NA KHYED NYID KYIS

KYANG SNGAR BRAL BA LA SOGS PA'I NGO BOR MI RUNG BA PHYIS SBYOR
BA LA SOGS PA'I GNAS RUNG BAR DNGOS POR DE 'GYUR TE ZHES BYA BA
NI JI LTAR GYUR KYANG MI PHAN TE, SNGAR SBYOR BA LA SOGS PA'I
GZHIR RUNG BA'I RDZAS KYI NGO BO DE DE'I 'OG TU PHYIS KYANG DE'I
GNAS SU RUNG BAR 'GYUR RO ZHES KHYED NYID

KYIS DE SKAD BRJOD PAR BYA DGOS SO, ,CI'I PHYIR ZHE NA ZHES BYA
BA NI SNGA MA BZHIN DU GTAN TSIGS 'DRI BA'O, ,JI LTAR SBYOR BA LA
SOGS PA DANG LDAN PAR RUNG BA'I DNGOS PO RTAG NA NI ZHES BYA BA
NI CI STE YANG 'BREL PA CAN NI DUS THAMS CAD DU SBYOR BA LA SOGS
PA GZHIR RUNG BA'I NGO BOR

'DUG CES BYA BA'I DON TO, ,DE DANG BRAL BA 'GAL PHYED TE, ,ZHES
BYA BA 'DI'I BSHAD PA NI SBYOR BA LA SOGS PA DANG LDAN PA NI
'BREL PA 'GAL LO ZHES BYA BA YIN TE, DE NI RTOGS PAR SLO'I, ,DED
KYIS KYANG SBYOR BA LA SOGS PA DANG BRAL BA YIN NO ZHES DE SKAD
BRJOD PAR BYA'O ZHES

BYA BA NI SBYOR BA LA SOGS PA DANG BRAL BAR DE THAMS CAD DED KYIS
KYANG BRJOD PAR BYA STE, DED LA YANG 'BREL PA CAN GNYIS SO SOR
'BREL PA NA GANG GIS LDAN PA'I BLOR 'GYUR BA'I LDAN PA'I BLO
SKYED PAR RUNG BA NYID MED DO, ,RUNG BA MED PAR YANG DE'I RGYU
MED DE ZHES BYA BA LA SOGS PA'O, ,

@20B DE BZHIN DU BRAL BA'I BLO LA SOGS PA YANG BRJOD PAR BYA'O,
,RUNG BA'I TSIG BRJOD PA NA DON GYI NGO BO 'DI LA NGES PAR BRJOD
CES BYA BA NI DE BAS NA RUNG BA'I TSIG GIS DNGOS PO'I DON GYI NGO
BO NYID LA BRJOD PAR BYA'I DE LAS MA GTOGS PAR RUNG BAR KHAS
BLANG BAR MI BYA'O, ,GANG GIS BRJOD

CE NA, BRAL DANG LDAN 'GRO RNAMS KYIS, ,ZHES BYA BA 'DI'I BSHAD
PA NI SBYOR BA DANG BRAL BA'I LAS KYI TSIG GIS ZHES BYA BA YIN
TE, GANG GI SBYOR BA LA SOGS PA'I SGRAS BRJOD PAR RUNG BA NI
DNGOS PO 'DI NYID YIN PAR STON PA DE'I TSE DON MED PAR 'GRO BA LA
SOGS PA

GZHAN BRTAGS PAS CI ZHIG BYA STE ZHES BYA BA NI 'GRO BA LAS LA
SOGS PA DON MED PA RTAGS TE DGOS PA CI YOD, CUNG ZAD KYANG MI
DGOS SO ZHES BYA BA NI SPONG BAR BYED PA'O, ,SOGS PA'I NANG DU
SBYOR BA DANG, BRAL BA DANG, GZHAN DANG, GZHAN MA YIN PA LA

SOGS PA STE ZHES BYA BA NI DE DAG BRTAGS PA YANG DGOS PA CI YANG
MED DO, ,CI'I PHYIR ZHE NA ZHES BYA BA NI SNA MA BZHIN DU GTAN
TSIGS 'DRI BA'O, ,GANG GI PHYIR DE DAG RNAMS LA ZHES BYA BA 'DI'I
BSHAD PA NI 'GRO BA LA SOGS PA LA ZHES BYA BA DE YIN NO, ,YOD NA
YANG ZHES

BYA BA NI 'DI'I BSHAD PA NI BRTAGS TE ZHES BYA BA DE YIN NO,
,'DI'I ZHES 'BREL PA MI 'GRUB PA'I PHYIR TE ZHES BYA BA 'DI'I
BSHAD PA NI 'OG NAS GZHAN GYI DBANG CAN ZHES BYA BA LA SOGS PA
'BREL PA RNAM PA THAMS CAD DU BKAG PAS NA 'DI'I LAS DANG, SBYOR
BA DANG, BRAL BA ZHES

BYA BA'I 'BREL PA MI 'GRUB PA'I PHYIR DE'I RGYU MTSAN CAN GYI
BRJOD PA GA LA YOD CES BYA BA YIN TE, GANG GI TSE GZHAN GYI DBANG
CAN LA SOGS PA RNAM PA THAMS CAD DU BKAG PA DE'I TSE DNGOS PO
'DI'I LAS 'DI'O, ,SBYOR BA 'DI'O, ,BRAL BA 'DI'O ZHES 'BREL BA
GANG GIS BRJOD

PAR BYED, 'BREL PA MED NA YANG 'DI 'DI'O ZHES BYA BA LA SOGS PA
'BREL PA'I RGYU CAN GYI TSIG JI LTAR 'BYUNG BAR 'GYUR, ,JI LTAR
GZHAN DU RTOGS PA'I LAS LA SOGS PA NI DE GZHAN DANG 'BREL PA MA
YIN TE, MA 'BREL PA'I PHYIR RO, ,MNGON PAR 'DOD PA YANG DE BZHIN
NO ZHES

@21A *, ,BYA BA NI JI LTAR LHA SBYIN GYI YIN PAR RTOGS PA'I LAS
LA SOGS PA NI 'BREL BA MED PA'I PHYIR MCHOD SBYIN DANG 'BREL PA
CAN MA YIN NO, ,DE BZHIN DU RANG GI YIN PAR RTOGS PA'I LAS LA
SOGS PA YANG 'BREL PA MED PAR 'DRA BAS NA DE YANG DE BZHIN DU
'BREL PAR MI

'GYUR RO, ,GANG GI PHYIR DE LTAR LAS LA SOGS PA DANG 'BREL PA'I
PHYIR 'GRO BA LA SOGS PA MA YIN PA DE BAS NA RGYUN MI 'CHAD PAR
SKYE BA'I GZHI RKYEN GZHAN DANG GZHAN GYIS SKAD CIG MA SO SOR
SKYE BA'I DNGOS PO RNAMS NI DNGOS PO THA DAD 'DI YIN RIGS TE, DE
DANG LDAN PA DANG BRAL BA DANG,

'GRO BA LA SOGS PAR RIGS KYI ZHES BYA BA NI GANG GI PHYIR JI SKAD
DU SMOS PA'I TSUL GYIS 'GRO BA DANG, SBYOR BA DANG, BRAL BA LA
SOGS PA'I TSIG LA SOGS PA'I RGYU MTSAN CAN MA YIN PA DE BAS NA
SKAD CIG MA'I DNGOS PO RNAMS RGYUN MI 'CHAD PAR SKYE BA'I RGYU
MTSAN GZHAN DANG GZHAN GYI RGYU

RNAMS KYIS DNGOS PO THA DAD PAR BYED PA 'DI NI 'DI LTA STE, LDAN
PA DANG, BRAL BA DANG, 'GRO BA ZHES BYA BA'I RIGS SO, ,DE LTAR NA
GANG GI TSE SO SOR BRAL BAR 'DUG PA RNAMS SDUD PA'I RKYEN GYIS
RGYUN MA CHAD PAR SKYED PA DE'I TSE LDAN PA'I BLO DANG, LDAN PA'I
TSIG NI DNGOS PO BAR MED PAR SKYES

PA'I RGYU MTSAN CAN YIN NO, ,DE BZHIN DU GANG GI TSE BAR MED PAR
'DUG PA RNAMS BRAL BAR BYED PA'I RKYEN RNAMS KYIS BRAL BA BSKYED
PA DE'I TSE BRAL BA'I BLO DANG BRAL BA'I TSIG NI DNGOS PO BRAL
BAR 'BYUNG BA'I RGYU MTSAN DU 'GYUR RO, ,DE BZHIN DU GNAS PAR
GYUR PA RNAMS GANG GI TSE YUL THA DAD PAR

GNAS PA'I RGYU MTSAN RNAMS KYIS RGYUN MI 'CHAD PAR BSKYOD PA DE'I
TSE 'GRO BA'I BLO DANG 'GRO BA'I TSIG NI DNGOS PO RGYUN MI 'CHAD
PAR 'BYUNG BA'I RGYU MTSAN CAN YIN NO, ,DE BZHIN DU GZHAN LA YANG
CI RIGS PAR BRJOD PAR BYA'O, ,BSTAN PA GCIG PU'I NGO BO NI SBYOR
BA LA SOGS PA'I 'BREL PA

MA YIN PAS ZHES BYA BA NI SKAD CIG MA YIN PA'I DNGOS PO RNAMS NI
LDAN PA LA SOGS PA'I BLO'I RGYU MTSAN NYID MA YIN LA, SKAD CIG MA
'AM, SKAD CIG PA MA YIN PA SBYOR BA LA SOGS PA'I DNGOS PO RGYU
MTSAN CAN YANG LDAN PA LA SOGS PA'I BLO DANG TSIG MA YIN NO, ,DE
BAS NA SBYOR BA LA

@21B SOGS PA'I MTSAN NYID KYI 'BREL PA YANG DAG PAR GANG YANG MED
DO ZHES BYA BA NI DE BAS NA DON DAM PAR SBYOR BA LA SOGS PA'I
MTSAN NYID KYI 'BREL PA GANG YANG MED DO ZHES BYA'O, ,DE BAS NA
DNGOS PO THAMS CAD KYI RANG BZHIN NI 'BREL PA MED DE ZHES BYA BA
NI GANG GI PHYIR DE LTAR DPYAD NA 'BREL

PA GANG YANG YOD PA MA YIN PA DE BAS NA DNGOS PO THAMS CAD NI
RANG GI NGO BO 'BREL PA DANG BRAL BA YIN TE, DON DAM PAR GANG GIS
'BREL PA GANG YANG MED DO ZHES BYA BA NI 'JUG SDUD PA'O, ,'BREL
PA DPYAD PA'I BSHAD PA RNAM PHYE BAS, ,DGE BA RGYA CHEN THOB PA
GANG YIN DES, ,'KHOR

BA'I 'BREL PA'I MI MTHUN PHYOGS GYUR PA, ,BLA MED ZHI BA SEMS CAN
GYIS THOB SHOG ,'BREL PA BRTAG PA'I RGYA CHER BSHAD PA, SLOB DPON
DUL PA'I LHAS MDZAD PA RDZOGS SO,, ,,RGYA GAR GYI MKHAN PO DZNY'A
NA GARBHA DANG LO TZ'A BA BANDE NAM MKHAS BSGYUR BA'O,, ,,

