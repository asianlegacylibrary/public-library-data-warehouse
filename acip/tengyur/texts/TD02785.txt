@152A *, ,DPAL 'JIG RTEN DBANG PHYUG RLUNG GI
'KHOR LO 'DZIN PA LA PHYAG 'TSAL LO, ,SNGAGS PAS SHIN TU NYAMS
DGA' BA'I, ,GNAS SU RAB TU MTHO BA'I TSAL, ,BSIL KHANG RLUNG
RGYUN

@152B RTAG 'BAB PAR, ,GSANG SNGAGS 'KHOR LO BSKOR BAR BYA,
,DR'E:AOm A'A:HR'I:H'Um, PLAKshA 'AM BYANG CHUB SHING LO 'AM, ,DE
BZHIN RTAG TU RLUNG GIS BSKYOD, ,KHA DOG DRI BZANG TSAL PA'ANG
RUNG, BSRUNG BA BYAS NAS 'KHOR LO BCAL ,CI TZAM G-YO BAR SLA BA
YI, ,BZO BCOS LTE BA PADMOS MTSAN, ,BRGYA

PHYED LA NI RDO RJE YI, ,RAL GRI MI BZAD GZUGS BYA'O, ,PHO BRANG
GNAS SU SA BON LAS, ,MGON PO RLUNG GI 'KHOR LO CAN, ,RTZIBS RNAMS
LA NI SHES RAB THAMS, ,YONGS GYUR SNGAGS GRUB LHA MO BSAM, ,DNGOS
DANG BYIN RLABS GZHUG PA YIS, ,GZI BYIN BSKYED LA MCHOD PAS
MCHOD, ,

RANG NYID 'KHOR LO 'DZIN BSGOMS NAS, ,'OD BKYE SNGAGS BZLAS 'KHOR
LO BSKOR, ,THUN GSUM THOG MAR BRGYA RTZA BRGYAD, ,GSANG SNGAGS
MYUR DU GRUB 'DOD PAS, ,GSOL BTAB RLUNG LA BKA' BSGO STE, ,RANG
NYID CI BDE SPYAD PAR BYA, ,GANG DU 'KHOR LO RAB 'KHYIL BA,
,THUGS RJE

CHE MCHOG RIG PA'I MTHUS, ,SGRUB PO'I NGAL BA 'JIG BYED PA, ,DER
NI SDIG LDAN MI BRTEN NO, ,DE LTAR 'KHOR LO CHEN PO RANG NYID
'PHAGS PA SPYAN RAS GZIGS KYI MTHUS RIGS LNGA BCU RTZA LNGA ZLOS
PAR MDZAD PA NI DAM TSIG CAN RNAMS KYIS THAMS YIN PAR BLTA BAR
BYA'O, ,ME TOG LA SOGS PA'I

MCHOD PA JI SNYED PA LA GANG ZAG MED PA'I ZHES LE LO DANG BRNYAS
PA MI BYA'O, ,KHA NA MA THO BA PHRA RAB DANG, DGE BA'I RTZA BA
CHUNG NGU THAMS CAD LA BAG YOD PA DANG, BRTZON PA LHUR BYA'O,
,DKAR PO'I PHYOGS GCIG GIS BSNYEN PA THAMS CAD YONGS SU RDZOGS
PAR 'GYUR TE, ,'DI LA THE TSOM

MI BYA'O, ,DPAL LDAN BLA MA'I MAN NGAG ZAB MO'I DRIN, ,GANG THOB
SKAL LDAN NGAL BA MED PAR NI, ,GSANG SNGAGS SGRUB BYED LUS MED
SHUGS CAN GYI, ,'KHRUL 'KHOR 'JIG RTEN MGON NYID LAS GZHAN MIN,
,GSANG SNGAGS MYUR DU GRUB PA'I CHO GA RDZOGS SO,, 