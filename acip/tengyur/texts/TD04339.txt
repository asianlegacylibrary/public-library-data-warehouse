@153A *,SLOB DPON PADMA DGE
BSNYEN GYIS

@153B 'JIG RTEN DBANG PHYUG LAS GRUB PA THOB PA'I LO RGYUS
BZHUGS,, #, ,NA MO LO KIR SHVA R'A YA, SNGON RGYA GAR LHO PHYOGS
NA BSTAN PA DAR BA'I TSE GTZUG LAG KHANG CHEN PO GCAG NA PAndI TA
TING NGE 'DZIN LA BRTAN PA THOB PA CIG SNGA DRO RANG GI BRANG
KHANG SGO BSDAMS TE TING NGE 'DZIN LA BZHUGS NAS,

PO tA LA KE'I RI LA THUGS RJE CHEN PO LA NYI MA RE RE ZHING CHOS
GSAN DU GSHEGS SKAD, DE LA G-YOG DGE BSNYEN GCIG YOD PA NA RE,
SLOB DPON NYIN RE ZHING SGO BSDAMS NAS THUGS DAM MDZAD PA DE CI
LAGS ZHES ZHUS PAS, DE KHYOD LA DON CI YOD CES GSUNG NGO, ,DES
BDAG LA YANG

CHOS DE ZHUS NAS SLOB DPON BZHIN DGE SBYOR BGYID CES BYAS PAS,
PAndI TA'I ZHAL NA RE KHYOD KYIS MI 'ONG STE, ,DGE SBYOR GZHAN MI
BYED DPA' PO tA LAR THUGS RJE CHEN PO LAS CHOS NYAN DU 'GRO BA
YIN GSUNG NGO, ,DGE BSNYEN GYI BDAG KYANG DE BZHIN DU ZHU ZHES
BYAS PAS, JO BO LA ZHU DGOS

GSUNGS TE, NANG PAR CHOS THON RJES LA BCOM LDAN 'DAS LA PHYAG
DANG BSKOR BA BYAS NAS ZHUS PAS, BCOM LDAN 'DAS KYI ZHAL NAS, LAS
NGAN TSAN PO CHE BYAS PAS DMYAL BAR MYUR DU SKYE BA DE DANG MJAL
BA'I SKAL PA MED PAS DE SKAD MA ZER CIG CES GSUNG NGO, ,DE'I TSUL
ZHUS

PAS KHYED RANG GI GTZUG LAG KHANG DE NA DUS GSUM GYI SANGS RGYAS
THAMS CAD KYI YUM BRGYAD STONG PA DNGUL GYI GLEGS BAM LA GSER
GYIS BRIS PA'I SHOG BU GNYIS BRKUS TE GZUGS 'TSONG LA BYIN GSUNG
NGO, ,DE PAndI TA DE LTA BUR RANG GI LAS NGAN YANG MI SHES PA'I
SEMS CAN GYIS BCOM

LDAN 'DAS LA GSOL BA 'DEBS SU 'DZUD PA SNYAM DU SDUG BSNGAL NAS
DER LOG STE SGO PHYIR BYON PA DANG, ,DGE BSNYEN GYIS SLOB DPON LA
PHYAG PHUL NAS ZHUS PAS, ,KHYOD DMYAL BAR SKYE BAR DE LTA BU'I
LAS BYAS PAS MI SHES PAR ZHUR BCUG NGAN PA YIN ZHES GSUNG NGO,
,BDAG GIS CI

BGYIS ZHES SMRAS PA SNGAR GYI GTAM BSNYEN PA DANG, ,DE NGO TSA BA
DANG RNAM SMIN DMYAL BAR SKYE BAS SKRAG NAS MANG PO DUS SO, ,DE
NAS YANG SLOB DPON LA PHYAG PHUL TE BDAG LAS NGAN PA 'DI LAS THAR
PA'I THABS KYIS RJES SU GZUNG DU GSOL ZHES ZHUS PAS, DE KHYOD
KYIS NUS NA NI NGAS

@154A *, ,MI SHES PAS BCOM LDAN 'DAS LA ZHU DGOS ZHES GSUNGS TE,
NANG PAR CHOS PA'I RJES LA PHYAG DANG BSKOR BA BYAS NAS BDAG GIS
SDIG DE LAS THAR BA'I THABS BDOG NA PHUGS RJES GZUNG BAR ZHU ZHES
GSOL BAS, THABS GZHAN MED MA SHI BA LA NGA'I YI GE DRUG PA 'DI
SGOM

BZLAS RGYUN MI CHAD PAR BYAS NA THABS KYI MCHOG GO ZHES GSUNG
NGO, ,PAndI TAS TING NGE 'DZIN DE LAS BZHENGS TE PHYIR BYON NAS
KHYOD BYA BA GZHAN THAMS CAD BTANG STE, BCOM LDAN 'DAS YI GE DRUG
PA'I SGOM BZLAS KYIS DUS 'DA' BAR BYAS NA PHAN YON CHEN PO 'BYUNG
ZHES 'PHAGS PA GSUNG NGO ZHES SMRAS

PAS; DER DGE BSNYEN GYIS SLOB DPON LA GDAMS NGAG RDZOGS PAR ZHUS
TE, DE SDIG PA'I 'BRAS BU LA SHIN TU 'JIGS SKRAG PAS LHO PHYOGS
DPAL GYI RI'I NAGS GSEB SHIN TU DBEN PAR PHYIN TE, SHING MA LA'I
SDONG PO'I LOGS LA BUG PA KHONG STONG YOD PA'I NANG DU BSDAD DE
SHING DE'I PAGS

PA ZA ZHING LO BCU GNYIS GZHAN CI YANG YID LA MI BYED PAS DER
SGRUB PAR BYAS SO, ,NAM ZHIG PHYIR SGOM BZLAS BYED PA'I TSE BYA
RO GCIG GIS YUL GZHAN NAS 'BRAS ZAN DUM BU KHYER TE SDONG PO DE'I
YAL GA'I STENG DU BZA' BAR BRTZAMS PA DANG KHA NAS SHOR TE LHUNG
BA DE DANG PO'I ZAS SU DRAN TE ZOS PAS DE

LA SRED PA CHEN PO SKYES TE GYO MO'I DUM BU KHYER NAS, MTHAR GYIS
'GRO BA'I KHYIM KUN GYI SGOR PHYIN NAS BLANGS PAS 'BRAS ZAN LA
SOGS PA KHYER NAS PHYIN KYANG CI YANG MA MTHONG STE, THAMS CAD
KYANG DE BZHIN NANG DU LOG PAS, DE'I BSAM PA LA 'DI NI NGES PAR
NGA RANG GI LAS NGAN LEN TE, DE DANG LAS

NGAN MA ZAD SNYAM PA'I KHRO BA DANG BCAS PAS GYO MO SA LA BRDABS
NAS YANG SDONG PO'I SAR LOG GO, ,DE'I TSE GYO MO CHAG PA'I DUM BU
CIG SA'I GTING DU SONG DE KLU NOR RGYAS KYI MDUN DU BYUNG BA DANG
SA G-YO BA LA SOGS PA'I LTAS BYUNG BA DANG, KLU'I RGYAL POS 'DI
GNYIS KYI RGYU CI YIN SNYAM DU MNGON

SHES KYIS BLTAS PAS DE LAS BYUNG BAR SHES TE, DES BZA' BTUNG PHUN
SUM TSOGS PA KHYER NAS DE'I DRUNG DU PHYIN TE DRANGS PAS, 'DI MI
'DOD DE NGA LAS NGAN PA BSAGS PA'I GANG ZAG YIN, DE RING 'DI ZA
NA NANG BAR CI BZHES GSUNGS NAS MA BZHED, KLU RGYAL GYIS NANG PAR
NAS KYANG BDAG

@154B GIS NYI MA RE RE ZHING 'DREN PAS CIS KYANG GSOL BAR ZHU
ZHUS PAS, DER ZOS TE KLU'I RGYAL PO YANG DGA' BZHIN DU LOG STE,
NANG PAR NAS NYI MA RE RE ZHING BZA' BTUNG MANG PO BU MO LA BSKUR
TE GNYIS KA YANG SLOB DPON GYI DRUNG DU 'ONG NGO, ,DE NAS KLU'I
BU MO DE SLOB DPON LA CHAGS TE PHA

LA SMRAS PA, YAB GCIG BDAG SLOB DPON GYI JO MO BYED PAS PHUL CIG
CES SMRAS TE KLU'I RGYAL POS SLOB DPON LA 'BUL LAGS KYIS ZHES
GSOL BA BTAB PAS MA GNANG NGO, ,DE'I TSE KLU'I RGYAL POS GSOL BA
CHER BTANG BA DANG, DE SLOB DPON GYIS 'DI MI 'GRUB SNYAM STE 'O
NA NGA'I PHA

THUGS RJE CHEN PO DANG, MA RJE BTZUN SGROL MA YIN TE, BU MO 'DI
LA PHAS KHRUS DANG, MAS BKRA SHIS GSOL NA BYA, DE MA GRUB NA NGA
DE LTA BU'I BYA BA MI BYED DO GSUNGS PAS KLU'I RGYAL POS PHO tA
LAR PHYIN NAS GNYIS PO LA PHYAG BYAS TE, DE LTA BU KHYED KYI SRAS
BO LA RUNG NA BDAG GI BU MO LA

THUGS RJES GZIGS PAR ZHUS PAS, RUNG ZHES GSUNGS NAS MYUR BAR GSUM
KAS BYON TE, 'PHAGS PAS SKU KHRUS DANG, 'PHAGS MAS AAshtA
MANGGALA ZHES BYA BA'I BKRA SHIS GSOL NAS BTZUN MOR BZHES SO, ,DE
'JIG RTEN DU KA MA LA GO MI ZHES PA'I GRUB THOB CHEN POR GRAGS
SO, ,

DES NA DAM PA RNAMS KYIS LO RGYUS 'DI YID CHES PAR BYAS NAS, YI
GE DRUG PA'I SGOM BZLAS LA BRTZON PAR BYAS NA NGES PAR 'GRUB
GSUNG NGO, ,SLOB DPON PADMA DGE BSNYEN GYIS 'JIG RTEN DBANG PHYUG
LAS GRUB PA THOB PA'I LO RGYUS SO, ,PAndI TA BI MA LA SHR'I MI
TRA DANG, LO TZ'A BA LDAN MA TSUL KHRIMS SENG GES

BSGYUR BA'O,, 