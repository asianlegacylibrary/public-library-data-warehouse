@240A #, ,RGYA GAR SKAD DU, SHR'I BADZRA P'A nI STO TRA,
BOD SKAD DU, DPAL PHYAG NA RDO RJE LA BSTOD PA, DPAL PHYAG NA RDO
RJE LA PHYAG 'TSAL LO, ,H'Um BSKAL PA ME LTAR 'BAR BA'I KLONG
DKYIL NAS, ,BZHENGS SHIG BZHENGS SHIG CHOS KYI DBYINGS NAS
BZHENGS, ,

CHOS SKU NAM MKHA' LTA BU'I DANG NYID LAS, ,GZUGS SKU 'JA' TSON
LTA BU'I SKUR SNANG BA, ,BCOM LDAN RDO RJE GUM PO KHROS PA'I SKU,
,ZHAL GCIG PHYAG GNYIS SKU MDOG MTHING NAG LA, ,G-YAS PA RDO RJE
RTZE LNGA BSNUN PA'I TSUL, ,G-YON PA SDIGS MDZUB 'CHAD BA THUGS
KAR 'DZIN, ,DBU

SKRA DMAR SER GYEN BRDZES COD PAN CAN, ,DBANG BSKUR SANGS RGYAS
MI BSKYOD PA YIS MDZES, ,SMIN BSDUS SMIN MA GLOG STONG 'OD DU
'PHRO, ,SPYAN GSUM 'BAR BA KHRO BO'I LTA BAS MDZES, ,MCHE BA
GTZIGS SHING DBUGS RGYU ME LTAR 'BAR, ,AA LA LA YI GAD RGYANGS
CHEN PO SGROGS, ,HA HA'I GANG

MOS STONG GSUM BRGYAL BAR BYED, ,H'Um GI NGA RO 'BRUG STONG LDING
BA'I SGRA, ,PHAt KYIS THOG 'BEBS RDO RJE SER CHEN 'BEBS, ,GSHIN
RJE'I GZUGS CAN RGYAN DANG CHA LUGS LDAN, ,SKU STOD SENG GE'I
PAGS PAS RNAM PAR BRGYAN, ,NA BZA' CHOS GOS SNGON PO 'CHANG BA
BSNAMS, ,STAG GI SMAD

G-YOGS PA TI KHRA BOS BRGYAN, ,RIN CHEN 'BAR BA'I SPRUL GYIS DBU
BRGYAN CING, ,DGA' BO NYE DGA'I SNYAN CHAS RAB TU MDZES, ,GDUG PA
'BAR BA ZAS SU GSOL BAR MDZAD, ,KLU NAG SE RAL KHA RU BRGYAN PA
STE, ,'DAB BZANG DKAR POS SKA RAGS RNAM PAR BCINGS, ,NOR RGYAS
BUS NI PHYAG

@240B DANG ZHABS BRGYAN TE, ,NYI ZLA'I STENG NA KHRO RGYAL GAR
BYED DGYES, ,SNA TSOGS PADMA'I GDAN LA RNAM PAR BZHUGS, ,RDO
RJE'I RIGS MCHOG BCOM LDAN GTUM PO STE, ,SANGS RGYAS 'DUS PA'I
SKU LA PHYAG 'TSAL BSTOD, ,H'Um BSKAL PA'I ME 'BAR KLONG NA
BZHUGS PA NI, ,NYON MONGS 'KHOR BA RTZAD NAS

GCOD PA'I RTAGS, ,ZHAL GCIG PHYAG GNYIS SKU MDOG MTHING NAG NI,
,THABS DANG SHES RAB ZUNG DU 'BREL PA'I RTAGS, ,RDO RJE RTZE LNGA
G-YAS NA BSNAMS PA NI, ,YE SHES LNGA LDAN DUG LNGA 'JOMS PA'I
RTAGS, ,G-YON PAS SDIGS MDZUB THUGS KAR 'CHANG BA NI, ,CHOS KYI
DBYINGS LAS

'GYUR BA MED PA'I RTAGS, ,DBU SKRA DMAR SER GYEN DU BRDZES PA NI,
,KHAMS GSUM 'KHOR BA'I SEMS CAN 'DREN PA'I RTAGS, ,SANGS RGYAS MI
BSKYOD PA YIS BRGYAN PA NI, ,DE BZHIN GSHEGS PA'I RIGS LA DGONGS
PA'I RTAGS, ,SMIN BSDUS SMIN MA GLOG STONG 'PHRO BA NI, ,THUGS
RJE'I

THABS KYIS GDUG PA 'DUL BA'I RTAGS, ,MCHE GTZIGS DBUGS RGYA ME
LTAR 'BAR BA NI, ,THABS KYI SPYOD PAS NYON MONGS SREG PA'I RTAGS,
,SPYAN GSUM DMAR BA KHRO BOS BLTA BA NI, ,SKU GSUNG THUGS KYI DON
DANG LDAN PA'I RTAGS, ,AA LA LA YI GAD RGYANGS SGROGS PA NI,
,'JIG RTEN

GSUM NA 'GRAN ZLA MED PA'I RTAGS, ,HA HA'I GANG RGYANGS STONG
GSUM BRGYAL BA NI, ,THABS MKHAS THUGS RJES GDUG PA 'DUL BA'I
RTAGS, ,H'Um GI NGA RO 'BRUG STONG LDIR BA NI, ,KHRO BO'I RIGS
RNAMS DBANG DU SDUD PA'I RTAGS, ,PHAt KYIS RDO RJE'I THOG SER
'BEBS PA NI, ,MA MO MKHA' 'GRO

DBANG DU SDUD PA'I RTAGS, ,GSHIN RJE'I GZUGS CAN RGYAN DANG CHA
LUGS NI, ,SKU CHE YAN LAG RAGS TE CHE BA'I RTAGS, ,SKU STOD SENG
GE'I PAGS PAS BRGYAN PA NI, ,CHOS NYID DON LDAN SPROS DANG BRAL
BA'I RTAGS, ,NA BZA' CHOS GOS SNGON PO 'CHANG BA NI, ,TSUL KHRIMS
DON LDAN DRI MA

MED PA'I RTAGS, ,STAG SHAM BA TI KHRA BOS BRGYAN PA NI, ,ZHE
SDANG 'DUL MDZAD SGRUB MCHOG SKYOD PA'I RTAGS, ,RIN CHEN 'BAR
BA'I SPRUL GYIS DBU BRGYAN PA, ,'DOD DGU BSAM PA RE BA SKONG BA'I
RTAGS, ,DGA' BO NYE DGA'I SNYAN CHAS BRGYAN PA NI, ,BRAM ZE'I KLU
RNAMS DBANG DU SDUD PA'I

@241A *, ,RTAGS, ,GDUG PA 'BAR BA ZAS SU GSOL BA NI, ,GDOL PA'I
RIGS RNAMS DBANG DU SDUD PA'I RTAGS, ,KLU NAG SE RAL KHA RU
BRGYAN PA NI, ,DMANGS RIGS KLU RNAMS DBANG DU SDUD PA'I RTAGS,
,'DAB BZAD DKAR PO SKA RAGS BCINGS PA NI, ,RGYAL RIGS KLU RNAMS

DBANG DU SDUD PA'I RTAGS, ,NOR RGYAS BU YIS PHYAG ZHABS BRGYAN PA
NI, ,RJE RIGS KLU RNAMS DBANG DU SDUD PA'I RTAGS, ,NYI ZLA'I
STENG NA GAR BYED DGYES PA NI, ,THABS DANG SHES RAB ZUNG DU 'BREL
PA'I RTAGS, ,SNA TSOGS PADMA'I GDAN LA BZHUGS PA NI, ,NYON MONGS
'KHOR BA'I SKYON

GYIS MA GOS RTAGS, ,RDO RJE'I RIGS MCHOG BCOM LDAN GTUM PO NI,
,THABS KYI SPYOD PAS 'GRO DON BYED PA'I RTAGS, ,SANGS RGYAS THAMS
CAD 'DUS PA'I SKU BSTAN PA, ,SANGS RGYAS KUN GYI PHRIN LAS MDZAD
PA'I RTAGS, ,SKU YI YAN LAG RAGS TE DPA' DPA' 'DRA, ,RGYAN DANG
CHA

LUGS LDAN TE SGEG SGEG 'DRA, ,ZHE SDANG 'JOMS MDZAD STAG GI SHAM
THABS CAN, ,GDUG PA 'DUL MDZAD SPRUL GYI CHUN POS BRGYAN, ,NYON
MONGS 'JOMS MDZAD ME DPUNG KLONG NA BZHUGS, ,SANGS RGYAS KUN GYI
BDAG NYID RDO RJE 'CHANG, ,BCOM LDAN GTUM PO'I SKU LA PHYAG 'TSAL

BSTOD, ,DPAL PHYAG NA RDO RJE LA DON RTAGS KYI SGO NAS BSTOD PA
SLOB DPON D'I PAm KA RA SHR'I DZNY'A NAS MDZAD PA RDZOGS SO,,
,,PAndI TA DE NYID DANG, LO TZ'A BA RGYA BRTZON 'GRUS SENG GES
BSGYUR BA'O,, 