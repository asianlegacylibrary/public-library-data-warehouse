@35A #, ,RGYA
GAR SKAD DU, DE B'I T'A RE AE KA BINGSHA TI STO TRA BI SHUDDHE
TZUndA MA nI N'A MA, BOD SKAD DU, LHA MO SGROL MA NYI SHU RTZA
GCIG LA BSTOD PA, RNAM DAG GTZUG GI NOR BU ZHES BYA BA, MGON

PO THUGS RJE CHEN PO DANG LDAN PA 'PHAGS PA SPYAN RAS GZIGS DBANG
PHYUG LA PHYAG 'TSAL LO, ,PHYAG 'TSAL RAB TU DPA' BA'I SGROL MA,
,SPROS MED RNAM DAG NAM MKHA'I DKYIL NA, ,PADMA GSER MDOG GDAN LA
BZHUGS PA'I, ,SKU MDOG DMAR MO ME YI 'OD CAN, ,PHYAG

'TSAL ZHAL GCIG PHYAG BRGYAD SPYAN RGYAS, ,DGA' BA'I PHYAG RGYA
DANG PO GNYIS NI, ,RDO RJE DRIL BU SPYI BOR BSNOL NAS, ,G-YAS 'OG
MDA' GZHU THUGS KAR 'DZIN MA, ,PHYAG 'TSAL GSUM PAS 'KHOR LO
BSNAMS TE, ,BZHI PA SHES RAB RAL GRI 'DEBS TSUL, ,G-YON GYI

GSUM PAS THUGS KAR DUNG 'DZIN, ,BZHI PA NA NI ZHAGS PAS BRGYAN
MA, ,PHYAG 'TSAL DKAR MO ZLA MDANGS SGROL MA, ,SKU GSUM RDZOGS
PA'I ZHAL GSUM G-YAS SNGO, ,G-YON ZHAL 'DZAM BU CHU BO'I GSER
MDOG ,RTEN 'BREL DAG PA'I PHYAG NI BCU GNYIS, ,PHYAG 'TSAL

DANG PO MNYAM PA'I PHYAG RGYA, ,GNYIS PA NA NI KHA TAVm' GA
BSNAMS, ,'BAR BA'I 'KHOR LO GSUM PAS LEGS 'DZIN, ,BZHI PA YID
BZHI NOR BU BSNAMS MA, ,PHYAG 'TSAL LANG PA RDO RJE RAB 'CHAD,
,DRUG PA NA NI ME TOG PHRENG 'DZIN, ,G-YON GYI GNYIS PA RIL BA
SPYI BLUGS, ,

NYON MONGS DRI MA MA LUS 'KHRUD MA, ,PHYAG 'TSAL GSUM PAS AUTPALA
LEGS 'DZIN, ,STONG PA'I SGRA SGROGS BZHI PA DRIL BU, ,LNGA PA
GTER GYI BUM PA THOGS MA, ,DRUG PA PO TIS 'GRO LA CHOS STON,
,PHYAG 'TSAL GSER MDOG CAN GYI SGROL MA, ,SNA TSOGS PADMA ZLA

BA'I GDAN LA, ,RDO RJE SKYIL KRUNG SHIN TU MDZES BRJID, ,PHYAG
BCU PHA ROL PHYIN BCU DAG MA, ,PHYAG 'TSAL DANG PO THUGS KAR
PHRENG 'DZIN, ,GNYIS PA NA NI SHES RAB RAL GRI, ,GSUM PA MDA'
'PHEN NYON MONGS 'BIGS MA, ,BZHI PA RDO RJE LNGA PA DBYU GU,
,PHYAG 'TSAL

@35B G-YON GYIS DAR DBYANGS RAB BSNAMS, ,GNYIS PA ZHAGS PA GSUM
PA PADMA, ,BZHI PA'I PHYAG GIS DRIL BU DKROL MA, ,LNGA PA NA NI
SNYING RJE'I GZHU THOGS, ,PHYAG 'TSAL GTZUG TOR RGYAL BA'I SGROL
MA, ,CHU SKYES PADMA SER PO'I STENG DU, ,ZAG MED BDE RGYAS ZLA
BA'I GDAN

STENG; ,SEMS DPA'I SKYIL KRUNG BRTAN BAR BZHUGS MA, ,PHYAG 'TSAL
DGE MA GSER GYI MDOG CAN, ,THUGS RJE'I RANG BZHIN 'GRO LA RAB
BRTZE, ,ZHAL GCIG PHYAG BZHI BDUD BZHI 'JOMS MA, ,G-YAS KYI DANG
POS DNGOS GRUB MCHOG STZOL, ,PHYAG 'TSAL RGYUN MI

'CHAD PA'I BSAM GTAN, ,GNYIS PA NA NI PHRENG BA 'DZIN MA, ,G-YON
GYI DANG PO PHYAG MTSAN GUNDHE, ,GNYIS PA RIN CHEN DBYU GU BSNAMS
MA, ,PHYAG 'TSAL H'Um SGRA SGROGS PA'I SGROL MA, ,DRI MED ZLA
BA'I GDAN GYI STENG NA, ,NYON MONGS SKYON BRAL DAG PA'I SKU MDOG
,BCOM

G-YA' BRAL GSER GYI MDANGS LDAN, ,PHYAG 'TSAL DPA' MO SHES RAB
BDAG NYID, ,THUGS RJES 'KHOR BA ZHE LA MNAN NAS, ,MA RUNGS 'DUL
PHYIR H'Um GI SGRA SGROGS, ,DUG GSUM SRID PA'I G-YUL LAS RGYAL
MA, ,PHYAG 'TSAL BDEN GNYIS DAG PA'I PHYAG RGYA, ,'GRO

RNAMS THUGS RJES RAB TU BZUNG PHYIR, ,G-YAS PA'I PHYAG GIS MCHOG
SBYIN MDZAD CING, ,G-YON PAS PADMA SER PO 'DZIN MA, ,PHYAG 'TSAL
RNAM PAR RGYAL BA'I SGROL MA, ,CHU SKYES PADMA DMAR PO'I STENG
DU, ,GTI MUG DAG PHYIR NYI MA'I GDAN STENG, ,SEMS DPA'I SKYIL

KRUNG 'GRO LA GZIGS MA, ,PHYAG 'TSAL LHA DANG DRANG SRONG RNAMS
KYIS, ,KHYOD ZHABS PADMO SPYI BOR BLANGS NAS, ,THUGS RJE CHE
MNGA' KHYOD LA RAB BSTOD, ,'GRO BA KUN GYI RE GNAS GYUR MA,
,PHYAG 'TSAL PADMA R'A GA'I MDANGS LDAN, ,PHYAG BZHI G-YAS KYI
DANG PO NYID NA, ,RDO RJE

'PHYAR ZHING DE 'OG RAL GRI, ,G-YON GYIS SDIGS MDZUB ZHAGS PA
BSNAMS MA, ,PHYAG 'TSAL RGOL BA 'JOMS PA'I SGROL MA, ,PADMA SER
DANG NYI MA'I GDAN LA, ,DPA' BA'I STANG STABS 'GYING BAG G-YON
BRKYANG, ,TSAM RNGAM NAG MO KHROS PA'I BZHIN 'PHYAR, ,PHYAG

@36A *, ,'TSAL NA BZA' GSER MDOG GOS GYON, ,DBU SKRA GYEN BRDZES
LTOS 'GROS BRGYAN MA, ,RIN CHEN COD PAN MKHA' LA RAB 'PHYAR,
,PHYAG ZHABS RIN CHEN GDU BUS BRGYAN MA, ,PHYAG 'TSAL PHYAG BZHI
G-YAS KYI DANG PO, ,'KHOR LO 'DZIN CING GNYIS

PA RAL GRI, ,SKYE GNAS STENG DU ZHAGS PA BSNAMS NAS, ,G-YON GYI
THAMS SDIGS MDZUB RAB GDENGS, ,PHYAG 'TSAL DBANG MCHOG STER BA'I
SGROL MA, ,NYI MA PADMA DKAR PO'I STENG DU, ,GDUG PA 'DUL PHYIR
CHU SRIN GDAN STENG, ,SKYIL KRUNG PHYED MA GSER GYI MDOG CAN, ,

PHYAG 'TSAL KHROS PA'I GNYER MA DANG LDAN, ,BRJID PA'I SKU MDOG
ZHAL GCIG PHYAG BZHI, ,G-YAS NA MYA NGAN MED PA'I YAL GA ,GNYIS
PA RIN CHEN BSNAMS SHING MCHOG STZOL, ,PHYAG 'TSAL G-YON GYI DANG
PO PADMA, ,NYON MONGS SKYON GYIS MA GOS PHYIR BSNAMS, ,G-YON

GYI THAMS BUM PA LEGS THOGS, ,'GRO BA KUN LA DBANG MCHOG STER MA,
,PHYAG 'TSAL SENG LDENG NAGS KYI SGROL MA, ,YI GE T'Am LAS
'KHRUNGS PA'I LHA MO, ,CHOS KYI DBYINGS KYI YE SHES MTSON PA'I,
,SKRA 'KHYIL ME TOG GIS BRGYAN MDZES MA, ,PHYAG 'TSAL G-YAS

BRKYANG ZHABS LA G-YON PAS, ,THABS DANG SHES RAB MI 'BRAL 'KHRIL
BAS, ,PADMA ZLA BA'I STENG NA BZHUGS MA, ,ZHAL GCIG PHYAG GNYIS
ZHI BA'I GZUGS CAN, ,PHYAG 'TSAL G-YAS PAS 'GRO LA MCHOG STZOL,
,G-YON NA AUTPALA RGYAN RNAMS YONGS RDZOGS, ,SNGO

LJANG 'GYING BAG RAS MA'I MDOG CAN, ,GZHON NU SPYAN YANGS NU MA
RGYAS MA, ,PHYAG 'TSAL MYA NGAN SEL BA'I SGROL MA, ,MA CHAGS
PADMA DMAR PO'I STENG DU, ,ZLA BA'I DKYIL 'KHOR ZHABS KYIS MNAN
TE, ,ROL PA'I 'DUG STANGS 'GYING BAG MDZES MA, ,PHYAG 'TSAL 'JIG

RTEN DBANG DU MDZAD MA, ,SKU MDOG PADMA R'A GA LTAR DMAR, ,BZHAD
PA'I GAD RGYANGS TUTT'A RA YIS, ,'GRO BA'I NYON MONGS MA LUS SEL
MA, ,PHYAG 'TSAL ZHAL GCIG PHYAG BZHIS BDUD 'DUL, ,DANG PO GNYIS
NI SPYI BOR THAL SBYAR, ,G-YAS 'OG RAL GRI PHYAG RGYA DANG LDAN,,

@36B G-YON NA MYA NGAN MED PA'I YAL GA ,PHYAG 'TSAL 'GRO BA 'GUGS
PA'I SGROL MA, ,GZI BRJID PHUNG PO NYI MA'I STENG NA, ,PADMA'I
GDAN LA ROL BAS G-YAS BRKYANG, ,'GYING BAG NAG MO DBANG GI LAS
MDZAD, ,PHYAG 'TSAL DPA' MO G-YAD KYI CHA BYAD, ,MTSAN MO SPRIN
RUM MUN PA'I

MDOG CAN, ,SHIN TU 'JIGS RUNG BDUD DPUNG ZIL GNON, ,NOR GYI CHAR
'BEBS PHONGS PA SEL MA, ,PHYAG 'TSAL YI GE H'Um GI SBYOR BAS,
,PHYOGS MTSAMS RNAMS NAS GZA' CHEN BRGYAD 'GUGS, ,ZHAL GCIG PHYAG
GNYIS G-YAS PA LCAGS KYU, ,G-YON PAS

ROL PA'I ZHAGS PA BSNAMS MA, ,PHYAG 'TSAL BKRA SHIS STER BA'I
SGROL MA, ,SNA TSOGS PADMA ZLA BA'I GDAN LA, ,RDO RJE SKYIL KRUNG
GSER GYI MDANGS LDAN, ,ZHAL GCIG PHYAG BRGYAD ZLA TSES BRGYAN MA,
,PHYAG 'CHAL G-YAS KYI DANG PO RTZE GSUM, ,GNYIS PA NA NI THUGS

RJE'I LCAGS KYU, ,GSUM PA RDO RJES BDUD KYI DPUNG 'JOMS, ,BZHI PA
SHES RAB RAL GRI BSNAMS MA, ,PHYAG 'TSAL G-YON GYI DANG PO NOR
BU, ,LONGS SPYOD SPEL PHYIR THUGS KAR BSNAMS NAS, ,'GRO BA KUN LA
BKRA SHIS STER MA, ,GNYIS PA LCAGS KYU GSUM PA

DBYU GU, ,BZHI PA NOR GYI BUM PA BSNAMS MA, ,PHYAG 'TSAL SMIN PAR
BYED PA'I SGROL MA, ,BSKAL PA'I ME LTAR 'BAR BA'I DBUS SU, ,NYI
MA PADMA DMAR PO'I GDAN LA, ,BZHENGS PA'I 'DOR STABS G-YAS
BRKYANG G-YON BSKUM, ,PHYAG 'TSAL SKU MCHOG SHIN TU MI

BZAD; ,PADMA R'A GA LTA BUR DMAR ZHING, ,DPA' BA'I CHA BYAD ZHAL
GCIG PHYAG BZHI, ,DRAG MO CHEN MO DGRA DPUNG 'JOMS MA, ,PHYAG
'TSAL G-YAS KYI DANG PO RAL GRI, ,GNYIS PA MDA' YIS NYON MONGS
'BIGS MA, ,G-YON PA 'KHOR LO GNYIS PA GZHU

THOGS, ,MCHU DANG SMIN MA KHRO GNYER GYEN ZLOG ,PHYAG 'TSAL KHRO
GNYER G-YO BA'I SGROL MA, ,NYI MA PADMA DMAR PO'I GDAN LA, ,G-YAS
BRKYANG GAR GYIS MI RO MNAN NAS, ,SKU MDOG NAG MO 'JIGS GZUGS
LDAN MA, ,PHYAG 'TSAL ZHAL DANG SMIN MA RAB BSDUS, ,

@37A *, ,G-YAS DKAR G-YON DMAR KHRO GNYER DANG LDAN, ,DMAR BA'I
SPYAN GSUM SDANG MIG RAB BGRAD, ,MI YI RGYU MA ZHAL DU GSOL MA,
,PHYAG 'TSAL SBRUL DANG STAG GI GOS GSOL, ,THOD PA'I COD PA NA
MGO BO'I DO SHAL, ,RAL GRI DBYU GU LCAGS KYU

BSNAMS NAS, ,G-YON PA MGO THOD ZHAGS PA 'DZIN MA, ,PHYAG 'TSAL
DGE LEGS ZHI BA'I SGROL MA, ,PADMA DKAR PO ZLA BA'I GDAN LA, ,RDO
RJE'I SKYIL KRUNG ZLA BA'I MDOG CAN, ,ZHAL GCIG PHYAG DRUG SDIG
PA 'JOMS MA, ,PHYAG 'TSAL DON RTOGS G-YAS KYI DANG PO, ,

RGYAL BA'I SPYOD YUL THUGS KAR PHRENG 'DZIN, ,GNYIS PA NA NI LEGS
PA'I PHYAG RGYA, ,GSUM PA'I PHYAG GIS DBYU GU 'DZIN MA, ,PHYAG
'TSAL G-YON GYI DANG PO PADMA, ,GNYIS PA NA NI RIL BA SPYI BLUGS,
,GSUM PA 'DAB RGYAS AUTPALA STENG DU, ,'GRO BA'I LAM STON PO

TI BSNAMS MA, ,PHYAG 'TSAL CHAGS PA 'JOMS PA'I SGROL MA, ,PADMA
DMAR PO NYI MA'I GDAN LA, ,SPROS MED SEMS DPA'I SKYIL KRUNG MDZES
BRJID, ,ZHAL GCIG SPYAN GSUM BYI RU'I MDOG CAN, ,PHYAG 'TSAL H'Um
GI RIG PA DANG LDAN, ,THABS DANG SHES RAB 'BREL PA'I

PHYAG GNYIS, ,G-YAS BAS RTZE GSUM THUGS KAR BSNAMS NAS, ,DGRA YI
LUS LA RAB TU BSNUN MA, ,PHYAG 'TSAL G-YON PAS SDIGS MDZUB RAB
'PHYAR, ,SNYING PO 'BRAS BUR BCAS PA'I SHING 'DZIN, ,THUGS KYI
SNYING PO YI GE BCU PAS, ,DGOS PA'I DNGOS GRUB MA

LUS 'BYUNG MA, ,PHYAG 'TSAL BDE BA SGRUB PA'I SGROL MA, ,PADMA
DKAR PO 'BAR BA'I STENG DU, ,ZLA BA'I DKYIL 'KHOR NYI MA'I GDAN
LA, ,SEMS DPA'I SKYIL KRUNG DPA' BAR BZHUGS MA, ,PHYAG 'TSAL BDE
BA'I SKU MDOG DMAR SER, ,ZHAL GCIG PHYAG GNYIS H'Um GI PHRIN

LAS; ,'JIG RTEN GSUM PO DBANG DU BSDUS NAS, ,BDE BA THAMS CAD
GRUB PAR MDZAD MA, ,PHYAG 'TSAL THOGS MED NAM MKHA'I LUS CAN,
,PHYAG GNYIS THUGS KAR 'DZIN PA'I PHYAG RGYA, ,ZLA BA'I DKYIL
'KHOR RAB TU BSNAMS NAS, ,RIN CHEN DU MA'I RGYAN GYIS MDZES

@37B MA; ,PHYAG 'TSAL RNAM PAR RGYAL BA'I SGROL MA, ,PADMA DKAR
PO'I STENG GI ZLA BA'I, ,DKYIL 'KHOR DBUS NA 'DAB PA ZANGS NGANG
PA'I, ,STENG DU SEMS DPA'I SKYIL KRUNG BZHUGS MA, ,PHYAG 'TSAL
ZAG MED BDE CHEN RAB RGYAS, ,SKU MDOG DKAR MO DUNG GI MDANGS
LDAN, ,ZHAL GCIG

PHYAG BZHI T'A RA GNYIS BRJOD, ,YI GE PHAt KYIS DUG RNAMS SEL MA,
,PHYAG 'TSAL DGA' BA'I PHYAG RGYA DANG LDAN, ,PHYAG GNYIS SPYI
BOR LCAGS KYU RAB 'DZIN, ,G-YAS 'OG MCHOG SBYIN G-YON GYI GNYIS
PA, ,AUTPALA STENG DU PO TI BSNAMS MA, ,PHYAG 'TSAL SDUG

BSNGAL SREG BYED SGROL MA, ,PAD DKAR ZLA BA'I DKYIL 'KHOR DBUS
NA, ,BDE BA'I STAN LA SEMS DPA'I SKYIL KRUNG, ,CUNG ZAD G-YAS
BRKYANG BAR NI BZHUGS MA, ,PHYAG 'TSAL DKAR MO DUNG GI MDANGS
LDAN, ,SNA TSOGS DKAR DMAR 'OD ZER PHRENG BAS, ,'GYING BAG

SKU LA RAB TU BRGYAN NAS, ,'GRO BA'I NYON MONGS MA LUS SEL MA,
,PHYAG 'TSAL BDEN GNYIS DAG PA'I PHYAG RGYA, ,PHYAG GNYIS THUGS
KAR ME THAB BSNAMS NAS, ,SDUG BSNGAL MA LUS BSREG PAR MDZAD CING,
,'GRO RNAMS THAR PA'I LAM LA 'GOD MA, ,PHYAG 'TSAL

DNGOS GRUB 'BYUNG BA'I SGROL MA, ,SKU MDOG DMAR SER LAS KYI RIGS
MTSON, ,PADMA DKAR PO STENG GI ZLA BA'I, ,DKYIL NA SEMS DPA'I
SKYIL KRUNG BZHUGS MA, ,PHYAG 'TSAL DPAL MO ZHAL GCIG PHYAG
GNYIS, ,THABS DANG SHES RAB 'BREL BA'I PHYAG RGYA, ,THUGS KAR

GSER GYI BUM PA BSNAMS MA, ,DNGOS GRUB MA LUS PAR NI STER MA,
,PHYAG 'TSAL BUM PA BZANG DANG NOR BU, ,'DOD 'JO'I BA DANG DPAG
BSAM SHING CHEN, ,KHYOD ZHABS DRAN PAS 'DOD DGU 'BYUNG 'GYUR,
,GANG LA CI 'DOD RE BA SKONG MA, ,PHYAG 'TSAL YONGS SU RDZOGS

BYED SGROL MA, ,HA LAS SKYES PA'I KHYU MCHOG STENG DU, ,PADMA ZLA
BA'I DKYIL 'KHOR GDAN LA, ,PHYED SKYIL ROL PA'I 'DUG STANGS MDZES
BRJID, ,PHYAG 'TSAL DKAR MO ZHAL GCIG SPYAN GSUM, ,RNAM PAR THAR
PA'I SGO GSUM GZIGS MA, ,ZHE SDANG MA SPANGS GNAS SU

@38A *, ,DAG PHYIR, ,DUR KHROD STAG GI SHAM THABS BCINGS MA,
,PHYAG 'TSAL G-YAS PAS MU TIG PHRENG 'DZIN, ,THUGS RJE MI BZAD
RAB TU KHROS PAS, ,G-YON PA'I PHYAG NA RTZE GSUM MDUNG THOGS,
,DUG GSUM 'KHOR BA'I RGYU LA BSNUN MA, ,ZLA BA YAR NGO'I TSES

BRGYAD DAG LA, ,GANG GIS RNAM DAG GTZUG GI NOR BU, ,BSTOD BA'I
RGYAL PO BLO YIS, ,SLAN GRANGS NYI SHUG RTZA GCIG BRJOD NA,
,RGYAL PO SBRUL DANG SRIN PO MI RGOD, ,ME DANG CHU DANG STAG DANG
SENG GE ,'JIGS PA CHEN PO BRGYAD LAS GROL 'GYUR, ,MU GE NAD DANG

'BYUNG POS 'TSE BA, ,SDUG BSNGAL YID MI BDE LAS GROL 'GYUR, ,SDIG
PA CHEN PO RNAMS DANG SKAL NGAN, ,'KHRUG DANG 'THAB RTZOD NYES PA
MI 'BYUNG, ,NYON MONGS MYA NGAN GDUNG BA RNAMS SEL, ,SA 'OG GTER
DANG MIG SMAN RI LU, ,RKANG MGYOGS LA SOGS DNGOS

GRUB BRGYAD THOB, ,SKU DANG GSUNG DANG THUGS KYI DBANG PHYUG
,RDZU 'PHRUL KUN 'GRO GNAS LA SOGS PA'I, ,DBANG PHYUG LAS LA DKA'
BA MA YIN, ,BDAG POR BYED DANG DGA' MGUR BSGRUB PA'I, ,'DOD DGU
'BYUNG BA'I DNGOS GRUB 'GRUB PA, ,DE BZHIN YON TAN BRGYAD KYANG

THOB 'GYUR, ,YID BZHIN NOR BU DPAG BSAM SHING DANG, ,DPAL LDAN
'DOD 'JO'I BA DANG BUM MCHOG ,BDE BA DANG BCAS NOR RNAMS 'GRUB
'GYUR, ,MTSAN MO RGYU DANG LTO 'PHYE 'BYUNG PO, ,SHA ZA'I TSOGS
KYIS GLAGS RNYED MI 'GYUR, ,TSANGS PA KHYAB 'JUG DBANG PHYUG CHEN

PO; ,'JIG RTEN GSUM GYI BDAG PO RNAMS KYIS, ,DGOS PA'I DON RNAMS
'GRUB PAR MDZAD CING, ,BAR DU GCOD PA RNAMS NI SEL 'GYUR, ,GANG
DU TSE YI 'DU BYED BTANG DUS, ,BDE BA CAN GYI ZHING DU SKYE
'GYUR, ,DNGOS GRUB 'BYUNG GNAS RJE BTZUN SGROL MA'I, ,LHA MCHOG

RNAMS LA BDAG GIS BSTOD PAS, ,DGE BA DRI MED ZLA BA RGYAS 'DRA'I,
,'OD LTAR DKAR BA THOB PA DES NI, ,'JIG RTEN RTZOD PA'I SKYON
BRAL RDZOGS PA'I, ,SANGS RGYAS THOB NAS SEMS CAN RNAMS LA, ,BDE
CHEN CHAR PA 'BEBS PAR SHOG CIG ,SGROL MA MNGON PAR 'BYUNG

@38B BA'I LE'U BDUN CU RTZA GNYIS PA, RNAL 'BYOR BLA NA MED PA'I
RGYUD KYI NANG NAS, LHA'I RNAM GRANGS BSTAN PA'I LE'U BCU GSUM
PA, BCOM LDAN 'DAS SH'AKYA THUB PAS GSUNGS PA DANG MTHUN PAR, LHA
MO SGROL MA NYI SHU RTZA GCIG LA BSTOD PA RNAM DAG GTZUG GI NOR
BU ZHES BYA BA,

SLOB DPON CHEN PO S'URYA GUPTA'I ZHABS KYIS MDZAD PA RDZOGS SO,,
,,RGYA GAR GYI MKHAN PO D'I PAm KA RA SHR'I DZNY'A NA DANG, BOD
KYI LO TZ'A BA RGYA BRTZON 'GRUS SENG GES MTHO LDING GSER GYI LHA
KHANG DU BSGYUR CING ZHUS TE GTAN LA PHAB,,