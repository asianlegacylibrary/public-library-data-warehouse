@187B #, ,RGYA GAR SKAD DU, SHR'I SA MANTA BHA DRA S'A DHA NA
BRiTTI, BOD SKAD DU, DPAL KUN DU BZANG PO'I SGRUB PA'I THABS KYI
'GREL PA, BCOM LDAN 'DAS 'JAM PA'I RDO RJE LA PHYAG 'TSAL LO,
,SLOB DPON RJE BTZUN SANGS RGYAS YE SHES KYIS DAM

PA RNAMS KYI SPYOD PA RJES SU BSGRUB PA'I PHYIR DANG POR BCOM
LDAN 'DAS 'JAM PA'I RDO RJE LA PHYAG 'TSAL BA RTZOM PAR BYED PA
YIN LA, DE'I DGOS PA YANG 'DI YIN TE, BSOD NAMS MNGON PAR 'PHEL
BA DANG, BGEGS NYE BAR ZHI BA DANG, 'CHAD PA PO DANG, NYAN PA

PO DAG GI BSHAD PA DANG, THOS PA PHUN SUM TSOGS PAR 'GYUR BA'O,
,PHYAG 'TSAL BA DE YANG YON TAN DAM PA GSAL BAR BRJOD PA'I SGO
NAS LUS DANG NGAG DANG YID KYIS PHYAG BYA BA'I TSUL YIN PAR BLTA
BAR BYA'O, ,DE LA YANG DAG PA'I YON TAN BRJOD PA NI BDAG GI

DON PHUN SUM TSOGS PA'I RGYU DANG BDAG GI DON PHUN SUM TSOGS PA
NYID DANG, GZHAN GYI DON PHUN SUM TSOGS PA'I RGYU DANG, GZHAN GYI
DON PHUN SUM TSOGS PA NYID YIN PAR BLTA BAR BYA'O, ,DE LA DPAL
LDAN ZHES BYA BA LA SOGS PA 'DI NI BCOM LDAN 'DAS 'JAM PA'I RDO
RJE LA PHYAG 'TSAL BA YIN TE, 'DIR

@188A *, ,YANG BCOM LDAN 'DAS KYI GZI BRJID KYI KHYAD PAR GYI SGO
NAS BCOM LDAN 'DAS KHYAD PAR DU GYUR PAR BLTA BAR BYA'O, ,DE YANG
SPYI'I DON NA 'DI YIN TE, BCOM LDAN 'DAS 'JAM DPAL GANG YIN PA DE
NI DPAL LA SOGS PA DANG LDAN PA'I GZI BRJID RNAMS

KYIS 'BAR ZHING MDZES LA BRGYAN PAR GYUR PA'I 'JAM DPAL DE LA
MCHOD PAR BYA BA'I PHYIR DE LA MNGON PAR PHYAG 'TSAL NAS DPAL
GSANG BA 'DUS PA'I MAN NGAG GIS BCOM LDAN 'DAS 'JAM DPAL BSGOM
PA'I CHO GA DANG PO'I SBYOR BA LA SOGS PA'I TSUL BSHAD PAR BYA'O
ZHES,

BCOM LDAN 'DAS SLOB DPON GYIS GSUNGS PA YIN NO, ,YAN LAG GI DON
YANG BRJOD PAR BYA STE, DPAL NI BSOD NAMS DANG YE SHES KYI TSOGS
KYI MTSAN NYID DE, DE GANG LA YOD PA'I GZI BRJID DANG LDAN PA DE
NI DPAL LDAN NO, ,'DIS NI BDAG GI DON PHUN SUM TSOGS

PA'I RGYU GSUNGS PA YIN TE, BSOD NAMS DANG YE SHES KYI TSOGS DAG
NI THAMS CAD MKHYEN PA'I YE SHES KYI RGYU YIN PA'I PHYIR RO, ,'DI
DAG GIS NI TSANGS PA LA SOGS PA YANG DGAR BA YIN TE, GAL TE NA
'JIG RTEN PA'I DPAL DON DU GNYER BA LA MNGON PAR ZHEN PA DAG 'DI
DAG

YIN PAR 'DZIN PAR BYED PAS DE'I PHYIR DPAL LDAN ZHES BYA BA LA
SOGS PA YIN TE, 'DI'I DPAL GYI SGRA NI BSOD NAMS DANG YE SHES KYI
TSOGS STON PA'I DON YIN PA'I PHYIR RO, ,MI SHES KUN SNGAGS ZHES
BYA BA LA, MI SHES PA KUN NI MA RIG PA MA LUS PA STE, DE SPANGS
PA NI BSAL

PA'O; ,DE YANG GZI BRJID GANG GIS MI SHES PA THAMS CAD SPANGS PA
DE NYID KYIS NA DRI MA MED PA'O, ,MI SHES PA KUN SPANGS PA YANG
YIN LA, DRI MA MED PA NYID KYANG YIN PAS NA, MI SHES KUN SPANGS
DRI MED GZI BRJID LDAN, ,ZHES BYA STE, 'DIS NI BDAG GI DON PHUN
SUM TSOGS PA

BSHAD PA YIN TE, GZI BRJID DRI MA MED PA NYID KYIS DRI MA MED PA
'DI THAMS CAD MKHYEN PA'I YE SHES DANG LDAN PAR NYE BAR MTSON PA
YIN PA'I PHYIR RO, ,DE LTAR NA 'DI DAG GIS NI NYAN THOS DANG RANG
SANGS RGYAS DAG LAS KYANG DGAR BA YIN TE, DPAG MED RIGS KYI SPRUL
PA RNAMS

@188B KYIS RAB BRGYAN ZHING, ,ZHES BYA BA LA, DPAG TU MED PA YANG
YIN LA RIGS KYANG YIN PAS DPAG MED RIGS TE, DE BZHIN GSHEGS PA LA
SOGS PA'I RIGS RNAMS YIN PAR BLTA BAR BYA LA, DE RNAMS KYI SPRUL
PA NI SPRUL PAR BYAS PA'O, ,DE NYID KYI RGYAN GANG LA

YOD PA DE NI, DPAG MED RIGS KYI SPRUL PA RNAMS KYIS RAB BRGYAN
ZHING, ,ZHES BYA BA'O, ,'DIS NI GZHAN GYI DON PHUN SUM TSOGS PA
GSUNGS PA YIN TE, GZHAN GYI DON GYI PHYIR SPRUL PA RNAMS RNAM PAR
'GYED PA'I PHYIR RO, ,'DI DAG GIS NI RNAL 'BYOR GONG MA'I

BLO RNAM PAR BSAL NAS RNAL 'BYOR BLA NA MED PA'I BLO LA GZHAG PAR
BYA BA'I PHYIR SHES RAB YAN LAG 'DUS PA ZHES BYA BA SMOS TE, SHES
RAB NI RANG GI NGO BOR SNANG BA'I RIG PA STE, GNYIS SU MED PA'I
YE SHES KYI RANG BZHIN YIN PAR BLTA BAR BYA LA, DE'I YAN LAG NI

SHES RAB YAN LAG GO, ,DER 'DUS PA NI SHES RAB YAN LAG 'DUS PA
STE, DES 'BAR ZHING RNAM PAR MDZES PAS NA SHES RAB YAN LAG 'DUS
PAS 'BAR ZHING RNAM PAR MDZES PA ZHES BYA'O, ,'DIS NI GZHAN GYI
DON PHUN SUM TSOGS PA'I RGYU GSUNGS PA YIN TE, SHES

RAB RNAM PAR DAG PA DANG LDAN PA RNAMS KYI GZI BRJID NI GZHAN GYI
DON GYI RGYUR GYUR PA'I PHYIR RO, ,'JAM PA NI MNYEN PA STE, THAMS
CAD KYIS NYE BAR LONGS SPYOD PA YIN PA'I PHYIR RO, ,DPAL NI BSOD
NAMS DANG YE SHES KYI MTSAN NYID CAN TE, DE GANG LA YOD PA DE LA

PHYAG 'TSAL LO ZHES BYA BA STE, BSHAD MA THAG PA'I GZI BRJID KYI
KHYAD PAR GYIS KHYAD PAR DU 'PHAGS PA'I 'JAM DPAL DE LA MNGON PAR
PHYAG 'TSAL BA STE, LUS DANG NGAG DANG YID KYIS PHYAG 'TSAL NAS
CHO GA BSHAD PAR BYA'O ZHES BYA BAR SBYAR RO, ,'DIS NI LUS DANG

NGAG DANG YID DANG LDAN PA'I PHYAG BYA BA GSUNGS PA YIN NO, ,DPAL
LDAN 'DUS PA'I GZHUNG LUGS ZHES BYA BA NI GZHUNG GZHAN DAG LAS
DGAR BA'O, ,DE LA 'DUS PA ZHES BYA BA'I SGRAS NI SANGS RGYAS
THAMS CAD KYI MTSAN NYID DANG LDAN PA'I PHYIR RDO RJE SEMS DPA'
YIN PAR BSHAD

@189A *, ,LA; DE STON PAR GYUR PA YIN PAS NA NYE BAR GDAGS PAS
GZHUNG LA YANG DE SKAD CES BYA STE, THA MI DAD PAR BSHAD PA'I
TSUL YIN PA'I PHYIR RO, ,BSHES GNYEN DAM PA YIS NI BSKUL PHYIR
ZHES BYA BA LA, BSHES GNYEN DAM PA NI DE BZHIN GSHEGS PA

RNAMS TE, DE LA BSKUL BA NI GSOL BA BTAB PAS DE'I BKA' THOB PA
STE, BSKUL BA 'DI NI NYE BAR GDAGS PAS BKA' THOB PA LA DE SKAD
BSHAD DO, ,BKA' THOB PA DES NA SPRO BAR BYAS PA'I NYE BAR GDAGS
PA'I DGOS PA DANG BDAG NYID RANG DGA' YONGS SU SNGAGS PA'I

DON TO, ,YANG NA DPAL LDAN 'DUS PA'I GZHUNG LUGS ZHES BYA BA NI
DPAL GSANG BA 'DUS PA'I MAN NGAG GIS SO, ,BSHES GNYEN DAM PA YIS
NI SKUL PHYIR SPRO BYA STE, ZHES BYA BA LA, BSHES GNYEN DAM PA NI
DGE BA'I BSHES GNYEN TE, SLOB DPON RNAMS DANG DE

BZHIN GSHEGS PA RNAMS SO, ,DE RNAMS LA BSKUL BA NI BSNYEN BKUR
BYAS PA STE, DES SPRO BAR BYA BA GANG YIN PA DE NI BDAG YIN NO,
,DE BAS NA BSHES GNYEN DAM PAS BSKUL BA'I PHYIR SPRO BAR BYAS TE
CHO GA BSHAD PAR BYA'O ZHES TSIGS SU BCAD PA GSUNGS PA 'DIS NI

GZHUNG RTZOM PA'I RGYU GSUNGS PA YIN NO, ,DA NI, BSTAN BCOS DAG
NI THAMS CAD DANG, ,LAS RNAMS CI YANG RUNG BA LA, ,JI SRID DGOS
PA MA SMRAS PA, ,DE SRID SU YANG 'DZIN MI 'GYUR, ,ZHES BYA BA'I
TSUL GYIS NI, BSTAN BCOS KYI DANG POR NYAN PA PO'I SKYE BO

RNAMS KYI 'JUG PA'I YAN LAG TU GYUR PA'I BRJOD PA DANG, DGOS PA
LA SOGS PA DAG BRJOD DGOS PAS 'GRO BA MA LUS DON NI PHUN SUM
TSOGS PA'I ZHES BYA BA LA SOGS PA GSUNGS PAS NI BRJOD PAR BYA BA
DANG, DGOS PA LA SOGS PA GSUNGS PA YIN NO, ,DE

YANG 'GRO BA RNAMS KYI DON YIN PAS NA 'GRO BA'I DON TE, MNGON PAR
MTHO BA DANG NGES PAR LEGS PA'I MTSAN NYID DO, ,DE'I PHUN SUM
TSOGS PA NI 'GRO BA MA LUS DON NI PHUN SUM TSOGS PA STE, 'GRO BA
MA LUS PA SANGS RGYAS NYID KYI MTHAR THUG PAR GYUR PA

@189B GANG YIN PA 'DI NI 'GRO BA MA LUS PA'I DON PHUN SUM TSOGS
PA'O, ,DE'I RGYUR GYUR PA NI BYED PA'I RGYUR GYUR PA'I CHO GA
GANG YIN PA STE, DE BSHAD PA'O, ,'DIS NI CHO GA'I BRJOD PAR BYA
BA DANG, DGOS PA GSUNGS PA YIN NO, ,CHO GA ZHES BYA BA'I SGRA NI
BRJOD PAR BYA BA YANG

GSUNGS PA YIN NO, ,'BREL PA STON PAR BYED PA'I SGRA NI MNGON SUM
DU MED MOD KYI, DE NI SHUGS KYIS GSUNGS BAR BLTA BAR BYA STE, DE
YANG 'DIR CHO GA NI BRJOD PAR BYA BA YIN LA, DE STON PAR BYED
PA'I GZHUNG NI BRJOD PA YIN TE, DE DAG KYANG BRJOD PA DANG, BRJOD

PAR BYA BA GNYIS THABS DANG THABS LAS BYUNG BA'I MTSAN NYID DU
'BREL PA YIN PAR 'DOD DO, ,'O NA BCOM LDAN 'DAS KYIS GSUNGS PA'I
GSUNG RAB KYI RIM PA NYID KYIS SAM, SLOB DPON GZHAN DAG GI MAN
NGAG GIS KYANG 'JAM PA'I RDO RJE BSGOM PA'I CHO GA SHES PAR

GYUR NA, GANG GI PHYIR GZHUNG 'DIS CHO GA BSHAD PAS CI ZHIG BYA
ZHE NA, DA NI SGRUB PA'I THABS 'DI'I DGOS PA BSTAN PA'I PHYIR,
DAL 'BYOR 'DI NI SHIN TU G-YO BA DANG, ,ZHES BYA BA LA SOGS PA
GSUNGS TE, DE YANG DAL BA'I 'BYOR PA NI DAL 'BYOR TE, DMYAL BA

LA SOGS PA MI KHOM PA BRGYAD LAS NGES PAR GROL BA'O, ,DE YANG MI
KHOM PA BRGYAD NI, LOG PAR LTA BA DANG, DMYAL BA DANG, YI DAGS
DANG, DUD 'GROR SKYE BA DANG, SANGS RGYAS KYI BKA' MI THOS PA
DANG, YUL MTHA' KHOB KYI SKYE BOR SKYES PA DANG, DBANG

PO BLUN ZHING LKUGS PAR GYUR PA DANG, LHA TSE RING POR SKYES PA
ZHES BYA BA MI KHOM PA BRGYAD PO STE DE DAG MED PA'O, ,DE NYID NI
'DIR MI BRTAN PAR GYUR PAS NA SHIN TU G-YO BA STE, MI RTAG PA
NYID KYIS NA, BDAG CAG RNAMS NI MI BRTAN PAR GNAS PA'I NGO BO
NYID DO ZHES GZHUNG

DU BYAS PA YIN NO, ,'JIG RTEN SKYE BO DAM PA PHRAD RNYED DKA',
,ZHES BYA BA LA, 'JIG RTEN NA SKYE BO DAM PA NI, DGE BA'I BSHES
GNYEN DANG, DPAL GSANG BA 'DUS PA YANG DAG PAR NYE BAR STON PAR
BYED PA RNAMS TE, DE DANG PHRAD PA NI SKYE BO DAM PAR DANG PHRAD
PA

@190A *, ,STE; DE YANG 'JIG RTEN SHIN TU RNYED PAR DKA' BA STE
SHIN TU YANG DKA' BAS RNYED PA YIN NO ZHES BYA BA'I DON TO, ,DE
NYID KYI PHYIR BCOM LDAN 'DAS KYIS, 'JIG RTEN DU NI KUN MKHYEN
RNAMS, ,'BYUNG 'GYUR YANG NI MI 'BYUNG STE, ,AU DUMWA RA'I ME

TOG BZHIN, ,BRGYA LAM NA NI RES 'GA' 'BYUNG, ,GSANG SNGAGS SPYOD
PA'I TSUL 'DI NI, ,GANG GIS 'GRO DON MNYAM MED PA, ,MYA NGAN MI
'DA' BYED PAR NUS, ,DE BAS KYANG NI RNYED PAR DKA', ,ZHES GSUNGS
TE, SNGAGS KYI TSUL 'BYUNG BA RNYED PAR DKA' BAS

NA; DE STON PAR BYED PA'I BLA MA RNAMS KYANG RNYED PAR DKA' BAR
STON TO, ,DE BAS SHES RAB THABS LA GZHOL BA YIS, ,YID LA BYED
PA'I MCHOG DE BSGRUB PAR BYA, ,ZHES BYA BA LA, GANG GI PHYIR,
,DAL 'BYOR 'DI NI SHIN TU G-YO BA DANG, ,'JIG RTEN SKYE BO DAM

PA PHRAD RNYED DKA', ,ZHES BYA BA YIN PAS, DE BAS NA, MDOR NA
SHES RAB DANG THABS LA GZHOL BAR BYED PA'I MCHOG 'DI NI BSGRUB
PAR BYA'O ZHES BYA BAR SBYAR RO, ,DE LA SHES RAB NI CHOS THAMS
CAD BDAG MED PA'I MTSAN NYID DO, ,THABS NI THUGS RJE CHEN PO'I
MTSAN

NYID DO, ,DE DAG LA GZHOL BA NI DER LHAG PAR GZHOL BA STE, SHES
RAB DANG THABS SU SON PA ZHES BYA BA'I DON TO, ,'DI LTA BU'I YID
LA BYED CING SEMS DPA'I MCHOG DE LEGS PAR BSGRUB PAR BYA'O, ,DE
YANG MDOR NA SHES RAB DANG THABS LA RAB TU GZHOL BA'I SEMS

KYI BYA BA NI SGRUB PA'I THABS 'DI'I DGOS PA YIN NO, ,DE LA
SNGAGS PA SNYING RJE'I STOBS KYIS NI, ,ZHES BYA BA NAS, BLO DANG
LDAN PAR RAB BSNGAGS MNYES PAR BYA, ,ZHES BYA BA'I BAR GYIS SGRUB
PA PO PHUN SUM TSOGS PA GSUNGS PA YIN TE, DE LA ZHES BYA BA NI

TSIG GI KHAB BSKANG BA'O, ,SNGAGS PA ZHES BYA BA NI CHOS THAMS
CAD YID LA BYED PAS NGAN 'GRO BA THAMS CAD LAS SKYOB PAS NA
SNGAGS TE, DE GANG LA YOD PA DE NI SNGAGS PA'O, ,SNYING RJE'I
STOBS KYIS NI, BYANG CHUB MCHOG TU SEMS NI BSKYED PA DANG, ,ZHES
BYA BA LA,

@190B SNYING RJE NI 'GRO BA MA LUS PA SDUG BSNGAL DANG BRAL BAR
'DOD PA'O, ,DE'I STOBS NI DE'I NUS PA STE, DES BYANG CHUB TU SEMS
BSKYED PA GANG YIN PA DE NI BYANG CHUB MCHOG TU SEMS BSKYED PAR
GYUR PA'O, ,GTONG BA LA SOGS YON TAN RNAMS KYIS BRGYAN, ,ZHES BYA

BA LA, GTONG BA LA SOGS ZHES BYA BA NI SBYIN PA LA SOGS PA'O, ,DE
NYID NI SANGS RGYAS RNAMS KYI RGYUR GYUR PA YIN PAS NA YON TAN
TE, SLOB CING GOMS PAR BYA BA YIN PAS NA GTONG BA LA SOGS PA NI
YON TAN YIN LA, DE NYID KYI RGYAN GANG LA YOD PA DE

NI; GTONG BA LA SOGS YON TAN RNAMS KYIS BRGYAN, ,ZHES BYA'O, ,ZAB
MO'I TSUL DAG LA NI LHAG PAR MOS, ,ZHES BYA BA LA, ZAB MO'I TSUL
NI SNGAGS KYI TSUL TE DE LA LHAG PAR MOS PA NI DE LA MNGON PAR
DAD PA'O, ,DPAL LDAN 'DUS PA'I ZHES

BYA BA LA SOGS PA LA BLA NA MED PA BSGRUB PAS NI, BLA NA MED PA'I
DKYIL 'KHOR LAS GSUNGS PA'I CHO GA NYID KYI DBANG BKUR BAR 'OS PA
YIN BAS NA DBANG BSKUR BA PHUN SUM TSOGS LDAN PA, ,ZHES BYA BA
NI, DPAL GSANG BA 'DUS PA'I RGYUD KYI MAN NGAG GI DKYIL 'KHOR GYI
CHO GA GANG YIN PA DES LEGS

GAS THOB CING RJES SU GNANG BA'O, ,YANG NA, DPAL LDAN 'DUS PA'I
DKYIL 'KHOR CHO GA YIS, ,RANG GI DBANG BSKUR PHUN SUM TSOGS LDAN
PA, ,ZHES BYA BA NI, DPAL GSANG BA 'DUS PA'I RGYUD KYI MAN NGAG
GI DKYIL 'KHOR GYI CHO GA GANG YIN PA DES LEGS

PAR DBANG BSKUR BA STE, DE'I PHUN SUM TSOGS PA NI RANG GI DBANG
BSKUR BA PHUN SUM TSOGS PA'O, ,DE DANG LDAN PA NI NYE BAR LDAN
PA'O, ,CHO GA BZHIN DU RJES GNANG THOB PA'I ZHES BYA BA LA, CHO
GA NI CHO GA'I RIM PA STE, GANG GI CHO GA BZHIN DU RJES SU GNANG

BA THOB PAR GYUR PA DE NI CHO GA BZHIN DU RJES SU GNANG BA THOB
PA STE, CHU DANG, COD PAN LA SOGS PA'I RIM GYIS RJES SU GNANG
BA'I BAR DU THOB PA'O, ,BLO DANG LDAN PAS RANG SNGAGS MNYES PAR
BYA, ,ZHES BYA BA LA, BLO DANG LDAN PA NI

@191A *, ,BLO GROS DANG LDAN PA STE, SGYU MA LTA BU'I DE KHO NA
NYID YONGS SU SHES PAS NA MKHAS PA'O, ,DE YANG RANG GI GSANG
SNGAGS BLA MA'I MAN NGAG GI RIM PAS JI LTA BA BZHIN DU BSGOM PA
ZHES PA'O, ,RANG SNGAGS NI RANG GI MNYES PAR BYA BA'I LHA'I GSANG
SNGAGS SO,,

DE'I MNYES PAR BYA BA NI BSGOM PA LA SOGS PA STE, DE DAG GIS NI
SGRUB PA PO'I PHUN SUM TSOGS PA BSHAD PAR MDZAD PA YIN NO, ,DA NI
GNAS PHUN SUM TSOGS PA BSTAN PA'I PHYIR, LA LAR ZHES BYA BA LA
SOGS PA GSUNGS TE, LA LAR ZHES BYA BA NI MING MA BSTAN

PAR 'OG NAS BSHAD PA'I YON TAN DANG LDAN PA'I RI BOR BCOM LDAN
'DAS 'JAM PA'I DBYANGS ZHES BYA BA RAB TU BSGRUB PAR BYA'O ZHES
BYA BAR SBYAR RO, ,DRI MED CHU NI PHUN TSOGS SHING, ,SHING MCHOG
MDZES PAS RNAM BRGYAN PA'I, ,ZHES BYA BA LA, DRI MA MED

PA YANG YIN LA, CHU YANG YIN PAS NA DRI MED CHU STE, DE RNAMS KYI
PHUN SUM TSOGS PA NI DRI MA MED PA'I CHU PHUN SUM TSOGS PA'O,
,SHING RNAMS KYI MCHOG NI SHING MCHOG STE, PA NA SA DANG AA MRA
LA SOGS PA'O, ,DE RNAMS KYIS MDZES PA NI, PHRENG GIS RNAM

PAR BRGYAN PA STE, ,DE BAS NA, DRI MED CHU NI PHUN TSOGS SHING,
,SHING MCHOG MDZES PAS RNAM BRGYAN PA'O, ,ZHES PA'O, ,RI BO'I
PHYOGS GCIG TU ZHES BYA BA LA DRI MA MED PA'I CHU PHUN SUM TSOGS
PA DANG, SHING GI MCHOG RNAMS KYI SA MDZES PAR BYAS PA

DAG GIS RNAM PAR BRGYAN ZHING YID DU 'ONG BAR BYAS PA'I RI BO'I
PHYOGS GCIG TU BCOM LDAN 'DAS 'JAM PA'I DBYANGS TE, 'JAM ZHING
MNYEN PA'I DBYANGS DANG LDAN PA ZHES BYA BAR GRAGS PA GANG YIN PA
DE BSGRUB PAR BYA'O ZHES BYA BAR SBYAR TE, 'DI LTAR 'OG NAS

BSHAD PA'I RIM PAS RAB TU BSGRUB PAR BYA ZHING BSGOM PA'I RANG
BZHIN GYI SHES RAB KYIS MNGON SUM DU BYA'O ZHES BYA BA'I DON TO,
,DE LTAR GNAS PHUN SUM TSOGS PA BSHAD NAS, DA NI CHO GA GANG GIS
BCOM LDAN 'DAS MNGON SUM DU BYA BA'I CHO GA DE BSTAN PAR BYA

@191B BA'I PHYIR, DANG POR ZHES BYA BA LA SOGS PA GSUNGS TE, DANG
POR ZHES BYA BA NI, MTSAN MO'I BRGYAD CHA THUN PHYED DU JI LTA
BAR GYUR PA'AM, YANG NA DANG POR TE BSAM GTAN GYI THOG MAR SNYING
GAR ZLA BA'I DBUS SU M'Am RNAM PAR BKOD CING M'Am BSAMS LA, GDONG

LA SOGS PA DAG PAR BYA'O ZHES BYA BAR SBYAR RO, ,NANG PAR ZHES
BYA BA NI NANG PAR GYI THUN MTSAMS SO, ,NANG PAR ZHES BYA BA'I
NYE BAR MTSON PAS NYI MA PHYED LA SOGS PA'I THUN MTSAMS RNAMS SU
YANG DE BZHIN DU BYA'O, ,KHYAD PAR JI LTA BU'I M'Am RNAM PAR DGOD
CE NA, DRI

MED 'OD ZER RAB TU 'PHRO BA'I ZHES BYA BAR GSUNGS TE, GANG LAS
DRI MA MED PA'I 'OD ZER 'PHRO BA DE NI DRI MED 'OD ZER RAB TU
'PHRO BA'I M'Am MO, ,DE NYID CES BYA BA NI DE KHO NA NYID CES
MING DU GRAGS PA GANG YIN PA DE'I M'Am DE LA NI DE NYID CES PA'O,
,JI LTA BUR GYUR

PAS GDONG LA SOGS PA YANG DAG PAR BYA ZHE NA BRTZER LDAN PAS ZHES
BYA BA GSUNGS TE, GANG YANG SNGAR SNYING RJE'I STOBS KYIS NI ZHES
GSUNGS MOD KYI 'ON KYANG YANG GSUNGS PA NI 'DI GTZO BO YIN PAR
BSTAN PA'I PHYIR TE, 'GRO BA MA LUS GDON PA'I SEMS SU

BYA'O ZHES BYA BA'I DON TO, ,SNYING BRTZE BA DANG LDAN PA NI SDUG
BSNGAL GZHOM PA'I PHYIR THABS RNAMS LA MNGON PAR SBYOR TE, LKOG
TU GYUR PA'I THABS LAS BYUNG BA DE'I RGYUS DE BSHAD PA NI DKA' BA
YIN NO ZHES BYA BA'I TSUL LO, ,SGO LA SOGS PA YANG DAG DAG PAR
BYA,,

ZHES BYA BA LA, SGO NI RNAM PAR THAR PA'I SGO GSUM STE, STONG PA
NYID DANG MTSAN MA MED PA DANG SMON PA MED PA'I MTSAN NYID CAN
NO, ,DE LA SOGS PA NI DRAN PA NYE BAR GZHAG PA LA SOGS PA GANG
YIN PA DE DAG NI SGO LA SOGS PA YIN LA, DE NYID YANG DAG PAR

DAG PA NI SGO LA SOGS PA YANG DAG DAG PA STE, DANG PO'I SBYOR BA
LA SOGS PA'I DNGOS POR GYUR PAR BYAS NAS DE BSGOM PAR BYA'O ZHES
BYA BA'I DON TO, ,TZANDAN BZANG PO ZHES BYA BA LA SOGS PA LA,
TZANDAN BZANG PO LA SOGS PAS BYUGS PA'I BSAM GTAN GYI GNAS

@192A *, ,SU NANG TSANG CAN LA SOGS PA'I STAN LA 'DUG STE, SANGS
RGYAS RNAMS DMIGS NAS MCHOD PA SNGON DU 'GRO BA'I SDIG PA BSHAGS
PA LA SOGS PA BYA'O ZHES BYA BAR SBYAR RO, ,TZANDAN BZANG PO LA
SOGS KYIS BYUGS SHING, ZHES BYA BA NI TZANDAN BZANG

PO LA SOGS PAS BSGOS PA'O, ,DRI ZHIM ME TOG GCAL BKRAM MCHOG GI
CHA'I, ,ZHES BYA BA NI SHIN TU DRI ZHIM PA'I ME TOG RNAMS GCAL DU
BKRAM PA'I BSAM GTAN GYI GNAS GANG YIN PA DE NI DRI ZHIM ME TOG
GCAL DU BKRAM PA STE, DE DES MCHOG

CES BYA BA DAM PAR 'GYUR PA'I PHYOGS GANG YIN PA DE NI MCHOG GI
CHA STE, DRI ZHIM PA'I ME TOG GI GCAL BKRAM PA YANG YIN LA, MCHOG
GI CHA YANG YIN PAS NA DRI ZHIM ME TOG GCAL BKRAM MCHOG GI CHA
STE, BSAM GTAN GYI GNAS DER BDE BA'I STAN

LA 'DUG NAS DUS GSUM DU BZHUGS PA'I SANGS RGYAS RNAMS DMIGS PAR
BYA STE, DUS GSUM GYI SANGS RGYAS NI 'DAS PA DANG MA 'ONGS PA
DANG DA LTAR BZHUGS PA STE DE RNAMS DMIGS SHING 'DI LA BYAS NAS
SO, ,SNA TSOGS MCHOD PA'I SPRIN RNAMS NI, ,

DANG POR SPRO SOGS ZHES BYA BA LA SNA TSOGS MCHOD PA NI YI GE MAm
GYI 'OD ZER LAS SPRUL PA'I GZUGS RDO RJE LA SOGS PA'I LHA MO
RNAMS SO, ,DE RNAMS KYI SPRIN NI TSOGS TE, DE RNAMS DANG POR SPRO
BA'O, ,DE LA SOGS PA NI GANG BSTOD PA LA SOGS PA STE, DE LTA BU'I
SNA

TSOGS PA'I MCHOD PA'I SPRIN RNAMS DANG POR SPROS TE, DE NYID DANG
POR BYAS PA'I SDIG PA BSHAGS PA LA SOGS PA GANG YIN PA DE LA DE
SKAD CES BYA'O, ,BLO LDAN ZHES BYA BA NI SHES RAB DANG LDAN PA
STE, BSHAGS PAR BYA BA DANG BSHAGS PO DANG BSHAGS PA MI

DMIGS PA'I DON TE, DE DAG KYANG 'OG NAS BSHAD PA'I RIM PAS BYA
ZHING NYAMS SU BLANG BA'O, ,DGE BA RNAMS NI 'PHEL BAR BYA BA'I
PHYIR, ,ZHES BYA BA NI BSOD NAMS MNGON PAR 'PHEL BAR BYA BA'I
PHYIR RO, ,SDIG PA DAG NI BSHAGS PA LA SOGS BYA, ,ZHES BYA

@192B BA NI SDIG PA RNAMS JI LTA BA BZHIN DU BSHAGS PAR BYA'O,
,DA NI JI LTAR SDIG PA BSHAGS PA LA SOGS PA BYA BA DE BSTAN PAR
BYA BA'I PHYIR RO, ,GANG ZHIG CES BYA BA LA SOGS PA GSUNGS TE,
SRID PA'I CHU KLUNG NI SRID PA'I RGYUN TE, DER MA LUS PA'I KUN DU
RTOG PA DAG

GIS KUN DU BSAGS PA'I RNYOG PA GANG YIN PA DE RNAMS CHO GA BZHIN
DU BSHAGS PAR BGYI'O ZHES BYA BAR SBYAR RO, ,MA LUS PA YANG YIN
LA KUN DU RTOG PA YANG YIN PAS NA MA LUS KUN RTOG STE, BDAG DANG
BDAG GI LA SOGS PA'I KUN DU RTOG PA 'DOD CHAGS LA

SOGS PA'I NYON MONGS PA RNAMS KYI RGYUR GYUR PA'O, ,DES NA DE DAG
GIS BSAGS SHING NYE BAR BSDUS PAS NA MA LUS KUN RTOG GIS BSAGS
ZHES BYA'O, ,GANG DU ZHE NA, THOG MED SRID PA'I CHU KLUNG DU,
,ZHES BYA BA SMOS TE, SRID PA'I CHU KLUNG GANG YIN PA 'DI LA NI
THOG MA

YOD PA MA YIN PAS NA THOG MED DE, DE SKAD DU BCOM LDAN 'DAS KYIS
DGE SLONG DAG 'KHOR BA LA NI THOG MA MED DE, DE'I SNGON GYI MTHA'
MI SHES SO ZHES GSUNGS PA'I PHYIR RO, ,THUGS RJE CHER LDAN SPYAN
SNGAR DE DAG NI, ,CHO GA BZHIN DU THAMS CAD BSHAGS PAR BGYI, ,

ZHES BYA BA LA, THUGS RJE CHEN PO DANG LDAN PA'I SANGS RGYAS
RNAMS KYI SPYAN SNGAR TE, MDUN DU SNGAR BSHAD PA'I MTSAN NYID CAN
GYI RNYOG PA DE DAG NI CHO GA BZHIN DU ZHES BYA BA BSHAGS PAR BYA
BA DANG BSHAGS PA PO DANG, BSHAGS PA MI DMIGS PA'I TSUL GYIS
THAMS

CAD DE MA LUS PA BSHAGS PAR BGYI'O ZHES PA'O, ,SOGS PA'I SGRAS
BSTAN PA'I BSOD NAMS LA RJES SU YI RANG BA LA SOGS PA BRJOD PAR
BYA BA'I PHYIR, RDZOGS SANGS RGYAS DANG BYANG CHUB SEMS DPA'
DANG, ,'PHAGS PA GZHAN GYIS DGE BA GANG MDZAD PA, ,DE

DAG KUN LA YANG DAG YI RANG ZHING, ,BYANG CHUB TU NI YONGS SU
BSNGO BAR BGYI, ,ZHES BYA BA GSUNGS TE, DE LA RDZOGS PA'I SANGS
RGYAS NI DKYIL 'KHOR GYI BDAG PO'O, ,BYANG CHUB SEMS DPA' RNAMS
NI DKYIL 'KHOR BA'I LHA RNAMS SO, ,'PHAGS PA NI PHA ROL

@193A *, ,TU PHYIN PA'I TSUL GYIS SANGS RGYAS PA RNAMS SO, ,GZHAN
NI NYAN THOS DANG RANG SANGS RGYAS RNAMS SO, ,YANG NA RDZOGS PA'I
SANGS RGYAS NI SPYIR SANGS RGYAS BCOM LDAN 'DAS THAMS CAD DO,
,BYANG CHUB SEMS DPA' NI SA BCU LA RAB TU BZHUGS PA

RNAMS SO, ,'PHAGS PA NI NYAN THOS DANG RANG SANGS RGYAS RNAMS SO,
,GZHAN NI SANGS RGYAS DANG CHOS DANG DGE 'DUN LA MNGON PAR DAD
PA'I SEMS CAN RNAMS TE, DE RNAMS KYIS DGE BA GANG ZHIG MDZAD PA
DE DAG MA LUS PA KUN LA YANG DAG PAR SANGS RGYAS KYIS RJES

SU YI RANG BAS RJES SU YI RANG BAR BGYI'O ZHES SMOS PA'O, ,BYANG
CHUB TU NI YONGS SU BSNGO BAR BGYI, ,ZHES BYA BA LA 'DIR YANG
YANG DAG PA'I SGRA DANG SBYAR BAR BYA STE, YANG DAG CING PHYIN CI
MA LOG PA'I YONGS SU BSNGO BAS SANGS RGYAS RNAMS KYIS RJES SU
GNANG BAS

YONGS SU BSNGO BAR BGYI'O ZHES BYA BA'I DON TO, ,DA NI DKON MCHOG
GSUM LA SKYABS SU 'GRO BA BSTAN PAR BYA BA'I PHYIR YID KYI ROL PA
ZHES BYA BA LA SOGS PA GSUNGS TE, BDE BAR GSHEGS PA RNAMS LA
SKYABS SU MCHI'O ZHES BYA BAR SBYAR RO, ,JI LTA BU'I BDE

BAR GSHEGS PA RNAMS SHE NA, YID KYI ROL PA ZHES BYA BA LA SOGS PA
GSUNGS TE, YID KYANG YIN LA ROL PA YANG YIN PAS NA YID KYI ROL PA
STE, NYON MONGS PA THAMS CAD DANG BRAL BA'I PHYIR BYANG CHUB KYI
SEMS LA NI YID KYI ROL PA ZHES BYA'O, ,YID KYI ROL

PA DE NYID NI DRI MED ZLA BA STE, DRI MA MED PA'I ZLA BA DANG
CHOS MTHUN PAS NA DRI MED ZLA 'DRA STE, JI LTAR DRI MA MED PA'I
ZLA BA NI 'GRO BA MA LUS PA TSIM PAR BYED PA YIN LA, BYANG CHUB
KYI SEMS KYANG DE DANG 'DRA BA'I PHYIR YID KYI ROL PA DRI MED ZLA
'DRA ZHES PA LA, DES BSGRUBS PA NI

BSKYED PA YIN PAS NA, YID KYI ROL PA DRI MED ZLA 'DRAS BSGRUBS,
,ZHES BYA'O, ,SNYING RJE DAM PA NI THUGS RJE CHEN PO STE, DE
MTHA' YAS SHING TSAD MED PA'O, ,DE NYID NI THABS SU GYUR PA YANG
YIN PAS NA SNYING RJE DAM PA MTHA' YAS PA'I THABS ZHES BYA STE,
SNYING RJE

@193B DAM PA'I THABS DANG LDAN PAS BDAG DANG GZHAN GYI DON DU
GYUR PA'I PHYIR TE, YID KYI ROL PA DRI MED ZLA 'DRAS BSGRUBS PA
YANG YIN LA, SNYING RJE DAM PA MTHA' YAS PA'I THABS KYANG YIN PAS
NA, YID KYI ROL PA DRI MED ZLA 'DRAS BSGRUBS, ,SNYING RJE DAM PA
MTHA' YAS

PA YI THABS, ,ZHES BYA BA STE, THABS DANG SHES RAB KYI BDAG NYID
CAN ZHES BYA BA'I DON TO, ,RANG GI YID LA GNAS PAR GYUR PA YIN,
,ZHES BYA BA NI BDAG NYID KYI YID LA GNAS PA'I NGANG TSUL CAN
GANG YIN PA DE NI RANG GI YID LA GNAS PA'O, ,JI LTA BU ZHE NA,
RNAL

'BYOR PA'I YID LA GNAS PA STE, RANG GI SEMS LAS GZHAN YOD PA MA
YIN PAS RANG GI YID SEMS SO SOR SNANG BA ZHES BYA BA'I DON TO,
,RTAG TU ZHES BYA BA NI BYANG CHUB KYI SNYING PO'I MTHAR THUG
PA'I BAR DU STE, NYAN THOS KYI THEG PA LTAR JI SRID 'TSO BA'I BAR
DU NI MA

YIN PA'O, ,RTOG PA MA LUS PA ZHES BYA BA LA SOGS PA LA, 'DIR YANG
DAM PA'I CHOS LA SKYABS SU MCHI'O ZHES BYA BAR SBYAR RO, ,KHYAD
PAR JI LTA BU ZHIG CE NA, RTOG PA MA LUS PA LAS NGES GROL ZHING,
,ZHES BYA BA GSUNGS TE, GZUNG BA DANG 'DZIN PA DANG BDAG

DANG BDAG GI LA SOGS PA YANG DAG PA MA YIN PAS BSKYED PA'I RANG
BZHIN CAN GYI MTSAN NYID DANG LDAN PA'I KUN DU RTOG PA GANG YIN
PA 'DI LA MED CING NGES PAR GROL LA RNAM PAR SPANGS PAS NA, RTOG
PA MA LUS PA LAS NGES GROL ZHING, ,ZHES BYA STE, GNYIS SU MED
PA'I

YE SHES KYI RANG BZHIN ZHES BYA BA'I DON TO, ,DE GZHAN YANG KHYAD
PAR JI LTA BU ZHIG CE NA, SEMS DPA' DAM PA KUN GYI PHUN TSOGS
GZHI, ,ZHES BYA BA GSUNGS TE, SEMS DPA' YANG YIN LA DAM PA YANG
YIN PAS SEMS DPA' DAM PA STE, BYANG CHUB SEMS

DPA' CHEN PO RNAMS SO, ,DE RNAMS KYI YANG DAG PA'I PHUN SUM TSOGS
PA MA LUS PA SANGS RGYAS NYID KYI MTHAR THUG PA'I BAR GYI PHUN
SUM TSOGS PA'I GZHI YIN PAS NA, SEMS DPA' DAM PA KUN GYI PHUN SUM
TSOGS PA'I GZHI ZHES BYA'O, ,SEMS DPA' DAM PA

@194A *, ,KUN GYI PHUN SUM TSOGS PA'I GZHI GANG YIN PA DE NI,
DNGOS PO THAMS CAD RO GCIG NGO BO NYID, ,CES KYANG BYA STE, DNGOS
PO YANG YIN LA THAMS CAD KYANG YIN PAS DNGOS PO THAMS CAD DE, DE
RNAMS LA RO GCIG PA'I NGO BO NYID NI RNAM PA GCIG

PA'I RANG BZHIN TE, STONG PA NYID KYI MTSAN NYID CAN, ,ZHES BYA
BA'I DON TO, ,DE'I PHYIR DGONGS PA NGES PAR 'GREL PA LAS KYANG,
DON DAM DE NI THA DAD MA YIN TE, ,KUN DU RO GCIG MTSAN NYID SANGS
RGYAS GSUNGS, ,DE LA GANG DAG THA DAD KUN RTOG PA, ,DE DAG NGA

RGYAL GNAS PA RMONGS PA YIN, ,ZHES GSUNGS PA'I PHYIR RO, ,'CHING
BA RNAMS LAS ZHES BYA BA LA SOGS PA LA, BRTUL ZHUGS CAN GYI DBANG
PO'I TSOGS LA SKYABS SU MCHI'O ZHES BYA BAR SBYAR RO, ,KHYAD PAR
JI LTA BU ZHIG CE NA, 'CHING BA RNAMS LAS YANG DAG

GROL 'GYUR ZHING, ,ZHES BYA BA LA SOGS PA GSUNGS TE, 'DOD CHAGS
LA SOGS PA'I MTSAN NYID CAN GANG GIS 'DI LA 'CHING BAR GYUR PA
RNAMS LAS YANG DAG CING PHYIN CI MA LOG PA'I RNAM PA GROL ZHING
THAR PAR GYUR PA DE NI, 'CHING BA RNAMS LAS YANG DAG

GROL 'GYUR ZHING, ,ZHES BYA'O, ,YANG KHYAD PAR JI LTA BU ZHIG CE
NA, SNYING RJE MCHOG GIS BSKRUN PA'I DPAL DANG LDAN, ,ZHES BYA BA
GSUNGS TE, SNYING RJE MCHOG NI THUGS RJE CHEN PO STE, DE LA DMIGS
PAS BSKRUN PA'I DPAL BSOD NAMS DANG YE SHES KYI TSOGS

DANG LDAN PA'I SEMS DPA' GANG YIN PA DE LA DE SKAD CES BYA'O,
,GZHAN YANG KHYAD PAR JI LTA BU ZHIG CE NA, RAB TU DGA' SOGS SA
LA RAB ZHUGS PA, ,ZHES BYA BA GSUNGS TE, RAB TU DGA' BA NI BYANG
CHUB SEMS DPA'I SA RAB TU DGA' BA STE, DE NYID LA SOGS PA

NI DRI MA MED PA LA SOGS PA GANG YIN PA DE NI RAB TU DGA' SOGS
SO, ,DE RNAMS LA RAB TU ZHUGS PAS NA, RAB TU DGA' SOGS SA LA RAB
ZHUGS PA, ,ZHES BYA'O, ,BRTUL ZHUGS ZHES BYA BA NI THEG PA DMAN
PA LA ZHUGS PA RNAMS TE, DE RNAMS KYI NANG NA 'DI NI PHUL

@194B DU BYUNG BA YIN PAS NA BRTUL ZHUGS DBANG PO'O, ,DE RNAMS
KYI TSOGS NI BYANG CHUB SEMS DPA' BLA NA MED PA NYID BZUNG STE,
BLA NA MED PA'I RNAL 'BYOR PA RNAMS LA NI GZHAN DAG SKYOB PA'I
RGYU MED PA'I PHYIR RO, ,DA NI SMON PA BYANG CHUB KYI SEMS BSTAN
PAR BYA BA'I PHYIR BSAM DANG

ZHES BYA BA LA SOGS PA GSUNGS TE, SEMS BYANG CHUB TU BSKYED PAR
BGYI'O ZHES BYA BAR SBYAR RO, ,KHYAD PAR CI LTA BU ZHIG CE NA,
SGRIB PA KUN GYI BAG CHAGS YANG DAG 'BYIN, ,ZHES BYA BA GSUNGS
TE, SGRIB PA YANG YIN LA KUN KYANG YIN PAS NA SGRIB PA KUN TE,
SHES

BYA'I SGRIB PA LA SOGS PA SGRIB PA THAMS CAD DO, ,DE RNAMS KYI
BAG CHAGS NI SGRIB PA KUN GYI BAG CHAGS TE YID LA DE DANG 'DRA
BA'I RNAM PAR SHES PA SKYE DPAR NUS PA'O, ,DE 'BYIN PA'I DANG TSUL
GANG LA YOD PA'I SEMS DE NI, SGRIB BA KUN GYI BAG CHAGS YANG

DAG 'BYIN, ,ZHES BYA STE, DE BSKYED PAR BYA'O ZHES BYA BAR SBYAR
RO, ,GZHAN YANG KHYAD PAR JI LTA BU ZHE NA, LHAG PAR MOS PAS RNAM
PAR BRGYAN PA'I ZHES BYA BA GSUNGS TE, LHAG PAR MOS PA NI THAMS
CAD MKHYEN PA'I YE SHES MNGON PAR 'DOD PA LA LHAG PAR MOS

PA'O, ,DE NYID KYIS BRGYAN PA'I SEMS GANG YIN PA DE NI LHAG PAR
MOS PAS RNAM PAR BRGYAN PA'O, ,'DI'I DGOS PA NI G-YENG BA'I SEMS
KYIS SAM, GZHAN GYI NGOR BYANG CHUB TU SEMS BSKYED PA MA YIN GYI,
GZHAN DU NA YE SHES MNGON PAR 'DOD PA'O, ,DE JI

LTAR BSKYED PAR BYA ZHE NA, BSAM DANG RNAM PAR SMIN PA DAG GYUR
PAS, ,ZHES BYA BA GSUNGS TE, DE LA BSAM PA DAG PA NI 'GRO BA MA
LUS PA GDON PA'I SEMS SO, ,RNAM PAR SMIN PA DAG NI SEMS DE NYID
LAS PHYIS KYANG PHYIR MI LDOG CING, DE NYID KYIS 'GRO BA'I DON

GYI BYA BA BYED PA'I SMON PA'I MTSAN NYID CAN GYI BYANG CHUB KYI
SEMS BSKYED PAR BYA'O ZHES BYA BA'I DON TO, ,DA NI LAM GANG GIS
SMON LAM 'GRUB PAR 'GYUR PA'I LAM DE LA GNAS PAR BYA BA'I PHYIR,
BDER GSHEGS SRAS BCAS ZHES BYA BA LA SOGS PA GSUNGS TE, BDE

@195A *, ,BAR GSHEGS PA SRAS DANG BCAS PA'I LAM GCIG PU LA GNAS
PAR BGYI'O ZHES BYA BAR SBYAR RO, ,DE LA BDE BAR GSHEGS PA NI,
SANGS RGYAS BCOM LDAN 'DAS RNAMS SO, ,DE'I SRAS NI BYANG CHUB
SEMS DPA' RNAMS TE, SRAS DANG BCAS PAR

BZHUGS PAS NA SRAS BCAS SO, ,DE RNAMS KYI LAM GCIG PU NI BDE BAR
GSHEGS PA SRAS DANG BCAS PA'I LAM GNYIS PA MED PA GANG YIN PA DE
LA GNAS PAR BYA'O ZHES PA'O, ,DE YANG JI LTA BU ZHE NA, SBYIN
SOGS RNAM BCU DKAR PO'I YON TAN TSUL, ,ZHES BYA BA

GSUNGS TE, SBYIN PA LA SOGS PA NAS YE SHES KYI PHA ROL TU PHYIN
PA'I BAR DU RNAM PA BCU NI SBYIN SOGS RNAM BCU'O, ,DE NYID NI
GZUNG BA LA SOGS PA'I RNAM PAR RTOG PA MA LUS PA DANG BRAL BAS NA
DKAR PO'I YON TAN NO, ,DE NYID NI TSUL TE RANG BZHIN GANG LA YOD
PA DE NI,

SBYIN SOGS RNAM BCU DKAR PO'I YON TAN TSUL, ,ZHES BYA'O, ,LAM DE
LA JI LTAR GNAS PAR BYA ZHE NA, RDZOGS SANGS RGYAS BDAG MA LUS
NGO BO'I BLOS, ,ZHES BYA BA GSUNGS TE, ,YANG DAG PAR RDZOGS PA'I
SANGS RGYAS RNAMS KYI BDAG NYID NI RDZOGS SANGS RGYAS BDAG

STE; RDZOGS PA'I SANGS RGYAS KYI NGO BO NYID DKYIL 'KHOR GYI
'KHOR LO'I RANG BZHIN NO, ,DE NYID NI MA LUS PA STE, LHAG MA LUS
PA MED PA'I NGO BO NYID KYI LAM GANG YIN PA DE NI RDZOGS SANGS
RGYAS BDAG MA LUS NGO BO'O, ,DE'I BLO NI DKYIL 'KHOR GYI 'KHOR LO
LTA

BUS GNAS PAR BYA'O ZHES BYA BA'I DON TO, ,DA NI 'JUG PA BYANG
CHUB KYI SEMS BSTAN PAR BYA BA'I PHYIR SNYING RJES ZHES BYA BA LA
SOGS PA GSUNGS TE, SNYING RJES 'JIG RTEN MA LUS PA LA DMIGS NAS
BYANG CHUB KYI SEMS MNYAM PA NYID RNAM PAR BSGOMS NAS SNGAGS PAS
SNGAGS

LA LHAG PAR DBANG DU BYED PAR 'GYUR RO ZHES BYA BAR SBYAR RO,
,SANGS RGYAS NYIS BSGRUB PA LA NI SNYING RJE GTZO BO NYID DU
BSTAN PA DANG YANG DE RGYU NYID DU BSTAN PAR BYA BA'I PHYIR,
SNYING RJES ZHES BYA BA GSUNGS SO, ,'JIG RTEN 'DI NI ZHES BYA BA
NI RANG GI SEMS SNANG BA TZAM DU

@195B ZAD PA'I PHYIR RANG RIG PA'I MNGON SUM GYUR PA STE, DE YANG
GANG 'JIG RTEN ZHES BRTAGS PA 'DI NI RANG BZHIN GYIS 'OD GSAL BA
YIN TE, 'JIG RTEN THAMS CAD RANG GI SEMS DE NYID DE LTAR SNANG BA
LAS LOGS SHIG NA MED MOD KYI, DE LTAR NA YANG BDAG DANG BDAG GI
LA

SOGS PA'I LTA BA'I DRA BA DRUG CU RTZA BZHIS BCINGS PAS, NYA DANG
BYA LA SOGS PA BZHIN DU 'GRO BA RNAMS NI RANG DBANG MED PA'I TSUL
CAN YIN TE, DE BAS NA DE RNAMS LA SNYING RJE 'JUG PAR 'GYUR RO,
,YANG NA SNYING RJE STE THUGS RJE CHEN POS KHAMS GSUM PAR GTOGS

PA'I 'JIG RTEN 'DI DAG MA LUS PA NI LTA BA'I DRA BAS BCINGS LA
ZHES BYA STE, LTA BA NYID NI DRA BA YIN PAS NA LTA BA'I DRA BA
STE, BDAG DANG BDAG GI LA SOGS PA'I RNAM PAR RTOG PA'I BLO'O,
,DES BCINGS PA NI BSDAMS PA'O, ,YANG DAG BYANG CHUB SEMS NI
MNYAM

MED PA, ,ZHES BYA BA NI 'JUG PA BYANG CHUB KYI SEMS YIN PA'I
PHYIR RO, ,'OG NAS BSHAD PA'I YANG DAG PAR RDZOGS PA'I BYANG CHUB
KYI BDAG NYID CAN GYI SEMS NI YANG DAG BYANG CHUB KYI SEMS TE, DE
NI NYAN THOS DANG RANG SANGS RGYAS THAMS CAD DANG THUN MONG MA
YIN

PA'I PHYIR MNYAM PA MED PA'O, ,SNGAGS PAS CHO GA 'DIS NI BSDOM
PAR BYA, ,ZHES BYA BA NI, 'OG NAS BSHAD PA'I RIM PA'I CHO GA GANG
YIN PAS BYANG CHUB KYI SEMS RNAM PAR BSGOM PAR BYA'O, ,CHO GA DE
NYID BSTAN PAR BYA BA'I PHYIR NGO BO NYID DANG ZHES BYA BA LA
SOGS PA

GSUNGS TE, DNGOS PO MA LUS PA NI STONG PA NYID DO ZHES BYA BAR
SBYAR TE STONG PA NYID NI GNYIS SU ME DPA'I YE SHES KYI NGO BO
NYID DO, ,STONG PA ZHES BYA BA LA SOGS PA LA CI'I PHYIR STONG PA
ZHE BYA ZHE NA, NGO BO NYID DANG BRAL PHYIR ZHES BYA BA GSUNGS
TE, BYIS PA RNAMS KYIS

BRTAGS PA'I GZUGS BA DANG 'DZIN PA'I RNAM PAR BRAL BA YIN GYI,
RNAM PA THAMS CAD DU RANG BZHIN GYIS STONG PA NI MA YIN TE, GZHAN
DU NA DNGOS PO ZHES BYA BA DANG 'GAL BA'I PHYIR RO, ,DE LTAN YAN
GDON 'DIR BYA BA LA DNGOS PO ZHES BYA'O ZHE NA, GANG ZHIG RNAM PA
THAMS

@196A *, ,CAD DU MED PA DE LA NI DON GYI BYA BA 'GA' YANG MED
PA'I PHYIR RO, ,DE BZHIN RGYU DANG BRAL BAS ZHES BYA BA NI GZHAN
GYIS YONGS SU BRTAGS PA'I DBANG PHYUG LA SOGS PA'I RGYU DANG BRAL
BA YIN GYI RANG GI MTSAN NYID DANG BRAL BA NI MA YIN NO, ,YANG NA
RANG RIG

PA'I MNGON SUM GYI TSAD MA 'BA' ZHIG YIN GYI, RGYU RGYUR MED PAR
GYUR PA NI MI GZUNG STE, YOD PA MA YIN PA DAG KYANG RGYU DANG
BRAL BA'I PHYIR RO, ,YANG NA RGYU DANG BRAL BAS DE BZHIN DU MTSAN
MA MED PA YANG YIN TE, RGYU NI GZHAN GYIS YONGS SU BRTAGS PA STE,
DE'I

RGYU DANG DBANG PHYUG LA SOGS PA DANG BRAL ZHING MED PAS DNGOS PO
RNAMS MTSAN MA MED PA STE MTSAN MA YOD PA MA YIN PA'O, ,RTOG PA
DANG BRAL BA'I PHYIR SMON PA LAS NGES PAR GROL BA'O ZHES BYA BAR
SBYAR TE, RTOG PA NI BRTAGS PA STE, 'DI NI LHA'I 'GRO BA'AM,

KLU'I 'GRO BA'AM, 'DIR NI SDUG BSNGAL BA DANG, BDE BA RJES SU
MYONG BAR 'GYUR, ,ZHES BYA BA'I RNAM PA DE LTA BU'I RTOG PA RNAMS
DANG BRAL ZHING MED PAS SMON PA LAS NGES PAR GROL BA STE, 'GRO BA
DE DANG DER GZUGS DANG LONGS SPYOD DANG DBANG PHYUG LA SOGS PA
'DOD

PA'I RNAM PA NI SMON PA YIN LA, DE LAS NGES PAR GROL BA NI BRAL
BA STE, BDEN PA'I DNGOS PO LA BRTAG PAR BYA BA YIN NA BDEN PA'I
DNGOS PO DE'I RTOG PA DANG BRAL BAS STONG PA NYID DU BLTA BAR
BYA'O, ,YANG NA, ,RTOG PA RNAMS DANG BRAL BA'I PHYIR, ,ZHES BYA
BA NI SMON PA PO

DANG SMON LAM DANG, SMON PAR BYA BA 'DI LTA BU'O ZHES BYA BA'I
RTOG PA DANG BRAL BAS RTOG PA MED PA STE, SMON PA ZHES BYA BA NI
RDZAS KYI BYE BRAG TZAM DU ZAD KYI DON DAM PAR NI STONG PA NYID
KHO NA'I NANG DU 'DUS PA YIN NO, ,BYANG CHUB KYI SEMS BSGOM PA
'DI BRTAN PAR BYA BA'I PHYIR

SNGAGS KYIS BYIN GYIS BRLAB PA NI, AOm SHR'U N+YA T'A DZNY'A NA
BADZRA SVA BH'A WA A'ATMA KO&HAm, ZHES GSUNGS PA YIN TE, AOm
ZHES BYA BA NI THOG MAR GYUR PA DANG, MI 'JIGS PA DANG, DPAL DANG
LDAN PA NI YI GE AOm STE, AOm ZHES BYA BA NI KHAS LEN PA STE,
STONG PA NYID DO, ,

@196B DE NYID NI MI PHYED PAS NA RDO RJE'O, ,DE NYID NI RANG
BZHIN TE, DE'I NGO BO NYID NI BDAG YIN GYI, STONG PA NYID NI
GZHAN MA YIN LA STONG PA NYID LAS KYANG BDAG GZHAN MA YIN NO ZHES
BYA BA'O, ,DE 'OG CES BYA BA LA SOGS PA LA, DE'I 'OG TU ZHES BYA
BA BYANG CHUB KYI SEMS BYIN GYIS

BRLABS PA'I RJES THOGS LA, CHOS 'BYUNG BA ZHES BYA BA'I PHYAG
RGYA BSGOM PAR BYA'O ZHES PAR SBYAR RO, ,GANG DU BSGOM PAR BYA
ZHE NA, 'DI RJE BTZUN GYIS BCU GCIG PA LAS BSHAD PAS H'Um GIS RDO
RJER BYAS PA ZHES BYA BA GSUNGS TE NYI MA'I DKYIL 'KHOR LA GNAS
PA'I YI GE

H'Um YONGS SU GYUR PA LAS RDO RJE PHRA RAB KYI RANG BZHIN GYI
BDAG NYID CAN NAM, SNA TSOGS RDO RJE'I RANG BZHIN NYID DO, ,KUN
DU BZANG LAS BYUNG BAR ZHES BYA BA NI SRUNG BA'I 'KHOR LO LA GNAS
PA'I YI GE H'Um YONGS SU GYUR PA'I ZHES BYA BAS NI SRUNG BA'I
'KHOR LO NYE BAR STON TE

BDUD DANG BGEGS LA SOGS PA BZLOG PA'I PHYIR, DE NAS NYI MA'I
DKYIL 'KHOR LA GNAS PA'I YI GE H'Um LAS RDO RJE'I RANG BZHIN CAN
GYIS GZHI BSAM PAR BYA STE, PHRA RAB RE RE'I MTHAR SNA TSOGS RDO
RJE'I GZUGS SU BSGOM PAR BYA LA, DE'I NGOS KYI 'OD ZER RNAMS

LAS NGOS BZHIR RDO RJE'I RA BA DANG STENG GI 'OD ZER RNAMS LAS
RDO RJE'I BLA RE BSAM PAR BYA'O, ,DE LTA NA YANG GAL TE RANG GI
RNAM PAR RTOG PA'I STOBS KYIS BGEGS KYI DOGS PA 'BYUNG BAR 'GYUR
NA, DE'I TSE RDO RJE BLA RE'I PHYI ROL DU LAm LAS DBANG CHEN GYI
DKYIL 'KHOR ZUR BZHI

PA MTSAMS BZHIR RDO RJE RTZE GSUM PAS MTSAN PA KHA DOG SER PO
BSAM PAR BYA'O, ,DE'I PHYI ROL DU YAm LAS RLUNG GI DKYIL 'KHOR
GZHU LTA BU BA DAN GYIS MTSAN PA SNGON PO BSAM PAR BYA'O, ,DE'I
PHYI ROL DU RAm LAS BYUNG BA ME'I DKYIL 'KHOR GRU GSUM PA 'BAR BA
'PHRO BAR

SNANG BA BSAM PAR BYA STE, 'DI NI SPYI'I SRUNG BA'I 'KHOR LO'O,
,H'Um GIS RDO RJER BYAS PA'I SAR, ,ZHES BYA BA NI BGEGS MA LUS PA
NYE BAR ZHI BA'I RGYUR GYUR PA'I YI GE H'Um LAS SA GZHI RDO RJER
BYAS PA'O, ,KHYAD PAR JI LTA BU ZHIG CE NA, KUN DU BZANG LAS
BYUNG

@197A *, ,BAR ZHES BYA BAR GSUNGS TE KUN DU BZANG PO NI BCOM LDAN
'DAS RDO RJE SEMS DPA' STE, 'OG NAS BSHAD PA'I SKU MDOG DANG,
PHYAG MTSAN DANG, DBYIBS JI LTA BA BZHIN DU BLTA BAR BYA LA, KUN
DU BZANG PO DE LAS BYUNG BA NI SKYES PA GANG

YIN PA DE LA KUN DU BZANG LAS BYUNG BA ZHES BYA'O, ,JI LTA BU'I
GZUGS CAN ZHE NA, STON KA'I ZLA BA LTA BUR RAB DKAR BA, ,ZHES BYA
BA GSUNGS TE, JI LTAR STON KA'I ZLA BA NI RDUL DANG KHUG RNA'I
SKYON THAMS CAD DANG BRAL BAS SHIN TU MDZES TE, DE BZHIN DU KHA
DOG

DKAR PO'O, ,GZHAN YANG KHYAD PAR JI LTA BU ZHE NA, MTHA' YAS
PHYOGS NA GNAS PA'I SNA TSOGS 'OD, ,CES BYA BA GSUNGS TE, MTHA'
YAS PA YANG YIN LA, PHYOGS KYANG YIN PAS NA MTHA' YAS PHYOGS TE,
DE NA GNAS PA'I NGANG TSUL GANG YIN PA DE

NI MTHA' YAS PHYOGS NA GNAS PA ZHES BYA'O, ,SNA TSOGS NI KHA DOG
DU MA'O, ,'OD NI 'OD ZER GANG YIN PA STE, DE DANG LDAN PA'I CHOS
'BYUNG BA'I PHYAG RGYA GANG YIN PA DE LA DE SKAD CES BYA'O, ,GRU
GSUM GYEN DU GNAS PA ZHES BYA BA NI GYEN KAR GNAS SHING SKYE GNAS
KYI

GZUGS CAN NO, ,GZHAN YANG KHYAD PAR JI LTA BU ZHE NA, NANG GI NAM
MKHA'I RANG GI NGO BO RDO RE 'DZIN, ,ZHES BYA BA GSUNGS TE, NANG
ZHES BYA BA NANG NAM MKHA'I RANG GI NGO BO ZHES BYA BA NI KHONG
STONG STE, DE NYID NI STONG PA NYID KYI RANG BZHIN YIN PAS NA RDO
RJE STE DE 'DZIN

PAS NA NANG GI NI NAM MKHA'I RANG GI NGO BO RDO RJE 'DZIN ZHES
BYA'O, ,DBUS GNAS PA, PADMA DE NI SNA TSOGS RDO RJE MDZES, ,ZHES
BYA BA STE, DBUS NA GNAS PA YANG DE NYID YIN LA PADMA YANG DE
NYID YIN PAS DBUS GNAS PADMA STE, CHOS 'BYUNG BA'I PHYAG RGYA'I
DBUS

NA GNAS PA SNA TSOGS PA'I 'DAB MA CAN GYI PADMA'O, ,DER SNA TSOGS
RDO RJES MDZES PA NI DES BRGYAN ZHING MDZES PAR BSGOM PAR BYA'O
ZHES BYA BA'I DON TO, ,BHR'Um GYI ZHES BYA BA LA CHOS 'BYUNG BA'I
PHYAG RGYA DES RIN PO CHE MA LUS PAS RNAM PAR SPRAS PA'I GZHAL
YAS KHANG BRTZEGS

@197B MA BSAM PAR BYA'O ZHES BYA BAR SBYAR RO, ,BHR'Um GYI 'KHOR
LO LAS BYUNG RIG BCAS PA'I, ,RNAM PAR SNANG MDZAD YAN LAG LAS NI
YANG DAG 'BYUNG, ,ZHES BYA BA GSUNGS TE, YI GE BHR'Um LAS 'KHOR
LOR GYUR PA NI BHR'Um GYI 'KHOR LO'O, ,DE LA BYUNG BAR GYUR PA
GANG YIN PA

DE NI BHR'Um GYI 'KHOR LO LAS BYUNG BA'O, ,RIG PA DANG BCAS PA NI
RANG GI SHES RAB SO SOR SNANG BA'I YUM DANG BCAS PAR BZHUGS PA NI
RIG BCAS ZHES BYA'O, ,RIG PA DANG BCAS PA YANG YIN LA RNAM PAR
SNANG MDZAD KYANG YIN PAS RIG PA DANG BCAS PA'I RNAM PAR SNANG

MDZAD CES BYA'O, ,BHR'Um GYI 'KHOR LO LAS BYUNG BA YANG YIN LA,
RIG PA DANG BCAS PA'I RNAM PAR SNANG MDZAD KYANG YIN PAS NA,
BHR'Um GYI 'KHOR LO LAS BYUNG RIG BCAS PA'I, ,RNAM PAR SNANG
MDZAD CES BYA STE, DE'I YAN LAG LAS BYUNG BA NI DE DAG GIS BSKYED

PA STE ZHES BYA BA'I DON TO, ,GZHAN YANG KHYAD PAR JI LTA BU ZHE
NA, THUB DBANG 'OD KYI DKYIL 'KHOR SNA TSOGS PA'I, ,ZER GYIS
PHYOGS TSOGS MA LUS KUN DU KHYAB, ,CES BYA BA GSUNGS TE, THUB
PA'I DBANG PO YANG YIN LA 'OD KYANG YIN PAS THUB DBANG 'OD DE, DE

RNAMS KYI DKYIL 'KHOR NI TSOGS SO, ,DE'I SNA TSOGS PA'I 'OD ZER
NI 'OD ZER DU MA STE, DES PHYOGS KYI TSOGS MA LUS PA KUN DU KHYAB
PA'I GZHAL YAS KHANG BRTZEGS MA GANG YIN PA DE LA DE SKAD CES
BYA'O, ,MI MNYAM PA DAG MED PHYIR ZUR BZHIR MNYAM, ,ZHES BYA

BA NI CHOS NYID KYIS SANGS RGYAS PA DANG SANGS MA RGYAS PA DAG
KUN DU MNYAM PA'O, ,DRAN DANG DBANG PO BZHI YI SGO BZHI MCHOG
RNAMS YIN, ,ZHES BYA BA LA DRAN PA RNAMS DANG, DBANG PO RNAMS NI
DRAN DANG DBANG PO STE, DE LA DRAN PA NI LUS DRAN PA NYE BAR
GZHAG PA LA

SOGS PA'O, ,DBANG PO NI DAD PA'I DBANG PO LA SOGS PA STE, BZHI PO
DE RNAMS NI SGO RNAM YIN NO, ,MCHOG NI DAM PA'O, ,BSAM GTAN BZHI
PO DAG GI RTA BABS DANG, ,ZHES BYA BA LA BSAM GTAN NI BSAM GTAN
DANG PO LA SOGS PA'I MTSAN NYID CAN GANG

@198A *, ,YIN PA STE, DE NYID NI RTA BABS YIN PAS NA DE LA DE
SKAD CES BYA'O, ,TING 'DZIN KHA KHYER GYIS NI KUN NAS BSKOR,
,ZHES BYA BA LA, TING NGE 'DZIN NI DPA' BAR 'GRO BA DANG NAM
MKHA' MDZOD LA SOGS PA'O, ,DE NYID NI KHYAMS YIN PAS TING NGE

'DZIN KHA KHYER TE, DE RNAMS KYIS KUN NAS YONGS SU BSKOR BA'O,
,KHA KHYER DER LEGS BRTEN PA'I MCHOD PA NI, ,DAM PA 'DZIN PA
GZUNGS KYI TSOGS RNAMS YIN, ,ZHES BYA BA LA, SNGAR BSHAD PA'I KHA
KHYER DER RAM, DKYIL 'KHOR GYI 'KHOR LO'I KHA KHYER

DER TE, KHA KHYER DER YANG DAG PAR BRTEN PA NI KHA KHYER DE LA
GNAS PA'O, ,MCHOD PA DAM PA LA NI MIG YOR TZAM GYI GAR DANG GLU
LA SOGS PA'I MCHOD PA RNAMS TE, DE 'DZIN PA NI DE DAG THOGS PAS
NA MCHOD PA DAM PA 'DZIN PA'O, ,MCHOD PA THOGS PA YANG YIN LA,

TSIG DANG DON DANG SPOBS PA DANG, ,NGES PA'I TSIG GI GZUNGS KYANG
YIN PAS NA MCHOD PA NI, DAM PA 'DZIN PA LA GZUNGS KYI TSOGS RNAMS
YIN ZHES BYA BA STE, DE RNAMS GZHAL YAS KHANG GANG DU 'TSOGS PA
DE LA DE SKAD CES BYA'O, ,SNA TSOGS RGYAN RNAMS

KUN GYIS RNAM SPRAS PA, ,ZHES BYA BA LA, SNA TSOGS PA'I RGYAN
YANG YIN LA KUN KYANG YIN PAS SNA TSOGS RGYAN RNAMS KUN TE GDU BU
DANG DPUNG RGYAN LA SOGS PA THAMS CAD DO, ,DES RNAM PAR SPRAS PA
NI MDZES PAR BYAS PA'O, ,'DIR RNAM PAR DAG PA BSTAN PA'I

PHYIR GANG PHYIR, ,'GRO BA'I BSAM KUN RDZOGS MDZAD PA'O, ,ZHES
BYA BA GSUNGS TE, GANG GI PHYIR 'GRO BA'I BSAM PA KUN TE, 'DOD PA
RNAM PA SNA TSOGS PA'I BDE BA'I YO BYAD MNGON PAR 'DOD PA DE
RDZOGS PAR MDZAD PAS NA BSAM PA KUN RDZOGS MDZAD PA STE, RGYU

DES NA SNA TSOGS PA'I RGYAN RNAMS KUN GYIS RNAM PAR SPRAS PA YIN
NO ZHES BYA BAR SBYAR RO, ,GZHAN YANG DE'I KHYAD PAR BSTAN PAR
BYA BA'I PHYIR RLUNG GIS BSKYOD PA'I BA DAN PHRENG BA DANG, DRIL
BU SGRA SGROGS PHYOGS SGO KUN KHYAB PA, ,ZHES BYA BA GSUNGS TE,
RLUNG GIS

@198B BSKYOD PA NI RLUNG GIS NYE BAR BSKYOD CING BTEG PA'O, ,BA
DAN GYI PHRENG BA NI BA DAN PHRENG DU GNAS PA STE, RLUNG GIS
BSKYOD PA YANG YIN LA, BA DAN GYI PHRENG BA YANG YIN PAS NA,
RLUNG GIS BSKYOD PAS BA DAN GYI PHRENG BA'O, ,DE LA BTAGS PA'I
DRIL BU DE'I SGRA NI DRIL BU'I

SGRA STE, DE'I SGRA SGROGS PA'I SGRA DANG LDAN PA PHYOGS KYI SGO
KUN NA YOD PAR KHYAB PA'I GZHAL YAS KHANG BRTZEGS MA GANG YIN PA
DE LA DE SKAD CES BYA'O, ,'DIR YANG RNAM PAR DAG PA BSTAN PA'I
PHYIR, ,GANG PHYIR DAM CHOS GSUNG RAB YAN LAG DGU, ,GDUL BYA
THAMS

CAD LA NI BSKYOD PA'O, ,ZHES BYA BA GSUNGS TE, GANG GI PHYIR DAM
PA'I CHOS GSUNG RAB YAN LAG DGU PO DE GDUL BYA STE 'GRO BA'I DON
GYI BYA BA GDUL BAR GYUR PA RNAMS LA DE BSKYOD CING 'GRO BA RNAMS
LA RGYA CHER BSTAN PAS KUN DU SON LA, DE'I NGO BO NYID DU BYAS

PA'I RGYU DES NA RLUNG GIS BSKYOD PA'I BA DANG YI PHRENG BA DANG,
DRIL BU SGRA SGROGS PAS PHYOGS KUN KHYAB PA YIN NO, ,ME LONG DRA
BA DRAN PHYED ME TOG GI, ,PHRENG BA SNA TSOGS KYIS BRGYAN MNYAM
PA MED, ,CES BYA BA LA, ME LONG DANG DRA BA DANG DRA BA PHYED PA
DANG, ME TOG DANG ME TOG

GI PHRENG BA RNAM PA SNA TSOGS PA RNAMS KYIS BRGYAN PAS NA, ME
LONG DRA BA DRA PHYED ME TOG GI ,PHRENG BA SNA TSOGS KYIS BRGYAN
ZHES BYA STE, DE RNAMS KYI MNYAM PA MED PA NI ZLA MED PA STE,
MTSUNGS PA'I GZUGS BRNYAN DU GYUR PA MED PA'I PHYIR RO, ,DE'I
PHYIR DE 'DI LTA BUR

GYUR PA YIN ZHE NA, YE SHES ME LONG DRI MED BYANG CHUB KYI, ,YAN
LAG DRI NI ME TOG PHUN SUM TSOGS, ,ZHES BYA BA GSUNGS TE, ME LONG
LTA BU'I YE SHES LA SOGS PA NYID LAS, ME LONG LTA BU'I YE SHES NI
ME LONG STE, DE NI GZUGS BRNYAN GYI NGO BO NYID DU CHOS THAMS

CAD STON PA'I PHYIR RO, ,RTAG TU DRI MA MED PA YANG YIN LA, BYANG
CHUB KYI YAN LAG KYANG YIN PAS, DRI MED BYANG CHUB KYI YAN LAG
CES BYA STE, DE NYID DRI DANG LDAN PA'I ME TOG RNAMS SO, ,DE LTAR
NA YE SHES KYI ME LONG DANG, RTAG TU DRI MA MED PA'I BYANG CHUB
KYI YAN LAG GI

@199A *, ,ME TOG NI, YE SHES ME LONG DRI MED BYANG CHUB KYI, ,YAN
LAG DRI NI ME TOG PHUN SUM TSOGS, ,ZHES BYA STE, DE RNAMS KYI
PHUN SUM TSOGS PA'I DE RNAMS KYI RGYUR GYUR PA STE, RGYU DES NA
DRA BA LA SOGS PA'I KHYAD PAR RNAMS KYIS KHYAD PAR DU 'PHAGS PAR

BLTA BAR BYA'O, ,KA BA BZANG PO BRGYAD KYIS NYER MDZES PA, ,ZHES
BYA BA LA, KA BA BRGYAD NI 'KHOR LO LA SOGS PA'I KA BA STE, DE
RNAMS KYIS MDZES PA NI BRGYAN PA'O, ,BZANG PO NI GRAGS PA THOB
PA'O, ,DE GANG GI PHYIR ZHE NA, RNAM THAR BRGYAD PO RNAM PAR

DAG PA YIN, ,ZHES BYA BA GSUNGS TE, RNAM PAR THAR PA BRGYAD NI
GZUGS CAN GZUGS RNAMS LA BLTA BA 'DI NI RNAM PAR THAR BA DANG
PO'O, ,ZHES BYA BA NAS 'GOG PA'I SNYOMS PAR 'JUG PA'I BAR DU'O,
,DE NYID RNAM PAR DAG PAS DE 'DRA BA YIN PAR BLTA

BAR BYA'O, ,RDO RJE'I THIG DANG YANG DAG LDAN PA NI, ,ZHES BYA BA
NI RDO RJE PHRENG BAS BSKOR BA'O, ,GANG GI PHYIR ZHE NA, RDO RJE
THEG CHOS 'KHOR LO RAB BSKOR BA'O, ,ZHES BYA BA GSUNGS TE, RDO
RJE THEG PA NI GSANG SNGAGS KYI THEG PA STE, DES CHOS KYI 'KHOR
LO RAB TU

BSKOR BA'I PHYIR RO, ,GZUGS SOGS YUL RNAMS ZHES BYA BA NI GZUGS
DANG SGRA LA SOGS PA'O, ,DE RNAMS KYI RNAM PAR DAG PA NI GZUNG BA
DANG 'DZIN PA DANG BRAL BA'O, ,DES NA, BLA MED MTHA' YAS 'DOD
PA'I YON TAN LNGA, ,ZHES BYA BA LA BLA NA MED PA NI

GNYIS SU MED PA'I YE SHES KYI DANG TSUL CAN NO, ,MTHA' YAS PA NI
TSAD MED PA STE, DE LTA BU'I 'DOD PA'I YON TAN LNGA PO DE DAG
GZHAL YAS KHANG BRTZEGS MA GANG LA YOD PA DE LA DE SKAD CES
BYA'O, ,MCHOD PA LNGA NI ME TOG DANG BDUG SPOS DANG MAR ME DANG

BYUG PA DANG LHA BSHOS KYI TSUL TE, DE RNAMS KYIS BRGYAN PA YANG
YIN NO, ,DE'I RNAM PAR DAG PA NI, CHOS DBYINGS RNAM PAR DAG PA'I
RGYU MTHUN YIN, ,ZHES BYA BA STE, MCHOD PA RNAM PA LNGAS BRGYAN
PA'I RNAM PAR DAG PA NI DAM PA'I CHOS KYI DBYINGS KYI RGYU MTHUN
PA

@199B RNAM PAR DAG PA GNYIS SU MED PA'I YE SHES KYI TSUL CAN TE,
DAM PA'I CHOS NI STOBS BCU DANG, MI 'JIGS PA BZHI LA SOGS PA'O,
,DE RNAMS KYI DBYINGS NI RIGS YIN TE, SHES RAB DANG THABS KYI
BDAG NYID CAN GYI SEMS SO, ,DE'I RGYU MTHUN PA NI 'BRAS

BUR GYUR PAS ZHES BYA BA'I DON TO, ,SNA TSOGS ZHES BYA BA LA SOGS
PA LA, SNA TSOGS PA YANG YIN LA, PADMA'I 'DAB MA YANG YIN PAS NA
SNA TSOGS PADMA'I 'DAB MA STE, DE RNAMS LA NYI MA DANG ZLA BA CI
RIGS PAR LEGS PAR GNAS PA NI, SNA TSOGS PADMA'I 'DAB

MAR LEGS GNAS PAR, ,NYI ZLA ZHES BYA BA STE, DE RNAMS KYI MGON
DANG BCAS PA NI GANG DU LHA RNAMS KYI BZHUGS GNAS DANG BCAS PA'I
GZHAL YAS KHANG BRTZEGS MA GANG YIN PA DE LA DE SKAD CES BYA STE,
DBUS DANG SHAR GYI GNAS SU NI SNA TSOGS PADMA'I 'DAB MA

LA ZLA BA'I GDAN LA GNAS PA'I MGON DANG BCAS PAR BLTA BAR BYA'O,
,LHO LA SOGS PA'I GNAS GSUM DU NI SNA TSOGS PADMA'I 'DAB MA LA
NYI MA'I GDAN LA GNAS PA'I MGON DANG BCAS PAR BLTA BAR BYA'O,
,SPYAN LA SOGS PA DANG GZUGS LA SOGS PA'I LHA MO RNAMS

KYI GNAS SU NI SNA TSOGS PADMA'I 'DAB MA LA, ZLA BA LEGS PAR GNAS
PA'I MGON DANG BCAS PAR BLTA BAR BYA'O, ,KHRO BO RNAMS KYI NI SNA
TSOGS PADMA'I 'DAB MA LA NYI MA'I MGON DANG BCAS PAR BLTA BAR
BYA'O, ,RIN CHEN MA LUS PA YIS RNAM SPRAS PA, ,ZHES BYA BA LA

RIN CHEN MA LUS PA NI AINDRA N'I LA LA SOGS PA STE RIN PO CHE DE
DAG GIS RNAM PAR SPRAS PA NI DE LAS BSGRUBS PA YIN TE, DE LTA
BU'I CHOS 'BYUNG BA GANG YIN PA DE NI CHOS 'BYUNG BA'I PHYAG RGYA
DER RAB TU BSGRUB PAR BYA'O ZHES BYA BAR SBYAR RO, ,BCU DRUG CHA
DANG ZHES BYA BA LA

SOGS PA LA, DBUS MA'I GDAN GYI DKYIL 'KHOR DU ZLA BA'I DKYIL
'KHOR RGYAS PA BSAM PAR BYA'O ZHES BYA BAR SBYAR RO, ,KHYAD PAR
JI LTA BU ZHIG CE NA, BCU DRUG CHA DANG TSOGS LAS BYUNG BA'I ZHES
BYA BA GSUNGS TE, BCU DRUG CHA NI AA LA SOGS PA'O, ,TSOGS NI K'A

@200A *, ,LA SOGS PA STE, BCU DRUG CHA DANG TSOGS NI BCU DRUG CHA
DANG TSOGS TE, DE RNAMS LAS BYUNG ZHING SKYES PA GANG YIN PA DE
NI BCU DRUG CHA DANG TSOGS LAS BYUNG BA'I ZHES BYA'O, ,'OD ZER
DPAG TU MED PA'I TSOGS LDAN PA, ,ZHES BYA BA LA, 'OD

ZER NI 'OD KYI ZER DU 'PHROS PA'I TSOGS SO, ,DPAG TU MED PA NI
TSAD MED PA STE, 'OD KYI TSOGS DPAG TU MED PA DE LA DE SKAD CES
BYA'O, ,DE JI LTAR BSAM ZHE NA, CHO GA BZHIN DU ZHES BYA BA
GSUNGS TE, SKYES BU CHEN PO'I MTSAN SUM CU RTZA GNYIS RNAM PAR

DAG PA DANG, DPE BYAD BZANG PO BRGYAD CU RNAM PAR DAG PA'O ZHES
BYA BA'I DON TO, ,DPAL MCHOG DANG PO ZHES BYA BA LA SOGS PA NI
ZLA BA'I DKYIL 'KHOR GNYIS PA 'DIR RDO RJE BZANG PO BSAMS LA,
DE'I NGA RGYAL DAN LDAN PAR GYUR PAR BYA'O ZHES BYA BAR SBYAR RO,,

KHYAD PAR JI LTA BU ZHIG CE NA, DPAL MCHOG DANG PO'I NGO BO
SNYING PO LAS BYUNG BA, ,ZHES BYA BA LA SOGS PA GSUNGS TE, DPAL
MCHOG DANG PO NI BCOM LDAN 'DAS DPAL RDO RJE SEMS DPA'O, ,DE'I
SNYING PO NI YI GE H'Um STE, DE LAS YANG DAG PAR BYUNG BAS NA,

DPAL MCHOG DANG PO'I SNYING PO LAS BYUNG BA'I ZHES BYA'O, ,NOR BU
DMAR 'DRA LA ZHES BYA BA NI RIN PO CHE DMAR PO STE, DE NYID DANG
'DRA ZHING GZUGS BRNYAN DU GYUR PA GANG YIN PA DER GYUR PA NI NOR
BU DMAR 'DRA LA ZHES BYA STE, PADMA R'A GA 'DRA BA ZHES BYA PA'I
DON TO, ,DE

NYID KYI KHYAD PAR BSTAN PA'I PHYIR, DPAG MED THUB PA'I 'OD TSOGS
ZHES BYA BA LA SOGS PA GSUNGS TE, DPAG TU MED PA YANG YIN LA,
THUB PA'I DBANG PO YANG YIN PAS NA DPAG MED THUB PA'O, ,DPAG TU
MED PA'I THUB PA DE RNAMS KYI 'OD KYI TSOGS RNAM PAR

'PHRO BAS NA, DPAG MED THUB PA'I 'OD TSOGS RNAMS 'PHRO BA, ,ZHES
BYA STE, DE RNAMS KYI PHYOGS KYI SGO MTHA' YAS PA KHYAB PAR GYUR
PA GANG YIN PA DE LA DE SKAD CES BYA STE, PHYOGS KYI SGO KUN NAS
THAMS CAD DU 'DI 'DRA BAR GYUR PA'I RDO RJE BZANG PO BSAM PA'O, ,

@200B DANG PO'I SNYING PO MGON BCAS BSGOMS NAS NI, ,ZHES BYA BA
NI DANG PO'I SNYING PO ZHES BYA BA RDO RJE SEMS DPA'I SNYING PO
YI GE H'Um GI MGON DANG BCAS PA'O, ,NGA RGYAL DON LDAN ZHES BYA
BA NI RDO RJE SEMS DPA' DE'I NGA RGYAL NI NGA RGYAL STE, AOm
BADZRA A'ATMA KO&HAm, ZHES BYA BA'I

BDAG NYID CAN GYI RNAL 'BYOR PA GANG LA YOD PA DE LA DE SKAD CES
BYA'O, ,MTHA' YAS PA'I SPRUL PA RNAMS KYIS 'GRO BA MCHOG GI DON
RNAMS BYAS NAS RGYAL BA SKYED PA BYED PA NYID KYI SKU RU BSAM PAR
BYA'O ZHES BYA BAR SBYAR RO, ,DE LA MTHA' YAS PA YANG YIN LA
SPRUL PA

YANG YIN PAS NA MTHA' YAS SPRUL PA STE, RDO RJE 'DZIN PA DE LTA
BU DE RNAMS KYIS 'GRO BA MCHOG GI DON RNAM BYAS SHING BSGRUBS PAR
GYUR PA STE, GANG GIS YANG DAG PAR RDZOGS PAR BYANG CHUB PA'I
MTSAN NYID CAN DU 'DI DAG GYUR PA NI 'GRO BA MCHOG GI DON RNAMS

BYAS GYUR CING, ZHES BYA BA STE, RNAL 'BYOR PA'O, ,RGYAL BA SKYED
PAR BYED PA NYID KYI SKU JI LTAR BSAM PAR BYA ZHE NA, THUB MCHOG
PHRA RAB LAS BSGRUBS MTSUNGS MED PA, ,ZHES BYA BA GSUNGS TE, THUB
PA MCHOG NYID KYI PHRA RAB NI THUB MCHOG PHRA RAB STE, DE

LAS BSGRUBS PA NI SKYED PA'O, ,DE YANG SO SO SKYE BO RNAMS KYI
LUS NI 'BYUNG BA CHEN PO BZHI'I PHRA RAB LAS YONGS SU BSGRUBS PA
YIN PAR GRAGS LA, BCOM LDAN 'DAS KYI SKU NI THUB PA MCHOG GI RANG
BZHIN GYI PHRA RAB LAS RNAM PAR BSGRUBS PA YIN PAS NA 'DI NI

THUB MCHOG PHRA RAB LAS BSGRUBS PA'O, ,MTSUNGS PA MED PA NI MNYAM
PA MED PA'O, ,GZHAN YANG DE'I KHYAD PAR BSTAN PA'I PHYIR, ZLA BA
RGYAS 'DRAR DKAR PA'I ZHES BYA BA LA SOGS PA GSUNGS TE, ZLA BA
GANG BA BZHIN DU DKAR BA'I 'OD KYI MDANGS DANG LDAN

PA GANG YIN PA DE NI, ZLA BA RGYAS 'DRAR DKAR BA'I MA DANGS LDAN
ZHING, ,ZHES BYA'O, ,GANG GI G-YAS PA DANG G-YON PA'I ZHAL SNGO
BA DANG DMAR PA MNGA' BA DE NI, G-YAS DANG G-YON GYI ZHAL NI SNGO
DANG DMAR, ,ZHES BYA STE, ZHAL DBUS MA ZLA BA RGYAS PA DANG 'DRA

@201A *, ,BAR DKAR BA'I MDANGS DANG LDAN PA YIN LA G-YAS DANG
G-YON GYI ZHAL NI SNGO DANG DMAR BA YIN PAS DE SKAD CES BYA'O
ZHES MTSAMS SBYAR BAR BYA'O, ,SNA TSOGS ZHES BYA BA LA SOGS PA
SMOS PA LA, SNA TSOGS PA'I RGYAN TE GDU BU LA SOGS PA'I

RGYAN RNAMS PHYAG GNYIS PO GANG 'BAR BAR GYUR BA DE NI, SNA TSOGS
RGYAN RNAMS 'BAR BA'I PHYAG GNYIS KYIS, ,ZHES BYA STE, SNA TSOGS
PA'I RGYAN RNAMS 'BAR BA YANG YIN LA PHYAG GNYIS KYANG YIN PAS,
SNA TSOGS RGYAN RNAMS 'BAR BA'I PHYAG GNYIS KYIS,,

ZHES BYA STE, DES RIG PA DAM PA 'KHYUD PAR MDZAD PA GANG YIN PA
DE LA DE SKAD CES BYA'O, ,GZHAN YANG KHYAD PAR JI LTA BU ZHE NA,
LHAG MA'I PHYAG GIS ZHES BYA BA LA SOGS PA GSUNGS TE, DE LAS LHAG
MA'I PHYAG STE, DE DAG GI LHAG MA RNAMS KYIS RDO RJE

DANG; RAL GRI DANG, RIN PO CHE DANG, PADMA DAG BSNAMS PAR MDZAD
PA DAG GANG YIN PA DE NI LHAG MA'I PHYAG GIS RDO RJE RAL GRI DANG
PADMA RIN CHEN BSNAMS PA ZHES BYA'O, ,ZUNG GNYIS MDZES ZHES BYA
BA NI PHYAG LHAG MA ZUNG GNYIS PO DAG NA RDO RJE DANG, RAL GRI
DANG,

PADMA DANG, NOR BU BSNAMS PAS MDZES PA ZHES BYA BA'I DON TO,
,GZHAN YANG DE DAG GI KHYAD PAR BSTAN PA'I PHYIR, ,KHAMS GSUM
ZHES BYA BA LA SOGS PA GSUNGS TE, KHAMS GSUM GYI KHONGS NI KHAMS
GSUM GYI NAM MKHA' STE, DE RNAM PAR BRGYAN PAS NA

KHAMS GSUM KHONGS NI RNAM PAR BRGYAN PA'I ZHES BYA'O, ,THUB PA'I
'OD TSOGS NI THUB PA'I 'OD ZER TE DE RNAMS KYI TSOGS SO, ,DU MA
NI RNAM PA SNA TSOGS PA STE, DE RNAM PAR 'GYED BAS NA, THUB PA'I
'OD TSOGS DU MA RNAM PAR 'GYED, ,CES BYA'O, ,RNAM

PAR THAR PA'I ZHES BYA BA LA SOGS PA LA RNAM PAR THAR PA'I SGO
GSUM NI STONG BA NYID DANG MTSAN MA MED PA DANG SMON PA MED PA'I
MTSAN NYID DO, ,DE NYID NI RNAM PAR DAG PA YIN LA, DES SHES RAB
DANG THABS KYI BDAG NYID CAN TE, SHES RAB DANG THABS GNYIS SU

@201B MED PA'I MTSAN NYID CAN DE'I BDAG TU BSAM MO ZHES BYA BAR
SBYAR RO, ,SNYING RJE MCHOG NI THUGS RJE CHEN PO'I MTSAN NYID CAN
GANG YIN PA DE LA SNYING RJE MCHOG CES BSHAD DO, ,DE NI MA LUS
PA'I 'GRO BA 'DI DAG NI GCIG TU DE KHO NA NYID GNYIS SU MED PA'I
YE SHES KYI

MTSAN NYID CAN NO ZHES BYA BAS NI, MA LUS 'GRO BA'I DE NYID GCIG
PU NYID, ,CES BYA STE, DE NI RGYAL BA RNAMS KYI SKYED PA PO YIN
PAS, RGYAL BA SKYED BYED DE BCOM LDAN 'DAS DPAL RDO RJE SEMS DPA'
STE, BCOM LDAN 'DAS NI GNYIS SU MED PA'I YE SHES KYI

RANG BZHIN CAN YIN PA'I PHYIR RO, ,DE NYID KYI SKU NI RANG GI NGO
BO NYID DE, DE BSAM PAR BYA'O ZHES BYA BAR SBYAR RO, ,MCHOG TU
ZHES BYA BA LA SOGS PA LA, MCHOG TU RJES CHAGS ZHES BYA BA NI,
MCHOG TU DGA' BA'I BDE BA STE, DE'I PHUN SUM TSOGS PA YIN

LA; DES GDUL BYA'I 'JIG RTEN THAMS CAD DE, KHAMS GSUM PAR GTOGS
PA RNAMS DMIGS LA, RGYAL BA'I TSOGS RNAMS MA LUS PA GZHUG PAR
BYA'O ZHES BYA BAR SBYAR RO, ,DGA' BA'I SGYU MA'I SGRA YIS ZHES
BYA BA LA DGA' BA NI RAB TU DGA' BA STE RDO RJE

PADMA SGYU MA LTA BUR SO SOR SNANG BA TZAM GYI SGRA NI DGA' BA'I
SGYU MA'I SGRA STE, DES NANG GI LUS KYI DBUS SU RGYAL BA'I TSOGS
RNAMS ZHES BYA BA RGYAL BA'I TSOGS RNAMS MA LUS PA STE, LHAG MA
MED PAR ZHUGS PAR BYA'O, ,DE NI SPYAN LA SOGS PA ZHES BYA BA LA
SOGS PA LA,

RGYAL BA'I TSOGS DE NI SPYAN LA SOGS PA'I NGO BO NYID KYIS PHYUNG
NAS, RIG MA DE DAG THAMS CAD RANG GI RIG MA'I NANG DU CHUD PAR
BYA'O ZHES BYA BAR SBYAR RO, ,DE LA SPYAN LA SOGS PA'I LHA MO
DANG GZUGS RDO RJE LA SOGS PA MA LUS PA YUL YIN NA, SPYAN LA SOGS

PA'I LHA MO DANG GZUGS LA SOGS PA MA LUS YUL GYIS ZHES BYA STE,
DE RNAMS KYI RANG BZHIN GYIS PHYUNG ZHING BTON NAS RIG MA THAMS
CAD DE, SPYAN LA SOGS PA DANG, GZUGS LA SOGS PA'I LHA MO DGU PO
RANG GI RIG MA ZHES BYA BA, RANG GI SO SOR SNANG PA'I

@202A *, ,RIG MA DE'I NANG DU CHUD PAR BYA'O, ,DE'I PADMA ZHES
BYA BA LA SOGS PA LA, DE'I PADMA NI DE NYID KYI PADMA'O, DE'I LTE
BA NI DBUS KYI LTE BA STE, DE'I NANG DU ZHES BYA BA DBUS SU DKYIL
'KHOR BSAMS NAS 'GRO BA'I TSOGS DER GZHUG PAR BYA'O ZHES BYA

BAR SBYAR RO, ,DKYIL 'KHOR KHYAD PAR CAN JI LTA BU ZHE NA, DRI
MED ZLA ZER LAS BYUNG ZHES BYA BA GSUNGS TE DRI MA MED PA'I ZLA
BA NI BYANG CHUB KYI SEMS TE DE NYID NI 'OD ZER DANG CHOS MTHUN
PAS 'OD ZER RO, ,DE LAS BYUNG BA NI SKYES PA'O, ,BSAM PA NI BSGOM
PA STE,

DKYIL 'KHOR DER BLO YIS 'GRO BA'I TSOGS RNAMS TE, SEMS CAN THAMS
CAD RAB TU GZHUG PAR BYA'O, ,GSANG BA'I RDO RJE ZHES BYA BA LA
SOGS PA LA, ZLA BA ZHU BA'I GZUGS SU GYUR PA NI, GANG DE LTAR
GYUR PA DE LA DE SKAD CES BYA STE, RGYAL BA'I TSOGS

ZLA BA ZHU BA'I GZUGS SU GYUR PA DES 'GRO BA'I TSOGS DE RNAMS
DBANG BSKUR BAR BYA'O ZHES BYA BAR SBYAR RO, ,GSANG BA YANG YIN
LA RDO RJE DAM PA YANG YIN PAS GSANG BA'I RDO RJE STE, DE'I DBUS
SU RNAM PAR SNAD MDZAD LA SOGS PA RGYAL BA'I TSOGS RNAMS GZHUG

PAR BYA STE, RANG GI LUS LA BCUG NAS, ZLA BA ZHU BA'I GZUGS SU
GYUR BA DANG, ZHES BYA BA BYANG CHUB KYI SEMS SU GYUR PA'I RNAM
PAR SNANG MDZAD LA SOGS PA'I RGYAL BA'I TSOGS KYIS DBANG BSKUR
ZHING DE RNAMS PHYIS RJES SU GZHUG PAR BYA'O, ,DA NI DBANG BSKUR

BA RNAMS KYI MIG LA SOGS PA RNAM PAR DAG PA BSTAN PAR BYA BA'I
PHYIR, SA'I SNYING PO ZHES BYA BA LA SOGS PA GSUNGS TE, MIG LA
SOGS PA RNAM PA DAG PA'I RANG BZHIN SA'I SNYING PO LA SOGS PA SA
BON RNAMS LAS BYUNG ZHING BTON NAS, BYIN GYIS BRLAB PA'I BAR

BYA'O ZHES BYA BA'I BAR DU'O, ,DE BZHIN DU GZUGS LA SOGS PA'I LHA
MO RNAMS KYANG DBYUNG BAR BYA'O ZHES BYA BAR SBYAR BA DANG, DE
BZHIN DU SPYAN LA SOGS PAR GRAGS PA RNAMS KYANG SA BON RNAMS LAS
DBYUNG BAR BYA'O ZHES BYA BAR SBYAR PA DANG, DE BZHIN DU RNAM PAR

@202B SNANG MDZAD LA SOGS PA'I DE BZHIN GSHEGS PA RNAMS RANG GI
SA BON RNAMS LAS 'BYUNG ZHING GDON PAR BYA'O ZHES BYA BAR SBYAR
RO, ,KHYAD PAR JI LTA BU ZHIG CE NA, GZUGS DANG ZHES BYA BA LA
SOGS PA STE GZUGS NI GZUGS KYI PHUNG PO'O, ,TSOR BA NI TSOR BA'I
PHUNG

PA'O, ,'DU SHES NI 'DU SHES KYI PHUNG PO'O, ,'DU BYED NI 'DU BYED
KYI PHUNG PO'O, ,RNAM PAR SHES PA NI RNAM PAR SHES PA'I PHUNG PO
STE, DE DAG TU BSHAD PA NI DE DAG GI NGO BO NYID DU GSUNGS PA
STE, DE YANG LUNG LAS, PHUNG PO LNGA NI MDOR BSDUS NA, ,SANGS

RGYAS LNGAR NI RAB TU BSHAD, ,CES GSUNGS PA'I PHYIR RO, ,DE RJES
ZHES BYA BA NI DBANG BSKUR BA'I RJES THOGS LA'O, ,SA BON GYIS NI
DBYUNG BAR BYA, ,ZHES PA NI 'OG NAS BSHAD PA'I SA BON RNAMS KYIS
DBYUNG BAR BYA'O, ,DE RNAMS KYI SA BON RNAMS GANG YIN

ZHE NA, KshIm ZHES BYA BA LA SOGS PA GSUNGS TE, 'DI DAG NI 'OG NA
BSHAD MA THAG PA'I LHA RNAMS DANG RIM BZHIN DU SBYAR BAR BLTA BAR
BYA'O, ,MIG LA SOGS PA ZHES BA NI MIG LA SOGS PA'I NGO BO NYID NI
SA'I SNYING PO LA SOGS PA NYID DO, ,GZUGS LA SOGS PA

YUL GYI NGO BO NYID NI GZUGS RDO RJE LA SOGS PA'O, ,'BYUNG BA
CHEN PO BZHI'I NGO BO NYID NI SPYAN LA SOGS PAR BSHAD PA NYID DO,
,RTAG PA LA SOGS PA'I'O ZHES BYA BA LA RTAG PA NI BCOM LDAN 'DAS
RNAM PAR SNANG MDZAD DE, DE LA SOGS PA GANG YIN PA DE NI RTAG PA
LA

SOGS PA'I ZHES PA'O, ,AOm ZHES BYA BA LA SOGS PA LA 'OD LDAN HO:
DANG SPEL BA ZHES BYA BA NI, 'OD DANG LDAN PA YANG YIN LA, HO:
YANG YIN PAS NA 'OD LDAN HO: STE, DE DAG DANG SPEL BA NI DBUS SU
CHUD PAR BYAS PA DE LA 'OD LDAN HO: DANG SPEL BA ZHES BYA'O,,

CHO GA BZHIN ZHES BYA BA NI GNYIS PO DAG GIS SO, ,PADMA'I NANG NA
GNAS PA ZHES BYA BA NI, RDO RJE SEMS DPA'I LHA MO'I PADMA'I NANG
DU BZHUGS PA'O, ,MNYAM PA MED PA SHES RAB CHAGS PAS ZHU BAR BYAS
PAR ZHES BYA BA LA SHES RAB NI RDO RJE SEMS DPA'I LHA MO STE,
DE'I

@203A *, ,CHAGS PA NI SHES RAB CHAGS PA'O, ,DE YANG PHYIN CI MA
LOG PA'I BLOS RTOGS SHING CHUD PA'I TSUL LO, ,MNGAL NA SA SKYE
BA'I RIM PA LA LTOS NAS 'DI SKAD DU BSHAD PA YIN TE, MNYAM PA MED
PA YANG YIN LA, SHES RAB KYANG YIN PAS MNYAM

MED SHES RAB CHAGS PA STE, DES ZHU BAR BYAS PA'I YI GE'I BDAG
NYID CAN GYI SEMS SU RNAL 'BYOR PA BDAG NYID BSAMS TE, ZHU BAR
GYUR BA'I SEMS DE'I 'OD KYI MTHU STE, NUS PAS GNYI GA YANG STE,
RDO RJE SEMS DPA' DANG DE'I SO SOR SNANG BA'I RIG

PA DAG ZLA BA'I RNAM PAR ZHU BAR BYAS PAR MTHONG BA DANG, 'OG NAS
BSHAD PA'I M'A MA K'I LA SOGS PAS GLU'I SGRAS BSKUL BAR BSAM PAR
BYA'O, ,SEMS CAN KHAMS NA ZHES BYA BA LA BCOM LDAN RDO RJE SEMS
DPA'I THUGS KYI SGO NAS CHOS KYI DBYINGS KYI YE

SHES SHIN TU RNAM PAR DAG PA'I NGO BO NYID DU GYUR PAS RDO RJE
THUGS ZHES POS PA STE, KYE RDO RJE'I THUGS MI PHYED PA'I THUGS
DANG LDAN PA KHYOD BDAG LA DGYES PAR MDZAD DU GSOL ZHES BYA BAR
SBYAR RO, ,SEMS CAN KHAMS NA GNAS PA'I DBANG PHYUG CES BYA BA NI,
GTZO

BOR GYUR PAS BSKYAB TU GSOL, ,ZHES PA'O, ,GANG GIS SHE NA, DGA'
BA'I YID 'ONG DON CHEN 'DOD PAS ZHES BYA BA LA SOGS PA GSUNGS TE,
DGA' BA NI MCHOG TU DGA' STE DGA' BA'O, ,YID 'ONG NI YID RAB TU
TSIM PAR BYED PA'O, ,DON CHEN NI BLA NA

MED PA CHEN PO YANG DAG PAR RDZOGS PA'I BYANG CHUB KYI MTSAN NYID
KYI DON GANG YIN PA DE NI DON CHEN NO, ,'DOD PA NI GZUGS LA SOGS
PA 'DOD PA'I YON TAN LNGA STE, DE RNAMS KYIS BDAG LA BSKYAB TU
GSOL ZHES BYA BA NI BDAG LA DGYES PAR MDZAD DU GSOL

ZHES BYA'O, ,MGON PO GAL TE DE RING BDAG NI GSON PAR MCHIS BZHED
NA, ,ZHES BYA BA NI, GAL TE BDAG GSON PAR BZHED NA, BCOM LDAN
'DAS YE SHES KYI SKU NYID DU 'BYUNG BA CHEN PO RNAM PAR DAG PA'I
GZUGS SU MA MDZAD NAS, M'A MA K'I LA

@203B SOGS PA'I LHA MO RNAMS MI SRID PAR GYUR PAS SO, ,SEMS CAN
YAB CHEN GNYEN MCHOG CES BYA BA NI, KYE SEMS CAN RNAMS SKYED PAR
MDZAD PA CHEN PO GNYEN GYI MCHOG CES BOD PA'O, ,DA NI RANG GI
RIGS KYI BDAG PO'I SGO NAS SPYAN LA SOGS PA'I LHA MO, RDO

RJE SKU KHYOD CES BYA BA LA SOGS PAS SKUL BAR BYED DO, ,BCOM LDAN
'DAS SKU RDO RJE SKU'I SGO NAS ME LONG LTA BU'I YE SHES KYI NGO
BO NYID DU GYUR PAS RDO RJE SKU KHYOD CES BOS PA STE, KYE RDO
RJE'I SKU KHYOD BDAG LA DGYES PAR MDZAD DU GSOL, ,ZHES BYA BAR
SBYAR RO, ,BKA'I

'KHOR LO ZHES BYA BA NI BKA' NYID KYI 'KHOR LO GANG LA MNGA' BA
DE NI BKA'I 'KHOR LO STE, BKA'I 'KHOR LOS SGYUR BA ZHES BYA BA'I
BAR DU'O, ,SEMS CAN KUN LA PHAN PAR MDZAD PA NI TSIM PAR MDZAD
PA'O, ,SANGS RGYAS NYID KYI DON DANG BYANG CHUB DANG, ,

DON DAM PA NI YE SHES KYI MTSAN NYID DE, SANGS RGYAS PA'I DON DU
BYANG CHUB DON DAM PHAN PAR RJES SU GZIGS PA'I NGANG TSUL CAN
GANG YIN PA DE NI, SANGS RGYAS DON DU BYANG CHUB DON DAM PHAN PAR
GZIGS, ,ZHES BYA'O, ,MGON PO GAL TE DE RING BDAG

NI GSON PAR MCHIS BZHED NA, ,ZHES BYA BA NI SNGA MA BZHIN DU BLTA
BAR BYA'O, ,'DOD CHAGS NI MCHOG TU DGA' BA'I BDE BA YIN LA, 'DOD
CHAGS DAM TSIG NI 'DOD CHAGS NYID DAM TSIG TU GYUR PA GANG YIN PA
DE LA DE SKAD CES BYA'O, ,BDAG CES BYA BA NI

BDAG 'DI 'DRA BA LA'O, ,DGYES PAR MDZAD DU GSOL ZHES BYA BA NI
MCHOG TU DGYES PAR MDZAD DU GSOL ZHES PA'O, ,DA NI KHYOD NI RDO
RJE GSUNG STE ZHES BYA BA LA SOGS PAS, NA BZA' DKAR MO RANG GI
RIGS KYI BDAG PO'I SGO NAS YANG DAG PAR SKUL BAR BYED DE, KHYOD

NI RDO RJE GSUNG STE ZHES BYA BA NI, GSUNG RDO RJE'I SGO NAS BCOM
LDAN 'DAS SO SOR RTOG PA'I YE SHES KYI NGO BO NYID DU GYUR PAS
RDO RJE GSUNG KHYOD CES BOD PA STE, KYE RDO RJE'I GSUNG KHYOD
BDAG LA DGYES PAR MDZAD DU GSOL, ,ZHES BYA BAR SBYAR RO, ,SEMS
CAN THAMS CAD LA

@204A *, ,PHAN ZHING THUGS BRTZE BA'I NGANG TSUL GANG YIN PA DE
NI KUN LA PHAN ZHING THUGS BRTZE BA'O, ,'JIG RTEN DAG GI DON NI
YANG DAG PAR RDZOGS PA'I BYANG CHUB KYI MTSAN NYID DO, ,DGOS PA
NI 'JIG RTEN PA'I BDE PA PHUN SUM TSOGS PA'I MTSAN NYID CAN TE,

DE MDZAD PA LA RTAG TU YANG DAG PAR BRTZON PAR MDZAD PAS NA, 'JIG
RTEN DAG GI DON DANG DGOS PA MDZAD LA RAB TU BRTZON ZHES BYA'O,
,MGON PO GAL TE DE RING BDAG NI GSON PAR MCHIS BZHED NA, ,ZHES
BYA BA NI SNGAR BSHAD ZIN TO, ,DGA' BA NI MCHOG

TU DGA' BA'I BDE BA'O, ,DE NYID NI SPYOD PA STE, BYANG CHUB KYI
SPYOD PA GANG YIN PA DE NI DGA' BA'I SPYOD PA ZHES BYA'O, ,KUN DU
BZANG PO ZHES BYA BA NI, KUN NAS BZANG ZHING DGE BA MNGA' BAS NA
KUN DU BZANG PO'O, ,DA NI KHYOD NI RDO RJE 'DOD PA ZHES BYA BA LA
SOGS PAS

SGROL MA RANG GI RIGS KYI SGO NAS SKUL BAR BYED DE, RDO RJE 'DOD
PA ZHES BYA BA NI KUN NAS BZANG ZHING RDO RJER GYUR CING GNYIS SU
MED PA'I YE SHES KYI NGO BO NYID DU GYUR PA'I 'DOD PA'I YON TAN
LNGA PO GANG YIN PA DE NI RDO RJE'I 'DOD PA STE, DE LA 'DI LTAR
BOD PA NI KYE RDO RJE 'OD PA

KHYOD BDAG LA DGYES PAR MDZOD CIG CES BYA BAR SBYAR RO, ,DAM TSIG
NI BCOM LDAN 'DAS DON YOD PAR GRUB PA STE, BYA BA GRUB BA'I YE
SHES KYI NGO BO NYID DO, ,DE NYID THAMS CAD KYI MCHOG TU GYUR BAS
NA DAM TSIG MCHOG GO, ,PHAN DON CHE ZHES BYA BA NI, PHAN PA

RGYA CHE BAS BLA NA MED PA YANG DAG PAR RDZOGS PA'I BYANG CHUB
KYI MTSAN NYID CAN GYI DON GANG LAS BYUNG BA DE LA DE SKAD CES
BYA'O, ,YANG DAG RDZOGS SANGS RGYAS KYI GDUNG ,ZHES BYA BA NI
YANG DAG PAR RDZOGS PA'I BYANG CHUB KYI RIGS TE, DE LA THIG LER
GYUR PAS NA

MCHOG GO, ,MNYAM PA NI CHOS THAMS CAD BDAG MED PAS STONG PA NYID
KYI RJES SU THUGS BRTZE BA GANG YIN PA DE NI MNYAM PA NYID THUGS
BRTZE BA'O, ,MGON PO GAL TE DE RING BDAG NI GSON PAR MCHIS BZHED
NA, ,ZHES BYA BA NI SNGAR BSHAD PAR ZAD DO, ,YON

@204B TAN RIN CHEN MANG PO'I GTER GYUR CES BYA BA NI, YON TAN RIN
CHEN MANG PO'I NGO BO NYID KYI 'BYUNG GNAS SU GYUR PA'O, ,GLU YI
NGO RU BYAS PAS NA, ,ZHES BYA BA NI BSHAD MA THAG PA'I GLU'I NGOR
BYAS PA'O, ,CHOS KUN SGYU MA LTA BUR YANG DAG RIG ,CES BYA BA NI
'KHOR BA

DANG MYA NGAN LAS 'DAS PA SGYU MA DANG MTSUNGS PAR BSGRUBS PA
STE, GANG 'DI MYA NGAN LAS 'DAS PA STE, YANG RNAM PAR DPYAD NA
DNGOS PO MED PA YIN LA, 'KHOR BA YANG DE DANG MTSUNGS PA'I PHYIR,
SRID PA DANG MYA NGAN LAS 'DAS PA LA MI GNAS PAR SBYOR

BA'I DON TO, ,SNANG BA'I 'DOD ZER GYI NI DKYIL 'KHOR CAN, ,RANG
GI SNGAGS KYI LUS SU RANG NYID GYUR, ,CHES BYA BA LA, SDANG BA'I
'DO ZER ZHES BYA BA NI SNANG BA DANG LDAN PA'I 'DO ZER CAN YIN
LA, DE RNAMS KYI DKYIL 'KHOR NI TSOGS TE, DE GANG LA YOD

PA'I RANG GI SNGAGS SU GYUR PA DE NI, SNANG 'OD ZER GYIS BRGYAN
PA'I RANG GI SNGAGS KYI LUS SU GYUR PA GANG YIN PA DE LA DE SKAD
CES BYA'O, ,RANG NYID GYUR CES BYA BA NI, DE LTA BUR RNAL 'BYOR
PA BDAG NYID GYUR PA STE, ZHU BA LAS YONGS SU GYUR PA'I YI GE MAm

LAS GYUR BA'I RAL GRI'I CHAD GZUNGS LA GNAS PA'I ZLA BA'I DKYIL
'KHOR LA 'DUG PA'I YI GE MAm DU GNAS PA'I GZUGS SU RANG NYID DU
GYUR CES BYA BA'I DON TO, ,DE NI ZHES BYA BA LA SOGS PA LA, RANG
GI SNGAGS KYI LUS MAm GYI BDAG NYID CAN GANG YIN PA DER RANG GI

LHA'I RNAM PAR SPRUL BA'I THUB PA'I DBANG PO ZHUGS PA DANG, DPAL
'JAM PA'I RDO RJER GYUR TO ZHES BYA BAR SBYAR RO, ,'DIR MAN NGAG
NI YI GE MAm GYI 'OD ZER LAS BYUNG BA'I 'JAM PA'I RDO RJE LTA BUR
MAm GYI NANG DU BCUG LA, DE YONGS SU GYUR PA LAS 'JAM PA'I

RDO RJE'I GZUGS SU BDAG NYID BSGOM PAR BYA BA YIN NO, ,DPAL LDAN
ZHES BYA BA NI, BSOD NAMS DANG YE SHES KYI TSOGS DANG LDAN PA'O,
,'JAM PA'I RDO RJE ZHES BYAR 'GYUR, ,ZHES BYA BA NI, 'OG NAS
BSHAD PA'I TSUL CAN GYI 'JAM PA'I RDO RJER GYUR PA'O, ,GUR

@205A *, ,KUM BZANG PO'I MDOG CAN ZHES BYA BA NI, GUR KUM BZANG
PO LTA BUR DMAR BA'I MDOG CAN GANG YIN PA DE LA DE SKAD CES
BYA'O, ,G-YAS DANG G-YON PA'I ZHAL NI SNGO DANG DKAR BA'I MDOG
CES BYA BA LA G-YAS PA'I ZHAL DANG G-YON PA'I ZHAL NI

G-YAS DANG G-YON PA'I ZHAL TE DE NI SNGO DANG DKAR BA'I MDOG CAN
DU GNAS PA GANG YIN PA DE LA DE SKAD CES BYA'O, ,SNA TSOGS RGYAN
ZHES BYA BA NI GDU BU DANG DPUNG RGYAN LA SOGS PA STE, DE DAG GIS
BRGYAN PAS NA, SNA TSOGS RGYAN GYIS RNAM PAR BRGYAN PA'I ZHES
BYA'O,,

PHYAG GNYIS SHES RAB DAM PA LA 'KHYUD PA DANG ZHES BYA BA NI,
RANG RIG PA'I SHES RAB DANG MI 'BRAL BA'I DANG TSUL CAN GANG YIN
PA'I DE LA DE SKAD CES BYA STE, SNA TSOGS PA'I RGYAN GYIS RNAM
PAR BRGYAN PA YANG YIN LA, PHYAG GNYIS KYIS SHES RAB DAM PA LA
'KHYUD PA

YIN NO, ,ZHES MTSAMS SBYAR BAR BYA'O, ,MDANGS LDAN ZHES BYA BA
NI, RAL GRI DANG MDA' MDANGS DANG LDAN PA BSNAMS PA'O, ,GZHAN
YANG AUTPALA SNGON PO DANG, GZHU GANG LA MNGA' BA DE LA DE SKAD
CES BYA'O, ,MTHA' YAS PA NI TSAD MED PA'O, ,'OD

NI 'OD ZER RO, ,MA LUS RIGS RNAMS 'PHRO BAS RNAM BRGYAN ZHING,
,ZHES BYA BA LA, MA LUS PA'I RIGS RNAMS RNAM PAR 'PHRO BA'I DE
BZHIN GSHEGS PA LA SOGS PA'I RIGS RNAM PAR 'PHRO BA STE, DES NAM
MKHA'I KHAMS MA LUS PA'I DKYIL 'KHOR BRGYAN PA

GANG YIN PA DE LA DE SKAD CES BYA'O, ,SKYOB PA ZHES BYA BA NI
SKYOB PAR MDZAD PA STE, LTA BA BZANG PO'I LAM STON PA STE, 'DI LA
MNGA' BAS NA SKYOB PA'O, ,DNGOS RNAMS ZHES BYA BA LA SOGS PA LA,
DNGOS PO THAMS CAD NI DNGOS PO'AM NGO BO NYID MED PA STE,

GZUNG BA ZHES BYA BA NI PHYI'I DNGOS PO RNAMS DANG, 'DZIN PA ZHES
BYA BA RNAM PAR SHES PA NANG NA YONGS SU GSAL BA'I RAB BZHIN CAN
TE, DE DAG DANG BRAL BA NI MED PA'O, ,DE LTAR NA DNGOS PO MA LUS
PA DNGOS PO MED CING NGO BO NYID MED PAR SHES NAS BYIN GYIS

@205B BRLAB PA STE SNGAGS KYIS BYIN GYIS BRLAB PAR BYA'O ZHES BYA
BAR SBYAR RO, DE CI'I PHYIR ZHE NA, RNAM PAR BYANG BA LA MNGON
PAR ZHEN PA NI, MED PAS ZHES BYA BA LA SOGS PA GSUNGS TE, RNAM
PAR BYANG BA NI MYA NGAN LAS 'DAS PA'O, ,DE LA MNGON PAR ZHEN PA
NI, KUN

DU CHAGS PA STE DE MED PA NI PHRAL BA'O, ,DE'I DON DU BYIN GYIS
BRLAB PA NI 'OG NAS BSHAD PA'I AOm ZHES BYA BA LA SOGS PA'O, ,'DI
DAG NI BSNYEN PA ZHES BYA BA'I YAN LAG STE, 'DI'I 'BRAS BU NI
RGYU MTHUN PA CHUNG DU ZHES BYA'O, ,DE 'OG CES BYA BA LA SOGS PA

LA, DE'I 'OG TU STE SNGAGS KYIS BYIN GYIS BRLABS PA'I RJES THOGS
LA'O, ,MIG LA SOGS PA SA'I SNYING PO LA SOGS PAS BKANG NAS THUGS
RDO RJE LA SOGS PA BSGOM PAR BYA'O ZHES BYA BAR SBYAR RO, ,SA'I
SNYING PO LA SOGS PA KHYAD PAR JI LTA BU ZHIG GIS SHE NA,

RANG SNYING SA BON 'OD RNAMS KYIS, ,ZHES BYA BA GSUNGS TE, RANG
ZHES BYA BA BDAG NYID KYI STE, SNYING PO SNGAR BSHAD PA'I KshIm
ZHES BYA BA LA SOGS PA'I GZUGS CAN YIN PAR BLTA BAR BYA STE, DE
,NYID KshIm LA SOGS PA'I SA BON RNAMS KYI GZUGS CAN SA'I SNYING
PO

LA SOGS PAS ZHES BYA BA'I DON TO, ,JI BZHIN BKANG NAS ZHES BYA BA
NI, BDAG NYID KYI SA BON GANG DANG DANG YIN PA DE DANG DES DE
BZHIN DU YANG DAG PAR DGANG NGO ZHES BYA BA'I DON TO, ,'DIS NI
NYE BAR BSGRUB PA'I YAN LAG BSHAD PA YIN TE, DE'I 'BRAS BU NI

RNAM PAR SMIN PA CHUNG DU ZHES BYA'O, ,DRI MED RANG SNYING ZLA
BA'I ZHES BYA BA LA SOGS PA LA DRI MA MED PA YANG YIN LA RANG GI
SNYING GA'I ZLA BA YANG YIN PAS DRI MED RANG SNYING ZLA BA STE,
DER RDO RJE'I LTE BA'I DBUS NA GNAS PA'I H'Um LAS RANG GI MTSAN
MA LAS BYUNG BA'I THUGS RDO RJE

BSAM PAR BYA'O ZHES BYA BAR SBYAR RO, ,KHA DANG MGO BO GNYIS NI
KHA DANG MGO PO STE, DE GNYIS LA RIM PA JI LTA BA BZHIN DU PADMA
DANG 'KHOR LO BSAMS LA, DE DAG GI LTE BA'I DBUS KYI CHA DER RIM
PA JI LTA BA BZHIN DU A'A: DANG AOm GNYIS LAS GSUNG GI RDO RJE
DANG,

@206A *, ,SKU'I RDO RJE BSAM PAR BYA'O ZHES BYA BAR SBYAR RO,
,DE'I SNYING PO'I 'OD ZER ZHES BYA BA LA SOGS PA LA, 'DIR MAN
NGAG NI THUGS RDO RJE LA SOGS PA'I THUGS KAR ZLA BA LA GNAS PA'I
RDO RJE DANG PADMA DANG 'KHOR LO LA RIM PA JI LTA BA BZHIN DU, YI

GE H'Um DANG A'A: DANG AOm BSAM PAR BLTA BAR BYA'O, ,DE'I SNYING
PO'I 'OD ZER TSOGS RNAMS KYIS ZHES BYA BA LA THUGS RDO RJE LA
SOGS PA DE RNAMS KYI SNYING PO GANG DAG YOD PA DE NI DE'I SNYING
PO STE, DE'I SNYING GAR GNAS PA'I ZLA BA LA 'DUG PA'I RDO RJE
DANG PADMA DANG

'KHOR LO RNAMS LA RIM PA JI LTA BA BZHIN DU, YI GE H'Um LA SOGS
PA GNAS PAR BLTA BAR BYA STE, DE RNAMS KYI 'OD ZER NI DE'I SNYING
PO'I 'OD ZER RO, ,DE'I TSOGS NI DKYIL 'KHOR GYI 'KHOR LO LTA BU
STE, RGYAL BA'I DBANG PO RNAMS KYIS DE'I 'OD ZER LAS BYUNG

BA'I GZUGS RDO RJE LA SOGS PA'I MCHOD PA'I LHA MO'I SGO NAS
PHYOGS BCU NA BZHUGS PA'I THUGS RDO RJE LA SOGS PA YANG DAG PAR
MCHOD NAS, DE'I 'OG TU PHYI DANG NANG NA GNAS PA BYIN GYIS BRLAB
PAR BYA'O, ,KHYAD PAR JI LTA BUS YANG DAG PAR MCHOD PAR BYA ZHE
NA, SHES

RAB DAM PA ZHES BYA BA LA SOGS PA GSUNGS TE, SHES RAB DAM PA 'DUS
PA'I 'OD RNAMS KYIS, ,ZHES BYA BA LA SHES RAB DAM PA NI RANG GI
SO SOR SNANG BA'I SHES RAB BO, ,DE'I 'DUS PA NI YANG DAG PAR
SBYOR BA STE, DES SNANG BA'I DANG TSUL CAN GANG LA YOD PA DE NI
SHES

RAB DAM PA 'DUS PA'I 'OD RNAMS TE, DE RNAMS KYIS KUN NAS ZHES BYA
BA DNGOS PO THAMS CAD KYIS RGYAL BA'I DBANG PO ZHES BYA BA, THUGS
RDO RJE LA SOGS PA YANG DAG PAR MCHOD NAS, 'OG NAS BSHAD PA'I RIM
PAS THUGS RDO RJE LA SOGS PA BYIN GYIS BRLAB PAR BYA'O,,

DPAL LDAN RDO RJE ZHES BYA BA LA SOGS PA LA, DPAL LDAN RDO RJE
THUGS 'CHANG BA, ,DENG BDAG BYIN GYIS BRLABS NAS SU, ,RDO RJE
THUGS KYIS MDZAD DU GSOL, ,ZHES BYA BAR SBYAR TE, RDO RJE THUGS
KYIS ZHES BYA BA NI THUGS RDO RJE STE, DE YANG THUGS RDO RJE MI
PHYED GSUM BSGOMS

@206B PAS ZHES BYA BA NI, SKU DANG GSUNG DANG THUGS RDO RJE NI
RDO RJE GSUM STE, DE NI MI PHYED PA YIN LA DE BSGOM PA NI RDO RJE
MI PHYED GSUM BSGOMS PA STE, DE'I NGO BO NYID CES BYA BA'I DON
TO, ,PHYOGS BCUR BZHUGS PA'I SANGS RGYAS RNAMS, ,ZHES BYA BA NI
THUGS RDO RJE'I GZUGS CAN TE, DE

RNAMS KYANG BDAG LA BYIN GYIS BRLAB PA'I GNAS SU MDZAD DE BDAG
BYIN GYIS RLOBS SHIG CES BYA BA'I BAR DU'O, ,BYIN GYIS BRLAB PA'I
SNGAGS NI, AOm ZHES BYA BA LA SOGS PA GSUNGS PA'O, ,'DI DAG GIS
NI THUGS RDO RJER BYIN GYIS BRLAB PA GSUNGS PA YIN NO, ,DA NI

GSUNG RDO RJER BYIN GYIS BRLAB PA'I PHYIR CHOS KYI ZHES BYA BA LA
SOGS PA GSUNGS TE, CHOS DE GSUNG GI RDO RJE CAN GYIS BDAG BYIN
GYIS BRLAB PA'I GNAS SU MDZAD DU GSOL ZHES BYA BAR SBYAR RO,
,GSUNG LAM ZHES BYA BA LA, GSUNG NYID KYI LAM YIN PAS NA GSUNG
LAM STE,

DES SANGS RGYAS DANG BYANG CHUB SEMS DPA' RNAMS RAB TU BZHUD PAR
MDZAD CING RTAG TU BDAG MED PAR STON PA'I GSUNG NGO, ,PHYOGS BCUR
BZHUGS PA'I SANGS RGYAS RNAMS, ,ZHES BYA BA NI GSUNG RDO RJE'I
GZUGS CAN NO, ,RDO RJE MI PHYED GSUM BSGOMS PAS, ,ZHES BYA BA NI
BSHAD

ZIN TO, ,GSUNG RDO RJER BYIN GYIS BRLAB PA'I SNGAGS GSUNGS PA NI,
AOm ZHES BYA BA LA SOGS PA'O, ,RDO RJE'I SKUS BDAG BYIN GYIS
BRLAB PA'I GNAS SU MDZOD CIG CES BYA BAR SBYAR TE LHAG MA NI
SNGAR BSHAD PAS GO BAR MDZAD DO, ,SKU RDO RJER BYIN GYIS BRLAB
PA'I SNGAGS NI, AOm

ZHES BYA BA LA SOGS PA'O, ,'DI DAG NI SGRUB PA ZHES BYA BA'I YAN
LAG STE, DE'I 'BRAS BU NI SKYES BU BYED PA CHUNG DU ZHES BYA'O,
,NAM MKHA' ZHES BYA BA LA SOGS PA LA, SKU DANG GSUNG DANG THUGS
RDO RJE STE, RDO RJE GSUM PO NI NAM MKHA' LTA BU'I NGO BO NYID
DE, DNGOS PO MED

PA MTSAN NYID BRAL BAR DMIGS PAR BYA STE, DE LTAR DMIGS SHING
MTHONG BA DANG, THUB PA'I MCHOG GI 'OD ZER LAS BYUNG BA RIG PA'I
TSOGS PHYAG NA BUM PA THOGS TE, YE SHES KYI CHUS DBANG BSKUR BA
DANG, RANG GI RIGS KYI BDAG POR SNANG BA'I COD PAN DU 'GYUR RO

@207A *, ,ZHES BYA BAR SBYAR RO, ,MTSAN NYID DAG DANG BRAL BAR
ZHES BYA BA NI, GZUNG BA DANG, 'DZIN PA'I MTSAN NYID DANG BRAL
BA'O, ,DE NYID KYIS NA NAM MKHA' LTA BU'I NGO BO NYID DO, ,PHYOGS
TSOGS KUN NA BZHUGS PA'I THUB PA'I TSOGS, ,ZHES BYA BA LA PHYOGS
KYI

TSOGS KYANG YIN LA KUN KYANG YIN PAS NA, PHYOGS KYI TSOGS KUN TE,
DER BZHUGS PA'I NGANG TSUL CAN GANG YIN PA DE LA DE SKAD CES
BYA'O, ,SNYING PO'I 'OD ZER RNAMS KYIS YANG DAG PAR BSKUL ZHES
BYA BA LA, SNYING PO'I 'OD ZER TE YE SHES SEMS DPA'I SNYING PO'I
'OD ZER RNAMS

KYIS YANG DAG PAR BSKUL BA'O, ,'DIR MAN NGAG NI THUGS RDO RJE
DANG GSUNG RDO RJE GNYIS KYI BAR NA, BCOM LDAN 'DAS 'JAM PA'I RDO
RJE YE SHES SEMS DPA'I GZUGS CAN ZLA BA LA GNAS PA'I RAL GRI'I
CHANG GZUGS KYI DBUS NA GNAS PA'I ZLA BA LA BZHUGS PA, THUGS RDO
RJE LA SOGS

PA BSKYED PA'I DUS SU 'DI LTAR BLTA BAR BYA'O, ,THUB PA'I TSOGS
'OD ZER GYIS BSKUL BA DANG, THUB PA'I MCHOG RNAMS KYI 'OD ZER DE
RNAMS LAS KYANG BYUNG BA'I RIG PA'I TSOGS RNAMS NI THUB PA'I
MCHOG GI 'OD ZER LAS BYUNG BA'I RIG PA STE, DE'I TSOGS NI PHUNG
PO YIN LA,

DE'I PHYAG NA BUM PA BSNAMS PA'I BUM PA DE RNAMS LAS YE SHES KYI
CHUR GYUR PAS DBANG BSKUR BA DANG, 'JAM PA'I RDO RJE'I RNAL 'BYOR
PA BDAG NYID KYI RANG GI RIGS KYI GTZO BOR SNANG BA'I COD PAN DU
GYUR PA STE, RANG GI RIGS KYI BDAG PO NI MI BSKYOD PA YIN LA, DES
BRGYAN

PA'I COD PAN GANG YIN PA DE LA DE SKAD CES BYA'O, ,DE YANG DBANG
BSKUR BA'I 'OG TU 'JAM PA'I RDO RJE'I COD PAN LA MI SGRUB PA CHEN
PO'I YAN LAG STE, 'DI'I 'BRAS BU NI DBANG GI SGRUB PA CHEN PO'I
YAN LAG STE, 'DI'I 'BRAS BU NI DBANG GI 'BRAS BU CHUNG DU ZHES
BYA'O, ,DE

BZHIN ZHES BYA BA LA SOGS PA LA, SNGA MA BZHIN DU BSNYEN PA LA
SOGS PA'I RIM GYIS RANG GI LHA DANG 'DRA BA'I RIG PA SO SOR RANG
SNANG BA'I MTSAN NYID CAN BSAM ZHING BLTAS LA RIGS LNGA KUN DU
BKOD DE, DE BZHIN GSHEGS PA RNAMS RJES SU MNYES PAR BYA BA'I
PHYIR, DE DANG YANG DAG

@207B PA'I DGA' BA BRTZAM PAR BYA'O ZHES BYA BAR SBYAR RO, ,RANG
GI SNYING PO NI 'JAM PA'I RDO RJE'I SA BON TE, DES SPRUL PA NI
BSKYED PA'O, ,DE LTAR NA 'DIS NI 'DI'I BSNYEN PA STON TO, ,MIG LA
SOGS PA DAG CING ZHES BYA BA NI, SNGAR BSHAD PA'I SA'I SNYING PO
LA SOGS PA'I SA BON RNAMS KYIS MIG

LA SOGS PA'I KUN DU DGANG BA GANG YIN PA DE LA DE SKAD CES BYA
STE, 'DIS NI NYE BAR BSGRUB PA STON TO, ,YI GE GSUM PO NI AOm
A'A: H'Um ZHES BYA BA STE, SKU DANG GSUNG DANG THUGS BYIN GYIS
BRLAB PA'I SGO NAS BSGOM PA DES LUS 'OD DANG LDAN PAR GYUR PA DE
NI YI GE 'DIS NI NYE BAR BSGRUB PA

STON TO, ,GSUM RNAM PAR BKOD PAS LUS NI 'OD DANG LDAN ZHES BYA
STE, 'DIS NI 'DI'I SGRUB PA STON TO, ,SGRUB PA CHEN PO MA GSUNGS
SU ZIN KYANG, BSNYEN PA LA SOGS PA'I NYE BAR MTSON PA LAS DE BYA
BAR SHES PAR BYA'O, ,'DI'I BSNYEN PA LA SOGS PA NI RGYU MTHUN PA
LA

SOGS PA'I 'BRAS BU BAR MA YIN NO, ,DE NYID SHES PAS ZHES BYA BA
LA SOGS PA LA, DE KHO NA NYID SHES PAS MGO DANG SNYING GA DANG
LTE BA DANG, GSANG BA DANG, DE BZHIN DU BRLA GNYIS LA SOGS PAR YI
GE LNGA POS BYIN GYIS BRLABS PA'I YAN LAG CAN DU YANG DAG PAR
BSAMS

TE; DGA' BA KUN DU BRTZAM PAR BYA'O, ,ZHES BYA BAR SBYAR BAR
BYA'O, ,LNGA PO GANG DAG GIS SHE NA, DE NI SKU GSUNG THUGS RDO
RJE BZANG RIGS SOGS ZHES BYA BA GSUNGS TE, SKU RDO RJE'I RIGS NI
DE BZHIN GSHEGS PA'I RIGS SO, ,THUGS RDO RJE'I RIGS NI RDO RJE'I
RIGS

SO; ,SOGS PA'I SGRAS NI RIN PO CHE'I RIGS DANG PADMA'I RIGS DANG,
LAS KYI RIGS BSDU'O, ,KHYAD PAR JI LTA BU ZHIG CE NA, AOm H'Um
SV'A A'A: H'A ZHES GRAGS PA RNAMS, ,'OD KYI PHRENG BA DAM PAS
'GRO GSUM KHYAB, ,CES SBYAR TE, YI GE LNGA 'JIG RTEN GSUM KHYAB
PA'I 'OD

KYI TSOGS DANG BCAS PA GANG YIN PA DE LA DE SKAD CES BYA'O, ,AA
YIS SNA TSOGS PADMA'I LTE BA BYAS, ,H'Um GIS 'DAB MA BRGYAD PO
RNAM PAR SPRUL, ,ZHES BYA BA LA, YI GE AAS SNA TSOGS SHING MDZES
PA'I LTE BA BYAS PA'I PADMA GANG YIN PA DE NI, AA YIS SNA TSOGS
PADMA'I LTE BA BYAS,,

@208A *, ,ZHES BYA BA LA, YI GE H'Um GIS 'DAB MA BRGYAD PA RNAM
PAR SPRUL ZHING BSKYED PA GANG YIN PA DE NI, H'Um GIS 'DAB MA
BRGYAD PA RNAM PAR SPRUL, ,ZHES BYA'O, ,JI LTA BU'I DGA' BA
BRTZAM PAR BYA ZHE NA, SHES RAB DAM PA'I RGYU MTHUN NGO BO NYID,
,THABS DANG BCAS PAR

GYUR PA'I RANG GI LUS, ,ZHES BYA BA GSUNGS SO, ,SHES RAB DAM PA
NI BDAG MED PA'I YE SHES TE, YAB TU GYUR PA'I RDO RJE SEMS DPA'I
SHES RAB BO, ,DE'I RGYU MTHUN PA'I NGO BO NYID NI, 'JAM PA'I RDO
RJE'I BDAG NYID DE, ,DES THABS DANG BCAS SHING LDAN PAR BYUNG
BA'I RANG GI

LUS CAN GYI SNGAGS GANG YIN PA DE LA DE SKAD CES BYA'O, ,DE YIS
BDE GSHEGS RJES SU MNYES BYA ZHES, ,ZHES BYA BA NI, DE LTAR SHES
BZHIN DU DE DANG BSNGAGS PAS LHAN CIG DGA' BA BRTZAM PAR BYA'O,
,RJES SU MNYES PAR BYA BA'I GSANG SNGAGS GSUNGS PA NI AOm ZHES
BYA BA LA

SOGS PA GSUNGS PA'O, ,'DI DAG NI DANG PO'I SBYOR BA ZHES BYA BA'I
TING NGE 'DZIN TO, ,THUGS KA'I ZHES BYA BA LA SOGS PA LA YE SHES
SEMS DPA'I THUGS KA'I ZLA BA LA GNAS PA'I RAL GRI'I CHANG GZUNGS
LA 'DUG PA'I ZLA BA LA BRTEN PA'I RANG GI SNGAGS NI THUGS KA'I
ZLA BA'I SNGAGS

TE; DE'I 'OD CES BYA BA NI 'OD ZER TE, DE RNAMS KYIS MA LUS PA'I
SANGS RGYAS KYI TSOGS RNAMS RANG GI LUS LA BCUG NAS YI GE H'Um
LAS RDO RJE BSAM PA NI H'Um GYI RDO RJE STE, DE LAS BYUNG BA NI
MTHUN PA'O, ,DE YANG DRI MA MED PA YIN PAS, H'Um GI RDO RJE LAS
BYUNG DRI MED PA, ,ZHES BYA'O, ,

YID TSUL DAM PA ZHES BYA BA NI BYANG CHUB KYI SEMS KYI TSUL LO,
,CHU SKYES LA GNAS BA ZHES BYA BA NI, LHA MO'I PADMA'I NANG NA
GNAS PA STE, DE RANG GI SNYING PO LAS BYUNG BA'I DKYIL 'KHOR PA
MA LUS PA'I GZUGS SU BSAMS LA CHO GA 'DIS DBYUNG BAR BYA'O ZHES
BYA BAR SBYAR RO, ,MA LUS PA YANG

YIN LA MI BSKYOD PA LA SOGS PA'I RANG GI DKYIL 'KHOR BA YANG YIN
PAS MA LUS PA'I DKYIL 'KHOR PA STE, DE RNAMS KYI GZUGS SU RANG GI
SNYING PO LAS BYUNG BA STE, RANG GI SA BON LAS SKYES PAR BSAM MO,
,CHO GA ZHES BYA BA NI 'OG NAS BSHAD PA'I CHO GAS SEMS BRTAN PA
STE,

@208B MNYAM PAR GZHAG PA'I SEMS DANG PADMA'I NANG NAS 'JIG RTEN
RNAMS LA PHAN PA'I PHYIR ZHES BYA BA 'JIG RTEN LA PHAN PA'I DON
DU YANG DAG PAR DBYUNG BAR BYA ZHING GDON PAR BYA'O, ,BADZRA DHRi
KA CES BYA BA LA SOGS PA LA THUGS RDO RJE ZHES BYA BA NI MI
BSKYOD PA'I BDAG NYID 'JAM PA'I RDO RJE'I

GZUGS LA GZHUG PAR BYA'O ZHES SBYAR RO, ,SKYE BO DAM PA'I DON
MDZAD CES BYA BA NI BLA NA MED PA YANG DAG PAR RDZOGS PA'I BYANG
CHUB KYI MTSAN NYID CAN THOB PAR 'DOD PA GANG YIN PA DE LA DE
SKAD CES BYA'O, ,NOR BU SNGON PO'I 'OD 'DRA YANG DAG 'BAR, ,ZHES
BYA BA LA, NOR BU

YANG YIN LA SNGON PO YANG YIN PAS NOR BU SNGON PO STE, DE'I 'OD
DANG RANG GI GZUGS 'DRA BAR YANG DAG PAR 'BAR BA GANG YIN PA DE
LA DE SKAD CES BYA'O, ,G-YAS DANG G-YON PA'I ZHAL NI DKAR DANG
DMAR, ,ZHES BYA BA NI ZHAL G-YAS DKAR ZHING G-YON DMAR BA'O, ,DAM
PA DANG

PO LTA BU'I PHYAG DANG LDAN, ,ZHES BYA BA NI, DAM PA DANG PO NI
BCOM LDAN 'DAS DPAL RDO RJE SEMS DPA' STE, DE DANG 'DRA BAR PHYAG
NA RDO RJE DANG RAL GRI DANG PADMA DANG NOR BU BSNAMS PA DANG
LDAN PA'O, ,KHA DOG DPAG TU MED PA'I 'OD TSOGS MNGA', ,ZHES BYA
BA NI KHA DOG DPAG TU

MED PA STE MDOG DU MA'I 'OD KYI TSOGS KYI PHUNG PO GANG LA MNGA'
BA'I THUGS RDO RJE DE LA NI DE SKAD CES BYA STE, DE BLO DANG LDAN
PA STE, SHES RAB DANG LDAN ZHING GZHUG PA PO'I 'DZIN PA SPANGS
PAS LEGS PAR BSDUS SHING BKUG NAS BDAG NYID LA DNGOS PO THAMS CAD
KYIS GZHUG PAR

BYA ZHING BSTIM PAR BYA'O, ,SKU RDO RJE BSKUL LA SHAR PHYOGS KYI
PADMA DANG ZLA BA'I DBUS SU BSAM PAR BYA'O ZHES BYA BAR SBYAR RO,
,RDO RJE 'DZIN 'DRA ZHES BYA BA NI RDO RJE SEMS DPA' LTA BU STE,
DE DANG 'DRA BA'I SKU MDOG DANG ZHAL GANG LA MNGA' BA DE NI, RDO
RJE 'DZIN 'DRA'I SKU MDOG ZHAL

GYIS MDZES, ,ZHES BYA'O, ,DE NI 'KHOR LO LA SOGS PHYAG MTSAN
BSNAMS, ,ZHES BYA BA NI 'KHOR LO DANG RAL GRI DANG PADMA DANG NOR
BU BSNAMS PA'O, ,DE BZHIN ZHES BYA BA NI THUGS RDO RJE JI LTAR
BSKUL BA DE BZHIN DU YANG DAG PAR BSKUL BAR BYA'O ZHES BYA BA'I
DON TO, ,RIN

@209A *, ,CHEN 'BYUNG LDAN BSKUL LA 'JAM PA'I RDO RJE'I G-YAS SU
BSAM PAR BYA'O ZHES BYA BAR SBYAR RO, ,ZHAL GZHON NU 'DRA ZHES
BYA BA LA, GZHON NU NI BCOM LDAN 'DAS 'JAM PA'I RDO RJE STE DE
DANG 'DRA BA'I MDANGS KYI RANG BZHIN GANG LA YOD PA DE LA NI DE
SKAD CES BYA STE,

ZHAL DBUS MA SER PO LA G-YAS SNGO BA G-YON DKAR BA'O, ,GZHAN YANG
GZHON NU DANG 'DRA BA NI, BTZO MA'I GSER GYI MDANGS DANG 'DRA BA
LA, ,ZHES BYA BA STE GSER ZHUN MA'I MDANGS DANG 'DRA ZHING DE
DANG MTSUNGS PA'O, ,PHYAG DRUG MAR GANG RIN CHEN LA SOGS BSNAMS,
,ZHES BYA BA LA MAR

GAD RIN CHEN NI NOR BU KHA DOG LJANG GU STE, DE LA SOGS PA NI RAL
GRI DANG, PADMA DANG, 'KHOR LO DANG, 'KHYUD PAR MDZAD PA GANG YIN
PA DE NI MAR GAD RIN CHEN LA SOGS BSNAMS PA STE, DE LTA BUS MDZAD
PA'I PHYAG DRUG GANG LA MNGA' BA DE LA DE SKAD CES BYA'O, ,'OD
DPAG

TU MED PA BSKUL LA BCOM LDAN 'DAS 'JAM PA'I RDO RJE'I NUB TU BSAM
PAR BYA'O ZHES BYA BAR SBYAR RO, ,KHYAD PAR JI LTA BU ZHIG CE NA,
PADMA R'A GA LTAR DMAR ZHES BYA BA GSUNGS TE, CHU SKYES LTAR DMAR
BA NI PADMA R'A GA'I NOR BU STE, DE DANG 'DRA BAR MDANGS DMAR
ZHING DMAR BA'I MDOG

CAN TE, PADMA R'A GA LTAR DMAR BA'O, ,ZHAL GNYIS DE DANG 'DRA
ZHES BYA BA NI 'OD DPAG TU MED PA'I ZHAL G-YAS PA DANG, G-YON PA
DE GZHON NU'I ZHAL DANG 'DRA BAR SNGO BA DANG DKAR BAR BLTA BAR
BYA'O ZHES BYA BA'I DON TO, ,'OD ZER 'BAR ZHING ZHES BYA BA NI
GCIG TU 'BAR BA'I MDANGS DANG

LDAN PA'I 'OD ZER GANG LA MNGA' BA DE LA DE SKAD CES BYA'O,
,PHYAG NA PADMA LA SOGS MTSAN BSNAMS PA, ,ZHES BYA BA NI, PADMA
DMAR PO DANG DE LA SOGS PA STE, RAL GRI DANG 'KHOR LO DANG RIN PO
CHE BSNAMS PA'I PHYAG GANG LA MNGA' BA DE LA DE SKAD CES BYA'O,
,DON YOD PAR GRUB PA

BSKUL LA BYANG DU BSAM PAR BYA'O ZHES BYA BAR SBYAR RO, ,RIN CHEN
MAR GAD LTA BU'I MDOG LDAN ZHING, ,ZHES BYA BA NI NOR BU LJANG GU
DANG MDOG 'DRA BA'O, ,SNGA MA LTA BU'I ZHAL SOGS PHUN TSOGS
MNGA', ,ZHES BYA BA NI G-YAS DANG G-YON SNGO BA DANG DKAR BA DANG
RGYAN LA SOGS PA GZHAN

@209B DAG SNGA MA BZHIN DU BLTA BAR BYA STE, DE LTA BU'I ZHAL LA
SOGS PA PHUN SUM TSOGS PA MNGA' ZHING LDAN PA STE, SNGAR BSHAD
PA'I DE BZHIN GSHEGS PA DANG 'DRA BA'O, ,RAL GRI LA SOGS ZHES BYA
BA NI, 'KHOR LO DANG RAL GRI DANG PADMA DANG RIN PO CHE RNAMS
DANG LDAN PA'O, ,DE YANG KHYAD PAR

JI LTA BU ZHE NA, RAL PA COD PAN MDZES DANG ZHES BYA BA LA SOGS
PA GSUNGS TE, RAL PA DANG COD PAN NI RAL PA DANG COD PAN NO,
,MDZES PA NI MDANGS DANG LDAN PA STE, GANG GI RAL PA DANG COD PAN
MDZES PA DE NI RAL PA COD PAN MDZES DANG ZHES BYA'O, ,SNA TSOGS
PA YANG YIN LA RIN PO

CHE'I MCHOG KYANG YIN PAS SNA TSOGS PA'I RIN CHEN MCHOG STE, DE
RNAMS KYI 'OD ZER DES 'BAR BA'I RGYAN DANG BCAS PA GANG YIN PA DE
NI SNA TSOGS PA'I RIN CHEN MCHOG GI 'OD ZER 'BAR BAS BRGYAN ZHES
BYA'O, ,RIG PA'I MGON DANG RAB TU BCAS PA'I SKU, ,ZHES BYA BA LA
RIG PA'I

MGON DANG BCAS PA'I SKU GANG LA YOD PA DE LA DE SKAD CES BYA'O,
,THAMS CAD KYANG TSUL 'DI LTAR BSAM PA'O, ,SNGAR SKU RDO RJE NYID
KYI GDAN GYI MCHOG ZLA BA'I DKYIL 'KHOR GYI MTSAN NYID CAN YIN
PAR NI GSUNGS KYI GZHAN DAG NI MA BSHAD PAS DE BSHAD PA'I PHYIR
RO, ,THAMS

CAD NYI MA'I DKYIL 'KHOR DAG LA BSAM, ,ZHES BYA BA GSUNGS TE, 'OG
MA GSUM CHAR NYI MA'I DKYIL 'KHOR LA BZHUGS PAR BSAM PAR BYA'O
ZHES BYA BAR SBYAR RO, ,MO HA RA TI ZHES BYA BAS LHA MO SANGS
RGYAS SPYAN BSKUL LA, ME'I PHYOGS SU BSAM ZHING BSGOM PAR BYA'O
ZHES

BYA BAR SBYAR RO, ,ZLA BA'I DKYIL 'KHOR RDZOGS PA LA GNAS PA,
,ZHES BYA BA NI ZLA BA'I DKYIL 'KHOR RGYAS PA LA BZHUGS PA'O,
,MCHOG TU SGEG CING SKU YI RDO RJE 'DRA, ,ZHES BYA BA LA, MCHOG
TU PHUL DU BYUNG BA'I SGEG CING MDZES LA SKU RDO RJE 'DRA BA STE,
RNAM PAR SNANG MDZAD DANG

TSUL MTHUN PA GANG YIN PA DE LA DE SKAD CES BYA'O, ,DVE shA RA TI
ZHES BYA BAS LHA MO M'A MA K'I BSKUL LA, BDEN BRAL GYI MTSAMS SU
BSAM PAR BYA'O ZHES BYA BAR SBYAR RO, ,KHYAD PAR JI LTA BU ZHIG
CE NA, DGA' CHEN MCHOG 'DOD CES BYA BA LA SOGS PA GSUNGS TE, DE
LA DGA'

@210A *, ,CHEN NI MCHOG TU DGA' BA'I BDE BA STE, DE LA MCHOG TU
'DOD CING MNGON PAR SBYOR BA GANG YIN PA DE LA DE SKAD CES BYA'O,
,ZHAL MDZES PHYAG RNAMS THUGS KYI GTZO BO 'DRA, ,ZHES BYA BA NI
THUGS KYI GTZO BO NI MI BSKYOD PA YIN LA, DE DANG 'DRA BA'I ZHAL
DANG

PHYAG MDZES PA GANG LA MNGA' BA DE LA DE SKAD CES BYA'O, ,R'A GA
RA TI ZHES BYA BAS GOS DKAR MO BSKUL LA, RLUNG GI PHYOGS SU BSAM
PAR BYA'O ZHES BYA BAR SBYAR RO, ,YON TAN RIN CHEN MTHA' YAS ZHES
BYA BA NI, GANG GI YON TAN MTHA' YAS PA NYID RIN PO CHE YIN PA DE
LA DE SKAD

CES BYA'O, ,KHYAD PAR JI LTA BU ZHIG CE NA, DRI MED SKU NI GSUNG
GI DBANG PHYUG 'DRA, ,ZHES BYA BA GSUNGS TE, GSUNG GI DBANG PHYUG
NI 'OD DPAG TU MED PA STE, DE DANG 'DRA BAR DRI MA MED PA'I SKU
GANG LA MNGA' BA DE LA DE SKAD CES BYA STE, SKU MDOG LA SOGS PA
THAMS CAD

DE DANG 'DRA ZHES BYA BA'I DON TO, ,BADZRA RA TI ZHES BYA BAS
SGROL MA BSKUL LA DBANG LDAN GYI PHYOGS SU BSAM PAR BYA'O ZHES
BYA BAR SBYAR RO, ,DRI MED CES BYA BA LA SOGS PA LA DRI MA MED PA
YANG YIN LA, RIN PO CHE YANG YIN PAS NA DRI MED RIN CHEN TE, DE
RNAMS KYI 'OD NI DRI MED

RIN CHEN 'OD CES BYA'O, ,DE'I PHRENG BA NI PHRENG DU GNAS PA STE,
DES PHYOGS KYI TSOGS ZHES BYA BA PHYOGS THAMS CAD KHEBS SHING
G-YOGS PAR GNAS PA GANG YIN PA DE LA DE SKAD CES BYA'O, ,RIN CHEN
DBANG ZHES BYA BA NI RIN CHEN 'BYUNG LDAN TE, DE DANG GZUGS DANG
SKU

MDOG 'DRA BA'I PHYIR RIN CHEN DBANG 'DRA ZHES BYA'O, ,'DI RNAMS
KYI PHYAG MTSAN BSTAN PA'I PHYIR, LHA MO 'DI RNAMS NGES PA'I
MTSAN MA NI, ,ZHES BYA BA LA SOGS PA GSUNGS TE, SPYAN LA SOGS PA
LHA MO 'DI RNAMS KYI PHYAG MTSAN NI 'KHOR LO BZANG PO DANG,
AUTPALA DMAR PO DANG

PADMA DANG AUTPALA SER PO DAG RIM PA JI LTA BA BZHIN DU NGES PAR
SBYAR RO, ,LHAG MA RNAMS NI BDAG PO JI BZHIN 'DOD, ,CES BYA BA LA
'DIR NI MAN NGAG GI DON NI SPYAN GYI PHYAG MTSAN LHAG MA NI RAL
GRI DANG PADMA DANG RIN PO CHE'O, ,M'A MA K'I YANG DE DANG
'DRA'O, ,GOS DKAR MO'I

@210B RAL GRI DANG 'KHOR LO DANG RIN PO CHE'O, ,SGROL MA'I RAL
GRI DANG PADMA DANG RIN PO CHE'O, ,DE NYID GSUM GYI ZHES BYA BA
LA SOGS PA LA GZUGS RDO RJE LA SOGS PA'I LHA MO RNAMS, AOm A'A:
H'Um ZHES BYA BAS DBYUNG BAR BLTA BAR BYA'O, ,KHYAD PAR JI LTA BU
ZHIG CE NA, SKU LA SOGS PA 'DRA

BAR ZHES BYA BA GSUNGS TE, SKU NI SKU RDO RJE'O, ,SOGS PA NI
THUGS RDO RJE LA SOGS PA STE, DE DANG 'DRA ZHING MTSUNGS PA'O,
,DE YANG GZUGS RDO RJE NI SKU RDO RJE LTA BU LA PHYAG MTSAN GYI
GTZO BO NI ME LONG, LHAG MA RAL GRI DANG PADMA DANG RIN PO CHE
BSNAMS PA'O, ,SGRA RDO RJE NI THUGS

RDO RJE DANG 'DRA BA LA, 'DI'I PHYAG MTSAN GTZO BO NI PI WANG
STE, LHAG MA NI RAL GRI DANG PADMA DANG RIN PO CHE'O, ,DRI RDO
RJE NI RIN CHEN 'BYUNG LDAN LTA BU LA PHYAG MTSAN GYI GTZO BO NI
DRIS BKANG BA'I DUNG PHOR, LHAG MA NI RAL GRI DANG PADMA DANG RIN
PO CHE'O, ,RO RDO RJE NI GSUNG RDO RJE LTA BU LA

'DI'I PHYAG MTSAN GYI GTZO BO NI PADMA'I SNOD RO ZHIM PO'I KHA
ZAS KYIS BKANG LA, LHAG MA NI RAL GRI DANG PADMA DANG RIN PO
CHE'O, ,REG RDO RJE NI DON YOD PAR GRUB PA LTA BU LA 'DI'I PHYAG
MTSAN GTZO BO NI LHA'I GOS SO, ,LHAG MA NI RAL GRI DANG PADMA
DANG RIN PO CHE'O, ,CHOS KYI

DBYINGS KYI RDO RJE NI RDO RJE SEMS DPA' LTA BU LA, 'DI'I PHYAG
MTSAN GYI GTZO BO NI CHOS 'BYUNG BA'I PHYAG RGYA, LHAG MA NI RAL
GRI DANG PADMA DANG RIN PO CHE'O, ,DKYIL 'KHOR GYI NI ZHES BYA BA
LA SOGS PA LA GZUGS RDO RJE LA SOGS PA DE DAG NI DKYIL 'KHOR GYI
ME LA SOGS PA'I

MTSAMS BZHI DANG RTZA BA'I SGO STE, SHAR SGO'I NGOS GNYIS SU BSAM
PAR BYA'O, ,YA M'ANTA KRi TA CES BYA BAS, GSHIN RJE GSHED CES BYA
BA NI NYI MA'I BU MTHAR BYED PA STE, GSHIN RJE'I DGRA DE BSKUL LA
NYI MA'I GDAN LA SHAR GYI SGOR BSAM PAR BYA'O ZHES BYA BAR SBYAR
RO, ,

KHYAD PAR JI LTA BU ZHIG CE NA, MTHA' YAS 'JIGS 'OD PHYOGS KUN
KHYAB DANG LDAN, ,ZHES BYA BA LA SOGS PA GSUNGS TE, MTHA' YAS
SHING TSAD MED LA 'JIGS SHING SKRAG TU RUNG BA'I 'OD KYIS PHYOGS
THAMS CAD KHYAB PA GANG LA YOD DE PA DE LA DE SKAD CES BYA'O,
,DUS

@211A *, ,MTHA'I MI BZAD SPRIN GYI DKYIL 'KHOR MDOG ,CES BYA BA
LA, DUS MTHA' NI 'JIGS PA'I DUS SO, ,MI BZAD SPRIN NI CHAR SPRIN
NAG PO STE, DE'I DKYIL 'KHOR NI PHUNG PO'I TSOGS TE, DE DANG 'DRA
BA'I MDOG GI RANG BZHIN GANG LA YOD PA DE LA DE SKAD CES BYA'O,,

THUGS KYI RGYAL PO DAG DANG SKU MTSUNGS PA, ,ZHES BYA BA LA,
THUGS KYI RGYAL PO NI MI BSKYOD PA STE, DE DANG MTSUNGS SHING
'DRA BA DE LA DE SKAD CES BYA'O, ,DRAG PO'I RIGS 'OD DPAG MED
RNAM 'PHRO BAS, ,ZHES BYA BA LA, DRAG PO'I RIGS KYANG YIN LA, 'OD
DPAG TU MED PA

RNAM PAR 'PHRO BA YANG YIN PAS DE SKAD CES BYA STE, DRAG PO'I
TSOGS DE RNAMS KYI 'OD ZER DPAG TU MED PAS GZUGS MTSAN PA ZHES
BYA BA'I DON TO, ,GSHIN RJE MTHAR BYED 'BYIN ZHES BYA BA NI GSHIN
RJE 'JOMS PA'O, ,GDUG PA'I SPRUL GYIS YAN LAG RNAM BRGYAN PA, ,

ZHES BYA BA LA, SHIN TU GDUG PA'I SPRUL NI LCE RNAM PAR BSKYOD PA
DANG LDAN ZHING GDENGS KA RNAM PAR G-YO BA STE, DES LUS KYI YAN
LAG RNAM PAR BRGYAN PA NI DPUNG RGYAN DANG GDU BU LA SOGS PAR
BYAS PA GANG YIN PA DE LA DE SKAD CES BYA'O, ,PRADZNY'ANTA KRiTA
CES PAS

KHRO BO GZHAN GYIS MI THUB PA BSKUL LA LHO PHYOGS KYI SGOR NYI
MA'I DKYIL 'KHOR LA BSAM PAR BYA'O ZHES BYA BAR SBYAR RO, ,BLA
MED 'OD CES BYA BA NI 'GRO BA MA LUS PA'I MI SHES PA SEL BAR BYED
PA'I 'OD BLA NA MED PA GANG LA MNGA' BA DE LA DE SKAD CES BYA'O,
,DRAG CING

ZHES BYA BA NI KUN GYI MNGON SUM DU RAB TU GTUM PAR SNANG BA'O,
,PHYAG SOGS SKU YI RDO RJE 'DRA, ,ZHES PA LA, SKU'I RDO RJE NI
RNAM PAR SNANG MDZAD DE LA ZHAL DANG PHYAG DANG, SKU MDOG LA SOGS
PA DE DANG 'DRA BA'O, ,GZHAN GYIS MI THUB CES BYA BA NI NYON
MONGS PA LA

SOGS PA'I BDUD GZHAN RNAMS KYIS MI THUB PA'O, ,PADM'ANTA KRiTA
CES BYA BAS KHRO BO RTA MGRIN BSKUL LA, NUB PHYOGS KYI SGOR NYI
MA'I DKYIL 'KHOR LA BSAM PAR BYA'O ZHES BYA BAR SBYAR RO, ,PHYOGS
KYI 'KHOR LO 'OD KYIS MNGON PAR KHEBS BYED PA, ,ZHES BYA BA LA,

@211B PHYOGS KYI 'KHOR LO ZHES PA PHYOGS KYI TSOGS THAMS CAD 'OD
ZER RNAMS KYIS KHYAB PAR MDZAD PA GANG YIN PA DE LA DE SKAD CES
BYA'O, ,'OD MDANGS 'JIGS DUS ME 'DRA 'JIGS PAR LDAN, ,ZHES BYA BA
LA 'OD ZER GYI TSOGS 'JIGS PA'I DUS KYI ME DANG 'DRA BAR SHIN TU

'JIGS SKRAG PAR BYED PA GANG LA MNGA' BA DE LA DE SKAD CES BYA'O,
,PHYAG LA SOGS PA GSUNG GI RDO RJE 'DRA, ,ZHES BYA BA NI PHYAG
DANG ZHAL DANG SKU MDOG 'OD DPAG TU MED PA DANG 'DRA ZHES BYA
BA'I DON TO, ,GDUG PA DU MA RNAM GNON 'JIGS PA'I ZHAL, ,ZHES BYA
BA LA, GANG GIS

GDUG PA DU MA RNAM PAR GNON PAR MDZAD CING SHIN TU ZHAL 'JIGS SU
RUNG BA GANG LA MNGA' BA DE LA DE SKAD CES BYA'O, ,THUB DBANG HA
HA ZHES PA NI BZHAD PA YIS, ,RI BOR BCAS PA BSGYEL BAS SKRAG
MDZAD PA, ,ZHES BYA BA LA HA HA ZHES BZHAD PA STE, ,GSANG MTHO
ZHING DGOD

CING GANG GIS RI BO RNAMS SGYEL BAR MDZAD PA GANG YIN PA DE LA DE
SKAD CES BYA'O, ,BIGHN'A NTA KRiTA CES BYA BAS KHRO BO BDUD RTZI
'KHYIL PA BSKUL LA BYANG PHYOGS KYI SGOR NYI MA'I DKYIL 'KHOR LA
BSAM PAR BYA'O ZHES BYA BAR SBYAR RO, ,DPA' BO ZHES BYA BA NI
BGEGS MA LUS PA RNAM

PAR 'JIG PAR MDZAD PA'O, ,KHYAD PAR JI LTA BU ZHIG CE NA, DUS
MTHA'I ME LTAR DRAG PA ZHES BYA BA GSUNGS TE, ZAD PA'I DUS KYI ME
STE BYIN ZA SHIN TU DRAG PA YIN PA DANG 'DRA BAR RAB TU GTUM
ZHING DRAG PA'O, ,'PHAGS PA ZHES BYA BA NI SDIG PA MI DGE BA'I
CHOS RNAMS

LAS RING DU GYUR PA'O, ,ZHAL SOGS MI BSKYOD DANG MTSUNGS PA,
,ZHES BYA BA NI, ZHAL DANG PHYAG DANG SKU MDOG MI BSKYOD PA DANG
'DRA BA'O, ,DBANG BSKUR BA'I DUS SU 'DI DAG GI COD PAN LA BDAG PO
BSAM PAR BYA'O ZHES BYA BA DE BSTAN PAR BYA BA'I PHYIR, RNAM PAR
SNAD

MDZAD CES BYA BA LA SOGS PA GSUNGS TE, GSHIN RJE GSHED PO LA SOGS
PA LA YANG ZLOS PA DGAG PAR BYA BA'I PHYIR RIM BZHIN NO ZHES BYA
BA STE, GSHIN RJE GSHED LA SOGS PA'I COD PAN LA RNAM PAR SNANG
MDZAD DANG, MI BSKYOD PA DANG, 'OD DPAG MED DANG, MI BSKYOD PA

@212A *, ,RIM BZHIN DU BSAM PAR BYA'O, ,'DI RNAMS KYI PHYAG MTSAN
BSTAN PAR BYA BA'I PHYIR THO BA ZHES BYA BA LA SOGS PA GSUNGS TE,
THO BA DANG, DBYIG PA DANG, PADMA DANG RDO RJE NI, THO BA DBYIG
PA DE BZHIN PADMA DANG, ,RDO RJE ZHES BYA STE, DE LA SOGS PA NI
RAL GRI LA SOGS PA BSNAMS

PAS DE SKAD CES BYA STE, 'DI YI PHYAG NI KUN LA BSAM, ,ZHES BYA
BA NI, SNGAR BSHAD MA THAG PA DE RNAMS PHYAG KUN NA BSNAMS PAR
BSGOM PAR BYA'O, ,DE LTAR YONGS SU RDZOGS PA'I DKYIL 'KHOR LA,
,ZHES BYA BA LA SOGS PA LA, DE LTAR ZHES BYA BA NI BSHAD MA THAG
PA'I RIM GYIS SO, ,

YONGS SU RDZOGS PA ZHES BYA BA NI, DNGOS PO THAMS CAD KYIS YONGS
SU RDZOGS SHING GRUB PA'I DKYIL 'KHOR LA DNGOS PO THAMS CAD KYIS
BLTAS SHING BSAMS NAS SNYING PO'I SNGAGS NI YE SHES SEMS DPA'I
THUGS KA'I SNYING PO STE, DE'I 'OD ZER NYID LCAGS KYU YIN LA,

DES DKYIL 'KHOR GYI 'KHOR LO LTA BU DRANGS SHING BKUG NAS DAM
TSIG GI DKYIL 'KHOR GYI MDUN NA BZHUGS PAR BDE BAR GSHEGS PA
RNAMS BSGOM PAR BYA'O, ,'DIS NI YE SHES KYI DKYIL 'KHOR SPYAN
DRANGS PA BSHAD PA YIN NO, ,SHES RAB THABS KYI RANG BZHIN DRI

MED PA'I, ,TING 'DZIN LAS BYUNG DAM PA'I BDES GANG BAR, ,'KHOR LO
BSAM MO ZHES BYA BAR SBYAR TE, SHES RAB NI BUD MED KYI TSUL LO,
,THABS NI SKYES PA LTA BU STE, ,SHES RAB DANG THABS DAG NI SHES
RAB DANG THABS SO, ,SHES RAB THABS KYI RANG BZHIN NI SHES RAB

DANG THABS KYI NGO BO NYID DO, ,SHES RAB DANG THABS KYI RANG
BZHIN YANG YIN LA DRI MA MED PA'I TING NGE 'DZIN YANG YIN PAS NA
SHES RAB THABS KYI RANG BZHIN DRI MA MED PA'I TING NGE 'DZIN TO,
,DE LAS BYUNG BA'I DAM PA'I BDE BA YANG DE NYID YIN PAS NA DE
SKAD CES BYA STE, DES KUN DU

GANG BAR 'KHOR LO BSAM PAR BYA'O, ,GSHIN RJE MTHAR BYED NI GSHIN
RJE GSHED DO, ,DE NYID DANG POR BYAS PA GZHAN GYIS MI THUB PA LA
SOGS PA GANG YIN PA DE NI GSHIN RJE MTHAR BYED LA SOGS ZHES BYA
STE, DE RNAMS KYIS BSRUNG BAR BYAS PA NI BSRUNG BA'I SBYOR BA
BYAS PA'O,,

@212B RANG GI SNYING POS ZHES BYA BA LA SOGS PA LA RANG GI SNYING
POS MNGON BZLAS ZHES BYA BA NI RANG GI SA BON GYIS MNGON PAR
BZLAS PA'O, ,TZANDAN BZANG SOGS ME TOG GIS MDZES DBUL, ,ZHES BYA
BA NI DKYIL 'KHOR GYI 'KHOR LO DE LA MCHOD YON DE LTA BU DBUL
PA'O, ,

DE'I 'OG TU DKYIL 'KHOR DE DANG DAM TSIG GI DKYIL 'KHOR GNYIS
GCIG TU BYAS LA RANG DANG 'DRA BAR MIG LA SOGS PA KUN DU DGANG
ZHING, THUGS DANG GSUNG DANG SKU'I BDAG NYID DANG 'DRA BAR BYIN
GYIS BRLAB CING RANG LA BYAS PA LTA BUR DBANG BSKUR BAR BSAMS

LA 'BAD PAS MNGON PAR MCHOD PAR BYA'O ZHES BYA BAR SBYAR RO,
,RANG LA BYAS PA LTA BUR DBANG BSKUR ZHING, ,ZHES BYA BA NI JI
LTAR BDAG NYID, PHYOGS TSOGS KUN NA BZHUGS PA'I THUB PA'I TSOGS,
,SNYING PO'I 'OD ZER RNAMS KYIS YANG DAG BSKUL, ,ZHES BYA BA LA

SOGS PAS DBANG BSKUR BA DE BZHIN DU DBANG BSKUR BAR BLTA'O ZHES
BYA BA'I DON TO, ,'DIR MAN NGAG NI DBANG BSKUR BA'I RJES THOGS LA
RNAM PAR SNANG MDZAD LA SOGS PA DE BZHIN GSHEGS PA RNAMS KYI DBU
RGYAN LA NI MI BSKYOD PA'O, ,SPYAN GYI DBU RGYAN LA NI RNAM PAR
SNANG

MDZAD DO, ,M'A MA K'I'I DBU RGYAN LA NI MI BSKYOD PA'O, ,GOS DKAR
MO'I DBU RGYAN LA NI 'OD DPAG TU MED PA'O, ,SGROL MA'I DBU RGYAN
LA NI DON YOD GRUB PA'O, ,GZUGS RDO RJE'I DBU RGYAN LA NI RNAM
PAR SNANG MDZAD DO, ,SGRA RDO RJE'I DBU RGYAN LA NI MI BSKYOD
PA'O, ,DRI

RDO RJE'I DBU RGYAN LA NI RIN CHEN 'BYUNG LDAN NO, ,RO RDO RJE'I
DBU RGYAN LA NI 'OD DPAG TU MED PA'O, ,REG RDO RJE'I DBU RGYAN LA
NI DON YOD PA GRUB PA'O, ,CHOS KYI DBYINGS RDO RJE'I DBU RGYAN LA
NI MI BSKYOD PA'O, ,GSHIN RJE GSHED LA SOGS PA LA NI SNGAR BSHAD
PA'I BDAG PO RNAMS

SO; ,'DIR YANG BSNYEN PA LA SOGS PA BRJOD PAR BYA DGOS TE, DKYIL
'KHOR YONGS SU RDZOGS PA NI BSNYEN PA'O, ,MIG LA SOGS PA BYIN
GYIS BRLAB PA NI NYE BAR BSGRUB PA'O, ,SKU GSUNG THUGS BYIN GYIS
BRLAB PA NI SGRUB PA'O, ,DBANG BSKUR BA NI SGRUB PA CHEN PO'O,,

@213A *, ,DE RNAMS KYI 'BRAS BU NI RGYU MTHUN PA DANG, RNAM PAR
SMIN PA DANG SKYES BU BYED PA DANG, DBANG GI 'BRAS BU CHEN PO YIN
PAR SHES PAR BYA'O, ,CHO GA YI NI ZHES BYA BA 'OG NAS BSHAD PA'I
RIM PA STE, DES MNGON PAR MCHOD PAR BYA ZHING RJED PAR BYA'O, ,

DA NI PAD NANG ZHES BYA BA LA SOGS PAS CHO GA DE NYID STON PA
STE, RANG GI SA BON 'OD RNAMS KYIS, ,ZHES BYA BA NI YE SHES SEMS
DPA'I THUGS KA'I SNGAGS KYI 'OD ZER RNAMS KYIS GZUGS LA SOGS PAS
THAMS CAD DRANGS NAS RANG GI LUS LA BCUG STE, RDO RJE'I LAM

NAS BYUNG BA DANG, ,YANG DAG PA'I BYANG CHUB KYI NGO BOS 'OD ZER
GYI DKYIL 'KHOR RANG GI SO SOR SNANG BA'I PADMA'I NANG DU BSGOM
PAR BYA'O ZHES BYA BAR SBYAR TE, YANG DAG BYANG CHUB YID KYIS
ZHES BYA BA LA, BYANG CHUB YID CES BYA BA BYANG CHUB SEMS KYI 'OD
KYI DKYIL 'KHOR

ZHES PA 'OD ZER GYI TSOGS GANG DAG YIN PA DE NI, YANG DAG BYANG
CHUB YID KYI NGO BO YIS, ,'OD KYI DKYIL 'KHOR DAG TU ZHES BYA
STE, DE'I NGO BOR GZUGS LA SOGS PA PADMA'I NANG DU BSGOM PAR
BYA'O, ,SHES RAB CES BYA BA LA SOGS PA LA SHES RAB NI RANG GI SO
SOR

SNANG BA'I RIG PA STE, DE'I BA SPU'I BU GA RE RE NI SHES RAB PA
SPU RE RE STE, DE RNAMS LAS BYUNG BA GANG YIN PA DE SHES RAB BA
SPU RE RE LAS BYUNG BA'O, ,'OD ZER YANG YIN LA RNAM PA SNA TSOGS
PA YANG YIN PAS NA 'OD ZER RNAM PA SNA TSOGS PA'O, ,DE RNAMS KYI
RGYA CHE BA NI KUN DU KHYAB

PA'O; ,TSOGS NI BKOD PA RNAMS TE, DES NA, 'OD ZER RNAM PA SNA
TSOGS RGYA CHEN TSOGS, ,ZHES BYA'O, ,DE LTAR NA SHES RAB KYI BA
SPU RE RE LAS BYUNG BA YANG YIN LA 'OD ZER RNAM PA SNA TSOGS PA
RGYA CHEN PO'I TSOGS KYANG YIN PAS NA SHES RAB BA SPU RE RE LAS
BYUNG BA'O, ,'OD

ZER RNAM PA SNA TSOGS RGYA CHEN TSOGS, ,ZHES BYA BA STE, DE RAB
TU SPRO BAR BYA'O ZHES BYA BAR SBYAR RO, ,KHYAD PAR JI LTA BU ZHE
NA, ,MA LUS NAM MKHA'I GTOS NI KUN DU KHYAB, ,CES BYA STE, GANG
GIS MA LUS PA'I NAM MKHA'I GTOS TE, NGES PAR KHYAB PAR GYUR PA DE

@213B LA DE SKAD CES BYA'O, ,KUN DU ZHES BYA BA NI THAMS CAD
DU'O, ,DE LAS ZHES BYA BA NI 'OG NAS BSHAD PA'I RIM PAS SO, ,BLO
DANG LDAN PAS RAB TU SPRO, ,ZHES BYA BA NI YID KYIS 'DON ZHING
SPRO BAR BYA BA'O, ,'OD KYI SGO LAS ZHES BYA BA LA SOGS PA LA
GZUGS LA SOGS PA'I LHA MO

RNAMS KYIS RGYAL BA'I DBANG PO RNAMS LEGS PAR MCHOD PAR BYA'O
ZHES BYA BAR SBYAR RO, ,JI LTA BUS SHE NA, 'OD KYI SGO LAS NGES
PAR BYUNG BA'I ZHES BYA BA LA SOGS PA SMOS TE, SHES RAB KYI BA
SPU RE RE LAS BYUNG BA'I 'OD ZER GYI SGO RNAMS NGES PAR BYUNG BA
YIN PAS NA 'OD KYI SGO

LAS NGES PAR BYUNG BA'O, ,DRI MA MED PA YANG YIN LA RGYAN KUN
YANG YIN PAS NA DRI MED RGYAN KUN TE, DES YAN LAG LEGS PAR BRGYAN
PAR GYUR PA GANG YIN PA DE NI, YAN LAG DRI MED RGYAN KUN GYIS
LEGS BRGYA, ,ZHES BYA STE DE RNAMS KYIS SO, ,YANG DE RNAMS KYI
KHYAD

PAR BSTAN PA'I PHYIR ME LONG ZHES BYA BA LA SOGS PA SMOS TE, ME
LONG DANG, PI WANG DANG, DRI'I DUNG CHOS DANG, RO'I SNOD DANG,
GOS DANG CHOS TE DE LA SOGS PA MTSAN MA RNAMS KYIS RIM GYIS TE,
GO RIMS JI LTA BA BZHIN DU RANG NYID RNAM PAR SGEG PA DANG BCAS

SHING MDZES LA ROL CING 'JEM PA DANG BCAS PA'I LAG PA 'OD CAN DAM
PA RNAMS GANG LA YOD PA DE LA DE SKAD CES BYA'O, ,DE RNAMS KYIS
SO, ,YANG 'DI RNAMS KYI KHYAD PAR BSTAN PA'I PHYIR 'OD KYI SNANG
BAS ZHES BYA BA LA SOGS PA SMOS TE, 'OD KYANG YIN LA SNANG BA

YANG YIN PAS NA 'OD KYI SNANG BA STE, DES SPRUL PA NI SNA TSOGS
PA'I MCHOD PA STE GZUGS LA SOGS PA'I MCHOD PA'O, SPRIN GYI DRA BA
NI MCHOD PA DE RNAMS KYI SPRIN GYI DRA BA STE, DES KHYAB PAS NA
'DI SKAD CES BYA STE, DE RNAMS KYIS SO, ,GZHAN YANG KHYAD PAR JI
LTA BU

ZHE NA, DNGOS RNAMS SGYU MA ZHES BYA BA LA SOGS PA SMOS TE, DNGOS
RNAMS SGYU MA ZHES BYA BA LA SOGS PA LA MIG YOR TZAM DU SO SOR
SNANG BA TZAM DU ZAD PAS NA SGYU MA DANG MTSUNGS PA GANG YIN PA
DE NI DNGOS RNAMS SGYU MA STE, DE LA SOGS PA NI DNGOS PO SGYU MA
LTA BU LA SOGS PAR DE RNAMS GYUR PA YIN

@214A *, ,NO; ,DE RNAMS SO SO YANG DAG PAR RIG PA NI SHES RAB KYI
SNANG BA'I LTA BA DANG LDAN PAS 'GRO BA DGA' BAR BYA BA'I PHYIR
GAR DANG GLU LA SOGS PA YONGS SU SHES PA'O, ,DE LTAR NA DNGOS PO
RNAMS SGYU MA LA SOGS PA DANG SO SO YANG DAG PAR RIG PA LA MKHAS

SHING BYANG LA DE NYID SHES PA ZHES BYA BA'I BAR DU STE DE YIS
SO, ,GZHAN YANG JI LTA BU ZHE NA, RTOG PA MA LUS PA ZHES BYA BA
LA SOGS PA SMOS TE, RTOG PA MA LUS PA LAS NGES GROL ZHING, ,ZHES
BYA BA NI GZUNG BA DANG 'DZIN PA'I MTSAN NYID CAN GYI RTOG PA MA
LUS PA THAMS CAD

LAS NGES PAR GROL ZHING SPANGS PA STE DE LA DE SKAD CES BYA'O,
,MCHOG TU BDE BA NI MCHOG TU DGA' BA'I BDE BA'O, ,DE BSKYED PA'I
RGYUR GYUR PA NI DE BSKYED PA'I MTSAN MAR GYUR PA YIN PAS NA DE
SKAD CES BYA STE, DE LTA BU'I GZUGS LA SOGS PA'I LHA MO RNAMS SO,
,DE

BZHIN PHYI'I DRI SOGS THAMS CAD KYIS ,RGYAL BA'I DBANG PO RNAMS
NI LEGS MCHOD CING, ,ZHES BYA BA NI DKYIL 'KHOR GYI 'KHOR LO
MCHOD PA'O, ,THA DAD RNAM PAR RTOG LAS RNAM PAR GROL, ,ZHES BYA
BA NI MCHOD PAR BYA BA DANG, MCHOD PA DANG MCHOD PA PO'I RNAM PAR
RTOG

PA DANG BRAL BA'O, ,AOm ZHES BYA BA LA SOGS PA NI MCHOD PA BYIN
GYIS RLOB PA'I SNGAGS BSHAD PA'I YIN NO, ,DA NI SGRA'I ZHES BYA
BA LA SOGS PAS BSTOD PA STON TE, DE'I RJES LA ZHES BYA BA LA
MCHOD PA'I RJES LA RANG GI YID LHAG PA'I LHA RU GNAS PA LA CHOS
RNAMS BSTOD

PA'I SGRA NI BYED PAR BSAM MO ZHES BYA BAR SBYAR RO, ,DE LA
SGRA'I YUL RNAMS MA LUS PA THAMS CAD LA BSTOD PA'I MTSAN NYID CAN
GYI SGRA'I TSIG TU NGES PAR BRTAGS SHING BSGOMS LA RANG YID LHAG
PA'I LHA RU GNAS PA ZHES BYA BA LA'ANG PHYI ROL GYI LHA'I GZUGS
MED KYI, RANG GI

YID NYID LHAG PA'I LHA YIN TE, GTZO BO'I LHA RANG GI YID NYID YIN
LA, DE LA CHOS RNAMS BSTOD PA DE'I SGRA SGROGS PAR GYUR PA'O
ZHES, 'OG NAS BSHAD PA'I RIM GYIS BSGOM PAR BYA'O, ,CHOS THAMS
CAD BSTOD PA BYED PA'I SGRA GANG GIS BSTOD PA BYED PA DA BSTAN
PAR

@214B BYA BA'I PHYIR, MI BSKYOD PA NI ZHES BYA BA LA SOGS PA SMOS
TE, BDUD DANG NYON MONGS PA LA SOGS PA RNAMS KYIS DKRUG PAR MI
NUS PAS NA MI BSKYOD PA'O, ,DE NYID NI MI PHYED PA YIN PAS NA RDO
RJE'O, ,CHOS KYI DBYINGS RNAMS PAR DAG PA'I MTSAN NYID CAN GYI YE
SHES CHEN MO MNGA' BAS

NA YE SHES CHEN PO'O, ,DE LA BOD PA NI RDO RJE DBYINGS NI ZHES
BYA BA STE, MI PHYED PA'I RIGS MNGA' BA'O, ,MKHAS PA CHEN PO ZHES
BYA BA NI MKHYEN PA CHEN PO DANG LDAN PA'O, ,SKU DANG GSUNG DANG
THUGS TE RDO RJE GSUM YANG YIN LA MCHOG KYANG YIN PAS NA RDO RJE
GSUM MCHOG GO, ,DKYIL 'KHOR GSUM NI

DKYIL 'KHOR GSUM GCIG TU BSDUS PA LA DKYIL 'KHOR GSUM ZHES BYA
STE, DE NI KHO NA NYID DO, ,DE NYID GCIG TU BSDUS PA'I SKU DANG
GSUNG DANG THUGS RDO RJE'I CHOS STON PAR MDZAD PAS NA, RDO RJE
DBYINGS LA PHYAG 'TSAL LO, ,ZHES BYA'O, ,RNAM PAR SNANG MDZAD CES
BYA BA LA

SOGS PA RNAM PA SNA TSOGS PA'I TSUL GYIS GSAL ZHING SNANG BAR
MDZAD PAS NA RNAM PAR SNANG MDZAD DO, ,DE NYID NI DAG PA CHE STE,
ME LONG LTA BU'I YE SHES KYI NGO BO NYID YIN PA'I PHYIR RO, ,RDO
RJE ZHI BA ZHES BYA BA NI NYON MONGS PA THAMS CAD NYE BAR ZHI BA
DANG, ZHI BA'I LAS LA MNGA'

BRNYES PA'O, ,DGA' BA CHE ZHES BYA BA NI, DGA' BA CHEN PO ZHES
BYA BA MCHOG TU DGA' BA'I BDE BA'I NGO BO CHEN PO MNGA' BAS NA
DGA' BA CHEN PO STE DE LA BOD PA'O, ,RANG BZHIN GYIS NI 'OD GSAL
MCHOG ,CES BYA BA NI THAMS CAD MKHYEN PA'I YE SHES LA MCHOG DANG
GTZO BOR

GYUR PA STE, RANG BZHIN GYIS 'OD GSAL BA YANG YIN LA MCHOG KYANG
YIN NO ZHES MTSAMS SBYAR BA STE DE LA BOD PA'O, ,STON PA RDO RJE
PHYAG 'TSAL LO, ,ZHES BYA BA NI, KYE RANG BZHIN GYIS 'OD GSAL
BA'I CHOS RNAMS STON PAR MDZAD PA'I RDO RJE LA PHYAG 'TSAL LO
ZHES BOD PA'O, ,

RIN CHEN ZHES BYA BA LA SOGS PA LA, RIN CHEN NI BYANG CHUB KYI
SEMS KYI RDO RJE'O, ,DE NYID NI 'GRO BA THAMS CAD KYI DON PHUN
SUM TSOGS PA DANG LDAN PAS NA RGYAL PO STE DE LA BOD PA'O, ,SHIN
TU ZAB PA YIN PAS NA RAB TU ZAB PA'O, ,RDO RJE NAM MKHA' NI MNYAM
PA NYID KYI YE SHES TE

@215A *, ,DES NAM MKHA'I BZHIN DU DRI MA MED PA'O, ,RANG GI NGO
BO NYID KYIS RANG BZHIN GYIS DAG PA YIN PAS NA RANG BZHIN DAG
PA'O, ,NYON MONGS PA DANG LAS DANG SHES BYA'I SGRIB PA'I BAG
CHAGS KYI GOS PA DANG BRAL BA GANG YIN PA DE NI GOS PA MED CES
BYA'O, ,RDO RJE'I SKU LA PHYAG

'TSAL LO, ,ZHES BYA BA NI SKU RDO RJE'O, ,RDO RJE MI 'CHI NI RDO
RJE TSE DPAG TU MED PA'O, ,DE NYID NI KHAMS GSUM GYI BDAG PO'I
'BYOR PA MNGA' BAS NA RGYAL PO CHE'O, ,GZUNG BA DANG 'DZIN PA'I
RTOG PA MA LUS PA DANG BRAL BAS NI MI RTOG PA'O, ,NAM MKHA' RDO
RJE NI SO SOR RTOG PA'I YE

SHES TE, DE 'DZIN PAR MDZAD PAS NA NAM MKHA' RDO RJE 'DZIN NO,
,'DOD CHAGS PHA ROL PHYIN PA NI 'DOD CHAGS RNAM PAR DAG PA STE DE
MNYES PA'O, ,RDO RJE'I GSUNG LA PHYAG 'TSAL LO, ,ZHES BYA BA NI
CHOS STON PAR MDZAD PAS SO, ,DON YOD PA NI 'BRAS BU DANG BCAS
PA'O, ,DE

NYID NI MI PHYED PAS NA RDO RJE STE DE LA BOD PA'O, ,YANG DAG
CING PHYIN CI MA LOG PA'I RNAM PAS SANGS RGYAS PAS NA RDZOGS
SANGS RGYAS SO, ,BYA BA GRUB PA'I YE SHES KYI NGO BO NYID DU GYUR
PAS NA BSAM PA THAMS CAD RDZOGS MDZAD PA'O, ,DAG PA NI RANG BZHIN
GYIS 'OD GSAL BA'I

NGO BO STE DE NYID LAS YANG DAG PAR BYUNG BAS NA RANG BZHIN DAG
PA NYID LAS BYUNG BA'O, ,RDO RJE SEMS DPA' PHYAG 'TSAL LO, ,ZHES
BYA BA NI GNYIS SU MED PA'I YE SHES KYI NGO BO NYID DU GYUR PA'I
PHYIR RO, ,'BAR BA'I ZHES BYA BA LA SOGS PA LA 'BAR BA NI 'OD
DANG LDAN PA STE DE LTA

BU'I AOm GYIS BYIN GYIS BRLABS PA'I RLUNG ME'I DKYIL 'KHOR LA
PADMA'I SNOD GNAS SHING DE'I BDUD RTZI LNGA BZHAG LA AOm GYIS
BYIN GYIS BRLABS TE, RAB TU SBAR ZHING KUN DU 'BAR BAR BYAS LA

DE NAS YI GE GSUM MNGON PAR BZLAS TE THUB PA'I DBANG PO NANG DU
CHUD PAR BSAM PAR BYA BA DANG, YE SHES NYID DU BDUD RTZI STE KHAM
GSUM PA'I 'CHI BA NYE BAR ZHI BA'I PHYIR RO, ,DE LTAR DE'I NGO BO
NYID DU BSAMS NAS RANG GI LCES LA YI GE H'Um LAS RDO RJE RTZE
LNGA PA'I BDAG NYID CAN GYI

@215B LCE BSAMS LA ,BDUD RTZI LNGA DE'I SNYING GA'I ZLA BA'I DBUS
NA MA LUS PA'I RGYAL BA'I 'KHOR LO LTA BU DES TSIM PAR BYA ZHING
BLTA BAR BYA'O, ,'DI DAG NI DKYIL 'KHOR GYI RGYAL PO MCHOG GI
TING NGE 'DZIN TO, ,SNYING PO'I ZHES BYA BA LA SOGS PA LA SNYING
PO'I 'OD ZER DPAG TU MED PAS SPRUL PA'I THUB

PA RNAMS KYIS MI SHES PA KUN DU NGES PAR BSAL NAS 'GRO BA MA LUS
PA RDZOGS PA'I SANGS RGYAS SU BYAS TE, RANG GI SNGAGS KYI NANG DU
CHUD PAR BYAS LA, GZUGS LA SOGS PA'I RNAM PA MI RTOG PA ZHES BYA
BA LA SOGS PAS BRTAGS NAS RANG GI SNYING GAR DRI MA MED PA'I ZLA
BA LA GNAS

PA'I MTSAN MA LA GNAS PA'I GSANG SNGAGS DAM PA'I GZUGS SU RANG GI
YID 'ONG DANG LDAN PAR YONGS SU BSGOM PAR BYA'O ZHES SBYAR BAR
BYA'O, ,SNYING PO'I 'OD ZER ZHES BYA BA NI YE SHES SEMS DPA'I
SNYING PO'I 'OD ZER RNAMS TE, DE DPAG TU MED PAS SPRUL PA YANG
YIN

LA THUB PA'I DBANG PO YANG YIN PAS NA SNYING PO'I 'OD ZER DPAG
MED KYIS SPRUL PA'I THUB PAS ZHES BYA BA DE LTAR MTSAMS SBYAR TE,
BYED PA POR GYUR PA DE RNAMS KYIS, MI SHES KUN DU NGES BSAL NAS,
,ZHES BYA BA LA, MI SHES PA STE MA RIG PA KUN DU DNGOS PO THAMS

CAD KYIS NGES PAR BSAL ZHING SPANGS PA GANG YIN PA DE LA DE SKAD
CES BYA'O, ,DE LTA BUS 'GRO BA MA LUS PA RDZOGS PA'I SANGS RGYAS
SU BYAS NAS, RANG GI GSANG SNGAGS NANG DU CHUD PAR BYA, ,ZHES PA
STE YE SHES SEMS DPA'I THUGS KA'I SNYING PO'I NANG DU'O, ,GZUGS
LA

SOGS PA ZHES BYA BA NI GZUGS KYI PHUNG PO LA SOGS PA'O, ,GANG GI
PHYIR RNAM PA'I NGO BO NYID DE KUN DU BRTAGS PA DANG GZHAN GYI
DBANG GIS MTSAN NYID DANG BRAL ZHING SPANGS PA YIN PA'I MNGON SUM
GYI MTSAN NYID CAN GYIS MTHONG ZHING SNANG BA YIN PA'I RGYU DES
NA 'DZIN PA PO NI MNGON

SUM LA SOGS PA'I RNAM PAR SHES PAR YOD PA MA YIN LA, GZUGS LA
SOGS PA'I MTSAN NYID CAN GYI GZUNG BA RNAMS KYANG CUNG ZAD KYANG
YOD PA MA YIN NO, ,GZHAN PA RJES SU DPAG PA'I MTSAN NYID CAN GYI
TSAD MAS KYANG GZUGS LA SOGS PA NYE BAR DMIGS PAR MI 'GYUR

@216A *, ,TE; 'BREL PA ZHES BYA BA DE'I BDAG NYID DANG DE LAS
BYUNG BA'I MTSAN NYID KYIS KYANG MTHONG BA MED PAS SHES PA MA YIN
TE, RJES SU DPAG PA NI MNGON SUM SNGON DU 'GRO BA CAN YIN PA'I
PHYIR RO, ,DE YANG PHYOGS KYI CHOS BZUNG NAS BSGRUB PAR BYA BA
DANG, SGRUB

PAR BYED PA'I 'BREL PA DRAN PA NI, PHYIS RJES SU DPAG PA 'JUG PAS
NA RJES SU DPAG PA ZHES BYA'O ZHES BYA BA'I TSUL GYIS SO, ,BDE BA
LA SOGS PA RNAM PAR SHES PA GZUGS LA SOGS PA DE YONGS SU 'DZIN
PAR BYED PA'I DBYE BA NI 'GA' YANG YOD PAR MA MTHONG LA RGYU DES

CIG CAR DE DUS MTSUNGS PAR SHES SHING NYE BAR DMIGS PA YIN PA'I
PHYIR GZUGS LA SOGS PA BZHIN DU BDE BA LA SOGS PA'I RNAM PAR SHES
PA 'DI DAG YONGS SU 'DZIN PA POR YOD PA MA YIN ZHING 'DZIN PAR
BYED PAR MI 'GYUR RO, ,YANG NA SEMS NI GZUGS LA SOGS

PA'I RNAM PA DANG BRAL BA STE, GZUGS LA SOGS PA'I RNAM PA CAN GYI
GZUNG BA'I MTSAN NYID DANG BRAL ZHING MED PA MNGON SUM STE RANG
RIG PA'I MNGON SUM GYIS MTHONG ZHING SHES PA DE NI 'DZIN PA PO MA
YIN TE, GANG GI PHYIR GZUGS LA SOGS PA'I RNAM PA DANG BRAL BA YIN
PA DES NA DE

NI 'DZIN PA MA YIN TE, GZUNG BAR BYA BA MED PAS 'DZIN PA PO YANG
MED DO, ,GANG GI PHYIR SEMS GZUGS LA SOGS PA'I RNAM PA DANG BRAL
BA YIN PA DES NA GZUNG BA RNAMS KYANG CI YANG YOD PA MA YIN TE,
GZUGS LA SOGS PA GZUNG PA MA YIN PA'I PHYIR RO, KYANG ZHES SMOS

BA NI 'DZIN PA PO'I SHES PA YANG CUNG ZAD KYANG MED DO ZHES STON
TO, ,DE BAS NA SEMS NI GZUNG BA DANG 'DZIN PA LAS NGES PAR GROL
BA YIN NO, ,'BREL PA GZHAN GYIS KYANG NI MTHONG BA MED, ,CES BYA
BA NI DE'I BDAG NYID LA SOGS PA'I 'BREL PAS KYANG MTHONG ZHING
NYE BAR

DMIGS PA MED DO, ,DE YANG RE ZHIG SHES PA DANG SHES BYA GNYIS NI
DE'I BDAG NYID CAN GYI MTSAN NYID DU SHES PAR BYAR MI RUNG STE
MDO SDE PA DANG BYE BRAG TU SMRA BA DAG GIS SHES PA LAS LOGS SHIG
NA YANG SHES BYA YOD PAR KHAS LEN PA'I PHYIR RO, ,DE LAS BYUNG
BA'I MTSAN NYID CAN DU

@216B 'BREL PA YANG MA YIN TE ZHES PA NI SHES BYA MED PAR YANG
RMI LAM LA SOGS PAR SHES PA GSAL POR 'BYUNG BA'I PHYIR RO, ,YUL
LA SOGS PA NGES PA LAS RNAM PAR SHES PA SKYE BA YIN MOD KYI DE
YANG DE MA THAG PA'I RKYEN GYI DBANG NYID LAS YIN GYI PHYI'I SHES
BYA'I BDAG NYID LAS NI

MA YIN NO ZHES BYA BAR BLTA BAR BYA'O, ,YANG NA YUL LA SOGS PA'I
NGES PA NI RMI LAM LA SOGS PA DANG 'DRA BAR GRUB PA YIN NO, ,BDE
SOGS DE NI YONGS SU 'DZIN PAS NA, ,BYA BA 'GA' YANG YOD PAR MA
MTHONG STE, ,ZHES BYA BA NI BDE BA LA SOGS PA'I SHES PA'I BYA BA
GZUNG

BA SO SOR RTOG PA'I MTSAN NYID CAN GANG YIN PA DE NI YONGS SU
'DZIN PA NA ZHES PA GZUGS LA SOGS PA YONGS SU 'DZIN PAR BYED PA'I
TSE NA BYA BA 'GA' YANG YOD PAR MA MTHONG STE MI SHES SO, ,CIG
CAR SHES PA'I PHYIR NI GZUGS SOGS BZHIN, ,'DI DAG 'DZIN PA POR NI

YOD MA YIN, ,ZHES BYA BA NI CIG CAR DUS MTSUNGS PAR SHES SHING
NYE BAR DMIGS PAR GYUR PA NA JI LTAR GZUGS LA SOGS PA GZHAN GYI
'DZIN PA POR MI 'GYUR ZHING 'DZIN PAR BYED PA MA YIN TE, GCIG LA
GCIG PHAN GDAGS PAR BYA BA DANG, PHAN 'DOGS PA MED PAR

BYED PA DE BZHIN DU BDE BA LA SOGS PA'I RNAM PAR SHES PA YANG
GZUGS LA SOGS PA DANG DUS GCIG TU SHES SHING RTOGS PA NA GZUGS LA
SOGS PA DANG 'DRA BAR 'DZIN PA POR 'GYUR BA MA YIN ZHING 'DZIN PA
POR MED DE, DUS MTSUNGS PAR NYE BAR DMIGS PA DAG NI RVA G-YAS

PA DANG G-YON PA 'DRA BA GCIG LA PHAN GDAGS PAR BYA BA DANG, PHAN
'DOGS PAR BYED PA NYID YOD PA MA YIN NO, ,GZUNG BA DAG KYANG CI
YANG YOD MIN TE, ,ZHES JI SKAD BSHAD PA'I GZUNG BA MED PA DE DE
LTAR SPROS NAS BSTAN PAR BYA BA'I PHYIR BSHAD PA YIN LA, DA NI
SPYOD PA

LA SOGS PA TSAR GCAD PAR BYA BA'I PHYIR DKAR PO LA SOGS PA GANG
ZHIG MTHONG BA RNAMS ZHES BYA BA LA SOGS PA SMOS TE, GZUGS DKAR
PO LA SOGS PA MTHONG BA STE, SNGON GYI DUS SU MTHONG BA GANG YIN
PA, ,DE NYID DUS GZHAN DAG TU MTHONG MI 'GYUR, ,ZHES BYA

@217A *, ,BA SNGAR NYE BAR DMIGS PA'I DKAR PO LA SOGS PA DE NYID
DUS PHYIS MI MTHONG ZHING SHES PA MA YIN NO, ,CI'I PHYIR MI
MTHONG ZHE NA, 'DI GNYIS RTAG TU GCIG LA GCIG 'GAL BA YIN PA'I
PHYIR ZHES BYA BA SMOS TE, SNGAR NYE BAR DMIGS PA DANG PHYIS NYE
BAR DMIGS

PA GNYIS PHAN TSUN 'GAL BA YIN PA'I PHYIR SNGAR GYI DNGOS PO DUS
PHYIS YOD PA MA YIN TE, SNGON GYI SHES DANG SHES BYA YIS, ,RANG
BZHIN GYIS NI RJES 'JUG NA, ,SNGA MA'I SHES PA PHYI MAR 'GYUR,
,DE BZHIN PHYI MA SNGA MAR 'GYUR, ,ZHES BYA BA'I TSUL GYIS SO,
,BDE BA LA SOGS DAG DANG MTSUNGS, ,ZHES BYA BA NI

BDE BA DANG SDUG BSNGAL GNYIS DANG 'DRA BAR GCIG LA GCIG PHAN
TSUN 'GAL BA YIN NO, ,RTAG TU ZHES BYA BA NI DUS THAMS CAD DU
'GAL BA YIN GYI LAN 'GA' NI MA YIN NO ZHES BYA BAR SHES SO, ,DE
BAS NA DNGOS PO RNAMS KYI SNGON DANG PHYI MA'I RANG BZHIN GCIG PA
NYID MA YIN NO ZHES

BYA BAR GNAS SO, ,'DIS NI RGYUN DU RTOGS PA'I GCIG PA NYID NGES
PAR BSAL BA YIN NO, ,DA NI RIGS PAR RTOGS PA'I GCIG PA NYID BSAL
BA'I PHYIR BSHAD PA, 'DIR RIGS PA CAN LA SOGS PA DAG NI CHA SHAS
CAN GYI RANG BZHIN GCIG PU 'DI NYID RDUL PHRA RAB GNYIS LA

SOGS PA'I RIM GYIS PHRA RAB RNAMS KYIS BRTZAMS PA'I 'BRAS BU'I
RDZAS GANG YIN PA DE NI SKAD CIG MA MA YIN PA DANG GCIG PU LAS
'DA' BAR MI BYED DO ZHES ZER RO, ,DE RNAMS KYI PHYOGS 'DI YANG
SDIG PA CAN LAS KYANG SDIG PA CAN YIN NO ZHES BSTAN PA'I PHYIR
THOG

MTHA' LA SOGS ZHES BYA BA LA SOGS PA SMOS TE GZUGS LA SOGS PA
GANG YIN PA 'DI DAG NI RANG BZHIN GYIS GCIG PA NYID MA YIN NO,
,CI'I PHYIR ZHE NA, THOG MTHA' LA SOGS BYE BRAG SNANG BAS NA,
,ZHES BYA BA LA SOGS PA SMOS TE, THOG MA'I SGRAS NI KA BA LA

SOGS PA'I STENG GI CHA GZUNG NGO, ,MTHA' MA'I SGRAS NI 'OG MA'I
CHA GZUNG NGO, ,YANG SOGS PA'I SGRAS NI DBUS MA'I CHA GZUNG NGO,
,BYE BRAG CES BYA BA NI CHA SHAS NYID DU'O, ,'DI SKAD STON PA YIN
TE, KA BA LA SOGS PA GCIG PU NYID LA THOG MA DANG DBUS DANG THA
MA'I CHA'I

@217B BYE BRAG GIS RANG BZHIN THA DAD PAR NYE BAR DMIGS PA YOD PA
LA GCIG PA NYID DU KHAS BLANGS NAS KHYED CAG LTAR RANG NYID SLU
BAR JI LTAR BYED, 'DIR YANG TSAD MA GZHAN DAG NI MED MOD KYI, 'ON
KYANG MNGON SUM NYID YIN NO, ,ZHES BSTAN PA'I PHYIR SNANG BAS NA
ZHES BYA BA SMOS TE, MNGON

SUM NYID KYIS DE LTAR NYE BAR DMIGS PA YIN NO ZHES BYA BA'I BAR
DU'O, ,'DIR BSHAD PA, DKAR PO LA SOGS RNAM PA NI, ,GCIG PU LA
YANG SHES PA DAG ,THOG MA DBUS MTHA'I DBYE BA YIS, ,SNA TSOGS KHO
NAR NYE BAR DMIGS, ,ZHES BYA BA YIN NO, ,YANG NA THOG

MTHA' LA SOGS BYE BRAG SNANG BAS NA, ,GZUGS LA SOGS PA 'DI DAG
GCIG MA YIN, ,ZHES BYA BA NI RAGS PAR GTOGS PA'I GZUGS LA SOGS PA
NI RANG BZHIN GCIG PA MA YIN NO, ,CI'I PHYIR ZHE NA, THOG MTHA'
LA SOGS BYE BRAG SNANG BAS NA, ,ZHES BYA BA SMOS TE,

THOG MA DANG THA MA DANG DBUS DANG SHAR LA SOGS PA'I DBYE BA
RNAMS SU SHES PAS GCIG PA NYID CES BYA BA NI, DBYE BA MED PA LA
BYA NA THOG MA DANG THA MA LA SOGS PA'I DBYE BA YOD PAS 'DI NI
GCIG PA NYID MA YIN TE, GCIG PA NYID DANG DU MA NYID NI PHAN TSUN
'GAL BA YIN PAS GCIG

PA NYID DU BSDUR JI LTAR RUNG, DE BAS NA GZUGS LA SOGS PA CHA
SHAS CAN GCIG PA NYID DU MI 'GRUB PO, ,CHA SHAS CAN GCIG TU MA
GYUR NA DE LTA NA NI RDUL PHRA RAB 'DUS PA NYID YIN PA'I PHYIR
RANG BZHIN DU MA ZHIG YIN NO ZHES, GANG ZHIG SEMS DPA' DE'I PHYIR
DA NI DU MA NYID KYANG

DGAG PAR BYA BA'I PHYIR, DU MA'I GZUGS SU MIN PA'ANG DE DANG
'DRA, ,ZHES BYA BA SMOS SO, ,DE CI'I PHYIR ZHE NA, PHRA RAB RNAMS
KYANG MTHONG BA MA YIN PAS, ,ZHES BYA BA SMOS TE RDUL PHRA RAB RE
RE'I NGO BOR YANG MTHONG BA MA YIN ZHING SHES PA MA YIN TE, RDUL
PHRA RAB RNAMS NI RANG GI NGO

BOR SNANG BA MA YIN TE, RDUL PHRA RAB CHA SHAS MED PA DAG NI DE
LTAR MI SNANG BA'I PHYIR DU MA'I GZUGS SU MIN PA ZHES BYA BA 'DIS
BKAG PA YIN NO, ,DE DANG 'DRA ZHES BYA BA NI JI LTAR CHA SHAS CAN
GYI NGO BO LA THOG MA DANG DBUS DANG THA MA LA SOGS PA'I DBYE BA
NYE BAR DMIGS PAS GCIG TU MI

@218A *, ,'GRUB PA DE BZHIN DU RDUL PHRA RAB DU MA'I NGO BO YANG,
DRUG GIS CIG CAR SBYAR BAS NA, ,ZHES BYA BA LA SOGS PA PHYOGS KYI
DBYE BAS MED PAR SUN PHYUNG BAS 'GRUB PA MA YIN NO, ,YANG NA MIN
PA 'ANG DE DANG 'DRA, ,ZHES BYA BA JI LTAR GZUGS LA SOGS PA'I
RANG

BZHIN GCIG PA MED PA LTAR DU MA'I RANG BZHIN YANG DE BZHIN NO
ZHES STON TO, ,DE LTAR RAGS PA'I GCIG PA NYID DANG DU MA NYID SUN
PHYUNG NAS PHRA BAR GTOGS PA'I GCIG PA NYID DANG DU MA NYID SUN
DBYUNG BAR BYA BA'I PHYIR, RDUL PHRAN CHA SHAS MED PA NYID KYANG
NI, ,PHRA RAB DU MA 'DUS PA

YOD MIN PAS, ,SA YI DKYIL 'KHOR LA SOGS PA YI GZUGS, ,BSAGS PA
'GA' YANG 'DIR NI MED PAR 'GYUR, ,ZHES BYA BA SMOS PA YIN TE,
RDUL PHRA RAB RNAMS NI CHA SHAS CAN MA YIN PA NYID KYI PHYIR YAN
LAG CAN NYID MA YIN PAS GZHAN DAG RANG NYID DU MA NYID DU MI 'DOD

DE; CHA SHAS NI DU MA'I RANG BZHIN YIN PA'I PHYIR DE BKAG NAS
RDUL PHRA RAB TZAM DU YOD PAR KHAS LEN PA'I PHYIR RO, ,RDUL PHRA
RAB CHA SHAS MED NA NI RDUL PHRA RAB DU MA 'DUS PAS YONGS SU
BSKOR BA YOD PA MA YIN PAS SA'I DKYIL 'KHOR LA SOGS PA'I GZUGS
BSAGS PA'I RAB TU

DBYE BA MED PAR 'GYUR RO, ,DE YANG PHYI ROL GYI DON YOD PAR SMRA
BA 'DI DAG GI GZHUNG LUGS NI RDUL PHRA RAB RNAMS PHAN TSUN PHRAD
PA LAS RDUL PHRA RAB GNYIS LA SOGS PA'I RIM GYIS CHA SHAS CAN DU
MA LA SOGS PA BSKYED PA'I SGO NAS CHA SHAS CAN GYI RDZAS GTZO BO
SKYED PAR BYED PAR 'DOD

DO; ,DE YANG 'DI LTAR DPYAD PAR BYA STE, DBUS KYI RDUL PHRA RAB
GANG YIN PA DE LA RDUL PHRA RAB GZHAN DAG 'BYAR BAR BYED PA NA,
CI BDAG NYID THAMS CAD KYIS 'BYAR BAR BYED DAM, 'ON TE CHA SHAS
KYIS 'BYAR BAR BYED, DE LA RE ZHIG CHA SHAS KYIS 'BYAR BAR NI MI
BYED DE,

RDUL PHRA RAB DE CHA SHAS MED PA NYID DU KHAS BLANGS PA'I PHYIR
RO, ,BDAG NYID THAMS CAD KYIS PHRAD NA NI 'GRO BA THAMS CAD RDUL
PHRA RAB TZAM DU 'GYUR GYI SA SA'I DKYIL 'KHOR LA SOGS PA'I GZUGS
CAN GYI BSAGS PAR MI 'GYUR TE, GANG GI PHYIR RDUL PHRA RAB THAMS
CAD RDUL PHRA RAB

@218B GCIG GI NANG DU ZHUGS PAS SA'I DKYIL 'KHOR LA SOGS PA'I
BSAGS PA'I MTSAN NYID CAN MED PA NYID DU THAL BAR 'GYUR RO, ,DE'I
PHYIR RDUL PHRA RAB YOD PA'I PHYOGS KYANG KHAS BLANG BAR MI
BYA'O, ,DE NYID KYI PHYIR, DRUG GIS CIG CAR SBYAR BAS NA, ,PHRA
RAB RDUL CHA DRUG TU 'GYUR, ,

DRUG PO DAG NI GO GCIG NA, ,GONG BU'ANG RDUL PHRAN TZAM DU 'GYUR,
,ZHES BSHAD PA YIN NO, ,DE LTAR PHYI'I DON GCIG DANG DU MA DANG
BRAL BA NYID DU SUN PHYUNG BA JI LTAR BSHAD PA DE BZHIN DU RNAM
PAR SHES PA LA YANG DE DANG 'DRA BAR BLTA BAR BYA STE, GANG GI
PHYIR RNAM PAR SHES

PA LA YANG PHYOGS KYI CHA SHAS KYI DBYE BA YOD DO, ,DE BAS NA
SNGON PO LA SOGS PA SUN DBYUNG BA GANG YIN PA DE DAG NYID BLO LA
YANG KHYAD PAR MED PA NYID DE, GZUGS CAN YIN PA'I PHYIR SNGON PO
LA SOGS PA NI GCIG DANG DU MA DANG BRAL BA YIN PA DE SHES PA LA
YANG MNYAM MO, ,

DE YANG KHONG DU MA CHUD PA LAS LDOG PAR BRTAGS PA'I NGO BOR RNAM
PAR 'JOG PA NA PHYOGS KYI CHA DANG LDAN PA NYID DU RNAM PAR 'JOG
PAR 'GYUR TE, GZUGS ZHES BYA BAR GZUGS YOD PA MA YIN NO ZHES JI
SKAD BSHAD PA YIN TE, GZUGS NI CHU DANG ZHENG DANG PHYOGS DANG
LDAN

PA YIN LA 'DI NI RNAM PAR SHES PA LA YANG KHYAD PAR MED PAR YOD
NA KUN RDZOB TU YOD PAR THAL BAR JI LTAR MNYAM PAR 'GYUR BA MA
YIN, DE BAS NA DE YANG DNGOS PO MED PA NYID DU GYUR PA MA YIN NO,
,DE YANG, DNGOS PO MED LA RNAM SHES MED, ,GZHI MED KUN GZHI'ANG

YOD MA YIN, ,'DI DAG RTOG GE NGAN PA NI, ,ROR GYUR PA YIS RNAM
PAR BRTAGS, ,ZHES BYA BA LA SOGS PA BCOM LDAN 'DAS KYIS LANG KAR
GSHEGS PA LAS JI SKAD GSUNGS PA LTA BU'O, ,DE BAS DNGOS PO THAMS
CAD NI RANG BZHIN MED PA YIN NO ZHES BSTAN TO, ,YANG

'DIR, BDAG DANG GZHAN SMRAS DNGOS 'DI DAG ,YANG DAG DU NA GCIG PA
DANG, ,DU MA'I RANG BZHIN BRAL BA'I PHYIR, ,RANG BZHIN MED DE
GZUGS BRNYAN BZHIN, ,ZHES BYA BA LA SOGS PA JI SKAD BSHAD PA LTA
BU'O, ,DE LTAR DNGOS PO THAMS CAD DNGOS PO MED PAR BSTAN NAS, DA
NI

@219A *, ,GRUB PA'I DON NYID KYI MJUG BSDU BAR BYA BA'I PHYIR, DE
BAS ZHES BYA BA LA SOGS PA SMOS TE, BSHAD MA THAG PA'I RIG PA'I
TSUL DES NA 'DZIN PA PO LA SOGS PA DANG BRAL BA YIN PAS RGYU BA
DE 'GRO BA RNAMS DANG, MI RGYU BA DE SEMS MED PA MA LUS SHING LUS
PA MAD PA'I

DNGOS PO RNAMS NI RANG RGYUD KYANG YIN LA, GZUGS LA SOGS PAR
BRTAGS PA YIN ZHING RANG RGYUD KYI RNAM PA CAN GYI NGO BO NYID
GANG LA YOD PA'I DNGOS PO DE NI, RANG RGYUD GZUGS SOGS BRTAGS
PA'I NGO BO NYID, ,CES BYA STE, RANG GI RGYUD NYID KYANG GZUGS LA
SOGS PAR BRTAGS PA

NI PHYI ROL GYI DON MED DU ZIN KYANG RANG GI BAG CHAGS TZAM LAS
BYUNG BA'I PHYIR RO, ,YANG NA GZUNG BA DANG 'DZIN PA GNYIS PHAN
TSUN PHAN 'DOGS PAR MI BYED PA DE NI RANG RGYUD CES BYA'O, ,DE
LTAR NA GZUGS LA SOGS PA'I RNAM PAR GZHAG PA 'DI JI LTAR BLTA BAR
BYA ZHE NA, BRTAGS

PA'I NGO BO NYID CES BYA BA SMOS TE, BRTAGS PA NYID KYI NGO BO
NYID DE RANG BZHIN 'DI LA YOD PAS NA BRTAGS PA'I NGO BO NYID DE
GZUGS LA SOGS PA 'DI DAG THAMS CAD NI BRTAGS PA'I RANG BZHIN CAN
NO ZHES BYA BA NI GRUB PA'I MTHA' YIN PAS DON DAM PAR GANG ZHIG
GANG LAS THA DAD PAR RNAM

PAR 'JOG PAR MI NUS SO, ,DE YANG KHAMS GSUM PO 'DI DAG MA LUS PA
THAMS CAD SGYU MA LTA BU YIN NO ZHES BYA BA LA SOGS JI SKAD
GSUNGS PA LTA BU DANG, YANG RTOG PA DAG PAR BYA BA'I PHYIR 'BAD
PAR BYA BA'O ZHES GSUNGS PA DANG, DPAL BDE MCHOG GI RGYUD PHYI MA
LAS KYANG,

RTOG PA RNAMS NI YONGS DAG PHYIR, ,DES NA RTOG PAR YANG DAG
BSHAD, ,CES BYA BA LA SOGS PA JI SKAD GSUNGS PA LTA BU'O, ,DE LTA
MOD KYI PHYI ROL GYI DON LA MNGON PAR CHAGS BA'I RTOG PA'I 'KHRUL
PA NYID KYI 'KHOR BA DANG RJES SU MTHUN PA YIN PA'I PHYIR THA MAL
PA ZHES BYA BAR

BSHAD LA, DE NI THAR PA 'DOD PA RNAMS KYI PHYI ROL DU MNGON PAR
ZHEN PA NYID LAS NGES PAR BZLOG STE, RANG RANG GI NGO BO NYID LA
NGES PAR GZHAG PA YANG YIN LA, RANG GI NGO BO TZAM LA GZHAG PA'I
RNAM PAR RTOG PA NI 'BRAS BU KHA NA MA THO BA MED PA NYID YIN PAS
DAG PA ZHES BYA

@219B BA'I MING 'THOB PAR 'GYUR TE, RANG GI NGO BO CAS LA GNAS,
,BLO YI DGA' STON CHEN PO YIN, ,ZHES BYA BA LA SOGS PA JI SKAD
GSUNGS PA LTA BU DANG, 'DI DAG THAMS CAD NI RNAM PAR RTOG PA TZAM
LA RAG LAS SHING DE'I RANG BZHIN YIN PAS SDUG BSNGAL BAR MTSAN
NYID GCIG PA

DANG; SKAD CIG MA GCIG NAS GCIG TU BRGYUD PA'I BDAG NYID CAN NI
SRID PA'I NYE BAR 'CHING BA YIN LA, DE RNAM PAR LDOG PA TZAM NI
MYA NGAN LAS 'DAS PA YIN NO ZHES BYA BA LA SOGS PA JI LTAR BSHAD
PA DER YANG KHA PHYI ROL DU BLTAS PA'I RNAM PAR RTOG PA LAS NGES
PAR BZLOG

PAR BYA BA LA 'BAD PAR BYA'O ZHES NGES PAR STON PA YIN TE, RNAM
PAR RTOG PA LA NI PHYI ROL DU MNGON PAR ZHEN PA LAS MA GTOGS PA'I
NYES PA DANG BCAS PA GZHAN NI YOD PA MA YIN NO ZHES DE LAS RNAM
PAR LDOG PA NI PHUN SUM TSOGS PA THAMS CAD KYI RGYU YIN TE RNAM
PAR RTOG PA KHYAD PAR CAN

YIN PA'I PHYIR RO, ,GAL TE DE LTAR NA 'KHOR BA DANG MYA NGAN LAS
'DAS PAR RNAM PAR GZHAG PA 'DI DAG THAMS CAD BRTAGS PA TZAM GYI
NGO BO NYID YIN PA DES NA MED PAR BSGRUB PA'I GTAN TSIGS KYI DPER
SBYAR BAR BYA STE, DE NI DE LTA BU'I DNGOS PO 'DI NI DRI ZA'I
GRONG KHYER DAG DANG

MTSUNGS SHING 'DRA BA YIN PA STE, JI LTAR NA CHU BO DANG RI NYE
BAR GYUR PA LAS PHYI'I DRI ZA'I GRONG KHYER MED DU ZIN KYANG,
KHANG PA DKAR PO DANG, RTA DANG GLANG PO CHE DANG, MI LA SOGS PA
'DRA BAR SKYES BU LA SO SOR SNANG BAR SKYE'O, ,DE BZHIN DU 'DZIN
PA PO LA SOGS PA'I NGO BOR

MED DU ZIN KYANG THOG MA MED PA'I DUS KYI BAG CHAGS LAS BYUNG BA
'DZIN PA PO LA SOGS PA'I RNAM PAR SNANG BA SKYE BAR 'GYUR RO,
,YANG NA DRI ZA'I GRONG KHYER ZHES BYA BA LA LOG PA'I NGO BO NYID
YIN PAR 'JIG RTEN DU GRAGS PAS DPE DE NYID DU NYE BAR SBYAR BA
YIN TE, DPER NA DRI ZA'I GRONG KHYER

NI MED KYANG SNANG BA YIN PA DE BZHIN DU, 'KHOR BA DANG MYA NGAN
LAS 'DAS PA YANG DE DANG 'DRA BAR MTSUNGS PAR LTA BA YIN NO ZHES
DRI ZA'I GRONG KHYER DANG 'DRA BA'I DPES BSTAN TO, ,DES KHYAD PAR
BSTAN PA'I PHYIR, RGYU DANG MI RGYU'I DNGOS PO MA LUS PA, ,ZHES
BYA BA LA SOGS PA SMOS PA

@220A *, ,YIN TE, RGYU BA NI MI LA SOGS PA'O, ,MI RGYU BA NI RI
LA SOGS PA STE RGYU DANG MI RGYU BA DANG BCAS PAR GNAS PA'I DNGOS
PO'I TSOGS NI RGYU DANG MI RGYU BA'I DNGOS PO MA LUS PA ZHES
BYA'O, ,DE BAS NA PHYI DANG NANG GI BDAG NYID CAN GYI DNGOS PO
'DI RNAMS NI NGES PAR BRTAGS

NA DE KHO NA NYID DU YOD PA MA YIN NO ZHES BYA BAR GNAS SO, ,JI
SKAD DU, PHYI DANG NANG DU SNANG BA SNA TSOGS 'DI, ,YANG DAG NYID
DU CI YANG NGES PA MED, ,CES BYA BA LA SOGS PA BSHAD PA YIN NO,
,DE YANG MA BRTAGS NA NYAMS DGA' BA NYID DU 'DOD PA YIN PA'I
PHYIR KUN RDZOB KYI RANG

BZHIN TE, MA BRTAGS NA NI NYAMS DGA' BA'I, ,SKYE DANG 'GAG PA'I
CHOS CAN RNAMS, ,DON GYI BYA BA BYED NUS PA'I, ,RANG BZHIN KUN
RDZOB YIN PAR BSHAD, ,CES BYA BA LA SOGS PA SMOS PA YIN NO, ,DE
BAS NA SNGAR BSHAD BA'I LHA'I SKU LA SOGS PA RANG GI SNGAGS SU
BZHUGS

PA LA 'GAL BA MED DO ZHES NYE BAR BSDU BA YIN NO, ,DE YANG GZUNG
BA LA SOGS PA MED PAR BSTAN PAS RANG GI SEMS NYID LA RANG GI SEMS
GZHUG PA YIN TE, ME NI ME LA GZHUG PA DANG 'DRA ZHES BYA BA LA
SOGS PA LTA BUR BLTA BAR BYA'O, ,GAL TE JI SKAD BSHAD PA'I TSUL
GYIS

'DZIN PA PO LA SOGS PA MED PAS DNGOS PO THAMS CAD RANG BZHIN MED
PA NYID YIN NA DE LTA NA NI 'KHOR BA 'DI YOD PA JI LTAR 'THAD, DE
LAS THAR PA NI JI LTAR 'THAD PAR 'GYUR ZHE NA, DE'I PHYIR BDAG
DANG BDAG GI ZHES BYA BA LA SOGS PA SMOS TE, BDAG DANG BDAG GI
BDE

GNYIS KYI RNAM PAR RTOG PA NI BDAG DANG BDAG GIR RNAM RTOG CES
BYA STE, BDAG LA SOGS PA MED PAR DE LA MNGON PAR ZHE NA, ,ZHES
BYA BA'I DON TO, ,DE'I RGYUN NI RGYUN GYIS 'JUG PA'O, ,DE'I NGO
BO DAG GIS ZHES BYA BA DE RANG BZHIN GYIS NI 'KHOR BA YIN TE, DER
NI ZHES PA 'DI

LTAR GNAS PA NA DRI ZA'I GRONG KHYER DANG 'DRA BA YIN YANG DNGOS
PO RNAMS LA LOG PAR RTOGS PA'I DBANG GIS 'KHOR BA NA 'KHOR BA
STE, 'DI DANG GZHAN DU BDE 'GRO LA SOGS PA SKYE BA'I 'KHOR BA MED
BZHIN DU YANG BYIS PA RNAMS LA DE LTAR SNANG BA YIN NO ZHES BYA
BA'I BAR DU'O, ,DAG

@220B PA'ANG BDAG DANG BDAG GIR RTOG PA'I RNAM PAR RTOG PA'I
RGYUN DE'I PHYIN CI LOG MED PA DE'I RANG GI NGO BO NYID TZAM DES
RNAM PAR SHES PAR BYA ZHING KHONG DU CHUD PAR BYA STE, DE YANG
GANG GI TSE DE KHO NA NYID DU GZUNG BA LA SOGS PA LAS RNAM PAR
DBEN PA'I SEMS LA BDAG LA SOGS PAR SGRO BTAGS

PA DE'I TSE 'KHOR BA YIN LA, GANG GI TSE YANG BDAG LA SOGS PAR
SGRO BTAGS PA DANG BRAL BA'I RANG GI NGO BO'I DE NYID MTHAR THUG
PA DE'I TSE NI SEMS KYI RGYAL PO DE RNAM PAR DAG PA YIN TE BDAG
DANG BDAG GIR LOG PAR RTOGS PA LAS LDOG PA NYID NI DAG PA STE,
THAR PA ZHES BYA BA YIN

PAR SHES PAR BYA'O ZHES BYA BA'I THA TSIG GO, ,YANG 'DIR JI LTAR,
SNANG BA'I DNGOS PO RNAMS LA ZHI BA DANG, ,SRID PA'I NGO BO NYID
DAG CHOS NYID KYIS, ,ZHES PAS STONG PA NYID DU NI GANG GIS 'KHOR
BA RNAM PAR SPANGS NAS MYA NGAN LAS 'DAS PA TSOL BAR BYED PA'I
DBYE BA NI 'GA' YANG

YOD PA MA YIN TE GNYIS KA YANG STONG PA NYID YIN PA'I PHYIR RO,
,DE NYID KYIS NA SLOB DPON KLU SGRUB KYI ZHAL SNGA NAS KYANG,
YANG DAG MA MTHONG 'JIG RTEN DANG, ,MYA NGAN 'DAS PAR RLOM PA
STE, ,YANG DAG MTHONG BA 'JIG RTEN DANG, ,MYA NGAN 'DAS PAR RLOM
SEMS MED, ,SRID

PA DANG NI MYA NGAN 'DAS, ,'DI GNYIS YOD PA MA YIN TE, ,SRID PA
YONGS SU SHES PA NI, ,MYA NGAN 'DAS ZHES BRJOD PA YIN, ,ZHES
BSHAD PA DANG, BCOM LDAN 'DAS KYIS KYANG RAB 'BYOR SO SO'I SKYE
BO'I DE BZHIN NYID GANG YIN PA DANG, THAMS CAD MKHYEN PA'I DE

BZHIN NYID GANG YIN PA DE NI DE BZHIN NYID DU GCIG PA'O ZHES BYA
BA LA SOGS PA JI SKAD DU GSUNGS PA STE, DE BAS NA KUN RDZOB TU
PHAN TSUN DBYE BA YOD DU ZIN KYANG, DE KHO NA NYID DU MA YIN NO
ZHES BYA BA'I BAR DU'O, ,CI'I PHYIR CHOS NYID KYIS DBYE BA MED
PA YIN ZHE NA, GANG GI

PHYIR GZUNG BA LA SOGS ZHES BYA BA SMOS TE, GTAN TSIGS GANG GI
PHYIR GZUNG BA LA SOGS PA'I NGO BO NYID DANG BRAL ZHING MED PA
YIN PAR THAMS CAD DU STE, ZHI BA DANG SRID PA KUN LA RTAG TU STE
DUS THAMS CAD DU GRUB PA YIN TE, JI SKAD DU BCOM LDAN 'DAS KYIS
LANG KAR GSHEGS PA

@221A *, ,LAS; DE BZHIN GSHEGS PA RNAMS 'JIG RTEN DU BYUNG YANG
RUNG, 'JIG RTEN DU MA BYUNG YANG RUNG, CHOS RNAMS KYI CHOS NYID
DANG, CHOS KYI DBYINGS DANG, CHOS MI 'GYUR BA NYID NI YE NAS GNAS
PA NYID DO ZHES BYA BA JI SKAD GSUNGS PA LTA BU'O, ,DE RU

SNANG BA'I ZHES BYA BA LA SOGS PA LA RGYU BA DANG MI RGYU BA'I
DNGOS PO DE RU SO SOR SNANG BA DE'I RANG BZHIN YANG YIN ZHING KUN
DU RTOG PA YANG YIN PAS DE RU SNANG BA'I RANG BZHIN KUN DU RTOG
STE, DE LAS GZHAN PA'I RGYU BA DANG MI RGYU BA THAMS CAD CI YANG
YOD PA MA YIN TE, LOG PA'I RNAM PAR

RTOG PA DE NYID GCIG PUR ZAD KYI DE LAS GZHAN PA'I RGYU BA DANG
MI RGYU BA'I PHYI'I DNGOS PO MTHA' YAS PA CI YOD PA MA YIN NO
ZHES BYA BAR DGONGS SO, ,DE NYID KYI PHYIR DBUS DANG MTHA' RNAM
PAR 'BYED PA LAS, YANG DAG MA YIN KUN RTOG YOD, ,DE LA GNYIS PO
YOD MA YIN, ,

STONG PA NYID NI DE LA YOD, ,DE LA YANG NI DE YOD DO, ,ZHES BSHAD
PA YIN PAS, SEMS LAS GZHAN PA'I NGA RGYAL GYI YUL BDAG LA SOGS PA
'GA' YANG YOD PAR GYUR PA MA YIN NO, ,GTAN TSIGS DE'I PHYIR SEMS
DE NYID NGA RGYAL GYI YUL YIN GYI, BDAG LA SOGS PA CI

YANG YOD PA MA YIN NO, ,DE NI ZHI BA DANG SRID PA GNYIS KYI RANG
BZHIN BYE BRAG MED PA NYE BAR BSDU BA'I PHYIR, RANG BZHIN GANG
ZHIG CES BYA BA LA SOGS PA SMOS TE, BYIS PA RNAMS KYIS SO SOR
SHES PAR GYUR PA'I KUN RDZOB KYI RANG BZHIN GANG ZHIG YIN PA'I
KUN RDZOB TU BYIS PAS SHES PA

DE'I RANG GI NGO BO DON DAM PA'I RANG BZHIN 'PHAGS PAS MKHYEN PA
DE NYID NI RANG NYID KYI NGO BO ZHIG YIN TE, GANG GI PHYIR KUN
RDZOB KYI RANG BZHIN RIG PA DANG LUNG GI DBYE BAS RNAM PAR DPYAD
NA, NGO BO NYID MED PA YIN PA'I PHYIR RO, ,DE BAS NA ZHES PA DE'I
PHYIR DE DAG THAMS CAD BYE BRAG

MED PA'I BLOS DNGOS PO THAMS CAD DBYE BA MED PA NYID YIN TE, ZHI
BA DANG SRID PA'I RANG BZHIN CAN GYI DNGOS PO THAMS CAD NI DBYE
BA MED CING STONG PA NYID DE, DE'I BLO NI RTOGS PA STE, DE'I
RGYUR GYUR PAS DBYE BA MED CING THA DANG DU BYA BA MED PAS ZHI BA
DANG SRID PA'I RANG BZHIN CAN GYI DNGOS

@221B PO THAMS CAD DBYE BA MED CING NGO BO NYID GCIG PA KHO NA
YIN NO, ,DE YANG 'DIR, DNGOS GCIG DNGOS PO KUN GYI RANG BZHIN TE,
,DNGOS GCIG DNGOS PO KUN GYI RANG BZHIN YIN, ,DNGOS PO GCIG GI DE
NYID GANG GIS MTHONG, ,DE YIS DNGOS PO KUN GYI DE NYID MTHONG,
,ZHES BSHAD

PA YIN NO, ,DE NYID KYI PHYIR 'PHAGS PA KLU SGRUB KYI ZHAL SNGA
NAS KYIS KYANG, KUN RDZOB DAG NI MA GTOGS PAR, ,DE NYID KYANG NI
DMIGS MI 'GYUR, ,KUN RDZOB STONG PA NYID DU BSHAD, ,STONG PA NYID
NI KUN RDZOB YIN, ,ZHES BSHAD PA DANG, DE BZHIN DU BRGYAD STONG
PA LAS KYANG,

KOO SHI KA 'DI LTA STE DPER NA, 'DZAM BU'I GLING NA SHING THA DAD
PA DANG, YAL GA THA DAD PA DANG, LO MA THA DAD PA DANG, ME TOG
THA DAD PA DANG, 'BRAS BU PHUN SUM TSOGS PA THA DAD PAR SKYES PA
DE RNAMS KYI GRIB MA DE NI BYE BRAG MED CING THA DAD PAR MI
MTHONG STE, 'DI LTA STE, GRIB MA

GRIB MA ZHES BYA BA'I GRANGS SU 'GRO'O, ,DE BZHIN DU CHOS THAMS
CAD KYANG STONG PA NYID DU NGO BO GCIG PAR BLTA BAR BYA STE, 'DI
LTA STE, STONG PA NYID KYI NGO BO NYID NGO ZHES JI SKAD GSUNGS PA
LTA BU'O, ,THAMS CAD CI YANG YOD PA MA YIN TE, ,ZHES BYA BA LA
SOGS PA GANG BSHAD PA DE'I

PHYIR SNANG BAR GYUR PA'ANG ZHES BYA BA LA SOGS PA SMOS TE, SNANG
BAR GYUR PA NI SO SOR SNANG BAR GYUR PA STE, GZUGS LA SOGS PA'I
NGO BO NYID GZUNG BAR BYA BA'I RANG BZHIN GYI YUL RNAMS GANG YIN
PA DANG GANG GZHAN CI YANG RUNG BA STE, 'DZIN PA PO'I RANG BZHIN
GYI SHES PA NI RTOG PA STE, BDAG

TU SHES PA DE LTA BU'I BDAG NYID CAN DU GYUR PA'I GNAS DANG RTEN
DU GYUR PA'I GZUNG BA DANG 'DZIN PA DE DANG, DE'I MTSAN NYID DANG
BRAL ZHING MED PAR GYUR PA YIN PAS MED PA NI NYE BAR MI DMIGS
PA'O, ,DE'I PHYIR DNGOS PO RNAMS THA DAD PAR GYUR CING RNAM PAR
DBYE BAR 'GYUR TE, DE LTAR

RNAM PAR DPYAD PA NA NYE BAR DMIGS PAR MI 'GYUR RO ZHES BYA BA'I
BAR DU'O, ,DE NAS ZHES PA BSHAD MA THAG PA'I TSUL GYIS GZUGS LA
SOGS PA NI SNANG BA TZAM DU ZAD KYI, PHYI'I GZUGS LA SOGS PA 'DI
DAG THAMS CAD NI CI YANG YOD PA MA YIN NO, ,YANG NA THAMS CAD MED

@222A *, ,CES BYA BA NI GANG GI PHYIR BRAL BA'I MED PAR GYUR PA
PHAN TSUN LDOG PA MED PA NYID KYIS RANG BZHIN GCIG PA NYID DU
'GYUR RO, ,DE BAS NA CHOS NYID KYI DBYE BA MED PA NYID YIN NO
ZHES BLTA BAR BYA'O, ,DE YANG, SO SO'I SKYE BO'I SHES PA GANG,
,RANG BZHIN GYIS NI MYA NGAN

'DAS, ,DE NI SANGS RGYAS SGRAR BSHAD DE, ,BYANG CHUB SEMS DPA'
RGYAL BA BZHIN, ,ZHES JI SKAD BSHAD PA LTA BU'O, ,DE BAS NA DE
KHO NA NYID LA MA LTOS PA NI SO SO'I SKYE BO DANG, BCOM LDAN 'DAS
THA DAD PAR RNAM PAR GZHAG GI DE KHO NA NYID YID LA BYED PA'I
SEMS PA NI DBYE BA

'GA' YANG YOD PA MA YIN NO, ,DE NYID KYI PHYIR SLOB DPON CHOS KYI
GRAGS PA'I ZHAL SNGA NAS KYIS KYANG, MKHAS PA RNAMS KYIS GANG
BSHAD DE, ,'DI NI DNGOS PO'I STOBS KYIS 'ONGS, ,JI LTA JI LTAR
RNAM DPYAD PA, ,DE LTA DE LTAR RNAM BDEN 'GYUR, ,ZHES JI SKAD
BSHAD PA

LTA BU'O, ,DA NI DAD DANG ZHES BYA BA LA SOGS PAS DKYIL 'KHOR GYI
RNAM PAR DAG PA STON TE DAD PA'I STOBS RNAM PAR DAG PA DANG,
BRTZON 'GRUS KYI STOBS RNAM PAR DAG PA DANG, DE BZHIN DU DRAN
PA'I STOBS RNAM PAR DAG PA DANG, TING NGE 'DZIN GYI STOBS RNAM
PAR DAG PA RNAMS NI

RIM BZHIN DU SGO BZANG POS SRUNG BAR BYED PA STE, GSHIN RJE GSHED
LA SOGS PA'I SGO SRUNG DANG BCAS PA'I DKYIL 'KHOR GYI 'KHOR LO'I
RNAM PAR BRTAGS NAS SNGAGS DAM PA'I THIG LE'I GZUGS SU RANG GI
YID RNAM PAR BSGOM PAR BYA STE, 'OD DANG LDAN ZHES 'OG NAS BSHAD
PA DANG SBYAR

RO; ,SHES RAB RNAM DAG MA LUS YUL DU SNANG, ,ZHES BYA BA NI GZUGS
RDO RJE LA SOGS PA'I LHA MOR GYUR PA RNAMS NI YUL GYI NGO BO NYID
YIN NO, ,MTSAN MA MED PA NI MTSAN MA THAMS CAD SPANGS PA STE, DES
DGA' BA NI MCHOG TU DGA' BA'I BDE BA'O, ,DE NYID RNAM PAR DAG PA
STE, DE NI

MA LUS PA'I LHA MO SPYAN LA SOGS PA'I TSOGS KYI NGO BO NYID DO,
,SEMS CAN NI MIG LA SOGS PA'I DBANG PO 'DZIN PA'I NGO BO NYID DO,
,DON NI GZUGS LA SOGS PA GZUNG BAR GYUR PA YUL GYI NGO BO NYID
DO, ,BDAG NI LAN CIG SKYES PA'I 'JIG TSOGS LA LTA BA'O, ,RNAM
RTOG NI GZUNG BA DANG

@222B 'DZIN PAR KUN DU RTOG PA'I NGO BO NYID DO, ,'JUG PA'I RNAM
SHES NI MIG LA SOGS PA'I RNAM PAR SHES PA'I TSOGS LNGA'O, ,DE
LTAR NA DBANG PO DANG DON DANG BDAG DANG RNAM PAR RTOG PA DANG
'JUG PA'I RNAM PAR RTOG PA STE, DE RNAMS KYI RNAM PAR DAG PA NI
MI DMIGS PA'O, ,DE YANG RIM PA

BZHIN DU ME LONG LTA BU LA SOGS PA'I YID DRI MA MED PA'I NGO BO
NYID DU GYUR PAS RNAM PAR SNANG MDZAD LA SOGS PA'I SANGS RGYAS
THAMS CAD KYI RANG BZHIN YIN TE, ME LONG NI ME LONG LTA BU'I YE
SHES SO, ,SOGS PA'I SGRAS NI MNYAM NYID KYI YE SHES DANG, SO SOR
RTOG PA'I YE SHES DANG,

BYA BA GRUB PA'I YE SHES DANG, CHOS KYI DBYINGS RNAM PAR DAG PA'I
YE SHES RNAMS BSDU'O, ,ME LONG LA SOGS PA'I YID KYANG YIN LA DRI
MA MED PAR GYUR PA YANG YIN PAS NA, ME LONG SOGS YID DRI MED DO,
,DE NYID KYI NGO BO NYID DE, ,RANG BZHIN GYI DKYIL 'KHOR GYI
'KHOR LOR

YANG GYUR PA GANG YIN PA DE NI, ME LONG SOGS YID DRI MED NGO BO
BAS, ,ZHES BYA BA LA, DE'I RANG BZHIN NI DE KHO NA NYID DU NA RIM
PA JI LTA BA BZHIN DU RNAM PAR SNANG MDZAD LA SOGS PA SANGS RGYAS
THAMS CAD KYI NGO BO NYID YIN NO, ,YANG ZHES BYA BA'I SGRA NI
SNGA MA LA LTOS PA'I TSIG GIS BSDU BA

STE; DON RNAM PAR DAG PA NI ME LONG LTA BU'I YE SHES TE, DE RNAM
PAR DAG PA NI RNAM PAR SNANG MDZAD DO, ,SEMS CAN RNAM PAR DAG PA
NI MNYAM PA NYID KYI YE SHES TE, DE RNAM PAR DAG PA NI RIN CHEN
'BYUNG LDAN NO, ,BDAG RNAM PAR DAG PA NI SO SOR RTOG PA'I YE SHES
TE DE RNAM PAR DAG PA

NI 'OD DPAG TU MED PA'O, ,RNAM PAR RTOG PA RNAM PAR DAG PA NI BYA
BA GRUB PA'I YE SHES TE, DE RNAM PAR DAG PA NI DON YOD GRUB PA'O,
,'JUG PA'I RNAM PAR SHES PA RNAM PAR DAG PA NI CHOS KYI DBYINGS
RNAM PAR DAG PA STE, DE RNAM PAR DAG PA NI MI BSKYOD PA'O, ,THABS
DANG SA'I KHAMS

RNAM PAR DAG PA NI SPYAN NO, ,SMON LAM DANG CHU RNAM PAR DAG PA
NI M'A MA K'I'O, ,STOBS DANG ME RNAM PAR DAG PAR NI GOS DKAR
MO'O, ,YE SHES DANG RLUNG RNAM PAR DAG PA NI SGROL MA'O, ,DBANG
PO'I TSOGS NI SEMS CAN TE 'DZIN PA POR GYUR PA'O, ,DON NI YUL
DRUG STE, BZUNG BAR GYUR PA

@223A *, ,GZUGS LA SOGS PA'O, ,BDAG TU RNAM PAR RTOG PA NI NYON
MONGS PA CAN GYI YID DE BDAG GO ZHES BLTA BA'O, ,RNAM PAR RTOG PA
NI KUN GZHI RNAM PAR SHES PA STE BAG CHAGS KYI GZHIR GYUR PA'O,
,'JUG PA'I RNAM PAR SHES PA NI MIG LA SOGS PA RNAM PA LNGA STE,
GZUGS

NI DBU BA LTA BUR BSHAD, ,TSOR BA CHU YI CHU BUR 'DRA, ,'DU SHES
SMIG RGYU LTA BU STE, ,'DU BYED RNAMS NI CHU SHING 'DRA, ,RNAM
SHES SGYU MA LTA BU STE, ,DE LTAR PHUNG PO BSTAN PA NI, ,RKANG
GNYIS MCHOG GIS THAMS CAD DU, ,BYANG CHUB SEMS DPA' RNAMS LA
BSHAD, ,CES BYA BA'O, ,

SNYING RJE'I TSUL MED STONG PA NYID LA ZHE NA, ,DES NI LAM GYI
DAM PA RNYED MI 'GYUR, ,GAL TE GNYIS PO GCIG TU SBYOR SHES NA,
,SRID DANG MYA NGAN 'DAS LA MI GNAS SO, ,ZHES BSHAD PAS, ,DE
BZHIN NYID NI GNYIS SU MED PA'I YE SHES TE, DE NYID RNAM PAR DAG
PA'O, ,DE'I SBYOR BA

BAS 'KHOR LO'I GTZO BO STE, 'KHOR LO'I BDAG PO'I NGO BO NYID DU
SEMS 'DI DKYIL 'KHOR GYI 'KHOR LO LTA BUR GNAS PA YIN NO, ,GZUGS
LA SOGS PA ZHES BYA BA LA GZUGS KYI PHUR PO LA SOGS PA LA GANG MI
SHES PA'I 'KHRUL PA DE DANG RNAM PAR BRAL ZHING SPANGS PA DES NA
DRI MA

MED PA YANG YIN LA PHUNG PO LA SOGS PA YANG YIN PAS NA DRI MED
PHUNG PO LA SOGS PA'O, ,YANG DE RNAMS KYANG YIN LA MIG YOR LTA
BUR SNANG BA TZAM DU DNGOS PO'I NGO BO YANG YIN PAS DE SKAD CES
BYA'O, ,YANG NA 'DI RNAMS KYI DRI MA MED PA NYID NI PHYIR ROL
NYID DU SGRO BTAGS PAS NAN GYIS SGRO

BTAGS PA NYID NI 'KHRUL PA YIN LA DE NYID NI DRI MA YIN TE,
'KHRUL PA NI DRI MA'I NGO BO NYID YIN PAS 'KHRUL PA'I DRI MA DE
DANG BRAL BA YIN PAR SHES PAR BYA'O, ,SOGS PA'I SGRAS NI SKYE
MCHED LA SOGS PA GZUNG STE, DE RNAMS KYANG DNGOS PO MED PA'I NGO
BO NYID DO, ,DES GRUB PA NI RDZOGS

PAR GYUR PA'O, ,SER SNA NI GTONG BAR MI BYED PA'I SEMS NYID DE DE
NYID THOG MAR BYAS PA GANG YIN PA DE NI SER SNA LA SOGS PA STE,
'CHAL PA'I TSUL KHRIMS DANG, BZOD PA MED PA DANG, LE LO DANG SEMS
G-YENG BA DANG SHES RAB 'CHAL PA LA SOGS PA'O, ,DE RNAMS LAS

@223B LDOG PAR GYUR PA NI MED PA'O, ,DE'I RNAM PAR DAG PA NI GYUR
PA'I NGO BO NYID DE PHA ROL TU PHYIN PA STE, SBYIN PA LA SOGS
PA'I PHA ROL TU PHYIN PA RNAMS DANG, SA RNAMS RAB TU DGA' BA LA
SOGS PA RNAMS SO, ,DE LTAR PHA ROL TU PHYIN PA RNAMS DANG, SA DE
RNAMS NYID NI DKAR PO'I CHOS YIN

LA, DE'I RANG BZHIN NI SER SNA LA SOGS PA LAS LDOG PAR GYUR PA'I
RANG BZHIN NO, ,DE BAS NA DE LTA BU'I RNAM PAR RTOG PA MED PAR
LHUN GYIS GRUB CING CHED DU BYA BA MED PAR DE NYID KYIS BDAG DANG
GZHAN GYI DON MTHO RIS DANG THAR PA ZHES BYA BA 'BYUNG BA'I RGYU
CAN YIN ZHING RGYUR GYUR PAS SEMS DE

YANG DKYIL 'KHOR GYI RNAM PA LTA BU YIN LA, RIM BZHIN ZHES BYA BA
LA GOMS PA'I RIM PAS SHES RAB DANG THABS KYI BDAG NYID CAN TE
SHES RAB DANG THABS KYI NGO BO NYID YIN NO, ,DE LA DON NI 'DI YIN
TE RANG GI DON 'BYUNG BA'I RGYU CAN TE NYON MONGS PA THAMS CAD
SPONG BA'I RGYUR GYUR PA NYID

KYI ZAB PA NYID DE, 'JUG PAR DKA' BA NYID KYI SHES RAB KYI BDAG
NYID CAN YIN PA DANG, GZHAN GYI LUNG 'BOGS PA'I RGYUR GYUR PA
NYID KYIS GZHAN RNAMS KYI 'JIG RTEN DANG, 'JIG RTEN LAS 'DAS PA'I
PHUN SUM TSOGS PA THAMS CAD BSKYED PA NYID KYIS RGYA CHE BA'I
PHYIR THABS KYI BDAG

NYID CAN YIN TE SNYING RJE'I NGO BO NYID YIN NO, ,DA NI RNAM PAR
SPROS PA DE'I MNYAM PA NYID KYI BDAG NYID BSTAN PAR BYA BA'I
PHYIR DAM PA'I DON DU ZHES BYA BA LA SOGS PA SMOS TE, DON DAM PAR
NI CHOS NYID KYIS NA DNGOS PO CI YANG GZHAN DAG LAS DBYE BA MED
PA YIN ZHING SNA TSOGS PA'I RANG

BZHIN CAN MA YIN LA DBYE BA MED PA MIN TE, RANG BZHIN GCIG KYANG
MI 'DOD DO, ,CI'I PHYIR ZHE NA, GZHAN DU 'DZIN PA LAS NI LDOG
PHYIR DANG, ,ZHES BYA BA SMOS TE, GZHAN DAG LA GZHAN DU MNGON PAR
ZHEN PA LAS RNAM PAR LDOG PAR GYUR CING MED PAR GYUR PAS SO, ,GAL
TE

GZHAN PA RO LA 'GA' ZHIG YOD PAR GYUR NA CIG SHOS DE LAS DBYE BA
MED PA DANG, DBYE BA YOD PA LA SOGS PA DPYAD PAR BYA BA DAG YIN
NA, GZHAN DU 'DZIN PA LAS LDOG PA DES NA GZHAN LAS BYED PA MED
PA'AM, DBYE BA MED PA MA YIN PA CUNG ZAD KYANG 'DOD PA'I MA YIN
NO, ,CI'I

@224A *, ,PHYIR GZHAN DU 'DZIN PA LAS RNAM PAR LDOG CE NA, DE
BZHIN BYE BRAG LA SOGS BRAL PHYIR RO, ,ZHES BYA BA SMOS TE, DE
BZHIN TE DE'I RNAM PAR DBYE BA MED PA DANG, DBYE BA YOD PA'I BDAG
PO DANG BRAL ZHING MI LDAN PA STE, SEMS LAS THA DAD PA'I PHYI ROL
BA MED DO ZHES

SNGAR BSGRUBS PA YIN NO, ,DE BAS NA DBYE BA DANG DBYE BA MED PA'I
RNAM PAR RTOG PA DANG BRAL BAS GZHAN DU 'DZIN PA LAS RNAM PAR
LDOG PA'I PHYIR CI YANG DBYE BA MED PA DANG, DBYE BA YOD PA YIN
PAR MI 'DOD PA YIN NO, ,DE LTAR BSHAD MA THAG PA'I TSUL GYIS
BRTAGS SHING YONGS SU

BSGOMS NAS RANG GI SNYING GA'I YE SHES SEMS DPA'I THUGS KAR DE
KHO NA NYID DRI MA MED PA'I ZLA BA'I DKYIL 'KHOR DER GNAS PA'I
MTSAN MA'I DBUS NA 'DUG PA'I SNYING PO DAM PA YONGS SU GYUR PA'I
THIG LE'I GZUGS SU RANG GI YID DE RANG GI SEMS 'OD DANG LDAN PA
STE, 'BAR BA DANG

BCAS PAR YONGS SU BSGOM ZHING BSAM PAR BYA'O, ,YANG NA RANG GI
SNYING PO NI RANG GI 'DOD PA'I LHA'I SA BON TE, DE'I GZUGS SU
RANG GI YID GSANG SNGAGS DAM PAR YONGS SU GYUR PA'I THIG LE'I
GZUGS SU BSGOM PAR BYA'O, ,THIG LE'I GZUGS CAN GYI SEMS DE'I 'OD
ZER GYI

PHRENG BA DES SAD CING SNANG BAR BYAS PA STE, SKU DANG GSUNG DANG
THUGS RDO RJE'I LUS NI MCHOG TU GYUR PA STE DAM PAR GYUR PA'I
'JAM PA'I RDO RJE'I MTHAR THUG PAR LUS SNANG BAR BYAS NAS BA
SPU'I BU GA RE RE NAS 'OD ZER GYI TSOGS DPAG TU MED CING TSAD MED
PAS KUN DU STE, DNGOS PO THAMS

CAD KYIS 'GRO BA SNA TSOGS KHYAB PAR BYAS SHING GANG BAR BYAS LA,
SEMS RIN PO CHE'I 'OD KYI PHRENG BA CAN DE SLAR YANG ZIG LE'I
GZUGS DE NYID DU SEMS ZHUGS PAR GYUR CING CHUD PAR BYAS LA, GNYIS
SU MED PA'I YE SHES KYI GZUGS YE SHES KYI BDUD RTZI GNYIS SU MED
PA, GSUNG DANG

SKU DANG RDO RJE'I LUS DANG GNYIS KA'I MTHAR YANG SHES RAB DAM PA
BDAG MED PA'I YE SHES DE LA GOMS PAR BYAS BA DE MED PAR SANGS
RGYAS NYID DU MI 'GYUR BAS SEMS CAN THAMS CAD BDAG GIS SANGS
RGYAS SU BYAS SO ZHES SNYING RJES SMON PAR BYED PA DANG, BDAG MED
PA LAS GOMS PAR BYAS

@224B PA'I SHES RAB DAM PAS ZIN PAR GYUR PAS YE SHES DE DBAB PA'I
DANG TSUL GANG LA YOD PA DE NI YE SHES BDUD RTZI DBAB PA STE, DES
REG PAS GNYIS SU MED PA'I YE SHES DANG LDAN PAR GYUR TO ZHES DE
BSDAM PAR BYA'O, ,'DI TZAM GYIS NI THIG LE'I RNAL 'BYOR BSHAD PA
YIN NO, ,YANG NA

RANG GI ZHES BYA BA LA SOGS PA LA LHA'I MTSAN MA PHRA MO RANG GI
RIG MA'I SNA'I RTZE MOR ZLA BA'I DKYIL 'KHOR LA GNAS PA 'OD ZER
DANG BCAS PA'I THUB PA'I 'KHOR LO'I NANG DU CHUD PAR BSGOM PAR
BYA STE, DE YANG SNYING RJE RGYUR GYUR PAS NA RANG GI SHES RAB
DAM PA YANG DAG PAR GZUNG BA NYIN MTSAN

DU RTAG TU BSGOM PAR BYA'O, ,PHRA MO'I RNAL 'BYOR BRTAN POR GYUR
PA'I MTSAN MA SMIG RGYU DANG 'DRA BA DANG PO STE, DU BA LTA BU
GNYIS PA YIN, ,MKHA' LTA SNANG BA GSUM PA YIN, ,MAR ME LTAR 'BAR
BZHI PA'O, ,SPRIN MED NAM MKHA' LTA BUR NI, ,RTAG TU SNANG BA
LNGA PA'O, ,ZHES

BYA BA 'DI LTA BU'I MTSAN MA BRTAN BOR MTHONG NAS SPRO BAR BYA
STE, MTSAN MA PHRA MO'I 'OD ZER LAS BYUNG BA'I THUB PA'I DBANG PO
DANG RNAM PA SNA TSOGS PA'I PHYAG MTSAN BSNAMS TE, RAL GRI DANG
RDO RJE DANG 'KHOR LO LA SOGS PA SPRO BAR BYA STE, 'DI TZAM GYIS
NI PHRA MO'I RNAL 'BYOR BSHAD PA YIN

NO; ,DE'I RJES THOGS LA BZLAS BRJOD BYAS PA YIN PAS JI LTAR BYA
BA NI, YANG NA BZLAS PA ZHES BYA BA LA SOGS PA YIN TE, RTZE GCIG
PA DANG LDAN PA'I SEMS NYID NI DNGOS PO MA LUS PA KUN GYI BDAG
NYID DE RANG GI SEMS KYI RGYAL PO LA, BDAG GI SEMS 'DI NYID DKYIL
'KHOR MA

LUS PA'I 'KHOR LO LTA BU YIN GYIS 'DI LAS PHYI ROL DU GYUR PA YOD
PA MA YIN NO ZHES NGES PAR BYAS LA, SNA TSOGS PA'I 'OD DANG LDAN
PA STE SNA TSOGS PA'I 'OD ZER DANG BCAS PA'I RANG GI SNGAGS YE
SHES SEMS DPA'I THUGS KAR GNAS PA RANG RANG GI 'KHOR LA SOGS PA'I
THUGS KAR

GNAS PA LA YI GE DBUS SU CHUD PAR BYAS PA BLO DANG LDAN PA STE
MKHAS PAS BSAM PAR BYA ZHING BSGOM PAR BYA'O, ,BZLAS PA 'DI JI
LTAR BYA BA DE LTAR BSTAN PAR BYA BA'I PHYIR SROG DANG ZHES BYA
BA LA SOGS PA SMOS TE, SROG DANG RTZOL BA MA BSDAMS PAR GSANG
SNGAGS KYI RGYAL PO'I 'OD ZER

@225A *, ,SNA TSOGS PA DANG LDAN PA BSAMS LA, SKU LA SOGS PA SPRO
BAR BYA'O ZHES BYA BAR SPYAR RO, ,JI LTAR SPRO BAR BYA ZHE NA,
SROG DANG RTZOL BA SHIN TU MA BSAMS PAR, ,ZHES BYA BA SMOS TE,
SROG DANG RTZOL BA GNYIS BTANG BA DANG GZHUG LA DAG SHIN TU MA
BSDAMS

PAR DE GSAL BA KHO NAR SKU LA SOGS PA SPRO BAR BYED PA NYID DE,
BSDU BAR BYA BA 'GA' ZHIG NI MA YIN NO ZHES BYA BA'I DON TO, ,JI
LTAR BYA ZHE NA, RIM PA BZHIN DU'ANG YANG NA NI, ,CIG CAR SPRO BA
DAG NI LEGS PAR BYA, ,ZHES BYA BA SMOS SO, ,NAM MKHA'I GTOS NI
NAM MKHA'I KHAMS TE,

SKU RDO RJE LA SOGS PAS KUN DU GANG BAR BYA ZHING, 'OD KYI SGO'I
SNANG BAS ZHES BYA BA NI 'OD KYI SGO DES SNANG BAR BYED PA'I
NGANG TSUL GANG LA YOD PA DE LA DE SKAD CES BYA STE, 'OD ZER GYI
PHRENG BA KUN DU 'KHRUGS PA ZHES BYA BA'I DON TO, ,DE NAS SNA
TSOGS PA'I MCHOD PA'I SPRIN GYI BKOD PA

KUN DU SPRO BAR BYA'O ZHES BYA BAR SBYAR TE, SNGA MA BZHIN DU
ZHES BYA BA NI DKYIL 'KHOR GYI RGYAL PO MCHOG GI TING NGE 'DZIN
BZHIN DU'O, ,SNA TSOGS PA NI RNAM PA DU MA'O, ,MCHOD PA NI GZUGS
LA SOGS PA'I LHA MO RNAMS TE, DE RNAMS KYI SPRIN DANG DE'I BKOD
PA DE DAG GIS SKU LA SOGS

BAS NAM MKHA'I NGOS KUN DU BKANG BA'I RJES THOGS LA KUN DU SPRO
BAR BYA ZHING YONGS SU STE, DNGOS PO THAMS CAD KYIS MCHOD DO, ,DE
YANG YE SHES SEMS DPA'I THUGS KA'I YI GE DE LAS 'OD ZAR YANG DAG
PAR SPROS LA, DES PHYOGS BCU NA GNAS PA'I GZUGS RDO RJE LA SOGS
PA'I

LHA MO RNAMS BKUG NAS RANG GI LUS LA BCUG STE, BYANG CHUB KYI
SEMS KYI NGO BOR GYUR PA RDO RJE'I LAM NAS PHYUNG STE, LHA MO'I
PADMA'I NANG NA GNAS PAR GYUR PA DANG, RANG GI LHA MO'I LUS LAS
'OD ZER GYI SGO NAS GZUGS RDO RJE LA SOGS PA'I LHA MO RNAMS RANG
GI KHA DOG DANG PHYAG MTSAN

'DZIN PA PHYUNG STE, DES YONGS SU BSKOR NAS SKU RDO RJE LA SOGS
PA MCHOD PAR BYA'O ZHES BYA BA'I DON TO, ,YONGS SU SBAS SHING
'KHYUD PA YANG YIN LA RIG PA MCHOG KYANG YIN PAS NA, YONGS SU BAS
PA'I RIG PA MCHOG RNAMS NI, ,ZHES BYA'O, ,YANG NA MCHOG TU GYUR
PA NI RIG PA

@225B RNAMS GNYIS SU MED PA'I YE SHES KYI NGO BO NYID YIN PA'I
PHYIR RO, ,DE RGYUR GYUR PAS BDE BA CHEN PO STE, DE BABS PAR GYUR
PA NI NYAMS SU MYONG BA MNGON DU PHYOGS PAR GYUR PA STE DES GZHAN
GYI DBANG DU GYUR PAR BDAG NYID MTHONG NAS, RNAM PAR SGEG PA'I
THUB DBANG TSOGS RNAMS NI, ,

MTHAR NI RANG GI LUS LA GZHUG PAR BYA, ,ZHES BYA BA NI BZLAS PA'I
MTHAR SKU RDO RJE LA SOGS PA BTON PA RNAMS SHIN TU MDZES BZHIN DU
RANG GI LUS LA GZHUG PAR BYA'O, ,'DI TZAM GYIS NI BZLAS PA YIN
NO, ,PHRA MO'I RNAL 'BYOR DANG THIG LE'I RNAL 'BYOR LA YANG YAN
LAG BZHI

BZHI STE, RGYU MTHUN PA'I 'BRAS BU LA SOGS PA CHEN PO DANG, THUGS
RDO RJE LA SOGS PA YANG RGYU MTHUN PA'I 'BRAS BU LA SOGS PA CHEN
PO BZHI BZHIR BLTA BAR BYA'O, ,RANG GI SNYING PO NI YE SHES SEMS
DPA'I SA BON NO, ,DE NYID DANG PO'I RNAL 'BYOR LA SOGS PA'I TING
NGE 'DZIN

BSGRUB PAR BYA BA NI DE KHO NA NYID DO, ,DE'I NGES PAR RTOGS PA
NI BSGOM PA'O, ,DES SKYO BA NI YONGS SU DUB PA'O, ,DES SKYO PA NI
RGYA CHUNG BAR GYUR PA'O, ,SEMS KYI SPYOD PA NI SEMS KYI 'JUG PA
GANG YIN PA DE NI, RANG GI SNYING PO DE NYID NGES RTOGS PAS,
,SEMS NI SPYOD PA SKYO BAS

ZHUM GYUR NA, ,ZHES BYA'O, ,DE LTAR GYUR PA LA SNGAR BSHAD PA'I
SPYAN LA SOGS PA'I RIG PA'I TSOGS KYIS YANG DAG PAR GLUR BLANGS
PAS RAB TU BSKUL ZHING LEGS PAR SAD PAR BYAS NAS SNGA MA BZHIN DU
'KHOR LO LA SOGS PA MCHOD PAR BYA'O, ,DA NI SEMS BZANG PO ZHES
BYA

BA LA SOGS PAS TSIM PAR BYA BA STON TE, SEMS BZANG PO NI BYANG
CHUB KYI SEMS SO, ,DE NYI NI CHU YIN PAS NA SEMS BZANG PO'I CHU
STE DE'I RGYUN 'BAB CING SKU RDO RJE LA SOGS PAR BABS PAR GYUR
PAR BSAM PAR BYA'O, ,CHO GA JI BZHIN ZHES BYA BA NI SPYI BO'I
STENG DU MTHO GANG TZAM

GYIS DPAGS PAR ZLA BA'I DKYIL 'KHOR BSAMS LA, DER BDUD RTZI'I NGO
BOR GYUR PAR BSAM PAR BYA STE, DER AOm GYIS PHYOGS BCU NA GNAS
PA'I BDUD RTZI RNAMS BKUG LA GCIG TU BYAS TE, SKU RDO RJE LA SOGS
PA LA NGES PAR DBAB PAR BYA'O, ,SKYO BA BSAL BAR BYA ZHES BYA BA
NI SKYO BAR

@226A *, ,GYUR NA BSAL BAR BYA BA'I PHYIR RO ZHES BYA BA'I DON
TO, ,JI LTA BU ZHE NA, SROG DANG RTZOL BA'I 'OD KYI LCAGS KYUS
DRANGS NAS NI, ,ZHES BYA BA SMOS TE, 'BYIN PAR BYED PA'I RLUNG NI
SROG CES BYA BA, 'DREN PAR BYED PA NI RTZOL BA ZHES BYA'O, ,SROG
DANG RTZOL BA DE

GNYIS NI SROG DANG RTZOL BA STE DE DAG NYID KYI 'OD NI LCAGS KYU
STE DE LCAGS KYUR BYAS PA DES BKUG NAS DE DBAB PAR BYA'O, ,DE
LTAR ZHES BYA BA BSHAD MA THAG PA'I TSUL GYIS CHOG BZHIN DU THANG
CIG NGAL BSO ZHING DUB PA BSAL BAR BYAS NAS, SNGAR BSHAD PA'I CHO
GAS ZHES BYA BAR RANG GI SNGAGS SNA

TSOGS PA'I 'OD DANG LDAN PA BSGOMS LA SKU RDO RJE LA SOGS PA SPRO
BAR BYA ZHING GSANG SNGAGS KYI RGYAL PO DAM PA NYIN DANG MTSAN DU
BZLAS BRJOD BYA'O, ,SNGAGS LA'ANG KUN DU CHAGS PA MED PAS BYA,
,ZHES BYA BA NI MNGON PAR ZHEN PA MED PA 'DI NI BZLAS PAR BYA
BA'I SNGAGS SO, ,

'DI NI 'DI'I BZLAS PA'O, ,BDAG NI ZLOS PA PO'O ZHES MNGON PAR
ZHEN PA DANG BRAL BAR BYA'O ZHES BYA BA'I DON TO, ,DE BAS NA 'DI
LTAR DE KHO NA NYID SHES PAR GYUR PAS GSANG SNGAGS KYI BZLAS
BRJOD BYA BA YIN NO, ,DA NI BSTOD DANG ZHES BYA BA LA SOGS PAS
GSHEGS SU GSOL BA'I

CHO GA STON TE, BSTOD PA DANG MCHOD PA LA SOGS PA SNGAGS PA GANG
GIS BYAS PA DE NI BSTOD PA DANG MCHOD SOGS TE, DKYIL 'KHOR BSGOM
PA GSHEGS SU GSOL BA LA SNGAGS PA GANG RAB TU 'BAD PA DANG LDAN
PA DE LA DE SKAD CES BYA'O, ,SKU RDO RJE LA SOGS PA RTAG PA STE
BRTAGS PA TZAM

GYIS YANG DAG YOD PA MA YIN GYI SPRUL PA YIN PAR BSAM PAR BYA'O,
,JI LTA BUR GYUR PA ZHE NA, AOm LA SOGS PAS 'KHOR LO BSDUS NAS
NI, ,ZHES BYA BA SMOS TE, YI GE AOm THOG MAR BYAS PA GANG YIN PA
DE NI YI GE AA LA SOGS PA'O, ,AOm LA SOGS PA DE NYID DU BSDU BA
NI 'KHOR

LO'I BDAG PO DANG DKYIL 'KHOR PA RNAMS KYIS THUGS RDO RJE LA SOGS
PA GANG YIN PA DE RNAMS KYI MGO BO DANG LKOG MA DANG SNYING GAR
BSDU BA GANG YIN PA DE NI, AOm LA SOGS PAR 'KHOR LO BSDUS NAS NI,
,SKU LA SOGS PA RTAG PA DAG TU BYA, ,ZHES BYA STE, SNGAGS PAS DE
LTAR BSAM

@226B PAR BYA'O, ,DE LTAR DKYIL 'KHOR GYI 'KHOR LO'I RNAM PA'I DE
KHO NA NYID MTHONG ZHING, DE LTAR DE KHO NA NYID RTOGS PAR GYUR
PA GANG YIN PA DES NGES PAR GROL ZHING THAR PA THOB PAS SEMS CAN
GYI KHAMS KHAMS GSUM PAR GTOGS PA RNAMS DMIGS SHING YID LA BYAS
NAS SMON LAM GYI SGO

MNGON SUM NYID DU BYA STE, 'GRO BA LA PHAN PA'I PHYIR BDAG NYID
'JAM PA'I RDO RJER GYUR NAS SNYING RJE RGYUR GYUR PAS 'GRO BA MA
LUS PA RNAMS 'JAM PA'I RDO RJER BYA'O ZHES BYA BA'O, ,LANGS NAS
ZHES BYA BA LA SOGS PA LA LANGS PA NI BSAM GTAN LAS SO, ,DAG PA'I
SEMS DPA' NI THA MAL

PA'I NGA RGYAL RNAM PAR SPANGS PAR GYUR PAS DAM PA'I CHOS SMRA BA
LA SOGS PA BYA BA MA LUS PA RDZOGS PAR BYA'O ZHES BYA BAR SBYAR
RO, ,JI LTAR RNAL 'BYOR PA DAG PA'I SEMS DPAR GYUR PA DE LTAR
BSTAN PA NI, RANG GI LHA YI RNAM PA'I NGA RGYAL YID LA BYAS NAS
NI, ,ZHES BYA BA SMOS TE, RANG GI 'DOD PA'I LHA'I RNAM

PAR SEMS BSKYED PAR BYAS PA 'DZIN PAS BYA'O, ,KUN DU SNANG BAR
GNAS PA'I YUL RNAMS NI, ,ZHES BYA BA LA, KUN DU SNANG BA NI GZUGS
LA SOGS PA'I RNAM PAR SHES PA MIG LA SOGS PA LA BRTEN PA'O, ,DE'I
GNAS PA NI RNAM PAR GZHAG PA STE, 'DI NI GZUGS KYI RNAM PAR SHES
PA'O ZHES DE

LTAR NANG GI BDAG NYID CAN NO, ,DE'I YUL RNAMS NI GZUGS LA SOGS
PA STE DE DAG GIS BYAS PA'I PHYIR RO, ,DE YANG GZUGS KYI MTSAN MA
LAS SKYES PA'I RNAM PAR SHES PA GANG YIN PA DE NI GZUGS KYI RNAM
PAR SHES PA'O ZHES RNAM PAR GZHAG GO, ,DE BZHIN DU SGRA LA SOGS
PA'I RNAM PAR

SHES PA LA YANG BLTA BAR BYA'O, ,RANG RANG GI NGO BO RNAM PAR DAG
PA NI BDAG NYID KYI NGO BO NYID YONGS SU DAG PA'O, ,DE YANG GZUGS
KYI DAG PA NI SKU'I RDO RJE NYID DU'O, ,DE BZHIN DU SGRA NI THUGS
KYI RDO RJE NYID DU'O, ,DRI NI RIN CHEN 'BYUNG LDAN NYID DU'O,
,RO NI GSUNG GI RDO RJE NYID DU'O, ,REG BYA

NI DAM TSIG RDO RJE NYID DU STE, RANG RANG GI NGO BO RNAM PAR DAG
PA NI 'DIS RIM PA BZHIN DU YUL YONGS SU BSGOM PAR BYA'O, ,CHOS
NYID KYIS NI ZHES BYA BA'I DON DAM PAR RO, ,PHAN TSUN KHYAD PAR
MED PA NI GCIG LA GCIG DBYER MI PHYED PA NYID KYIS SO, ,DPAL LDAN
RDO RJE 'DZIN PA LTA BUR NI, ,

@227A *, ,ZHES BYA BA NI YUL 'DI DAG THAMS CAD DPAL RDO RJE SEMS
DPA'I NGO BO NYID DE, GANG GI PHYIR DNGOS PO 'DI DAG THAMS CAD NI
GNYIS SU MED PA'I YE SHES KYI NGO BO NYID YIN PA'I PHYIR RO, ,DE
BAS NA DPAL LDAN RDO RJE 'DZIN PA LTA BUR BSGOM PAR BYA'O, ,PHYIN
CI LOG GI RTOG

PA SPANGS BA YIS, ,ZHES BYA BA LA, PHYIN CI LOG GI RTOG PA NI
GZUNG BA DANG 'DZIN PA'I RNAM PA DANG, THA MAL BA'I NGA RGYAL GYI
RANG BZHIN NO, ,DE LAS GROL BA NI SPANGS PA'O, ,YANG NA GANG GIS
PHYIN CI LOG GI RTOG PA SPANGS PAR GYUR PA'I SNGAGS PA GANG YIN
PA DE LA DE SKAD CES BYA STE,

DES, BYA BA MA LUS PA NI RDZOGS PAR BYA, ,ZHES BYA BA DAM PA'I
CHOS SMRA BA LA SOGS PA BYA BA'O, ,THUB PA'I 'KHOR LO MA LUS
MCHOD PA NI, ,ZHES BYA BA LA, DE LTA BU'I SNGAGS PAS THUB PA'I
'KHOR LO MA LUS PA MCHOD PA 'DI NI MCHOG DAM PA YIN TE, DKYIL
'KHOR GYI 'KHOR

LO BSGOMS PAS BYA BA MA LUS PA RDZOGS PAR BYA BA 'DI NI DE'I
MCHOD PA KUN DU STE, DUS THAMS CAD DU MCHOG YIN PAR BLTA BAR
BYA'O, ,DA NI SNYING GA'I ZHES BYA BA LA SOGS PAS ZAS LA LONGS
SPYOD PA'I CHO GA STON TE, DE YANG JI LTAR NA RNAL 'BYOR PAS THA
MAL BA'I NGA RGYAL SPANGS PA'I SEMS

KYIS ZAS LA SPYAD PAR BYA BA YIN PAS, ZAN ZA BA'I TSE NA ZHES BYA
BA ZAS LA SPYOD PA'I DUS SU SNYING GA'I ZLA BA LA, 'KHOR LO'I
GTZO BO ZHES BYA BA 'KHOR LO'I BDAG PO DKYIL 'KHOR PA'I LHA RNAMS
DANG BCAS PA RANG GI SNGAGS KYIS ZHES BYA BA RANG GI SNYING PO'I
YI GE BHR'Um LAm DZAm BAm LA SOGS BA DANG

YI GE H'Um LAS KYANG KUN DU DMIGS SHING BSAMS LA, RANG GI ZAS LA
SOGS PA BYANG CHUB KYI SEMS KYI NGO BO NYID DU GYUR PA RLUNG DANG
ME'I DKYIL 'KHOR LA GNAS PA'I PADMA'I SNOD NA GNAS PA KUN DU
SNANG ZHING 'OD DANG LDAN PA'I AOm GYIS MNGON PAR BZLAS PA DANG,
DE NYID GSUM GYIS ZHES BYA

BA AOm LA SOGS PA BZLAS TE, CHOS THAMS CAD KYI MNYAM PA NYID DE
STONG PA NYID GANG YIN PA DES RNAM PAR DAG PA DE GNYIS SU MED
PA'I YE SHES KYI NGO BO NYID DU BSAM PAR BYA'O, ,RANG GI KHA ZAS
DE LTAR BSAMS NAS YANG CI ZHIG BYA ZHE NA, DE YIS SKU YI RDO RJE
LA SOGS PA'I, ,LHA RNAMS

@227B KUN DU TSIM PA NYID DU BYA, ,ZHES BYA BA SMOS TE, H'Um DGOD
PA'I RDO RJE'I LCE BZANG POR GYUR PA YANG BYA'O ZHES BYA BAR BLTA
BAR BYA'O ZHES ZAS LA SPYOD PA'I GNAS SKABS SU SBYIN SREG GI CHO
GA BSHAD PA NI RNAL 'BYOR PA ZAS LA SPYOD PA NYID SBYIN SREG GI
TSUL YIN PA'I PHYIR RO, ,PHYI'I SBYIN SREG

CHO GAS BSGRE BYA ZHING, ,ZHES BYA BA LA SOGS PA LA SBYIN SREG GI
CHO GA NI SBYIN SREG GI CHO GA'I BYA BA STE, PHYI'I MAR LA SOGS
PA'I SREG RDZAS KYI TSUL DU'O, ,YID KYI 'ANG 'DI LTA BU'I TSUL DU
RNAL 'BYOR PA YID KYIS ZAS LA SPYOD PA'O, ,PHUNG PO DANG KHAMS
DANG SKYE MCHED RNAMS NYID NI BEMS PO'I

TSUL NYID KYI BUD SHING YIN LA, DE RNAMS YE SHES 'BAR BA'I YE
SHES KYI ME LA BSREGS NA GNYIS SU MED PA'I YE SHES SKYE BAR GYUR
PA NI BLA NA MED PA BSHAD CING GRAGS SO, ,'DIS NI SBYIN SREG GSUM
BSHAD PA YIN TE, PHYI'I DANG YID KYI DANG BLA NA MED PA'I'O, ,DE
LTAR BSHAD MA THAG

PA'I RIM PAS MA LUS PA'I 'DOD PA STE GZUGS LA SOGS PA RNAMS KYIS
BDAG NYID DAM, GZHAN DAG RANG GI LHA'I GZUGS SU GYUR PA LA YANG
DAG PAR MCHOD PAR BYA STE, DAM TSIG 'DI NI BDE BAR GSHEGS PA
RNAMS KYIS MTHUN PAR RJES SU GNANG ZHING BSNGAGS PA YIN NO, ,DA

NI RJES SU MTHUN PA ZHES BYA BA LA SOGS PA BSAM GTAN LAS LANGS
NAS RNAL 'BYOR PAS LUS LA SOGS PA'I LAS RNAMS JI LTAR BYA BA DE
STON TE, BDAG DANG RJES SU MTHUN PA'I DAM PA'I CHOS SMRA BA LA
SOGS PAS 'GRO BA'I DON YONGS SU BRTAGS TE BYED PA DANG BDAG DANG
RJES SU MTHUN PA'I

ME TOG LA SOGS PA'I PHYI'I MCHOD PA RNAMS KYIS MA LUS PA'I BDE
BAR GSHEGS PA RNAMS MCHOD PAR YONGS SU BRTAG PAR BYA BA DANG, LUS
KYI LAS 'CHAGS PA LA SOGS PA DE DANG DE BYED PA NI RTAG TU STE
RGYUN MI 'CHAD PAR LEGS PAR MNYAM PAR GZHAG CING LHA'I NGA RGYAL
DANG LDAN PAR BYA'O,,

DE BZHIN DU 'DIR JI LTAR NA DKYIL 'KHOR GYI 'KHOR LO LTA BU'I
SEMS DPA' LA MI DGE BA'I 'JUG PA MED PA DE BSTAN PA NI, RNAM PA
DE 'DRA ZHES BYA BA LA SOGS PA SMOS PA YIN TE, RNAM PA DE LTA
BU'I RANG GI LHA'I NGA RGYAL DANG LDAN PA'I SEMS LA NI LUS KYI
LAS DANG NGAG GI LAS RNAMS GANG CI YANG

@228A *, ,RUNG BA DAG GO RIMS BZHIN DU PHYAG RGYA DANG SNGAGS KYI
RNAM PA YIN PAR RDZOGS PA'I SANGS RGYAS KUN GYIS GSUNGS SHING
BKA' STZAL TO, ,JI LTAR NA LUS 'DI LTA BU'I SEMS KYI LUS DANG
NGAG GI RANG BZHIN GYI LAS PHYAG RGYA DANG SNGAGS KYI RNAM PAR
'GYUR ZHE NA,

DE'I PHYIR, GANG PHYIR DNGOS PO GCIG LA YANG, ,ZHES BYA BA LA
SOGS PA SMOS TE, RGYU GANG GI PHYIR DNGOS PO GCIG PU NYID LA'ANG
BLO YIS SNA TSOGS PA'I KUN DU RTOG PA BSAGS PA'I RNAM PA'I LAS
KYI KHYAD PAR MANG PO DAG GANG GI PHYIR 'BYUNG BAR 'GYUR BA DES
NA DGE BA DANG MI

DGE PA'I RNAM PA CAN GYI LAS GANG YIN PA DE NI SEMS KYI DBANG GIS
'BYUNG BA YIN NO ZHES BSHAD DO, ,DE BAS NA 'DI LTAR BCOM LDAN
'DAS NI BSOD NAMS KYI TSOGS DANG SDIG PA'I TSOGS GNYI GA'I RGYU
YIN NO ZHES GSUNGS SO, ,DE YANG 'DI'I DON NI 'DI YIN TE, GANG MU

STEGS BYED GZHANG TI MUG GI MES BLO GROS SREG PA RNAMS KYIS SANGS
RGYAS BCOM LDAN 'DAS LA BRNYAS PAR BYED PA DES NI DMYAL BAR 'GRO
BAR 'GYUR LA, GANG DGE BA'I BSHES GNYEN DAM PA'I ZHABS KYI
PADMA'I RDUL YONGS SU BSTEN PAS MI SHES PA'I RAB RIB YONGS SU
BSAL BA

BLO GROS YONGS SU DAG PAR GYUR PA DE RNAMS NI MTHO RIS SU 'GRO
BAR 'GYUR LA, GANG SANGS RGYAS BCOM LDAN 'DAS LA RAB TU DAD PAR
BYAS NAS DES NYE BAR BSTAN PA'I LAM BSGOMS PAR GYUR PA RNAMS NI
JI LTAR YONGS SU BSGOMS PA LAS SKAL PA JI LTA BA BZHIN DU BYANG
CHUB GSUM PO

GANG YANG RUNG BA'I BAR GYI SNOD DU GYUR PA YIN NO, ,DE BAS NA
DNGOS PO GCIG PU LA YANG GANG SNA TSOGS PA'I KUN DU RTOG PAS
BSGRUBS PA'I LAS KYI KHYAD PAR LAS SDUG BSNGAL DANG BDE BA DANG
GROL BA 'BYUNG BAR GYUR PAS NA SDUG BSNGAL BDE DANG GROL ZHES BYA
STE, DE RNAMS SKYED PAR BYED

CING SGRUB PAR BYED PA'I LAS KYI KHYAD PAR MANG PO 'BYUNG BAR
'GYUR BA YIN NO, ,GANG GI PHYIR DE LTA BU 'BYUNG BAR 'GYUR BA YIN
PA DE BAS NA, LUS SOGS ZHES BYA BA LUS DANG NGAG DANG YID KYI DGE
BA DANG MI DGE BA'I RNAM PA'I LAS RNAMS NI SEMS KYI DBANG LAS
ZHES BYA BA KUN DU RTOG PA'I DBANG GIS DGE

@228B BA DANG MI DGE BA ZHES GSUNGS SO, ,DE LTAR BSHAD MA THAG
PA'I RIM PAS RNYOG PA MA LUS PA SPANGS PA STE, MTHA' DAG BSAL
BA'I SEMS GANG YIN PA DE NI NAG PO STE, MI DGE BA'I LAS SU GA LA
'GYUR TE MI 'GYUR RO ZHES BYA BA'I DON TO, ,DA NI DAM TSIG NYAMS
PA ZHES BYA BA LA SOGS PAS BRA MA

LA BRNYAS PA LA SOGS PA'I NYES PAS DAM TSIG ZAD PAR GYUR PA LA
DAM TSIG GSO BA'I CHO GA GANG YIN PA DE NYID STON TE, DAM TSIG NI
MI 'DA' BAR GZHUNG LUGS NGES PAR BYA BA LA SOGS PA STE, GANG BLA
MA'I MDUN DU BDAG GIS 'DI LTAR BYA'O ZHES NGES PAR KHAS BLANGS
PA'O, ,DE LA NYAMS

PAR GYUR PA NI 'DAS PAR GYUR PA'O, ,DE LA NI DPAL LDAN RDO RJE'I
DAM TSIG RNAL 'BYOR PA'I SNGAGS PAS SNGAR BSHAD PA'I RIM GYIS
DBANG BSKUR BA BLANG BAR BYA ZHING GZUNG BAR BYA'O ZHES BYA BAR
SBYAR RO, ,DPAL LDAN DAM TSIG RDO RJE NI DON YOD PAR GRUB PA STE,
DE'I DANG PO'I SBYOR BA LA

SOGS PA'I RIM GYIS BSGOM PA'I YANG DAG PA'I SBYOR BA 'DI LA YOD
PAS NA DPAL LDAN DAM TSIG RDO RJE'I RNAL 'BYOR PA'O, ,YANG 'DI
KHYAD PAR BSTAN PA'I PHYIR SNYING GA'I ZLA BAR NI, ,SNYING POS
SNA TSOGS RDO RJE JI BZHIN BSAM, ,ZHES BYA BA SMOS TE, SNYING GA
NA GNAS PA'I ZLA BA YIN PAS SNYING GA'I ZLA BA'O,,

SNYING GA'I ZLA BA DER SNA TSOGS RDO RJE STE RDO RJE RGYA GRAM
GANG YIN PA DE NI SNYING POS SNA TSOGS RDO RJE'O, ,JI BZHIN BSAM
ZHES BYA BA NI MAN NGAG JI LTAR THOB PA'I CHO GAS SNA TSOGS
PADMA'I 'DAB MA'I DBUS SU ZLA BA LA SNA TSOGS RDO RJE BSAM ZHING
ZLA BA LA KHAm BSAMS LA SNGAR GYI RIM PAS ZHES BYA BA THUB PA
MCHOG GI 'OD

ZER LAS BYUNG BA'I RIG PA'I TSOGS KYIS PHYAG NA BSNAMS PA'I BUM
PA'I YE SHES KYI CHUS DBANG BSKUR BA'I RIM PAS DBANG BSKUR BA
BLANG BAR BYA'O, ,CI ZHIG BYAS NAS SHE NA, 'GRO BA RANG BZHIN
GYIS RNAM PAR DAG PAR BSAMS LA ZHES BYA BA SMOS TE, RANG BZHIN
GYIS ZHES BYA BA NGO BO NYID KYIS RNAM PAR

DAG CING 'GRO BA MA LUS PA RNAM PAR GROL BA YIN PAR BSAM PA'O,
,CHO GA 'DI NYID KYIS KHRUS LA YANG BSGRE BAR BYA BA'I PHYIR RO,
,PHYI ROL GYI YANG KHRUS KYI CHO GA LA, ,RIM 'DI KHYAD PAR DU
YANG BSAM PAR BYA, ,ZHES BYA BA SMOS TE, DBANG BSKUR BA'I RIM PA
DA NI PHYI'I KHRUS LA YANG KHYAD PAR DU BSAM PAR

@229A *, ,BYA'O, ,DA NI THUN MTSAMS ZHES BYA BA LA SOGS PAS THUN
MTSAMS SU BSAM GTAN GYI RJES LA RNAL 'BYOR PAS BYA BA GANG YIN PA
DE STON PA YIN TE, RE ZHIG DANG POR MCHOD PA LA SOGS PA SNGON DU
'GRO BAS BYA BA 'BA' ZHIG TU MA ZAD KYI THUN MTSAMS SU YANG SNGAR
GYI CHO GAS MCHOD PA LA SOGS

PA SNGON DU 'GRO BA STE, MCHOD PA DANG POR BYAS NAS BZLAS BRJOD
BYAS NAS, SNYING GA'I NANG DU 'KHOR LO CHUD BYAS LA, ,ZHES BYA BA
DKYIL 'KHOR GYI 'KHOR LO SNYING GA'I NANG DU CHUD PAR BYAS PAR
GYUR BA GANG YIN PA DE LTAR BYAS LA SNYING RJE DANG SHES RAB
GNYIS DANG LDAN PAR RNAL 'BYOR PA NYAL ZHING GNYID LOG PAR BYA'O,
,MAL NAS

LDANG BA'I DUS SU YANG SNGAR BSHAD PA'I SPYAN LA SOGS PA'I LHA MO
RNAMS KYI GLUS BSKUL BAS LANGS LA CHO GA SNGA MA BZHIN DU ZHES
BYA BA SNA TSOGS PA'I 'OD DANG LDAN PA'I RANG GI SNGAGS BRJOD
CING SKU RDO RJE LA SOGS PA SPRO BA'I CHO GAS THUB PA DE SNGAGS
PAS BZLAS BRJOD LA SOGS PA BYA'O, ,DA NI

DNGOS GRUB CES BYA BA LA SOGS PAS DNGOS GRUB SGRUB PA'I CHO GA
STON TE, DNGOS GRUB NI SANGS RGYAS NYID BSGRUB PA'AM RAL GRI LA
SOGS PA BSGRUB PA'O, ,MTSAN MA MTHONG BA NI RTAGS THOB PA STE,
RMI LAM DU BU MO BRGYAN PA MTHONG BA LA SOGS PA'O, ,DE KHO NA
NYID GSUM GYI MCHOD PA'I SKU DANG

GSUNG DANG THUGS RDO RJE BSGOM PA'I MTSAN NYID CAN BYAS SHING
DPYAD NAS, RANG GI SEMS ZHES BYA BA BDAG NYID KYI SEMS SNGAR
BSHAD PA'I DKYIL 'KHOR LA GNAS PAS 'DOD PA'I DNGOS GRUB RAB TU
BSGRUB PAR BYA STE, SANGS RGYAS NYID DU 'GRUB PA'AM RAL GRI LA
SOGS PA'I DNGOS GRUB BSGRUB

PAR BYA'O, ,DNGOS GRUB BSGRUB PA'I TSE GAL TE BGAGS BYUNG NA DE
BZLOG PAR BYA BA'I PHYIR BGEGS RNAMS ZHES BYA BA LA SOGS PA SMOS
TE, BDUD RTZI THAB SBYOR 'KHOR LO ZHES BYA BA NI BDUD RTZI 'KHYIL
PA'I 'KHOR LO'O, ,DBANG BSKUR BA BYAS SHING DBANG BSKUR BA BLANGS
PAS NI 'BAD PA MED

CING BSGRIM MI DGOS PAR BGEGS RNAMS NGES PAR 'JOMS PAR BYED, BDUD
RTZI THAB SBYOR GYI 'KHOR LO DE GANG YIN ZHE NA, GANG ZHIG DBUS
NA GNAS PAR GYUR PA YI, ,'KHOR LO DE YANG DE YI YIN PAR 'GYUR,
,ZHES BYA BA SMOS TE, DE'I DBUS SU NI DKYIL 'KHOR GYI 'KHOR

@229B LO DE'I DBUS SU'O, ,DE'I DBUS NA GNAS PAR GYUR PAS NA DBUS
NA GNAS PA STE, DBUS NA BCOM LDAN 'DAS GANG BZHUGS PA 'KHOR LO DE
DE'I YIN PAR 'GYUR RO, ,'DI SKAD STON TE BDUD RTZI THAB SBYOR
BDAG POS BYAS LA DBANG BSKUR BA BLANG BAR BYA'O ZHES PA'O, ,DRIS
PA RTZOM PA 'DI DAG

THAMS CAD NI SRID PA'I SDUG BSNGAL LAS THAR PA'I DON DU BRTAG PAR
BYA BA YIN NA, LAM 'DIS JI LTAR SRID PA'I SDUG BSNGAL LAS JI LTAR
THAR PAR 'GYUR ZHE NA, DE'I PHYIR, THA MAL RNAM RTOG RGYUN NI MA
RTOGS PAR, ,ZHES BYA BA LA SOGS PA SMOS TE, THA MAL PA'I RNAM PAR
RTOG PA NI BDAG

DANG BDAG GIR RNAM PAR RTOG PA'O, ,DE'I RGYUN NI RGYUN GYIS
'BYUNG BA'O, ,DE LAS GZHAN PA'I SRID PA'I SDUG BSNGAL GZHAN CI
YANG YOD PA MA YIN GYI, DE NYID SRID PA'I SDUG BSNGAL YIN NO ZHES
BYA BA'I DON TO, ,DE DANG ZHES BYA BA SRID PA'I SDUG BSNGAL DE
DANG RNAM PAR 'GAL BAR 'GYUR BA STE,

GNYEN POR GYUR PA NI DKYIL 'KHOR GYI 'KHOR LO'I RNAM PA'I SEMS DE
LA MNGON SUM GYIS GSAL BAR RTOGS PAR RNAL 'BYOR PAS 'GYUR RO, ,JI
LTAR NA GSAL BAR RTOGS PAR 'GYUR ZHE NA, ZAB CING RGYA CHE BA'I
ZHES BYA BA LA SOGS PA SMOS TE, ZAB CING RGYA CHE BA'I BDAG NYID
CAN NI SHES

RAB DANG THABS KYI RANG BZHIN CAN TE DKYIL 'KHOR GYI 'KHOR LO LTA
BU'I SEMS GANG YIN PA DER NI SRID PA'I SDUG BSNGAL GYI RANG BZHIN
GYI KUN DU RTOG PA RNAMS SNANG BAR MI 'GYUR ZHING SO SOR SNANG
BAR MI 'GYUR LA, DE BAS NA SRID PA'I SDUG BSNGAL GYI BDAG NYID MA
LUS PA'I MI MTHUN PA'I PHYOGS

NI DKYIL 'KHOR GYI 'KHOR LO'I RNAM PA CAN GYI SEMS DE YIN PAR
GSAL BAR RTOGS PAR 'GYUR BAS SDUG BSNGAL DE YANG PHYI ROL DU
SNANG BA TZAM 'BA' ZHIG MA YIN NO, ,DE CIS NA, YOD PA MIN PAR
SNGAR NI BSGRUBS PA YIN, ,ZHES BYA BA SMOS TE, SEMS TZAM LAS THA
DAD PA'I PHYI ROL

GZHAN 'GA' YANG YOD PA MA YIN TE, GZUGS LA SOGS PA'I RNAM PA DANG
BRAL BAS, ,ZHES BYA BA LA SOGS PA SNGAR BSTAN PA NYID YIN PA'I
PHYIR RO, ,GANG ZHIG CES BYA BA LA SOGS PA LA DNGOS PO GANG ZHIG
GANG DANG LHAN CIG TU MI MTHUN PAR LAN CIG TU GYUR PA'AM ZHES BYA
BA DUS

@230A *, ,GCIG GI TSE NA MI MTHUN PAR GYUR PA YIN PAS, MI MTHUN
PAR GYUR PA DE'I BGROD PA RGYAS PAR GYUR CING SHES RAB KYI MTHAR
SON PAR BYED DE, GANG GI PHYIR, MTHONG BA'I BSLAB PA'I RNAM PAR
'PHEL BA YIS, ,ZHES BYA STE, MI MTHUN PAR GYUR PAR MTHONG ZHING
NYE BAR

DMIGS PA YANG DANG YANG DU YID LA BYED PAS BSLABS PA GANG YIN PA
DE RNAM PAR 'PHEL ZHING RAB KYI MTHAR THUG PAR GYUR PA NI RANG GI
MI MTHUN PA'I GNYEN POR GYUR CING SRID PA'I SDUG BSNGAL SHIN TU
'GAG PAR BYED CING MCHOG TU NGES PAR BYED PA'I RANG BZHIN CAN YIN
TE, DPER NA MI GTZANG

BA NI 'DOD CHAGS KYI GNYEN PO YIN PA DANG 'DRA BAR DKYIL 'KHOR
GYI RNAM PA CAN GYI SEMS NI SRID PA'I SDUG BSNGAL GYI BDAG NYID
CAN GYI KUN DU RTOG PA DANG MI MTHUN PA YIN NO, ,DE BAS NA SRID
PA'I SDUG BSNGAL DANG LHAN CIG MI MTHUN PA NYID KYIS NA DKYIL
'KHOR GYI 'KHOR LO'I RNAM PA MTHONG

BA'I SEMS BSLABS PAS KYANG RNAM PAR 'PHEL ZHING DKYIL 'KHOR GYI
'KHOR LO'I RNAM PA'I SEMS DE BGROD PA RGYAS PAR GYUR BA NA RANG
GI MI MTHUN PA'I SRID PA'I SDUG BSNGAL YANG DANG YANG DU 'GOG PAR
BYED PA YIN NO, ,DA NI PHA ROL TU PHYIN PA'I RNAL 'BYOR LAS RNAL
'BYOR PA 'DI KHYAD

PAR DU GYUR PA BSTAN PA'I PHYIR SBYIN PA LA SOGS ZHES BYA BA LA
SOGS PA SMOS TE, THA MAL PA YANG YIN LA RANG GI NGO BO YANG YIN
PAS NA THA MAL PA'I RANG GI NGO BO STE, BDAG DANG BDAG GI NGO BO
LA SOGS PA KUN DU SNANG BA'I RANG BZHIN NO, ,DE LAS RNAM PAR LDOG
PA NI SLAR LDOG

PA'O; ,MI 'GYUR PA NI MI PHYED PA STE, SBYIN PA LA SOGS PA SEMS
LA BDAG GI MED PA DANG LDAN PAS KYANG, THA MAL PA'I RANG GI NGO
BO LAS LDOG PAR MI 'GYUR RO ZHES BYA BA'I BAR DU'O, ,DE CI'I
PHYIR ZHE NA, GANG GI PHYIR ZHES BYA BA LA SOGS PA SMOS TE, GANG
GI PHYIR 'DIR

THA MAL BA'I RANG GI NGO BO LA YOD KYANG ZHES BYA BA BDAG MED PA
DANG LDAN DU ZIN KYANG, SBYIN PA LA SOGS PAS MI MTHUN PAR 'GYUR
BA MA YIN NO, ,DE PHYIR DE NI LDOG PAR MI 'GYUR RO, ,'DI SKAD
STON PA YIN TE, GAL TE SBYIN PA LA SOGS PA THA MAL PA'I RANG GI
NGO BO DANG MTHUN PAR MTHONG BAR GYUR PA

@230B DE'I TSE, RANG GI MI MTHUN PA'I THA MAL PA RANG GI NGO BO
LAS LDOG PAR BYED PAR 'GYUR NA, GANG GI TSE MA MTHONG NA DE LTAR
LDOG PAR BYED PA CI LTAR YIN, DKYIL 'KHOR GYI 'KHOR LO'I RNAM
PA'I SEMS 'DI NI SRID PA'I SDUG BSNGAL DANG MI MTHUN PAR MTHONG
BA DE'I PHYIR LDOG PAR BYED PA YIN NO, ,DE LTAR

BSHAD MA THAG PA'I TSUL GYIS SRID PA'I SDUG BSNGAL LAS THAR PA'I
RGYU NYID DKYIL 'KHOR GYI 'KHOR LO'I RNAM PA'I SEMS 'DI NYID YIN
PAR RTOGS SHING KHONG DU CHUD NA DPAL KUN DU BZANG PO NGES PAR
BSGOMS PA SU ZHIG MI BYED CES BYA BAR SBYAR RO, ,KHYAD PAR JI LTA
BU ZHIG CE NA, YE SHES BSAM

YAS SKAD CIG GIS BSGRUBS PA, ,ZHES BYA BA SMOS TE, BDAG NYID BSAM
GYIS MI KHYAB PA'I YE SHES GNYIS SU MED PA'I YE SHES SU BSKYED PA
NYID YIN PA'I PHYIR SKAD CIG GIS TE, MDOR BSDUS PA'I GNYIS SU MED
PA'I MTSAN NYID CAN GYI YE SHES KYI DBANG DU BSGRUBS SHING BSKYED
PA YIN NO, ,

'DIS NI SEMS CAN GYI DON GYI PHYIR RGYUR GYUR PA NYID KYANG TSE
'DI NYID LA RAB TU BSGRUB PAR NUS SO ZHES BYA BA'I DON TO, ,DPAL
YANG YIN LA KUN DU BZANG PO YANG YIN PAS NA DPAL KUN DU BZANG PO
STE, GNYIS SU MED PA'I YE SHES KYI RANG BZHIN BCOM LDAN 'DAS DPAL
RDO RJE SEMS DPA'O, ,DE

YANG RANG GI NGO BO NYID DE BCOM LDAN 'DAS NI CHOS MA LUS PA'I DE
KHO NA NYID KYI RANG BZHIN YIN PAS CHOS THAMS CAD KYI RANG GI NGO
BO NYID YIN NO, ,DE BAS NA, SNYING RJE DANG LDAN PA SU ZHIG ,NGES
PAR SGOM PAR MI BYED DE, ,ZHES BYA BA NI GANG GZHAN GYI SDUG
BSNGAL SEL BAR 'DOD PA LA BRTEN PA RNAMS JI

LTAR BSHAD PA'I LAM GYI RIM PA TSOL BA STE, BCOM LDAN 'DAS 'DI
LTA BU CI'I PHYIR NGES PAR RIM PA SGOM PAR MI BYED DE, GZHAN DU
NA THAMS CAD KYIS BSGOM PAR BYA BA NYID YIN NO, ,DA NI SLOB DPON
BDAG NYID NGA RGYAL SPANG BAR BYA BA'I PHYIR, ,DRI MED CES BYA BA
LA SOGS PA SMOS TE, DI MA MED PA YANG YIN

LA BLO YANG YIN PAS NA DRI MED BLO STE, DE NYID NI 'OD ZER TE
YANG DAG PA'I YE SHES LA DBANG THOB PA DE RNAMS KYIS MI SHES PA'I
MTSAN NYID CAN GYI MUN PA THAMS CAD RNAM PAR SEL BAR BYED PA GANG
YIN PA DE NI, DRI MED BLO YI 'OD ZER RNAMS KYIS NI, ,MUN PA THAMS
CAD RNAM PAR SEL BYED PA, ,ZHES BYA BA, DE RNAMS

@231A *, ,KYI BYIN GYI RLABS KYIS GZHAN GYIS KYANG DKYIL 'KHOR
GYI 'KHOR LO MTHONG BA YOD PA DES KYANG 'DI DAG RNAM PAR BSTAN
ZHING NYE BAR SBYAR BAR MDZAD PA'O, ,DPAL GSAD BA 'DAS BA'I MAN
NGAG GIS BCOM LDAN 'DAS BSGOM PA'I CHO GA 'DIS CHOG GI BDAG 'DRA
BA STE, KHO BO

LTA BU'I GO SKABS DAG NI GANG LA YOD DE CI YANG MED DO ZHES BYA
BA'I DON TO, ,GANG DU BDAG DANG 'DRA BAS RNAM PAR BSTAN PA ZHES
SBYOR BA DER NI 'DI LTAR BSHAD PAR BYA STE, SANGS RGYAS BCOM LDAN
'DAS DRI MA MED PA'I BLO'I 'OD ZER MNGA' BA RNAMS KYIS NI MUN PA
THAMS CAD

RNAM PAR SEL BAR BYED PA RNAM PAR STON PAR MDZAD PAS CHOG GI GANG
DU BDAG 'DRA BAS BSHAD PA LA 'BAD PA'I GO SKABS GA LA YOD DE MED
DO, ,DE LTA NA YANG CI'I PHYIR BYAS SHE NA, BLA MA DAM PA'I
GZHUNG GIS GANG BSTAN PA GANG YIN PA DE CUNG ZAD TZAM GYIS PHRA
MO BZUNG ZHING THOB PAS

BLANGS PA DE NI CUNG ZAD YIN YANG SPYIR 'KHOR BA'I 'CHING BA LHOD
PAR BYED CING GNYEN POR 'GYUR BA YIN NO ZHES GRAGS PA'I RGYU GANG
YIN PA DAS NA SGRUB BA'I THABS RTZOM PA 'DI LA YANG SHIN TU 'BAD
PA YIN GYI, ,DAG GIS SHES PA'I NGA RGYAL GYIS BYAS PA NI MA YIN
NO ZHES BYA BAR

DGONGS SO, ,DA NI DE LTAR ZHES BYA BA LA SOGS PAS DGE BA'I RTZA
BA YONGS SU BSNGO BA STON TE, DE LTAR BSHAD MA THAG PA'I RNAM PAR
BKOD PA LAS LAGS PA BYUNG BA'I DGE BA DRI MA MED PA GANG YIN PA
DES, 'GRO BA RNAMS RTAG TU YID LA DKYIL 'KHOR GYI 'KHOR LO'I RNAM
PA SANGS RGYAS

KYI YE SHES KYI MGON DANG BCAS PA STE, ZAD PA DANG MI SKYE BA'I
YE SHES DANG LDAN ZHING BCAS PA DER, DKYIL 'KHOR GYI 'KHOR LO'I
RNAM PA DE LA SEMS GZHOL ZHING 'BAB PA DANG, 'GRO BA RNAMS RTAG
TU BSGOM PAR SHOG CIG PA'O, ,DPAL KUN DU BZANG PO ZHES BYA BA'I
SGRUB THABS KYI

'GREL BA, SLOB DPON MKHAS PA CHEN PO THA GA NA'I ZHAL SNGA NAS
KYIS MDZAD PA RDZOGS SO,, ,,RGYA GAR GYI MKHAN PO A'A TZARYA
SHRADDA KA RA WARMA DANG, ZHU CHEN GYI LO TZ'A BA DGE SLONG RIN
CHEN BZANG POS BSGYUR CING ZHUS TE GTAN LA PHAB PA'O,, ,,