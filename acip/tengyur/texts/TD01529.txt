@86A #, ,RGYA GAR SKAD DU, SHR'I SAMBA RA AU PA DE SHA MU KHA KARnnA
PA RA TZINTA MA nI N'A MA, BOD SKAD DU, DPAL SDOM PA'I MAN NGAG
ZHAL NAS SNYAN DU BRGYUD PA YID BZHIN NOR BU ZHES BYA BA, DPAL
RDO RJE SEMS DPA' LA PHYAG 'TSAL LO, ,SKU GSUM BDAG NYID DGOS
'BYUNG BLA MA

DAM PA'I ZHABS PAD ZE 'BRU DRI MED 'OD ZER LA PHYAG 'TSAL, ,GSANG
SNGAGS MTHAR THUG SNYING PO'I BCUD BYUNG YID BZHIN NOR BU MKHA'
'GRO'I GSUNG BZHIN RTOGS PAS 'DIR GSAL BKOD, ,BDE GSHEGS THUGS LA
SNANG BA DRI MED PANYTZA PA NAS RTOGS PA KI RI LI RU GSANG BDAG
MNYES, ,

SPYOD PAS ZIL MNAN LUS KYI BKOD PAS RNAL 'BYOR RJES BZUNG MDZAD
PA MTHA' YAS 'GRO RNAMS STONG PAR BYAS, ,BSLAB PA GSUM DANG RGYUD
PAR LDAN PA NYAMS SU MYONG BAS 'JUG TSUL SHES PAS BLA MA DAM PAR
SHES, ,PAndI PA DANG RIGS CHAD BRAL LTAR RUS SBAL SPU STE MO
GSHAM BU LTAR

SLOB MA SKYON LNGA BRAL, ,MCHOG GI DON 'DOD GANG GIS DE BSTAN
THOG MAR DBANG BZHIS RGYUD SMIN THABS DANG SHES RAB 'BREL BA
NYID, ,'DI DON RIM PAR BRGYUD PA RNA BAR 'PHO BYED DE TSE SANGS
RGYAS BSTAN GNAS GUS PAR MNYAN PAR GYIS, ,SA YI CHO GA LHAG PAR
GNAS PA RIG BYED SLOB DPON

@86B RIG SBYOR SOGS KYIS BUM PA'I DBANG BSKUR BYA, ,BSLAB PAS
RGYUD MDZES THOS PAS NA NOR LDAN BLA MAR 'OS PA PHUL LA BLA MAS
GSAL STONG LA SOGS BSKUR, ,NYER LNGA LHAG SPANGS RIGS LDAN RGYAN
SPRAS ZAG BCAS BSKUL SOGS GSUM PA BYIN NAS BRTUL ZHUGS BRTAN BAR
BYA, ,

DGA' BA GSUM SON LHAN CIG SKYES PA RNYOG PA DANG BRAL YUL DU BYAS
SOGS 'BRAS BUR SHES PAR GYIS, ,DBANG BZHI DANG 'BREL BRDA YIS
MTSON BA SHES RAB BDAG NYID SINDHU RA LA MNYES SOGS STON MOS
BRGYAN, ,SLOB DPON BZHI LA DBANG BZHI DUS BZHI BYED PA BCU GNYIS
CHOS NYID

DBANG LA MTSON DU MED PAR BYOS, ,DBANG GIS SMIN NAS RIM PA GNYIS
SHES RNAL 'BYOR DBANG PHYUG ZUNG 'JUG RGYAL BA'I SKU BSGRUB
PHYIR, ,DBANG PO'I RIM PAS DBYE DANG BSDU BA'I RIM PA SHES NAS
'DU 'DZI MED PAS RGYUN DU 'BAD PAS SPYAD, ,TSANGS PA'I GNAS BZHI
GSOL DANG KHAMS

SOGS BSLAB PA 'KHOR LO TSOGS BRTEN RGYU 'BRAS NYID DANG PHRA MOR
BRJOD, ,GO CHA YE SHES RGYAS GDAB SKU GSUNG MCHOD DANG BZLAS PA
RDZOGS RIM PHRIN LAS PHYOGS DANG THUB PA NYID, ,BSDUS PA'I SBYOR
BA TSAD MED BZHI LDAN RDZUS TE SKYES PA SKAD CIG RNAL 'BYOR BZLAS
PAS BCAS PA NYID, ,

BRTAN G-YO'I DNGOS PO LHAN CIG SKYES PA SNANG SEMS DBYER MED NON
PO'I SPYOD YUL ZUNG 'JUG RDO RJE'I SKU, ,KUN LA KHYAB PA NGO BO
NYID STON GSAL RIG MTSAN NYID THUB PA'I DBANG PO BDE GSHEGS KUN
GYI GTZO, ,GSUM GSAL BDAG GIS MNGON SUM NYID DU LEGS PAR RTOGS
NAS SGOM

DANG BZLAS PA GSAL POR RAB TU PHYE, ,CHOS DBYINGS SKYE MED RGYAL
BA'I YUM GCIG RGYAN DANG PHYOGS DANG RGYAL BA NYID DE NAM MKHA'I
RI MOR BLTA, ,BRTAN DANG G-YO BA RTEN DANG BRTEN PA LHA YI RANG
BZHIN RANG LA BCUG NAS SNA YI RTZE MOR RDO RJE BZLAS, ,GTOR MA
BYIN NAS DBANG PO 'BRING POS

'OD GSAL BSGOMS TE DBANG SOGS LAM DANG DAM TSIG 'BRAS BUR BSRE,
,BDAG 'JUG DBANG DANG BLA MA MCHOD BYED NYAMS CHAGS BSKANG PHYIR
RDO RJE SEMS DPA' BRTAN PA'I CHO GA BZLAS, ,RGYAL PO BLON PO
DMANGS KYI BYED PAS MTSAMS KYI KUN SPYOD ZA NYAL 'GRO DANG KHRUS
SOGS RNAL

@87A *, ,'BYOR BYA, ,RNAM RTOG DANG BRAL ZLA BA DRUG TU NGES PAR
BSAMS NA GRUB PA'I MTSAN MA MTHONG NAS ROL PAR GNAS, ,THUB PA'I
BSTAN PA RGYAS MDZAD DNGOS GRUB MTHAR 'BYIN ZAB DANG RGYA CHE
GNYIS MED DAM TSIG KUN GYI GZHI, ,BAG YOD BSGOM ZHING BRTEN DANG

GSANG BA MI GSAL MI 'BRAL BZA' BSRUNG MCHOG GYUR THUB PAS RAB TU
GSUNGS, ,BSLAB PA GSUM DANG RGYU 'BRAS ZHEN MED DBANG SOGS 'BRAS
BU RGYUD GZHAN LAS GSUNGS RANG SEMS DRAN PAS BSRUNG, ,SKU GSUM LA
BRTEN TING 'DZIN GSUM GYIS RGYA CHER RAB GSAL GZHI LAM

'BRAS BUS LTA BA MTSON PAR GYIS, ,RNAL 'BYOR SROG RTZOL SANGS
RGYAS LNGA BDAG G-YON DANG G-YAS SU RIM PA JI BZHIN RGYU MA NGES
PA STE, ,MNYAM PAR GZHAG PAS 'JUG PA'I RLUNG NYID BUM PA CAN DU
BYAS NAS BRTAN PA'I GO 'PHANG SO SOR THOB, ,RLUNG GI SBYOR BA DE
NYID LAS DANG MI

SHES LAS DANG LAS MIN 'GRUB RIG PAS NI 'BRAS BU STER, ,BSDAMS PA
CHE DANG BZLAS PA'I RIM PA GOMS PAS DGE DANG MI DGE 'CHI BZLOG
RLUNG RIG PAS NI SHES, ,DBYE DANG PHYED LAS CHOS MTSUNGS RGYUN
MTSAN BSDAM PA'I SBYOR BA'I BSKYED RIM GOMS PAS MTHUN PA'I RKYEN
DANG LDAN, ,

GSANG SPYOD LA GNAS SDUG BSNGAL BZOD PA LUS GNAD GSUM LDAN DMIGS
PA BZHI LA SBYOR BA'I SKYON BSAL TE, ,STENG 'OG BAR DANG 'BUGS
PA'I SBYOR BA LI KHRI'I TSUL DU SGO GSUM SBYONG BAR BYA PHYIR
NGES PAR ROL, ,RDO RJE'I BZLAS PA YIG 'BRU GSUM LA GOMS SHING
SANGS RGYAS LNGA

LA KHA DOG SO SOR BSLAB PAR BYA, ,'BYUNG BA LNGA YI RLUNG ZIN PAS
NI DU BA SMIG RGYU ME KHYER MAR ME SPRIN MED NAM MKHA' 'BYUNG,
,BRTAN PA'I RTAGS SU ZLA ZER NYI ZER GLOG GI ZER DANG 'JA' TSON
NYI ZLA BSRES PA DNGOS SU MTHONG, ,SPYOD LAM DANG NI SBYOR BA
MKHAS PAS DUG SOGS GZHOM

DANG 'CHI BA BRTAG PAR SNA TSOGS BSGYUR, ,RTZA DANG RLUNG DANG
THIG LE 'DRES PAS BDE GSAL MI RTOG RGYUN MI 'CHAD PA'I RGYAL POR
'GYUR RO KYE, ,RIM PA 'DI NYID 'PHEL BAR BYA PHYIR SNANG DMIGS
DNGOS PO SGYU MAR BSAMS LA DBEN PA'I GNAS SU NI, ,RDO RJE SEMS
DPA' MTSAN

@87B DPES SPRAS PA'I GZUGS BRNYAN LA NI RAB TU DMIGS LA DNGOS PO
CHU ZLA LTAR, ,BCU GNYIS SGYU MA'I DPE YIS MTSON TE MNYAM RJES LA
NI CHOS BRGYAD LAS 'DAS MKHA' BZHIN SNYOMS PAR 'GYUR, ,DE LTAR
SHES PAS MI BYA BA MED SNGAGS ZLOS SRUNG SOGS MI DGOS DGE SLONG
SOGS

LA PHYAG ME BYA, ,'DI DANG MTSAN DUS BSRE ZHING SBYANG DANG GOMS
PAS GYEN DU 'PHANGS TE BDE GSHEGS BLTAS LA CHOS SOGS MNYAN, ,RMI
LAM MED DUS GNAD DANG LDAN PAS 'DOD CHAGS LA SOGS BRGYAD CU 'GAGS
NAS SNANG BA GSUM 'DAS TE, ,RGYUN CHAD MED PA'I 'OD GSAL CHEN POS

SA BCUR GYUR PA LAM BGROD NA NI RNAM SHES GONG DU 'PHO, ,SNA
TSOGS DON CHEN MTHONG NAS SHES PA SPO STE RIM PA GNYIS LDAN 'JUG
PHYIR GZHAN GYIS MI 'GYUR RO, ,CHAGS DANG CHAGS BRAL 'DI MA SHES
PAR GZHAN NI DON MED DUS GSUM SANGS RGYAS BGROD PA GCIG PA'I LAM,,

RI BOR BRGYUG DANG ZLA BA CHU 'DZIN DUS DANG 'BREL PA BSLAB BCAS
SANGS RGYAS DGONGS PA MI SHES PHYIR, ,SGO GSUM GNAD KYIS SBYANG
BA BYA ZHING NGAL NA SNA RTZER BLTAS LA NGES SHES SKYES NAS CHEN
POR BLTA, ,DANG PO'I LAS KYIS YID 'OD LA BRTEN GOMS PAS SNGAGS
LAS ZHING DANG LHAN

CIG SKYES SOGS RTZA BSNYEN BYA, ,CIG CAR MGON PO BSGOMS NAS MTHA'
GNAS RDO RJE'I BZLAS PA RTZA LA MKHAS PAS PADMA'I SKYON BZHI
BSAL, ,BDE BA'I LAM DRANG YE SHES MTSON PA MAR ME 'DU BA RGYU
'BRAS SHES NAS SHES BYA'I DKYIL 'KHOR BLTA, ,THUR SEL BCUD NAS
GLANG

CHEN SENG GE RMA BYA 'DREN DANG BYA RGOD STAG MO SNANG DMIGS BDE
BAR 'CHAR, ,SBYOR BA DANGS MA RLUNG DANG MNYAM ZHING RIG MAS BDE
BA LUS LA SPROS NAS RTZA MDUD DGROL BAR BYA, ,BDE BA NYAMS SKYES
TSOGS DRUG KUN LA RO MNYAM LUGS LAS 'BYUNG DANG BZLOG PAS DGA'
BZHI MTSON PAR

BYA; ,DGA' BA GSUM DANG DPE DON BSRES NAS RGYU TSOGS GZUNG 'DZIN
CHOS NYED GOMS NAS RTZOL MED 'BRAS BU 'CHAR, ,YE SHES GSAL BYED
DBANG GI 'BRAS BU RDO RJE LUS LA 'KHOR LO MDUD PA SPYI BOR GROL
BA'I GNAS, ,SGO DGU 'GAGS NAS SGO BZHI THIM PA NYID KYIS RNAM
GROL

@88A *, ,YE SHES LUS CAN SGRA BRNYAN LTA BU BRAL, ,MIG SOGS STONG
DANG BDUD BZHI GROL BA CHOS NYID LA MKHAS GSUM PA GCIG GYUR YE
SHES RGYUN CHAD MED, ,GZHI LAM 'BRAS BU GCIG GYUR BDE CHEN DNGOS
PO RO MNYAM YI GE BZHI DON 'BRAS BU MNGON DU 'GYUR, ,MTHAR

MA SKYOL NA NYE BAR SPYOD PA LUS LDAN GZHI DANG NGES SHES RTAGS
TE NGO SPROD SHES PAR BYA, ,SKYE SHI'I BAR DO SHES PA SNGA PHYI
GNYIS DUS DRAN MTSAMS 'CHI BA'I DUS DRAN PHRA RAGS THIM NAS NI,
,'OD GSAL CHEN PO DE MA RTOGS NA BLA MA SOGS KYI SKYEL BSUS NYID
MTSAMS RLUNG GSUM

BCINGS PA'I PHYIR, ,YON TAN RDZOGS PA BAR DO LONGS SKU YON TAN
BDUN LDAN DE MA BRTAN NA DUG GSUM LAS GYUR PA'I, ,RTOG PAR BCAS
LA DBANG DUS NYAMS DANG LHA SOGS SGYU MA ZUNG DU 'JUG PA SLOB
DANG MI SLOB PA, ,BDUN PHRAG RE LA BRGYAL BAR 'GYUR BA DE MA
KHEGS NA SKYE BA SNA

TSOGS SPRUL SKUS NYING MTSAMS SBYAR, ,BAR DO GSUM LA 'DOD CHAGS
LA SOGS DUS GSUM SHES PA ZAG MED 'OD GSAL SGYUR MAR BSRES LA
BSGOM, ,'DI DON RIM PAS 'KHOR BA DANG NI MYA NGAN 'DAS RGYAL
GNYIS MED ZUNG 'JUG PHYAG RGYA CHEN POR 'GYUR, ,DBANG DANG DAM
TSIG

'BREL BAR SHES PA GDOD NAS DAG PA RKYEN GYI BSKUR TSUL NYAMS SU
BLANGS DANG RTOGS, ,BUM SOGS DAM TSIG MNYAM GZHAG RJES SPYOD MI
'BRAL BZA' BSRUNG SPROS BCAS SPROS MED YAN LAG BSHAGS BYA NYID,
,DBANG DUS LTA SOGS MTSON PAR BYA LA BDUD RIGS NGOS GZUNG ZIL
GYIS MNAN

NAS BSGOM DANG RTAGS SU 'BREL, ,THA MA 'BRING DANG RAB DANG MCHOG
GYUR 'JUG SGO SHES PAS SGOM LA SBYAR TE GANG DANG GANG LA SOGS,
,MCHOG GI DNGOS GRUB TSE 'DIR 'DOD PAS DUS DANG 'BREL BAR SPYOD
PA BYAS NAS GOL SA GCAD PAR BYA, ,BYA SPYOD LA SOGS TSOGS SU
BSGYUR LA

PHRIN LAS BYED PA RAB GNAS SBYIN SREG RNAM BZHIS 'DOD DGUR
BSGYUR, ,'KHOR LO BZHI LA SKU BZHI YAN LAG BDUN LDAN RDO RJE SEMS
DPA' SGO GSUM NGO SPROD MTSAN DPES SPRAS, ,RGYUD RNAMS SNYING
PHYUNG MAN NGAG BCUD BSDUS LAM GYI RIM PA BDE GSHEGS KUN THUGS
YID BZHIN NOR BU

@88B NYID, ,MI MTHUN PHYOGS LAS RGYAL BAR BYA PHYIR 'JUG PA'I
TSUL DANG ZHUGS PA'I 'BRAS BU GSAL BA'I THABS NYID DO, ,LUS LA GO
GYON NGAG GIS G-YUL SPRAD SEMS KYIS MTSON BSNUN SKU GSUM KHRUS
BCUD RLUNG DANG 'KHOR LO BSKOR, ,RTZA BA DRUG LA YAN LAG SO DGU
NAD LA

SMAN DPYAD PAR CHAD SRUNG 'KHOR GNAD BRAL GAGS [*'GAGS?] BSAL TO, ,SA LA
SOGS PA'I RO BZHI NGOS GZUNG 'KHOR LO BZHI YIS RO BZHI BSNYAMS LA
ZHI GNAS PHYOGS LA NI, ,THABS DANG LDAN PAS PI WANG SGRA SOGS
RTZA RLUNG LA NI SHES RAB SKU GSUM MTHUN SBYOR RDZAS SOGS LNGA,
,ZIN DANG

MA ZIN LEGS PAR SHES NAS LUS KYI GNAD LA NYI MA ZLA SOGS BRDZIS
NAS RDUL SPRUGS BYED, ,'BYUNG BZHI'I RLUNG LA LTE BA LA SOGS
STONG RA BCAS NAS NA TSA BOGS 'DON GSAL 'KHYIMS LA SOGS BSAL,
,BCU PA'I RLUNG SHES TING 'DZIN RANG GROL SMAN PA LTA BUS BRGYAD
PO BSAL NAS

RDUL CHU LTAR SPYAD BYA, ,DANGS MA BSGRUBS NA SKYON RNAMS SEL
PHYIR BDAG LTA'I BUD SHING BSREGS NAS 'OD GSAL CHOS SKUR BKRAL,
,'DI DON RIM BRGYUD BLA MA LAS BRTEN GUS PAS BLANG PHYIR BYIN
RLABS LAM KHYER SNYAN NAS SNYAN DU BRGYUD, ,MCHOG GI BLO CAN
BRTZE BA CHEN POS

THEG GZHAN SPANGS LA SMIN DANG GROL BA RIM PA GNYIS LA 'BAD,
,SNOD BCUD LA SOGS GZHAL YAS KHANG DANG PHUNG PO KHAMS SOGS LHA
RU DAG PAS RGYAL BA THAMS CAD BSDU, ,RDO RJE LUS LA BDE CHEN GNAS
PA PHO NYA LA SOGS SPROS DANG SPROS MED 'KHOR LO ZUNG DU 'JUG
,RIM

PA 'DI LA MOS PA BRTAN PAS SPRUL PA MTHONG ZHING SKYON YON DANG
BCAS CHUNG DU PHYIR TSOGS PA, ,SKAD CIG BZHI YIS DGA' BA GSUM SON
'BRING PO'I DROD DE LHAN CIG SKYES PA DDHU T'I'I LAM ZHUGS NAS,
,'JIG RTEN LAS 'DAS BRGYA PHRAG BDUN PO YON TAN GYIS SPRAS GNAS
DANG NYE GNAS

NYI SHU BZHI SOGS LA, ,DANGS MA YAS BYON PULLI SOGS KHYAB RGYU BA
MAS BRTEN BDE CHEN BRTOL NAS MA CHAGS PADMA'I SA, ,RAB BKRAM CHEN
PO PHRAG BDUN YON TAN YE SHES GSAL BYED CHOS SKU'I BDAG NYID RDO
RJE 'DZIN PAR 'GYUR,, ,,'KHOR LO SDOM PA'I BSKYED RDZOGS LA SOGS

@89A *, ,GTING DPAG DKA' BA GSAL POR RAB PHYE SNYAN BRGYUD MKHA'
'GRO'I GSANG, ,DRI MED BSAGS PA'I DGE BA DES NI SA GSUM GNAS PA
RDO RJE 'DZIN PA'I GO 'PHANG THOB PAR SHOG ,YID BZHIN NOR BU ZHES
BYA BA MKHA' 'GRO MA'I GSANG TSIG RDZOGS SO,, ,,

RTZIBS KYI RGYA MDUD DANG BCAS PA MAR PA CHOS KYI BLO GROS KYIS
PU LA HA RIR BSGYUR BA'O,,