@4A *, ,RGYA GAR SKAD DU, BING SHI KA BRiDHI, ,BOD SKAD DU, NYI SHU
PA'I 'GREL PA, 'JAM DPAL GZHON NUR GYUR PA LA PHYAG 'TSAL LO,
,THEG PA CHEN PO LA KHAMS GSUM PA RNAM PAR RIG PA TZAM DU RNAM
PAR GZHAG STE, MDO LAS KYE RGYAL BA'I SRAS DAG 'DI LTA STE, KHAMS

GSUM PA 'DI NI SEMS TZAM MO ZHES 'BYUNG BA'I PHYIR RO, ,SEMS DANG
YID DANG, RNAM PAR SHES PA DANG, RNAM PAR RIG PA ZHES BYA BA NI
RNAM GRANGS SU GTOGS PA'O, ,SEMS DE YANG 'DIR MTSUNGS PAR LDAN PA
DANG BCAS PAR DGONGS PA'O, ,TZAM ZHES BYA BA SMOS PA NI DON

DGAG PA'I PHYIR RO, ,RNAM PAR SHES PA 'DI NYID DON DU SNANG BA
'BYUNG STE, DPER NA RAB RIB CAN RNAMS KYIS SKRA ZLA LA SOGS PA
MED PAR MTHONG BA BZHIN TE, DON GANG YANG MED DO, ,'DIR 'DI SKAD
CES BRGAL TE, GAL TE RNAM RIG DON MIN NA, ,YUL DANG DUS LA NGES
MED

CING, ,SEMS KYANG DES MED MA YIN LA, ,BYA BA BYED BA'ANG MI RIGS
'GYUR, ,JI SKAD DU BSTAN PAR 'GYUR ZHE NA, GAL TE GZUGS LA SOGS
PA'I DON MED PAR GZUGS LA SOGS PA'I RNAM PAR RIG PA 'BYUNG STE
GZUGS LA SOGS PA'I DON LAS MA YIN NA, CI'I PHYIR

YUL LA LAR 'BYUNG LA THAMS CAD NA MA YIN, YUL DE NYID NA YANG RES
'GA' 'BYUNG LA THAMS CAD DU MA YIN, YUL DANG DUS DE NA 'KHOD PA
THAMS CAD KYI SEMS LA NGES PA MED PA 'BYUNG LA 'GA' TZAM LA MA
YIN, DE LTAR RAB RI BA CAN NYID KYI SEMS LA SKRA LA SOGS PA SNANG
GI,

@4B GZHAN DAG LA NI MA YIN, ,CI'I PHYIR GANG RAB RIB CAN GYIS
MTHONG BA'I SKRA DANG, SBRANG BU LA SOGS PAS SKRA LA SOG PA'I BYA
BA MI BYED LA, DE MA YIN PA GZHAN DAG GIS NI BYED, RMI LAM NA
MTHONG BA'I BZA' BA DANG BTUNG BA DANG BGO BA DANG DUG DANG MTSON
LA SOGS PAS ZAS DANG

SKOM LA SOGS PA'I BYA BA MI BYED LA, DE MA YIN PA GZHAN DAG GIS
NI BYED, DRI ZA'I GRONG KHYER YOD PA MA YIN PAS GRONG KHYER GYI
BYA BA MI BYED LA, DE MA YIN PA GZHAN DAG GIS NI BYED, 'DI DAG
DON MED PAR MED DU 'DRA NA YUL DANG DUS NGES PA DANG, SEMS NGES
PA MED PA DANG,

BYA BA BYED PA 'DI DAG KYANG MI RUNG NGO ZHE NA, MI RUNG BA MA
YIN TE, 'DI LTAR, YUL LA SOGS PA NGES 'GRUB STE, ,RMI 'DRA'O,
,RMI LAM DU RMIS PA DANG MTSUNGS PAS NA RMI 'DRA'O, ,JI LTA ZHE
NA, RMI LAM NA YANG DON MED PAR YUL LA NA GRONG DANG, KUN DGA' RA
BA DANG, SKYES PA

DANG BUD MED LA SOGS PA JI DAG SNANG LA THAMS CAD NA MA YIN YUL
DE NYID NA YANG RES 'GA' SNANG LA DUS THAMS CAD DU MA YIN PAS DON
MED PAR YANG YUL LA SOGS PA NGES PAR 'GRUB PO, ,SEMS KYANG NGES
PA MED, YI DAGS BZHIN TE, GRUB CES BYA BAR BSNYEGS

SO, ,YI DAGS RNAMS KYI DANG MTSUNGS PAS NA YI DAGS BZHIN NO, ,JI
LTAR 'GRUB, THAMS CAD KYIS, KLUNG LA RANG LA SOGS MTHONG BZHIN,
,RANG GIS GANG BA'I KLUNG NI RANG GI LUNG STE, ,MAR GYI BUM PA
BZHIN NO, ,LAS KYI RNAM PAR SMIN PA MTSUNGS PA LA GNAS PA'I

YI DAGS RNAMS NI KUN GYIS KYANG MTSUNGS PAR KLUNG RANG GIS GANG
BAR MTHONG STE, GCIG 'GAS NI MA YIN NO, ,RNAG GIS GANG BA JI LTA
BA BZHIN DU GCIN DANG, NGAN SKYUGS DANG, ME MA MUR DANG, MCHIL MA
DANG, SNABS KYIS GANG BA DANG, DBYIG PA DANG, RAL GRI THOGS

PA'I MI DAG GIS SRUNG BA YANG DE BZHIN TE, SOGS PA ZHES BYA BAR
BSDU'O, ,DE LTAR NA DON MED PAR YANG RNAM PAR RIG PA RNAMS KYI
SEMS NGES PA MED PAR 'GRUB PO, ,BYA BYED RMI LAM GNOD PA 'DRA,
,GRUB CES BYA BAR RIG PAR BYA'O, DPER NA RMI LAM NA GNYIS KYIS
GNYIS PHRAD PA

@5A *, ,MED PAR YANG KHU BA 'BYUNG BA'I MTSAN NYID NI RMI LAM GYI
GNOD PA'O, ,DE LTAR RE ZHIG DPE GZHAN DANG GZHAN DAG GIS YUL DANG
DUS NGES PA LA SOGS PA BZHIN 'GRUB BO, ,THAMS CAD SEMS CAN DMYAL
BA BZHIN, ,GRUB CES BYA BAR RIG PAR BYA'O, ,

SEMS CAN DMYAL BA DAG NA YOD PA DANG MTSUNGS PAS SEMS CAN DMYAL
BA BZHIN NO, ,JI LTAR 'GRUB CE NA, DMYAL BA'I SRUNG MA SOGS
MTHONG DANG, ,DE DAG GIS NI GNOD PHYIR RO, ,DPER NA SEMS CAN
DMYAL BA DAG NA SEMS CAN DMYAL BA'I SEMS CAN RNAMS KYIS SEMS CAN

DMYAL BA'I SRUNG MA LA SOGS PA MTHONG STE, YUL DANG DUS NGES PAR
'GRUB PO, ,KHYI DANG BYA ROG DANG LCAGS KYI RI LA SOGS PA 'ONG BA
DANG 'GRO BAR YANG MTHONG BA NI SOGS PA ZHES BYA BAR BSDU STE,
THAMS CAD KYIS MTHONG GI, GCIG 'GAS NI MA YIN NO, ,DE DAG GIS DE
DGAL

GNOD PA YANG 'GRUB STE, DNGOS PO LA SEMS CAN DMYAL BA'I SRUNG MA
LA SOGS PA MED PAR YANG RANG GI LAS KYI RNAM PAR SMIN PA MTSUNGS
PA'I DBANG PHYIR RO, ,DE BZHIN DU GZHAN YANG YUL DANG DUS NGES PA
LA SOGS PA BZHI PO 'DI DAG THAMS CAD GRUB PAR RIG PAR BYA'O,
,CI'I PHYIR

SEMS CAN DMYAL BA'I SRUNG MA DANG BYA ROG DANG KHYI LA SOGS PA DE
DAG SEMS CAN DU MI 'DOD CE NA, MI RIGS PA'I PHYIR RO, ,DE DAG NI
SEMS CAN DMYAL BAR MI RIGS TE, DE BZHIN DU SDUG BSNGAL DES MI
MYONG BA'I PHYIR RO, ,GCIG LA GCIG GNOD PA BYED NA NI 'DI DAG NI
SEMS CAN

DMYAL BA BDAG GO, ,'DI DAG NI SEMS CAN DMYAL BA'I SRUNG MA DAG GO
ZHES RNAM PAR GZHAG PA MED PAR 'GYUR RO, BYAD GZUGS DANG BONG
TSOD DANG STOBS MTSUNGS PA DAG NI GCIG LA GCIG GNOD PA BYED KYANG
JI LTA BUR 'JIGS PAR MI 'GYUR RO, ,LCAGS RAB TU 'BAR BA'I SA GZHI

LA TSA BA'I SDUG BSNGAL YANG MI BZOD NA NI JI LTAR DE NA GZHAN LA
GNOD PA BYED PAR 'GYUR, SEMS CAN DMYAL BA PA MA YIN PA DAG SEMS
CAN DMYAL BAR 'BYUNG BAR GA LA 'GYUR, 'O NA DUD 'GRO DAG KYANG JI
LTAR MTHO RIS SU 'BYUNG STE, DE BZHIN DU SEMS CAN DMYAL BAR YANG
DUD 'GRO DANG YI

@5B DAGS KYI BYE BRAG SEMS CAN DMYAL BA'I SRUNG MA LA SOGS PA
'BYUNG BAR 'GYUR RO ZHE NA, JI LTAR DUD 'GRO MTHO RIS SU, ,'BYUNG
BA DE LTAR DMYAL BA MIN, ,YI DAGS MIN TE DE LTA BUR, ,DE YOD SDUG
BSNGAL DES MI MYONG, ,DUD 'GRO GANG DAG MTHO RIS SU 'BYUNG BA DE
DAG NI SNOD

KYI 'JIG RTEN NA DE'I BDE BA MYONG BAR 'GYUR BA'I LAS KYIS DER
'BYUNG BA DAG STE, DE NA YOD BA'I BDE BA SO SOR MYONG NGO, ,SEMS
CAN DMYAL BA'I SRUNG MA LA SOGS PA DAG NI DE BZHIN DU SEMS CAN
DMYAL BA'I SDUG BSNGAL MI MYONG NGO, ,DE'I PHYIR DUD 'GRO DAG DER
'BYUNG BAR MI RIGS SO, ,

YI DAGS KYI BYE BRAG DAG KYANG MA YIN NO, ,SEMS CAN DMYAL BA DE
DAG GI LAS RNAMS KYIS DER 'BYUNG BA'I BYE BRAG DAG 'DI LTA BUR
'BYUNG STE, MDOG DANG BYAD GZUGS DANG BONG TSOD DANG STOBS KYI
BYE BRAG GANG GIS SEMS CAN DMYAL BA'I SRUNG MA LA SOGS PA'I MING
THOB PA'O, ,GANG

LAG PA BRKYANG PA LA SOGS PA BYA BA SNA TSOGS BYED PAR SNANG BA
DE LTA BUR YANG 'GRUB STE, DE DAG 'JIGS PA BSKYED PA'I PHYIR RO,
,DPER NA LUG LTA BU'I RI DAGS 'ONG BA DANG, 'GRO BA DANG, LCAGS
KYI SHAL LA MA LI'I NAGS TSAL CHOR MA KHA THUR DU LTA BA DANG
GYEN DU LTA BAR 'GYUR BA LTA BU STE,

DE DAG NI MED PA YANG MA YIN NO ZHE NA, GAL TE DE'I LAS KYIS DER
'BYUNG BA DAG NI BYUNG BA DANG, DE BZHIN 'GYUR BAR 'DUG NA GO,
,RNAM PAR SHES PAR CIS MI 'DOD, ,DE'I LAS RNAMS KYIS DER RNAM PAR
SHES PA NYID DER DE LTA BUR 'GYUR BA CI'I PHYIR MI 'DOD LA, CI'I
PHYIR 'BYUNG

BA RNAMS SU RTOG ,GZHAN NA LAS KYI BAG CHAGS LA, ,'BRAS BU DAG NI
GZHAN DU RTOG ,GANG NA BAG CHAGS YOD PA DER, ,CI'I PHYIR NA 'DOD
MI BYA, ,SEMS CAN DMYAL BA PA RNAMS KYI LAS GANG GIS DER 'BYUNG
BA DAG DE LTA BUR 'BYUNG BA DANG, 'GYUR BAR YANG RTOG PA'I

LAS DE'I BAG CHAGS DE DAG NYID KYI RNAM PAR SHES PA'I RGYUD LA
GNAS TE, GZHAN MA YIN NA BAG CHAGS DE GANG NA YOD PA DE DAG NYID
LA DE'I 'BRAS BU RNAM PAR SHES PAR GYUR PA DE 'DRA BAR CI'I PHYIR
MI 'DOD LA, GANG NA BAG CHAGS MED PA DER DE'I 'BRAS BU RTOG BA
'DI LA GTAN TSIGS CI YOD,

@6A *, ,SMRAS PA, LUNG GI GTAN TSIGS YOD DE, GAL TE RNAM PAR SHES
PA NYID GZUGS LA SOGS PAR SNANG GI, ,GZUGS LA SOGS PA'I DON NI
MED NA GZUGS LA SOGS PA'I SKYE MCHED YOD PAR NI BCOM LDAN 'DAS
KYIS GSUNG BAR MI 'GYUR RO ZHE NA,

'DI NI GTAN TSIGS MA YIN TE, ,'DI LTAR, GZUGS SOGS SKYE MCHED YOD
PAR NI, ,DES 'DUL BA YI SKYE BO LA, ,DGONGS PA'I DBANG GIS GSUNGS
PA STE, ,BRDZUS TE BYUNG BA'I SEMS CAN BZHIN, ,DPER NA BCOM LDAN
'DAS KYIS BRDZUS TE BYUNG BA'I SEMS

CAN BZHIN YOD DO, ,ZHES GSUNGS BA YANG PHYI MA LA SEMS KYI RGYUD
RGYUN MI 'CHAD PA LA DGONGS NAS DGONGS PA'I DBANG GIS GSUNGS PA
STE, 'DI NA BDAG GAM SEMS CAN MED, ,CHOS 'DI RGYU DANG BCAS LAS
BYUNG, ,ZHES GSUNGS PA'I PHYIR RO, ,DE BZHIN DU BCOM

LDAN 'DAS KYIS GZUGS LA SOGS PA'I SKYE MCHED YOD PAR GSUNGS PA
YANG DE BSTAN PAS 'DUL BA'I SKYE BO'I CHED DU STE, BKA' DE NI
DGONGS PA CAN NO, ,'DIR CI LAS DGONGS SHE NA, RANG GI SA BON GANG
LAS SU, ,RNAM RIG SNANG BA GANG BYUNG BA, ,DE DAG DE YI SKYE
MCHED

NI, ,RNAM PA GNYIS SU THUB PAS GSUNGS, ,'DI SKAD DU BSTAN PAR
'GYUR ZHE NA, GZUGS SU SNANG BA'I RNAM PAR RIG PA RANG GI SA BON
'GYUR BA'I BYE BRAG TU GYUR PA GANG LAS BYUNG BA'I SA BON DE DANG
SNANG BA GANG YIN PA DE DANG DE DAG NI DE'I MIG DANG, GZUGS KYI
SKYE MCHED DU

BCOM LDAN 'DAS KYIS GO RIMS BZHIN DU GSUNGS SO, ,DE BZHIN DU REG
BYAR SNANG BA'I RNAM PAR RIG PA'I BAR DU RANG RANG GI SA BON
'GYUR BA'I BYE BRAG TU GYUR PA'I SA BON GANG LAS BYUNG BA'I SA
BON DE DANG, SNANG BA GANG YIN PA DE DANG DE DAG NI BCOM LDAN
'DAS KYIS DE'I LUS

DANG REG BYA'I SKYE MCHED DU GO RIMS BZHIN DU GSUNGS TE, 'DI NI
'DIR DGONGS PA'O, ,DE LTAR DGONGS PA'I DBANG GIS BSTAN PA LA YON
TAN CI YOD CE NA, DE LTAR GANG ZAG LA BDAG MED PAR 'JUG PAR 'GYUR
RO, ,DE LTAR BSHAD NA GANG ZAG LA BDAG MED PAR 'JAG

@6B PAR 'GYUR TE, DRUG PO GNYIS LAS RNAM PAR SHES PA DRUG 'BYUNG
GI, LTA BA PO GCIG PU NAS REG PA PO'I BAR DU GNANG YANG MED PAR
RIG NAS GANG DAG GANG ZAG LA BDAG MED PAR BSTAN PAS 'DUL BA DE
DAG GANG ZAG LA BDAG MED PAR 'JUG GO, ,GZHAN DU YANG,

BSTAN PA CHOS LA BDAG MED PAR 'JUG 'GYUR, ,GZHAN DU YANG ZHES BYA
BA NI RNAM PAR RIG PA TZAM DU BSTAN PA'O, ,JI LTAR CHOS LA BDAG
MED PAR 'JUG CE NA, RNAM PAR RIG PA TZAM 'DI NYID GZUGS LA SOGS
PA'I CHOS SU SNANG BAR 'BYUNG STE, GZUGS LA SOGS PA'I

MTSAN NYID KYI CHOS GANG YANG MED BAR RIG NAS 'JUG GO, ,GAL TE
CHOS RNAM PA THAMS CAD DU MED NA RNAM PAR RIG PA TZAM ZHES BYA BA
DE YANG MED PAS DE JI LTAR RNAM PAR GZHAG CE NA, CHOS NI RNAM PA
THAMS CAD DU MED PA MA YIN PAS DE LTAR CHOS LA BDAG MED PAR 'JUG

PAR 'GYUR TE, BRTAGS PA'I BDAG NYID KYIS, GANG BYIS PA RNAMS KYIS
CHOS RNAMS KYI RANG BZHIN KUN BRTAGS PA'I BDAG NYID DES DE DAG
BDAG MED KYI SANGS RGYAS KYI YUL GANG YIN PA BRJOD DU MAD PA'I
BDAG NYID KYIS NI MED PA MA YIN NO, ,DE LTAR RNAM PAR RIG PA

TZAM YANG RNAM PAR RIG PA GZHAN GYIS KUN BRTAGS PA'I BDAG NYID
KYIS BDAG MED PAR RTOGS PA'I PHYIR RNAM PAR RIG PA TZAM DU RNAM
PAR GZHAG PAS CHOS THAMS CAD LA CHOS LA BDAG MED PAR 'JUG PA YIN
GYI, YOD PA DE LA YANG RNAM PA THAMS CAD DU SKUR PAS NI MA

YIN NO, ,GZHAN DU NA NI RNAM PAR RIG PA GZHAN YANG RNAM PAR RIG
PA GZHAN GYI DON DU 'GYUR BAS RNAM PAR RIG PA TZAM NYID DU MI
'GRUB STE, RNAM PAR RIG PA RNAMS DON DANG LDAN PA'I PHYIR RO,
,BCOM LDAN 'DAS KYIS DGONGS PA 'DIS GZUGS LA SOGS PA'I SKYE MCHED
YANG

PAR GSUNGS KYI, GZUGS LA SOGS PA GANG DAG YOD BZHIN DU DE DAG
RNAM PAR RIG PA SO SO'I YUL DU MI 'GYUR RO ZHES BYA BA DE JI LTAR
RTOGS PAR BYA ZHE NA, 'DI LTAR DE NI GCIG NA'ANG YUL MIN LA,
,PHRA RAB RDUL DU DU MA'ANG MIN, ,DE DAG 'DUS PA'ANG MA YIN TE,
,'DI

@7A *, ,LTAR RDUL PHRAN MI 'GRUB PHYIR, ,JI SKAD DU BSTAN PAR
'GYUR ZHE NA, GANG GZUGS LA SOGS PA'I SKYE MCHED GZUGS LA SOGS BA
RNAM PAR RIG PA SO SO'I YUL YIN DU ZIN NA DE NI GCIG PU ZHIG YIN
TE, JI LTAR BYE BRAG PA RNAMS KYIS CHA SHAS CAN GYI NGO BOR BRTAG

PA'I LTA BU'AM, RDUL PHRA RAB DU MA'AM RDUL PHRA RAB DE DAG NYID
'DUS PA ZHIG TU 'GYUR GRANG NA, GCIG PU DE NI YUL MA YIN TE, CHA
SHAS RNAMS LAS GZHAN PA CHA SHAS CAN GYI NGO BO GANG LA'ANG MI
'DZIN PA'I PHYIR RO, ,DU MA'ANG YUL MA YIN TE, RDUL PHRA RAB SO
SO LA MI 'DZIN PA'I

PHYIR RO, ,DE DAG 'DUS PA YANG YUL MA YIN TE, 'DI LTAR RDUL PHRA
RAB RDZAS GCIG TU MI 'GRUB PA'I PHYIR RO, ,JI LTAR MI 'GRUB CE NA
'DI LTAR, ,DRUG GIS CIG CAR SBYAR BAS NA, ,PHRA RAB RDUL CHA DRUG
TU 'GYUR, ,PHYOGS DRUG NAS RDUL PHRA RAB DRUG GIS CIG CAR DU
SBYAR NA NI

RDUL PHRA RAB CHA DRUG TU 'GYUR TE, GCIG GI GO GANG YIN PA DER
GZHAN MI 'BYUNG BA'I PHYIR RO, ,DRUG PO DAG KYANG GO GCIG NA,
,GONG BU RDUL PHRAN TZAM DU 'GYUR, ,JI STE RDUL PHRA RAB GCIG GI
GO GANG YIN PA DE NYID DU DRUG PO RNAMS KYI GO YANG YIN NA NI DES
NA THAMS CAD GO GCIG

PA'I PHYIR GONG BU THAMS CAD RDUL PHRA RAB TZAM DU 'GYUR TE, PHAN
TSUN THA DAD PA MED PA'I PHYIR GONG BU GANG YANG SNANG BAR MI
'GYUR RO, ,KHA CHE'I BYE BRAG TU SMRA BA RNAMS NYES PA 'DI 'BYUNG
DU 'ONG NGO ZHES TE, RDUL PHRA RAB RNAMS NI CHA SHAS MED PA'I
PHYIR SPYOR BA MA YIN GYI, 'DUS PA

DAG NI PHAN TSUN SBYOR RO ZHES ZER BA DE DAG LA 'DI SKAD DU, RDUL
PHRA RAB RNAMS 'DUS PA GANG YIN PA DE DE DAG LAS DON GZHAN RNAMS
MA YIN NO ZHES BRJOD PAR BYA'O, ,RDUL PHRAN SBYOR BA MED NA NI,
,DE 'DUS YOD PA DE GANG GIS, ,SBYOR BA ZHES BYA BAR BSNYEGS SO,
,CHA SHAS YOD

BA MA YIN PAS, ,DE SBYOR MI 'GRUB MA ZER CIG ,JI STE 'DUS PA DAG
KYANG PHAN TSUN MI SBYOR RO ZHE NA, RDUL PHRA RAB RNAMS NI CHA
SHAS MED PA'I PHYIR SBYOR BA MI 'GRUB BO ZHES MA ZER CIG 'DUS PA
CHA SHAS DANG BCAS PA YANG SBYOR BAR KHAS MI LEN PA'I PHYIR RO,
,DE BAS RDUL PHRA

@7B RAB RDZAS GCIG PU MI 'GRUB BO, ,RDUL PHRA RAB SBYOR BAR 'DOD
KYANG RUNG MI 'DOD KYANG RUNG STE, GANG LA PHYOGS CHA THA DAD
YOD, ,DE NI GCIG TU MI RUNG NGO, ,RDUL PHRA RAB KYI SHAR PHYOGS
KYI CHA YANG GZHAN PA NAS 'OG GI CHA'I BAR DU YANG GZHAN TE,
PHYOGS KYI CHA THA DAD

NA DE'I BDAG NYID KYI RDUL PHRA RAB GCIG PUR JI LTAR RUNG, SGRIB
DANG SGRIB PAR JI LTAR 'GYUR, ,GAL TE RDUL PHRA RAB RE RE LA
PHYOGS KYI CHA THA DAD PA MED NA NI NYI MA SHAR BA'I TSE NGOS
GZHAN NA NI GRIB MA 'BAB PAR JI LTAR 'GYUR TE, DE LA NI GANG DU
NYI MA MI 'BAB PA'I PHYOGS

GZHAN MED DO, ,GAL TE PHYOGS KYI PHYOGS THA DAD PAR MI 'DOD NA
RDUL PHRA RAB LA RDUL PHRA RAB GZHAN GYIS SGRIB PAR YANG JI LTAR
'GYUR, RDUL PHRA RAB GANG LA YANG CHA SHAS GZHAN MED NA GANG DU
'ONG BA'I PHYOGS LA GCIG LA GCIG THOGS PAR 'GYUR, THOGS PA MED NA
NI THAMS

CAD GO GCIG TU GYUR PAS 'DUS PA THAMS CAD RDUL PHRA RAB TZAM DU
'GYUR TE, DE NI BSHAD ZIN TO, ,GRIB MA DANG SGRIB PA RDUL PHRA
RAB KYI MA YIN YANG, CI GONG BU'I YIN PA DE LTAR YANG MI 'DOD
DAM, RDUL PHRA RAB RNAMS LA GONG BU GZHAN ZHIG YIN PAR 'DOD DAM
CI NA DE DAG DE'I YIN, SMRAS

PA, YIN NO, ,GONG BU GZHAN MIN DE DE'I MIN, ,GAL TE RDUL PHRA RAB
RNAMS LAS GONG BU GZHAN MA YIN NA DE DAG DE'I MA YIN PAR GRUB PA
YIN NO, ,YONGS SU RTOGS PA 'DI NI GNAS PA'I KHYAD PAR TE, GZUGS
LA SOGS PA'I MTSAN NYID NI MA BKAG NA RDUL PHRA RAB CE'AM,

'DUS BA ZHES BSAM PA 'DIS CI ZHIG BYA ZHE NA, DE DAG GI MTSAN
NYID GANG YIN, MIG LA SOGS PA'I YUL NYID DANG, ,SNGON PO LA SOGS
BA NYID DO, ,GANG MIG LA SOGS PA'I YUL SNGON PO DANG, SER PO LA
SOGS BA 'DOD PA DE CI RDZAS GCIG PU ZHIG GAM, 'ON TE DU

MA ZHIG CES DE DPYAD PAR BYA'O, ,'DIS CI ZHIG BYA ZHE NA, DU MA'I
NGES PA NI BSHAD ZIN TO, ,GCIG NA RIM GYIS 'GRO BA MED, ,ZIN DANG
MA ZIN CIG CAR MED, ,RIS CHAD DU MAR GNAS PA DANG, ,MIG GIS MI
SOD PHRA BA'ANG MED, ,GAL TE MIG GI YUL SNGON PO DANG SER

@8A *, ,PO LA SOGS PA GANG YIN PA DE RIS SU MA CHAD DE RDZAS GCIG
PAR RTOGS NAS LA RIM GYIS 'GRO BAR MI 'GYUR TE, GOM PA GCIG BOR
BAS THAMS CAD DU SON PA'I PHYIR RO, ,TSU ROL GYI CHA ZIN LA PHA
ROL GYI CHA MA ZIN PA CIG CAR DU MI 'GYUR TE, DE'I

TSE ZIN PA DANG MA ZIN PA DE MI RIGS SO, ,GLANG PO CHE DANG RTA
LA SOGS PA'I RIS SU CHAD PA DU MA GCIG NA 'DUG PAR MI 'GYUR TE,
GCIG GNANG NA 'DUG PA DE NYID NA GZHAN YANG 'DUG NA DE DAG RIS SU
CHAD PAR JI LTAR RUNG, DE GNYIS KYIS GNANG NON PA DANG MA NON PA
DE DAG GCIG

TU JI LTAR RUNG STE, BAR NA DE DAG GIS STONG PA GZUNG DU YOD PA'I
PHYIR RO, ,GAL TE MTSAN NYID THA DAD PA NYID KYIS RDZAS GZHAN KHO
NAR RTOG GI GZHAN DU MA YIN NA GO, ,CHU'I SKYE BO PHRA MO RNAMS
KYANG CHEN PO DAG DANG GZUGS MTSUNGS PAS MIG GIS MI SOD PAR MI
'GYUR RO, ,

DE'I PHYIR NGES PAR RDUL PHRA RAB THA DAD PAR BRTAG PAR BYA STE,
DE DAG GCIG TU MI 'GRUB BO, ,DE MA GRUB PAS GZUGS LA SOGS PA YANG
MIG LA SOGS PA'I YUL NYID DU MI 'GRUB STE, RNAM PAR RIG PA TZAM
DU GRUB PA YIN NO, ,TSAD MA'I DBANG GIS NA YOD DAM MED

PA DMIGS KYIS DBYE BAR 'GYUR LA, TSAD MA THAMS CAD KYI NANG NA
YANG MNGON SUM GYI TSAD MA NI MCHOG YIN NO, ,DON DE MED NA 'DI NI
BDAG GI MNGON SUM MO SNYAM PA BLO 'DI JI LTAR 'BYUNG ZHE NA,
MNGON SUM BLO NI RMI SOGS BZHIN, ,DON MED PAR YANG ZHES SNGAR

BSTAN PA NYID DO, ,DE YANG GANG TSE DE YI TSE, ,KHYOD KYI DON DE
MIN SNANG NA, ,DE NI MNGON SUM JI LTAR 'DOD, ,GANG GI TSE YUL 'DI
NYID NI BDAG GI MNGON SUM MO SNYAM DU MNGON SUM GYI BLO DE BYUNG
BA DE'I TSE KHYOD KYI DON DE MI SNANG STE, YID KYI RNAM PAR SHES
PAS YONGS SU BCAD

PA DANG, MIG GI RNAM PAR SHES PA YANG DE'I TSE 'GAGS PA'I PHYIR
RO, ,LHAG PAR YANG SKAD CIG MAR SMRA BAS DE MNGON SUM DU JI LTAR
'DOD, DE LTAR NA DE'I TSE GZUGS DANG ROL SOGS PA DE DAG NI 'GAGS
ZIN TO, MYONG BA MED PAR YID KYI RNAM PAR SHES PA DRAN PAR MI

@8B 'GYUR BAS DON GDON MI ZA BAR MYONG BAR 'GYUR TE, DE NI DA MA
MTHONG BA YIN NO, ,DE LTAR DE'I YUL GZUGS LA SOGS PA MNGON SUM DU
'DOD DO ZHE NA, MYONG BA NI DON DRAN PA YIN NO, ,ZHES DE MA GRUB
STE, 'DI LTAR, DPER NA DER SNANG RNAM RIG BZHIN, ,BSHAD ZIN, DPER
NA

DON MED PAR DON DU SNANG BA MIG GI RNAM PAR SHES PA LA SOGS PA'I
RNAM PAR RIG PA 'BYUNG BA DE BZHIN TE BSHAD ZIN TO, ,DE LAS DRAN
PAR ZAD, RNAM PAR RIG PA DE LAS DRAN PA DANG MTSUNGS PAR LDAN PA
DER SNANG BA NYID GZUGS LA SOGS PA LA RNAM PAR RTOG PA YID KYI
RNAM PAR RIG PA

'BYUNG STE, DRAN PA BYUNG BA LAS DON MYONG BAR MI 'GRUB BO, DPER
NA RMI LAM GYI RNAM PAR RIG PA'I YUL YOD PA MA YIN PA DE BZHIN
DU, GAL TE GNYID KYIS MA LOG PA'I TSE NA YANG DE LTAR YIN NA NI
DE KHO NA BZHIN DU DE MED PAR 'JIG RTEN RANG RANG GIS KHONG DU
CHUD PA'I RIGS NA, DE LTAR YANG

MA YIN TE, DE'I PHYIR RMI LAM BZHIN DU DON DMIGS PA THAMS CAD DON
MED PA MA YIN NO ZHE NA, DE NI GTAN TSIGS SU MI RUNG STE, 'DI
LTAR, RMI LAM MTHONG BA YUL MED PAR, ,MA SAD BAR DU RTOGS MA YIN,
,DE LTAR LOG PAR RNAM PAR RTOG PA LA GOMS PA'I BAG CHAGS

KYI GNYID KYIS LOG PA'I 'JIG RTEN NI RMI LAM BZHIN DU YANG DAG PA
MA YIN PA'I DON MTHONG TE, MA SAD KYI BAR DU DE MED PAR JI LTA BA
BZHIN DU RTOGS PA MA YIN GYI, GANG GI TSE DE'I GNYEN PO 'JIG RTEN
LAS 'DAS PA RNAM PAR MI RTOG PA'I YE SHES THOB NAS SANG PAR GYUR
PA DE'I TSE

DE'I RJES LAS THOB PA DAG PA 'JIG RTEN PA'I YE SHES DE MNGON DU
GYUR NAS YUL MED PAR JI LTA BA BZHIN DU KHONG DU CHUD DE DE NI
MTSUNGS SO, ,GAL TE RANG GI RGYUD GYUR PA'I KHYAD PAR NYID LAS
SEMS CAN RNAMS KYI DON DU SNANG BA'I RNAM PAR RIG PA 'BYUNG GI,
DON GYI KHYAD PAR

LAS MA YIN NA, BRTEN PA DE DANG BSHAD PA DE MED PAS SDIG PA'I
GROGS PO DANG, DGE BA'I BSHES GNYEN LA BRTEN PA DANG, DAM PA DANG
DAM PA MA YIN PA'I CHOS MNYAN PA LAS SEMS CAN RNAMS KYIS RNAM PAR
RIG PA NGES PA JI LTAR 'GRUB PAR 'GYUR, GCIG LA

@9A *, ,GCIG GI DBANG GIS NA, ,RNAM PAR RIG PA PHAN TSUN NGES,
,SEMS CAN THAMS CAD KYI RNAM PAR RIG PA PHAN TSUN GYI DBANG GIS
PHAN TSUN DU RNAM PAR RIG PA RNAMS NGES PAR 'GYUR TE, CI RIGS SU
SBYAR RO, ,GCIG LA GCIG CES BYA BA NI PHAN

TSUN NO, ,DE'I PHYIR RGYUD GZHAN GYI RNAM PAR RIG PA'I KHYAD PAR
LAS RGYUD GZHAN LA RNAM PAR RIG PA'I KHYAD PAR 'BYUNG GI DON GYI
KHYAD PAR LAS NI MA YIN NO, ,DPER NA RMI LAM GYI RNAM PAR RIG
PA'I DON MED BA BZHIN DU GAL TE GNYID KYIS MA LOG PA'I YANG DE
LTA NA GNYID KYIS LOG PA

DANG MA LOG PA NA DGE BA DANG MI DGE BA'I LAS KUN TU SPYOD PA'I
'BRAS BU PHYI MA LA 'DOD PA DANG MI 'DOD PA 'DRA BAR CI'I PHYIR
MI 'GYUR, SEMS NI GNYID KYIS NON PAS NA, ,DE PHYIR RMI DANG 'BRAS
MI MTSUNGS, ,DE NI 'DIR RGYU YIN GYI DON YOD PA NI MA YIN NO,
,GAL TE 'DI DAG RNAM PAR

RIG BTZAM DU ZAD NA GANG LA YANG LUS DANG NGAG KYANG MED PAS SHAN
PA LA SOGS PAS GSOD PA NA LUG LA SOGS PA 'CHI BAR JI LTAR 'GYUR,
'CHI BA DE DES MA BYAS NA NI SHAN PA LA SOGS PA SROG GCOD PA'I
KHA NA MA THO BA DANG LDAN PAR JI LTAR 'GYUR ZHE NA, 'CHI BA
GZHAN GYI RNAM

RIG GI, ,BYE BRAG LAS DE DPER BYA NA, ,'DRE LA SOGS PA'I YID
DBANG GIS, ,GZHAN GYI DRAN NYAMS 'GYUR SOGS BZHIN, ,DPER NA 'DRE
LA SOGS PA'I YID KYI DBANG GIS GZHAN DAG GI DRAN PA NYAMS PA
DANG, RMI LTAS SU MTHONG BA DANG, 'BYUNG PO'I GDON PHAB PAR

'GYUR BA DANG, RDZU 'PHRUL DANG LDAN PA'I YID KYI DBANG GIS TE,
DPER NA 'PHAGS PA K'A TY'A'I BU CHEN PO'I BYIN GYI BRLABS KYIS SA
RA nAS RMI LTAS SU MTHONG BA DANG, DRANG SRONG DGON PA PA'I YID
'KHRUGS PAS THAGS ZANGS RIS BZHIN DU GZHAN GYI RNAM PAR RIG PA'I
BYE BRAG GIS

SEMS CAN GZHAN GYI SROG GI DBANG PO DANG MI MTHUN PA'I 'GYUR BA
'GA' 'BYUNG STE DE BSKAL PA 'DRA BA'I RGYUD KYI RGYUN CHAD PA
ZHES BYA BA 'CHI BAR RIG PAR BYA'O, ,DRANG SRONG KHROS PAS DAN TA
KA'I, ,DGON PA JI LTAR STONGS PAR 'GYUR, ,GAL TE GZHAN GYI RNAM
PAR

@9B RIG PA'I BYE BRAG GIS SEMS CAN DAG 'CHI BAR MI 'DOD NA, YID
KYI NYES PA KHA NA MA THO BA CHEN PO DANG BCAS PA NYID DU BSGRUB
PA NA, BCOM LDAN 'DAS KYIS KHYIM BDAG NYE BA 'KHOR LA BKA' STZAL
PA, KHYIM BDAG KHYOD KYIS DAN TA KA'I DGON PA DANG, KA LING

KA'I DGON PA DANG MA TANG KA'I DGON PA DE DAG CI ZHIG GIS STONGS
PA DANG, GTZANG MAR GYUR PA CI THOS ZHES SMRAS PA DANG, DES GOO
TA MA DRANG SRONG RNAMS KHROS PAS DE LTAR GYUR CES THOS SO ZHES
GSOL TO, ,YID NYES KHAN MTHO CHER, ,JI LTAR DE YIS 'GRUB PAR
'GYUR, ,GAL TE 'DI

LTAR RTOG STE, ,DE LA DGA' BA MI MA YIN PA DE DAG GIS DE NA GNAS
PA'I SEMS CAN RNAMS KHA BTAG GI, DRANG SRONG RNAMS KYIS YID
'KHRUGS PAS DOGS PA NI MA YIN NO ZHE NA, DE LTAR NA LAS DES LUS
DANG NGAG GI NYES PA RNAMS PAS YID KYI NYES PA CHES KHA NA MA THO
BA CHEN PO DANG

BCAS PAR 'GRUB PAR JI LTAR 'GYUR TE, DE'I YID 'KHRUGS PA TZAM
GYIS SEMS CAN DE SNYED 'CHI BAR 'GRUB BO, ,GAL TE 'DI DAG RNAM
PAR RIG PA TZAM DU ZAD NA GZHAN GYI SEMS RIG PAS CI GZHAN GYI
SEMS SHES SAM 'ON TE MI SHES SHE NA, 'DIS CI ZHIG BYA, GAL TE MI

SHES NA NI GZHAN GYI SEMS RIG PA ZHES KYANG CI SKAD DU BYA, JI
STE SHES NA YANG, GZHAN SEMS RIG PAS SHES BA NI, ,DON BZHIN MA
YIN JI LTAR DPER, ,RANG SEMS SHES PA, DE YANG JI LTAR DON JI LTA
BA BZHIN DU MA YIN ZHE NA, SANGS RGYAS KYI SPYOD YUL JI BZHIN MA
SHES PHYIR,

JI LTAR DE BRJOD DU MED PA'I BDAG NYID DU SANGS RGYAS KYI SPYOD
YUL DU GYUR PA DE LTAR DES MA SHES PA'I PHYIR DE GNYI GA YANG DON
JI LTA BA BZHIN MA YIN TE, LOG PAR SNANG BA'I PHYIR RO, ,GZUNG BA
DANG 'DZIN PA'I RNAM PAR RTOG PA MA SPANGS PA'I PHYIR RO, ,RNAM
PAR RIG PA TZAM GYIS RAB TU DBYE BA

RNAM PAR NGES PA MTHA' YAS LA GTING MI DPOGS SHING ZAB BA'I, RNAM
RIG TZAM DU GRUB PA 'DI, ,BDAG GIS BDAG GI MTHU 'DRA BAR, ,BYAS
KYI DE YI RNAM PA KUN, ,BSAM YAS, BDAG 'DRA BAS RNAM PA THAMS CAD
NI BSAM PAR MI NUS TE, RTOG GE'I SPYOD YUL MA YIN PA'I

@10A *, ,PHYIR RO, ,'O NA DE RNAM PA THAMS CAD DU SU'I SPYOD YUL
SNYAM PA LA, SANGS RGYAS SPYOD YUL LO ZHES BYA BA SMOS TE, DE NI
SANGS RGYAS BCOM LDAN 'DAS RNAMS KYI SPYOD YUL TE, SHES BYA THAMS
CAD KYI RNAM PA THAMS CAD LA MKHYEN PA THOGS PA MI MNGA' BA'I

PHYIR RO, ,SLOB DPON DBYIG GNYEN GYIS MDZAD PA NYI SHU BA'I 'GREL
PA RDZOGS SO,, ,,RGYA GAR GYI MKHAN PO DZI NA MI TRA DANG, SH'I
LEN DRA BO DHI DANG, ZHU CHEN GYI LO TZ'A BA BAN DE YE SHES SDES
ZHUS TE GTAN LA PHAB PA, ,