@248A #,
,BCOM LDAN 'DAS MA KU RU KUL+LE LA PHYAG 'TSAL LO, ,LHA MO CHEN
MO KU RU KUL+LE, ,MCHOG TU DGA' BA'I GZUGS CAN MA, ,'DOD DON
THAMS CAD BSGRUB PA LA, ,YANG DAG GUS PAS PHYAG 'TSAL LO, ,YE
SHES 'DOD PA'I BLA

MA YIS, ,SLOB MA'I BSOD NAMS DON DU NI, ,DE YI SGRUB THABS MDOR
BSDUS PA, ,RGYUD KYI RIM BZHIN BDAG GIS BSHAD, ,DANG PO KHO NAR
RNAL 'BYOR PAS LHA'I KHANG PAR NYE BAR 'DUG STE, SA GZHI KUN DU
DRI BZANG PO'I MAndALA BYAS LA, MDUN DU BLA MA DANG, SANGS RGYAS
DANG BYANG CHUB SEMS

DPA' DANG, LHA MO'I SKU BSAMS LA, ME TOG DMAR PO DANG, MAR ME LA
SOGS PAS YANG DAG PAR MCHOD DE, SDIG PA BSHAGS PA LA SOGS PA
BYA'O, ,SDIG BYAS THAMS CAD BDAG GIS BSHAGS, ,DKON MCHOG GSUM LA
SKYABS 'GRO BYA, ,'GRO BA'I BSOD NAMS RJES YI RANG, ,SANGS

RGYAS BYANG CHUB YONGS SU BSNGO, ,DANG PO BYAMS PA'I BSAM GTAN
BYA, ,DE BZHIN GNYIS PA SNYING RJE BSGOM, ,GSUM PA DGA' BA BSGOM
PAR BYA, ,THAMS CAD RJES LA BTANG SNYOMS SO, ,DE RJES SNGAGS 'DI
BRJOD PAR BYA, ,AOm SH'U N+YA T'A DZNY'A NA BADZRA SVA BH'A WA
A'A TMA KO&HAm, RANG BZHIN STONG PAR RNAM PAR BSGOM, ,

@248B SNGON GYI SMON LAM RJES SU DRAN, ,SHES RAB AE YI GZUGS CAN
MA, ,NAM MKHA'I KHAMS SU BSAM PAR BYA, ,PADMA DMAR PO 'DAB
BRGYAD BZANG, ,DE YI STENG DU RNAM PAR BSGOM, ,NYI MA'I DKYIL
'KHOR YANG DAG LDAN, ,DE STENG YONGS SU BSGOM PA NI, ,MCHOG GI
SA BON YI GE HR'I:, ,MCHOG TU DGA'

BA'I GZUGS CAN MA, ,SKU MDOG DMAR PO 'OD ZER 'BAR, ,PHYAG BZHIS
RNAM PAR BRGYAN PA'I SKU, ,G-YAS NA MDA' DANG LCAGS KYU BSNAMS,
,DE BZHIN G-YON NA AUTPALA GZHU, ,LHA MO THOD PA'I DBU RGYAN
CAN, ,RGYAN RNAMS KUN GYIS BRGYAN PA'I SKU, ,DE YI GZUGS KYI
BDAG NYID NI, ,YANG DAG RNAL

'BYOR RNAM PAR BSGOM, ,MCHOG TU DGA' BA'I GZUGS CAN MA, ,GAR
MKHAN YID KYIS RNAM PAR BSAM, ,GSANG BA'I MCHOD PA L'A SYA SOGS,
,YONGS SU BSKOR BA DBUS MA LA, ,AARGHAm LA SOGS SBYIN BA DANG,
,SNA TSOGS MCHOD PA CHO GAS BYA, ,SNYING GA'I SA BON 'OD ZER
GYIS, ,PHYOGS THAMS CAD DU

YONGS SU DGANG, ,'GRO BA RANG GI GZUGS SU BYAS, ,DE BZHIN RANG
LA GZHUG PAR BYA, ,DE NAS SNGAGS KYIS BZLAS PAR BYA, ,PHRENG BA
RANG GI KHA DOG CAN, ,PHYI DANG DE BZHIN RANG BDAG NANG, ,SPRO
DANG BSDU BA BSGOM PAR BYA, ,AOm KU RU KUL+LE SARBA SATV'A NA ME
WA SA M'A NA YA HR'I: SV'A H'A, 'DI NYID BSGOM PA BYAS PA YIS, ,

'JIG RTEN GSUM PO DBANG DU 'GYUR, ,'BUM GYIS RGYAL PO DBANG DU
'GYUR, ,KHRI YIS 'JIG RTEN DBANG DU 'GYUR, ,BYA DANG PHYUGS NI
BYE BAS SO, ,BDUN 'BUM GYIS NI LHA MA YIN, ,NYIS 'BUM GYIS NI
LHA RNAMS SO, ,BRGYA YIS BLON PO DBANG DU 'GYUR, ,'DI LTAR RIG
PA CHEN PO'I 'DZAB, ,NYIN MTSAN SPYOD LAM

THAMS CAD BYA, ,ME TOG LA SOGS BYE BRAG GIS, ,RANG NYID YANG DAG
MCHOD PAR BYA, ,BYANG CHUB YONGS SU BSNGO BAR BYA, ,BDAG NYID DE
YI NGA RGYAL BYA, ,RANG LAS JI LTAR BDE BAR SPYAD, ,KU RU
KUL+LE'I SGRUB PA'I THABS, ,RDO RJE BRTZE BA MKHAS PA YIS, ,SEMS
CAN DON NI BSGRUB PA DANG, ,RDO RJE MTSAN GYIS ZHUS PHYIR

BYAS, ,DA LTAR BYAS PA'I BSOD NAMS KYIS, ,'KHOR BA'I RGYA MTSO
'JIG RTEN KUN, ,MCHOG TU DGA' BA'I GZUGS CAN MA, ,YANG DAG BDE
BA THOB PAR SHOG ,KU RU KUL+LE'I SGRUB PA'I THABS SLOB DPON CHEN
PO KRishnA BADZRAS MDZAD PA RDZOGS SO,, ,,YE SHES RGYAL MTSAN
GYIS BSGYUR,, ,,

