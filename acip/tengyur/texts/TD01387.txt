@285B *, ,RGYA GAR SKAD DU, ,shA dAm GA YO GA ,BOD SKAD
DU, ,SBYOR BA YAN LAG DRUG PA, ,DPAL DUS KYI 'KHOR LO LA PHYAG
'TSAL LO, ,KUN LA SGRIB PA SRIN GRI DRA BA BSAL BA LA, ,RNAM
RTOG RLUNG GI GRANGS RNAMS MA LUS NU BA GYUR PA'I, ,RANG GI NAM

MKHA'I MKHAS SU SHAR BA'I 'DOD BZANG CAN, ,'DZIN RTEN DBANG
PHYUG ZLA BA GANG BAS GSAL GYUR CIG ,GANG ZHIG 'KHOR ZHI'I DMIGS PA
BRAL YANG DE DAG LAS NI THA DAD MED CING KHYAB PA'I BDAG ,STONG
PA YIN YANG 'DI NI BRTZE BA'I RANG BZHIN GNAS PA LAS NI 'DAS
KYANGS [*KYANG SA?]

DBANG PHYUG ,RTOG LDAN RNAMS NI MA LUS BDE BA RGYAS PAR BYED
KYANG RTOG PA SPANGS SHING 'GRO MED MGON, ,SEMS DANG BRAL BA
'CHAR BA 'GA' YIS 'GRO BA'I SEMS LA RGYAN DU BYED GYUR CIG ,CUNG
ZAD RTOG PA'I YANGS 'DZIN GDON BZHIN NYAMS PA'I CHED DU 'DZIN
PAS BCINGS PA

@286A *, ,STE; ,DE GTONG BAB COL DU NI SPANGS SHING SHIN TU YUN
RING THAR PA MED PAR LHUNG BA KYE, ,DE LTAR DAM PA'I LAM LA
BSLAD LA GANG GIS NAM MKHA'I GZUGS BRNYAN SEMS LAS RNAM 'DAS
SHING, ,MKHAS DANG BRTZE BA'I BDAG NYID STON PA'I BLA MA MCHOG
LA

DGA' BAS RTAG TU PHYAG 'TSAL LO, ,DE PHYIR RANG GI RTOG PA
SGROGS PA KHO NA DE LTA BUR, ,GYUR PA BLA MA'I BDAG NYID CHEN PO
SGROGS PA STE, ,GANG PHYIR 'BAR BA'I GZUGS CAN ME NI MED PA NI,
,DU BA'I RTZE MO YANG DAG 'PHYUR BA RTOG PA MED, ,BDAG GI RTOG
PA'I NGA RGYAL

SKYON GYI RGYUN MIN TE, ,RAB TU 'JUG BYED NYID KYIS GZHAN DON
SGRUB PAR BYED, ,SMRA BA PO LAS BRJOD PA NGES PA MED PA NA,
,SKYE BO 'DOD PA 'GRUB PA'I CHED DU JI LTAR 'JUG ,DRANG DON
RTOGS PAS KHENGS PA'I MKHAS PA LAM RNAMS SPANGS PA'I SNGAGS PA
NGAN PA RNAMS, ,SHES RAB

DMAN PA NYID KYIS SGRUB PA'I SGO NAS DGAG PA RNAMS KYANG RIG MI
BYAD, ,RDO RJE 'DZIN DPAL BKA' YIS 'GRO BA GSUM RNAMS DANG CHED
KHYAB BDAG 'JAM DPAL GYIS, ,BCOM LDAN DUS KYI 'KHOR LO'I NYUNG
NGU'I RGYUD NI RAB TU GSAL BA'I TSIG GIS GSUNGS, ,GANG LA DPAL

LDAN THUGS RJE CHEN PO BCOM LDAN 'JIG RTEN DBANG PHYUG SPRUL PA
DES, ,THAMS CAD DON CAN SHIN TU GSAL BA'I TSIG GIS RGYAS 'GREL
DRI MA BRAL 'OD MDZAD, ,DES GSAL BYAS PA'I SANGS RGYAS RIN CHEN
SNYING PO BSOD NAMS BDAG NYID LAS THOB NAS, ,NGES PA'I DON

GYI BDUD RTZI BSTEN PAS SRID PA'I DUG RNAMS 'JOMS BYED DGA' BAR
BYED, ,SHES BYA'I TSOGS RNAMS KUN GYI GZHI RTEN BCOM LDAN KUN
MKHYEN MTSAN GYI RJES MTHUN DANG, ,DAM PA DE NYID RIN CHEN CHU
GTER GANG DU DBANG PHYUG LA SOGS RTZA RU BSHAD, ,GANG DU SHES
RAB PHA

ROL TU PHYIN PA'ANG MTHA' DAG 'DU BA'I RNAM RTOG LJON SHING
RNAMS, ,RAB TU 'JIG BYED NAM MKHA' LAS BYUNG SANGS RGYAS DAG
PA'I BDAG NYID SKYED BYED MA'O, ,DRI MA MED PA'I NAM MKHA' GANG
LA SPRUL PA MIG 'BYED LA, ,THUGS RJE CHEN PO RGYAS PAS BRLAN PA
BSAM

@286B PA'I BRTEN ZA LAS, ,YOD DANG MED DANG GNYIS KA DNGOS MED
'BYED PA BRAL, ,STONG PA NYID KYI RJES 'GRO DU SOGS MA LUS GLO
BUR 'CHAR, ,DE LTAR RDZOGS PA'I RIM PA GSAL BAR BYED PA PHYAG
RGYA CHEN PO'I LAM SGOM PA'I RJES SU MTHUN PA DPAL DANG LDAN
PA'I RGYUD DANG PO'I SANGS

RGYAS LA SOGS PA GSUNG RAB RIN PO CHE YANG DAG PAR RDZOGS PA'I
SANGS RGYAS NYID KYI 'BRAS BU STER PAR BYED PA RNAMS YANG DAG
PAR BSDU BAR BYA'O, ,GANG SANGS RGYAS RIN CHEN ZA MA TOG RGYUD
KYI RGYAL PO DANG PO'I SANGS RGYAS SU GSUNGS PA, GANG PHYIR AA
SOGS KA SOGS RI BONG CAN

DANG NYIN BYED GCIG NYID RDO RJE CAN GYI GDAN MIN ZHING, ,H'Um
YIG NYID KYIS MTSAN MA DANG NI YONGS SU GYUR PA GZHAN PA KHA DOG
GZUGS NI MI 'DOD DE, ,'GYUR BA MED PAS BSKYED CING 'GYUR BA
NYAMS PAR GYUR PA MCHOG GI DBANG PO RNAMS DANG LDAN PA NI, ,RNAM
PA KUN LDAN THIG LE MTHA'

DAG RGYAL BA'I BDAG PO SNA TSOGS SGYU MA 'DZIN PA 'DI LA'O,
,GANG GI PHYIR 'DI LTAR YIN PA DE'I PHYIR MCHOG TU MI 'GYUR BA'I
BDE BA SGRUB PAR BYED PA LA MNGON PAR DGA' BA'I RNAL 'BYOR PA
BLA MA DAM PA'I MAN NGAG THOB PA, GDUG PA'I GROGS YONGS SU
SPANGS PA DU BA LA SOGS PA'I

MTSAN MA YONGS SU BSGOMS PA LAS DANG PO PA DBU MA RNAM PAR
SBYANGS PA, ,SEMS CAN THAMS CAD LA BU GCIG PA LTA BUR MCHOG TU
BRTZE BA'I SEMS RJES SU BCINGS PA, 'JIG RTEN DANG 'JIG RTEN LAS
'DAS PA'I BDEN PA LA BRTEN PA, BU DANG CHUNG MA LA SOGS PA DANG
RANG GI

LUS LA LTOS PA MED PA, ,TSOGS GANG GTZUG LAG KHANG DANG BLA MA'I
RDZAS NYE BAR LONGS SPYOD PA LAS PHYI ROL DU GYUR PA, SANGS
RGYAS DANG BYANG CHUB SEMS DPA'I LAM LA BRTEN PA, BYAMS PA DANG
SNYING RJE DANG DGA' BA DANG BTANG SNYOMS TE TSANGS PA'I GNAS
BZHIS RNAM PAR GNAS PA,

ZHI BA LA SOGS PA'I 'JIG RTEN PA'I DNGOS GRUB SGRUB PA LA MNGON
PAR DGA' BA SPANGS PA, THAMS CAD MKHYEN PA'I GO 'PHANG LA GNAS
PAR 'DOD PA, DKYIL 'KHOR GYI 'KHOR LO LA SOGS PA RNAM PAR RTOG
PA'I SGOM PA YONGS SU SPANGS PA, NAM MKHA'I KHAMS LA RNAM PA

@287A *, ,THAMS CAD PA STONG PA NYID ME LONG LA PRA PHAB PA
BZHIN DU MA SKYES PA'I CHOS NGES PAR MTHONG BA, RANG GI SEMS
KYIS SPROS PA'I SNANG BA RNYAN NAM MIG YOR RMI LAM DANG MTSUNGS
PA NYID DU SEMS PA, RDUL PHRA RAB TSOGS PA'I BDAG NYID KYI CHOS
RNAM PAR DPYAD BAS STONG PA CHAD

PA'I STONG LA NYID RING DU BYAS PA, NANG GI BDE BA RANG RIG PAR
BYA BA'I CHOS LA RJES SU CHAGS PA, PHYI ROL GYI DBANG PO'I RANG
RIG PAR BYA BA'I BDE BA'I CHOS YONGS SU SPANGS PA, SHES RAB DANG
THABS KYI BDAG NYID CAN GYI BYANG CHUB KYI SEMS BRTAN PAR BYED
PA LAM GCIG TU MKHAS PA, MCHOG

TU MI 'GYUR BA'I BDE BA CHEN PO'I SHES RAB YE SHES KYI LAM GYI
MAN NGAG THOB PAS RTEN DANG BRTEN PA MTSAN MA DANG KHA DOG DANG
PHYAG DANG DBYIBS DANG DKYIL 'KHOR GYI LHA YONGS SU BRTAGS PA'I
CHOS MI 'DOD DO ZHES PA'O, ,DE BZHIN DU, SNA TSOGS RNAM RTOG LA
SOGS LAM GYIS NI, DE

NYID DE BZHIN GSHEGS PAS GANG GSUNGS PA, ,BZHI LA RAB TU DBYE
BA'I BCU DRUG CAN, ,LAM DANG BRAL BAS THOB PA MA YIN NO, ,BSKYED
PA'I RIM PAS GSUNGS PA'I H'Um DANG NI, ,PHAt YIG LA SOGS RTOG PA
DANG BRAL BA, ,RDZOGS PA'I RIM PA'I RNAL 'BYOR DE NYID NI, ,DE
KHO NA

YI SGRUB THABS GZHAN YOD MIN, ,JI LTAR ME NI SHING LA RTAG GNAS
KYANG, ,BCAD DANG DBYE BA'I THABS KYIS MI MTHONG STE, ,GTZUB
SHING GTZUB GTAN LAG PAS BSRUBS PA LAS, ,DE LA GNAS PA YANG NI
MTHONG 'GYUR BA, ,DE BZHIN SEMS KYI SNANG BAR RTOG PA YI, ,BSGOM
BA'I

THABS RNAMS KYIS NI MI MTHONG STE, ,DE NYID DU 'DI LA LA N'A
DANG NI, ,RO MA GCIG TU SBYOR BA MTHONG BAR 'GYUR, ,DU BA LA
SOGS MTSAN MA RNAMS KYANG NI, ,SROG RTZOL GYIS NI DBU MAR 'GAG
PA DANG, ,RIG MA'I BRTUL ZHUGS KYIS NI RDO RJE NI, ,LTUNG MIN DE
BZHIN STENG DU KHU BA STE, ,LAM

'DI RNAMS KYIS SANGS RGYAS RNAMS KYI NI, ,BDE BA MCHOG TU 'GYUR
BA MED CES PA, ,MNGON PAR SGRUB PA 'AM PHO NYA MO KUN KYI [*GYI], ,LHAN
CIG SKYES PA RNAL 'BYOR PAS 'THOB 'GYUR, ,GZUGS LA SOGS PA RTOG
PAR DKYIL 'KHOR GYI, ,'KHOR LO BSGOM PA GOMS PAR GYUR PAS

@287B NI; ,'JIG RTEN PA YI DNGOS GRUB 'GRUB 'GYUR GYI, ,'DOD
PA'I DNGOS GRUB CHEN PO GA LA ZHIG ,GANG RNAMS SEMS CAN RNAMS LA
BRTZE BA YIS, ,GZHAN GYI BYA BA DGE BRTAG BRTZON PA'I, ,SLOB MA
DAG PA RNAMS LA LAM RNAMS NI, ,BLA MA DAM PA'I DRIN LAS 'BYUNG
BA YIN, ,

LAM BZANGS RIN CHEN 'DI NI BAG MED KYI, ,SEMS CAN GZHAN
PA RNAMS LA BYIN PA NA, ,RANG KHYIM DGON PA RNAMS SU RAB ZHUGS
LA, ,YUL NGAN CHOM RKUN RNAMS KYIS 'PHROG PAR BYED, ,THE TSOM
'GYOD PA DAG DANG GNYID DANG NI, ,LE LO RGOD PA'I CHOM RKUN
RNAMS KYIS KYANG, ,

GNYEN 'DUN 'THIBS PO'I NANG DU ZHUGS PA NA, ,LAM BZANGS RIN PO CHE
NI 'PHROG PAR BYED, ,SROG GCOD MA BYIN GZHAN GYI BUD MED DANG,
,BRDZUN DANG TSIG RTZUB DANG NI PHRA MA DANG, ,'KHYAL BAR GYUR
PA'I TSIG DANG BRNAB SEMS DANG, ,GNOD SEMS LTA BA NGAN PA'I CHOM
RKUN

DANG; ,YOD PA'I SDIG DANG NYE BA'I SDIG PA DANG, ,GSOD 'KHU
DBANG PO KUN NAS CHAGS PA STE, ,CHOM RKUN LNGA PA'I LNGA PO 'DI
RNAMS KYIS, ,RIN PO CHE NI RTAG TU 'PHROG PAR BYED, ,SHIN TU
BZA' DANG BTUNG DANG SNA TSOGS PA'I, ,LONGS SPYOD DU MA'I CHOM
RKUN DE RNAMS KYIS, ,BRTZON

'GRUS LDAN DU ZIN KYANG BAG MED CING, ,RGYAL BAR GYUR PA NYID LA
'PHROG PAR BYED, ,GANG PHYIR RANG NYID RTOG PA PO MIN PA, ,RIN
THANG CHEN POR 'GYUR RAM SHES CHED DU, ,G-YON CAN GZHAN LA STON
PA MIN ZHES PA'I, ,DE YI TSIG GIS RIN CHEN 'DOR BAR BYED, ,GANG
RNAMS

RIN CHEN BZANG PO RIG PA RNAMS, ,RIN CHEN CHEN PO YONGS SU RTOG
TU GZHUG ,DE RNAMS KYIS NI RNAM DAG NGAG RNAMS KYIS, ,RANG GI
RIN CHEN RNAM PAR SHES PAR BYA, ,RDZOGS SANGS RGYAS DANG BYANG
CHUB SEMS DPA' DANG, ,PHA DANG MA DANG BU MO SRING MO DANG, ,BU
DANG SPUN ZLA 'DOD PA'I

CHUNG MA YIN, ,GZUGS RNAMS KYIS NI BDUD RNAMS GEGS BYED DO, ,DE
PHYIR BLA MA DAM PAS GNANG BA YI, ,LAM BZANGS RIN CHEN SLOB MA
RNAMS KYIS NI, ,CHOM RKUN RTZAL G-YONGS SU GTANG BYAS TE, ,'BAD
PAS SHIN TU LEGS PAR SBA BAR BYA, ,DPA' BO'I RIM PA BDAG

@288A *, ,BYIN RLABS PA YI, ,RIM PA'ANG THAR BA'I CHED DU LAM MA
YIN, ,SHIN TU RNAM DAG RIM PA GCIG PU NI, ,THAR PA'I CHED DU
SANGS RGYAS RNAMS KYIS BSTAN, ,MTSAMS MED LNGA PO BYED PA RNAMS
KYANG NI, ,DBANG BSKUR DON NI BDE BA GANG ZHIG GIS, ,THABS

DANG SHES RAB BDAG NYID RGYUD DU NI, ,RGYAL BA'I DBANG POS YANG
DAG GZUNG BAR 'GYUR, ,DPA' BO'I RIM NI PHYI ROL LA MIN TE, ,LUS
LA SROG ZAD NYID LA 'DI GSUNGS SO, ,BDAG BYIN RLABS PA'I RIM PA
STONG PA LA, ,KHAMS GSUM PO NI MTHONG BAR GYUR PA'I

MIG ,'KHOR BA SNYING PO MED DE ZAD GYUR PA, ,DE LAS SKYES BU'I
SANGS RGYAS NYID 'BRAS BU, ,CHU SHING GI NI 'BRAS BU SMIN PA DAG
,CHU SHING NYAMS LAS YANG DAG 'BYUNG BA BZHIN, ,SDIG SRIN DANG
NI SHING SRIN SEMS CAN RNAMS, ,GANG LAS BYUNG BDE RNAMS DES

NYAMS BYED, ,DE BZHIN RNAL 'BYOR RNAMS KYI SEMS DES NI, ,SGYU MA
RNAM PAR NYAMS PAR BYED PAR 'GYUR, ,GNYIS MED G-YO BA MED DANG
GNYIS RTOG MED, ,'DOD DANG MCHOG TU MI 'GYUR 'DOD CHAGS CHE,
,DNGOS DANG DNGOS PO MED LAS 'DAS PA DANG, ,YE SHES

DANG NI SEMS PA KUN TU BZANG, ,SGRA 'THAB MED DANG SGRA CHE PA
DANG NI, ,LHAN SKYES DPAL LDAN BYANG SEMS THIG LE 'DZIN, ,DPAL
LDAN DUS KYI 'KHOR LO RDO RJE DANG, ,SHES RAB THABS KYI BDAG
NYID RNAL 'BYOR RO, ,DE LTAR RDO RJE'I RNAL 'BYOR GANG ZHIG DPAG
MED BDE

GSHEGS RNAMS KYIS BA STEN ZHING BRTAN PA DANG, ,BYANG CHUB SEMS
DPA' RDO RJE MCHOG 'DZIN GSANG SNGAGS RIG PA KUN GYIS YANG DAG
BSDUS GYUR PA'O, ,DANG POR YANG DAG BSTEN PAR BYA BA BLA MA'ANG
DAM TSIG LDAN ZHING RDO RJE'I THEG PA LHAG PAR GNAS, ,DE KHON
NYID

SGOM ZHING MA CHAGS DRI MA RNAM BRAL BZOD PA'I NGANG TSUL LAM LA
'JUG ,SLOB MA RNAMS LA LAM NI SBYIN BYED DMYAL BA'I 'JIGS 'PHROG
DE NYID LAS NI TSANGS SPYOD LDAN, ,BDUD RNAMS LA NI RDO RJE'I
DBYUG PA DE YANG 'DZIN MA'I GZHI LA RDO RJE SEMS DPAR RAB GRAGS
PA'O, ,

@288B LHA YI DMIGS PA GANG YIN MNGON SUM DANG NI RJES SU DPAG PA
RNAM GNYIS 'DIR 'GYUR TE, ,MNGON SUM DE KHO NA NYID SBYOR LAS
MKHA' LA SKAR MA BZHIN DU DU MA LONGS SPYOD RDZOGS PA'I SKU,
,MNGON SUM MIN NA RJES SU DPAG PA SHI BA'I LUS BZHIN DE KHO NA
NYID MIN PAS RTAG PA GANG, ,

DE NI RI MO SOGS LA BLTA BYA YONGS SU MA SMIN BLO CAN RNAL 'BYOR
RNAMS KYI SGOM PA'I DON, ,'DIR SEMS CAN RNAMS KYI BSAM PA'I
DBANG GIS RNAL 'BYOR PA RNAMS KYI LHA'I DMIGS PA GANG YIN MNGON
SUM DANG NI RJES SU DPAG PA RNAMS KYI GNYIS SU 'GYUR BA STE,
MNGON SUM DANG RJES SU DPAG

PA DE DAG LAS MNGON SUM GANG YIN PA NI DE KHO NA NYID KYI RNAL
'BYOR GYIS MKHA' LA SKAR MA BZHIN DU 'GYUR TE, SKAR MA'I TSOGS
BZHIN DU DU MA LONGS SPYOD RDZOGS PA'I SKU ZHES PA NI SHA LA
SOGS PA'I MIG GIS GZUNG BAR BYA BA SRID PA GSUM DANG RMI LAM
DANG SGYU MA DANG MTSUNGS PA'O, ,'DIR DANG

POR LAS DANG PO PA'I RNAL 'BYOR PAS MNGON PAR SHES PA MED PAR
SHA'I MIG GIS GZUGS BRNYAN MTHONG NGO, ,DE NAS MNGON PAR SHES
PA'I MTSAMS KYI DBANG GIS LHA'I MIG GIS MTHONG NGO, ,DE NAS 'DOD
CHAGS DANG BRAL BA'I MTSAMS KYI DBANG GIS SANGS RGYAS KYI SPYAN
GYIS GZIGS SO, ,

DE NAS BYANG CHUB SEMS DPA'I MTSAMS KYI DBANG GIS SHES RAB KYI
SPYAN GYIS GZIGS SO, ,DE NAS YANG DAG PAR RDZOGS PA'I SANGS
RGYAS KYI MTSAMS KYI DBANG GIS YE SHES KYI SPYAN GYIS GZIGS TE,
LHAG MA KUN LAS RNAM GROL ZHING, ,ZHES SO, ,DE LTAR DE BZHIN
GSHEGS PA'I

SHA LA SOGS PA'I SPYAN LNGA PO RNAMS NI STONG PA NYID GZIGS PA'I
CHED DU GSUNGS TE, SEMS CAN GZHAN RNAMS NI STONG PA NYID LTA
BA'I YUL DMUS LONG NGO ZHES PA DE KHO NA NYID SGOM PA'I NGES
PA'O, ,DE KHO NA NYID MA YIN PA'I SGRUB PAR BYED PA LA MNGON SUM
MIN NA RJES SU DPAG PA SHI PA'I

LUS BZHIN, DE KHO NA NYID MIN PAS BRTAGS PA GANG, ,DE NI RI MO
SOGS LA BLTA BAR BYA, ,ZHES PA NI SANGS RGYAS DANG BYANG CHUB
SEMS DPA' RNAMS KYI RI MO DANG SKU GZUGS BYAS PA DANG LUGS MA'AM
DKYIL 'KHOR GYI 'KHOR LO BRIS NAS NGES PA'I RNAM PAR BLTA BAR
BYA STE, BYIS PA'I RNAL

@289A *, ,'BYOR PA DMAN PA RNAMS KYI SGOM PA'I DON NGU'O ZHES PA
RNAM PAR RTOG PA SGOM PA'I NGES PA'O, ,BDUD RTZI LNGA LA SOGS
DANG CHU GTER RDO RJE RNAMS DANG SNGAGS KYI BZLAS PA SOGS KYI
BSNYEN PA STE, ,SO SOR SDUD PA SOGS DANG RDO RJE PADMA LAS SKYES
BDUD RTZI YIS NI NYE BA'I SGRUB PAR

'GYUR; DGA' BA LA SOGS RNAMS KYIS RDO RJE GSUM DANG CHU SKYES RO
MNYAM GYUR PA SGOM PA SGRUB PAR 'GYUR, ,SHES RAB SBYAR LA 'PHO
BA MED PA'I PHA MO'I RNAL 'BYOR DAG LAS NGES PAR SGRUB PA CHEN
POR 'GYUR, ,'DIR LAS DANG PO PAS DANG POR SGRUB THABS KYI CHOGS
BSNYEN PA BYAS TE,

PHYI ROL DU BDUD RTZI LNGA NI BSHAD BA LA SOGS PA'O, ,SOGS PA'I
SGRAS GO KU LA SOGS PA STE, LHA MNYES PA'I DON DU DE RNAMS ZOS
PAS BSNYEN PA'O, ,NANG DU BDUD RTZI LNGA NI PHUNG PO LNGA RNAMS
SO, ,SOGS PA'I SGRAS NI DBANG PO LA RNAMS SGRON MA LNGA'O, ,DE
RNAMS LA LTOS PA MED PA

NI BSNYEN PA STE, ,LUS DANG RDZAS LA SRED PA YONGS SU SPANGS
PA'O, ,BSNYEN PA DES LHA RNAMS MCHOG STER BAR 'GYUR GYI BSHANG
BA LA SOGS BA ZOS PAS NI MA YIN NO, ,CHU GTER RDO RJE RNAMS KYIS
ZHES PA LUS KYI LONGS SPYOD LA LTOS PA MED PA DANG, ,NGAG GI
LONGS SPYOD LA LTOS PA MED

PA DANG; SEMS KYI LONGS SPYOD LA LTOS PA MED PA DANG, 'PHO BA'I
LONGS SPYOD KYI BDE BA LA LTOS PA MED PA STE LUS DANG NGAG DANG
SEMS DANG TSANGS PAR SPYOD PA'I SDOM PA'O ZHES PA'I DON TO,
,'DIS LHA MCHOG SBYIN PAR 'GYUR GYI SRID PA'I LONGS SPYOD LA
CHAGS PAS NI MA YIN NO ZHES

SO; ,SNGAGS KYI BZLAS PA SOGS KYIS ZHES PA LA, ,'DIR SNGAGS KYI
BZLAS PA ZHES BYA BA NI SROG SDOM PA STE, SOGS PA'I SGRAS NI
DBYUNG BA DANG DGANG BA DANG, BUM PA CAN GYI RNAL 'BYOR NI RTAG
TU BSNYEN PA'O, ,DES LHA MCHOG STER BAR 'GYUR GYI SROG MA BSDAMS
PAS NI MA YIN

NO ZHES PA NI NGES PA'I DON TO, ,DRANG DON GYIS BGRANG PHRENG LA
SOGS PAS BZLAS PA LA SOGS PA BYA STE, THUN MONG GI DNGOS GRUB
KYI DON DU'O, ,DA NI NYE BA'I BSGRUB PA BRJOD PAR BYA STE, ,SO
SOR ZHES PA LA SOGS PAS SO SOR SDUD PA ZHES PA LA 'DIR 'KHOR BA
RNAMS KYI SDUD PA MIG

@289B LA SOGS PA'I DBANG PO RNAMS KYIS GZUGS LA SOGS PA'I YUL
'DZIN PA'O, ,DE YONGS SU SPONG BA NI SO SOR SDUD PAR BRJOD PAR
BYA STE, STONG PA NYID KYI GZUGS LA MIG LA SOGS PA GZHAN RNAMS
KYIS YUL 'DZIN PA NI NYE BA'I BSGRUB PA'O, ,DE BZHIN DU BSAM
GTAN DANG SROG

RTZOL DANG 'DZIN PA STE, RDO RJE PADMA LAS SKYES BDUD RTZI YIS
NI NYE BAR BSGRUB PA STE NGES PA'I DON GYIS SO, ,DRANG BA'I DON
GYIS NI PHYI ROL DU LHA SPROS PAS SO ZHES PA NYE BA'I SGRUB
PA'O, ,DA NI SGRUB PA GSUNGS PA, DGA' BA ZHES PA LA SOGS PA STE,
'DIR DGA' BA LA SOGS PA

RNAMS KYIS RDO RJE GSUM PO SKU DANG GSUNG DANG THUGS KYI THIG LE
RNAMS TE, DE RNAMS CHU SKYES SU RO MNYAM PAR GYUR PA SGOM PA
BSGRUB PAR 'GYUR TE SNYING GA DANG LTE BA DANG GSANG BAR THIG LE
RNAMS GNAS PA'O ZHES BYA BA'I DON TO, ,DE LTAR SGRUB PA'O, ,DE
NAS SGRUB PA CHEN PO NI SHES RAB

SBYAR LA GANG GI TSE 'PHO BA MED PA'I BDE BAR 'GYUR BA DE'I TSE
SGRUB PA CHEN PO STE, PHRA MO'I RNAL 'BYOR LAS NI ZHES PA NGES
PA'I DON GYIS SU SHU MA NA'I RTZA'I STENG DU KHU BA YANG DAG PAR
SBYOR BA LAS NGES PA'I DON GYIS BSGRUB PA CHEN POR BRJOD PAR
BYA'O, ,DRANG BA'I DON GYIS NI SHES RAB KYI CHOS

'BYUNG GI SNA'I RTZE MOR YUNGS KAR LA SOGS PA'O ZHES PA NGES
PA'O, ,DE LTAR BSGRUB PA CHEN POR 'GYUR RO, ,DANG POR STONG NYID
BYANG CHUB NGES PAR SLAR YANG DE NAS ZLA BA THIG LE YANG DAG
'DZIN, DE NAS GZUGS RNAMS BSKYED CING RAB MCHOG RO YI RIG RNAMS
KYIS NI YI GE

'GOD PA NYID, ,'DI CI'I BSNYEN PA CHU YI GTER GYI RDO RJE RNAMS
KYIS BSGRUB PA'I 'BRING PO YANG, ,'DIR THABS RNAM BZHIR 'GYUR TE
DMAN DANG BRTAN PA BSGRUB PA'I YAN LAG DE BZHIN NYID, ,DIR
BSKYED PA'I RIM PAS DANG POR STONG NYID BYANG CHUB CES BYA BA NI
SROG

CHAGS RNAMS SHI BA'I MTHAR PHUNG PO YONGS SU DOR ZHING SKYE BA'I
CHA SHAS CAN GYI PHUNG PO'I 'DZIN PA LAS PAR GANG YIN PA STONG
PA NYID KYI SKAD CIG GCIG PO SRID PA GSUM MTHONG BA NI STONG
ZHES BRJOD PAR BYA'O, ,NGES PAR GDON MI ZA BAR RO, ,SKAD CIG DE
YI PHYI NAS ZLA BA THIG LE YANG DAG

@290A *, ,'DZIN; ,ZHES PA 'DIR KUN GZHI RNAM PAR SHES PAS MA'I
MNGAL DU KHU BA'I THIG LE RNAMS 'DZIN PA NI YANG DAG 'DZIN NO,
,DE 'OG TU KHU BA LA SOGS PA BZUNG BA DE NAS GZUGS RNAMS BSKYED
PA ZHES BYA BA NI ZLA BA BDUN PA RNAMS KYIS MNGAL RDZOGS PA STE,

LUS RDZOGS PA'O ZHES PA'I DON TO, ,DE NAS RAB MCHOG RO YI RIGS
RNAMS KYIS, ,ZHES PA PHUNG PO DRUG PO RNAMS KYIS MIG LA SOGS PA
RNAMS KYI YI GE DGOD PA STE, GZUGS LA SOGS PA'I YUL LA RAB TU
'JUG PA'O ZHES PA'O, ,DE BZHIN DU LHA'I RNAL 'BYOR LA YANG
BRTAGS

PA'I BDAG NYID BSGOM PAR BYA STE LAS DANG PO PAS SO, ,'DI NI
SPYI'I BSNYEN PA'O, ,CHU'I GTER RNAMS KYIS ZHES PA LUS DANG NGAG
DANG SEMS DANG YE SHES KYI RDO RJE RDZOGS PA RNAMS KYIS BSGRUB
PA 'BRING PO YANG STE SROG RDZOGS PA'O, ,'DIR THABS RNAM BZHIR
'GYUR TE ZHES PA BSNYEN PA'I YAN

LAG DANG NYE BA'I SGRUB PA'I YAN LAG LA DMAN PA DANG BRTAN PA'O,
,SGRUB PA'I YAN LAG LA DE BZHIN KHO NAR LO BCU DRUG GI MTSAMS
SU'O ZHES PA NGES PA'O, ,'DIR DMAN PA NI SKYES PA'I BYIS PA'O,
,SO SKYES PAS 'BRING PO'I BYIS PA'O, ,SO LHUNG NAS GZHON NU'O,
,SLAR YANG SO SKYES

NAS; LO BCU DRUG GI RJES LA DAR MA STE BU SKYED PAR BYED PA NYID
KYI PHYIR RO ZHES PA'O, ,DE BZHIN DU LHA THAMS CAD YAN LAG RNAM
PA BZHIR RNAL 'BYOR PAS BSGOM PAR BYA'O ZHES PA NI 'JIG RTEN
PA'I BDEN PA'I NGES PA'O, ,DA NI DON DAM PA'I BDEN PAS SANGS
RGYAS KYI GZUGS RDZOGS

PAR BRJOD PAR BYA STE, ,'DIR DANG PO STONG NYID BYANG CHUB CES
PA NI MUN PA LA CUNG ZAD KYANG BSAM PAR MI BYA'O, ,DE NAS, ZLA
BA THIG LE YANG DAG 'DZIN, ,ZHES PA NI DU BA LA SOGS PA'I MTSAN
MA THIG LE'I MTHAR THUG PA 'DZIN PA'O, ,DE NAS GZUGS RNAMS
BSKYED CING ZHES PA DANG,

THIG LE DE NAS SNA TSOGS GZUGS MTHONG BA NI GZUGS SKYE BA'O,
,RAB MCHOG RO YI RIGS RNAMS KYIS, ,ZHES PA SGRIB PA MED PA'I
PHUNG PO DRUG RNAMS KYIS SO, ,YI GE DGOD PA ZHES PA NI NYI TSE
BA'I PHUNG PO DANG KHAMS DANG SKYE MCHED LA SOGS PA RNAMS 'GOG
PA'O, ,DE'I PHYIR SA THOB

@290B PA NI DMAN PA LA SOGS PA'I DBYE BAS 'GYUR TE, ,JI SRID SA
BCU GNYIS KYI DBANG PHYUG TU MA GYUR GYI BAR DU'O, ,DE'I PHYIR,
BDEN DON RNAM PA BCU GNYIS LDAN, ,DE NYID RNAM PA BCU DRUG RIG
,RNAM PA NYI SHUS BYANG CHUB PA, ,RNAM PAR SANGS RGYAS KUN RIG
MCHOG ,CES SO, ,DE BZHIN DU

STONG PAR DU BA LA SOGS LAM DU BLA MA'I NGES PA'I DBANG GIS
GZUGS BRNYAN MTSAMS SU BSGOM PAR BYA, ,DE NAS RTZA BA'I 'KHOR LO
RNAMS SU SROG DANG THUR SEL RLUNG NI BRTAN PA'ANG BYED PA STE,
,PHYI NAS BZLA BA'I 'GOG PA BZA' BZHIN BYED DE BYANG CHUB SEMS
NI RNAL 'BYOR PA YIS SO, ,DE NAS GANG

ZHIG CUNG ZAD 'DOD PA NYIN ZHAG 'GA' YIS SKYE BA 'DI LA THOB PAR
'GYUR, ,ZHES SO, ,LAM GYI RGYAL PO 'DI SGOM PA'I RIM PA'I MAN
NGAG MCHOG GI DAD PO'I SANGS RGYAS SU GSUNGS PA, 'DI LTA STE,
,DU BA LA SOGS BSGOM NAS NI, ,SEMS NI G-YO BA MED BYAS TE, ,DBU
MA SBYANGS PA BYAS

NAS NI, ,MCHOG TU MA 'GYUR BSGRUB PAR BYA, ,PADMAR RDO RJE RAB
BKOD NAS, ,SROG GI THIG LER GZHUG PAR BYA, ,'KHOR LOR THIG LE
THIG LE YI, ,G-YO BA RDO RJER DGAG PAR BYA, ,RTAG TU RTAG RENGS
RNAL 'BYOR PA, ,RTAG TU STENG DU KHU BAR 'GYUR, ,PHYAG RGYA CHE
DANG 'GROGS PA YI, ,

RDO RJE 'BEBS PAS BYIN GYIS BRLABS, ,MCHOG TU MI 'GYUR SKAD CIG
NI, ,STONG PHRAG NYI SHU RTZA GCIG DANG, ,DRUG BRGYA RDZOGS PAS
RGYAL PO CHE, ,RDO RJE SEMS DPAR RANG NYID 'GYUR, ,RNAM PA GZHAN
DU NA, SHES RAB MA DANG 'GROGS MI BYA, ,JI SRID BCU NI MA SHAR
BAR, ,RNAL 'BYOR PA NI

PHYI'I G-YENG BA, ,YONGS SU CHAD NAS MTSAN MA RNAMS, ,SO SOR
SDUD PA RGYAL BA'I DBANG POR 'GYUR TE RNAM PA BCU'O BSAM GTAN MI
SKYONG BA NYID DO, ,SROG RTZOL YANG NI RAL GRI CAN NO SLAR YANG
RNAM BCU'O 'DZIN PA PHYAG RIN CHEN NYID, ,G-YUNG MOL NI RJES SU
DRAN PA PADMA 'DZIN

'GYUR DPAL LDAN TING 'DZIN 'KHOR LO CAN, ,RE RE DBYE BA LNGA
RNAMS KYIS TE SLAR YANG GANG LAS AA SOGS KA SOGS KYIS PHYE BA'O,
,SO SOR SDUD PA LUS LA YUL DANG YUL CAN BCU RNAMS RAG TU 'JUG PA
MED PA'O, ,BSAM GTAN YANG NI SHES RAB RTOG DPYOD DGA' DANG G-YO
MED BDE BA

@291A *, ,SEMS RTZE GCIG PA'O, ,SROG GI RTZOL BA YANG NI LAM NI
GNYIS PO NYAMS SHING DBU MAR SROG NI ZHUGS PAR 'GYUR, ,THIG LER
SROG RAB ZHUGS SHING GNYIS KA'I BGROD PA BCOM PA SEMS RTZE GCIG
PA 'DZIN PA'O, ,GTUM PO'I SNANG BA GANG ZHIG NGES PAR

LUS DANG NAM MKHA' LA YANG 'GYUR BA RJES SU DRAN PAR 'GYUR,
,SHES RAB THABS KYI BDAG NYID KYIS NI 'GYUR MED BDE BA'I DBANG
GIS YE SHES GZUGS LA TING NGE 'DZIN, ,'DI RNAMS DMAN PA LA SOGS
DBYE BA RNAMS KYIS SNA TSOGS GTZO BO SGRUB THABS RNAM GSUM
'GYUR, ,

PHYAG RGYA GSUM DANG GNAS SKABS GSUM NI RNAM GSUM BGROD PA'I
DBANG GIS LAS DANG KUN RTOG SPYOD, ,SO SOR SDUD PAS RNAL 'BYOR
PA NI YUL DANG RNAM BRAL SNGAGS RNAMS KUN GYIS BYIN GYIS BRLAB,
,MNGON SHES LNGA NI THOB PAR 'GYUR TE MI YI BDAG PO BDAG PO
SBYOR BAS

GDAB; ,SROG GI RTZOL BAS DAG PA RI BONG CAN DANG NYI MA DANG
BRAL BYANG CHUB SEMS KYIS MCHOD, ,BDUD DANG NYON MONGS LA SOGS
NYAMS SHING STOBS BCU LA NI 'JUG 'GYUR 'DZIN PA'I STOBS KYIS SO,
,RJES SU DRAN PA YANG DAG DAG PA DRI MED 'OD KYI DKYIL 'KHOR YE
SHES GZUGS

LAS SO, ,DE NAS TING NGE 'DZIN GYI DAG PA NYIN ZHAG 'GA' ZHIG
RNAMS KYIS YE SHES LUS 'GRUB BO, ,SO SOR SDUD PA SOGS KYIS GAL
TE SNGAGS PA SOGS KYI 'DOD PA GRUB PAR MA GYUR NA, ,N'A DA GOMS
PAS CHU SKYES SU GNAS RDO RJE NOR BU'I STOBS KYIS THIG LE BKAG
NAS BSGRUB, ,

BSNYEN PA LA NI DANG PO'I RNAL 'BYOR RNAM BCU MKHA' LA 'KHOR LO
CAN GYI KHRO BO'I LTA BAS SO, ,BGEGS MTHAR BYED PA'I LTA BAS
BDUD RTZI'I LAM DU SON PA YIS KYANG NYE BA'I BSGRUB LA YAN LAG
DRUG ,SHES PA LA SPROS ZLA BA THIG LE RDO RJE NOR BUR GNAS PA'I
'GYUR MED GSUM NI

BSGRUB PA LA, ,BDE BA MI NYAMS GCIG PU ZHI BA LHAN SKYES YE SHES
RNAL 'BYOR 'DIR NI BSGRUB PA CHEN PO LA'O, ,DA NI RNAL 'BYOR YAN
LAG DRUG BRJOD PAR BYA STE SO SOR SDUD PA ZHES SO, ,LAS DANG PO
LA RGYAL BA'I DBANG PO ZHES PA YE SHES KYI PHUNG PO'O, ,DE YANG
MTSAN MA'I DBYE

@291B BA RNAM PA BCU STE, DU BA DANG, SMIG RGYU DANG, MKHA'
SNANG DANG, MAR ME DANG, 'BAR BA DANG, ZLA BA DANG, NYI MA DANG,
SGRA GCAN DANG, CHA DANG, THIG LE MTHONG BA'I DBYE BAS MA BRTAGS
BA'I YE SHES KYI PHUNG PO'O, ,BSAM GTAN MI BSKYOD PA NYID DE
RNAM PAR SHES PA'I PHUNG PO'O, ,RNAM PA BCU NI

YUL DANG YUL CAN BCU PO RNAMS GCIG NYID DU SNA TSOGS GZUGS LA
BSAM GTAN NO, ,SROG RTZOL YANG NI RAL GRI CAN, ,ZHES PA 'DU BYED
KYI PHUNG PO STE, RNAM PA BCU NI G-YON DANG G-YAS KYI DKYIL
'KHOR BCU RNAMS GCIG TU 'DRES PAR GYUR PA NYID KYI PHYIR RO,
,SLAR YANG RNAM PA

BCU STE 'DZIN PA PHYAG NA RIN CHEN NO, ,ZHES PA TSOR BA'I PHUNG
PO STE, SROG GI 'DZIN PA LTE BA DANG, SNYING GA DANG, MGRIN PA
DANG, DPRAL BA DANG, GTZUG TOR GYI PADMA LA 'GRO BA DANG 'ONG
BA'I DBYE BAS RNAM PA BCU'O, ,G-YUNG MO LA NI RJES SU DRAN PA
PADMA 'DZIN PAR 'GYUR TE ZHES

PA 'DU SHES KYI PHUNG PO'O, ,G-YUNG MO DBU MA'I RTZA LA RJES SU
DRAN PA DE YANG BCU STE 'DOD PA'I GNAS SKABS BCU'I DBYE BA LAS
SO, ,DPAL LDAN TING 'DZIN 'KHOR LO CAN TE RNAM PAR SNANG MDZAD
DO, ,TING NGE 'DZIN RNAM PA BCU NI RLUNG BCU PO RNAMS 'GOG PA'I
PHYIR RO, ,DE LTAR

BCOM LDAN 'DAS NI MI GNAS PA'I MYA NGAN LAS 'DAS PA STE, GANG
DAG GI PHYIR RLUNG RNAMS MI 'BAB PAS SO ZHES PA'I DON TO, ,DA NI
SO SOR SDUD PA LA SOGS PA RNAMS KYI MTSAN NYID BSHAD PAR BYA
STE, SO SOR ZHES PA LA SOGS PA'O, ,'DIR SO SOR SDUD PA ZHES BYA
BA NI

LUS LA YUL DANG YUL CAN BCU PO RNAMS KYI 'BREL PA LAS RNAM PAR
SHES PA MI 'JUG PA STE, ,STONG PA NYID KYI YUL RNAMS LA MIG LA
SOGS PA GZHAN LNGA PO RNAMS KYIS RAB TU 'JUG PA'O, ,GZUGS DE
NYID LA SHES RAB CES PA LTA BA DANG, RTOG PA ZHES PA DNGOS PO

'DZIN PA DANG, DPYOD PA ZHES PA DE'I DON NGES PAR BYED PA DANG,
DGA' BA ZHES PA GZUGS LA CHAGS PA DANG, G-YO MED BDE BA ZHES PA
GZUGS DANG LHAN CIG SEMS GCIG TU BYED PA'O, ,DE LTAR GZUNG BA
DANG, 'DZIN PA'I DBYE BAS BSAM GTAN RNAM PA BCU'O, ,

@292A *, ,'DIR SROG GI RTZOL BA ZHES BYA BA YANG NI GNYIS PO
ZHES PA G-YON PA DANG G-YAS PA'I LAM NYAMS PA STE 'GOG CING
DBU MA'I LAM DU 'JUG PA'O, ,DE YANG DKYIL 'KHOR LAS 'GOG PA LAS
RNAM PA BCU'O, ,'DIR THIG LER ZHES PA DPRAL BAR SROG RAB TU 'JUG
PA

GNYIS KA'I BGROD PA BCOM PA ZHES 'GRO BA DANG 'ONG BA 'DZIN PA
SROG DPRAL BAR 'DZIN PAS SEMS RTZE GCIG PA ZHES BYA BA'O, ,GTUM
MO'I SNANG BA GANG ZHIG SRID PA GSUM GYI NAM MKHA' LAS GYUR PA
DE NI RJES SU DRAN PA STE, RNAM PA BCU NI SNGAR GSUNGS ZIN TO,
,SHES RAB THABS KYI

BDAG NYID KYIS NI ZHES PA SHES BYA DANG SHES PA GCIG TU 'DRES PA
NYID KYIS TE, 'GYUR MED BDE BA'I DBANG GIS YE SHES GZUGS LA TING
NGE 'DZIN TO, ,DE YANG SROG LA SOGS PA RNAMS MED PA LAS RNAM PA
BCU'O, ,DE LTAR RNAL 'BYOR YAN LAG DRUG GI SGRUB BYED DO, ,'DI
RNAMS

DMAN PA LA SOGS DBYE BA RNAMS KYIS SNA TSOGS GTZO BO DUS KYI
'KHOR LO'I SGRUB THABS RNAM PA GSUM DU 'GYUR, PHYAG RGYA GSUM
DANG GNAS SKABS GSUM, ,ZHES PA NI, RNAM GSUM BGROD PA'I DBANG
GIS TE, ,'DIR BYANG CHUB KYI SEMS 'GYUR BA'I BGROD PA NI DMAN
PA'I GNAS

SKABS SO, ,G-YO BA'I BGROD PA NI 'BRING PO'I GNAS SKABS SO, ,MI
G-YO BA'I BGROD PA NI MCHOG GI GNAS SKABS SO, ,'DI LTAR LAS KYI
PHYAG RGYA NI 'GYUR BA'I BDE BA SBYIN PA'O, ,YE SHES KYI PHYAG
RGYA NI G-YO BA'I BDE BA SBYIN PA MO'O, ,PHYAG RGYA CHEN MO NI
MI G-YO BA'I BDE BA SBYIN

PA'O; ,DE LTAR SBYOR BA YAN LAG DRUG LA PHYAG RGYA GSUM BSGOM
PAR BCOM LDAN 'DAS KYIS GSUNGS PA'I PHYIR RNAL 'BYOR PAS SANGS
RGYAS NYID KYI CHED DU SBYOR BA YAN LAG DRUG BSGOM PAR BYA'O
ZHES PA'O, ,DA NI SO SOR SDUD PA LA SOGS PA'I 'BRAS BU BRJOD PAR
BYA STE, SO SOR ZHES

PA LA SOGS PA'O, ,'DIR GANG GI TSE RNAL 'BYOR PA SO SOR SDUD PA
GZUGS BRTAN PAR GYUR PAS RNAM PAR DAG PAR 'GYUR BA DE'I TSE
SNGAGS RNAMS KUN GYIS BYIN GYIS BRLAB PAR 'GYUR TE, TSIG GI
MCHOG SBYIN PA LA SOGS PA STER BAR BYED DO, ,MNGON PAR SHES PA
LNGA NI THOB PAR

@292B 'GYUR TE MI'I BDAG PO BSAM GTAN SBYOR BAS DAG PA'O, ,ZHES
PA NI 'DIR GANG GI TSE MIG MI 'DZUMS PAR GYUR PA DE'I TSE LHA'I
MIG TU 'GYUR RO, ,DE BZHIN DU LHA'I RNA BA LA SOGS PA STE BSAM
GTAN RNAM PAR DAG PA LA 'GYUR RO, ,SROG GI RTZOL BAS DAG PA ZHES
PA NI 'DIR GANG GI TSE RNAL 'BYOR PA

NYI MA RI BONG CAN GYI LAM DANG BRAL TE, RTAG TU DBU MAR 'BAB
PAR GYUR PA DE'I TSE SROG GI RTZOL BAS DAG PAR GYUR PA NI BYANG
CHUB SEMS DPA' RNAMS KYIS MCHOD DE BSNGAGS PAR BYED DO ZHES PA'I
DON TO, ,BDUD DANG NYON MONGS LA SOGS NYAMS SHING STOBS BCU LA
NI 'JUG PAR 'GYUR TE ZHES

PA NI STONG PA NYID KYI GZUGS GZUNG BA LA 'DZIN PA'I SEMS 'JUG
PAR 'GYUR TE 'DZIN PA'I STOBS KYIS SO ZHES PA NI SROG GI 'GRO BA
DANG 'ONG BA ZAD PAS GCIG TU 'DRES PAR 'GYUR BAS SO, ,RJES SU
DRAN PA LEGS PAR DAG PA ZHES PA NI GZUGS LA 'KHYUD PA'I SEMS
KYIS RNAM PAR RTOG PA THAMS

CAD DANG BRAL BA NYID DE DE LA SA GANG GI TSE DAG PAR GYUR PA
DE'I TSE DRI MED 'OD KYI DKYIL 'KHOR DU 'GYUR RO, ,KYANG GI SGRA
LAS 'OD ZER LNGA 'PHRO ZHING YE SHES GZUGS LAS ZHES PA STONG
PA'I GZUGS LAS SO, ,DE NAS TING NGE 'DZIN DAG PA NA ZHES PA 'DIR
GZUNG BA DANG 'DZIN PA'I SEMS DAG

GCIG NYID KYIS 'GYUR BA MED PA'I BDE BAR GYUR PA'I BDE BA DE NI
TING NGE 'DZIN DU BRJOD PAR BYA STE, TING NGE 'DZIN DE LAS DAG
PA DRI MA MED PA NYID DU GYUR PA NI NYIN ZHAG NYUNG ZAD RNAMS
KYIS ZHES PA PHYOGS GSUM DANG LO GSUM RNAMS KYI YE SHES LUS NI
GRUB PAR 'GYUR ZHES DBANG BCU LA SOGS PA

THOB PA'I BYANG CHUB SEMS DPAR 'GYUR RO, ,DE LTAR SO SOR SDUD PA
LA SOGS PA'I NGES PA'O, ,DA NI STOBS KYI RNAL 'BYOR GSUNGS TE,
'DIR GANG GI TSE SO SOR SDUD PA LA SOGS PA RNAMS KYIS GZUGS
MTHONG BAR 'GYUR BA NA SROG MA BSDAMS PA NYID KYIS 'GYUR BA MED
PA'I SKAD CIG MI

SKYE BA DE'I TSE N'A DA GOMS PAR 'CHAD PAR 'GYUR BA'I STOBS KYIS
SROG DBU MAR 'BAB PAR BYAS NAS SHES RAB KYI CHU SKYES SU RDO RJE
NOR BU BYANG CHUB SEMS KYI THIG LE 'GOG PA LAS MI G-YO BAS MI
'GYUR BA'I SKAD CIG BSGRUB PAR BYA'O ZHES PA STOBS KYI RNAL
'BYOR RO, ,N'A DA GOMS PA NI 'DI NYID

@293A *, ,DU SGRUB THABS KYI LE'UR BCOM LDAN 'DAS KYIS GSUNGS
TE, ,NUS MA GANG ZHIG LTE BA'I DBUS NAS GZHAN GYI GNAS SU BCU
GNYIS MTHA' DANG CHA YIN MTHAR 'GRO BA, ,DE NI LTE BAR YANG DAG
BKAG NAS GLOG GI ME DANG MTSUNGS PA'I DBYUG PA'I GZUGS CAN LANGS
PA

LAS; ,'KHOR LO LAS NI 'KHOR LO GZHAN DU NGES PAR DAL ZHING ROL
PA'I BGROD PAS DBU MA'I RTZA LA BSKYOD, ,JI SRID GTZUG TOR BU
PAR STOBS NYID KYIS NI PHYI ROL PAGS PA LA NI KHAB BZHIN REG PAR
BYED, ,DE YI DUS SU THUR DU SEL BA MCHOG GI BTZAN THABS NYID
KYIS STENG GI LAM DU

BSKUL BAR BYA, ,ZUNG NI RLUNG DAG 'GAGS PA NA NI GTZUG TOR PHUG
NAS PHA ROL GRONG DU 'GRO BAR 'GYUR, ,'DI LTAR YID LA RDO RJE
RAB TU SAD PAS YUL DANG BCAS PA MKHA' LA SPYOD PA NYID, ,MNGON
SHES LNGA YI RANG BZHIN DU 'GYUR SLAR YANG 'DI NI RNAL 'BYOR PA
RNAMS DAG GI SNA TSOGS

YUM; ,DA NI STONG PA NYID KYI GZUGS BSGRUB PA'I CHED DU LTA
STANGS BRJOD PAR BYA STE, BSNYEN PA ZHES PA LA SOGS PA'O, ,'DIR
BSNYEN PA ZHES PA NI DU BA LA SOGS PA'I MTSAN MA SGOM PA NA STE,
BSNYEN PA DE LA DANG PO'I RNAL 'BYOR NI SEMS KYI DU BA LA SOGS
PA'I MTSAN MA 'DZIN PA'O, ,DE

YANG DU BA LA SOGS PA DANG LHAN CIG YID CHES PAR BYED PA RNAM PA
BCUR 'GYUR TE NGES NA RNAM PA BCU'O, ,DE NI 'KHOR LO CAN GYI
ZHES PA GTZUG TOR GYI KHRO BO'I LTA BAS ZHES PA MIG MI 'DZUMS
PAR STENG DU LTA BAS MTSAN PAR 'GYUR TE, MTSAN MO'I RNAL 'BYOR
GYIS RNAM PA BZHI

DANG; NYIN MO'I RNAL 'BYOR GYIS RNAM PA DRUG STE, DE LA GZUGS
KYI MTHAR THUG BA SO SOR SDUD PA DANG BSAM GTAN GYI BSNYEN PA'I
YAN LAG TU 'GYUR RO, ,BGEGS MTHAR BYED PA'I LTA BAS ZHES PA LA
BGEGS MTHAR BYED NI BDUD RTZI 'KHYIL PA'O, ,DE LTA BAS NI BDUD
RTZI'I GNAS SU

SON PA STE DPRAL BA'I GNAS SU SON PA'O, ,LTA STANGS DES TE BGEGS
MTHAR BYED KYI BDUD RTZI'I LAM DU SON PAS NYE BA'I SGRUB PA LA
YAN LAG DRUG GO, ,KYANG YIG LAS SROG RTZOL DANG 'DZIN PA BYA
STE, SROG GI GZUGS MTHONG BAR GYUR PA NA NYE BA'I BSGRUB PA'O,
,SHES RAB LA SPRO

@293B ZLA BA THIG LE ZHES PA 'DIR SHES RAB KYI CHAGS PAS SPROS
PA YANG 'DI YIN LA, ZLA BA THIG LE YANG YIN PA STE SHES RAB LA
SPROS PA'I BYANG CHUB KYI SEMS KYI THIG LE RDO RJE NOR BU SON PA
DE'I YANG GSANG BA DANG LTE BA DANG SNYING GAR 'GYUR MED GSUM DU
GYUR PA GANG YIN PA DE NI SGRUB PA'I YAN LAG LA ZHES PA GSUM

SGRUB PA'I YAN LAG LA 'GYUR RO, ,DE LTAR BSGRUB PA'I YAN LAG
BYA'O, ,BDE BA MA NYAMS GCIG PU ZHI BA ZHES BYA BA LA, 'DIR BDE
BA MA NYAMS PAS BYANG CHUB KYI SEMS KYI SKAD CIG GCIG PU GANG
YIN PA DE NI ZHI BA ZHES BRJOD PAR BYA STE, LHAN SKYES YE SHES
RNAL 'BYOR 'DIR NI

BSGRUB PA CHEN PO LA ZHES PA SEMS KYI 'GYUR BA MED PA'I BDE BA
DANG LHAN CIG GCIG PA NYID DO ZHES PA BSGRUB PA CHEN PO'I YAN
LAG STE BZHI PA'O, ,PHYAG RGYA SGYU MA'I RJES SU MTHUN PA YID
DANG NAM MKHA' LA NI ME LONG LA NI GZUGS BZHIN TE, ,'JIG RTEN
GSUM PO SNANG BAR BYED CING DRI MED GLOG

DANG MTSUNGS PA'I 'OD ZER DU MA 'PHRO BAR BYED, ,PHYI DANG LUS
LA DBYER MED YUL DANG RNAM PAR BRAL BA SNANG BA TZAM STE MKHA'
LA GNAS PA NI, ,SEMS KYI RANG BZHIN 'GRO BA DU MA'I NGO BO'I
SEMS LA 'KHYUD PAR BYED DO DE NI GCIG PU'O, ,SEMS KYI SNANG BA
TZAM STE RANG GI YID LAS SKYES PA ME

LONG GI NI GZUGS BRNYAN LTA BU NYID, GANG ZHIG MTHA' DAG RGYAL
BA'I SRAS DANG SANGS RGYAS RNAMS KYIS BSTEN PA RNAL 'BYOR DBANG
POS BSTEN BYA STE, ,YE SHES ME LCE RAB TU RGYAS PA DE NI BDUD
TSOGS YUL DANG BCAS PA MTHA' DAG SREG BYED CING, ,LUS LA 'DOD
CHAGS LA SOGS KYANG

STE RNAL 'BYOR PA LA LO YI SBYOR BAS BDE BA MA NYAMS STER BAR
BYED, SHES RAB YE SHES KYANG STE SEMS DANG DE YI SNANG BA NYID
NI RNAM PA BCU POR 'GYUR, ,DBANG BSKUR DRI MED RI BONG CAN
MTSUNGS GZUGS BRNYAN LTA BUR 'DI LA ZHUGS PA GANG YIN PA, ,DE
LAS MYA NGAN 'DAS PA'I

BDE BA 'PHO MED LHAN CIG SKYES PA 'GYUR MED NYID NI BZHI PA STE,
,SANGS RGYAS ZHAL 'DI GANG GI SNYING DANG KHA LA GNAS PA DE NI
DPAL LDAN BLA MA'O, ,'DIR SHES RAB YE SHES NI GRANGS BZHIN DU
'DZIN PAR BYED PA'I SEMS DANG SEMS KYI GZUNG BAR BYA BA GANG YIN
PA DU BA LA SOGS PA RNAM

@294A *, ,PA BCU PO STE ME LONG GI SNANG BA PRA PHAB LTA BU DE
NYID NI YE SHES TE GZUNG BAR BYA BA'I SEMS SO ZHES PA'I DON TO,
,DE LTAR ME LONG LA RANG GI MIG DANG GZUGS BRNYAN NI MIG DANG
GZUNG BAR BYA BA YIN PA DE BZHIN DU SHES RAB DANG YE SHES KYANG
STE DBANG BSKUR 'DI LA

ZHUGS PA GANG YIN PA ZHES PA NI 'DIR 'DZIN PAR BYED PA'I SEMS
KYI GZUNG BAR BYA BA'I SEMS DE LA RAB TU ZHUGS PA NI PHYI ROL
GYI YUL RNAMS LA RAB TU MI 'JUG PA'O, ,YAN LAG DRUG LA SO SOR
SDUD DANG BSAM GTAN DANG SROG RTZOL DANG 'DZIN PA NI ZHUGS PA
ZHES RJOD PAR BYED DO, ,GANG

ZHUGS PA DE LAS MYA NGAN LAS 'DAS PA'I BDE BA 'PHO MED LHAN CIG
SKYES PA MI 'GYUR NYID NI BZHI PA STE, BDE BA BYIS PA DANG DAR
LA BAB PA DANG G-YO BA RNAMS KYI MCHOG 'JIG RTEN PA'I DPE LAS
'DAS PA 'JIG RTEN GSUM GYI SPYOD PA LAS GROL BA ZHES PA'I DON
TO, ,DGOD PA DANG, LTA BA

DANG; 'KHYUD PA DANG, LAG BCANGS TE, GNYIS GNYIS 'KHYUD PA DANG
BRAL BA LAS KYI PHYAG RGYA DANG, YE SHES KYI PHYAG RGYA'I RGYU
DANG BRAL BA STONG PA NYID RNAM PA THAMS CAD PA SO SOR SNANG
BA'O ZHES PA'O, ,SANGS RGYAS ZHAL 'DI STE YE SHES KYI ZHAL SLOB
DPON GANG GI SNYING LA GNAS PA ZHES PA

MYANGS SHING RANG GIS NYAMS SU MYONG BA DANG, SLOB MA RNAMS LA
RTOGS SU GZHUG PA'I CHED DU DUS THAMS CAD DU KHA LA GNAS PAR
GYUR PA DE NI DPAL LDAN BLA MA STE RDO RJE 'DZIN PA'O ZHES PA'I
DON TO, ,GZHAN DBANG PO GNYIS KYI BDE BA RTOG PAR BYED PA PO
RNAMS NI MA YIN NO ZHES PA'O, ,NAM

MKHAR KUN NAS CHAGS PA'I SEMS KYIS MIG NI MI 'DZUMS RDO RJE'I
LAM DU ZHUGS PA YIS, ,STONG PA LAS NI DU BA SMIG RGYU DRI MA MED
PA'I MKHA' SNANG RAB GSAL NYID DANG MAR ME DANG, ,'BAR BA DANG
NI ZLA BA NYI MA RDO RJE RNAMS DANG MCHOG GI CHA DANG THIG LE
MTHONG BAR 'GYUR, ,DE YI

DBUS SU YE SHES GZUGS NI YUL DANG RNAM PA DANG BRAL LONGS SPYOD
RDZOGS SKU DU MA'O, ,DA NI RANG GI SEMS 'DI'I RANG GI SNANG BA
LA RAB TU ZHUGS PA GSUNGS TE, NAM MKHAR ZHES PA LA SOGS PA'O,
,'DIR SNGAGS KYI THEG PA DANG PHA ROL TU PHYIN PA'I THEG PA LA
RNAL 'BYOR GOMS PA

@294B RNAM PA GNYIS TE, NAM MKHA' LA DANG, BLA GAB MED PA'O,
,GANG ZHIG NAM MKHA' LA RNAM PAR GOMS PAR BYED PA DES MTSAN MO
BUG PA MED PA'I KHANG PAR MUN PA LA, NAM MKHA' KUN NAS CHAGS
PA'I SEMS DANG MIG GI 'DZUMS SHING RDO RJE'I LAM DU ZHUGS PA
ZHES PA 'DIR

DBU MAR SROG RAB TU ZHUGS PAS STONG PA KHO NA LAS DU BA LA SOGS
PA'I MTSAN MA MTHONG STE, KUN NAS ZHEN PA'I SEMS DANG MIG GI
'DZUMS SHING RDO RJE'I LAM DU ZHUGS PA YIS, ,STONG PA LA NI DU
BA SMIG RGYU RAB GSAL DRI MA MED PA'I MKHA' SNANG NYID DANG MAR
ME DANG, ,ZHES PA NI MTSAN

MO'I RNAL 'BYOR GYIS MTHONG NGO, ,DE NAS NAM MKHA' SPRIN MED PA
LTA STE, NAM MKHA' DE LA NYIN MO'I RNAL 'BYOR GYIS, ,NAM MKHA'
LAS BYUNG RAB BYUNG BA, ,SHES RAB YE SHES ME BO CHE, ,ZHES PA
'BAR BA MTHONG STE, SPRIN MED PA'I NAM MKHA' LA'O, ,DE BZHIN DU
'OD

CHEN RNAM PAR SNANG BAR BYED, ,YE SHES SNANG BA LAM ME BA, ,ZHES
PA ZLA BA'I SNANG BA'O, ,'GRO BA'I MAR ME NI NYI MA'O, ,YE SHES
SGRON NI RDO RJE STE, SGRA GCAN GZI BRJID CHEN PO'O, ,'OD GSAL
NI GLOG STE MCHOG GI CHA SHES PA'O, ,SNGAGS MCHOG DBANG PO RIG
SNGAGS RGYAL NI THIG LE'O, ,

DE LTAR MTSAN MA RNAM PA BCU STE, 'DUS PA LA SOGS PAR MTSAN MO'I
RNAL 'BYOR GYIS DANG, MTSAN YANG DAG PAR BRJOD PAR NYIN MO'I
RNAL 'BYOR GYIS BCOM LDAN 'DAS KYIS GSUNGS SO, ,DE NAS GSANG
SNGAGS RGYAL PO DON CHEN BYED, ,CES PA RNAM PA THAMS CAD DU

BUM PA DANG SNAM BU LA SOGS PA'I GZUGS BRNYAN MTHONG NGO ZHES
PA'O, ,DE'I DBUS SU STE THIG LE'I DBUS SU SANGS RGYAS GZUGS NI
YUL DANG RNAM PAR BRAL BA STE DE'I RDZAS MED PA'I PHYIR DANG,
RTOG PA MED PA'I PHYIR TE LONGS SPYOD RDZOGS PA'I SKU DU MA'O,
,DE NAS

GZUGS BRNYAN GYI RNAL 'BYOR GYI GZHOM DU MED PA'I SGRA GANG YIN
PA DE KHO NA THOS TE DE LTAR GZUGS SNANG BA LAS SPRUL PA'I SKU
DANG SGRA SNANG BA LAS LONGS SPYOD RDZOGS PA'I SKU'O ZHES BYA
BA'I DON TO, ,NAM MKHA' CHU 'DZIN BRAL BAR GYUR PA RNAL 'BYOR PA
YIS RENGS PA'I MIG GIS BLTA

@295A *, ,BYA STE; ,RE KH'A NAG PO DRI MED 'OD ZER 'PHRO BA DUS
KYI RTZA LA MTHONG GYUR BAR DU'O, ,DE LA KUN MKHYEN GZUGS NI
TSUL NYI MA LTA BUR RNYOG PA MED PA SNA TSOGS MDOG ,RNAM PA KUN
LDAN RANG SEMS YUL DANG RNAM PAR BRAL BA'I SEMS NI GZHAN PA MIN
PA NYID, ,

'DIR NYIN MO'I RNAL 'BYOR NI NAM MKHA' CHU 'DZIN BRAL BA RNAL
'BYOR PA'I RENGS PA'I MIG GIS BLTA BAR BYA STE, SNGA DRO DANG
PHYI DRO NYI MA LA RGYAB BSTAN NAS SO, ,RNAM PA GZHAN DU NA NYI
MA'I 'OD ZER RNAMS KYIS MIG RAB RIB TU 'GYUR TE NGO YIS TE GNOD
PA LAS SO, ,NYIN MO SO SOR

BLTA BAR BYA STE JI SRID DU THIG LE'I DBUS SU RI MO NAG PO
SKRA'I TSAD TZAM PA DRI MED 'OD ZER 'PHRO BA DUS KYI RTZAL STE
AA WA DH'U T'I LA MTHONG BAR GYUR KYI [*GYI] BAR DU'O, ,NANG DU 'DUS PA
KUN MKHYEN GZUGS NI KHAMS GSUM MA LUS CHU NANG NYI MA BZHIN DU
RNYOG PA MED PA KHA DOG SNA TSOGS TE RNAM PA

KUN LDAN RANG SEMS YUL DANG BRAL BA RNAMS SO, ,SEMS NI GZHAN PA
MIN PA NYID, ,GZHAN GYI SEMS NI MA YIN TE GZHAN GYI SEMS SHES PA
MED PA'I PHYIR RO, ,'DIR DANG POR RANG GI SEMS KYI SNANG BA DE
BZHIN GSHEGS PA'I SHA'I SPYAN GYIS MTHONG ZHING SHA'I SPYAN DANG
LHA'I SPYAN

DANG SANGS RGYAS KYI SPYAN DANG SHES RAB KYI SPYAN DANG, YE SHES
KYI SPYAN NI SGOM PA'I STOBS KYIS 'BYUNG BAR 'GYUR RO, ,DE'I
PHYIR THAMS CAD MKHYEN PAS MA GZIGS PA CUNG ZAD KYANG MED DO,
,SA YI RNAM PAR SRA BA MIN ZHING ZHU BA CHU LUS KHU BA MIN TE
GSHER BA NYID MIN PHYIR, ,ME

YI RNAM PA ME MIN G-YO BA RLUNG GI LUS NI G-YO BA MIN PAS
RLUNG MA YIN, ,STONG PA'I RNAM PA YIN YANG BLTA BYA DKAR DANG
LJANG DANG KHA DOG SNA TSOGS CHEN PO KHA DOG MIN, ,RNAM PA THAMS
CAD YIN YANG BLTA BYA MIN TE RANG SNYING DRI MA NYON MONGS BDUD
KYI MTHU LAS SO, ,SA NI CHU LA RAB

TU 'JUG CING CHU YANG 'BAR BYED LA STE GTZANG MAR BYED PA RLUNG
LA'O, ,RLUNG NI STONG PA LA STE STONG PA NGES PAR MTSAN MA RNAM
PA BCU RU 'GYUR ZHING MTSAN MA NI, ,RNAM PA THAMS CAD PA RU
'GYUR TE MI 'GYUR MCHOG GI BDE BA GZHOM DU MED PA'I YE SHES SKU,
,YE SHES LAS NI RDZU 'PHRUL

@295B DNGOS GRUB TU 'GYUR MI BDAG SKYES BU RNAMS KYI SKYE BA 'DI
NYID LA'O, ,DBU MAR SROG GI RAB GZHUG NYI MA DANG BCAS RI BONG
CAN GYI BGROD PA G-YAS DANG G-YON LA GCIG ,PHYAG RGYA RAB TU
'GROGS LA SEMS DANG MCHOG GI BDE BA LA GNAS RDO RJE YANG DAG
BSLANG BA YANG, ,

PADMAR RDO RJE'I SGRA 'AM RANG GI LAG PA CHU LAS SKYES PAS GSOR
BA BDE BA'I RGYU RU STE, ,SA BON GTONG BA MIN PA'I BDE BA DE NI
'CHI BA'I 'JIGS 'PHROG 'DI NI DPAL LDAN BLA MA'I ZHAL, ,PHYAG
RGYA CHEN PO'I MAN NGAG 'DI NI MCHOG GI DANG PO'I SANGS RGYAS
KYIS KYANG RAB TU GSUNGS

PA 'DI LTA STE, 'DI NYID KYI NI SGRUB BYED BYA, ,SNANG BRNYAN
BSAM PA MA YIN PA, DU SOGS MTSAN MA DE RNAMS KYIS, ,SHES RAB
GZUGS BRNYAN NAM MKHA' MNYAM, ,YOD DANG MED LAS RNAM PAR 'DAS,
,RANG GI SEMS KYI YID CHES DON, ,RDUL PHRAN LAS

SKYES TSOGS PA RNAMS, ,KUN RTOG YONGS SU DOR BA YIS, ,DU BA SMIG
RGYU MKHA' SNANG DANG, ,SGRON MA 'BAR BZLA NYI DANG, ,MUN CAN
CHA DANG THIG LE CHE, ,SNA TSOGS GZUGS BRNYAN 'OD GSAL BA,
,BTZUMS SHING MA BTZUMS MIG DAG GIS, ,STONG PAR GANG ZHIG RJES

BRTAGS MIN, ,RMI LAM BZHIN DU GZUGS MTHONG 'GYUR, ,GZUGS DE RTAG
TU BSGOM PAR BYA, ,DNGOS MED GZUGS LA SGOM BDE, ,RNAL 'BYOR PA
YI SGOM MA YIN, ,DNGOS PO DNGOS MED SEMS KYIS MIN, ,GZUGS LA MA
BRTAGS MTHONG PHYIR RO, ,JI LTAR PRA PHAB GZHON

NU MAS, ,ME LONG LA MTHONG DNGOS SKYES MIN, ,DE BZHIN 'DAS DANG MA
'ONGS CHOS, ,MKHA' LA DE NYID RNAL 'BYOR PAS, ,DE YI DNGOS PO
DNGOS MED 'GYUR, ,DNGOS PO STONG PA'I DON MTHONG PHYIR, ,DNGOS
LAS DNGOS MED DON YOD PA, ,SGYU MA RMI LAM MIG 'PHRUL

BZHIN, ,MED PA'I CHOS CAN LA NI CHOS, ,SKYE BA 'DI NI RAB TU
MTHONG, ,YID BZHIN NOR LTAR MTHA' YAS PA'I, ,SEMS CAN RE BA
YONGS SKONG BYED, ,PRA PHAB PA YI GZHON NU MAS, ,MA MTHONG PA YI
RKUN PO MTHONG, ,NYI TSE PA YI MIG DAG GIS ,SONG NAS SGRUB PA PO
YIS

@296A *, ,MTHONG; ,GAL TE YOD PA'I GZUGS MTHONG NA, ,RANG GI
GDONG PA CIS MI MTHONG, ,GAL TE MED PA'I GZUGS MTHONG NA, ,RI
BONG RVA NI CIS MI MTHONG, ,GZHAN GYI MIG GIS MI MTHONG ZHING,
,RANG GI MIG GIS MTHONG MIN PA, ,SKYE BA MED PA MTHONG

BA NI; ,GZHON NU MA YI BU JI BZHIN, ,SLAR YANG GANG GIS SANGS
RGYAS NYID 'GRUB PA'I THABS DE BRJOD PAR BYA STE, ,RNAL 'BYOR PA
NYID CES PA LA SOGS PA'O, ,'DIR RNAL 'BYOR PA RNAM PA GNYIS TE,
'JIG RTEN PA DANG 'JIG RTEN PA LAS 'DAS PA'O, ,DE LAS 'JIG RTEN

LAS 'DAS PA'I RNAL 'BYOR PA NI SANGS RGYAS NYID DO, ,DE'I KHYAD
PAR NI BSOD NAMS MCHOG STE BSOD NAMS KYI TSOGS YONGS SU RDZOGS
PA NYID KYI PHYIR RO, ,THABS 'DIS RNAL 'BYOR PA RNAMS KYIS SANGS
RGYAS NYID 'GRUB PAR 'GYUR RO ZHES PA LUNG GI BRJOD PA'O, ,THABS
'DI NI RNAL

'BYOR YAN LAG DRUG STE GCIG GIS BAR BCAD PA'I YAN LAG RE DOR NAS
DBUS MA RIM PA MA YIN PAS GSUNGS SO, ,MA BRJOD PA YAN LAG SNGA
MA DE NYID NI SNGA MA DANG PHYI MA BRJOD PA'I YAN LAG GI SHUGS
NYID LAS RTOGS PAR BYA STE, DPER NA 'DI NYIN MOR BYED PA'O ZHES
BRJOD PA NA

GZHAN MTSAN MOR BRJOD PA ZHES MA BRJOD KYANG SHUGS NYID LAS NYE
BAR THOB PA BZHIN NO, ,DE LTAR PHAN TSUN LTOS PA'I CHOS NI MA
BRJOD PA'I CHOS LAS THOB BO, ,DE'I PHYIR RGYUD 'DIR RE RES BAR
BCAD PA'I YAN LAG PHYI MA GSUM BSTAN TE, DBUS SU GSUNGS PA'I YAN
LAG SNGA MAR BYA BA

'DIR BLA MA'I GDAMS NGAG LAS SO ZHES RIG PAR BYA STE, THAMS CAD
DU DE YIS RTOGS PAR BYA'O, ,YANG NA BYANG CHUB SEMS DPAS MDZAD
PA'I RGYA CHER 'GREL GYIS TE, RNAM PA GZHAN DU MKHAS PA NYID KYI
MNGON PA'I NGA RGYAL DU GYUR PA RNAMS KYIS BYAS PA'I 'GREL PAS
NI MA YIN NO ZHES

PA'O; ,DE'I PHYIR 'DIR YAN LAG GSUM BSAM GTAN DANG ZHES PA LA
SOGS PA DES RTOGS PAR BYA'O, ,RGYUD GZHAN DU GSUNGS PA'I YAN LAG
DRUG PO RNAMS KYIS 'DIR YANG MDOR BYAS PA'I DON YAN LAG GSUM
GYIS RTOGS PAR BYA'O, ,'DIR 'DUS PA PHYI MAR BCOM LDAN

@296B 'DAS KYIS GSUNGS PA, SO SOR SDUD DANG BSAM GTAN DANG, ,DE
BZHIN SROG RTZOL 'DZIN PA DANG, ,RJES SU DRAN DANG TING 'DZIN
TE, ,RNAL 'BYOR YAN LAG DRUG TU 'DOD, ,CES SO, ,DE'I PHYIR BSAM
GTAN GYI SNGON DU SO SOR SDUD PAR RIG PAR BYA'O, ,SNGAGS BZLAS
PA'I SNGON

DU SROG RTZOL BAR RIG PAR BYA'O, ,'DIR SNGAGS BZLAS PA'I SGRAS
MA NING GI BZLAS PA'AM RDO RJE'I BZLAS PA STE SROG RTZOL BAR
BRJOD PAR BYA'O, ,BDE BA'I SNGON DU RJES SU DRAN PA RIG PAR BYA
STE, 'DIR BDE BA'I SGRAS TING NGE 'DZIN BRJOD PAR BYA'O, ,DE
LTAR YAN LAG DRUG PO 'DI RNAMS KYIS

RNAL 'BYOR PA SANGS RGYAS NYID DU 'GRUB PAR 'GYUR RO, ,THUN MONG
GI PHYI ROL GYI RNAL 'BYOR PA NYID 'JIG RTEN PA 'GRUB BO, ,LAS
DANG PO PA BYIS PA'I RNAL 'BYOR PA RNAMS KYIS NI SNGAGS BZLAS
PAS TE SO SOR SDUD PA'I MING CAN GYIS DANG BSAM GTAN GYIS TE
DKYIL 'KHOR GYI 'KHOR

LO LA SOGS PA SGOM PA'I SEMS DANG BDE BA YIS TE, LAS KYI PHYAG
RGYA DANG YE SHES KYI PHYAG RGYA 'GYUR BA DANG G-YO BA'I BDE
BAS 'JIG RTEN PA'I BDE BAS 'OG MIN GYI SRID PA'I MTHAR THUG PA
ZHES PA'O, ,DE LTAR RIM PA GNYIS KYIS 'JIG RTEN PA DANG, 'JIG
RTEN PA LAS 'DAS

PA'I RNAL 'BYOR PA NYID 'GRUB BO, ,'DIR 'JIG RTEN LAS 'DAS PA'I
RNAL 'BYOR PA NYID YAN LAG DRUG GI RNAL 'BYOR GYIS 'GRUB PAR
'GYUR BA JI LTA BA DE LTAR BRJOD PAR BYA'O, ,'DIR SO SOR SDUD PA
ZHES BYA BA NI PHYI ROL GYI GZUGS LA SOGS PA'I YUL RNAMS LA MIG
LA SOGS

PA'I DBANG PO RNAMS KYIS MIG GI RNAM PAR SHES PA LA RNAMS MI
'JUG PAR NANG GI YUL RNAMS LA LHA'I MIG LA SOGS PA'I DBANG PO
RNAMS KYIS LHA'I MIG GI RNAM PAR SHES PA LA SOGS PA RNAMS 'JUG
PA STE, NANG DU STONG PA NYID LA DMIGS PAS NI DNGOS PO THAMS CAD
STONG PA

LA MTHONG BA MA BRTAGS PA PRA PHAB PAS ME LONG LA GZHON NU MAS
MTHONG BA LTA BUR 'GYUR RO ZHES PA SO SOR SDUD PA'I YAN LAG TU
BRJOD DE, KHAMS GSUM PA'I SANGS RGYAS KYI GZUGS BRNYAN MTHONG
BA'I PHYIR RO, ,DE NAS BSAM GTAN ZHES BYA BA NI STONG PA'I CHOS
THAMS CAD MTHONG BAR

@297A *, ,'GYUR BA LA SHES RAB CES BYA BA 'DI RNAMS LA SEMS 'JUG
PA DANG, RTOG PA ZHES BYA BA SEMS KYI DNGOS PO RTOGS PA DANG,
DGA' BA ZHES BYA BA DNGOS PO THAMS CAD LA SEMS GNAS PA DANG,
G-YO MED BDE BA ZHES BYA BA DNGOS PO THAMS CAD LAS BDE BA

KUN PHUN SUM TSOGS PA STE, DE LTAR LNGA NI BSAM GTAN GYI YAN LAG
TU BRJOD DO, ,DE NAS SROG RTZOL ZHES BYA BA LA LA N'A DANG, RA
SA N'A G-YON PA DANG G-YAS PA'I LAM 'GAGS PAS DBU MA AA WA
DH'U T'I'I LAM DU SROG GI RLUNG RTAG TU 'JUG PA STE, DGANG PA
DANG BUM PA CAN DANG,

DBYUNG BA'I SBYOR BAS AA WA DH'U T'I RU AOm YIG GIS 'JUG PA DANG,
H'Um YIG GIS 'GOG PA DANG, A'A: YIG GIS DBYUNG BA ZLA BA DANG,
SGRA GCAN DANG, NYI MA'I RANG BZHIN GYIS RNAL 'BYOR PAS BYED DO
ZHES PA'O, ,DE NAS 'DZIN PA ZHES BYA BA SROG DBANG CHEN DANG,
CHU DANG ME

DANG RLUNG GI DKYIL 'KHOR LA LTE BA DANG, SNYING GA DANG, MGRIN
PA DANG, DPRAL BAR ZHUGS PA PHYI ROL DU 'GRO BA MED PAR THIG LE
LA SROG 'JUG PA ZHES BYA BA 'DZIN PA'I YAN LAG TU BRJOD PAR
BYA'O, ,DE NAS RJES SU DRAN PA ZHES BYA BA NI RANG GI 'DOD PA'I
LHA MTHONG BA

GZUGS BRNYAN GYI RNAM PA CAN RNAM PAR RTOG PA DANG BRAL BA'O,
,DE LAS 'OD ZER DU MA 'PHRO BA'I NGO BO NYID KYI DKYIL 'KHOR TE,
DE LAS RNAM PA DU MA'I 'OD ZER 'PHRO BA'I NGO BO CAN KHAMS GSUM
PA SPRO BA'O ZHES PA RJES SU DRAN PA'I YAN LAG TU BRJOD PAR
BYA'O, ,DE NAS TING NGE

'DZIN ZHES BYA BA NI 'DOD PA'I LHA LA RJES SU CHAGS PA LAS GANG
'GYUR BA MED PA'I BDE BA THOB PA STE, DE LA SEMS RTZE GCIG TU
BYED PA GZUNG BA DANG, 'DZIN PA DANG, BRAL BA'I SEMS TING NGE
'DZIN GYI YAN LAG TU DE BZHIN GSHEGS PA RNAMS KYIS GSUNGS SO,
,'DIR YAN LAG

DRUG GI RNAL 'BYOR MDOR BSDUS PAS GSUNGS PA STE, RGYAS PAR MNGON
PAR BRJOD PA 'BUM PA'AM MCHOG GI DANG PO'I SANGS RGYAS BLA MA
DAM PA'I MAN NGAG GIS RNAL 'BYOR PAS PHYAG RGYA CHEN PO'I DNGOS
GRUB KYI CHED DU RTOGS PAR BYA'O, ,'DIR YAN LAG DRUG GI DANG
PO'I LAM SGOM PA'I

@297B MAN NGAG RGYUD GZHAN RNAMS SU YANG GSUNGS TE, 'DIR DPAL
'DUS PA PHYI MAR BSNYEN PA DANG, SGRUB PA DANG NYE BA'I BSGRUB
PA DANG, BSNYEN PA'I DUS SU GTZUG TOR CHE'I, ,GZUGS BRNYAN 'BAD
PAS RNAM BSGOM BYA, ,NYE BA'I BSGRUB PA'I DUS SU NI, ,BDUD RTZI
'KHYIL BA'I GZUGS

BRNYAN NO, ,RNAL 'BYOR BRTZON PAS SGRUB PA LA, ,LHA YI GZUGS
BRNYAN BSGOM BYA STE, ,SGRUB PA CHEN PO'I DUS SU NI, ,SANGS
RGYAS KHYAB BDAG GZUGS BRNYAN NO, ,ZHES SO, ,DE LA DGONGS PA'I
SKAD CIG GZHAN GYI GTZUG TOR CHEN PO'I GZUGS BRNYAN NI KHAMS
GSUM PA MA

LUS PA NAM MKHA' CHOS 'BYUNG LA THUGS RDO RJE RAB TU BZHAG NAS
BSNYEN PA'I DUS SU STE THOB MA'I DUS SU SO SOR SDUD PA BSGOM PAR
BYA ZHING BSAM GTAN GYI YAN LAG GIS BRTAN PAR BYA'O, ,'DIR BCOM
LDAN 'DAS KYIS DAM BCA' BA NI, ,BSAM PA THAMS CAD YONGS

SPANGS TE, ,NYI MA GCIG NI YONGS BRTAG BYA, ,GAL TE YID CHES MED
PA NA, ,DE TSE NGA YI BRDZUN TSIG YIN, ,ZHES SO, ,'DIR YID CHES
BYED PA NI DU BA LA SOGS PA'I MTSAN MA STE, GZHAN SNGAGS LA SOGS
PA'I NYI MA GCIG GIS BSGRUB PAR BYA BA NI MA YIN TE, GANG GI

SNGAGS PA RNAMS KYIS YID CHES PA 'BYUNG BAR 'GYUR BA'O, ,DES NA
YOD PA DANG MED PA'I BLO YONGS SU SPANGS TE, RTEN MED PAR BYAS
NAS ZAB MO STONG PA LA DMIGS PA MED PAR BSGOM PAR BYA STE, YID
CHES BYED DU 'GYUR RO, ,YID CHES BYED PA DE YANG DU BA LA SOGS
PA RNAL 'BYOR

PAS BSGOM PAR BYA'O ZHES PA DE BZHIN GSHEGS PA'I NGES PA'O, ,DE
BZHIN DU, BYED PA BCING BA'I SBYOR BA YIS, ,SA GSUM PO NI BSGRUB
PAR BYA, ,ZHES BYED PA MIG LA SOGS PA RNAMS KYIS SA GSUM SANGS
RGYAS KYI GZUGS BRNYAN DU BSGRUB PAR BYA STE, DE'I MAN NGAG NI
BLA MA'I

ZHAL LAS RTOGS PAR BYA'O, ,DE LA BLA MA'I MAN NGAG CES BYA BA NI
NAM MKHA' LA RNAL 'BYOR PAS DANG POR DU BA MTHONG STE SMIG RGYU
NI MA YIN ZHES PA RANG GNYIS SU MTHONG BA SHES PAR BYED PAR
'GYUR RO, ,PHYI NAS SMIG RGYU STE DU BA LA SOGS PA NI RTOG PA
DANG BRAL BA PRA PHAB PA LTA BU ZHES PA'O, ,DE

@298A *, ,LTAR THOG MAR DU BA'I MTSAN MA'O, ,SMIG RGYU NI MTSAN
MA GNYIS PA'O, ,MTSAN MA GSUM PA NI MKHA' SNANG NGO, ,MAR ME NI
MTSAN MA BZHI PA'O, ,SPRIN MED PA'I NAM MKHA' NI MTSAN MA LNGA
PA'O ZHES 'DUS PA PHYI MA DANG MKHA' 'GRO MA RDO RJE GUR DU YANG
BCOM LDAN

'DAS KYIS GSUNGS SO, ,DE LAS STENG DU BCOM LDAN 'DAS KYIS GSUNGS
PA, DE NI THAMS CAD MKHYEN PA'I RGYU, ,DNGOS GRUB NYE BAR 'JUG
BYED PA, ,PHYI NAS SGYU MA'I RNAM PA STE, RMI LAM RNAM PA SKAD
CIG LAS, ,ZHES PA LA SOGS PA'O, ,DE'I PHYIR BCOM LDAN 'DAS KYI

GSUNG LAS DU BA LA SOGS PA'I MTSAN MA NI DANG POR BSGOM PA'I YID
CHES BYED DU 'GYUR RO, ,KHA CIG GRUB PA'I DUS SO ZHES SMRA BAR
'GYUR BA DE RNAMS THAMS CAD DE BZHIN GSHEGS PA'I DAM BCA' BA
'JIG PAR BYED PA STE, BSAM PA THAMS CAD YONGS SPANGS NAS, NYIN
ZHAG GCIG

NI YONGS SU BRTAG ,YID CHES BYED CES PA'I BCOM LDAN 'DAS KYI
GSUNG LA THO 'TSAMS PA'O, ,DE GRUB PA'I DUS SU 'JIG RTEN GYI
KHAMS DU BA LA SOGS PA GANG SGYU MA DANG RMI LAM LTA BU DE NI
MTSAN MAR MI 'GYUR TE, DNGOS SU DU BA DANG 'BAR BA LA SOGS PAS
SREG PA'I BYA BA NUS PA'I PHYIR RO, ,DE

BZHIN DU GUR KUM DANG ME TOG DANG RIN PO CHE DANG GSER LA SOGS
PA'I CHAR PA YANG NGO, ,DE'I PHYIR YAN LAG DRUG GI RNAL 'BYOR
LAS DU BA LA SOGS PAR 'GYUR RO ZHES MKHA' 'GRO MA RDO RJE GUR DU
BCOM LDAN 'DAS KYIS GSUNGS PA, YAN LAG DRUG BSGOMS DE LAS NI,
,SLAR YANG RANG

BYIN BRLAB PA STE, ,BYIN RLABS RNAM PA'I RIM PA YIS, ,PHYI NAS
MTSAN MA MTSON PAR BYA, ,ZHES PA'O, ,'DIR RANG BYIN GYIS BRLAB
PA'I RIM PA ZHES BYA BA NI SO SOR SDUD PAS KUN RDZOB KYI BDEN PA
MTHONG BA'O, ,MTSAN MA ZHES BYA BA NI SPRIN DANG DU BA LA SOGS
PA DANG 'DRA BAR SNANG BA STE,

DE YANG SGRON MA'I MTHAR THUG PA THOG MAR MTHONG NGO, ,DER SPRIN
MED PA'I NAM MKHA' DRI MA MED PA'O, ,RGYUD RNAMS SU GZHAN 'BAR
BA LA SOGS PA'I THIG LE'I MTHAR THUG PA STE, SGYU 'PHRUL DRA
BA'I TING NGE 'DZIN GYI LE'UR BCOM LDAN 'DAS KYIS GSUNGS PA 'DI
LTA STE, NAM MKHA' LAS

@298B BYUNG RANG BYUR BA, ,SHES RAB YE SHES ME BO CHE, ,'OD CHEN
RNAM PAR NAG BAR BYED, ,YE SHES SNANG BA LAM ME BA, ,'GRO BA'I
MAR ME YE SHES SGRON, ,GZI BRJID CHEN PO 'OD GSAL BA, ,RIG PA'I
RGYAL MCHOG SNGAGS DBANG PO, ,GSANG SNGAGS RGYAL PO DON CHEN
BYED, ,CES TSIGS SU

BCAD PA GNYIS KYIS MTSAN MA YANG BCOM LDAN 'DAS KYIS DGONGS PA'I
SKAD GZHAN GYIS GSUNGS SO, ,SNGAR BRJOD PA'I SPRIN MED PA'I NAM
MKHA' LA SNANG BRNYAN GANG YIN PA DE NI NAM MKHA' LAS BYUNG RANG
BYUNG BA'O, ,SHES RAB YE SHES ME BO CHE STE RNAM PAR RTOG PA
THAMS CAD DANG BRAL

BA'I SEMS NYID KYI PHYIR RO ZHES PA'O, ,DES NA, SHES RAB YE SHES
ME ZHES PA NI 'BAR BA LTAR SNANG BA'O, ,'OD CHEN RNAM PAR SNANG
BAR BYED, ,CES PA ZLA BA LTAR SNANG BA'O, ,DE KHO NA, YE SHES
SNANG BA LAM ME BA, ,ZHES PA'O, ,'GRO BA'I MAR ME ZHES PA NYI MA
LTAR SNANG BA'O, ,

GZI BRJID CHEN PO 'OD GSAL BA, ,ZHES PA GLOG LTAR SNANG BA'O,
,RIG PA'I RGYAL MCHOG SNGAGS DBANG PO, ,ZHES THIG LE SNANG BA
STE, KHA DOG SNGON PO ZLA BA'I DKYIL 'KHOR GYI RNAM PA CAN NO,
,GSANG SNGAGS RGYAL PO DON CHEN BYED, ,CES PA KHAMS GSUM PA'I

DNGOS PO RNAM PA THAMS CAD LA LTAR SNANG BA SGYU MA DANG, RMI
LAM DANG, MIG YOR DANG MTSUNGS PA'I RNAM PAS SO SOR SDUD PAR
MTHONG NGO, ,MIG GI DBANG PO'I BYED PA DANG, DE NAS SROG RTZOL
BCING BA STE BYED PA 'DI RNAMS KYIS DANG BCING BA'I SBYOR BAS SA
GSUM PO 'DOD PA DANG,

GZUGS DANG, GZUGS MED PA'I MTSAN NYID CAN BRTAN PA DANG, G-YO
BA'I RANG BZHIN GYIS BDAG NYID BSGRUB PAR BYA ZHES PA'O, ,DE
BZHIN DU MKHA' 'GRO MA RDO RJE GUR DU BCOM LDAN 'DAS KYIS GSUNGS
PA, 'JIG RTEN KHAMS NI THAMS CAD DU, ,JI SRID RDO RJE'I LUS

DANG LDAN, ,KHAMS GSUM RGYU DANG MI RGYU BA, ,MA LUS LUS PA MED
PAR 'GRUB, ,CES TE YAN LAG DRUG GI RNAL 'BYOR BSGOM PAS SO ZHES
PA BCOM LDAN 'DAS KYI NGES PA'O, ,DE BZHIN DU DPAL 'DUS PAR BCOM
LDAN 'DAS KYIS GSUNGS PA, ,DNGOS PO MED LA SGOM PA MED, ,

@299A *, ,SGOM PA SGOM PA NYID MA YIN, ,DE LTAR DNGOS PO DNGOS
MED 'GYUR, ,SGOM PA DMIGS SU MED PA'O, ,ZHES SO, ,'DIR DNGOS PO
MED BA SGRIB MED PA'I NAM MKHA' LA SGOM PA NI SO SOR SPYAD PA
STE DE KHO NA DNGOS PO MED PA LA BSGOM PA MED CES SO, ,SGOM PA
SGOM

PA NYID MA YIN, ,ZHES PA 'DIR SO SOR SDUD PA SGOM PA'I DNGOS PO
MED PA SPRIN MED PA'I NAM MKHA' LA GANG SGOM PA DE NI SGOM PA
SGOM PA NYID MA YIN PAR 'GYUR TE, RNAM PAR RTOG PA BSGOM PA DANG
BRAL BA NYID KYI PHYIR RO, ,DE LTAR DNGOS PO GANG ZHIG SO SOR
SDUD PAS MTHONG BA DE NI

DNGOS PO DNGOS MIN 'GYUR TE, RNAM PAR MA BRTAGS PA 'DAS PA DANG
MA 'ONGS PA DANG DA LTAR BYUNG BA'I DNGOS PO MTHONG BA'I PHYIR
RO ZHES PA'O, ,DE'I PHYIR RO SO SOR SDUD PA BSGOM PA LA RNAM PAR
RTOG PA'I SGOM PA DMIGS PAR MI 'GYUR RO ZHES PA BCOM LDAN 'DAS
KYIS GSUNGS SO, ,

BSGOM PA 'DI NI BCOM LDAN 'DAS KYIS SHES RAB KYI PHA ROL TU
PHYIN PAR YANG GSUNGS PA 'DI LTA STE, DE NAS LHA RNAMS KYI DBANG
PO BRGYA BYIN GYIS TSE DANG LDAN PA RAB 'BYOR LA 'DI SKAD CES
SMRAS SO, ,'PHAGS PA RAB 'BYOR GANG ZHIG SHES RAB KYI PHA ROL TU
PHYIN PA LA RNAL 'BYOR

DU BYED PA DE CI LTAR RNAL 'BYOR DU BYED PA YIN, RAB 'BYOR GYIS
SMRAS PA, KOO SHI KA GANG SHES RAB KYI PHA ROL TU PHYIN PA LA
RNAL 'BYOR DU BYED PA DE NI NAM MKHA' LA RNAL 'BYOR DU BYED
PA'O, ,KOO SHI KA BLA GAB MED PA LA RNAL 'BYOR DU BYED PAR SEMS
PA DE NI GANG SHES RAB KYI

PHA ROL TU PHYIN PA LA BSLAB PAR BYA BAR SEMS PA'O ZHES SPRIN
MED PA'I NAM MKHA' LA PHYAG RGYA CHEN PO BSGOM PA PRA PHAB DANG
MTSUNGS PAR BCOM LDAN 'DAS KYIS GSUNGS SO, ,DE LTAR SO SOR SDUD
PA DANG BSAM GTAN GYIS BSNYEN PA'I YAN LAG BRJOD DO, ,DE NAS
BDUD RTZI

'KHYIL PA'I GZUGS BRNYAN GYI MING GIS DGONGS PA'I SKAD GZHAN
GYIS RLUNG GSUNGS SO, ,DE YANG RNAM PA LNGA STE, DE SKAD DU 'DUS
PA PHYI MAR BCOM LDAN 'DAS KYIS GSUNGS PA, RIN CHEN LNGA YI RANG
BZHIN DBUGS, ,SANGS RGYAS LNGA YIS BYIN RLABS PA, ,GONG BU'I

@299B GZUGS KYIS PHYUNG NAS NI, ,SNA YI RTZE MOR RNAM BSGOM BYA,
,ZHES SO, ,'DIR RIN CHEN LNGA'I SGRA YIS RA SA N'A'I DKYIL 'KHOR
LNGA YIS CHOS CAN SA LA SOGS PA'I KHAMS RNAMS SO, ,DE'I RANG
BZHIN GYI DBUGS NI RIN CHEN LNGA ZHES PA STE SNA'I BU GA G-YAS
SU'O, ,DE BZHIN DU

SANGS RGYAS LNGA NI LA LA N'A'I DKYIL 'KHOR LNGA CHOS CAN RNAM
PAR SHES PA LA SOGS PA'I PHUNG PO LNGA RNAMS TE, DE RNAMS KYIS
BYIN GYIS BRLABS PA'I DBUGS NI SNA BUG G-YON PAR RO ZHES PA'O,
,GONG BU'I GZUGS KYIS PHYUNG NAS NI, ,ZHES PA LA 'DIR GANG BU NI

G-YAS PA DANG, CIG SHOS KYI DKYIL 'KHOR RNAMS KYI SROG GI RLUNG
DBU MA AA WA DH'U T'IR GCIG PA NYID DO ZHES PA'O, ,SROG GI RLUNG
DE YANG, GONG BU'I GZUGS KYIS PHYUNG NAS NI, ,SNA YI RTZE MOR
RNAM BSGOM BYA, ,'DIR SNA'I SGRAS NI LTE BA DANG, ,SNYING GA
DANG, MGRIN PA DANG

DPRAL BA DANG, GTZUG TOR GYI PADMA'I ZE 'PHRUL BRJOD DE DE'I
RTZE MOR RO, ,RNAM BSGOM BYA NI LTE BA DANG LTE BA'I DBUS SU STE
PADMA'I 'DAB MA LA NI MA YIN NO, ,DE LTAR THIG LE'I GNAS SU GONG
BU'I GZUGS KYIS SROG 'GOG PA DE NYID KYIS DE'I 'DZIN PAR BRJOD
DO, ,DE LTAR

YAN LAG GNYIS KYIS NYE BA'I BSGRUB PA STE BDUD RTZI 'KHYIL PA'I
GZUGS BRNYAN GYIS ZHES PA'O, ,NYE BA'I BSGRUB PA DE NYID RDO
RJE'I BZLAS PA ZHES BRJOD PAR BYA STE, DBU MA DBYER MED PA'I YAN
LAG GIS BZLAS PAR BYA'O ZHES PA SROG G-YON PA DANG G-YAS PA'I
RTZAL RGYU BA

MED PAS SO, ,GTZUG TOR GZUGS BRNYAN MTHONG BAS NA, ,PHYI NAS
SNGAGS PAS SROG RTZOL BYA, ,BLA MA'I MAN NGAG DANG DGONGS PA'I
SKAD KYIS RTOGS PAR BYA'O ZHES PA NI, SROG RTZOL BA DANG 'DZIN
PA STE NYE BA'I BSGRUB PA BRJOD DO, ,DE NAS, BSGRUB PA LA NI LHA
YI GZUGS, ,

ZHES PA 'DIR 'DZIN PA'I STOBS KYIS LTE BAR GNAS PA'I GTUM MO'I
'BAR BA RNAL 'BYOR PAS MTHONG STE, SGRIB PA THAMS CAD DANG BRAL
BA PRA PHAB PA LTA BU PHYAG RGYA CHEN MO 'OD ZER GYI SPRIN MTHA'
YAS PA SPRO BAR BYED PA 'OD ZER GYIS DKYIL 'KHOR DU RNAM PAR
GSAL BA NI RJES SU DRAN PA

@300A *, ,STE GRUB PAR BRJOD DO, ,'DZIN PA'I MTHAR GTUM MO'I
RNAL 'BYOR BSGOM PAR BYA'O ZHES PA NGES PA'O, ,DER DE LTAR YE
SHES KYI ME LCES PHUNG PO DANG KHAMS LA SOGS PA RNAMS BSREGS PA
GCIG TU 'DRES PAR GYUR TE, G-YON PA DANG G-YAS PA'I RTZAR

SON PA RNAM PAR SHES PA LA SOGS PA DANG SA LA SOGS PA'I DKYIL
'KHOR GYI RANG BZHIN RNAMS DPRAL BAR ZLA BA'I DKYIL 'KHOR LA RAB
TU ZHUGS PA RNAMS SO, ,DE NAS GTUM MO'I YE SHES KYI ME LCES ZLA
BA ZHU BAR GYUR PA NI DE BYANG CHUB SEMS THIG LE'I GZUGS KYIS
'OG TU SONG BA

NI MGRIN PA DANG, SNYING GA DANG, LTE BA DANG, GSANG BA'I PADMAR
DGA' BA DANG, MCHOG DGA' DANG, KHYAD DGA'I DGA' BA'I RANG BZHIN
DANG, DE NAS RDO RJE NOR BU JI SRID PA'I BAR DU LHAN CIG SKYES
PA'I DGA' BA'I RANG BZHIN GYIS SO ZHES PA'O, ,YANG RNAM PA SNA
TSOGS PA

DANG; RNAM PAR SMIN PA DANG, RNAM PAR NYED PA DANG, MTSAN NYID
DANG BRAL BA'I RANG BZHIN GYIS SO ZHES SO, ,DE LTAR CHA BCU DRUG
GANG BA NOR BU'I NANG JI SRID PAR SON PA GANG GI TSE BSGOMS PA'I
STOBS KYIS BDE BA 'BREL TE, 'DZAG PA'I BDE BA DANG 'DRA BA'O
ZHES PA NI DPE

TZAM STE RANG GI NGO BOS NI DBANG PO GNYIS LAS SKYES PA'I BDE
BAS MCHOG TU MI 'GYUR BA'I BDE BA'I GNAS SKABS KYI LHAN CIG
SKYES PA'I DGA' BA'I NGO BO CAN GYIS BYE BA STONG GI CHAR YANG MI
PHOD DO, ,GNAS SKABS DE NI BYIS PA'I RNAL 'BYOR PAS CI YANG RNAM
PAR SHES PAR BYA BA MA YIN PA'O, ,

BYANG CHUB SEMS DPA' RNAMS KYI STONG NYID BYANG CHUB CES BRJOD
DE, 'JIG RTEN LA GRAGS PA'I MED PA NYID KYI RJES SU 'GRO BA NI
MA YIN NO, ,DE LTAR YAN LAG DRUG GI RNAL 'BYOR GYI SNGAGS BZLAS
PA DANG, BSAM GTAN DANG BAS RNAL 'BYOR BA RNAMS SANGS RGYAS NYID
DU 'GRUB PAR

'GYUR TE, BSOD NAMS MCHOG TU DAG BYED SDIG PA 'JIG BYED PA, SKYE
BA 'DI NYID LA ZHES PA SGRUB PA PO'I NGES PA BCOM LDAN 'DAS KYIS
GSUNGS SO, ,SLAR YANG DE NYID DU 'DIR RNAM PA THAMS CAD RNAM PA
MED NI RGYU STE, SO SOR SDUD PAS GANG ZHIG MTHONG BA'I DNGOS PO

@300B BUM PA DANG SNAM BU LA SOGS PA DANG PRA PHAB PA DANG
MCHUNGS [*MTSUNGS] PA SO SOR SNANG BA LAS RNAM PA THAMS CAD PA RTOG PA DANG
BRAL ZHING MA 'KHRUL PA'I MNGON SUM GYIS MTHONG BA'I PHYIR ZHES
PA'O, ,RNAM PA MED NI RDUL PHRA RAB KYI CHOS NYID LAS MA 'DAS PA
STE RTOG PA DANG BRAL BA NYID KYI PHYIR RO, ,

BTZUMS SHING MA BTZUMS PA'I MIG GIS RTOGS PAR BYA BA GANG YIN PA
DE'I PHYIR GZUGS MA YIN, ,GZUGS LAS GZHAN PA YANG MA YIN, MIG
GIS DANG MIG MED PAR RTOGS PAR BYA BA YANG MA YIN NO, ,DE LTAR
RNAM PA THAMS CAD RNAM PA MED NI RGYU STE, SHES RAB KYI PHA

ROL TU PHYIN PA CHEN PO STONG PA NYID RNAM PA THAMS CAD MCHOG
DANG LDAN PA'O ZHES PA LA SOGS PA'O, ,DON 'DI NYID DPAL KYE'I
LTA BU STE, RDUL PHRA RAB KYI CHOS NYID LAS 'DAS PA'O, ,DE
SNYING PO ZHABS KYIS GSUNGS PA 'DI LTA STE, SNGAR BSHAD PA'I
SHES RAB DANG THABS DAG GI DON

DAM PA'I SGOM PA BRJOD PAR BYA STE, DNGOS PO BSGOM BYA ZHES PA
LA SOGS PA'O, ,'DIR NAM MKHA' LA DNGOS PO BSGOM BYA NI RMI LAM
LTA BU STE, RDUL PHRA RAB KYI CHOS NYID LAS 'DAS PA'O, ,DE YONGS
SHES PA DNGOS PO MED PA BSGOM PAR BYA STE, RNAM PAR RTOG PA DANG
BRAL

BA'I SEMS KYIS SNANG BRNYAN MTHONG BA'O, ,RTOG PA DANG BRAL
ZHING MA 'KHRUL BA NI MNGON SUM ZHES BRJOD PAR BYA'O ZHES PA LA
SOGS PA'O, ,DE BZHIN DU RGYUD PHYI MAR SA BCU'I DBANG PHYUG 'JAM
DPAL ZHABS KYIS GSUNGS PA, STOBS BCU'I STOBS DANG LDAN PAS SO
SOR SDUD

SOGS DRUG PO RNAMS KYIS STONG BA NYID NI SGOM PA GSUNGS, ,MTSAN
MO'I DU BA LA SOGS RNAL 'BYOR SLAR YANG NYIN MO MKHA' LA 'BAR BA
LA SOGS RNAMS KYANG NGO, ,SO SOR SDUD PAS RNAL 'BYOR PA NI NAM
MKHA'I MTHIL DU SON PA DUS GSUM GZUGS RNAMS MTHONG BAR BYED, ,

DE LA BSAM GTAN GYIS SEMS BRTEN PAR YANG NI BYED DE PHYI ROL
DNGOS PO RNAMS NI RNAM PAR SPONG, ,SROG GI RTZOL BAS RI BONG CAN
DANG NYI MA DANG BRAL MUN PA CAN DU SROG RLUNG 'BAB PAR 'GYUR,
,SLAR YANG 'BYUNG BA DANG NI 'JUG PAS DMAN PAR BYED DE 'DZIN
PA'I YAN LAG GIS NI

@301A *, ,THIG LER RO, ,RJES SU DRAN PAS MKHA' LA RI BONG CAN
BZHIN RANG GI GZUGS LAS 'OD ZER CHEN PAR RGYU, ,TING NGE 'DZIN
GYIS KHU BA RDO RJE LAS NI MGO BOR BGROD BYED DRI MED BDE BAS
RAB GANG BA'O, ,NAM MKHA'I LTA BAS GTI MUG MTHA' NYID DU NI BYED
PAR 'GYUR TE

STONG PA NYID NI MTHONG BAS SO, ,NANG GI LTA BAS 'DOD CHAGS
MTHA' NYID DU NI BYED PAR 'GYUR TE SROG GI RLUNG NI 'GAGS PA
NA'O, ,LUS MED LTA BAS ZHE SDANG MTHA' NYID DU NI BYED BAR 'GYUR
TE KHU BA DRI MED BDE BA LAS, ,SROG GI LTA BAS NGA RGYAL MTHA'
NYID DU NI BYED PAR 'GYUR TE

GZHOM MED TSANGS PA'I DBYANGS LAS SO, ,SROG DANG RTZOL BA 'GAGS
NA SANGS RGYAS GZUGS LAS DRI MA DANG BRAL DKYIL 'KHOR DAM PAR
'GYUR, ,GSANG BA LTE BA SNYING GA'I CHU SKYES MGRIN PA MGO BO
GTZUG TU SA ZUNG RIM PAS SO, ,KHU BA STENG DU SON DANG 'OG
TU'ANG RDUL GYIS

GZHOM DU MED PA'I DBYANGS LAS NI, ,SKU GSUNG THUGS KYI RDO RJE
DRI MA RNAM BRAL GANG GIS SANGS RGYAS STON PA PO, ,KHYI LA SOGS
PA'I SHA YI MIG STE RANG BZHIN YON TAN DBANG LAS LHA LA SOGS
PA'I LHA YI MIG ,RANG SANGS RGYAS DANG NYAN THOS RNAMS KYI MI YI
SNYING LA SON BSANGS

RGYAS SPYAN NI GSUM PA'O, ,BYANG CHUB SEMS DPA' RNAMS KYI DRI MA
DANG BRAL DAG PA'I SHES RAB SPYAN NA BZHI PAR RAB TU 'GYUR,
,SANGS RGYAS RNAMS KYIS THAMS CAD GZIGS SHING DRI MA GSUM DANG
RNAM BRAL YE SHES SPYAN NI LNGA PA'O, ,'DZAG MED DGA' BA KHU BA
RDO RJE YANG STE DE 'DZIN

PA LAS NGES PAR RDO RJE 'DZIN PA'O, ,SA BON LUS KYI THIG LE YAB
STE LTE BA'I 'KHOR LOR BDE BA GANG ZHIG DZIN DZIG CES SO, ,DE
NAS MTSON BYA MTSON PAR BYED PA SNYING GAR MCHOG GI BDE BA MGON
PO A'A RO Li KA NYID DO, ,DE NI RIG BYA RIG BYED GANG GIS MGRIN
PAR G-YO MED BDE BA

'DZIN PA DE YANG RATNA DHRiKA ,GANG GI SPYI BO'I RGYUD DU KHU BA
DRI MA MED PA'I BDE BA 'DZIN PA 'DI NI PRADZNY'A DHRiKA ,GTZUG
TOR TSANGS PA'I BU GAR 'GYUR BA MED PA MCHOG GI BDE BA DGA' BA
BCU DRUG GANG BA NI, ,GANG ZHIG SHES RAB RANG BZHIN MED BA MCHOG
GI RI BONG CAN CHA BCU DRUG PA STE NYA YI

@301B MTHAR; ;GANG GI RIG MA DGA' BA DE NI RDO RJE DANG BCAS MGO
BOR DRUG BA RDO RJE SEMS DPA'O, ,ZLA BA NYI MA'I RGYU BA NYAMS
SHING LAM NI GNYI GA YI YANG SROG GI RLUNG NI RTAG 'GAGS LA,
,CHU SKYES RDO RJER RAB TU SAD CING RI BONG CAN ZHU NYI MA'I
GZUGS CHEN LA NI RAB TU ZHUGS, ,DNGOS DANG DNGOS MED

GCIG GYUR RNAM GSUM 'JIGS PA SPONG ZHING GZHOM MED LEGS PAR RAB
TU RTOGS PA NA, ,DE YI DUS NA RNAL 'BYOR PA DE GANG LA GNYIS NI
CUNG ZAD YOD PA MCHOG GI GO 'PHANG 'GRO, ,SROG DANG THUR SEL
'GAGS PAR GYUR NA RI BONG 'DZIN PA BSKYOD PA NYI MA'I GZUGS LA
RAB TU 'GRO, ,RDO RJE

PADMAR RAB TU SAD NA SLAR YANG 'DI NI NYI MA'I GZUGS KYIS ME
LCES ZHU BAR BYED, ,RLUNG DANG ZLA BA NYI MA 'GAGS PAR GYUR NA
RNAM PAR SHES PA DANG NI YE SHES GCIG TU 'GYUR, ,DE LTAR AE WAm
DANG NI DE BZHIN DE LTAR RNAM GSUM DU 'GYUR GZHAN NI CUNG ZAD
YOD MA YIN, ,'KHOR LO SRID GSUM

KUN NAS DANG PA ZHES PA'O 'DI BDE BA RIN CHEN CHAGS PA NYID,
,PADMO'I NYON MONGS ZAD PA RAL GRI RDO RJE YE SHES SKU NI CHEN
PO MI PHYED PA'O, ,MI SHES GCOD PA GRI GUG MCHOG GI RIGS DRUG
RNAMS TE 'DI RNAMS KYIS NI BSKYOD PA GANG, ,PHUNG PO KHAMS DANG
DBANG PO SOGS RNAMS MKHA'

BZHIN RO MNYAM DE YANG DE BZHIN RIG PAR BYA, ,GONG DU NGES PAR
RIGS KYI GZUGS NI NYAMS PA NYID GYUR DE NI CHEN PO'I GZUGS SU
GSUNGS, ,GANG DU 'KHOR BA'I SDUG BSNGAL NYAMS PA NYID DU GYUR PA
DE NI TSOR PA CHEN POR GSUNGS, ,GANG DU 'KHOR BA'I 'DU SHES
MTHAR

BYED NYID GYUR DE NI RDO RJE'I 'DU SHES CHEN PO'O, ,GANG DU
'KHOR BA 'PHEL BA NYAMS PA NYID GYUR DE NI RDO RJE 'DU BYED KHO
NA'O, ,GANG DU GNYID LA SOGS PA'I GNAS SKABS NYAMS PA NYID GYUR
DE YANG RNAM PAR SHES PAR GSUNGS, ,GANG DU MI SHES DNGOS PO
NYAMS PA NYID DU GYUR PA DE NI

THUB PA'I YE SHES NYID, ,'DI RNAMS RNAM PAR SNANG MDZOD LA SOGS
DAM PA'I RGYAL BA MCHOG RNAM DRUG STE RIGS DRUG RNAMS, ,GZHAN NI
KHAMS DRUG DBYE BA RNAMS TE SA DANG ME DANG CHU RLUNG NAM MKHA'
ZHI BA RNAMS, ,GANG DU GTI MUG MTHA' DAG MTHAR BYAS NYID GYUR
SPYAN MA

@302A *, ,YIN TE DE NI 'DZIN MA'O, ,GANG DU NGA RGYAL MTHA' DAG
NYAMS PA NYID GYUR M'A MA K'I STE DE NI CHU NYID DO, ,GANG DU
'DOD CHAGS MTHA' DAG NYAMS PA NYID GYUR GOS DKAR MO STE DE NI ME
RU 'GYUR, ,GANG DU PHRAG DOG MTHA' DAG NYAMS PA NYID GYUR DE NI
SGROL MA'O DE NI RLUNG YANG NGO, ,

GANG DU ZHE SDANG MTHA' DAG NYAMS PA NYID GYUR RDO RJE DBYINGS
KYI DBANG PHYUG MA STE MKHA', ,GANG DU SER SNA THAMS CAD NYAMS
PA NYID GYUR DE NI SNA TSOGS YUM STE DE NI 'GYUR MED DO, ,MTHONG
NGAM MA MTHONG GZUGS NI YID KYI NAM MKHA' LA YANG LTA BAR BYED
PA GANG DE MIG ,RING NAS SGRA NI RAB

TU GSAL BA BZHIN DU THOS 'DI RGYAL BA'I RNA BA CHEN PO'O, ,MCHOG
GI BDE BA BYED PA'I DRI KUN 'DZIN PA DE NI KHYAB BDAG GI YANG
SNA BZANG PO, ,RANG GI ZLA BA BDUD RTZI BDE BA STER BA'ANG RTAG
TU MYONG BAR BYED PA GANG DE LCE, ,RDO RJE'I REG BYA KUN NAS
'DZIN PA GANG DE RTAG TU RDO RJE LUS KYI DBANG PO STE, ,

SHES RAB THABS DANG RAB TU 'GROGS LAS YID NI MNYAM LA 'JUG GANG
DE NI 'DI YI CHOS, ,DBYE BA DRUG GIS PHYE BA'I YUL DANG YUL CAN
'DI RNAMS BYANG CHUB SEMS DPA' BTZUN MOR BCAS, ,GZUGS BRNYAN LA
NI GZUGS SOGS 'DI RNAMS RGYAL BA MCHOG GI YUL RNAMS RNAM DRUG

KUN NAS NI, ,DANG ZHING MA SKYES MA 'GAGS MCHOG GI BDE BYED
RNYOG MED YE SHES KYIS NI RTOGS BYA STE, ,GZHAN GYIS GZUNG BYA
KHAMS GSUM DU NI MTHA' DAG 'GRO BA'I DBANG PO'I SGO YIS RTOGS
BYA MIN, ,SANGS RGYAS RNAMS KYI'ANG RTOGS BYA MIN PA DPAG MED
YON TAN DANG LDAN SANGS

RGYAS SBRUL PA SGYU MA NI, ,SRID GSUM GNAS SU BDAG NYID STON PAR
BYED DE BRGYA BYIN DRA BA NYID BZHIN NYID DU'O, ,SNA TSOGS DNGOS
RNAMS KYIS PHYE RGYAL BA DANG BCAS LHA RNAMS KYI RANG SEMS LA
RAB ZHUGS PA, ,'DI NI MA SKYES CHOS TE CHU LA NAM MKHA' BZHIN DU
'DI LA SKYE BAR 'KHRUL PA STER

BA'O; ,KHRO BO SANGS RGYAS LHA MO DANG BCAS NGES PAR RO YI RDO
RJE RNAMS DANG SA GZHI'I SNYING PO SOGS, ,RAB TU DGA' BA'I THUGS
CAN RNAMS NI RNAL 'BYOR PA LA 'GRUB PA'I DUS SU MKHA' LA MNGON
SUM 'GYUR, ,DE YI 'DOD PA'I DNGOS GRUB RI BONG CAN GYI ZHAG GI
THO RANGS DANG NI MTSAN

@302B MO'I PHYED LA 'GYUR, ,RIN PO CHE'AM ME TOG CHAR PA MCHOG
GYUR DUS KYI SBYOR BAS SA YI STENG DU 'GYUR, DANG PO'I SANGS
RGYAS LAS 'DIR RDO RJE'I TSIG 'DI RAB TU GSAL BAR MDOR BSTAN PA
DANG RGYAS PAR BSHAD PA RNAMS KYIS BCOM LDAN 'DAS KYIS GSAL BAR
MDZAD DO, ,'DI NYID KYI

SGRUB THABS PHYAG RGYA CHEN PO'I SGOM PA DU BA LA SOGS PA'I
MTSAN MA CAN GYI LAM GSAL BAR MDZAD DE, STONG PAR RTZE GCIG YID
BYAS NAS, ,NYI MA GCIG NI BRTAG PAR BYA, ,ZHES SO, ,BCOM LDAN
'DAS KYI GSUNG 'DI'I PHYIR MCHOG GI DANG PO'I SANGS RGYAS SU RDO
RJE'I TSIG PHYAG RGYA CHEN

PO SGOM PA'I LAM DU BA LA SOGS PA RAB TU GSAL BA STE, BLA MA
BRGYUD PA'I RIM PAS 'ONGS PA STE, BLA MA'I BKA' YIS BYIN GYIS
BRLABS PA MA YIN NO ZHES PA'O, ,LAM 'DI'I RAB TU GSAL BA LA NYIN
DANG MTSAN MOR YID CHES PA YOD DE, NYIN ZHAG GCIG NI BRTAG PAR
BYA, ,ZHES

BCOM LDAN 'DAS KYIS GSUNGS PA'I PHYIR RO, ,'DIR DU BA LA SOGS
PA'I MTSAN MA BOR NAS GZHAN SNGAGS LA SOGS PA'I SGRUB THABS KYIS
RNAL 'BYOR PAS BRTAG PAR BYA BA MA YIN NO, ,MTSAN MA YANG RNAM
PA GSUM STE, ,DANG PO'I MTSAN MA DANG, MTHA'I MTSAN MA'O, ,DANG

PO'I MTSAN MA NI DU BA LA SOGS PA'I LAM RNAL 'BYOR YAN LAG DRUG
GI GZUGS BRNYAN GRUB PAR MI 'GYUR BA'I SKAD CIG THOB PA'O,
,MTSAN MA BAR MA NI MCHOG TU MI 'GYUR BA'I SKAD CIG BRGYA PHRAG
BCO BRGYAD RNAMS KYIS SA DANG PO THOB PA DANG, MNGON PAR SHES PA
LNGA DANG, ,MA

MTHANG BA'I DON YANG DAG PAR MTHONG BA DANG, 'JIG RTEN PA'I
DNGOS GRUB 'THOB PA'O, ,MTHA'I MTSAN MA NI, SANGS RGYAS NYID
DANG, RDO RJE 'CHANG NYID DE MCHOG TI MI 'GYUR BA'I SKAD CIG
DRUG BRGYAS LHAG PA'I STONG PHRAG NYI SHU RTZA GCIG RNAMS KYIS
SA BCU GNYIS THOB PA PHYAG RGYA CHEN

PO'I DNGOS GRUB THOB PO ZHES PA'O, ,RDO RJE'I TSIG LA SOGS PA
MTSAN MA SNGON MA CAN 'DI RAB TU GSAL BAR RGYUD KYI RGYAL PO
MCHOG GI DANG PO'I SANGS RGYAS SU BCOM LDAN 'DAS KYIS BSTAN TO
ZHES PA'O, ,DPAL LDAN MCHOG GI DANG PO'I SANGS RGYAS LA SOGS PAR
RGYUD SNA TSOGS PA

@303A *, ,RNAMS KYI RNAL 'BYOR YAN LAG DRUG RDZOGS SO,, ,,'DI NI
MKHAS PA DPE MED PAS BSRUNGS PA'I ZHABS KYIS MDZAD PA'O, ,LA
STOD DING RI'I GLANG 'KHOR MKHAN PA KHROD DU RGYA GAR SHAR
PHYOGS DZA GAD TA LA'I PAndI TA CHEN PO BI BH'U TI TZANDRA DANG,
GNYAL GYI LO

TZ'A BA MI MNYAM BZANG POS BSGYUR BA'O,, ,,SLAR YANG LO TZ'A
BA'I MING TZAM 'DZIN PA SNYOM LAS BA BSOD SNYOMS PA DPAL LDAN
BLO GROS BRTAN PAS, DPAL DUS KYI 'KHOR LO'I TSUL LA LHAG PAR MOS
SHING BLO GROS KYI SNANG BA CHER RGYAS PA'I SLOB DPON CHEN PO
CHOS GRAGS DPAL

BZANG PO'I BKAS BSKUL TE, SGRA DON JI LTA BA BZHIN DU BSGYUR
ZHING ZHU CHEN GRUB PA'O, ,'DIS 'GRO BA SHIN TU MANG PO LA PHAN
PAR GYUR CIG, 