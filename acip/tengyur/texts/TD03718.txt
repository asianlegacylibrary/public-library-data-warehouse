@194A #, ,RGYA GAR SKAD DU,
MANTA AA BA TA RA, BOD SKAD DU, GSANG SNGAGS LA 'JUG PA, 'PHAGS
PA 'JAM DPAL GZHON NUR GYUR PA LA PHYAG 'TSAL LO, ,DNGOS PO'I DE
NYID RANG BZHIN 'OD GSAL MNGON MDZAD NAS, ,GDUL

BYA'I DBANG GIS SKU YI CHA BYAD SNA TSOGS DANG, ,TSIG DANG YI GE
DAG GIS DE NYI DE STON MDZAD PA, ,RDO RJE MI PHYED GSUM DNGOS SKU
LA PHYAG 'TSAL NAS, ,RAB TU GSANG BA BLO MCHOG YUL GYUR GSANG
SNGAGS DON, ,LOG PAR RTOGS PA'I DBANG GIS SGRO 'DOGS SKUR 'DEBS
SHING, ,

NYON MONGS DBANG GIS SGRA BZHIN 'JUG PAR BYED PA RNAMS, ,GO BAR
BYA PHYIR MDOR BSDUS CUNG ZHIG BDAG GIS BRIS, ,BSKAL PA CHEN PO
RAB MANG BAS, ,BGROD PAR BYA BA'I SA RNAMS DANG, ,'OG MIN LA SOGS
ZHING DAG PAR, ,BSGOM DANG BZLAS DANG MCHOD STZOGS KYIS, ,SKYE BA

'DI 'AM GZHAN DAG LA, ,SNGAGS PA MYUR DU 'JUG 'GYUR BA'I, ,RGYU
DANG RKYEN NI GANG DANG GANG, ,BYA BA DANG BCAS BYED PA GANG, ,DE
YI GRUB PA GANG ZHIG YIN, ,GRUB PA DE YIS SPYOD PA GANG, ,GRUB
PA'I DUS NI NGES PA GANG, ,'BRAS BU DMAN 'GRUB CI LTA BU, ,BDAG
DANG LHA DE'I BDAG NYID GANG,,

@194B SNGAGS KYI DE NYID JI LTA BU, ,LAM DANG LAM MIN GANG DANG
GANG, ,GZHI DANG YAN LAG DAM TSIG DANG, ,CHO GA'I BYA BA RNAM
NGES GANG, ,DPER NA SKYES BU STOBS CHUNG BA'AM, ,PHYUGS KYI SHING
RTAS DUS RING GIS, ,BGROD PAR BYA BA'I GNAS DER NI, ,RKANG MGYOGS
GRUB PA'AM NYI ZLAS NI, ,MYUR BA NYID

DU 'GRO BAR 'GYUR, ,DE BZHIN PHA ROL PHYIN PA'AM, ,LAM GZHAN DAG
LA BRTEN NAS NI, ,YUN RINGS 'JUG PAR GYUR PA DENG, ,SNGAGS PAS
TSE 'DRI 'JUG PA NA, ,MNYAM MED MTHU LA BRTEN PHYIR RO, ,DE YANG
RGYU RKYEN PHUN TSOGS KYIS, ,RGYU DANG LUS NGAG YID KYI LAS,
,SNGON TSE LEGS PAR

SPYAD PA YIS, ,DA LTAR RNAM PAR SMIN PA'I RGYUD, ,MTSAN DANG LDAN
PA'I LUS THOB CING, ,TSANGS DBYANGS KA LA PINGKA'I NGAG ,'DOD
CHAGS ZHE SDANG GTI MUG TSOGS, ,NYON MONGS BSRABS PA'I SEMS LDAN
PA'O, ,RKYEN YANG RNAM PA GSUM NYID DE, ,'JUG DANG SBYOR DANG
SGRUB PA YI, ,SPYOD PA

RNAM PA GSUM NYID DO, ,DE LA 'JUG PA'I SPYOD PA NI, ,SNGAGS LA
DAD PA'I SLOB MA YIS, ,BLA MA YON TAN LDAN PA LA, ,DUS RING
BSNYEN PA SNGON 'GRO BAS, ,MNYES NAS GSOL BA GDAB BYAS LA, ,DKYIL
'KHOR 'JUG DANG DBANG BSKUR ZHING, ,RANG GI 'DOD LHA GZUNG BA
STE, ,DE NI GZHI YI

RKYEN ZHES BYA, ,DE LA SBYOR BA'I SPYOD PA NI, ,MTHUN PA'I GNAS
STZOGS DE DANG DER, ,DANG POR STONG NYID BYAMS STZOGS DANG, ,RANG
'DOD LHA YI CHO GA YIS, ,THUN GSUM MAM NI THUN BZHI RU, ,BSGOM
DANG BZLAS DANG KHA DON DANG, ,GTOR MA SBYIN PA'AM MCHOD STZOGS
BRTZON, ,SDIG CHEN KUN LAS

GROL NAS NI, ,BSKAL PA DU MAR SPYAD PA YIS, ,BYANG CHUB SEMS DPA'
DANG MTSUNGS 'GYUR, ,'DI NI YONGS 'GYUR RUNG BA'I RKYEN, ,GNYIS
PA YIN PAR BSTAN PA YIN, ,DE LA SGRUB PA'I SPYOD PA NI, ,DPER NA
LEGS PAR BKRUS PA'I RAS, ,KHA DOG RNAMS SU BSGYUR BA NA, ,TSIGS
NI CHUNG

STE GZAB 'OS LTAR, ,SGRUB PA'I SPYOD PA'AM BSGRIMS DGOS KYI, ,HA
CANG DKA' BA'ANG MA YIN NO, ,SBYOR BA'I SPYOD PAS RGYUD SMIN
PA'I, ,GANG ZAG BSGRUB LA 'JUG PA NI, ,GNAS DANG GROGS DANG LONGS
SPYOD DANG, ,BSAM PA MA YIN PA RNAMS SPANGS, ,DMIGS PA'I DON LA
RTZE GCIG

@195A *, ,GZHAG ,'DI NI MYUR DU 'PHAGS PA'I RKYEN, ,GSUM PA YIN
PAR BSTAN PA YIN, ,DE LA 'JUG PA'I SPYOD PA NI, ,DNGOS GRUB SKYE
BA ZHING DANG 'DRA, ,DE LA SBYOR BA'I SPYOD PA NI, ,DNGOS GRUB
'BYUNG BA MYU GU 'DRA, ,DE LA SGRUB PA'I SPYOD PA NI, ,'BRU YI
TSOGS RNAMS SMIN PA BZHIN, ,

DE DAG KUN LA'ANG GTZO BO NI, ,LAS BZANG DU MAS SMIN BYAS PA'I,
,SEMS NI SA BON 'DRA BA'I PHYIR, ,PHUL DU BYUNG BA'I RGYUR RAB
GNAS, ,DE LTAR RGYU RKYEN PHUN TSOGS PA'I, ,SNGAGS PAS SA RNAMS
RAB GNON CING, ,MNGON PAR SHES PA LNGAS RTZE LA, ,DAG PA'I SANGS
RGYAS ZHING DU 'GRO ,DE

LA BYA BA DANG BCAS PA'I, ,BYED PA PO DANG 'DRA BAR NI, ,RNAM PA
GSUM DU SHES BYA STE, ,BRTZON 'GRUS SHIN TU 'BAR BA DANG, ,SEMS
NI DMIGS LA RTZE GCIG DANG, ,YANG DAG LTA DANG LDAN PA'O, ,DE
LTA'I BYA BA DANG LDAN PA'I, ,GRUB PA'I DNGOS GRUB GANG ZHE NA,
,LUS DANG GNAS DANG

LONGS SPYOD DAG ,MI LAS KHYAD PAR 'PHAGS PA STE, ,TSE LA DBANG
BSGYUR MI KHOM PAR, ,SKYE LAS GTAN DU GROL BA DANG, ,SANGS RGYAS
'BYUNG DANG PHRAD STZOGS DANG, ,'DOD YON LNGA PO SHES BZHIN DU,
,SPYOD LA 'BYING BAR MI 'GYUR DANG, ,BDAG GZHAN PHAN PA BSKYED
NUS PA'O, ,GRUB PA'I

SPYOD PA GANG ZHE NA, ,YUL DANG DUS NI DE DANG DER, ,'BYOR PA'I
BDE BA LA SPYOD CING, ,DE BZHIN 'PHAGS PA RNAMS LA YANG, ,CI NUS
PAR NI MCHOD PA DANG, ,PHAN GDAGS TSAR GCOD KYIS 'DUL BA'I, ,SEMS
CAN RNAMS LA RJES MTHUN PAR, ,RDZU 'PHRUL SNA TSOGS KYIS 'DUL
ZHING, ,

DMYAL LA SOGS PAR YUD TZAM LA'ANG, ,BSIL DANG DROD SOGS SBYIN PA
DANG, ,DE BZHIN SEMS CAN SNA CHOGS LA, ,CHOS RNAMS SNA TSOGS STON
PA STE, ,SMAN GYI LJON SHING CHEN PO LTAR, ,MTHONG DANG THOS DANG
REG PA DANG, ,DRAN PAS KUN LA PHAN GYUR PA'O, ,GRUB PA'I DUS NI
GANG ZHE NA, ,RGYU

DANG RKYEN NE PHUN TSOGS SHING, ,RGYUN DU BZLAS DANG BSGOM PA
DANG, ,RGYAL BA SRAS BCAS LA DAD PA'I, ,DKA' THUB CAN GYIS DNGOS
GRUB NI, ,TSE 'DI NYID LA'ANG 'GRUB PAR 'GYUR, ,RGYU DANG LDAN
YANG RKYEN 'GA' ZHIG ,MA TSANG BA NI TSE GSUM GYIS, ,STONG NYID
LEGS MTHONG DUS MED GROL,,

@195B 'BRAS BU DMAN PA RNAM MANG LAS, ,NYAN THOS RANG RGYAL 'GRUB
PA NI, ,TZANDAN SHING NI BSIL MOD KYANG, ,BYUG PA'I SBYOR BAS MA
BSTEN PAR, ,BUD SHING SBYOR BAS BSTEN NA NI, ,SHIN TU SREG CING
GDUNG PAR 'GYUR, ,DE BZHIN GSANG SNGAGS SGOR SPYOD PAS, ,SEMS CAN
KUN GYI NYON MONGS PA'I,,

GDUNG PA ZHI BYED YIN NA YANG, ,SNYING RJE'I LCAGS KYU DANG BRAL
ZHING, ,MTSAN MED DGON PAR ZHUGS GYUR NA, ,THEG PA DMAN PAS MYA
NGAN 'DA', ,DES NA 'BRAS BU DMAN ZHES BYA, ,BDAG LUS SHA KHRAG
RUS PA DANG, ,RTZA RGYUS SPU SOGS 'DUS PA TZAM, ,BDAG TU BRJOD
PAR BYA BA YIN, ,

CHOS DBYINGS SBYOR BA'I GSANG SNGAGS DANG, ,DE NYID LA NI MOS
PA'I MTHUS, ,LHA YIS GZUGS SU 'BYUNG BA'I RTEN, ,KHYAD PAR CAN DU
GNAS PA NI, ,RAGS PA'I BDAG GI DE NYID YIN, ,GZHAN YANG RTOG PA
ZHIB PA DAG ,'KHOR BAR MNGON PAR PHYOGS PA'I SEMS, ,LUS DANG GNAS

DANG LONGS SPYOD DANG, ,DBA' RLABS LDAN PA 'DI KHO NA, ,BDAG TU
BRJOD PA BZHI RU 'DOD, ,DE NI GZUNG 'DZIN DANG BRAL ZHING, ,RANG
RIG 'OD GSAL DNGOS GYUR PA, ,BDAG GI DE NYID CES BRJOD DO, ,DE LA
LHA YI DE NYID NI, ,RANG SNGAGS TSES DBYINGS THUGS CHUD CING,
,NAM MKHA'I NGOS

LTAR GUR PA LAS, ,KLU RNAMS KYI NI BYIN RLABS KYIS, ,MDOG DANG
DBYIBS NI THA DAD PA'I, ,SPRIN RNAMS NAM MKHAR 'BYUNG BA LTAR,
,LHA YI SKU RU 'BYUNG BA YIN, ,RNAM THAR SGO GSUM GYIS BRTAGS
PAS, ,YOD MED GNYIS LAS 'DA' BAR 'GYUR, ,DE LA SNGAGS KYI DE NYID
NI, ,THABS DANG

SHES RAB CHUL [*TSUL?] GNAS LHA, ,MI RTOG BZHIN DU DER STON CING,
,SPYAN DRANGS MCHOD NAS GSHEGS GSOL PA'O, ,LAM NI SPYOD PA RNAM
GSUM SOGS, ,JI SKAD GONG DU SNGAR BSTAN PA'O, ,LAM MA YIN PA 'DI
LTA STE, ,LOG PAR 'JUG CING TSOL BA STE, ,BKAG PA'I MI DGE BCU
SPYOD

PA'O, ,DPER NA MU STEGS CAN 'GA' ZHIG ,'JUG PA'I SPYOD PA'I DUS
NA YANG, ,BUD MED BSTEN PA'I DBANG BSKUR BZHIN, ,THOG MA ME NAS
DER ZHEN PAS, ,SBYOR BA'I SPYOD PA'I DUS NA YANG, ,DE LA 'KHYUD
CING ZHEN PA YIS, ,BSGOM DANG BZLAS SOGS BYED NA YANG, ,CHAGS PA

@196A *, ,PHYIR ZHING 'PHEL BAR 'GYUR, ,SGRUB PA'I SPYOD PA'I DUS
NA YANG, ,DE YI THA SNYAD LA DGA' ZHING, ,TSUL BZHIN MA YIN YID
BYED PAS, ,'DOD KHAMS 'DA' BA'ANG MI NUS NA, ,RMAD BYUNG THOB PAR
GA LA 'GYUR, ,DE BZHIN ZHE SDANG GTI MUG SOGS, ,SNGON DU SONG BAS

BYAS PA'I LAS, ,SROG GCOD MA BYIN LEN PA DANG, ,BRDZUN DU SMRA
DANG PHRA MA SOGS, ,DE DAG THAMS CAD LAM MIN BSTAN, ,DE LA GZHI
YI DAM TSIG NI, ,RNAM PA BZHIR NI SHES BYA STE, ,YANG DAG LTA
DANG LDAN PA DANG, ,DKON MCHOG GSUM PO MI SPONG DANG, ,BYANG CHUB
SEMS DANG

LDAN PA DANG, ,DBANG BSKUR YANG DAG MI SPONG BA'O, ,DE LA YAN LAG
DAM TSIG NI, ,BZHI PO DE LA BRTEN PA YIS, ,THUN MONG THUN MONG MA
YIN PA'I, ,BYE BRAG LHAG PA THAMS CAD DO, ,CHO GA'I BYA BA RNAM
NGES NI, ,YANG DAG LTA SOGS GSUM LDAN ZHING, ,BLA MA MNYES BYED

BSLAB LA GUS, ,DUS GSUM LHA MCHOD KLOG 'DON ZLOS, ,RNAM THAR SGO
GSUM LA GZHOL ZHING, ,DMIGS PA GCIG LA BRTAN PAR BYA, ,BYANG CHUB
SEMS DPA' RAB BYUNG BAS, ,RANG GI 'DUL DANG CHO GA LAS, ,MA 'DAS
PAR NI 'BAD PA YIS, ,SNGAGS KYI DNGOS GRUB

LA REG BYA, ,KHYIM PAR GYUR PA'I SNGAGS PA YIS, ,RAB TU BYUNG
BA'I SNGAGS PA DAG ,BDAG GI SLOB MAR GYUR PA NA, ,RKANG PA BKRU
DANG PHYAG LA SOGS, ,NAM YANG BDAG GIR MI BYA'O, ,RTAG TU RAB TU
BYUNG BA LA, ,SH'AKYA'I DBANG PO LTAR 'DZIN PAS, ,GUS PAS BSNYEN
BKUR BYA BA

YIN, ,SANGS RGYAS BSTAN PA RIN CHEN SGRON, ,'BAR BA'I SNOD NI
DKA' THUB CAN, ,NGUR SMRIG 'DZIN PA SH'AKYA'I SRAS, ,DGE SLONG
RNAMS NI YIN PHYIR RO, ,DE LTAR DGONGS PA CAN GYI GSUNG, ,DGONGS
BCAS DGONGS MIN JI LTA BAR, ,MDOR BSDUS BDAG GIS BRIS PA LAS,
,STON

KA'I ZLA BA LTAR DKAR BA'I, ,DGE BA CUNG ZHIG GANG THOB DES,
,'GRO BAS MA NOR LAM RTOGS SHOG ,MA NOR RGYUD KYI DON BRTEN NAS,
,BLO CHUNG RNAMS PHYIR BRIS PA LA, ,TSIG DANG DON LA 'KHRUL PA
DAG ,MKHAS PA RNAMS KYIS BZOD PAR MDZOD, ,GSANG SNGAGS LA 'JUG
PA'I RAB TU

@196B BYED PA DRUG CU PA SLOB DPON DZNY'A NA A'A KA RAS MDZAD PA
RDZOGS SO,, ,,PAndI TA DZNY'A NA A'A KA RA NYID DANG, LO TZ'A BA
DGE SLONG TSUL KHRIMS RGYAL BAS BSGYUR CING ZHUS TE GTAN LA PHAB
PA'O,, 