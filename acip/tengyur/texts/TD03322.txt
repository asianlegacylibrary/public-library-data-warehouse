@17B #, ,RGYA GAR SKAD DU, A'ARYA MANYDZU BADZRA SIDDHEE KA B'I RA S'A
DHA NAm, BOD SKAD DU, 'PHAGS PA 'JAM DPAL RDO RJE DPA' BO GCIG
PA'I SGRUB THABS, 'PHAGS PA 'JAM DPAL LA PHYAG 'TSAL LO, ,STON
KA'I ZLA 'DRA'I 'OD GSAL BA'I, ,'JAM DPAL RDO RJE LA PHYAG 'TSAL,
,DE YI SGRUB

THABS GSAL PO MCHOG ,MDOR BSDUS BDAG GIS BRJOD PAR BGYI, ,DANG PO
RE ZHIG SNGAGS PAS YID DANG MTHUN PA'I GTZANG MA'I SA PHYOGS SU
BDE BA'I GDAN LA BSDAD NAS, RANG GI SNYING GAR AAm YIG LAS BYUNG
BA'I ZLA BA LA MAm DKAR PO DE NYID RNAM PAR DGOD PAR BYA'O, ,DE'I
'OD ZER GYIS NAM

MKHA' GANG BAS BCOM LDAN 'DAS BLA MA RJE BTZUN NAM MKHA' LA BLTAS
TE, DE NAS BCOM LDAN 'DAS KYI MDUN DU GNAS LA YID KYIS RANG BZHIN
GYI MCHOD PAS BCOM LDAN 'DAS 'JAM DPAL MCHOD DE, DGE BA SPEL BA'I
DON DU SDIG PA THAMS CAD SO SOR BSHAGS PAR BGYI BA DANG, BSOD

NAMS THAMS CAD LA RJES SU YI RANG BA DANG, DE YANG BLA NA MED
PA'I SANGS RGYAS KYI BYANG CHUB TU YONGS SU BSNGO BAR BGYI BA
DANG BYANG CHUB KYI BAR DU SANGS RGYAS DANG, CHOS DANG, DGE 'DUN
LA SKYABS SU MCHI BA DANG, YANG DAG PA'I BYANG CHUB TU SEMS
BSKYED PAR BGYI'O, ,DE NAS BCOM LDAN

'DAS RANG GI SA BON DANG LHAN CIG TU GYUR PAR BLTA'O, ,KHAMS GSUM
PO G-YO BA DANG, MI G-YO BA THAMS CAD RTEN CING 'BREL BAR 'BYUNG
BA RNAM PAR DPYAD MI BZOD PA, RMI LAM SGYU MA GZUGS BRNYAN LTA
BUR BSAMS TE, 'DI GCIG TU RANG BZHIN GYIS 'OD GSAL BA YONGS SU
DAG PA'I

BDAG NYID DU BSGOM PAR BYA'O, ,AOm SVA BH'A WA SHUDDHA:SARBA
DHARM'A:SVA BH'A WA SHUDDHO&HAm, ZHES BYA BA 'DIS BRTAN PAR
BYA'O, ,YANG NA SNGON GYI SMON LAM GYI STOBS LAS BYUNG BA'I ZLA
BA LA MAm RNAM PAR BSAMS TE, DE'I 'OD 'PHROS PAS MAm 'JAM PA'I
RDO RJE'I BDAG NYID BCUG STE BDAG NYID MAm LAS BYUNG

@18A *, ,BA BSAM PAR BYA'O, ,STON KA'I ZLA BA'I RNAM PA CAN GTZUG
PHUD LNGA PA RGYAN THAMS CAD KYIS BRGYAN PA, PHYAG G-YON NA AUTPA
LA SNGON PO 'DZIN PA, PHYAG G-YAS PA NA MCHOG SBYIN DANG SNA
TSOGS PADMA DANG ZLA BA'I GDAN LA SKYIL MA KRUNG GIS BZHUGS PA'O,
,RANG GI SNYING

GAR ZLA BA LA MAm ZLA SHEL NOR BU'I 'OD CAN 'OD ZER RNAMS KYI NAM
MKHA'I KHAMS NA GNAS PA'I 'GRO BA'I DON RNAMS BYED DO, ,GSAL
ZHING JI SRID SKYO BAR MA GYUR PA'I RNAM PA DE SRID DU BSGOM PAR
BYA'O, ,BSGOMS PAS SKYO NA SNGAGS PAS SNGAGS BZLA STE, AOm B'A
KYE DAm NAM:SNGAGS SO, ,NYE BA'I

SNYING PO YANG BZLAS PA BYA'O, ,AOm HR'I:H'Um DE NAS YI GE BRGYA
PA BRJOD LA, 'JAM PA'I RDO RJE'I NGA RGYAL GYIS LANGS TE, LANGS
LA YANG DE BZHIN DU GNAS PAR BYA'O, ,ZLA BA DRUG GIS NGAG GI
DBANG PHYUG 'GRUB PAR 'GYUR RO, ,RGYUN TU GOMS PA'I SBYOR BAS
SKYE BA 'DI LA SANGS RGYAS NYID KYANG 'GRUB

PAR 'GYUR RO, ,DE LTAR BSAM GTAN LA GNAS PAS SNGON DU BSNYEN PA
'BUM PHRAG BDUN BZLAS LA RAL GRI LA SOGS PA'I DNGOS GRUB BSGRUB
PAR BYA'O, ,DE LA ZLA BA GZAS ZIN PA'AM, NYI MA GZAS ZIN PA LA
KHAB LEN GYI LCAGS LAS BRDUNGS PA'I RAL GRI LAG GIS BZUNG STE,
ZLA BA LA

BLTAS NAS JI SNYED GROL BAR MA GYUR PA DE SNYED DU BZLAS PA
BYA'O, ,RAL GRI'I RIG PA 'DZIN PAR 'GYUR RO, ,JI LTAR RDO RJE
'KHOR LO RTZE GSUM, THO BA, ZHAGS PA, LCAGS KYU LA SOGS PA DANG,
MIG SMAN, RKANG MGYOGS, THIG LE DBANG DU BYED PA'I RDZAS BSAGS LA
BSGRUB PAR BYA'O, ,RIG

'DZIN GYI BCUD LEN BSDUS PAR BYAS LA BSGRUB PAR BYA'O, ,'O THUG
GI BZA' BA DANG, ZHO'I BZA' BA'AM, MAR DANG BCAS PAS SHA KHA RA
YIS LHUNG BA ZED BKANG STE, LAG PAR NYE BAR BZHAG LA BZLAS PA
BYAS TE BZA' BAR BYA'O, ,LO LNGA BRGYAR 'TSO BAR 'GYUR RO, ,MON
SRAN DRE'U KHAR BLUGS

LA BZLAS PA BYA STE, KHRUNG SO SKYE BAR 'GYUR RO, ,DE MID NA
TSIGS BCAD LA MKHAS PAR 'GYUR RO, ,THOS PA 'DZIN PAR 'GYUR RO,
,NGAG DANG LDAN ZHING 'DZIN BLO RNO BAR 'GYUR RO, ,BIL BA RNAMS
KYIS 'BUM PHRAG GCIG SBYIN SREG BYAS NA 'JIG RTEN GSUM GYI RGYAL
PO 'GRUB PAR 'GYUR RO,,

@18B JI LTAR RNYED PA'I ME TOG YANG 'BUM PHRAG BZHI SBYIN SREG
BYAS NA, NGAG GI DBANG PHYUG GI GRUB PA THOB STE, NGAG GI DBANG
PHYUG DANG YANG MNYAM MO, ,MAR DANG 'BRU SNA LNGA'I SBYIN SREG
BYAS NA 'BUM PHRAG BZHI TZAM GYIS GNOD SBYIN MO 'GUGS PAR 'GYUR
RO, ,SA 'OG GI LHA MO YANG NGO, ,BRAMHI'I PHYE MA SOR

MO BZHI TZAM BRGYA RTZA BRGYAD MNGON PAR BSNGAGS LA, NANG BAR
SNGA BAR DKYIL 'KHOR BYAS LA JI LTAR 'BYOR PAS BCOM LDAN 'DAS
MCHOD LA, MAR RAM KAN DZI BTUNG BAR BYA'O, ,SHU DAG ZHO PHYED
TSAD DE BZHIN DU MNGON PAR BSNGAGS LA, MAR RAM, 'O MA 'AM MAR NAG
DANG ZLA BA GCIG TU BTUNG BAR

BYA'O, ,DIG PA DANG, LKUGS PA RNAM PAR NYAMS PAR BYED DO, ,ZLA BA
DRUG NA THOS PA DANG, GZHAN YANG BSTAN BCOS MNGON DU 'GYUR RO,
,MI SHES PA RNAM PAR NYAMS PAR 'GYUR RO, ,THOS PA 'DZIN PA DANG,
KHU BYUG LTAR 'JAM PO'I DBYANGS GSAL BA'I NGAG TU 'GYUR RO,
,'PHAGS PA 'JAM

DPAL RDO RJE DPA' BO GCIG PA'I SGRUB THABS RDZOGS SO, ,KHAMS PA
LO TZ'A BA BA RI DGE SLONG CHOS KYI GRAGS PAS BSGYUR BA'O,, 