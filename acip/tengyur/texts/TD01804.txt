@106B #, ,RGYA
GAR SKAD DU, TZITT'A BA RA nA BI SHO DHA N'A MA PRA K'A RA nAm,
BOD SKAD DU, SEMS KYI SGRIB PA RNAM PAR SBYONG BA ZHES BYA BA'I
RAB TU BYED PA, BLA MA DAM PA'I ZHABS LA PHYAG 'TSAL LO, ,

@107A *, ,'JAM DPAL GZHON NUR GYUR PA LA PHYAG 'TSAL LO, ,THOG MA
MTHA' MA MED ZHI BA, ,DNGOS DANG DNGOS MED RNAM PAR SPANGS, ,RNAM
PAR RTOG MED DMIGS DANG BRAL, ,GNAS PA MED PA GNYIS MED PA, ,'GRO
BA MED PA DPE MED PA, ,BRJOD DU MED PA BLTAR MED

PA; ,GNAS PA MED PA GNAS MED PA, ,'GYUR BA MED PAS 'DUS MA BYAS,
,SANGS RGYAS THAMS CAD KYI NI GNAS, ,SKU NI SNYING RJE'I RANG
BZHIN NYID, ,SEMS CAN MOS PA SNA TSOGS LA, ,THABS RNAMS SNA TSOGS
RAB STON PA'O, ,'DOD CHAGS CHEN PO TSUL PHYAG 'TSAL, ,PADMA GAR

DBANG KHYOD PHYAG 'TSAL, ,RANG GI SEMS NI RTOGS BYA'I PHYIR,
,CUNG ZHIG TZAM ZHIG BRJOD PAR BYA, ,RNAL 'BYOR SPYOD PA'I TSOGS
KYI NI, ,THAMS CAD NYID DU RAB NGES PA, ,BRJOD PAR BYA BA 'DI DAG
NYID, ,DE PHYIR 'DI DAG SPYAD PAR BYA, ,LAS DRAG GANG GIS 'GRO BA
RNAMS, ,GANG DANG

GANG DU 'CHING 'GYUR BA, ,THABS DANG BCAS NA DE NYID KYIS, ,SRID
PA'I 'CHING LAS GROL BAR 'GYUR, ,SEMS TZAM RNAM PAR DAG PA'I
PHYIR, ,'BRAS BU RNAM PAR DAG PAR 'GYUR, ,'DI DAG SHIN TU RGYAS
PAR NI, ,THOG PA CHEN POR GSAL BAR BSTAN, ,CHOS DANG GANG ZAG
DBYER

MED PA, ,YE SHES TZAM DU THUB PAS GSUNGS, ,DE LTA NA YANG 'DI
LTAR 'BYUNG, ,RIGS PA DANG YANG RAB TU MTHUN, ,DNGOS 'DZIN GDON
GYIS ZIN PA YI, ,ZHEN PA RAB TU BSAL BYA'I PHYIR, ,LUNG LAS KYANG
NI GSAL PO RU, ,RGYAS PAR SNYING RJE'I BDAG NYID GSUNGS, ,CHOS

RNAMS SNGON DU 'GRO BA'I YID, ,YID GTZO YID NI MGYOGS PA STE,
,YID GNYIS KYIS NI 'BAD PA YANG, ,SMRA BA'AM NI BYED PA'O, ,DGE
SLONG RANG GI PHA RGAN GYIS, ,MYUR 'DED CES NI BSKUL GYUR NAS,
,BSKUL PAS DE NYID SHI GYUR KYANG, ,MTSAMS MED SBYOR BA MA YIN
NO, ,

SHIN TU NA BA'I DGRA BCOM PAS, ,DGE SLONG NAD G-YOG BYAD PA LA,
,NGA YIS MGRIN PA SDOMS ZHES BSTAN, ,DE NI SHI YANG SKYON MED
BSTAN, ,'DU SHES GZHAN GYIS GZHAN DAG NI, ,SHI YANG NYES TE MI
SPYOD PAR, ,'DI 'DRA LUNG LAS GSAL POR BSTAN, ,DE PHYIR SEMS DGE

@107B NYES PA MED, ,DA 'DUS BYAS PA'I BLO YIS NI, ,MCHOD RTEN
BSHIG KYANG NYES MED DE, ,NYE BA'I MTSAMS MED BYAS PAS KYANG,
,BSOD NAMS PHUNG PO 'BA' ZHIG GO, ,BSAM PA BZANG POS MCHIL LHVAM
GNYIS, ,THUB PA'I DBU LA BZHAG PA DANG, ,DE NYID GZHAN GYIS BSAL

BYAS PA, ,GNYIS KAS RGYAL SRID THOB PAR 'GYUR, ,DE PHYIR BSAM
PA'I RTZA BA LAS, ,BSOD RNAMS SDIG PA RNAM PAR GNAS, ,LUNG LAS
'DI LTAR GSUNGS PA'I PHYIR, ,SEMS DGE BA LA NYES PA MED, ,RANG
LHAR SBYOR BA'I BDAG NYID KYIS, ,'GRO BA'I DON NI BYED BRTZON

PAS, ,RNAL 'BYOR 'DOD YUL LONGS SPYAD KYANG, ,GROL 'GYUR GOS PAR
MI 'GYUR RO, ,JI LTAR DUG GI DE NYID SHES, ,DUG LA SPYAD NAS ZA
BAR BYED, ,'DI NI BRGYAL BAR MI 'GYUR ZHING, ,NAD LAS THAR PA
'BA' ZHIG 'GYUR, ,SGYU MA SMIG RGYU DRI ZA YI, ,GRONG DANG RMI
LAM JI

BZHIN DU, ,'GRO BA THAMS CAD RNAM BLTAS LA, ,CI ZHIG JI LTAR SU
ZHIG SPYOD, ,BYIS PA RNAMS NI GZUGS LA CHAGS, ,'BRING PO RNAMS NI
CHAGS BRAL 'GYUR, ,GZUGS SOGS NGO BO NYID SHES NA, ,BLO MCHOG
RNAMS NI GROL BAR 'GYUR, ,DAM TSIG THAMS CAD RNAM BSAMS LA,,

LHA LA MCHOD PA'I CHO GA YIS, ,THE TSOM MED PAR BZANG POR BLTA,
,SNGAGS KYIS BSKUL LA LONGS SPYOD BYA, ,YI GE GSUM GYI SBYOR BA
YIS, ,SBYANG DANG RTOGS DANG DE BZHIN SBAR, ,SRIN LAG MTHE BONG
RTZE MO YIS, ,DE BZHIN GSHEGS RNAMS TSIM PAR BYA, ,BYIS PA RNAMS
LA 'DI

BDEN PA, ,DE NI RNAL 'BYOR PA LA BRDZUN, ,DE TZAM ZHIG TU LONGS
SPYAD PA, ,BCINGS PA MED CING GROL BA MED, ,'KHOR BA MYA NGAN
'DAS PA ZHES, ,DE NYID MA MTHONG BA YI SEMS, ,'KHOR MED MYA NGAN
'DAS MED CES, ,DE NYID MTHONG BA RNAMS KYI SEMS, ,RNAM PAR RTOG

PA'I GDON CHEN PO, ,'KHOR BA'I RGYA MTSOR LTUNG BYED YIN, ,RNAM
PAR MI RTOG BDAG NYID CHES, ,SRID PA'I 'CHING LAS GROL BAR 'GYUR,
,THE TSOM DUG GIS GNOD PA NI, ,SKYE BO DUG GIS GNOD PA BZHIN, ,DE
NYID RTZA BA NAS BTON LA, ,SNYING RJE'I BDAG NYID CAN GYIS

@108A *, ,SPYAD, ,DPER NA SHEL SGONG DAG PA NI, ,KHA DOG GZHAN
GYIS SGYUR BAR BYED, ,DE BZHIN RIN CHEN SEMS 'DI YANG, ,RTOG PA'I
TSON GYIS BSGYUR BA NYID, ,THA MAL RTOG PA'I TSON GYIS NI, ,RIN
CHEN SEMS NI DBEN 'GYUR NA, ,THOG MA NAS

DAG MA SKYES PA, ,GNYUG MA'I RANG BZHIN DRI MED GANG, ,BYIS PAS
GANG DANG GANG SMAD PA, ,DE DANG DE LA 'BAD PAS SPYAD, ,RANG GI
LHA YI SBYOR BA YIS, ,SEMS NI DRI MED BYA BA'I PHYIR, ,RNAL 'BYOR
DGE BA'I SEMS KYIS NI, ,CHAGS MED DUG GIS RMONGS PA YIS,,

'DOD CAN MA LA 'DOD SPYAD PAS, ,'DOD PAS THAR PA THOB PAR 'GYUR,
,DPER NA BDAG NYID MKHA' LDING DU, ,BSGOMS NAS DUG KUN 'THUNG
BYED PA, ,BSGRUB BYA'I DUG KYANG MED PAR BYED, ,DUG GIS ZIL GYIS
MI NON NO, ,'KHOR LO DPAG TSAD BCU GNYIS PA, ,LCAGS BYAS

MGO LA 'KHOR BA YANG, ,BYANG CHUB SEMS NI BSKYED MA THAG ,MED PAR
GYUR CES THOS PA YIN, ,BYANG CHUB SEMS NI YANG DAG BSKYED,
,RDZOGS PA'I BYANG CHUB SEMS BYAS PA, ,DE YIS MI BYA GANG YANG
MED, ,'GRO BA BZUNG BA'I BSAM PA YIS, ,THOG MA NAS DAG MA SKYES

PA; ,DNGOS PO MED PA DRI MED PA, ,'GRO BA BSAM PAS YANG DAG
MTHONG, ,BCINGS PA MED CING GROL BA MED, ,LHA YI YON TAN RGYAS
PAR NI, ,RNAL 'BYOR CHO GA BZHIN BSAMS NAS, ,CHAGS PA'I SEMS KYIS
CHAGS BA'AM, ,CHAGS PA SPYAD NAS GROL BAR

'GYUR, ,CI BYA GANG LA DMIGS SHE NA, ,DNGOS PO NUS PA SNA TSOGS
PA, ,JI LTAR DUG GIS ZIN PA 'GA', ,DUG NYID KYIS NI DUG MED BYED,
,RNA BA'I CHU LA CHU NYID DANG, ,TSER MA ZUGS LA TSER MA LTAR,
,DE BZHIN CHAGS LA CHAGS NYID KYIS, ,MKHAS PA RNAMS KYIS

'DZIN PAR BYED, ,DPER NA KHRUS MKHAN DRI MA YIS, ,GOS KYIS DRI MA
MED PAR BYED, ,MKHAS PAS DE BZHIN BDAG NYID KYI, ,DRI LAS DRI MA
MED PAR BYA, ,JI LTAR RDUL GYIS ME LONG GI ,DRI MA 'DAG PAR 'GYUR
BA BZHIN, ,DE BZHIN MKHAS PAS NYES PA DAG ,NYES PA SBYANG PHYIR
BSTEN

@108B PAR BYA, ,LCAGS KYI GONG BU CHU NANG DU, ,JI LTAR GTING DU
'GRO BAR 'GYUR, ,DE NYID SNOD DU BYAS PAS SU, ,BDAG DANG GZHAN
YANG SGROL BAR BYED, ,DE BZHIN SNOD DU BYAS PA'I SEMS, ,SHES RAB
THABS KYI CHO GA YIS, ,'DOD PAS SPYOD BZHIN GROL BAR 'GYUR,
,GZHAN DAG

KYANG NI GROL BAR BYED, ,RNAM SHES NGAN PAS BSTEN BYAS NA, ,'DOD
PA 'CHING BA NYID DU 'GYUR, ,DE NYID MKHAS PAS BSTEN BYAS NA,
,'DOD PAS THAR PA RAB TU SGRUB, ,'O MAS DUG NI ZHI 'GYUR BA,
,'JIG RTEN KUN LA RAB TU GRAGS, ,DE NYID SPRUL GYIS 'THUNGS NA
NI, ,DUG

NI SHIN TU 'PHEL BAR BYED, ,JI LTAR NGANG PAS 'O MA NI, ,CHU LAS
'THUNG BAR BYED PA LTAR, ,DE BZHIN MKHAS PAS DUG BCAS YUL,
,SBYANGS NAS SPYAD PAS GROL BAR 'GYUR, ,JI LTAR CHO GA BZHIN
SPYAD NA, ,DUG KYANG BDUD RTZIR 'GYUR BA YIN, ,BYIS PA

RNAMS KYIS MAR KHAM SOGS, ,BZA' MA LEGS PA DUG TU 'GYUR, ,DE LTAR
SEMS NI 'DI NYID KYANG, ,GTAN TSIGS BZANG POS SBYANGS BYAS NA,
,RNAM PAR MI RTOG DMIGS MED PA, ,RANG BZHIN DRI MED RAB TU SNANG,
,JI LTAR ME NI CHUNG DU YANG, ,MAR DANG SNYING

SOGS 'DUS BYAS PAS, ,SNANG BA DRI MED MI G-YO BA, ,BSTAN PA'I MUN
PA RNAM 'JIG 'GYUR, ,JI LTAR PHRA BA'I SDONG PO LAS, ,JI LTAR LO
MA 'BRAS BU YIS, ,BRGYAN PA'I SHING CHEN 'BYUNG BAR 'GYUR, ,YUNG
DANG RDO THAL SBYAR BA LAS, ,KHA DOG GZHAN ZHIG 'BYUNG BAR 'GYUR,

SHES RAB THABS KYI CHO GA YIS, ,CHOS DBYINGS MKHAS PA DE LTAR
SHES, ,MAR DANG SBRANG RTZI MNYAM LDAN PAS, ,DUG NYID DU NI 'GYUR
BA YIN, ,DE NYID CHO GA BZHIN SPYAD NA, ,BCUD KYIS LEN GYI MCHOG
TU 'GYUR, ,DNGUL CHUS REG PA'I ZANGS MA NI, ,JI LTAR SKYON MED

GSER DU 'GYUR, ,DE BZHIN YANG DAG YE SHES NI, ,SBYANGS PAS NYON
MONGS BZANG POR BYED, ,THEG PA DMAN LA ZHON PA RNAMS, ,SKAD CIG
SKAD CIG 'CHING BAR BYED, ,G-YUL LAS RGYAL BAR BYED PA'I SEMS,
,RING BA NYID DU RNAM PAR GNAS, ,THEG PA CHE LA ZHON NAS NI,,

@109A *, ,SNYING RJE'I GO CHA BGO BYAS NAS, ,SHES RAB BRGYUD BCAS
MDA' DANG GZHUS, ,'GRO BA GZUNG BA'I BSAM PA YIS, ,SEMS DPA' CHE
DANG THABS CHE BA, ,BRTAN PA'I BLO NI GNYID SANGS NAS, ,RGAL
DKA'I G-YUL LAS RGYAL BYAS NAS, ,

GZHAN DAG KYANG NI SGROL BAR BYED, ,RANG DON TZAM LA GZHOL BAS
NI, ,BYOL SONG RNAMS KYANG NYON MONGS BYED, ,'GRO BA'I DON NI
BYED PA PO, ,'GRO BA DE GTOR GANGG'A NA, ,GRANG DANG RLUNG SOGS
SDUG BSNGAL RNAMS, ,RANG DON ZHUGS LAS KYANG BZOD NA, ,'GRO

BA'I DON LA ZHUGS RNAMS LTA, ,DE MI BZOD PA JI LTA BU, ,DMYAL BA
LA SOGS SDUG BSNGAL YANG, ,SNYING RJE CAN GYIS BZOD BYAS NA,
,GRANG DANG RLUNG SOGS SDUG BSNGAL DAG ,DA LTAR GYI LA BSAM CI
DGOS, ,DKA' THUB BRTAG PA MI BYA ZHING, ,SMYUNG BA YANG NI BYA BA

MED, ,'DIR NI KHRUS DANG GTZANG SBRA MED, ,GRONG PA'I CHOS NI
SPANG BAR BYA, ,SEN MO RKANG DANG RUS PA SO, ,PHA YI KHU BA'I
RGYU LAS SKYES, ,SHA DANG KHRAG DANG SKRA LA SOGS, ,MA YI KHRAG
LAS YANG DAG BYUNG, ,'DI LTAR MI GTZANG LAS BYUNG ZHING, ,MI
GTZANG BAS GANG RIL PO

GANG; ,DE LTA BU YI LUS 'DI NYID, ,GANGG'AR BKRUS KYANG JI LTAR
'DAG ,MI GTZANG PHUR MA CHU DAG GIS, ,YANG YANG BKRUS KYANG DAG
MI 'GYUR, ,DE BZHIN MI GTZANG BAS GANG BA'I, ,PHUR MA 'DI YANG
'DAG MI 'GYUR, ,GANGG'A'I KLUNG LA KHYI DAG GIS, ,RKYAL ZHING
'PHYO YANG DAG

MI 'GYUR, ,DE PHYIR CHOS 'DOD SKYES BU DAG ,'BAB STEGS KHRUS BYED
'BRAS BU MED, ,KHRUS KYIS GAL TE DAG 'GYUR NA, ,NYA PA RNAMS
KYANG DON BYAS 'GYUR, ,NYIN DANG MTSAN DU GNAS PA YI, ,NYA LA
SOGS PA SMOS CI DGOS, ,KHRUS KYIS SDIG PA ZAD PA YANG, ,NGES

PAR YOD PA MA YIN TE, ,JI LTAR 'BAB STEGS BSTEN PA LA, ,'DOD
CHAGS LA SOGS 'PHEL BAR MTHONG, ,'DOD CHAGS ZHE SDANG GTI MUG
DANG, ,NGA RGYAL LTA BA THE TSOM RNAMS, ,SDIG PA'I RTZA BAR RAB
TU GRAGS, ,'DI DAG SBYANG BYA KHRUS KYIS MIN, ,BDAG DANG

@109B BDAG GIR 'DZIN PA LAS, ,SROG CHAGS RNAMS LAS BYUNG BA YIN,
,DE YANG MA RIG RTZA BA LAS, ,MA RIG DE YANG 'KHRUL PAR 'DOD, ,DE
LTAR NYA PHYIS LA DNGUL BLO, ,NYA PHYIS MTHONG BAS LDOG PAR
'GYUR, ,BDAG MED MTHONG BAS DE YANG NI, ,RTZA BA NYID NAS MED PAR
'GYUR,

DPER NA THAG PA SPRUL GYI BLO, ,THAG PAR SHES NA LDOG PAR 'GYUR,
,DE LAS SPRUL GYI BLO YI RAB, ,SKYE BA DE LAS YANG MI 'BYUNG, ,DE
BZHIN 'DI LA BDEN PA'I BLO, ,YE SHES RDO RJES LDOG PAR 'GYUR, ,DE
NI 'BYUNG BAR MI 'GYUR RO, ,SA BON BSREGS PA'I MYU GU BZHIN, ,

BDAG NYID MI GTZANG 'DUS PA YI, ,GONG BUS YI RANG BZHIN NYID, ,DE
'DUS PA YI CHOS 'GYUR BAR, ,BYIS PA DGA' BAR RNAM BRTAGS PAS,
,ZLA BA 'PHEL DANG 'GRIB PA LA, ,BLTAS NAS TSES GRANGS BRTAG PA
LA, ,NYI MA 'PHEL DANG 'GRIB BAS KYANG, ,NYIN DANG MTSAN MOR

RTAG PAR BRTAG ,SHAR LA SOGS PA'I THA SNYAD KYANG, ,RTAGS LA LTOS
NAS BYAS PA YIN, ,GZA' DANG RGYU SKAR KHYIM LA SOGS, ,'JIG RTEN
KUN GYIS RNAM PAR BRTAG ,GRANGS DANG TSA DANG CHAR 'BAB PA, ,LTOS
NAS DE BZHIN DUS RNAMS BRTAG ,RANG GI LAS KYI

'BRAS SPYOD PA, ,BZANG DANG NGAN PA'I GZAR BSTAN TO, ,MA RIG 'DAM
GYIS GTUMS PA YI, ,SEMS KYI YID BZHIN NOR BU NYID, ,SKYES BU
MKHAS PAS BKRUS BYAS NAS, ,MA RIG GANG GIS YANG DAG BSKYED, ,GZA'
DANG RGYU SKAR TSES GRANGS DANG, ,YUL

DANG DUS LA LTOS MED PAR, ,MTSAMS MED THE TSOM MED PAR NI, ,RTOG
PA MED PAR SPYAD PAR BYA, ,DBANG PO LAM DGUR GANG DANG GANG, ,DE
NI DE YI NGO BO NYID, ,MNYAM PAR MA BZHAG SBYOR BA YIS, ,THAMS
CAD SANGS RGYAS RANG BZHIN BYA, ,MIG NI RNAM PAR SNANG MDZAD
GTZO, ,RNA BA

RDO RJE NYI MA'O, ,SNA NI RTA MCHOG NYID YIN NO, ,KHA NI PADMA
GAR DBANG PHYUG ,DPAL LDAN HE RU KA RGYAL LUS, ,YID NI RDO RJE
SEMS DPA' STE, ,DE LTAR YANG DAG SBYOR BA YIS, ,SNYING RJE'I BDAG
NYID CAN GYIS SPYAD, ,MKHAS PAS SEMS NI BRTAN GYUR NAS, ,MI RTOG
PA YIS 'GRUB PAR

@110A *, ,'GYUR, ,JI LTAR 'DOD PA'I BYA BA YIS, ,KUN BZANG KUN
BYED DE BZHIN NO, ,LAS DANG BYA BA KUN BYED NA, ,JI LTAR 'DOD
PA'I BYA BA YIS, ,LANGS DANG 'DUG PAR BYED PA DANG, ,JI LTAR
'CHAG NA'ANG DE BZHIN NO, ,DGOD DANG SMA BAR BYED PA DANG, ,JI
LTAR DE LTAR GANG

DE BZHIN, ,DKYIL 'KHOR DU NI MA ZHUGS PA, ,SGRIB PA KUN DANG LDAN
PAS KYANG, ,RANG GI LHA SBYOR BDAG NYID KYIS, ,BSOD NAMS CHUNG
YANG 'GRUB PAR 'GYUR, ,'DIS NI SANGS RGYAS THAMS CAD DANG, ,DPA'
BO DAG NI THAMS CAD NYID, ,TSE 'DI NYID LA YANG 'DI RIG ,THOB

'GYUR 'DI LA THE TSOM MED, ,JI LTAR 'JIG RTEN PHAL PA LAS, ,RNAL
'BYOR PA YI TING 'DZIN RGYAL, ,GONG MA GONG MA'I BLO KHYAD KYIS,
,RNAL 'BYOR BA YANG RGYAL BAR 'GYUR, ,SHES RAB CHE DANG THABS CHE
DAD, ,BRTZE BA TSE DANG MOS PA NYID, ,THEG PA CHEN POR YANG DAG
BSTAN, ,SEMS CAN CHEN PO'I

SPYOD YUL YIN, ,GANG ZHIG BSKAL PA GRANGS MED NI, ,MANG POS MI
'THOB PAR 'DOD PA'I, ,SANGS RGYAS TSE 'DI NYID KYIS NI, ,THOB PA
'DI LA THE TSOM MED, ,THEG PA CHEN PO BDAG NYID CHE, ,BSOD NAMS
YE SHES TSOGS KYIS NI, ,KUN MKHYEN GO 'PHANG NYAMS DGA' BA, ,TSE
'DI

NYID LA THOB PAR 'GYUR, ,LUNG LAS MNYAM PAR GSUNGS PA GANG, ,THEG
PA CHE LA MI RIGS TE, ,BSAM PA LHAG BSAM BYE BRAG GIS, ,THEG PA'I
KHYAD PAR RAB TU BSTAN, ,GZHAN NYID DU NI MOS PA YANG, ,BYANG
CHUB SPYOD PA DE BZHIN GZHAN, ,SEMS KYI RNAM DAG GZHAN NYID
KYIS,,

'DIR NI 'BRAS BU GZHAN MTHONG MED, ,JI LTAR ME LONG DRI MED LA,
,DRI MA MED PA'I MIG GIS GZUGS, ,DANG BA'I RANG BZHIN DRI MED LA,
,SHIN TU GSAL BAR SNANG BA LTAR, ,DE BZHIN RNAL 'BYOR YE SHES
KYANG, ,DRI MED YE SHES ME LONG LA, ,RTOG PA'I DA BA RNAM SBYANGS
PA'I, ,SEMS

DGE BA LA RNAM PAR GSAL, ,JI LTAR NOR BU ME SHEL LA, ,NYI MA'I
DKYIL 'KHOR REG PAS, ,DE MA THAG TU ME 'BAR BAS, ,RANG GI DON NI
'GRUB PAR NUS, ,RTOG PA'I DRA BA RNAM SPANGS PA'I, ,NOR BU ME
SHEL 'DRA BA'I YID, ,SHES RAB NYI MA'I 'OD PHOG PAS, ,RNAL 'BYOR

@110B DE BZHIN 'BAR BAR 'GYUR, ,SHING GNYIS DRAG TU DRUD BA LAS,
,JI LTAR ME NI 'BAR 'GYUR BA, ,THOG MA BAR DANG MTHA' DAG LA,
,DNGOS PO MA LUS RAB SNANG BYED, ,SHES RAB THABS SU SBYOR BA LAS,
,RNAL 'BYOR PA YIS DE BZHIN SHES, ,DPER NA MAR ME GCIG NYID LA,
,SNYING

PO GZHAN DAG LA BRTEN NAS, ,JI BZHIN GNAS SU RANG DON GZHAN,
,MTHON PO'I GNAS NAS SNANG BAR BYED, ,SHES RAB THABS BDAG RNAM
BSGOMS SHING, ,DPAG TU MED PA'I LUS SPROS NAS, ,SEMS CAN MOS PA
SNA TSOGS LA, ,MDZAD PA JI BZHIN NYAMS SU BLANGS, ,JI LTAR

CHO GA SHES PA 'GAS, ,NYES PA MED PA'I BSIL NYAMS DGA', ,NAD
RNAMS THAMS CAD ZAD BYED PA'O, ,BDUD RTZI 'O MA DAG LAS BLANG,
,SHES RAB 'O MA THABS CHEN POS, ,CHO GA BZHIN DU BSGRUB LAS
SKYES, ,CHOS DBYINGS SHIN TU RNAM DAG PAS, ,BDE BA DAM PAS SDUG
BSNGAL

'JIG ,SA BON SKYES BU LDAN PA LAS, ,ME TOG 'BRAS BU LDAN PA YI,
,'KHRI SHING KUN DU 'BYUNG BA LTAR, ,DE BZHIN TSOGS GNYIS DANG
LDAN PA'I, ,SKAD CIG GCIG GIS MNGON BYANG CHUB, ,DBANG DANG SDANG
DANG 'GRO BA RENGS, ,CHAR DBAB DGUG PA LA SOGS PA, ,SHA CHANG
DGA'

BA'I RNAL 'BYOR PAS, ,BYAS PAR GYUR KYANG MTHONG BAR 'GYUR, ,LAG
PA'I GDU BU LTA BA LA, ,ME LONG DAG NI DGOS SAM CI, ,THEG PA CHEN
PO DE SONG YANG, ,SNGAGS KYI NUS PA BRTAN PA YIN, ,PHA MA BU MO
'BREL PA NI, ,'DIR NI DE NYID MED PAR BRTAGS, ,LCAGS KYI RING DU
BSHIG

PA LTAR, ,'GRO BA DE BZHIN BDE GSHEGS GSUNGS, ,'BYUNG LNGA'I BDAG
NYID KHU BA DANG, ,KHRAG KYANG DE DANG 'DRA BA DANG, ,DE YI RANG
BZHIN GONG BU LNGA, ,BRAM ZE GANG YIN MTHAR SKYES GANG, ,DGE
SLONG DAG GI LUS 'DI NI, ,THAMS CAD BUNG PO LNGA BDAG NYID, ,MI
RTAG SDUG BSNGAL

STOB PA LA, ,RIGS MED RIGS DANG LDAN PA GANG, ,NYA PA'I MNGAL DU
SKYE BA GANG, ,KHA CIG GDOL BA'I SKYE LDAN PAS, ,DKA' THUB SPYAD
PA BRAM ZER SKYES, ,DE PHYIR RIGS NI SGYU MA YIN, ,MA DANG SRING
MO BU MO DANG, ,SGYUG MO DANG NI TSA MO DANG, ,BRAM ZE RGYAL RIGS
RJE'U RIGS,,

@111A *, ,MO; ,CHO GA SHES PA DMANGS RIGS MO, ,YAN LAG GCIG NI
NYAMS PA DANG, ,DMAN DANG SMOD DANG MTHAR SKYES KYI, ,BTZUN MO
RTAG TU MCHOD PAR BYA, ,RDO RJE YE SHES RNAM BSGOMS PAS, ,SNGAGS
PAS SPYAN NI RGYAS GYUR NA, ,ZHAL NI RAB TU BZHAD GYUR CING, ,

RDZOGS PA'I BYANG CHUB SEMS BSKYED NAS, ,RANG GI LHA YI YID KYIS
NI, ,BSTAN PAS SKAD CIG MTHONG DANG LTA, ,THOS DANG NYAN PAR BYED
PA YANG, ,MYONG ZHING BDE LA SPYOD PAR LDAN, ,GSAL BA'I NGAG
KYANG SMRA BAR BYA, ,KHRUS DANG BSKU MNYE GOS LA SOGS, ,BZA'
BTUNG LA SOGS 'BAD PA

NYID; ,RANG 'DOD LHA YI BDAG NYID DU, ,BSAMS LA CHO GAS MCHOD PAR
BYA, ,GLU DANG BRDUNG BA DE BZHIN GAR, ,THAMS CAD BRTUL ZHUGS CAN
GYIS SPYAD, ,'DIR NI DNGOS PO THAMS CAD LA, ,LHAG PAR CHAGS PAR
MI BYA'O, ,RANG GI BDAG NYID YONGS SPANGS NAS, ,DKA'

THUB KYIS NI GDUNG MI BYA, ,JI LTAR BDE BAS BDE BA GZUNG, ,'DI NI
MA 'ONGS RDZOGS SANGS RGYAS, ,RNAL 'BYOR THAMS CAD LONGS SPYOD
CING, ,GANG LA'ANG 'JIGS MED ROL MO BYA, ,SDIG PA MED KYIS KHYOD
MA 'JIGS, ,DAM TSIG SHIN TU 'DA' BAR DKA', ,SNGAGS KYIS

SBYANGS NA SHING LA SOGS, ,BEMS PO RMONGS BCAS RAB DKA' YANG,
,LHA NYID DU NI 'GYUR BA YIN, ,SHES DANG LDAN PA'I LUS CI SMOS,
,THA MAL PA YID RGYAL NYID, ,MNYAM PAR GZHAG PAS YONGS SU BTANG,
,SHES RAB ZABS KYI SBYOR BA YIS, ,THAMS CAD MNYAM PAR SPYAD

PAR BYA, ,DPER NA PADMA 'DAM SKYES KYANG, ,'DAM GYI SKYON GYIS
GOS PA MED, ,DE BZHIN BAG CHAGS SNA TSOGS KYI, ,SKYON GYIS RNAL
'BYOR PA MI GOS, ,DPER NA CHU YI ZLA BA LA, ,CHU YIS MNGON PAR
GOS PA MED, ,SNA TSOGS GZUGS BRNYAN 'DRA BA NI, ,MTHONG BA'I
SKYON GYIS GOS

MI 'GYUR, ,THOG MED BAG CHAGS 'DAM GYIS NI, ,RIN CHEN SEMS NI RAB
TU GOS, ,SHES RAB THABS KYI CHU NYID KYIS, ,BKRUS NA RAB TU GSAL
BAR 'GYUR, ,RANG GI LHA YI RNAL 'BYOR GYIS, ,BLO LDAN SEMS NI
BRTAN 'GYUR NA, ,LTA NGAN SPRIN LAS GROL BAR 'GYUR, ,SEMS KYI NYI

@111B MA GSAL BAR 'GYUR, ,DON DAM NGES PAR BYAS NAS NI, ,SHES RAB
MTSON GYIS KUN GTUBS LA, ,MA RIG SBUBS KYIS BKAB PA YIS, ,CHOS
KYI DBYINGS NI BLANG BAR BYA, ,BRTAGS PA'I BUM PA SKAD CIG GIS,
,SHES RAB THO BAS BCAG NAS NI, ,RANG BZHIN DRI MED GSAL 'GYUR BA,,

YE SHES SGRON MA RAB TU GSAL, ,RAB TU GSAL BA'I 'BYUNG BA RNAMS,
,SA DANG CHU DANG ME DANG RLUNG, ,SNGAGS KYI SBYOR BA NUS PA YIS,
,GZHAN NYID DU NI 'BYUNG BAR BYED, ,BRJOD PA THAMS CAD YONGS
SPANGS LA, ,SNGAGS KYI BRJOD PA YANG DAG SPYOD, ,BDE BA'I DNGOS
GRUB SBYIN

PA YI, ,SNGAGS KYI NUS PA 'DI LA LTOS, ,DKON MCHOG GSUM NI MI
SPANG ZHING, ,DE BZHIN BLA MA BYANG CHUB SEMS, ,SROG CHAGS RNAMS
KYANG GSAD MI BYA, ,DAM TSIG DAG KYANG BYIN GYIS BRLABS, ,RIN
CHEN DANG NI GA BUR BCAS, ,TZANDAN DMAR PO DANG SBYAR BA, ,THUB
PA

RDO RJE CHU ZHES BYA, ,LNGA PO DAG KYANG BYIN GYIS BRLAB, ,LHA YI
DAM TSIG GZHAN DAG KYANG, ,SEMS NI SPRO BAR BYED PA CAN, ,RLUNG
DANG ME NI ZHI BYA'I PHYIR, ,SEMS KYI RDO RJE TSIM PAR BYA,
,MTSAMS MED THE TSOM MED PAR NI, ,RNAL 'BYOR RNAM RTOG MED BRTZON
PAS, ,SEMS NI MNYAM PAR

SBYOR BA YIS, ,SNGAGS PAS THAMS CAD MNYAM PAR SPYOD, ,SPRANG MA'I
RKANG PA TZAM GYI NI, ,DUG GIS ZIL GYIS NON PAR 'GYUR, ,MTSAMS
DANG THE TSOM CHUNG DUS KYANG, ,DE LA SDUG BSNGAL SKYED PAR BYED,
,MKHAS PAS LEGS PAR 'THAB PA'AM, ,YANG NA LEGS PAR 'GROS PAR

BYA; ,BAR MDO YI DNGOS PO NI, ,DON MED PA RU LTUNG BAR 'GYUR,
,BLA MA'I BKA' DANG PHYAG RGYA DANG, ,GRIB MA YANG NI 'GOM MI
BYA, ,DE YI YON TAN GZUNG BAR BYA, ,SKYON NI NAM YANG MA YIN NO,
,SLOB DPON LHA YI MCHOG YIN TE, ,'BAD PAS MCHOD PAR BYA BA YIN,
,DE NYID RDO RJE

'DZIN RGYAL PO, ,MNGON SUM GZUGS KYIS RNAM PAR GNAS, ,JI LTAR NOR
BU CHU DANG GIS, ,RNYOG MA THAMS CAD DANGS BYED PA, ,DE BZHIN
DANG BA'I NOR BU YIS, ,SEMS KYI RIN CHEN RNAM PAR SPYANG, ,SHES
RAB MIG DANG BRAL GYUR NA, ,DAD PA'I BDAG NYID CAN RMONGS 'GYUR,,

@112A *, ,DE PHYIR LUNG RTOGS BDAG NYID CAN, ,SHES RAB NYE BAR
BSKYED PAR BYA, ,DAD LDAN THOS MANG SHES RAB LDAN, ,RANG BZHIN
SNYING RJE'I BDAG NYID CAN, ,'GRO BA'I SDUG BSNGAL BSAL BA'I
PHYIR, ,DE YI BDE BA'I THABS SHES BYA, ,SEMS RNAM DAG PA 'DI BYAS
PAS, ,

BDAG GIS DGE BA GANG BSAGS PA, ,RNAM PAR DAG PA'I SEMS THOB NAS,
,DES NI 'GRO BA BDE THOB SHOG ,SEMS KYI SGRIB PA RNAM PAR SBYONG
BA ZHES BYA BA'I RAB TU BYED PA SLOB DPON A'ARYA DE BAS MDZAD PA
RDZOGS SO,, ,,A'A TZ'ARYA DZNY'A NA KA RA DANG LO TZ'A BA TSUL
KHRIMS RGYAL BAS

BSGYUR BA'O,,