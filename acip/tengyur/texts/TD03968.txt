@241B #, ,RGYA GAR SKAD DU, BO DHI TZI TTA AUTP'A
DA SA M'A D'A NA BIDTI,

BOD SKAD DU, BYANG CHUB KYI SEMS BSKYED PA DANG YI DAM BLANG BA'I
CHOG, ,THUGS RJE CHEN PO LA PHYAG 'TSAL LO, ,SANGS RGYAS KUN GYI
MES PO NI, ,'JAM MCHOG MGON LA RAB BTUD NAS, ,BYANG CHUB TU NI
SEMS BSKYED DANG, ,YI DAM GSAL PO BRI BAR BYA, ,DE LA DANG PO RE
ZHIG RIGS KYI BU 'AM RIGS

@242A *, ,KYI BU MO RTEN DANG BSAM PA PHUN SUM TSOGS PA DANG LDAN
PAS, DGE BA'I BSHES GNYEN BYANG CHUB SEMS DPA'I SDOM PA DANG LDAN
PA'I THAD DU SONG NAS, DKYIL 'KHOR BYA BA SNGON DU BTANG NAS PUS
MO G-YAS PA'I LHA NGA SA LA BTZUGS TE THAL MO SBYAR NAS 'DI
SKAD CES, RIGS KYI

BU SKYABS GSUM SNGON DU 'GRO BA CAN GYI BYANG CHUB KYI SEMS BDAG
LA STZOL CIG CES LAN GSUM DU GSOL BA GDAB PAR BYA'O, ,DE NAS DGE
BA'I BSHES GNYEN DES KYANG NUS PA JI LTA BA BZHIN DU SBYIN NO
ZHES KHAS BLANG NGO, ,DE NAS SA PHYOGS YID DU 'ONG BAR DE BZHIN
GSHEGS PA'I RING BSREL GYI SNYING

PO CAN GYI MCHOD RTEN NAM, SANGS RGYAS KYI SKU GZUGS SAM, RI MO
BZHUGS SU GSOL TE, CHU DRI ZHIM POS SKU KHRUS GSOL LA, GOS DKAR
POS PHYIS NAS NA BZA' SNA TSOGS GSOL TE, 'OG NAS 'CHAD PA'I CHOGS
DKYIL 'KHOR RNAMS BYAS NAS, JI LTAR RNYED PA'I ME TOG LA SOGS

PAS PHYI ROL GYI MCHOD PA BYA'O, ,ME TOG BDUG PA MAR ME DANG,
,DRI DANG LHA BSHOS NYID DANG NI, NA BZA' DANG NI RGYAN DANG
GDUGS, ,GAR DANG ROL MO GLU DBYANGS NI, ,YID 'ONG SANGS RGYAS
SPYOD YUL DAG ,NAM MKHA' MTHA' DAG KUN KHEBS PA, ,SANGS RGYAS
RNAMS KYI SPYAN SNGAR NI, ,BLOS SPRUL

NAS NI BDAG 'BUL LO, ,ZHES YID KYI MCHOD PAS MCHOD PAR MDZAD DO,
MCHOD PAR BYA BA DANG, MCHOD PAR BYED PA DANG, MCHOD PA RNAMS
RANG BZHIN GYIS DBYER MED PAR DMIGS TE, JI LTAR 'JAM DBYANGS LA
SOGS PA, ,RGYAL BA RNAMS LA MCHOD MDZAD PA, ,DE BZHIN

BDAG GIS DE BZHIN GSHEGS, ,MGON PO SRAS DANG BCAS RNAMS MCHOD,
,CES SGRUB PAS MCHOD PAR BYA'O, ,DUS GSUM BZHUGS PA'I SANGS RGYAS
RNAMS, ,CHOS DANG TSOGS KYI MCHOG BCAS LA, ,ZHING RDUL KUN GYI
GRANGS RNYED KYI, ,LUS BTUD NAS NI BDAG PHYAG 'TSAL, ZHES

LAN GSUM PHYAG BYAS LA, RGYAL DANG DE SRAS RNAMS LA BDAG GIS NI,
,BDAG GI LUS KUN RNAM PA KUN DU 'BUL, ,SEMS DPA' MCHOG RNAMS BDAG
NI YONGS BA ZHES SHIG ,GUS PAS KHYED KYI 'BANGS SU MCHI BAR BGYI,
,CES BYA BA 'DIS BDAG GI LUS SANGS RGYAS RNAMS LA

@242B DBUL BAR BYA'O, ,DE'I RJES LA, THOG MA MED LDAN 'KHOR BA
NAS, ,TSE RABS 'DI 'AM GZHAN DAG LA, ,BDAG GIS MA 'TSAL SDIG
BGYIS PA'AM, ,BGYID DU STZAL BA NYID DANG NI, ,GTI MUG 'KHRUL BAS
BDAG NON TE, ,RJES SU YI RANG GANG BGYIS PA, ,DE NI 'GYOD PAS
SHIN TU

YANG, ,'GYOD PAR BGYIS TE BDAG 'CHAGS KYIS, ,'DREN PA RNAMS KYIS
NYES PA LA, ,NYES PA LAGS PAR GZUNG DU GSOL, ,'DI NI BZANG PO
MA LAGS PAS, ,MGON PO SLAN CHAD BDAG MI BGYID, ,CES NYES PA THAMS
CAD BSHAGS PA BYAS NAS, ZAG BCAS ZAG PA MED PA

YI, ,DGE LA DGA' BAS YI RANG NGO, ,CHOS KYI 'KHOR LO BSKOR SLANG
DU, ,SANGS RGYAS RNAMS LA BDAG BSKUL LO, ,RGYAL BA MYA NGAN 'DAS
BZHED RNAMS, ,BSKAL PA MTHA' LAS BZHUGS SU GSOL, ,BDAG GIS DGE
KUN LTOS MED PAR, ,RDZOGS PA'I BYANG CHUB TU BSNGO'O, ,ZHES

BRJOD PAS BSOD NAMS LA RJES SU YI RANG BA DANG, SANGS RGYAS LA
BSKUL BA DANG, GSOL BA GDAB PA DANG, YONGS SU BSNGO BA BYAS NAS,
DKON MCHOG GSUM LA SKYABS SU 'GRO BA SBYIN NO, ,DE LA RANG LA
MNGON DU PHYOGS SHING TZOG TZOG POR 'DUG STE, THAL MO SBYAR NAS

GNAS PA LA RIGS KYI BU KHYOD KYIS 'DI SKAD CES BRJOD CIG CES
SMRAR GZHUG STE, PHYOGS BCU NA BZHUGS PA'I SANGS RGYAS BCOM LDAN
'DAS RNAMS DANG, BYANG CHUB SEMS DPA' THUGS RJE CHEN PO CAN RNAMS
KYANG BDAG LA DGONGS SU GSOL, SLOB DPON DGONGS SU GSOL,

BDAG MING 'DI ZHES BGYI BA SANGS RGYAS LA SOGS PA LA MCHOD PA LA
SOGS PA BGYIS PAS, BYANG CHUB SNYING POR MCHIS KYI BAR, ,SANGS
RGYAS LA NI SKYABS SU MCHI, ,CHOS DANG BYANG CHUB SEMS DPA' YI,
,TSOGS LA'ANG DE BZHIN SKYABS SU MCHI, ,ZHES LAN GSUM BRJOD

PAR BYA'O, ,DE'I RJES LA, LUS DANG DE BZHIN LONGS SPYOD DANG,
,DUS GSUM GYI NI DGE BA RNAMS, ,SEMS CAN DON GRUB BYA BA'I PHYIR,
,LTOS PA MED PAR GTANG BAR BGYI, ,SA SOGS 'BYUNG BA CHEN PO DANG,
,NAM MKHA' BZHIN DU RTAG PAR YANG, ,SEMS CAN DPAG TU MED

@243A *, ,PA YI, ,RNAM MANG NYER 'TSO'I GZHIR YANG SHOG ,DE BZHIN
NAM MKHA'I MTHAS GTUGS PA'I, ,SEMS CAN KHAMS NI RNAM KUN DU,
,THAMS CAD MYA NGAN 'DAS BAR DU, ,BDAG NI NYER 'TSO'I RGYUR YANG
SHOG ,MGON PO'I SPYAN SNGAR RDZOGS PA YI, ,BYANG CHUB TU NI SEMS

BSKYED DE, ,SEMS CAN DE DAG THAMS CAD KUN, ,SANGS RGYAS BDE LA
MGRON DU 'BOD, ,CES SMON PA'I MTSAN NYID MNGON DU BYA'O, ,DE NAS,
JI LTAR SNGON GYI BDE GSHEGS KYIS, ,BYANG CHUB THUGS NI BSKYED PA
DANG, ,DE DAG BYANG CHUB THUGS BSRUNG LA, ,DUS KUN DU NI GNAS PA
LTAR, ,DE BZHIN

'GRO LA PHAN DON DU, ,BDAG GIS BYANG CHUB SEMS BSKYED CING, ,DE
BZHIN DU NI DUS KUN DU, ,BDAG GIS DE NI BSRUNG BAR BGYI, ,ZHES
LAN GSUM GYI BAR DU SMON PA DANG 'JUG PA'I SEMS GZUNG BAR BGYI'O,
,DE NAS GAL TE BYANG CHUB SEMS DPA'I SDOM PA BZUNG BA LA MOS PA

BRTAN PO YOD NA DE'I TSE SDOM PA SBYIN NO, ,JI LTAR SNGON GYI BDE
GSHEGS KYIS, ,BYANG CHUB SEMS DPA'I BSLAB PA BZUNG STE, ,DE DAG
BYANG SEMS BSLAB PA LA, ,RIM PA BZHIN DU GNAS PA LTAR, ,DE BZHIN
'GRO LA PHAN DON DU, ,BYANG CHUB SDOM PA GZUNG BGYI ZHING, ,DE
BZHIN BSLAB

PA DE DAG LA, ,RIM PA BZHIN DU GNAS PAR BGYI, ,ZHES LAN GSUM
BRJOD PAS SDOM PA SBYIN NO, ,LTUNG BA DANG LTUNG BA MED PA'I
GZUGS BRNYAN YANG SKABS JI LTA BA BZHIN DU DE DAG DGE BA'I BSHES
GNYEN GYIS BSTAN PAR BYA'O, ,DE NAS LANGS TE DKON MCHOG GSUM LA
PHYAG

BTZAL NAS, DGE BA'I BSHES GNYEN GYI ZHABS GNYIS LA GTUGS TE NUS
PA JI LTA BA BZHIN DU YON PHUL NAS, DE RING BDAG TSE 'BRAS BU
YOD, ,MI YI SRID PA LEGS PAR THOB, ,DE RING SANGS RGYAS RIGS SU
SKYES, ,SANGS RGYAS SRAS SU BDAG GYUR TO, ,SKYON MED BTZUN

PA'I RIGS 'DI LA, ,JI LTAR RNYOG PAR MI 'GYUR BAR, ,DE BZHIN DU
NI RANG RIGS DANG, ,MTHUN PA'I LAS NI BDAG GIS BYA, ,ZHES BYA BAS
MJUG RGYAS PAR BYA'O, ,RNAM PA DE LTA BU'I DGE BA'I BSHES GNYEN
MED NA NI SANGS RGYAS DANG BYANG CHUB SEMS DPA'I SPYAN SNGAR
BYA'O ZHES BYA BA

@243B NI DKON MCHOG LA SKYABS SU 'GRO BA SNGON DU SONG BA CAN GYI
BYANG CHUB SEMS DPA'I SDOM PA GZUNG BA'I CHO GA'O, ,DE LTAR BYANG
CHUB KYI SEMS DANG SDOM PA BZUNG BA'I BYANG CHUB SEMS DPA'I
TSOGS GNYIS PO SPYOD PAS YONGS SU RDZOGS PAR BYED PA DES NA SPYOD
PA LA MNGON PAR SBYAR BAR BYA'O, ,DE

YANG RNAM PA GSUM STE, LAS DANG PO PA LA NI SDOM PA'I TSUL KHRIMS
GTZO BO YIN PA'I PHYIR NA, YI DAM GYI SPYOD PA'O, ,MOS PAS SPYOD
PA'I SPYOD PA CAN LA NI DGE BA CHOS SDUD PA'I TSUL KHRIMS GTZO BO
YIN PA'I PHYIR NA, TING NGE 'DZIN GYI SPYOD PA'O, ,SA LA BZHUGS
PA LA NI SEMS CAN GYI DON

BYA BA NYID GTZO BO YIN PA'I PHYIR NA, SEMS CAN STON PA'I SPYOD
PA'O, ,DE LA LAS DANG PO PA'I YID DAM GYI SPYOD PA BRJOD DO, ,NAD
PAR LANGS TE, AOm PRA KRi TA PA RI SHU DDHA SARBA DHARM'A: PRA
KRi TA PA RI SHUDDHO&HAm, ZHES BYA BA'I SNGAGS KYIS BYIN GYIS
BRLABS SHING YONGS SU BRTAGS PA'I CHUS GDONG LA

SOGS PA DAG PAR BYA ZHING KUN DU SPYOD LA GTZANG BAS, SA PHYOGS
YID DU 'ONG BAR, SANGS RGYAS DANG BYANG CHUB SEMS DPA'I SKU GZUGS
SAM, RING BSREL DANG BCAS PA'I MCHOD RTEN NAM, THANG KA BKRAM
ZHING, BAR SNANG LA YANG PHYOGS DUS KUN NA BZHUGS PA'I SANGS
RGYAS DANG BYANG

CHUB SEMS DPA' RNAMS YID KYIS DMIGS TE, AOm AA MA LE, BI MA LE,
NI RMA LE, SVA BH'A: SVA HVA, ZHES BRJOD LA, CHU DRI ZHIM POS
SKU KHRUS GSOL TE, ,GOS DKAR POS PHYIS NAS, JI LTAR RNYED PA'I
GOS DANG RGYAN RNAMS SNGAGS 'DIS DBUL LO, ,AOm A'A BADZRA WA STE
H'Um, AOm A'A BADZRA

A'A LAm KA RE HU'm, DE NAS MDUN DU MNGON PAR PHYOGS TE BSNGAD LA,
AOm BADZRA BH'U MI HU'm, ZHES BYA BAS BYIN GYIS BRLABS PA'I SA'I
CHAR, AOm BADZRA AU DA KA HU'm, ZHES BYA BAS BYIN GYIS BRLABS
PA'I LCI BA DANG, CHUS KUN DU BZANG PO'I DKYIL 'KHOR NYE BAR
BYUGS LA, AOm BADZRA RE KHE HU'm, ZHES

BYA BAS DKYIL 'KHOR BTANG NAS LAG PA BKRU'O, ,DE NAS DBUS NAS
BRTZAMS TE, DBUS NYID KYI MTHAR THUG PAR ME TOG SNGAGS 'DIS DGRAM
MO, ,AOm HAm MA HA'A ME RA BE SVA H'A, DBUS SU'O, ,SHAR DANG
LHO DANG BYANG DANG NUB RNAMS SU NI, AOm YAm P'URBA BI DEE H'A YA
SV'A H'A, AOm RAm DZAm BU DV'I

@244A *, ,P'A YA SV'A H'A, AOm LAm AU TTA RA KU RA BE SV'A H'A,
AOm BAm AA BAR KO DA NA YE SV'A H'A, ME DANG BDEN BRAL DANG DBANG
LDAN DANG RLUNG GI PHYOGS DAG TU NI, AOm YA: AU PA DV'I P'A YA
SV'A H'A, AOm RA: AU PA DV'I P'A YA SV'A H'A, AOm LA: AU PA DV'I
P'A YA SV'A H'A, AOm BA: AU PA DV'I P'A YA SV'A H'A, BAR GYI SHAR
DANG LHO DANG BYANG DANG NUB RNAMS

SU NI, AOm YA GA DZA RATN'A YA SV'A H'A, AOm RA PU RU shA RATN'A
YA SV'A H'A, AOm LA STR'I RATN'A YA SV'A H'A, AOm BA AA SHVA
RATN'A YA SV'A H'A, ME DANG BDEN BRAL DANG DBANG LDAN DANG RLUNG
RNAMS SU NI, AOm Y'A KHAdGA RATN'A YA SV'A H'A, AOm R'A MA nI
RATnA YA SV'A H'A, AOm L'A MA H'A NI DHA N'A YA SV'A H'A, AOm B'A
TZA KRA RADn'A YA SV'A H'A, AOm HAm AA dhO ME

RA BE SV'A H'A, ZHES BYA BAS YANG DBUS SU BZHAG LA DBUL BAR
BYA'O, ,DE NAS, AOm BADZRA PU shE PA H'Um, AOm BADZRAdh'U PE H'Um,
AOm BADZRA D'I PE H'Um, AOm BADZRA GAN DHE H'Um, AOm BADZRA NEE WI
DYA H'Um, ZHES BYA BAS JI LTAR RNYED PA'I ME TOG DANG, BDUG PA
DANG, MAR ME DANG, DRI DANG, LHA BSHOS DAG DBUL

PAR BYA'O, ,DE NAS, RGYAL BA GANG ZAG BLA NA MED PA YI, ,SANGS
RGYAS RNAMS NI THAMS CAD DANG, ,RDZOGS PA'I SANGS RGYAS GRAGS
LDAN PA, ,KUN GYI SKU LA PHYAG 'TSAL LO, ,RDZOGS SANGS GANG DU
BLTAMS PA DANG, ,GANG DU BYANG CHUB LA REG DANG, ,ZHI BA'I 'KHOR
LO BSKOR BA

DANG, ,ZAG MED MYA NGAN 'DAS PA DANG, ,BDE GSHEGS GANG DU BZHUGS
PA DANG, ,'CHAG PA DANG NI BZHENGS PA DANG, ,SENG GE LTA BUR
GZIMS PA YI, ,GNAS DE LA NI BDAG PHYAG 'TSAL, ,STENG DANG BAR
DANG 'OG DAG DANG, ,PHYOGS DANG PHYOGS MTSAMS RNAMS SU YANG,
,SKUR BCAS SKU NI

MED PA YI, ,MCHOD RTEN LA NI BDAG PHYAG 'TSAL, ,ZHES BYA BAS LAN
GSUM DU PHYAG BYAS LA 'DUG STE, RTEN GYI STOBS LA SOGS PA RDZOGS
PAR BYA BA'I DON DU PHUNG PO GSUM PA GDON PAR BYA'O, ,SANGS RGYAS
RJES SU DRAN PA YANG RJES SU DRAN PAR BYA'O, ,DE NAS BAR SNANG LA
RANG

GI GZHI BDAG DANG 'JIG RTEN SKYONG BA RNAMS YID KYIS DMIGS TE,
AOm A'A: H'Um ZHES BYA BAS LAN GSUM BYIN GYIS BRLABS PAS BDUD
RTZIR GYUR PAR BSAM YID KYIS DE DAG NYID LA BYIN NAS, AOm AA K'A
RO MU KHAm SARBA DHARMM'A n'Am A'A DYA NU TA PA NAN TV'A TA AOm
A'A: H'Um PHAt SV'A H'A, ZHES BRJOD PAS

@244B BDUD RTZI DES TSIM PA RNAMS RANG GI GNAS SU SONG BAR
BLTA'O, ,DE NAS THEG PA CHEN PO'I MDO LNGA DANG, DE DANG RJES SU
MTHUN PA DAG LAS MDO GANG YANG RUNG BA CI NUS KYIS BTON NAS, SDUG
BSNGAL BA DANG MGON MED PA DAG LA GOS DANG ZAS LA SOGS PA THA NA
KHAM GCIG TZAM TSUN CHAD BYIN LA, 'KHOR

GSUM YONGS SU DAG PAS PHA ROL TU PHYIN PA RNAMS YANG DAG PAR
BSDUS NAS SMON LAM 'DI SKAD CES GDAB BO, ,PHYOGS BCU NAM MKHA'I
MTHAS GTUGS PA'I, ,SEMS CAN KUN GYI DON BSGRUB PHYIR, ,JI LTAR
'JAM DBYANGS SPYOD MDZAD PA, ,BDAG GI SPYOD PA'ANG DE 'DRAR SHOG
,JI SRID NAM MKHA'

GNAS PA DANG, ,'GRO BA JI SRID GNAS KYI BAR, ,DE SRID 'GRO BA'I
SDUG BSNGAL NI, ,'JOMS PAS BDAG KYANG GNAS PAR SHOG ,BSOD NAMS
'DI YIS THAMS CAD GZIGS PA NYID, ,THOB NAS NYES PA'I DGRA RNAMS
PHAM BYAS TE, ,RGA NAD 'CHI BA'I DBA' KLONG 'KHRUGS PA YI, ,SRID

PA'I MTSO LAS 'GRO BA 'DON PAR SHOG ,DE NAS, AOm BADZRA MU: ZHES
BYA BAS DKYIL 'KHOR GSHEGS SU GSOL TE, DE NAS BYANG CHUB KYI SEMS
DANG BSLAB PA DRAN PA SNGON DU BTANG BAS JI LTAR BDE BAR GNAS PAR
BYA'O, ,ZAN ZA BA'I DUS SU NA SNGAR BSHAD PA'I CHOGS GTOR MA
BYA'O, ,

AOm HA RI TE MA H'A YA KshI nI AI DAM BA LING GRi HnA GRi HnA
KshI, ZHES BYA BAS 'PHROG MA LA ZAN CHANGS GNYIS SBYIN NO, ,AOm
AA GRA PAndI AA SHI BHYO Am, ZHES BYA BAS THOG MAR ZA BA RNAMS LA
ZAN CHANGS GCIG SBYIN LA RAN PA TSOD ZIN PAR ZOS NAS, AOm AU
TZTSI shtA PAndI AA SHI BHYA: SV'A H'A, ZHES BYA BAS

LHAG MA ZA BA RNAMS LA LHAG MA BYIN NO, ,GAL TE NUS PA YOD NA NYI
MA PHYED DANG DGONGS KA'I THUN DAG LA YANG DE BZHIN DU BYA'O,
,NUS PA MED PA NI SNGAR JI SKAD BRJOD PA'I CHO GAS DKYIL 'KHOR
SKYONG NUL BYAS LA, MCHOD PA DANG PHYAG BTZAL BA YANG BYAS NAS
PHUNG PO GSUM PA BTON TE SMON LAM

GDAB BO, ,DE NI YI DAM LEN PA'I CHO GA'O, ,TING NGE 'DZIN DANG
SEMS CAN MGU BAR BYA BA'I CHO GA NI, MDO SDE DANG BYANG CHUB
SPYOD 'JUG DANG BSLAB PA KUN NAS BTUS PA LA SOGS PA LAS SHES PAR
BYA'O, ,BYANG CHUB SEMS DANG YI DAM GYI, ,CHO GA BDAG GIS BYAS PA
LAS, ,DGE BA

@245A *, ,THOB PA GANG YIN DES, ,'GRO BA BYANG CHUB BSTEN PAR
SHOG ,BYANG CHUB KYI SEMS BSKYED PA DANG YI DAM BLANG BA'I CHOG
,SLOB DPON MKHAS PA CHEN PO BYANG CHUB SEMS DPA' DGRA LAS RNAM
PAR RGYAL BAS MDZAD PA RDZOGS SO,, ,,RGYA GAR GYI MKHAN PO CHEN
PO

SU MA TI K'I RTI DANG, ZHU CHEN GYI LO TZ'A BA DGE SLONG BLO LDAN
SHES RAB KYIS BSGYUR CING ZHUS TE GTAN LA PHAB PA,, 