@189B #,
,RGYA GAR SKAD DU, TZA TU RBI PARYA KA TH'A, BOD SKAD DU, PHYIN
CI LOG BZHI SPANG BA'I GTAM, 'JAM DPAL

@190A *, ,GZHON NUR GYUR PA LA PHYAG 'TSAL LO, ,SKYES BU DAM PA
YID 'ONG YUL RNAMS YONGS SMOD SMRA BAR GYUR PA NA, ,DE LA YID
'BYUNG SKYO BAR BYED NA KHYED YID SKYO BAR CIS MI BYED, ,KHYED
KYI LUS SDUG DE YANG NYES MANG DE LA SMAD PAR BYAS PA NI, ,YON
TAN MANG YOD DE PHYIR BDAG GI

CHOG NI CUNG ZAD MNYAN PAR GYIS, ,'DI NI RTAG PAR GYUR TAM MI
RTAG GYUR KYANG JI SRID GYUR PA 'DI NI BDE BA'I DON GYUR TAM,
,DER MA GYUR KYANG GTZANG BAR GYUR TAM DE MED GYUR KYANG DBANG
YOD GYUR, ,RTAG MIN BDE BA'I RGYU MIN GTZANG BA MA YIN RANG DBANG
CAN MIN NA, ,CI PHYIR BLO GROS RAB NYAMS KHYED LUS

NYES BRGYAR BCAS LA CHAGS BYED SMROS, ,RI BO MTHON PO'I RTZE MO'I
STENG NAS SA LA LHUNG BAR GYUR PA YIS, ,ZHIG PAR GYUR TSE CI 'DI
BAR SNANG LA NI BDE BA MYONG GYUR RAM, ,SKYES NAS BRTZAMS TE 'CHI
BA NYID PHYIR RTAG TU RAB TU RGYUGS PA NA, ,SEMS CAN RNAMS NI BAR
SKABS GANG DU BDE BA JI LTAR THOB

PAR 'GYUR, ,GANG GIS SA 'OG 'DZUL TE KLU YI DBANG PO PADMA'I RTZA
BA LTAR 'BYIN BYED, ,GANG GIS MTHO RIS 'DZEGS TE DBANG POR BCAS
PA'I LHA TSOGS MED PAR BYED PA DANG, ,GANG GIS SA STENGS 'PHYAN
'PHYAN NI GA DANG NI RA GU NA LA BTUS 'GYUR BA'I, ,'CHI BDAG DES
MI TSUGS PAR GANG DU GNAS NAS

KHYED NI 'JIGS MED 'GYUR, ,YUN RING 'TSO YANG LUS NI RGAS PAS RAB
TU RNYINGS PA NYID DU 'GYUR, ,TSE NI THUNG 'GYUR TSE NI MOD LA
'CHI BDAG KHAR NI 'GRO BAR 'GYUR, ,RGA DANG 'CHI BA'I BAR NA
PHONGS PAR BCAS PAR GNAS PAR GYUR PA'I MI, ,NYAM NGAR LHUNG BAS
'DI DANG 'DI LAS BDE BA THOB PAR YOD

MI 'GYUR, ,BYIS PA RNAMS LA BRTZE MED RGAN LA GUS PAR GYUR PA
CUNG ZAD MED, ,GZHON NU MA LA NGOR LTA PHRA MO MED CING NYAM THAG
RNAMS LA BRTZE MED PA, ,DE LTAR GZHUNG LUGS MED PA'I 'CHI BDAG
GANG YIN DE NI BDAG LA NI, ,DUS LA SDOD CES GZHON LUS SHA RGYAS
SRA BAR KHYED YID MA SEMS CIG ,

KHYIM DRUNG GNAS PA'I NOR NI CUNG ZAD RKUS ZHES THOS PAR GYUR PA
NA, ,RANG GI KHYIM DAG BSRUNG BAR BYA SNYAM SEMS PA 'DI NI RIGS
PA YIN, ,MI NI KHYIM KHYIM DAG NAS NYIN RE DRANGS TE KHYER BAR
BYED PA NA, ,GSHIN RJI LA CI DOGS MED GYUR TAM 'GRO BA MEL TSE
CIS MI BYED, ,JI LTAR GSAD BYA'I ME TOG PHRENG

@190B BTAGS SIL KROL MIS BSKOR TE, ,GSOD SAR KHRID LA GOM PA RE
RE BOR BAS 'CHI NYE'I SDUG BSNGAL 'GYUR, ,DE BZHIN LONGS SPYOD LA
GNAS NYIN RE 'CHI BDAG DRUNG DU 'GRO BYED KYIS, ,KYE KHYED 'BYOR
PA DAG GIS YID NI DREGS PA DAG TU MA BYED CIG ,'DI NI MI RNAMS
TSE NI MCHOG TU RING YANG LO

BRGYA KHO NAR ZAD, ,DE LAS KYANG NI DANG PO BYIS PA THA MAR RGAS
PAS DON MI BYED, ,GNYID DANG NAD SOGS DAG GIS DE DUS MED PAR KUN
NAS RE BA 'JOMS, ,BDE BAR GNAS PA'I MI NANG 'GRO BA'I TSE YI LHAG
MA JI TZAM YOD, ,SUM CU RTZA GSUM BDAG PO'I G-YUL LAS RGYAL BA'I
RGYAL PO DE RNAMS NI, ,

SHES PA'I SNANG BAS MUN PA ZAD BYAS DRANG SRONG DE YANG SHI BAR
'GYUR, ,GSHIN RJES ZIN PAR GYUR TSE LONGS SPYOD KYIS MIN BSHES PA
DAG GIS MIN, ,SKYES BU RTZOL BAS ZLOG MI BYED NA 'DIR NI MI RNAMS
SU LA JI LTAR SKYABS SU 'GRO, ,BSTAN BCOS KLAGS DANG BCAS SHING
RIG DANG BZO YI BYA BA DANG

BCAS DANG, ,YID RTON GROGS BCAS SDUG PA'I CHUNG MA DANG BCAS
DRUNG GNAS 'KHOR BCAS PA'I, ,MI RNAMS 'CHI BDAG SNYING RJE MED
PAS SA STENGS 'DIR NI KHYAB 'GYUR PAS, ,MED PAR BYED NA KUN GYIS
CI BYA MA YONGS DGE BA LEGS PAR GYIS, ,AE MA'O SKYES BU RMONGS
RNAMS 'DI NA BDE 'GROR SKYES

PA BZANG ZHES GRAGS, ,RGA DANG 'CHI DANG NA RNAMS KYIS KYANG 'DI
LA BRTZE BA MED PAR GRAGS, ,GZHAN LAS SKYES PA'I SDUG BSNGAL
BRGYA PHRAG 'DI DAG SKYES PA NYID BYED DE, ,RANG GIS BSKYED NAS
BU NI GSOD PA'I DON DU DE DAG LA STOD BYED, ,SHA MA'I RKYAL PAR
SHIN TU BSDAMS SHING DBUGS MA PHYIN

PAR NYAM NGAR GNAS, ,MI GTZANG KHRON PAR LTO BA'I ME YI TSA BA MI
BZAD PAS BSREGS NAS, ,SMRA MI NUS SHING THOS MIN BSKYOD PA'I
DBANG MED NYAL PA MA YIN PAR, ,MI NI MNGAL DU ZLA BCU NYE BA'I
BAR DU SDUG BSNGAL NYAMS MYONG 'GYUR, ,DKA' BA DAG GIS BYUNG NAS
NYI MA'I ZER RNOS MOD LA SREG

PA DANG; TSAD PA'I RLUNG GIS BUD SHING SBRANG BU MCHU SPRANG DAG
GIS GNOD PA DANG, ,NYE DU DGRA BO DAG GIS LTE BA BCAD PAS NA TSA
SKYED BYED DANG, ,MNGAL NA GNAS KYANG BLA YI SNANG BA DAG TU GNAS
PA 'DI MI RUNG, ,LUS KYI BYA BA LAG PA DAG DANG RKANG PA BSKYOD
PA TZAM DU ZAD, ,SMRA BA'I YUL GYUR

@191A *, ,THAMS CAD LA YANG KHYAD PAR MED PAR DU BAR BYED, ,NYAL
BA'I TSE NA GAN RKYAL GNAS PAS NYIN DANG MTSAN MO 'DA' BAR BYED,
,SA STENGS DAG NA KHU 'JO BA LTAR SDUG BSNGAL NYAM THAG NGAS MA
MTHONG, ,'DUG PA DAG LAS LDANG BAR MI NUS NYAL DANG 'GRENG DANG
'GRO BAR BSKYOD MI NUS, ,

'DUG STE GNAS DANG LUS MI BRTAN PAS GOM GCIG 'GRO BAR NUS MA YIN,
,TSIG GIS RANG DON BSTAN PAR MI NUS BYED 'KHRUL LUS DANG NGAG LA
NI, ,DBANG BYAR MED PAR SROG 'DZIN BYED PAS KYI HUD NA TSOD 'DAS
SDUG BSNGAL, ,MNGAL NA SDUG BSNGAL MANG PO YUN RINGS RJES MYONG
GYUR KYANG MI

MTHONG LA, ,'CHI BA'I DUS KYI GNAS SKABS SKYE BO 'DRIS PA'I MIG
GI YUL MA YIN, ,DREGS LDAN DGA' BAS BCOM PA TSOGS SAR SKYES PA
BUD MED BRGYA PHRAG GIS, ,MIG NI 'BEN DU GYUR PA MDA' CHAR 'BAB
PAS NYAM THAG LTA BU YIN, ,SKOM PAS KHA SKAMS TSE NA BSIL ZHING
DRI ZHI MCHU NI 'THUNG BA

DANG; ,BKRES PAS NYAM THAG PA NA 'BRAS CHAN SHA DANG BCAS PA ZA
BA DANG, ,'DOD CHAGS ME 'BAR GYIS GDUNGS TSE NA CHUNG MA DAM DU
'KHYUD NAS BYED PA YI, ,NAD SEL BYED PA BDE BA YIN ZHES SKYE BO
PHYIN CI LOG PAR 'GYUR, ,SKYES BU ZAS NYUNG DAG GIS RING GYUR ZAS
MANG DAG LA MNGON DGA' BAS, ,DBUGS

MI THON CING SDUG BSNGAL GYUR LA MI MTHUN ZAS KYIS 'CHI BAR BYED,
,ZAS MI 'JU BAS NAD SKYED 'GYUR ZHING ZHU BAS BKRES PA NYID DU
'GYUR, ,KYE MA ZAS ZOS GYUR NA SDUG BSNGAL MI SKYED SKABS DE YOD
MA YIN, ,SHING YAG DAG NI RAB TU 'BAR BA'I SKABS SU ME LAS THA
DAD MIN, ,DE NI 'JIG RTEN DAG GIS KYI

HUD ME ZHES ZER ZHING YONGS SU SDONG, ,DE BZHIN LUS LA SDUG
BSNGAL SHIN TU CHEN PO NYAMS MYONG GNAS SKABS SU, ,'DI NI SDUG
BSNGAL LUS 'DI MYONG ZHES KHYAD PAR MED LA 'JUG MI BYED, ,MI
GTZANG SNOM ZHING SRIN BU'I TSOGS NI BRGYA YIS YONGS SU BSKOR
GYUR LA, ,SLAD SA'I DROD KYI DUGS KYIS MTSUNGS PA

MED PA'I SDUG BSNGAL NYAMS MYONG ZHING, ,SNANG BA MED PA'I BTZON
RA'I KHYIM NANG LTA BU'I MA YI LTO NA GNAS, ,DE BSKYED PA NA DE
YANG DE LTAR MIN NAM CI PHYIR KHYOD RIG BYED, ,JI LTAR KHYI DAG
RUS SKAM SRA LA RO MED PA LA BRKAM PAR 'CHA', ,RANG GI KHA CHU
KHRAG GIS GOS LA RNYI ZHING ZHIM PA YIN SNYAM SEMS, ,DE

@191B BZHIN LUS ZHES BYA BA SHIN TU 'JIGS SU RUNG BA'I TSOGS DE
LA, ,RMONGS RNAMS RANG GI RTOG PAS YON TAN BRGYA YIS SGRO BTAGS
DGA' BAR BYED, ,SHA RGYAS MTHO ZHING ZLUM LA NU MA'I BLO YIS KUN
NAS 'KHYUD PA DANG, ,KHA NI KHA CHUS GANG BA CHANG BCAS SNOD LTAR
'THUNG BAR BYED PA DANG, REG PA'I SRED PAS

MI GTZANG RLAN PA'I LAM LA CHAGS PAS NA, ,'GRO BA RMONGS PA CHEN
POS LDONGS PA DAG LA YID DU MI 'ONG CI ZHIG YOD, ,'KHRU BAS DRI
MAS SPAGS DANG DRI ZHIM SKUD PAS MI RO'I DRI 'DRA DANG, ,SO RTZI
'CHA' LA BRTZON PAR BYED PAS KHA NI DRI MI ZHIM PA NYID, ,GOS
KYIS KUN NAS DKRIS PAS SHIN TU MI SDUG YIN

PAR 'DI BYED DE, ,LUS 'DI 'JIGS SU RUNG BAS BDAG NI GZHON NU MA
LA SMRA ZHING RTON, ,YID BRTAN RUNG LAS NYAN PAR MI BYED BDAG
NYID KYIS KYANG RTOG MED PAS, ,KHYED LA RNA BA DANG NI SNYING MED
PA ZHES BYA BAR SHIN TU RIGS, ,RLON BYED 'JIGS SU RUNG ZHING MI
SDUG LUS KYI DRI NI MA TSOR BA, ,KHYED LA 'GRO BA

SNA MED YIN ZHES KYANG NI CI YI PHYIR MI SMRA, ,SHIN TU GTZANG
BA'I DAR DANG DRI ZHIM ME TOG SPRANG RTZI GUR KUM LA, ,DE DANG DE
NI GANG DU REG NA SKAD CIG GIS NI MI GTZANG 'GYUR, ,RMA YI SGO
DGU DAG NAS MI GTZANG DRI NGA'I LJAN LJIN 'DZAG 'GYUR GANG, ,DE
LA KHYED NI SKAL BZANG YIN ZHES 'DIR NI RLOM SEMS JI LTAR BYED, ,

PHUNG PO LNGA PO 'DI LA YUL DANG YUL CAN NYID DU BRTAGS NAS NI,
,BDAG DANG BDAG GIR MED PA DAG LA NGA DANG NGA YI NGES BYAS PA,
,'JIG RTEN RMONGS PA 'DI NI 'JIG RTEN SKOM GYIS GDUNGS PA MYA
NGAM DU, ,SMIG RGYU'I CHU YI CHU BUR LAS BYUNG SNOD DU 'THUNG
SNYAM SEMS DANG MTSUNGS, ,BDAG NI RTAG PA YIN ZHING BDE

DANG SDUG BSNGAL NYAMS SU MYONG 'GYUR LA, ,LUS KYI YUL NI GCIG BU
DAG LA BDAG GI ZHES BLO BSKYED DU ZAD, ,BU DANG CHUNG MA PHYUGS
RNAMS ZHES BYA 'DI DAG LAS GZHAN GYIS BSKYED PA, ,DE LA JI LTAR
BDAG GI ZHES RTZI 'DIR NI GTI MUG STOBS CAN YIN, ,DE NI RGYU LAS
BYUNG ZHING GNAS PA'ANG RANG GI RKYEN GYI

DBANG LAS BYUNG, ,DUS KYIS RGAS SHING TSE DANG BSOD NAMS ZAD LA
SOGS PAS 'CHI BAR 'GYUR, ,SKYE LA DBANG BYAR MA YIN RGAS LA MA
YIN SHI LA DBANG MED NA, ,BDAG GI CHUNG MA ZHES SMRA NGO TSA BAR
NI JI LTAR DE MA GYUR, ,GANG ZHIG RTAG TU RANG DBANG GYUR DANG
GANG ZHIG BDE BA NYID GYUR PA, ,GANG ZHIG

@192A *, ,SKAD CIG TZAM YANG 'DOR MI 'GYUR BA DE NI BDAG GIR
BSHAD, ,LUS 'DI DBANG BYAR MED CING SDUG BSNGAL DAG KYANG SKYO
BAR 'DOR GYUR NA, ,'DI LA RIM PA GANG ZHIG MTHONG NA 'DI LA GANG
ZHIG MNGON ZHEN 'GYUR, ,MI RTAG PA LA RTAG SNYAM SEMS LA SDUG
BSNGAL BA LA BDER MNGON DGA', ,MI GTZANG LUS

LA GTZANG BA NYID DU SHAS CHER ZHEN PAR BYED PA DANG, ,BDAG MED
PA LA BDAG CES 'DZIN PA'I RDUL RNAMS RNAM PAR BSAL NAS NI, ,SKYE
MED 'GAG MED 'CHI BA MED CING RTAG PA'I GNAS NI 'BAD PAS MNGON DU
GYIS, ,PHYIN CI LOG BZHI 'GAG PAR BYED PA'I GTAM, ,'DI BYAS PA
LAS BDAG GIS DGE BSAGS PA, ,

GANG YOD DES NI 'GRO GSUM MA LUS PA, ,PHYIN CI LOG BZHI LAS NI
YID GROL SHOG ,PHYIN CI LOG BZHI SPANG BA'I GTAM SLOB DPON MA TI
TZI TRAS MDZAD PA RDZOGS SO,, ,,RGYA GAR GYI MKHAN PO BUDDHA BHA
DRA DANG, ZHU CHEN GYI LO TZ'A BA DGE SLONG RIN CHEN BZANG POS
BSGYUR CING ZHUS TE GTAN LA PHAB PA'O, ,