@37B #, ,RGYA GAR SKAD DU, AA TZA LA S'A DHA NAm, BOD
SKAD DU, MI G-YO BA'I SGRUB THABS, 'PHAGS PA MI G-YO BA LA PHYAG
'TSAL

LO; ,PUS MO'I LHA NGA SAR BTZUGS PA, ,G-YAS PA'I PHYAG NA RAL GRI
BSNAMS, ,DE YI CIG SHOS PHYAG NA NI, ,KHU TSUR SDIGS MDZUB ZHAGS
PA BSNAMS, ,SKU LUS MKHRANG ZHING GRIMS PA LA, ,GTUM ZHING 'BAR
BA GTUM PA'I SPYAN, ,BGEGS 'JOMS MI G-YO BA YIS NI,,

SRID PA'I BGEGS RNAMS ZHI BAR MDZOD, ,PHYOGS BCUR BZHUGS PA'I
SANGS RGYAS DANG, ,BYANG CHUB SEMS DPA'I GTZO BO RNAMS, ,DE LA
RNAM PA SNA TSOGS PA'I, ,ME TOG LA SOGS BLOS MCHOD BYA, ,SDUG
BSNGAL RNAMS LAS BSKYAB PA'I PHYIR, ,BDAG NYID LUS NI DBUL BAR

BGYI; ,SNGAGS PAS DGE BA SPEL BA'I PHYIR, ,SDIG PA RNAMS NI
BSHAGS PAR BGYI, ,RDZOGS SANGS RGYAS DANG BYANG SEMS TSOGS, ,SLOB
DANG MI SLOB SEMS CAN GYI, ,BSOD NAMS RANG BZHIN MA LUS PA, ,DE
LA RJES SU YI RANG BYA, ,DKON MCHOG GSUM LA SKYABS SU 'GRO,
,RDZOGS

PA'I BYANG CHUB NGES PAR BSTEN, ,TSANGS PA YI NI GNAS BZHI PO,
,RIM PA JI BZHIN BSGOM PAR BYA, ,MTSAN NYID DANG BRAL STONG PA
NYID, ,RGYU DANG BRAL BAS MTSAN MA MED, ,SMON LAM LAS KYANG RNAM
GROL BA'I, ,RANG BZHIN NYID DU DNGOS PO BSGOM, ,SNA TSOGS PADMA
NYI DKYIL DU, ,

YI GE H'Um BYUNG BZHUGS PAR BLTA, ,DPA' BO SPYAN GSUM DMAR BA
STE, ,PHYAG GNYIS RIN CHEN COD PAN CAN, ,MGON PO SDIG PA MOD LA
SPONG, ,JI LTAR 'DOD PA YONGS SU SKONG, ,ZAR MA'I ME TOG LTA BU'I
MDOG ,SANGS RGYAS DRI MED 'OD ZER 'GYED, ,YA SOS MA MCHU RNAM PAR

@38A *, ,BTZIR, ,RGYAN RNAMS KUN GYIS RNAM PAR BRGYAN, ,DPAL LDAN
KHRO BO GTUM PO CHE, ,PHYAG NA DRAG SHUL RAL GRIS BREL, ,G-YON NA
SDIGS MDZUB ZHAGS PA STE, ,G-YON PA'I PUS MO SA LA BTZUGS, ,'JIGS
PA CHEN PO ZUR MIG GZIGS, ,'JIGS PA

YANG NI 'JIGS PAR MDZAD, ,YE SHES SEMS DPA' GZI BRJID CHE, ,DAM
TSIG SEMS DPA' 'DRA BAR LTA, ,DE NYID THUGS KAR SNGAGS PA YIS,
,SA BON MTSAN MAR YANG DAG LDAN, ,JI SRID MI SKYO'I BAR DU'O,
,BSAM GTAN SKYON LHA YI NI, ,RNAL 'BYOR LDAN PAS BZLAS PA BYA, ,

DE NAS GSUNGS PA'I DNGOS GRUB NI, ,THE TSOM MED PA KHO NAR THOB,
,DE LA SNGAGS KYI RGYAL PO NI 'DI YIN TE, AOm TZAndA MA H'A RO
shA nA H'Um PHAt, SNGAGS KYI RGYAL PO NI LAN CIG BZLAS PAS SDIG
PA THAMS CAD BSREG PAR 'GYUR ZHING THAMS CAD SRUNG BAR BYED PAR
'GYUR RO, ,'BYUNG PO

LA SOGS PA'I GDON GYI 'JIGS PA LA, YUNGS KAR GYIS BRDEGS PAS GDON
THAMS CAD 'BYER BAR BYED DO, ,KHAM PHOR LA RDO RGYUS KYIS BRIS
NAS SGO LTAG LA BTAGS NA, BYIS PA GSAR DU BTZAS PA SRUNG BAR BYED
DO, ,SPRA TSIL GYIS GZUGS SOR BZHI PA'I TSAD DU BYAS NAS DE'I
SNYING

GAR BSGRUB BYA'I MING DANG BCAS PA GRO GA LA MNGON PAR BRIS TE
BTZUGS NAS, DE'I KHA LA TSER MAS BTZUGS NA PHYIR RGOL BA'I KHA
PHUR BUS BTAB PAR 'GYUR RO, ,RKANG PA LA BTZUGS NA 'GRO BA DANG
'ONG BA RENGS PAR 'GYUR RO, ,SNYING GAR BTZUGS NA KHROS PA ZHI
BAR 'GYUR RO, ,MI'I RJE NGAR GYI

PHUR BU 'AM LCAGS KYI PHUR BUS GANG DAG GI MING NAS SMOS TE DE'I
LUS LA BTAB NA DE 'JIG PAR 'GYUR RO, ,DGRA BO'I SGO KHAR SBAS NA
BRLAG PAR 'GYUR RO, ,DUR KHROD KYI THAL BA LA MNGON PAR BSNGAGS
NAS DGRA BO'I SGO GLEGS LA BTAGS NA SKROD PAR 'GYUR RO, ,RAL GRI
LA MNGON PAR BSNGAGS NAS G-YUL DU ZHUGS NA

RGYAL BAR 'GYUR, BYA BA GANG LA 'JUG PA NI GTOR MA BTAB STE 'GRUB
PAR 'GYUR RO, ,SNGAGS PA GANG DGE BA DANG MI DGE BA'I LAS GANG
'DOD PA BZLAS PAS 'GRUB PAR 'GYUR RO, ,BDAG GIS BRIS LAS GANG
'THOB PA'I, ,BSOD NAMS BYANG CHUB SGRUB BYED PA, ,DE 'DIR 'JIG
RTEN MA LUS PA, ,RDZOGS PA'I BYANG CHUB SGRUB BYED SHOG,

@38B MI G-YO BA'I SGRUB THABS PRA BHA K'A RA K'IRTIS MDZAD PA
RDZOGS SO, ,PAndI TA DON YOD RDO RJE DANG, KHAMS PA LO TZ'A BA
DGE SLONG BA RIS BSGYUR CING ZHUS PA'O,,