@126B #, ,RGYA GAR
SKAD DU, YO GA AA BA TA RA, BOD SKAD DU, RNAL 'BYOR LA 'JUG PA,
'PHAGS PA

@127A *, ,'JAM DPAL GZHON NUR GYUR PA LA PHYAG 'TSAL LO, ,BSTAN
BCOS RGYA CHEN BO NI THOS NAS KYANG, DON DAM DE BZHIN NYID NI
NGES BYAS LA, ,DAD LDAN DE NI 'JAM PA'I STAN GNAS TE, BLO DANG
LDAN PAS RNAL 'BYOR BRTZON PAR BYA, GZUNG DANG

'DZIN DANG GNYI GA GNYIS MIN DANG, BDAG DANG GZHAN DANG MYA NGAN
'DAS PA DANG, ,'KHOR BA ZHES BYA'I RNAM RTOG MANG PO NI, ,RTAG TU
SPANGS LA YID NI MNYAM PAR GZHAG ,SGYU MA DRI ZA'I GRONG KHYER
LTA BU NI, ,SHES BYA MA LUS RNAM PAR BLTAS NAS SU, ,DE BZHIN NYID
KYI

YE SHES RDO RJE YIS, ,LUS KYI 'KHRUL 'KHOR RAB TU GZHIG PAR BYA,
,RNAM PA THAMS CAD DU NI RAB MDZES LA, ,THOG DANG THA MA'I CHA
BRAL RNAM MI RTOG, ,DRI MA MED PA'I 'OD ZER STONG GIS NI, ,MUN PA
NGES BSAL MKHA' DANG MTSUNGS PA YIN, ,RANG GI SNANG BA TZAM GYI

NGO BO RU, ,GZOD NAS SKYE BA MED PA'I RANG SEMS MTHONG, ,GANG GIS
KYANG NI DE MTHONG GYUR PA DAG ,DE YANG DE BZHIN DU NI BLTA BAR
BYA, ,DMIGS PA MED DANG BCAS PA'I SEMS NYID NI, ,DE BZHIN NYID
DANG YANG DAG MTHA' RU BSHAD, ,DE LTAR RIM GYIS BSLABS

PAR GYUR PA LAS, ,MING DU SHES PA 'GOG PA 'THOB PAR 'GYUR, ,DE LA
YANG DAG REG PAR SBYOR BA LAS, ,'BAD PA MED PAR MNGON SHES LNGA
RU 'GYUR, ,DE DANG MNGON PAR LDAN PA'I RNAL 'BYOR PA, ,'GRO BA'I
DON NI DPAG TU MED PAR BYED, ,'DI NI YONGS SU RDZOGS

PA'I RNAL 'BYOR PA, ,SHIN TU YUN RING DUS SU GNAS PAR 'GYUR, ,LUS
NI RDO RJE LTA BUR MI SHIG SHING, ,NYON MONGS BDUD LA SOGS PAS
G-YO MI 'GYUR, ,SHES RAB PHA ROL PHYIN PA ZHES BYA YI, ,RNAL
'BYOR 'DI DAG RTAG TU RAB LDAN PA, ,NAM MKHA' MDZOD LA

SOGS PA'I TING NGE 'DZIN, ,MANG PO RNAMS NI YANG DAG RDZOGS PAR
'GYUR, ,BDAG GI RNAL 'BYOR PA NI 'JUG PA TZAM, ,YANG DAG SBYAR
BAS DGE BA GANG BSAGS PA, ,DER NI 'GRO BA THAMS CAD RAB MYUR BA,
,THAMS CAD MKHYEN PA'I YE SHES THOB PAR SHOG, ,RNAL 'BYOR LA 'JUG

@127B PA ZHES BYA BA, ,SLOB DPON PHYOGS KYI GLANG PO'I ZHAL SNGA
NAS MDZAD PA RDZOGS SO,, ,,RGYA GAR GYI MKHAN PO DHA RMMA SHR'I
BHA DRA DANG, LO TZ'A BA DGE SLONG RIN CHEN BZANG POS BSGYUR CING
ZHUS TE GTAN LA PHAB PA,, ,