@130B #, ,RGYA GAR SKAD DU, TZA TU RAm GA S'A DHA NA NO PI KA SA
MANTA BHA DRI N'A MA t'I K'A, BOD SKAD DU, YAN LAG BZHI BA'I
SGRUB THABS KUN DU BZANG MO ZHES BYA BA'I RNAM PAR BSHAD PA, DPAL
RDO RJE SEMS DPA' LA PHYAG 'TSAL LO, ,DPAL LDAN SGRIB KUN BSAL
BAS DRI MA

MED CING YE SHES RGYAS, ,RGYA CHER RANG BZHIN 'DAS DANG DA LTAR
MA 'ONGS KUN DU SON, ,BDE BA CHEN MO LHA MO BCUD GZUGS RIG MAS
RTOGS PA CAN, ,BDE BA'I SKU CAN 'JAM DPAL RDO RJE DE LA PHYAG
'TSAL NAS, ,DPAL LDAN GSANG BA 'DUS PA'I RGYUD KYI CHO GA BZHIN,
,BCOM

LDAN 'JAM PA'I DBYANGS KYI MA NOR SGRUB PA'I THABS, ,SANGS RGYAS
YE SHES ZHABS KYIS YANG DAG MDZAD PA GANG, ,DE NYID CI NUS YANG
DAG DRAN PHYIR BRI BAR BYA, ,DE LA RAB TU BYED PA BRTZAM PAR 'DOD
PA'I RJE BTZUN 'DIS RANG GI SPYOD PA BSRUNG BAR BYA BA'I PHYIR,
'DOD PA'I LHA LA YON TAN

'DOD PA SNGON DU 'GRO BA'I MCHOD PAS BSOD NAMS 'PHEL ZHING BGEGS
KYI BAR CHAD MI 'ONG ZHING BSAM PA RDZOGS PA'I CHED DU DE NYID DU
BYAS NAS, YANG DAG PA'I SHES PA DANG LDAN PA RNAMS 'JUG PA'I RGYU
GSUNGS SO, ,DE LA DPAL LDAN ZHES BYA BA LA SOGS PAS 'DIR MCHOD PA
DANG,

BSTOD PA DANG, PHYAG 'TSAL BA'O, ,GANG GI PHYIR MNYES SHING YANG
DAG PAR YON TAN BRJOD PA DANG, LUS NGAG GIS 'DUD PA'I DNGOS PO LA
SHES PAR BYA'O, ,DE YANG GZI BRJID KYI KHYAD PAR GYI SGO NAS BCOM
LDAN 'DAS NYID KYI KHYAD PAR BYAS PA YANG DAG PAR NA KHYAD PAR DE
RNAMS BZHI

DANG BRAL BA'I PHYIR, ZLA BA DANG ZLA BA'I 'OD LTA BUR RTOGS PAR
BYA'O, ,DE LTAR BSDUS PA'I DON BSTAN NAS YAN LAG GI DON BSTAN PAR
BYA BA'I PHYIR, DE LA DPAL LDAN ZHES BYA BA NI BSOD NAMS DANG YE
SHES KYI TSOGS KYI MTSAN NYID DO, ,DE NYID GANG LA YOD PA DE DPAL
LDAN NO, ,DES

NI RANG GI DON PHUN SUM TSOGS PA'I RGYU GSUNGS SO, ,CI'I PHYIR
ZHE NA, RNAM PA THAMS CAD MKHYEN PA'I MTSAN NYID RANG GI DON PHUN
SUM TSOGS PA NI GZI BRJID DE GNYIS LAS BYUNG BA'I PHYIR RO, ,DE
NI BCOM LDAN 'DAS DANG 'BREL PA'I PHYIR, RGYU'I DUS SU NI NYE
BA'I MTSAN NYID DU ZAD KYI

@131A *, ,'BRAS BU'I GNAS SKABS LA YANG RTOGS PAR BYA'O, ,DES NI
TSANGS PA LA SOGS PA LAS CHE BAR BRJOD PA'O, ,GANG GI PHYIR NA
TSOGS LAS RNAM PA THAMS CAD SKYE BAR 'GYUR BA DE'I PHYIR, 'JIG
RTEN GYI DPAL GYI DON LAS BYUNG BA MA YIN NO, ,'KHRUL PA KUN ZHES
PA

NI YANG DAG PA'I DON MTHONG BA LA BGEGS SU 'GYUR BA'I PHYIR, BAG
CHAGS DANG BCAS PA'I NYON MONGS PA'I SGRIB PA LA SOGS PA MI SHES
PA'I 'KHRUL PA KUN BSAL ZHES BCOM PAR BYA BA DE YANG, BLA MA DAM
PA LAS DBANG THOB PA LA SOGS RIM PAS SO, ,DRI MA MED PA ZHES BYA
BA NI KUN GZHI

LA SOGS PA ME LONG LTA BU'I YE SHES LA SOGS PAR GNAS GYUR PA'I
NGO BO RANG GI DON PHUN SUM TSOGS PA DRI MA MED PA THAMS CAD
MKHYEN PAS GSUNGS SO, ,DES NYAN THOS LA SOGS PA LAS CHE BAR BRJOD
PA'O, ,DE YANG 'PHAGS PA LANG KAR GSHEGS PA LAS, DPER NA SHING NI
RGYA MTSO RU, ,

RLABS RNAMS KUN GYIS RAB G-YENGS LTAR, ,DE BZHIN NYAN THOS RMONGS
PA YANG, ,MTSAN NYID KYIS NI RAB TU G-YENGS, ,KUN NAS NYON MONGS
BAG CHAGS 'BREL, ,KUN NAS LDAN DANG LDAN MA YIN, ZHES BYA BA LA
SOGS PAS RTOGS PAR BYA'O, ,YANG DAG PAR GSAL BA'I SGO NAS

GZHAN GYI DON PHUN SUM TSOGS PA GSUNGS PA, GZI BRJID BSAM YAS
ZHES PA LA SOGS PA GSUNGS SO, ,GZI BRJID KYANG DE BSAM YAS KYANG
DE RIGS KYANG DE SPRUL PA YANG DE NYID YIN PAS DE SKAD DO, ,DES
RNAM PAR BRGYAN PA'I BCOM LDAN 'DAS GANG YIN PA DE LA DE SKAD CES

BYA'O; ,DE'I DON NI 'DI LTA STE RIGS GCIG LA SOGS PAS GDUL BYA'I
RGYUD LA SNANG BAR GYUR PA'I GZUGS KYIS RTAG TU DON MDZAD PA CAN
DE'I DBANG GIS GDUL BYA RNAMS KYIS THAMS CAD SHES PAR GRUB PA'I
PHYIR GZHAN GYI DON TO, ,DE LTA BU YOD PA DE LA BRGYAN PA ZHES
BYA BA'I THA TSIG

GO; ,RANG DANG GZHAN GYI DON PHUN SUM TSOGS PA 'GRUB PAR BYED PA
GSUNGS PA, SHES RAB MA YIN ZHES PA LA SOGS PA'O, ,DE LA SHES RAB
MA ZHES BYA BA NI RANG GI RIG MA STE, DE YANG RGYU'I GNAS SKABS
SU BYIN LA SOGS PA'I TSOGS GNYIS RNAM PAR DAG PA'I BZHIN GANG GI
STOBS

@131B KYIS THAMS CAD MKHYEN PA SKYE BAR 'GYUR BA STE, 'BRAS BU'I
GNAS SKABS LA GNAS PA YANG YANG DAG PA'I BYANG CHUB KYI NGO BO
PHYI STONG PA NYID LA SOGS PA RNAM PAR DAG PA'I RANG BZHIN DE'I
DBANG GIS GDUL BYA RNAMS KYI RGYUD YONGS SU DAG PAR BYED PA'I
RGYU'I NGO BO STE, DE ZAB MO DANG YANG DAG

PAR GSAL BAR SNANG BA'I SKU'I NGO BO DE'I LUS NI SHES RAB MA'I
LUS TE, DES 'KHYUD CING MDZES PAR LONGS SPYOD CING KLUBS PA GANG
YIN PA DE LA DE SKAD CES BYA STE, DBYER MED PA'I YE SHES DANG
SEMS CAN GYI DON BYED PA LA CHAGS PA'I PHYIR RO, ,DE BAS NA 'DOD
CHAGS CHEN PO'I RGYU YIN PAR BSTAN

PA'I PHYIR, 'PHAGS PA DE KHO NA NYID BSDUS PA LA SOGS PA LAS CHE
BAR BRJOD PA'O, ,DE LTAR NGES KHYAD PAR BYAS PA GANG ZHE NA, 'JAM
DPAL DE LA ZHES TE, 'JAM ZHES PA NI MNYEN PA STE GNYIS SU MED
PA'I LONGS SPYOD DANG LDAN PA'I PHYIR RO, ,DPAL ZHES PA NI BSHAD
ZIN TO, ,MCHOD

PA'I DON DU MNGON PHYOGS TE, ,ZHES PA NI MNYES PAR BYA BA'I DON
DU LUS NGAG YID KYIS MNGON DU PHYOGS PA'I MCHOD PA BYAS NAS, DPAL
GSANG BA 'DUS PA'I RIM PAS, DNGOS PO'I CHO GA BSHAD PAR BYA,
,ZHES SBYAR RO, ,DE NYID BSTAN PA'I PHYIR DPAL LDAN ZHES BYA BA
LA SOGS PA'O, ,DPAL

LDAN ZHES PA NI 'JIG RTEN LAS 'DAS PA'I PHUN SUM TSOGS PA THOB
PAR BYED PA'I PHYIR DANG, YANG NA NYON MONGS PA'I SKYON GYIS MA
GOS PA'I PHYIR RO, ,DE GANG ZHE NA, 'DUS PA ZHES TE DAG PA DANG
MA DAG PA THAMS CAD DON DAM PA DANG KUN RDZOB TU 'DUS PA'I PHYIR
RDO RJE 'DZIN PA LA DE SKAD CES BRJOD DO, ,

DBYER MED PA'I PHYIR DES GRUB PA'I GZHUNG LA YANG DE SKAD CES
BYA'O, ,DE'I RIM PAS ZHES PA NI GZHAN GYI RIM PA DGAG PA'O, ,DAM
PA'I BSHES GNYEN ZHES PA NI BLA MA STE, BLA MA NYID BSRUNG BA'I
ZHABS KYIS SGRUB PA'I THABS BYED PA'I DON DU GSOL BA BTAB STE,
DES RANG YID CHES NAS

BROD PAS RTZOM PA'I SBYOR BA LA ZHUGS PA'O, ,YANG NA DAM PA'I
BSHES GNYEN NI 'JAM DPAL DBYANGS TE, DES GSOL BA NI BKAS GNANG BA
LA DE SKAD CES BYA STE, DER RANG LA SHIN TU YID CHES NAS BROD PAS
BRTZAMS SO ZHES SO, ,DES NI GZHUNG BRTZAM PA'I RGYU GSUNGS SO,
,'GRO

@132A *, ,PA'I DON ZHES PA NI 'GRO BA'I DON NYING PHUN SUM TSOGS
PA ZHES TE MNGON PAR MTHO BA DANG NGES PAR LEGS PA'I MTSAN NYID
DO, ,DE'I RGYU NI BZHI STE DE YANG GANG ZHE NA DNGOS PO'I CHO GA
STE BSNYEN SGRUB YAN LAG BZHI LA SOGS PA'O, ,DE 'GRO BA RNAMS
KYIS RTOGS PAR BYA

BA'I PHYIR BSHAD PAR BYA'O ZHES, DE LTAR NA RGYUD CHEN PO LAS SAM
GZHAN SLOB DPON GYI MAN NGAG RGYA CHEN PO LAS 'GRO BA RNAMS KYIS
RTOGS PAR 'GYUR TE 'ONG BAS SGRUB PA'I THABS 'DIS CI ZHIG BYA ZHE
NA, DE'I PHYIR SKAL LDAN ZHES BYA BA LA SOGS PAS KHYAD PAR GYI
DGONGS PA GSUNGS PA SKAL

LDAN ZHES BYA BA LA SOGS PA NI MI KHOM PA BRGYAD SPANGS PA'O, ,MI
KHOM PA BRGYAD NI DMYAL BAR SKYE BA DANG YI DAGS SU SKYE BA DANG
SONG DU SKYE BA DANG, MTHA' KHOB TU SKYE BA DANG, 'DU SHES MED PA
DANG, 'ON PA DANG LKUGS PA LA SOGS PA DANG SANGS RGYAS MED PA'I
BSKAL PAR SKYE BA DANG, LTA BA

LOG PA ZHES BYA STE, DE DAG SPANGS NAS 'BYOR BA DANG LDAN PA'I
LUS THOB PA LA SKAL BA DANG LDAN ZHES BYA'O, ,DE YANG YUN RING DU
GNAS PA MA YIN PA'I PHYIR 'JIG PA'O, ,DAM PA'I SKYES BU ZHES PA
NI RNAL 'BYOR CHEN PO'I RGYUD YANG DAG PAR STON PA PO RNAMS SO,
,RNAL 'BYOR RGYUD RNAMS

'BYUNG BAR DKA' BA'I PHYIR STON PA PO RNAMS KYANG 'BYUNG BAR
DKA'O, ,DE DKA' BAS DE DANG 'GROGS PA'ANG SHIN TU DKA'O ZHES TE,
JI SKAD DU, THAMS CAD MKHYEN PA 'JIG RTEN NA, ,BDE BA SKYE'AM MI
SKYE BA, AU DUMB'A RA'I ME TOG BZHIN, ,GAL TE BRGYAL LAM RE 'GA'

'BYUNG; ,DE BAS THOB DKA' 'BYUNG BA NI, ,GSANG SNGAGS SPYOD PA'I
TSUL 'DI NI, ,DE BAS KYANG NI SHIN TU DKON, ,ZHES PA DANG, RTZA
BA'I RGYUD LAS, MAR ME MDZAD DANG, THUB BA 'OD SRUNGS LA SOGS
PA'I DUS SU SNGAGS MA BSHAD DE, DE'I PHYIR ZHE NA, DE'I DUS NA

SEMS CAN RNAMS LA SKAL BA MED PA'I PHYIR RO ZHES PA LA SOGS PA
RGYA CHER GSUNGS SO, ,DE'I PHYIR MCHOG TU 'GYUR BA ZHES BA NI
DBYER MED PA, THABS DANG SHES RAB ZHES PA NI ZAB PA DANG RGYA CHE
BA'I BDAG NYID DO, ,DE DES RTOGS PAR BYA BA'I PHYIR BYED 'DOD PA
STE, DNGOS

@132B PO'I CHO GA BSHAD PAR BYA ZHES BYA BA DANG SBYAR BAR BYA'O,
,DE'I DON NI 'DI LTA STE, SKAL BA DANG LDAN ZHING 'JIG PAR SLA
BA'I 'DI DANG STON PA RNAMS PHRAD PAR DKA' BAS RGYAS PAR BSHAD PA
LA NYAN PA LA SOGS PA LA BAR CHAD KYIS DOGS PAS MDOR BSDUS PAS
RTOGS PAR BYA BA'I PHYIR MCHOG

TU GYUR BA'I THABS DANG SHES RAB BYED 'DOD DE DE'I PHYIR BRTZAMS
SO ZHES SO, ,DE LTAR DES NI BLO GROS DANG LDAN PA'I 'JUG PA'I YAN
LAG DNGOS PO LA SOGS PA BSTAN TO, ,DE YANG 'GRO BA'I DON PHUN SUM
TSOGS PA'I DNGOS PO'I CHO GA RGYUD LAS YANG DAG PAR BSTAN PA NI
BRJOD PAR BYA'O, ,DE

'GRO BA RNAMS DANG KHYAD PAR CAN GYI 'GRO BAS RTOGS PA NI DGOS
PA'O, ,DGOS PA DE YANG RAB TU BYED PA 'DIS BYED PA NA THABS LAS
BYUNG BA'I MTSAN NYID KYI 'BREL BAR GNAS SO, ,DNGOS PA'I CHO GA
DE BSTAN PAR GYUR BA'I STOBS KYIS BDAG NYID LHA'I GO 'PHANG THOB
PA NI DGOS PA'I YANG

DGOS PA'O, ,DE RNAMS DANG LDAN PA NI CHOS YANG DAG PA'O ZHES
GSUNGS PA'I PHYIR RO, ,DA NI SGRUB PA PO DANG BSGRUB PAR BYA BA
PHUN SUM TSOGS PA GSUNGS PAR RIGS PA LAS 'BRAS BU MNGON DU BYED
PA LA SGRUB PA PO NI GTZO BO'AM, RGYU YIN PA'I PHYIR DE'I PHUN
SUM TSOGS PA DANG

POR GSUNG BAR RIGS SO, ,DE'I BYA BA'I LAS YIN PA'I PHYIR BSGRUB
PAR BYA BA NI PHYIS BSTAN PA'O, ,DE BAS NA DE NAS ZHES PA LA SOGS
PA NAS SHES RAB LDAN ZHES PA'I BAR GYI GZHUNG GIS DON DE STON TE,
DE LA SNYING RJE CHEN PO ZHES PA NI SEMS CAN SDUG BSNGAL DANG
DE'I RGYU LAS GROL BAR

'DOD PA'I NGO BO STE 'GRO BA KUN LA KHYAB PA'O, ,DE 'OG NAS
'BYUNG BA'I YON TAN THAMS CAD KYI RTZA BAR 'GYUR BA'I PHYIR THOG
MAR SMRAS SO, ,DE BAS NA, SNYING RJE 'BA' ZHIG GZHIR GYUR PAS,
,YON TAN THAMS CAD RAB TU SKYE, ,ZHES 'BYUNG BA'I PHYIR RO, ,DE'I
PHYIR MTHU LAS SKYES ZHES PA

STE DE'I STOBS LAS SKYES ZHES TE KUN LA SBYAR BAR BYA'O, ,DE BAS
NA DE 'BA' ZHIG RTZA BAR GYUR BA'I PHYIR GZHAN RNAMS NI YAN LAG
TU SHES PAR BYA'O, ,SKYES BA DE KHO NA GANG ZHE NA BYANG CHUB
SEMS LDAN ZHES PA LA SOGS PA'O, ,BYANG CHUB NI RNAM PA THAMS CAD
MKHYEN PA MNGON BAR

@133A *, ,RDZOGS PAR BYANG CHUB PA'O, ,DE MNGON PAR 'DOD PA'I
SEMS GANG LA YOD PA DE LA LDAN ZHES BYA BA STE DE NYID SHES PA
DANG SKYOB PAR LDAN PAS SNGAGS PA ZHES BYA'O, ,GTONG PHOD CES PA
NI SBYIN PA STE DANG POR BYAS PA'I TSUL KHRIMS LA SOGS PA'O, ,DE
NYID 'DI'I

TSUL GYIS 'JUG CING GOMS PAR BYAS PAS NA YON TAN NO, ,DE GANG LA
YOD PA DE LA BRGYAN PA ZHES BYA'O, ,ZAB MO'I GZHUNG ZHES PA NI
LHA'I RNAL 'BYOR CHEN PO'I GZHUNG STE RGYU BA DANG MI RGYU BA
THAMS CAD BDAG NYID DANG LHAR DBYER MED PAR STON PA'I PHYIR RO,
DE LA DE KHO NA NYID BZHIN DU NGES PAR 'DZIN

PA NI MOS PA'O, ,SNGAGS LA SPYOD PA THAMS CAD NI DBANG DANG LDAN
PAS BSNYEN PA LA SOGS PA LA 'JUG PAR RIGS PAS DPAL LDAN ZHES BYA
BA LA SOGS TE, DPAL LDAN GSANG 'DUS ZHES PA NI BRJOD ZIN TO,
,DE'I DKYIL 'KHOR NI RDUL TSON DANG YID DO, ,DER LEGS PA CHO GA
GANG GIS DBANG

BSKUR BA STE, CHU DANG COD PAN LA SOGS PA'I RIM PAS BKA' LUNG
GSAL BA'I BAR DU DBANG PHUN SUM TSOGS PA DANG BCAS PA ZHES PA NI
LDAN PA'O, ,DES 'DI SKAD DU STON TO, ,BLA MA DAM PA RNAMS LAS
GANG YANG RUNG BA CIG MNYES PAR BYAS TE, CHO GA MA TSANG BA MED
PA'I DKYIL 'KHOR

GANG RUNG DU ZHUGS PA NAS BUM PA LA SOGS PA'I DBANG THOB PAR BYAS
NAS, GSANG BA DANG MCHOG TU GSANG BA LA SOGS PA RIG PAR BYAS PA'I
RNAL 'BYOR PA ZHES BYA BA'I THA TSIG GO, ,DE LTAR DES NI RNAL
'BYOR PA THAMS CAD KYI THUN MONG DU GYUR BA'I YON TAN BSTAN NAS,
,DA NI SGRUB PA LA

'JUG PA'I YON TAN GSUNGS PA, CHO GA BZHIN DU ZHES PA LA SOGS PA
SMRAS TE, BKA' STZAL THOB CES PA NI SNGON GYI DUS SU SLOB DPON
GYI BKA' STZAL BA THOB PA DANG PHYIS KYI DUS SU RANG GI BKA'
STZAL THOB PA'O, ,DE LAS KYANG DANG PO NI SPYIR SHES PAR BYA STE,
GNYIS PA NI KHYAD PAR

RO; ,CHO GA BZHIN DU BZHIS SNGAGS SNYOMS BSGOMS PA, ,ZHES PA NI
RANG LHA'I SA BON TE, CHO GA BZHIN DU BSGOM PA NI DANG PO'I RNAL
'BYOR LA SOGS PA'I RIM PAS MNYES PAR BYED PA'O, ,DE'I GONG DU
SMOS PA LA SOGS PA THOB PAR BYED PAR SGRUB PA LA 'JUG PAR 'GYUR
GYI GZHAN NI

@133B MA YIN ZHES SO, ,DE NYID SHES RAB LDAN ZHES TE BSAM GYIS MI
KHYAB PA THAMS CAD DKYIL 'KHOR GYI 'KHOR LO'I TSUL DU SHES PAS
PHYI ROL DU SNANG BA MED PAS RTOGS PA'O, ,'DIR SMOS PA LAS GZHAN
BLA MA'I ZHAL SNGA NAS GSUNGS PA, GSANG ZHES SBYOR BA'I DE KHO
NA, ,SHES SHING THEG PA

GSUM GYIS NI, ,DE BZHIN NYID DU RIG PA BO, ,ZHES BYA BA LA SOGS
PA YANG 'DIR RTOGS PAR BYA BA'O, ,DE MA THAG TU THAMS CAD MDOR
BSDUS NAS SGRUB PA PO'I PHUN SUM TSOGS PA GSUNGS PA'O, ,DA NI YID
DU'ONG BA'I GNAS SU ZHES SHIN TU SBYANGS PAR GYUR LA LUS SHIN DU
SBYANGS PAS BDE

BA LA REG PAR 'GYUR RO, ,BDE BA LA REG PAS MNYAM PAR 'JOG PAS JI
LTA BA BZHIN DU SHES PAR 'GYUR BAS YID SPRO BA'I GNAS BSTAN PA'I
PHYIR GANG ZHIG CES PA LA SOGS PA SMOS TE, GANG ZHIG CES PA NI
DNGOS SU MI 'DZIN TE, SPYIR SHES PAR BYA'O, ,KHYAD PAR GSUNGS PA,
DRI

MED CHU LA SOGS ZHES PA LA SOGS PA'O, ,DRI MA MED PA STE CHU LA
SOGS KYANG DE YIN PAS DE SKAD CES BYA'O, ,DE 'BA' ZHIG GAM ZHES
NA MA YIN TE, LJON PA'I SHING MCHOG NI TZ'U TA LA SOGS PAS PHRENG
BA'I TSUL DU NYE LOGS KUN DU MDZES PAR BYAS PA LA KLUBS PA ZHES
BYA'O, ,RI

ZHES PA NI NYE BA'I MTSAN NYID CAN DU MA ZAD DE DON DU NA SEMS
RNAM PAR DAG PA LAS YE SHES 'BYUNG BA'I PHYIR RO, ,DE LTA BU'I
GNAS DE PHYI'I TSUL DU DAG PAR BYAS PA'I PHYIR TZANDAN LA SOGS
PA'O GNAS SMOS SO, ,TZANDAN NI NYI MA DANG ZLA BA'O, ,SOGS KYI
SGRAS BSDUS PA DRI CHU DANG DRI MA

RNAMS BZUNG STE, DE YANG RNAM PAR SNANG MDZAD LA SOGS PA'I RANG
BZHIN DE RNAMS KYIS STEGS BU GRU BZHIR BYAS PA BYUGS TE ZHES PA
LA, DRI ZHIM PA'I ME TOG KHA DOG DANG DBYIBS LA SOGS PA YANG DAG
PAR BKRAM STE DER BLA RE LA SOGS PA YID DGA' BA GZHAN YANG RTOGS
PAR BYA'O, ,DE

LTA BU NI BSAM GTAN DANG MTHUN PA'I GNAS TE, DER BDE BA'I STAN LA
RDO RJE SKYIL KRUNG GIS 'DUG NAS, BCOM LDAN 'DAS 'JAM DBYANGS
SHES BYA RAB TU BSGRUB PAR BYA ZHES BYA BAR SBYAR RO, ,DE LA BCOM
LDAN 'DAS ZHES PA NI ME LONG LTA BU'I YE SHES LA SOGS PAS DNGOS
PO THAMS CAD 'JOMS

@134A *, ,PA'I PHYIR RO, ,DE RNAMS DANG GANG LDAN PA'O, ,YANG NA
BCOM PAS NA BCOM ZHES TE GNYIS SU MED PA'I SHES RAB KYIS BDUD
BZHI BCOM PA'I PHYIR RO, ,DE YANG NYON MONGS SHES RAB RAG LAS
PAS, SHES RAB DE PHYIR BCOM ZHES GSUNGS SO, ,DE GANG DANG LDAN PA
DE DE

LTAR RO; ,YANG NA DBANG PHYUG LA SOGS PAS MI SDUG PA LA SOGS PA
BCOM PA'I PHYIR BCOM ZHES GSUNGS SO, ,DE RNAMS GANG DANG LDAN PA
DE DE LTAR RO, ,'JAM ZHES PA NI BSHAD ZIN TO, ,DBYANGS NI GSUNGS
TE DE NYID 'DI NA 'OG NAS 'CHAD PA'I RIM PAS RAB TU BSGRUB PAR
BYA ZHES PA'I DON

TO; ,DA NI LAM GYI RIM PA GANG GIS BYANG CHUB SEMS DPA' 'JAM PA'I
DBYANGS BSGRUB PAR BYA BA GANG YIN PA'I LAM GYI RIM PA DE LA RNAL
'BYOR DANG PO GSUNGS PA DANG PO ZHES PA LA SOGS PA'O, ,DANG PO
ZHES PA NI DUS BZHI'AM YANG NA RNAL 'BYOR GYI DANG PO'O, ,DUS
GANG ZHE NA THO

RANGS PA ZHES PA LA SOGS PA SMOS TE, THO RANGS NI SKYA RENGS KYI
MTSAMS SO, ,DE NI NYE BA'I MTSAN NYID TZAM DU ZAD DE, NYIN PHYED
LA SOGS PAR YANG RTOGS PAR BYA BA'I LAS KYIS BSKAL PA RNAMS PHAL
CHER DE'I DUS SU BSTAN PAR SNANG BA'I PHYIR YANG SMOS SO, ,DUS
DER

RNAL 'BYOR GYI DANG POR BSGOM PAR GANG ZHE NA, SNYING GA'I ZLA
DBUS ZHES TE RANG GI SNYING GAR ZLA BA'I DKYIL 'KHOR GYI DBUS SU
BDAG GI DUS RING POR GOMS PAS GCIG TU GYUR PA'I TSANGS PA CHEN
PO'I SPYOD PA BZHI'I RGYU'I DNGOS POR GYUR PA KHA DOG LNGA'I 'OD
ZER 'PHRO BA DE NYID CES PA PHYIN

CI MA LOG PA'I MTSAN MA DANG LDAN PA, DE NYID NI SNGAGS KYI
GZHUNG GI 'DOD CHAGS CHEN PO NAS, DON THAMS CAD 'BYUNG BAS DMAR
SER DU GNAS PA MAm BKOD PA'O, ,DE BKOD PAS SNYING RJE LA SOGS
PA'I RGYU YIN PAR BKA' STZAL LO, ,DE YANG RDO RJE 'DZIN PAS BDAG
GI SA BON 'DI DRAN

PA TZAM GYIS SNYING RJE LA SOGS PA SEMS CAN DE'I RGYUN LA 'BYUNG
BAR GYUR CIG CES SMON LAM GYI SHUGS KYIS 'BYUNG BA'I TSAD MED PA
BZHI BSGOM PAR BYA BA'I PHYIR, SNYING RJE DANG LDAN ZHES BYA BA
SMOS TE, SNYING RJE NI SEMS CAN RNAMS SDUG BSNGAL DANG DE'I RGYU
LA GROL BAR 'DOD PA'O, ,DE

@134B YID LA BYED PA NI LDAN ZHES BYA'O, ,DE NA NYE BAR MTSON PA
TZAM DU ZAD DE BYAMS PA LA SOGS PA YANG RTOGS PAR BYA'O, ,DE LA
BYAMS PA NI PHAN PA'I BDE BA MA LUS PA NYE BAR BSDU BAR 'DOD
PA'O, ,DGA' BA NI DE'I THABS LAM GYI RIM PA GANG GIS 'BRAS BU
MNGON DU BYAS NAS SEMS

CAN GYI DON BYED PA LA RANGS PA'O, ,DE YANG BTANG SNYOMS NI ZAB
MO DANG RGYA CHE BA'I RANG BZHIN BSGOM PA'I SGO NAS BSTOD PA LA
SOGS PA'I BYA BA MI BYED PA STE, DE RNAMS LAS KYANG SNYING RJE NI
RTZA BA LTA BU STE, SNYING RJE 'BA' ZHIG GZHIR GYUR PAS YON TAN
THAMS CAD RAB TU SKYE, ,

ZHES 'BYUNG BA'I PHYIR RO, ,DE BAS NA BYAMS PA NI SDONG BU LTA
BU'O, ,DGA' BA NI YAN LAG LTA BU'O, ,TSOGS GNYIS SOGS PA NI LO MA
LTA BU'O, ,RNAL 'BYOR GZHAN RNAMS NI ME TOG LTA BU'O, ,RNAL 'BYOR
DER RANG DANG GZHAN GYI RGYUD YONGS SU SMIN PA NI 'BRAS BU LTA BU
YIN NO ZHES GSUNGS

SO; ,JI SKAD DU, SNYING RJE DANG LDAN BYAMS PA NI, ,SEMS CAN SDUG
BSNGAL RNAMS KYI NI, ,BDE BA BYED LA SHIN DU RGYAS, ,SDONG BU LA
NI YAL GA 'PHEL, ,SEMS KYI DE KHO NA NYID RIGS, ,SPONG BA LEN PA
LO MA NI, ,SMON LAM RNAMS KYIS RGYUN MI 'CHAD, RTEN CING 'BREL
'BYUNG RNAM PA

GNYIS, ,RANG RGYUD NANG DU SMIN PA'I PHYIR, ,MO GSHAM ME TOG LTA
BU MIN, ,BDAG GZHAN YONGS SU SMIN PA'I PHYIR, ,SNYING RJE'I 'BRAS
BU DE LA SPYOD, CES BYA BA LA SOGS PA GROL BA'I THIG LE LAS BLA
MA CHEN POS GSUNG BAR MDZAD DO, ,DE BAS TSANGS PA'I SPYOD PA BZHI
BA 'DI 'OG NAS

RDO RJE THUGS KHYOD CES PA LA SOGS PA'I GNAS SU RTOGS PAR BYA'O,
,CHOS KYI DBYINGS YANGS PA LA MI SNANG BAR MI 'GYUR TE, ME TOG
DANG 'BRAS BU LTA BU 'GYUR BA'I PHYIR RO, ,KHA LA SOGS PA DAG PAR
BYA, ,ZHES PA NI STONG PA NYID DANG MTSAN MA MED PA DANG SMON PA
MED PA'O, ,DE DANG

POR BYAS NAS DRAN PA NYE BAR GZHAG PA LA SOGS PAS RGYUD LA YOD
PA'I BLO GROS NI RANG BZHIN MED PA DANG GANG DU YANG MA GRUB PAR
RNAL 'BYOR PAS BSGOM PAR BYA'O, ,YANG SA BON BKOD PA'I RJES LA
SHES PAR BYA STE, BLA MA'I ZHAL SNGA NAS KYANG, RNAM PAR THAR
PA'I SGO DAG PA'I, RANG SNYING ZLA BAR

@135A *, ,'OD 'BAR MI, ,ZHES GSUNGS PA'I PHYIR RO, ,DE'I DGONGS
PA NI ZAB MO DANG GSAL BAS SEMS DAG PAR 'GYUR BA'I PHYIR RO ZHES
GSUNGS BAR MDZAD DO, ,DE BAS NA THAMS CAD DU RTOGS PAR BYA'O, ,DE
NI 'OG NAS BYUNG BA RNAMS BSGRUB PA'I PHYIR RTEN

GSUNGS PA DUS GSUM RGYAL BA ZHES BYA BA SMOS TE DE YANG 'GRO BA
RNAMS KYI DBUL BA LA SOGS PA SDUG BSNGAL GCOD PAR BYED PA'I BDAG
NYID LA DE BZHIN GYI NOR BU RIN PO CHE LTA BU SA BON GONG DU
GSUNGS PA YUD TZAM GYIS BYAS PAS, DE'I 'OD ZER LAS BYUNG BA SANGS
RGYAS LA SOGS

PA'I DKYIL 'KHOR DANG, DE DANG THA MI DAD PA'I BLA MA'I GZUGS
RNAMS KYIS NAM MKHA'I KHAMS THAMS CAD TIL GYI GANG BU BZHIN DU
RGYAS PAR DMIGS TE, DE'I MDUN DU 'OG NAS 'BYUNG BA BZHIN THAMS
CAD BYA'O, ,CHO GA DE GANG ZHE NA, MCHOD PA'I SPRIN SPRO ZHES BYA
BA LA SOGS PA

SMOS TE, MCHOD PA'I SPRIN SPROS PA NI MAm GYI 'OD ZER LAS BYUNG
BA'I SPYAN LA SOGS PA SPROS NAS THIM PA DANG, GZHAN YANG 'OD ZER
LAS TSAL DANG THEG PA LA SOGS PA PHYI'I YO BYAD RNAMS KYANG RTOGS
PAR BYA'O, ,DE BZHIN DU BSTOD PA DANG, BDUD RTZI YANG SOGS PA'I
SGRAS RTOGS PAR

BYA'O; ,DE'I 'OG TU DPAG TU MED PA'I LUS SPRUL PA LA SOGS PAS
KYANG PHYAG BYA BAR SHES PAR BYA'O, ,SHES RAB LDAN ZHES PA NI 'OG
TU BSTAN PA RNAM GSUM MNYAM PA NYID DU RTOGS PA'O, ,SDIG PA
BSHAGS PA LA SOGS PA BYA BA NI 'OG NAS 'BYUNG BA RNAMS DE'I SPYAN
SNGAR BYA'O ZHES

BYA BA'I DON TO, ,DE CI'I PHYIR ZHE NA, DGE BA 'PHEL DON DU ZHES
BYA BA GSUNGS TE, BSTAN PA LA NI MTSAMS MED PA LNGA LA SOGS PA
ZAD PAR 'GYUR BA'I DON DU'O, ,JI LTAR RAS SHIN TU DRI MA MED PAR
BYAS PA LA TSON 'DZIN PA DANG 'DRA BAR, GANG ZHIG GI RGYUD LA MI
'DOD PA'I

LAS KYI BAG CHAGS MED PA DE LA NI DKYIL 'KHOR GYI 'KHOR LO 'JUG
SLA BAR 'GYUR PA'I PHYIR RO, ,DE KHO NA'I DON DU GSUNGS PA THOG
MED DUS NA ZHES PA LA SOGS PA'O, ,'KHOR BA GANG LA DANG PO MED PA
DE NI THOG MA MED PA STE, DUS DE NAS SRID PA'I RGYUN CHAD PA MED
CES PA NI

@135B PHUNG PO LNGA'I RGYUN RGYU 'BRAS KYI TSUL DU GNAS PA LA,
RTOG PA KUN GYIS ZHES PA NI GZUNG BA DANG 'DZIN PA LA SOGS PA
YANG DAG PA MA YIN PA RNAMS KYIS BSGOS TE BSAGS PA STE MTSAMS MED
PA LA SOGS PA'O, ,DE NI DAM PA RNAMS KYIS SMAD CING 'BRAS BU
'BYIN

PAR BYED PA'I PHYIR SDIG PA STE SNYING RJE CHEN PO MDUN DU ZHES
PA NI GONG TU BSTAN PA RNAMS KYI'O, ,CHO GA BZHIN ZHES PA NI SDIG
LA SOGS PA MNYAM PA NYID DU RTOGS PA'O, ,SOGS KYI SGRAS BZUNG
BA'I RJES SU YI RANG BA LA SOGS PA GSUNGS PA SANGS RGYAS ZHES PA
LA SOGS

PA'O; ,DE LA SANGS RGYAS ZHES PA NI RTAG PA LA SOGS PA'O, ,BYANG
CHUB SEMS DPA' ZHES PA NI SA'I SNYING PO LA SOGS PA'O, ,'PHAGS PA
ZHES PA NI BDUD RTZI 'KHYIL PA LA SOGS PA'O, ,RTZA BA'I RGYUD LAS
DE RNAMS SANGS RGYAS DANG BYANG CHUB SEMS DPA' ZHES BYA BA'I

SGRAS MA BSTAN TO, ,'O NA CI'I PHYIR ZHE NA, 'PHAGS PA BDUD RTZI
'KHYIL PA DPA' BO ZHES BLA MA CHEN POS 'DI NA GSUNGS PAR MDZAD
DO, ,GZHAN KUN ZHES PA NI RDO RJE HE RU KA PA LA SOGS PA STE, DE
RNAMS 'DI LAS SGRA RNAM PA GSUM GYIS MA BSTAN PA'I PHYIR RO, ,DE
RNAMS

KYI DGE BA NI NGAN PA SPONG BA STE ZAB MO DANG GSAL BAR SPYOD
PA'O, ,YANG NA THUN MONG DU NA BYANG CHUB SEMS DPA' NI SA BCU LA
GNAS PA RNAMS SO, ,SANGS RGYAS NI CHOS KYI SKU MNGON DU MNYES PA
RNAMS SO, ,'PHAGS PA NI NYAN THOS DANG RANG RGYAL BA RNAMS SO,
,BZHI NI SEMS DANG PO

BSKYED PA LA SOGS PA DE'I DGE BA'I RTZA BA NI GONG DU SMOS PA LTA
BU'O, ,DE THAMS CAD LA PHRAG CING DOG PAS BSDUS NAS YI RANG STE
BDAG GI BYA BA'O, ,'DI NI GZHUNG GI SANGS RGYAS LA SOGS PA ,DE
DAG KYANG GCIG KYANG DU MA'I CHU SNOD CES PA LA SOGS PA RDO RJE
'DZIN PA KHO NAR RTOGS

PAR BYA'O, ,DE LTAR BYAS PA LAS BYUNG BA'I DGE BA DE DAG KYANG
GONG GI DON DU BSNGO ZHE NA, PHYIN CI MA LOG CES TE PHYIN CI MA
LOG PA'I DON YANG DAG PA DE ZAB PA DANG RGYA CHE BA'I RANG BZHIN
DKYIL 'KHOR GYI 'KHOR LO STE DE NYID BYANG CHUB PA'O, ,DE'I PHYIR
DGE BA'I RTZA BA DE RNAMS BSNGO BA'I

@136A *, ,STOBS KYIS DRANG BAR BYA'O, ,YANG DAG PAR 'PHAGS PA'I
DKON MCHOG GSUM LA SKYABS SU 'GRO BAS BSOD NAMS RDZOGS SHING
GZHAN GYIS MI THUB PAS KHYAD PAR GYI SANGS RGYAS LA SKYABS SU
'GRO BA STON TE, SO SOR MED CES BYA BA LA SOGS PA STE, DE LA
SPROS

MED CES PA NI SGRUB PA THAMS CAD YANG DAG PAR BSAL BA'I BYANG
CHUB KYI SEMS ZAB MO'I NGO BO'O, ,GANG GI PHYIR DRI MA MED CING
YON TAN THAMS CAD DANG LDAN PA 'GRO BA RNAMS KYI RGYUD KYI MA RIG
PA'I MUN PA SEL BAR MDZAD PA'I MTHA' YAS PA'I KHAMS NAS, PHYAG
RGYA CHEN PO LA SOGS

PAS 'GENGS PAR MDZAD PA DE'I PHYIR DE NYID NI ZLA BA LTA BU DE
DANG 'DRA BA'I PHYIR RO, ,DE'I STOBS KYIS 'GRUB CING RDZOGS PA YE
SHES KYI DKYIL 'KHOR MTHA' YAS KYI KHAMS NA SEMS CAN JI SNYED PA
THAMS CAD KYI YUL CAN THAMS CAD KYI YUL DU GYUR PA SNYING RJE
CHEN PO'I NGO BO YANG

DAM PAR GSAL BA'O, ,DE KHO NA'I KHYAD PAR GSUNGS PA RANG YID LA
GNAS ZHES GSUNGS TE, RANG GI SEMS DANG DBYER MED PAR GNAS PA SHEL
DANG KHA DOG LTA BU'O, ,DE LA RTAG TU SKYABS SU MCHI, ,ZHES PA NI
MTHA' YAS PA'I 'KHOR BA YAN CHAD KYI BAR DU RANG GI YID DANG THA
MI DAD

PA'I BLOS SKYABS SU MCHI BA STE, GZHAN LTAR CI SRID 'TSO'I BAR DU
SKYABS SU MCHI ZHES PA NI MA YIN NO, ,RTOG PA THAMS CAD CES BYA
BA LA SOGS PAS SKYABS SU MCHI GSUNGS PA, DE LA RTOGS PA THAMS CAD
CES PA NI GZUNG BA DANG 'DZIN PA LA SOGS PA YANG DAG PA MA

YIN PA THAMS CAD LAS GZOD MA NAS GROL BA STE BYED PA NI MA YIN
NO, ,DE YANG CHOS THAMS CAD KYI DE BZHIN NYID ZAB MO'I NGO BO
NYID DO, ,DAM PA'I SEMS CAN ZHES PA NI BYANG CHUB SEMS DPA' RNAMS
SO, ,DE'I BKRA SHIS ZHES PA NI DE BZHIN GSHEGS PA'I STOBS BCU LA

SOGS PA'O, ,DE'I RTEN ZHES PA NI GZHIG STE GANG GI PHYIR BYANG
CHUB SEMS DPA' RNAMS KYI ZAB MO'I MTSAN NYID KYI CHOS KYI DE KHO
NA NYID BSGOMS PA'I STOBS KYIS DE'I RGYUD LA DE BZHIN GSHEGS PA'I
YON TAN RNAMS 'BYUNG BA'I PHYIR DE SKAD DO, ,DNGOS KUN RO GCIG
CES

@136B PA NI RGYU BA DANG MI RGYU BA'I CHOS THAMS CAD YANG DAG PA
MA YIN PA RNAMS LAS RANG BZHIN GYIS GROL BA'I CHOS LA GONG DU
GSUNGS PA LTAR SKYABS SU MCHI'O, ,DE LTAR YANG GSUNGS PA THAMS
CAD, KUN RDZOB SNA TSOGS SPRUL NA YANG, ,DE DAG NGO BO RO GCIG
STE, ,DE YANG SANGS

RGYAS RNAMS KYIS DBYER MED BSTAN, ,GANG DAG DE LA DBYE BAR BRTAG
BYED PA, ,DE NI LOG PA'I LAM LA ZHUGS PAR 'GYUR, ,ZHES GSUNGS SO,
,DGE 'DUN LA SKYABS SU 'GRO BA GSUNGS PA BCING BA ZHES PA LA SOGS
PA'O, ,BCING BA MA LUS PA ZHES PA NI 'DOD CHAGS LA

SOGS PA PHYIN CI LOG GI MTSAN NYID DO, ,DE SPANGS PA ZHES PA NI
YANG DAG PAR SPANGS PA STE GSANG DANG MCHOG TU GSANG BA LA SOGS
PA RIGS PAS SO, ,SNYING RJE ZHES PA NI BSHAD ZIN TO, ,DPAL LDAN
ZHES PA NI BDAG DANG GZHAN GYI DPAL DANG LDAN NO, ,DE KHO NA LA
KHYAD PAR GSUNGS

PA; ,RAB TU DGA' BA LA SOGS PA, ,ZHES PA STE, SA DGU PA LA RAB TU
BZHUGS PA RNAMS, ,ZHES MKHAS PA RNAMS 'CHAD DO, ,GANG GI PHYIR SA
BCU PA LA BYANG CHUB SEMS DPA' NYID SANGS RGYAS ZHES GSUNGS PA
DE'I PHYIR YANG DAG PAR RDZOGS PA'I SANGS RGYAS NI MA

YIN NO, ,RNAM PAR SNANG MDZAD KYI RGYUD LAS, GANG GIS SA BCU THOB
NAS NI, ,DBANG GI RNAM PA KHONG DU CHUD, ,RNAM PA THAMS CAD
MKHYEN PA 'DIR, ,'JIG RTEN KUN GYI TSUL MKHYEN PAS, ,DE YI PHYIR
NA SANGS RGYAS GSUNGS, ,ZHES PA'I PHYIR RO, ,DE YANG THUN MONG DU

BSTAN PA STE, RNAL 'BYOR PA ZHES CHEN PO RNAMS KYI SKABS SU NI DE
LTAR 'DOD PA MA YIN NO, ,'DUL BA'I DBANG PO ZHES PA NI DMAN PA'I
THEG PA LA ZHUGS PA RNAMS KYI BDAG POR GYUR BA'I PHYIR BYANG CHUB
SEMS DPA' RNAMS LA DE SKAD CES BYA'O, ,DE LA GONG DU GSUNGS

PA LTAR SKYABS SU MCHI'O ZHES SO, ,'DI NA YANG SANGS RGYAS LA
SOGS PA RDO RJE 'DZIN LAS THA MI DAD PA YIN MOD KYI, 'ON KYANG,
MOS PA THA DAD SEMS CAN BSAM DBANG GIS, ,GCIG NYID YIN YANG CHU
SNOD ZLA BA BZHIN, ,ZHES STUG PO BKOD PA LAS GSUNGS SO, ,

@137A *, ,SEMS CAN GYI SEMS 'PHYO'I DBANG GIS GAR MKHAN GYI TSUL
DU BSTAN PAR MNGON NO, ,BSOD NAMS KYI TSOGS LA GNAS PA'I RNAL
'BYOR PA BYANG CHUB LA SMON PA BSKYED PA GSUNGS PA BSAM DANG ZHES
PA LA SOGS PA'O, ,DE NYID MNGON DU BYAS NAS

SEMS CAN RNAMS 'KHOR BA'I 'BROG DGON PA LA 'DREN PA'I BLO GROS NI
BSAM PA RNAM PAR DAG PA'O, ,DE DAG PA'I RTEN DU GYUR PA'I RNAM
PAR SMIN PA'I TSOGS RNAM PAR DAG PA STE, DRI MA MED PA'I LAS KYI
'BRAS BU RGYUN MI 'CHAD PA'I PHYIR RO, ,SGRIB PA KUN ZHES PA NI
NYON MONGS

PA LA SOGS PA'O, ,DE LA NYON MONGS PA GANG ZHE NA 'DOD CHAGS LA
SOGS PA'O, ,SHES BYA'I SGRIB PA GANG ZHE NA, ,GZUNG BA DANG 'DZIN
PA LA MNGON PAR ZHEN PA'I BAG CHAGS NYON MONGS PA CAN MA YIN PA'I
MI SHES PA'O, ,LAS KYI SGRIB PA GANG ZHE NA, MTSAMS MED PA LA

SOGS PA'O, ,RNAM PAR SMIN PA'I SGRIB PA GANG ZHE NA, DMYAL BA LA
SOGS PA'O, ,DE'I BAG CHAGS NI DE BSKYED PA'I MTHU NI MTSAN NYID
KUN GZHI LA GNAS PA'O, ,DE BCOM PA NI BSAM PA DANG RNAM PAR SMIN
PAR DAG PAS MTHU DANG LDAN PA'O, ,YANG DAG MOS PA ZHES PA NI DE
KHO NA

NYID LA NGES PAR 'DZIN PAS NA MOS PA'O, ,GZHAN GYIS PHROGS SHING
SOM NYI LA SOGS PAR THAL BA YIN NO, ,DE GANG LA YOD PA DE LA
BRGYAN PA ZHES BYA STE, DES BYANG CHUB NI ZHES PA NI SNGAGS KYI
BYANG CHUB NI SNGAGS KYI BYANG CHUB TU'O, ,BSKYED PAR BYA BA NI
DE KHO NA'I PHYIR BDUN

PA'O; ,BYANG CHUB DE YANG LAM GYIS 'THOB PAR BYA BA'I PHYIR LAM
LA BRTEN PA GSUNGS PA SRAS LDAN ZHES BYA BA LA SOGS PA'O, ,DE LA
SRAS ZHES PA NI BYANG CHUB SEMS DPA' STE DE DANG LDAN PA NI BDE
BAR GSHEGS PA RNAMS SO, ,DE RNAMS DANG LHAN CIG TU THUN MONG GI
LAM

GCIG PA BDAG GIS BSTEN PAR BYA ZHES BYA BA'I DON TO, ,THUN MONG
GI LAM NI GANG ZHE NA, SBYIN SOGS ZHES PA LA SOGS PA STE, PHA ROL
TU PHYIN PA BCU'O, ,DE NYID SER SNA LA SOGS PAS MA BSGRIBS PAS NA
DKAR PO'O, ,DE NYID 'DI'I TSUL GYIS GOMS PAR BYED

@137B PAS YON TAN NO, ,DE LA TSUL JI LTA BUS BRTEN PAR BYA ZHE
NA, MA LUS YANG DAG CES PA NI RDZOGS PA'I SANGS RGYAS MA LUS PA
THAMS CAD KYI RANG BZHIN DE RGYU BA DANG MI RGYU BA'I CHOS THAMS
CAD ZAB MO DANG GSAL BA'I GZUGS LA SOGS PA'I DKYIL 'KHOR GYI
'KHOR LO

YANG DAG PA MA YIN PA'I KUN DU RTOG PA MA LUS PAR YANG SGYU MA
LTA BU LA SOGS PA 'OG NAS 'BYUNG BA'I RIM PAS BDAG GIS BSTEN PA'I
RIM PAS, BLA MA CHEN POS SMON PA DANG 'JUG PA'I BYANG CHUB KYI
SEMS KYI BAR DU LAM LA BRTEN PAR GSUNGS PA KHONG DU CHUD PAR BYA
BA'I PHYIR

GONG DU BSTAN PAR SHES PAR BYA'O, ,BLA MA CHEN PO'I ZHAL SNGA NAS
KYIS DE'I DGONGS PA GSAL BAR BYED PA'I CHED LAM LA BRTEN PAR BYAS
NAS 'JUG PA BYANG CHUB KYI SEMS GSUNGS SO, ,DE NYID LAM LA BRTEN
PA SMON PA YIN PA'I PHYIR RO ZHES DGONGS PA'I PHYIR RO, ,DE LTAR

BSOD NAMS KYI TSOGS RDZOGS PAR BYAS NAS YE SHES KYI TSOGS KYI DON
DU 'JUG PA BYANG CHUB KYI SEMS GSUNGS PA, ,SNYING RJE ZHES PA LA
SOGS PA'O, ,THAMS CAD DU YANG SNYING RJE 'BA' ZHIG GTZO BOR GYUR
PA'I PHYIR YE SHES KYI TSOGS KYI DON DU YANG GSUNGS PA, 'JIG RTEN
RNAMS

ZHES PA NI SRID PA GSUM DU YONGS SU GANG BA'I SEMS CAN RNAMS SO,
,LTA BA'I DRA BA NI MTHAR 'DZIN PA LA SOGS PA STE DE NYID TSOGS
YIN PAS NA DRA BA STE DRA BA DANG 'DRA BA'I PHYIR RO, ,DES G-YOGS
PA NI KHEBS PA STE GANG SEMS CAN RNAMS YANG DAG PA'I LTA BA BCOM
ZHING DE'I DBANG

GIS RGYA MTSO'I TSONG PA GRU ZHIG PA BZHIN DU SDUG BSNGAL GSUM LA
SOGS PAS GTZES PA'O, ,SNYING RJE BSKYED BYAS ZHES PA NI DE RNAMS
LA SNYING RJE BSKYED PA'O, ,DED DPON CHEN PO GRU 'CHA' BA DANG
'DRA BAR RNAL 'BYOR PA SNGAGS KYI DNGOS GRUB SGRUB PA LA ZHUGS
PAR 'GYUR RO, ,

DE BAS NA BLA MA CHEN PO'I ZHAL SNGA NAS, PHYIN CI LOG PAR ZHEN
PA'I 'GRO BA DE DAG THAR PAR BYED PA'I CHED DU YANG DAG PA'I
SNYING RJE BSKYED PA'I BSAM PA CAN GYIS CHOS THAMS CAD STONG PA
NYID DU MNGON DU 'GYUR BAR BYA'O ZHES GZHAN DAG LAS KYANG GSUNGS
SO, ,BYANG CHUB YANG DAG

@138A *, ,CES PA NI RANG BZHIN GYIS DAG PA'I PHYIR YANG DAG STE
DON DAM PA'O, ,DE NYID BSAM MED CES BYA STE, NYAN THOS LA SOGS
PAS GZHAL DU MED CING KUN DU KHYAB PA'I RANG BZHIN YIN PA'I PHYIR
RO, ,DE BSGOMS NAS RIM PA 'DI ZHES PA NI SH'U N+YA T'A'I SNGAGS
BZLA BAR

BYA BA DANG, DE H'Um LAS BYUNG BA'I SA GZHIR BYAS PA DANG, DE 'OG
STON ZLA DKAR PO ZHES PA LA SOGS PA BSGOM PA NI SNGAGS PA'O,
,DE'I DON NI 'DI LTA STE, DE LTAR SNYING RJE CHEN PO BSKYED NAS
'JUG PA BYANG CHUB SEMS KYI MTSAN NYID RNAM PAR THAR PA'I SGO
GSUM BSGOM PAR BYA'O ZHES BYA

BA DE GANG ZHE NA, RANG BZHIN MED PA'I PHYIR ZHES PA LA SOGS
PA'O, ,CHOS GANG DANG GANG GI MTSAN NYID KYI NGO BOR RAB TU
BSGRAGS PA DE SHIN TU MI RIGS PA'I PHYIR DE DANG BRAL BA'O, ,YANG
NA BYIS PAS KUN DU BRTAGS PA'I GZUNG BA DANG 'DZIN PA GCIG DANG
DU MA LA SOGS PA DANG BRAL BA'I

PHYIR DNGOS PO THAMS CAD DANG BRAL BA'I PHYIR DNGOS PO JI SNYED
PA THAMS CAD STONG PA NYID DO, ,RGYU MED NA ZHES PA NI MU STEGS
LA SOGS PAS BRTAGS PA'I DBANG PHYUG LA SOGS PA YOD PA MA YIN PA'I
PHYIR CHOS THAMS CAD MTSAN MA MED PA'O, ,THA SNYAD TZAM DU SNANG
BA'I RGYU BKAG PA NI MA

YIN NO, ,MTSAN MA MED PA NI DNGOS PO MED PA STE MTSAN MA NYID
DNGOS PO ZHES GSUNGS SO, ,RJES SU DPAG PA ZHES BYA BA NI RJES SU
DPYAD PA STE LHA DANG MI LA SOGS PA'I 'GRO BA BDE BA LA SOGS PA
NI RNAM PAR DPYAD PA DANG BRAL BA'I PHYIR RJES SU DPAG PA MED PA
STE, DE BAS NA SMON

PA DES BRAL LO ZHES PA STE, DE DANG DE LA SOGS PA'I BDE BA DANG
GZUGS DANG LONGS SPYOD LA SOGS PA 'DUN PA'I NGO BOR SMON PA NI
RJES SU DPAG PA'I SNGON DU 'GRO BA STE, 'DIR CHOS THAMS CAD RANG
GI YE SHES 'BA' ZHIG SNANG BA LAS MA GTOGS PA LONGS SPYOD PA LA

SOGS PA GUD NA MED PAS SMON PA MED PA'O, ,DE LTAR RNAM PA GSUM
BSTAN PA NI BRJOD PAS PHYE BA TZAM STE DON DAM PAR STONG PA NYID
KHO NAR 'DUS PAR SHES PAR BYA'O, ,GANG GI PHYIR GZUNG BA DANG
'DZIN PA LA SOGS PA RDZAS JI SNYED PA THAMS CAD DANG BRAL BA'I
NGO BO NYID NI

@138B STONG PA NYID DE, GZUGS LA SOGS PA'I SNANG BA LAS NI GROL,
,ZHES BYA BA LA SOGS PA GCIG DANG DU MA DANG BRAL BA'I RIGS PAS
BLA MA CHEN PO 'DI NA GSUNG BAR MDZAD DE, SLOB DPON DHARMA
K'IRTIS TSAD MAR SMRA BA LA, DNGOS PO RNAMS NI GANG GIS RTOGS, ,

DON DAM DU NI DE MED DE, ,GANG PHYIR GCIG DANG DU MA YI, ,NGO BO
NYID NI MED PA LA, ,DE PHYIR THAMS CAD STONG PA NYID, ,CES GSUNGS
SO, DE BAS NA DA RGYU RKYEN MI 'BYOR BA'I PHYIR DANG POR MA SKYES
PAS MTSAN MA MED PA'O, ,'PHAGS PA RGYU BSTAN PA'I GTZUG LAG LAS,

SNANG DANG MI SNANG BA YIN NO, ,DNGOS PO LAS RKYEN 'THAD MA YIN,
,MI SNANG BA RGYU GANG LA YOD, ,SNANG BA LA RGYU CI ZHIG BYA,
,ZHES GSUNGS SO, ,SLOB DPON DHARMA K'IRTIS GSUNGS PA, ,SKYES PA
GZHAN RAG MA LUS KYANG, ,RANG GI RGYU LA SOGS PA NI, ,'BREL PAR
GYUR PA

BRTAGS PA YI, ,GCIG PU BLO NI MI SNANG BA, ,GANG PHYIR GZHAN LA
RAG LUS 'BREL, ,JI LTAR RAG LUS DE MED PAS, ,SNANG BA KUN LA RAG
MA LUS, ,DNGOS PO CI STE RAG LUS PA, ,DE NYID SMON PA MED PA YIN,
ZHES SO, ,RANG BZHIN MED PA RGYU DANG 'BRAS BU'I NGO BO SBYOR BA

MED PA LA, DE BAS NA SMON PA RIGS PAR MI 'GYUR TE MI SNANG BA RI
BONG GI RVA BZHIN DU DE LA RGYU NI MI 'OS PA MA YIN, ,SNANG BAR
'GYUR NA DE LA DGOS PA MED, ,RGYU STONG PA NYID LA SNANG BAR GYUR
PA 'OS PA MA YIN NO, ,DE'I PHYIR CHOS THAMS CAD SGYU MA LTA BU
DANG, THOG MA DANG THA MA

MED PA MA DPYAD PAR YID DU 'ONG BA, ,DNGOS PO THAMS CAD NI STONG
PA NYID CES BYA BAR YOD PAR MI 'GYUR RO, ,HA CANG SPROS PA NI
BTANG NGO, ,DE LTAR CHOS THAMS CAD KYI DE BZHIN NYID LA DMIGS PA
'JUG PA, BYANG CHUB KYI SEMS KYI BRTAN PAR BYED PA'I CHED DU
SNGAGS KYIS

BYIN GYIS BRLABS PA GSUNGS PA AOm ZHES BYA BA NI BSAM GYIS MI
KHYAB PA'I LHA'I SKU NYID DO, ,SH'U N+YA T'A NI STONG PA NYID,
DZNY'A NA STE YE SHES SO, ,DE NYID BADZRA STE DBYER MED PA'I
PHYIR RO, ,DE'I SVA BH'A BA DE RANG BZHIN TE, DE A'ATMA KO DANG
HAm ZHES BDAG GI RANG BZHIN YIN NO ZHES SO, ,

@139A *, ,DE BAS NA 'PHAGS PA KLU SGRUB KYIS GSUNGS PA, DNGOS LAS
STONG NYID GZHAN MA YIN, DE MA GTOGS PA DNGOS KYANG MED, ,CES SO,
,SNGAGS DE'I MTHUS BDAG DANG 'GRO BA THAMS CAD KYI LUS NGAG YID
GSUM RANG DBANG DU BRTAGS PA YIN PA'I PHYIR NA DE

'DOD PA TZAM GYI DBANG DU GYUR PA GONG DU GSUNGS PA LTA BU RNAMS
PAR SUN PHYUNG NAS KUN RDZOB KYI MTSAN NYID DU MI SNANG BAR GYUR
TE DE KHO NA NYID GSUM GYI YI GER GYUR NAS DE THAMS CAD ZAB PA
DANG RGYA CHE BAS DAM DU BZUNG BA'I PHYIR HO:GNYIS KYI BAR DU
GNAS PA ZLA BA'I STENG DU MNGON PAR

BSAMS NAS BGEGS DGAG PAR BYA'O ZHES GSUNGS SO, ,DE LTAR TSOGS
RDZOGS PAR BYAS PA'I RNAL 'BYOR PAS BGEGS DGAG PA'I DON GSUNGS
PA, H'Um LAS RDO RJER BYAS PA'I SA GZHI ZHES BYA BAR SMOS TE DE
LTAR DE KHO NA NYID MNGON DU BYAS PA'I RNAL 'BYOR PA NI BDAG DANG

'GRO BA THAMS CAD DE KHO NA NYID DU GCIG PA'I PHYIR BGEGS LA SOGS
PA SRUNG BA NAN TAN DU BYA BA CI DGOS SHE NA, DE NI NYES PA MED
DE DNGOS PO'I STOBS KYIS TSAD MAR GNAS PA LA LAS DANG PO PAS RTOG
PA THAMS CAD DAG PAR BYAS PA MA YIN PAS BGEGS KYI RGYU THAMS CAD
RNAL

'BYOR PA'I RGYUD LA YOD DO, ,DE YOD PAS DE LAS BYUNG BA'I BGEGS
RNAMS 'BYUNG BAR 'GYUR BAS SRUNG BA LA SOGS PA YANG DAG PAR 'GAL
BA MA YIN NO, ,DE BAS NA BSAM GTAN PHYI MA RIM PAR PHYE BA LAS,
,BDE BA DANG NI SDUG BSNGAL DANG, ,ZHE SDANG 'DOD DANG RMONGS

PA DANG, ,NAD KYIS 'CHI DANG BGEGS RNAMS KUN, ,DE RGYU SNGAGS
PA'I RGYUD LA GNAS, ZHES GSUNGS SO, ,DE BAS RGYUD YONGS SU DAG
PAR MA BYAS PA'I BAR DU SRUNG BA YONGS SU DAG PAR 'GYUR RO, ,DE
LA SRUNG BA NI H'Um LAS RDO RJER BYAS PA'I ZHES BYA STE, RANG GI
MDUN

DU NYI MA'I DKYIL 'KHOR GYI STENG DU YI GE H'Um SNGON PO LAS
BSKYED PA'I BUM PA LA YANG NYI MA LA GNAS PA'I H'Um GIS MTSAN PA
BSGOMS TE, DE NAS H'Um LAS 'OD ZER 'PHRO ZHING, 'DU BA'I SBYOR
BAS SA GZHI RDO RJE'I RANG BZHIN DU GYUR PA BSGOMS PA NI H'Um LAS
RDO RJER BYAS PA'I

@139B SA'O; ,DE NI NYE BA'I MTSAN NYID DU ZAD DE DE'I 'OG TU 'OD
ZER LAS BYUNG BA'I BDUD RTZI THAB SBYOR GYI SKU 'BA' ZHIG GIS
'PHRO BAR MTSAMS PHYI ROL BCAD PA DANG RDO RJER BA NAM MKHA'
KHYAB PAR BYA BA LA SOGS PA YANG RTOGS PAR BYA'O, ,BLA MA CHEN
PO'I ZHAL SNGA NAS DE NI SEMS THAM LA GSUNGS SO,

RTZE GCIG PA LA NI DE'I DBUS SU RDO RJE'I RANG BZHIN GYI SA GZHI
LA SKAD CIG GIS 'KHOR BAR BYED PA'I 'KHOR LO'O, ,RTZIBS BCU SA
BCU RNAM PAR DAG PA LA DAD PA LA SOGS PA RNAM PAR DAG PA GSHIN
RJE GSHED PO LA SOGS PA BGEGS RAB DU 'JOMS PAR BYED PA RNAMS

JI LTA BA BZHIN DU BSAM PA'I DON RTOGS PAR BYA'O, ,DE'I CHO GA NI
MAN NGAG GIS SHES PAR BYA'O, ,DE LTAR BGEGS KYI DOGS PA MED PAR
BYAS NAS CHOS KYI DBYINGS PHYAG RGYAR BSGOMS PA'I PHYIR DE'I RGYU
GSUNGS PA KUN TU BZANG MO LAS BYUNG ZHES TE, RGYU BA DANG MI RGYU
BA'I BDAG NYID DU GYUR

PA'I PHYIR KUN TU BZANG PO STE RDO RJE SEMS DPA'O, ,DE NYID 'DI
NA 'OG NAS 'BYUNG BA'I RIM PAS BSGOMS NAS DE GNAS GYUR PA LAS
CHOS DBYINGS KYI PHYAG RGYAR BSGOM PAR BYA ZHES BYA BAR SBYOR RO,
,BSGOM PAR BYA BA DE YANG GANG ZHE NA, DE 'OG CES PA LA SOGS
PA'O, ,DE 'OG CES

PA NI RDO RJE SEMS DPA' LAS YONGS SU GYUR PA'O, ,STON ZLA DKAR PO
ZHES PA NI KHA DOG STE PHRAD PAR SLA'O, ,PHYOGS 'KHOR SNA TSOGS
ZHES PA NI KHA DOG LHA'I 'OD ZER 'PHRO BA DANG LDAN PA 'OD ZER DE
NYID THUG PA MED PAR SPRO BA'I PHYIR MTHA' YAS ZHES SO, ,GYEN DU
'GRENG BA ZHES

PA NI PHRA MO SRUNG BA'I 'KHOR LO LA BRTEN PA GYEN DU GNAS PA STE
BSTEN PA'O, ,GRU GSUM ZHES PA NI SKU LA SOGS PA STE PHYOGS THAMS
CAD NAS SO, ,NANG GI RANG BZHIN RDO RJE 'DZIN PA NI NANG GI NAM
MKHA' NYID RDO RJE STE DE 'DZIN PA'I PHYIR RO, ,YANG NA RDO RJE
DE BZHIN GSHEGS PA LA

SOGS PA 'DZIN PA'I PHYIR NA YANG DE SKAD CES BYA'O, ,CHOS KYI
'BYUNG GNAS ZHES PA NI STOBS BCU LA SOGS PA'O, ,DE RNAMS 'DIR
DKYIL 'KHOR GYI 'KHOR LO'I TSUL DU SKYE BA THOB PA LA BYA'O,
,DE'I DBUS GNAS ZHES PA NI CHOS KYI 'BYUNG GNAS BSKYED PA DANG
DUS

@140A *, ,GCIG TU PAm SER PO LAS BSKYED PA'I SNA TSOGS PADMA'I
STENG DU, SNA TSOGS RDO RJES BRGYAN ZHES PA NI KHAm LJANG GU LAS
BSKYED PA KHA DOG SNA TSOGS PA'I RDO RJE RGYA GRAM GYIS BRGYAN PA
BSGOM PAR BYA'O ZHES SO, ,DA NI DE'I DBUS SU RTEN GYI DKYIL 'KHOR
BSKYED PA GSUNGS

PA; BHR'Um LAS ZHES PA LA SOGS PA'O, ,DE LA SNA TSOGS RDO RJE'I
DBUS SU BHR'Um LAS ZHES TA DKAR PO LAS SO, ,DE LAS BSKYED PA'I
'KHOR LO RTZIBS BRGYAD PA'O, ,DE YANG SHES BYA'I SGRIB PA LA SOGS
PA BSAL BA'I PHYIR NA BSGOM PA'I LAM GYI STOBS LAS 'BYUNG BA LAM
GYI

YAN LAG BRGYAD YIN TE, DE YANG GANG ZHE NA, YANG DAG PA'I LTA BA
DANG, YANG DAG PA'I RTOG PA DANG, YANG DAG PA'I NGAG DANG, YANG
DAG PA'I LAS KYI MTHA' DANG, YANG DAG PA'I 'TSO BA DANG, YANG DAG
PA'I STZOL BA DANG, YANG DAG PA'I DRAN PA DANG, YANG DAG

PA'I TING NGE 'DZIN TO, ,DE RNAMS RNAM PAR DAG PA'I RANG BZHIN
'KHOR LO DKAR PO RTZIBS BRGYAD PA DE'I LTE BA LA YANG ZLA BA LA
BHR'Um GYIS MTSAN PA BSGOMS TE, DE'I 'OD ZER 'PHRO ZHING 'DU BA'I
SBYOR BAS RIG MA DANG BCAS ZHES PA NI RANG SNANG BA'I RIG MA DANG
LDAN PA'O,

RNAM PAR SNANG MDZAD CES PA NI 'OG NAS 'BYUNG BA'I RIM PAS BSAMS
NAS DE'I SKU 'BYUNG BA ZHES TE, JI SKAD GSUNGS PA'I CHOS 'BYUNG
NANG DU 'CHAD PA'I SNA TSOGS PADMA DANG RDO RJE RGYA GRAM GYI LTE
BAR RNAM PAR SNANG MDZAD KYI SKU LAS 'BYUNG BA'I GZHAL YAS KHANG
BRTZEGS MA

BSAM PAR BYA'O ZHES SO, ,DE KHO NA'I KHYAD PAR GSUNGS PA, THUB
DBANG GSAL BA ZHES PA NI THUB PA'I DBANG PO RNAMS 'OD ZER GSAL
BA'I PHYIR NI DE SKAD DO, ,DE NYID DKYIL 'KHOR NI SNA TSOGS DE
DAG GI 'OD ZER RNAMS NI SNA TSOGS PA'I 'OD ZER RNAMS SO, ,DES

GZHAL YAS KHANG GI PHYOGS 'KHOR BA KUN DU 'OD ZER 'PHRO BAS KHYAB
PA NI DE SKAD DO, ,RTZA BA'I RGYUD LAS KYANG, SANGS RGYAS 'BAR
BA'I 'OD DANG MNYAM, ,'OD ZER SNA LNGAS KUN DU KHYAB, ,CES GSUNGS
SO, ,MI MNYAM PA NI MA YIN PHYIR, ,ZHES PA NI, DE BZHIN

@140B GSHEGS PA DANG SO SO'I SKYE BO RNAMS DE BZHIN NYID DU MNYAM
PA'I PHYIR NA GRU BZHI'O, ,MCHOG BZHI NI, DRAN PA DBANG STOBS SGO
RNAMS KYIS, ,ZHES PA NI MCHOG CES PA NI RAB TU BRGYAN ZHING NYON
MONGS PA MA YIN PA'O, ,GANG ZHIG BRGYAN ZHAN SGO BZHIS SO, ,DE
YANG GANG ZHI

NA DRAN PA NYE BAR GZHAG PA NAS DBANG PO DANG STOBS KYI BAR DU'O,
,DON 'DI DPYAD PAR BYA STE, 'DI NI SMOS PA'I DGE BA'I RTZA BA
THAMS CAD NI MI GTZANG BA LA SOGS PA BSGOMS NAS CHUD PA MA YIN TE
DGE BA'I RNAMS NI SNGAGS KYI STOBS KYIS MTHUS RDZOGS PA YIN PAR
RNAL 'BYOR

PA DAM PA RNAMS KYIS SHES PAR BYA'O, ,DE LTA MA YIN PAR GYUR NA
LOG PAR GYUR BA'I PHYIR RO, ,DE CI'I PHYIR ZHE NA, DE DAG THAMS
CAD 'DI LAS MA BSTAN PA'I PHYIR RO, ,DE DRAN PA ZHES PA NI, LUS
DANG TSOR BA DANG SEMS DANG CHOS LA DMIGS PA GCIG PA NYID SKYOB
PA GANG YAN LAG

SNA TSOGS BSDUS PA TZAM GYIS LUS 'DI NI GZUNG BA LA SOGS PAS RNAM
PAR DBEN PA'I SEMS KYI DRAN PA NYE BAR 'JOGS [*'JOG] PAS NA, LUS DANG,
TSOR BA DANG, SEMS DANG, CHOS ZHES BYA BA'I DRAN PA NYE BAR GZHAG
PA NI SHAR GYI SGO'O, ,DE BAS NA GSUNGS PA, LUS DANG

TSOR BA SEMS CHOS RNAMS, ,DU MA NYID MIN SOGS SBYOR BAS, ,DE DRAN
DE LA DAD PA GANG, ,BYANG CHUB DON DU SHAR SGOR 'DOD, ,CES SO,
,MI DGE BA MA SKYES PA DANG, SKYES PA RNAMS YANG ZHING MI BSKYED
PA'I PHYIR DANG, DGE BA SKYES PA DANG MA SKYES PA RNAMS BSKYED PA

DANG; GNAS PA'I PHYIR RIM GYIS RTZOM PA DANG YONGS SU SBYONG BA
DANG SO SOR RTOG PA DANG NAN TAN LHUR BYED PA ZHES BYA BA BRTZON
'GRUS BZHI RNAM PAR DAG PA NI GNYIS PA LHO'I SGO'O, ,DE BAS NA
GSUNGS PA, MA 'ONGS DA LTAR PHYIN CI LOG ,MI BSKYED PA DANG YANG
BYED PA'I, ,

SKYES PA GNAS PAR BYA BA YANG, ,BRTZON 'GRUS BZHI NI LHO SGO YIN,
,ZHES SO, ,'DUN PA DANG, BRTZON 'GRUS DANG, SEMS PA DANG, DPYOD
PA'I TING NGE 'DZIN SPONG BA'I 'DU BYED DANG LDAN PA'I RDZU
'PHRUL ZHES NAM MKHA' LA 'GRO BA RKANG PA ZHES RGYU RNAMS RNAM PAR
DAG PA NI

@141A *, ,GSUM PA NUB KYI SGO'O, ,DE BAS NA GSUNGS PA, 'DUN PA
BROD PA GNAS PA BLO, ,RDZU 'PHRUL RKANG PA DANG DRAN PA, ,NUB KYI
SGOR NI DE 'DOD DO, ,ZHES SO, ,DE'I 'OG TU NGES PAR BYED PA'I YAN
LAG DROD DANG RTZE MO DANG 'BREL PA, DAD PA DANG, DRAN PA DANG,
TING NGE 'DZIN DANG,

SHES RAB DANG, DE BZHIN DU BZOD PA DANG, 'JIG RTEN CHOS MCHOG
DANG 'BREL PA STOBS LNGA RNAM PAR DAG PA NI BZHI PA BYANG PHYOGS
KYI SGO'O, ,DE BAS NA GSUNGS PA, DAD DANG BRTZON 'GRUS DRAN PA
DANG, ,TING 'DZIN SHES RAB DBANG DANG STOBS, ,GZHAL DU MED PA'I
TING NGE 'DZIN NI, ,BZHI

PA BYANG GI SGO NYID DO, ,BSAM GTAN BZHI'I RTA BABS ZHES PA NI
RTOG PA DANG, DPYOD PA DANG, DGA' BA DANG, BDE BA DANG, SEMS RTZE
GCIG PA STE, YAN LAG LNGA DANG LDAN PA'I BSAM GTAN DANG PO DANG,
DE LA BRTEN PA YE SHES KYIS RAB DU DGA' BA DANG PO DANG, GNYIS PA
RNAM PAR DAG

PA'I RTA BABS DANG PO DANG, ,DE'I MU TIG DANG ME TOG PHRENG BA LA
SOGS PA'O, ,NANG GI BDAG NYID RAB TU DANG BA DANG, BDE BA DANG,
GSAL BA DANG, SEMS RTZE GCIG PA STE, YAN LAG BZHI DANG LDAN PA'I
BSAM GTAN GNYIS PA DANG, DE LA BRTEN PA SA GSUM PA DANG SA

BZHI PA RNAM PAR DAG PA'I RTA BABS GNYIS PA DANG, DE'I MU TIG GI
PHRENG BA LA SOGS PA'O, ,BTANG SNYOMS DANG, DRAN PA DANG, SHES
BZHIN DANG, BDE BA DANG, SEMS RTZE GCIG PA STE, YAN LAG LNGA DANG
LDAN PA'I BSAM GTAN GSUM GSUNGS PA DANG, DE LA BRTEN PA YE

SHES KYI SA RING DU SONG BA LA SOGS PA RNAM PAR DAG PA RTA BABS
BZHI PA DANG, DE'I MU TIG GI PHRENG BA DANG SHRO TA KA LA SOGS
PA, TING NGE 'DZIN KHA KHYER ZHES PA NI DA BZHIN GSHEGS PA RNAMS
KYI SEMS RTZE GCIG PAR BYAS PA'I MTHU STOBS LAS BYUNG BA DANG
DPA' BAR 'GRO BA DANG, NAM

MKHA' MDZOD DANG, DRI MA MED PA DANG, SENG GE RNAM PAR ROL BA
RNAMS RNAM PAR DAG PA PHYOGS KUN DU KHA KHYER GYIS YONGS SU BSKOR
BA'O, ,KHA KHYER DE LA GNAS PA NI KHA KHYER DE LA BZHUGS PA'O,
,DAM PA'I MCHOD PA LHA MO'I GZUGS SGEG PA'I ROS RNAM PAR BRGYAN
ZHING ME TOG

@141B LA SOGS PAS PHYAG BREL BAR GNAS PAS KHA KHYER LA SOGS PA
KUN DU RGYUN MA CHAD PAR GNAS PA STE BZOD PA DANG, CHOS DANG, DON
DANG, SNGAGS KYI GZUNGS RNAM PAR DAG PA'O, ,SNA TSOGS RGYAN RNAMS
ZHES PA NI KHA DOG DANG DBYIBS SNA TSOGS PA'I RIN PO CHE MA LUS

PAR RNAM PAR SPRAS SHING GZHAL YAS KHANG BKOD PA'O, ,DE CI'I
PHYIR ZHE NA, 'GRO BA'I RE BA THAMS CAD YONGS SU SKONG BA'I PHYIR
GSUNGS TE, 'DUL BA 'BYUNG ZHES PA NI SEMS CAN RNAMS KYI DBANG GIS
BYUNG BA STE GSUNGS PA'O, ,DE GANG ZHE NA, GSUNG RAB YAN LAG DGU
ZHES

TE; MDO'I SDE DANG, DBYANGS KYIS BSNYAD PA DANG, LUNG BSTAN PA
DANG, TSIGS SU BCAD PA DANG, CHED DU BRJOD PA DANG, GLENG GZHI
DANG, DE LTA BU DANG, SKYES PA'I RABS DANG, SHIN TU RGYAS PA'I
SDE'O, ,DE NYID CHOS ZHES TE GZINGS DANG 'DRA BA'I CHOS SO, ,DE
KUN

DU 'GRO BA ZHES PA NI 'GRO BA RNAMS KYI RGYUD LA 'JUG PAR 'GYUR
BA'I PHYIR RO, ,DE RNAMS RNAM PAR DAG PA GANG ZHE NA RLUNG GIS
BSKYOD PA'I ZHES PA LA SOGS PA STE, RGYAL MTSAN NANG LOGS SU DRIL
BU 'KHROL ZHING PHYI ROL DU COD PA NA RTZE MO SNA TSOGS RLUNG GIS
G-YO BAR BYED CING

'GRENG BA BSGRENGS PA STE, BRGYA BYIN GYI PHYOGS SU DKAR PO, ME
MTSAMS SU SMUG PO, ,GSHIN RJE'I PHYOGS SU NAG PO, BDEN BRAL GYI
PHYOGS SU THAL KA ,RLUNG GI PHYOGS SU KHA DOG SNA TSOGS, GNOD
SBYIN PHYOGS SU SER PO, ,DBANG LDAN PHYOGS SU LJANG GU SHES PAR

BYA'O; ,ME LONG LTA BU'I YE SHES RNAMS NYID 'OD GSAL BA NYID KYI
PHYIR ME LONG STE THAMS CAD GZUNG BAR BYA'O, ,RTAG TU DRI MA MED
PA DE YIN PAR SHES PAR BYA'O, ,BYANG CHUB YAN LAG CES PA NI DRAN
PA DANG, CHOS RAB TU RNAM PAR 'BYED PA DANG, DGA' BA DANG,
SBYANGS PA DANG, TING NGE

'DZIN DANG, BRTZON 'GRUS DANG, BTANG SNYOMS TE, MTHU STOBS LAS
BYUNG BA CHOS KYI DBYINGS SPYOD YUL NYON MONGS PA'I GNYEN POR
'GYUR BA RNAMS YAN LAG TU 'GYUR BA'O, ,DE RNAM PAR DAG PA NI DRI
MA MED PA'I ME TOG DANG SPOS BKRAM ZHING DE BZHIN DU DRA BA DANG
DRA BA PHYED PA NYI MA

@142A *, ,DANG ZLA BA'I ME LONG DANG ME TOG PHRENG BA SGO LOGS SU
BTAGS PA LA SOGS PA'O, ,SNA TSOGS BRGYAN PA ZHES PA NI LEGS PAR
BYAS PA ZHES PA'I DON TO, ,RNAM PAR THAR PA BRGYAD CES PA NI
GZUGS CAN GZUGS RNAMS LTA BA NI RNAM PAR THAR PA DANG PO'O, ,NANG

GZUGS MED PAR 'DU SHES PAS PHYI ROL GYI GZUGS LA LTA BAR NI GNYIS
PA'O, ,SDUG PA'I RNAM PAR THAR BA LUS KYIS MNGON DU BYAS TE
RDZOGS PAR BYAS NAS GNAS PA NI GSUM PA'O, ,NAM MKHA' MTHA' YAS
SKYE MCHED NI BZHI PA'O, ,RNAM SHES MTHA' YAS SKYE MCHED NI LNGA
PA'O,,

CI YANG MED PA'I SKYE MCHED NI DRUG PA'O, ,'DU SHES MED 'DU SHES
MED MIN SKYE MCHED NI BDUN PA'O, ,'GOG PA'I SNYOMS PAR 'JUG PA NI
BRGYAD PA STE DE RNAMS MDO DANG RGYAS PA LAS GZUGS CAN GZUGS
RNAMS LA LTA BA RNAMS NI DE STONG PA NYID DANG MTSAN MA MED PA
DANG, ,SMON PA

MED PA'I RNAM PAS ZIL GYIS MNAN NAS SHES SHING MTHONG BA 'DI NI
RNAM PAR THAR PA DANG PO ZHES BYA BA NAS, ,DE BZHIN DU 'GOG PA'I
SNYOMS PAR ZHUGS PA STONG PA NYID DANG MTSAN MA MED PA DANG SMON
PA MED PA'I RNAM PAS ZIL GYIS MNAN NAS MTHONG BA 'DI NI RNAM PAR
THAR PA

GNYIS PA'O ZHES 'BYUNG BA DANG, DON 'DI NYID KUN DGA' SNYING PO'I
ZHAL SNGA NAS KYIS BSHAD PA YANG YIN TE, DE RNAM PAR DAG PA'I KA
BA BRGYAD KYIS ZHES PA NI 'KHOR LO LA SOGS PA'I KA BA BRGYAD DO,
,DES KLUBS SHING NYE BAR MDZES PAR BYAS SHING MCHOG TU GYUR PA'O,
,RDO RJE'I

TSUL ZHES PA NI GSANG SNGAGS KYI TSUL LO, ,BSAM GYIS MI KHYAB
PA'I CHOS DBYER MED PAR STON PA'I PHYIR TSUL LO, ,DE'I LUS KYI
CHOS KYI 'KHOR LOS SGYUR BA NI BSKOR BA STE DE'I KA BA BRGYAD KYI
STENG DU RDO RJE PHRENG BA ZLUM POS BSKOR BA DANG LDAN PA'O,
,GZUGS LA SOGS PA ZHES PA

NI SKRA DANG, DRI DANG, RO DANG, REG BYA RNAMS SO, ,DE NYID SPYOD
YUL DU GYUR PA'I PHYIR SPYOD YUL LO, ,DE RNAM PAR DAG PAS BLA NA
MED PA'I 'DOD PA'I YON TAN LNGA ZHES TE DON DAM RANG BZHIN MED
PA'I RGYUS THA MAL BA'I GZUGS LA SOGS PAR MA RIG PA'I PHYIR GZHAL

@142B YAS KHANG SNANG BA'I KHA DOG DANG DBYIBS LA SOGS PAS BRGYAN
PA STE SKABS 'DIR LHA MO'I NGO BO NYID DU GZUNG NGO, ,DE CI'I
PHYIR ZHE NA, STONG PA'I DKYIL 'KHOR STON PA'I SKABS MIN PA'I
PHYIR RO, ,RTZA BA'I RGYUD LAS KYANG, 'DOD PA'I YON TAN LNGAS
BRGYAN ZHES GSUNGS SO, ,CHOS KYI

DBYINGS KYI RGYU MTHUN DAG PAS ZHES PA NI, DE LA CHOS KYI DBYINGS
NI GNYIS SU MED PA'I SHES RAB KYI PHA ROL TU PHYIN PA'O, ,DE'I
RGYU MTHUN PA DE NI NGE LAS BYUNG BA'I STOBS BCU DANG 'DZEM PA
MED PA BZHI DANG, ,SO SO YANG DAG PA BZHI DANG, BYAMS PA CHEN PO
DANG, SNYING RJE CHEN PO

DANG; SANGS RGYAS KYI CHOS MA 'DRES PA BCO BRGYAD DO, ,'GYUR BA
MED PAR GCIG PA'I PHYIR DE SKAD CES BYA'O, ,DE RNAM PAR DAG PAS
ZAS LNGA ZHES ME TOG DANG SPOS DANG MAR ME DANG DRI DANG LHA
BSHOS DANG DE RNAMS KYI GZHAL YAS KHANG BRGYAN PA LA DE SKAD CES
BYA'O, ,DE LA

SOGS PA SANGS RGYAS KYI YON TAN JI SNYED PA THAMS CAD KYANG DE
LTAR SNANG BAR 'DOD DE, THAMS CAD KYANG CHOS KYI DBYINGS KYI RGYU
MTHUN PA YIN PA'I PHYIR RO, ,DE BAS NA BLA MA'I ZHAL SNGA NAS, ME
TOG SPOS CHAB MAR ME CHE, ,DRI ZHES BYA BA'I DKYIL 'KHOR LA, ,YID
DGA' CHOS KYI

SGRON MA DANG, ,BSNGAGS PA 'DUS PA'I BDUG SPOS DANG, ,BYANG CHUB
YAN LAG ME TOG DANG, ,CHOS KYI ZAS NI LHA BSHOS SO, ,ZHES SO,
,RTZA BA'I RGYUD LAS KYANG, MCHOD PA RNAM PA LNGAS BRGYAN PA,
,ZHES SO, SNA TSOGS PADMA ZHES PA NI KHA DOG SNA TSOGS PA'I
PADMA'I LHA'I

GDAN BCU DGU'O, ,DE YANG 'GRO BA MA LUS PA DANG THA MI DAD PAR
BSTAN KYANG DER GTOGS PA'I NYES BAS MA GOS PAS SDONG BU DANG BCAS
PA'I GDAN GYIS NYE BAR MDZES PAR BYAS PA'O, ,NYI MA ZHES PA NI
BDUN TE, LHO DANG NUB DANG BYANG GI RE'U MIG DANG SGO BZHI SNA
TSOGS PADMA GNAS

BAR SHES PAR BYA'O, ,DE YANG SEMS CAN MA LUS PA'I RGYUD DU GTOGS
PA'I MA RIG PA'I MUN NAG RNAM PAR SEL CING MI DGE BA BCU'I 'DAM
RDZAB SKEM PAR BYED PA DANG, BYANG CHUB KYI SEMS KYI MYU GU SMIN
PAR BYED PA'I PHYIR SHES RAB KYI NGO BO'O, ,ZLA BAR BCAS ZHES PA
NI

@143A *, ,BCU GNYIS TE GNAS LHAG MA RNAMS SU SNA TSOGS PA LA GNAS
PA'O, ,DE YANG SEMS CAN THAMS CAD KYI NYON MONGS PA'I GDUNG BA
ZHI BAR BYED PA'I PHYIR DANG, DGE BA'I RTZA BA'I MYU GU SMIN PAR
BYED PAS SNYING RJE CHEN PO'I NGO BO NYID DO, ,LHA'I GDAN ZHES PA
NI LHA

BCU DGU GRANGS SU BCAD PA RNAMS KYI GDAN YIN PAR BSTAN TO, ,TSOGS
RDZOGS SHING SNYING RJES SEMS CAN BRLAN PA'I PHYIR BUM PA GANG
BAS KYANG BRGYAN PA'O, ,DE BAS GSUNGS PA, TSOGS NI RDZOGS PA'I
RGYU MTHUN PA, ,BUM PA GANG BA SNYING RJES BRLAN, ,ZHES SO, ,DE
LTA BU'I

GDAN DE GONG DU SMOS PA'I YON TAN DANG LDAN PA'I GZHAL YAS KHANG
DU BSTAN PA'I PHYIR, MA LUS RIN CHEN ZHES PA LA SOGS PA'O, ,DE LA
MA LUS RIN CHEN NI SHEL DANG PADMA R'A G'A DANG MA RA KA TA DANG
AINDRA N'I LA LA SOGS PA'O, ,DES BKOD PA NI PHYOGS RNAMS DGOD
CING

MDZES PAR BYAS PA'O, ,GZHAL YAS KHANG BRTZEGS PA ZHES PA NI DBU'I
GTZUG TOR LA SOGS PAS BRGYAN PA STE, SHIN TU MI SGRIB PA'I KHANG
BA SUM BRTZEGS KYI TSUL DU GNAS PA'O, ,DE LTA BU LA GONG DU
GSUNGS PA'I GDAN RNAMS RAB DU BSGOM PAR BYA'O ZHES SO, ,DA NI RIG
PA

SKYES BU DANG PO'I SEMS SKYED PAR BYED PA'I RGYU RNAM PA LNGA
GSUNGS PA, BCU DRUG CES PA LA SOGS PA'O, ,DE LA BCU DRUG CHA ZHES
PA NI A'A LI SOGS TE CHA SHAS SU GYUR PA'I PHYIR RO, ,TSOGS ZHES
PA NI KA LA SOGS PA SO SOR SDER GYUR PA'I PHYIR RO, ,DE LAS BYUNG
BA NI RDZOGS PA

ZLA BA'I DKYIL 'KHOR ZHES TE ZLA BA GNYIS SU DES 'DI STON PAR
'GYUR TE, MTHA' YAS TSOGS KYIS BSDUS PA'I YI GE GSUM DBUS KYI
GDAN STENG DU BABS PA LAS YONGS SU DAG PA'I DE BZHIN GSHEGS PA
RNAMS KYIS DE RNAMS LA YE SHES KYI SPYAN GYIS GZIGS NAS

SNGON RDZOGS PAR BYED PA'I CHED DU RANG GI BYA BA BAR CHAD PA
BSHIG DOGS NAS MNGON DGA'I 'JIG RTEN DU GSHEGS PAR BYAS NAS THABS
DANG SHES RAB GNYIS KYI GZUGS GONG DU SMOS PA'I CHA SHAS KYI YI
GE NYID LDAN PA, DE BZHIN DU TSOGS KYI YI GE KA LA SOGS PA GLANG
PO'I YI GES

@143B BSTAN PA BZHI BCU RTZA GNYIS LDAB KYI GZUGS SU GYUR TE, DE
NAS BYON PAR BYAS TE, GZHAL YAS KHANG GI GTZUG TOR LA GNAS PAR
BYAS NAS DES YI GE GSUM PA LAS NANG DU ZHUGS PAR BYAS NAS YE SHES
KYI YI GE DANG GCIG TU GYUR NAS JI LTA BA BZHIN DU 'OG DANG STENG
DU BKOD

PA LAS RIM PA BZHIN DU SKYES BU CHEN PO'I MTSAN SUM CU RTZA GNYIS
SU GYUR PA DANG, DPE BYAD BZANG PO BRGYAD CU DANG 'JUG PA DANG,
SMON PA DANG, SHES RAB DANG, SNYING RJE'I RANG BZHIN ZLA BA GNYIS
BSGOM PAR BYA'O ZHES BYA BA'I DON TO, ,DE LTAR ZLA BA GNYIS THOGS
PA DRI MA

DANG BRAL ZHING SHIN TU 'OD GSAL BA'I PHYIR NA GZHAL YAS KHANG
GI'O, ,CHO GA BZHIN DU ZHES PA NI DE GNYIS 'PHRO ZHING 'DU BA'I
SBYOR BAS 'OD DU ZHUN SA GCIG TU GYUR PA'O, ,TSAD MED 'OD GZHI
ZHES PA NI TSAD MED PA'I 'OD KYI GZHI 'DUS PA GNAG ZLA BA'I DKYIL
'KHOR LA MNGA'

BA DE LA, TSAD MED 'OD GZHI BSAM PAR BYA, ,ZHES SO, ,DES NI MNYAM
PA NYID KYI YE SHES BSTAN PA'O, ,DAM PA ZHES PA NI DE BZHIN
GSHEGS PA'I MNGON PAR BYANG CHUB PA'I NGO BO YIN PA'I PHYIR RO,
,DANG PO ZHES PA NI THAMS CAD KYI RGYUR GYUR PA'I PHYIR RDO RJE
SEMS DPA'O, ,DE'I SNYING

PO NI YI GE H'Um DMAR PO'O, ,DE LAS BYUNG BA'I MCHOG GI RDO RJE'I
YE SHES GZUGS LA SOGS PA'I PHUNG PO LNGA RNAM PAR DAG PA'I NGO BO
NYID ME LONG LTA BU'I YE SHES LA SOGS PA'I YE SHES LNGA RGYU DANG
'BRAS BU YANG DAG PAR STON PAR BYED PA STE, RDO RJE RTZE LNGA PA
DMAR PO NOR BU DMAR SKYA

BSGOMS TE, DE YANG, DPAG MED 'OD ZER 'PHRO BA RNAMS KYIS RAB
BRGYAN PA, ,ZHES PA NI THUB PA GRANGS MED PA'I 'OD ZER DPAG TU
MED PA RNAMS KYIS RDO RJE'I PHYOGS KUN DU 'PHRO ZHING RNAM PAR
BRGYAN PAR BYAS PAR BSAMS NAS, DANG PO'I SNYING POR LDAN PAR ZHES
PA NI BUM PA ZLA

BA'I STENG DU MGON PO H'Um GI BYIN GYIS BRLABS PA DANG LDAN PAR
BYAS NAS AOm BADZRA A'ATMA KO&HAm ZHES NGA RGYAL DANG LDAN PAR
BYA'O, ,DE RNAMS KYI SO SOR KUN DU RTOG PA'I YE SHES BSTAN PA'O,
,SPRUL PA DPAG MED KYIS ZHES PA NI BUM PA LAS 'PHRO BA'I RNAM PAR
SNANG MDZAD LA SOGS RNAMS

@144A *, ,KYIS SO, ,'GRO DON BLA MED MDZAD CES PA NI SEMS CAN
RNAMS 'PHROS PAS DE BZHIN GSHEGS PA BYAS PA RNAMS NANG DU THIM
PAR BYAS NAS AOm DZNY'A NA SARBBA TA TH'A GA TA STA TH'A AA HAm
ZHES NGA RGYAL DANG LDAN PA DE 'DIR YANG SHES PAR BYA'O, ,DE BAS
NA NGA RGYAL DE LDAN ZHES

PA NI TSIG GNYIS KAR RTOGS PAR BYA'O, ,DE NI BYA BA SGRUB PA'I YE
SHES BSTAN PA'O, ,THUB MCHOG RDUL PHRAN RNAMS BSKYED PA, ,ZHES PA
NI SA BON GYI 'OD ZER GYI DE BZHIN GSHEGS PA RNAMS LA REG PAS RDO
RJE SEMS DPAR BYAS NAS SA BON NANG DU ZHUGS PAR MTHONG BA DANG,
DE

YONGS SU GYUR NAS RGYAL BA SKYED BYED SKU BZHI MNGON DU BYA BAR
SBYAR RO, ,THUB PA MCHOG DE DAG GIS BSKYED PA NI BKOD PA'O, ,SO
SO'I SKYE BO RNAMS KYI LUS NI SA LA SOGS PA'I RDUL PHRA RAB KYIS
BYAS PA YIN NO, ,BCOM LDAN 'DAS KYI SKU NI THUB PA'I MCHOG GI
RDUL PHRA RAB KYIS

BKOD PAS GZHAL MED CES SO, ,ZHAL DANG SKU DE JI LTA BU ZHE NA
G-YAS G-YON ZHES BYA BA LA SOGS PA'O, ,DE G-YAS DANG G-YON GYI
ZHAL NI NAG PO DANG DMAR PO'O, ,DBUS KYI ZHAL DANG SKU NI ZLA BA
RDZOGS PA LTAR DKAR PO'I MDOG CES SO, ,GSAL BA ZHES PA NI 'OD ZER

GSAL BA DANG LDAN PA'I RGYAN GDU BU LA SOGS PA'O, ,DES RNAM PAR
BRGYAN PA'I PHYAG DRUG LAS DANG PO GNYIS KYIS RANG SNANG BA'I RIG
MA LA 'KHYUD CING MCHU 'DZIN PA'O, ,LHAG MA'I PHYAG CES PA NI
BZHI'O, ,GO RIMS BZHIN DU RDO RJE DANG RAL GRI DANG RIN PO CHE
DANG PADMA

'DZIN PA'O, ,GZHAN YANG DE'I KHYAD PAR GSUNGS PA, 'JIG RTEN GSUM
ZHES PA NI SA 'OG DANG SA STENG DANG MA THO RIS SO, ,DE'I NANG GI
NAM MKHA'I KHAMS TE DER THUB PA'I DBANG PO'I 'OD ZER GYI RNAM PAR
'PHRO BA DE LA DE SKAD CES BYA'O, ,RNAM THAR GSUM ZHES PA NI RNAM
PAR THAR PA'I

SGO GSUM STE BSHAD ZIN TO, ,DE RNAM PAR THAR PA NI DE'I RANG
BZHIN YIN PA'I PHYIR NA SHES RAB KYI BDAG NYID DO, ,SNYING RJE
MCHOG CES PA NI RTAG PA LA SOGS PA RO BRGYAD DO, ,DE'I RANG BZHIN
GYI THABS DANG LDAN PA ZHES PA NI THABS SU GSAL BAR SNANG BA'O,
,DE'I DON NI 'DI LTA STE DON

@144B DAM PAR SHES RAB KYI RANG BZHIN YIN ZHING DE'I NGO BOR GNAS
KYANG KUN RDZOB TU THABS GTZO BOR BYED CING GZHAN GYI DON YOD PAS
DE LTAR SNANG BA ZHES SO, ,'GRO BA THAMS CAD CES PA NI DAG PA
DANG MA DAG PA'O, ,RANG BZHIN GCIG PA ZHES PA NI DON DAM PA DANG
KUN RDZOB TU'O, ,RGYAL BA NI 'JAM PA'I

DBYANGS LA SOGS PA STE, DE SKYED PAR BYED PA'I SKU'I RGYU NI
MNGON DU ZHES TE GSAL POR BSGOM PAR BYA ZHES BYA'I DON TO, ,DES
NI SHIN DU RNAM PAR DAG PA'I CHOS KYI DBYINGS KYI YE SHES BSTAN
PA'O, ,DE LTAR RDO RJE SEMS DPA'I SKU RNAM PAR BSKYED NAS NGA NI
DES SEMS CAN RNAM SNOD DU RUNG BAR BYA BA'I

PHYIR DBANG BSKUR BA'I CHED DU PADMA'I NANG DU DKYIL 'KHOR BSRUNG
BAR BYA BA'I PHYIR SHES RAB DANG THABS YANG DAG PAR DGA' BAR BYA
BA STON TO, ,MCHOG TU ZHES PA LA SOGS PA'O, ,MCHOG TU RJES CHAGS
ZHES PA DE NI GNYIS SU MED PA'I BDE BA CHEN PO STE YANG DAG PAR
GSAL BA'O, ,

DE NYID BDE BA PHUN SUM TSOGS PA'I RGYU NYID KYI PHYIR NA PHUN
SUM TSOGS PA'O, ,'JIG RTEN THAMS CAD CES PA NI SRID PA GSUM STE
KHYAD PAR DU NA GNYIS KYIS GNYIS SPROD PA'I SEMS CAN NO, ,'DUL
DMIGS NAS ZHES PA NI 'DOD CHAGS CHEN PO DES 'DUL BA NI GSANG BA
'DUL

PA'I SNOD DU MTHONG BA'O, ,SBYOR BA'I SGYU 'PHRUL SGRA YIS ZHES
PA NI RDO RJE PADMA YANG DAG PAR SBYOR BA'I SGRA SGYU MA LTA BU
SING SGRA LA SOGS PA'O, ,BDE BAR GSHEGS PA RNAMS ZHES PA LA SOGS
PA NI RNAM PAR SNANG MDZAD LA SOGS PA'O, ,RANG GI LUS NANG ZHES
PA NI RDO RJE 'DZIN PA'I BA SPU'I BU

GAR THUGS SHING THIM PAR BYA'O ZHES SO, ,THIM NAS CI BYA ZHE
NA, DE NI ZHES PA STE RNAM PAR SNANG MDZAD LA SOGS PA'O, ,SPYAN
SOGS ZHES PA NI SPYAN DANG, M'A MA K'I DANG NA BZA' DKAR MO DANG
DAM TSIG SGROL MA'I LHA MO'O, ,GZUGS LA SOGS PA YUL GYI RANG
BZHIN ZHES PA NI

GZUGS RDO RJE LA SOGS PA RNAM PA LNGA'O, ,BYUNG NAS ZHES PA NI
RANG GI BA SPU'I BU GA LAS ZHES SO, ,RIG MA THAMS CAD CES PA NI
LHA MO DGU NYID DO, ,RANG SNANG RIG PA ZHES PA NI RANG GI 'KHYUD
PA'I PHYAG RGYA THIM PAR BYA'O ZHES SO, ,CHOS KYI DBYINGS RDO RJE
GSUNGS TE, CHOS KYI

@145A *, ,DBYINGS SPYI'I MTSAN NYID YIN PA DANG, RANG LA SNANG
BA'I RIG PA LA GNAS PA DANG, REG PA BDE BA'I GTZO BO YIN PAS
GZUGS CAN LAS REG PA 'BYUNG BA DANG, YANG NA RDO RJE 'DZIN PA MA
ZHUMS PA'I PHYIR RO, ,DE LTAR RGYUD PHYI MA LAS, 'DOD CHAGS CHEN
PO'I TSUL

GYIS SU, ,YE SHES 'KHOR LO THAMS CAD BSDU, ,BUD MED DGU RU SPROS
NAS KYANG, ,BSGRUB BYA MA YI SKU LA DGOD, ,CES SO, ,SEMS CAN
GZUNG BA'I PHYIR GSANG BA'I DKYIL 'KHOR BSKYED PAR GSUNGS PA'I
DE'I PADMA'I ZHES PA LA SOGS PA'O, ,DE'I PADMA'I ZHES PA NI RANG
SNANG BA'I

'O; ,SNYING PO'I DBUS ZHES PA NI GSER GYI BUM PA'I NANG DU'O,
,DKYIL 'KHOR BLO YIS BSAMS ZHES PA NI RTEN DANG BRTEN CAN DU RDO
RJE SEMS DPA'I DKYIL 'KHOR RO, ,DE GANG LAS BYUNG ZHE NA, DRI MED
ZLA 'OD LAS BYUNG ZHES TE SA BON GYI 'OD ZER GYIS DE BZHIN GSHEGS
PA MJUG

BSDU BA LA SOGS PA'I RIM GYIS SO, ,DE LA, BLO YIS SKYE BO RNAMS
GZHUG BYA, ,ZHES PA NI SEMS CAN RNAMS GSANG BA'I DKYIL 'KHOR DE
LA SO SO'I SGO NAS CHUD PAR BYA'O ZHES SO, ,DA NI DE RNAMS SDOD
DU RUNG BAR BYA BA'I DBANG BSKUR GSUNGS PA DAM PA'I ZHES PA LA
SOGS

PA'O, ,DAM PA'I RDO RJE NI H'Um LA SOGS PA LAS BSKYED CING DE'I
RANG BZHIN NO, ,SNANG MDZAD LA SOGS ZHES PA NI SA BON GYI 'OD ZER
GYIS BSKUL BA'I DKYIL 'KHOR GYI 'KHOR LO'I TSUL DU GNAS PA RNAMS
SO, ,DER ZHUGS PA NI ZLA BA ZHU BA'I NGO BOR GYUR PAS ZHUGS PA'O,
,DBANG BSKUR

BYAS PA NI ZHUGS PA'I SEMS CAN RNAMS LA REG CING KHA'I LAM NAS
SNYING GA'I PADMAR ZHUGS PA'O, ,DA NI DE 'OG CES PA LA SOGS PAS
DBANG BSKUR BA'I SEMS CAN RNAMS BDE BA DANG YID BDE BA THOB PAR
GYUR PA STE, DE 'OG CES PA NI DBANG BSKUR BA'I 'OG TU'O, ,DE LA
DMIGS PA'I

GRANGS SU 'GRO ZHES PA NI DE LTAR DBANG BSKUR BA'I STOBS KYIS
CHOS KYI RANG BZHIN RNAMS ZLA BAR ZHU BAR GYUR TO, ,DE TZAM NA
MIG LA SOGS PA RNAMS SA'I SNYING PO LA SOGS PA'I RANG BZHIN DU
GNAS TE GRANGS SU 'GRO ZHES SO, ,DE BZHIN DU GZUGS LA SOGS PA ZLA
BAR ZHUB GZUGS RDO RJE LA

@145B SOGS PA'I RANG BZHIN DU'O, ,DE BZHIN DUS LA SOGS PA ZLA BAR
ZHU BA SPYAN MA LA SOGS PA'I RANG BZHIN DU 'OD DE BZHIN DU GZUGS
ZHES PA NI GZUGS KYI PHUNG PO'O, ,MYONG BA NI TSOR BA'I PHUNG
PO'O, ,MTSAN MA NI MTSAN MAR 'DZIN PA STE, 'DU SHES KYI PHUNG
PO'O, ,'DU BYED NI 'DU BYED

KYI PHUNG PO'O, ,YID CES PA NI RIG PA STE RNAM PAR SHES PA'I
PHUNG PO'O, ,DE RNAMS ZLA BAR ZHU BA RNAM PAR SNANG MDZAD LA SOGS
PA'I RANG BZHIN DU GNAS TE, DE LTA BU'I RANG BZHIN TE 'OG NAS
'BYUNG BA'I SA BON GYIS RNAM PAR BSGRUBS TE DBYUNG BAR BYA ZHES
SO, ,DANG PO YANG BLOS YANG DAG

PAR BCUG NAS MAN NGAG GZHAN DE LA SRING PA MA YIN NO, ,SA BON
GYIS DBYUNG BAR BYA'O ZHES PA NI SKABS MI SHES PA'O, ,SA BON THUG
PA MED PAR THAL BA'I SKYON DU 'GYUR BA'I PHYIR RO, ,MTSAN GYI
SNGAGS DANG BYE BRAG NI BYA KA RA nA'I GZHUNG LAS SHES PAR BYA'O,
,DE BAS NA BLA MA CHEN POS KYANG 'DI

NYID DU BSKYED PAR BYA BA'I DON DU GSUNGS TE, DBYUNG BAR BYA BA
NI MA YIN NO ZHES GSUNGS SO, ,SKYED PAR BYED PA'I SA BON DNGOS
GANG ZHE NA, KshIm ZHES PA LA SOGS PA'O, ,DE'I DON NI 'DI LTA
STE, SEMS CAN DE RNAMS DBANG BSKUR BAS CHOS RNAMS ZLA BAR ZHU
BA'I RANG BZHIN DE LAS KshIm LA SOGS

PA'I SA BON DU GYUR TE, DE LAS 'KHOR LO LA SOGS PA'I PHYAG MTSAN
BSGOMS TE, DE LAS SA'I SNYING PO LA SOGS PA'I GZUGS NYI SHU RTZA
GCIG TU KHAMS KUN 'DUS PAR BYAS NAS GONG DU GSUNGS PA'I RIM PAS
DBYUNG BAR BYA'O ZHES SO, ,'DI RNAMS RANG GI RANG BZHIN DANG,
CHOS

KYI RANG BZHIN DANG SA BON GYI RANG BZHIN LAS BYUNG BA RNAMS SO,
,DA NI BAR GYI SRID PA'I SEMS LAS MCHOG GI BSNYEN PAS 'JAM PA'I
RDO RJE'I BSKYED PA GSUNGS PA, AOm A'A: H'Um ZHES PA LA SOGS
PA'O, ,DE LA AOm A'A: H'Um ZHES SEMS PA NI BAR GYI SRID PA'I SEMS
SO, ,DE RNAMS 'OD

ZER 'BAR BA'O, ,HO: DMAR PO GNYIS KYI BAR DU BCUG PAR BSAMS NAS
CHO GA BZHIN ZHES PA NI NAM MKHA' LAS RANG GI ZHAL DU ZHUGS PAR
BYAS NAS DAM PA'I GSANG BA'I RDO RJE'I LAM DU BYUNG BA'O, ,DE
GANG DU GNAS SHE NA, PADMA'I NANG GNAS ZHES TE SHES RAB MA'I
PADMA'I GE SAR GYI DBUS

@146A *, ,SU CHUD PAR GNAS TE DE YANG SEMS CAN THAMS CAD KYI LUS
LA SOGS PA'I RANG BZHIN YIN PA'I PHYIR GZHAL MED CES SO, ,SHES
RAB CHAGS PAS ZHES PA NI SHES RAB MA YANG DAG PA'I 'DOD CHAGS
CHEN PO DANG LDAN PAS GDONG PADMA R'A GA LTAR GYUR PA'I STOBS
KYIS YI

GE LNGA PO ZHU BAR BYED PA MTHO STE ZHES SO, ,DE'I 'OD KYI MTHU
YIS ZHES PA NI YIG 'BRU ZHU BA'I 'OD ZER DMAR BAS SO, ,GNYIS
KYANG ZLA BAR ZHU ZHES PA NI RDO RJE SEMS DPA' DANG RANG SNANG
BA'I RIG MA YANG 'OD ZER DES DBUS KYI ZLA BA'I GDAN LA BYANG CHUB
SEMS KYI GZUGS SU MTHONG BAR BYA STE BSGOM

ZHES SO, ,DE LTAR SNANG BA MED PAS GZHAN GYI DON PHUN SUM TSOGS
PA DANG BRAL BA'I PHYIR SNGON GOMS PA'I TSAD MED PA BZHI'I GZUGS
SPYAN MA LA SOGS PA RANG RANG GI RIGS KYI BDAG PO'I SGO NAS BSKUL
GSUNGS PA 'DI LTAR ZHES PA LA SOGS PA'O, ,DE YANG BDAG GIS SNGON
SDUG BSNGAL

DANG DE'I RGYU LAS GROL BAR BYA'O ZHES GANG BSAM PA STE SNANG BA
MED BAS DE RNAMS SPANGS PA YIN PAS TE DE RNAMS NYID LHA MO'I
GZUGS SU GYUR NAS 'OD KYI GONG BU LAS PHYUNG NAS 'OG NAS 'BYUNG
BA'I BSTOD PAS BSKUL TE THIM PAR GYUR TO ZHES SO, ,'DIR GO RIMS
KYIS SPYAN

MA LA SOGS BSKUL BAR RIGS PA LA M'A MA K'IS DANG POR BSKUL BA NI
RGYUD 'DI LA THUGS GTZO BOR BSTAN PA'I PHYIR RO, ,DE YANG GANG
ZHE NA, SEMS CAN ZHES PA LA SOGS PA'O, ,DE YANG SEMS CAN GYI
KHAMS GSUM STE, DER GNAS PA NI SEMS CAN RNAMS SO, ,DE RNAMS KYI
GTZO

BO NI DBANG PHYUG GO, ,DE GANG ZHE NA, RDO RJE THUGS ZHES SO,
,CHOS KYI DBYINGS YE SHES RNAM PAR DAG PA'I GZUGS SU GYUR PAS NA
RDO RJE THUGS ZHES BOD PA STE, KYE KHYOD BDAG LA BSKYAB TU GSOL,
,ZHES BYA BAR SBYAR RO, ,GANG GIS SHE NA, DGA' BA YID 'ONG ZHES
BYA BA LA SOGS

PA STE DGA' BA NI THABS DANG SHES RAB KYI'O, ,DE NYID YID TSIM
PAR BYED PAS NA YID 'ONG ZHES SO, ,DON CHEN NI DON CHEN PO YIN
PA'AM DE'I RGYUR GYUR PA'I PHYIR RO, ,'DOD PA NI GZUGS LA SOGS PA
STE DE RNAMS KYI BDAG LA BSKYAB TU GSOL ZHES TE DGYES PAR MDZOD
CES SO, ,MGON

@146B PO ZHES BOS NAS GAL TE BDAG M'A MA K'I DUS DI RING GSON PAR
MCHIS BZHED NA ZHAS PA NI BCOM LDAN 'DAS NYID YE SHES KYI SKU
'BYUNG BA CHEN PO GZUGS SU MDZAD NAS BYAMS PA TSAD MED PA SPANGS
PAS BDAG SHI BA DANG 'DRA BAS BDAG SRID PAR BZHED NA SEMS CAN YAB
CHEN PO GNYEN PO ZHES

BOS NAS GAL TE SEMS CAN THAMS CAD DANG SANGS RGYAS THAMS CAD
SKYED PAR BYED PAS DE SKAD CES BYA'O, ,BDAG LA DGYES PAR MDZOD
CES PA NI YE SHES KYI SKU SNANG BA MED RNAM PAR SPONGS LA ZAB MO
DANG YANG DAG PAR GSAL BA'I SKU STON CIG PA'O, ,RDO RJE SKU KHYOD
CES PA NI SPYAN MAS SKU'I

RIGS KYI SGO NAS ME LONG LTA BU'I NGO BO NYID DU GYUR PAS DE SKAD
DO, ,BKA'I 'KHOR LO ZHES PA NI BKA' NYID KYI 'KHOR LOS 'GRO BA
RNAMS KYI RGYUD LA 'JUG PAR MDZAD PAS NA SEMS CAN KUN LA PHAN
ZHES TSIM PAR MDZAD PA'O, ,SANGS RGYAS DON DANG BYANG CHUB DANG
DON DAM PA'I YE

SHES KYI MTSAN NYID DE, SANGS RGYAS PA'I DON DU BYANG CHUB DON
DAM PHAN PAR RJES SU DGONGS PA'I GZIGS PA'I NGANG TSUL GANG YIN
PA DE SKAD DU ZHES BYA'O, ,MGON PO ZHES PA LA SOGS PA NI BRDA
PHRAD PAR ZAD DO, ,'DOD CHAGS NI MCHOG TU BDE BA CHEN PO'O, ,DE
NYID DON CHEN PO LAS MI 'DA'

BAS NA DAM TSIG GO, ,DE LTA BU'I ROL BAS BDAG SPYAN MA LA ZHES
SO, ,DGYES PAR MDZOD CES PA NI SNGA MA BZHIN DU'O, ,KHYOD NI RDO
RJE GSUNGS TE ZHES PA NI NA BZA' DKAR MOS RANG GI RIGS KYI BDAG
PO'I SGO NAS SO SO'I KUN DU RTOG PA'I YE SHES KYI NGO BO NYID DU
GYUR PAS NA DE SKAD DO, ,SEMS

CAN KUN LA BYAMS PAS PHAN ZHING SNYING RJE CHEN POS THUGS BRTZE
BA'I NGANG TSUL MNGA' BAS DE LA DE SKAD CES BYA'O, ,'JIG RTEN DAG
GI DON ZHES PA NI BLA NA MED PA YANG DAG PAR RDZOGS PA'I BYANG
CHUB BO, ,DGOS PA NI 'JIG RTEN PA'I BDE BA PHUN SUM TSOGS PA'I
MTSAN NYID DO, ,DE MDZAD PA LA

RTAG TU BRTZON 'GRUS CHEN PO DANG LDAN PAS NA DE SKAD CES BYA'O,
,MGON PO ZHES BYA BA LA SOGS PA GONG MA BZHIN DU'O, ,SPYOD PA DRI
MED CES PA THABS DANG SHES RAB KYI SPYOD PA'O, ,DE NYID GZUNG BA
DANG 'DZIN PA DANG BRAL BAS NA DRI MED DO, ,GANG LTAR SPYAD KYANG
NYES PA MED PAS NA KUN DU BZANG PO'O,,

@147A *, ,BDAG LA DGYES PAR MDZOD CES PA NI GONG MA BZHIN DU'O,
,KHYOD NI RDO RJE 'DOD PA ZHES PA LA SOGS PAS LHA MO SGROL MAS
RANG GI RIGS KYI BDAG PO'I SGO NAS RDO RJER GYUR CING GNYIS SU
MED PA'I YE SHES KYI NGO BOR GYUR PA'I DNGOS PO LNGA'I RANG BZHIN
DE NI RDO RJER 'DOD CES

BOD PA'O, ,DAM TSIG CES PA NI DON YOD GRUB PA STE DE NYID MCHOG
TU GYUR PAS NA DAM TSIG MCHOG GO, ,PHAN DON CHE ZHES PA NI BDAG
'KHOR BA NAS DON BYA'I GZHAN GYI GO SKABS MI SBYIN NO ZHES BYA
BA'I NGANG TSUL GYI 'GRO BA THAMS CAD LA PHAN PA RGYA CHEN PO
MDZAD PAS NA DE SKAD DO, ,YANG

DAG RDZOGS SANGS RGYAS KYI GDUNG, ,ZHES PA NI RIGS TE DE NYID
THIG LER GYUR PAS NA MCHOG GI MNYAM PA NYID NI ZAB MO DANG GSAL
BAR DBYER MED PA'O, ,DE SKAD CIG GIS RTOGS PA DE LA MNYAM PA NYID
GZIGS PA ZHES BYA'O, ,MGON PO ZHES PA LA SOGS PA NI BSHAD ZIN TO,
,YON TAN RIN CHEN

MANG PO'I GTER GYUR ZHES PA NI STOBS BCU LA SOGS PA'I YON TAN RIN
CHEN MANG PO'I 'BYUNG GNAS SU GYUR PA'I PHYIR RO, ,BDAG LA DGYES
PAR MDZOD CES PA NI SNGA MA BZHIN DU'O, ,DA NI DE LTA BU'I NGANG
TSUL LAS ZAB MO DANG YANG DAG PAR GSAL BA'I NGO BO CHOS KYI
DBYINGS KYI SKU 'BYUNG BA GSUNGS

BA DE LTAR ZHES PA LA SOGS PA'O, ,DE LTAR DBYANGS KYIS BSKUL ZHES
PA NI BSHAD MA THAG PA'I GLUS SO, ,CHOS KUN SGYU MA LTA BUR LEGS
BSAMS NAS, ,ZHES PA NI 'KHOR BA DANG MYA NGAN LAS 'DAS BA SGYU MA
'DRA BAR BSGRUB PAS TE, GANG RGYU RKYEN TSOGS PA'I DBANG GIS RNAM
PA SNA

TSOGS SU SNANG YANG DE NYID NA DE NYID KYIS DBEN PA DE LTAR 'KHOR
BA DANG MYA NGAN LAS 'DAS PA GNYI GA YANG DE DANG MTSUNGS PA'I
PHYIR RO, ,DE GNYI GA LA MI GNAS PA'I SBYOR BA BYA'O ZHES SO,
,DNGOS PO RNAMS DE LTAR BSAMS NAS KHU BA LAS BYUNG BA'I MAm LAS
GYUR BA'I RAL GRI CHANG GZUNGS DKYIL DU ZLA

BA CIG BSGOMS TE DE YANG CI 'DRA ZHE NA, SNANG BA'I 'OD ZER GYIS
BSKOR GZHI SNGAGS LUM SU RUNG NYID GYUR ZHES TE 'OD ZER DPAG TU
MED PA'I 'PHRO BA'I MAm GYI GZUGS SU RANG GI SEMS NYID BSAM MO
ZHES SO, ,DE'I STOBS KYIS ZHES PA NI SA BON DE'I'O, ,LHA RNAM PAR
'PHRUL BA'I THUB DBANG

@147B GIS ZHES PA NI, 'OD KYIS REG PA'I SANGS RGYAS LA SOGS PA JI
SNYED PA'I GZUGS BYANG CHUB SEMS DPA' 'JAM PA'I DBYANGS KYI GZUGS
SU GYUR NAS RNAM PAR SPRUL ZHES SO, ,NANG DU THIM NAS ZHES PA NI
DE RNAMS 'OD ZER GYIS BKUG NAS NANG GI SA BON GYI NANG DU CHUD
PAS DE MA THAG TU YID KYI

DPAL LDAN 'JAM PA'I RDO RJER GYUR PAR BYA ZHES SO, ,DPAL NI GONG
DU BSHAD PAR ZAD DO, ,'JAM PA'I RDO RJE JI LTA BU ZHE NA GUR GSUM
ZHES PA LA SOGS PA'O, ,DBUS KYI ZHAL DANG SKU NI GUR GSUM BZANG
PO LTAR DMAR SER DU GNAS LA G-YAS SNGO G-YON DKAR BA'I MDOG TU
GNAS PA'O, ,SNA TSOGS

RGYAN ZHES PA NI GDU BU LA SOGS PA STE DES RNAM PAR BRGYAN PA'I
PHYAG DRUG PA DANG PO GNYIS KYIS DMAR PA'I SHES RAB MA 'KHYUD NAS
MA MCHU TSEMS KYIS BZUNG NAS GNAS PA'O, ,LHAG MA NA GNAS PA'I RAL
GRI DANG MDA' DANG GZHAN YANG AUTPALA SNGON PO DANG GZHUNG BSNAMS
PA'O, ,MTHA' YAS NI

MANG PO'O, ,'OD NI ZER DE LAS KYANG MA LUS RIGS RNAMS 'PHRO BAS
BRGYAN PA'I MKHA' ZHES PA NI DE BZHIN GSHEGS PA LA SOGS PA 'PHROS
PAS NAM MKHA'I KHAMS GANG BA'I RGYAN GANG LA MNGA' BA DE LA DE
SKAD CES BYA'O, ,DE SKYOB PA ZHES PA NI RANG GI MTHONG BA'I LAM
GZHAN LA STON PA YOD

PAS NA DE SKAD CES BYA'O, ,SKU DE'I DAG PA NI 'DI LTA STE, DBU
GSUM NI RNAM PAR THAR PA'I SGO GSUM MO, ,KHA DOG GSUM NI SKU
GSUNG THUGS GSUM MO, ,PHYAG DRUG NI PHA ROL TU PHYIN PA DRUG GO,
,SNANG BA'I RIG MAS 'KHYUD PA NI GNYIS SU MED PA'I YE SHES KYIS
MI GTONG BA'O, ,

PHYAG MTSAN RNAMS NI RIGS SNA TSOGS KYI YON TAN MNGA' BA'I RTAGS
TE, GZHAN YANG SNA TSOGS KYIS BRGYAN PA'I BUD MED LAS DON THAMS
CAD 'BYUNG BAS NA SHES RAB DE'I YUL DU MDZES PAR BYA BA'I PHYIR
RO, ,GZHAN YANG RANG BZHIN MED PAS GANG DE CHOS SKUR BRJOD CING
SKU DE NI RNAM PA'I

MCHOG RNAMS DANG LDAN PAS LONGS SPYOD RDZOGS PAR BSHAD PA'O,
,'GRO BA RNAMS KYI RGYUD SMIN PA, ,SPRUL PA'I SKUR YANG BSHAD PA
YIN, ,ZHES PA 'DI RNAMS LHA THAMS CAD BSGRE BAR BYA'O, ,DA NI
'DI'I CHOS KYI DBYINGS RNAM PAR BSGRUB PA'I PHYIR GZUNG 'DZIN
ZHES PA LA SOGS

@148A *, ,PA'O, ,DE LA GZUNG BZHES PA NI PHYI'I DNGOS PO RNAMS
SO, ,'DZIN PA ZHES PA NI RNAM PAR SHES PA NANG NAS YONGS SU GSAL
BA'I BDAG NYID CAN TE DNGOS PO THAMS CAD CES PA NI PHYI NANG GI
DNGOS PO THAMS CAD DO, ,DNGOS PO THAMS CAD KYANG GZUNG 'DZIN

GYI DNGOS PO'I NGO BO NYID MED PAR SHES PAR BYAS NAS KYANG BYIN
GYIS BRLAB PAR BYA'O ZHES SO, ,DE LTAR NGO BO NYID MED PA'I SNANG
BA DANG BRAL BA YIN PAS DES DON JI LTAR BYED CE NA, RNAM PAR
BYANG LA MNGON PAR ZHE NA, ,ZHES GSUNGS LA RNAM PAR BYANG BA NI
MYA NGAN LAS 'DAS PA'O, ,

DE LA MNGON PAR ZHEN PA NI THAL BYUNG GI ZAB MO LA BLO SHIN TU
CHAGS PA'O, ,DE ZAD PA NI SPANGS PA'O, ,SEMS CAN GYI JI LTA BU
ZHE NA, SGYU MA LTA BU SKU'O, ,DE BAS NA ZHEN PA GNYIS BSAL BA'I
DON DU CHOS KYI DBYINGS SU BYIN GYIS BRLAB PA 'DI LTAR BYA'O ZHES
SO, ,AOm ZHES PA NI

BSHAD ZIN TO, ,DHARMMA ZHES PA NI STOBS BCU LA SOGS PA'I CHOS SO,
,DH'A TU ZHES PA NI DBYINGS TE ZAB MO DANG GSAL BA'I SKU'O, ,SEMS
CAN GYI BSAM PA'I DBANG GIS KHA DOG LA SOGS PA'I DBYE BA LAS
THAMS CAD 'GRUB PA'I PHYIR BYANG CHUB KYI RGYU YIN NO, ,DE LTA
BU'I SVA BH'A WA

A'ATMA KO&HAm ZHES NGA RGYAL BYA'O, ,DE BAS NA SNANG BA LAS
DNGOS POR DMIGS PAR THAL BA MA YIN NO, ,SNANG BA'I RNAM PAS CHOS
KYI DBYINGS BRTAG PA'I PHYIR DE MED NA CHOS KYI DBYINGS DANG
'BREL BA MED DO, ,'DI NI SNGAGS KYI THEG PA NI THABS GSAL BA'I
SGO NAS SEMS CAN GYI DON RNAM

PA SNA TSOGS YOD PA'I PHYIR RO, ,GANG GI PHYIR ZAB MO LA ZHEN
PA'I BLO NI MYA NGAN LAS 'DAS PA LA CHAGS PA STE, DES PHAN PA MED
PA'I STENG DU DGE BA 'JIG PA'I PHYIR RO, ,DE BAS NA ZAB MO DANG
GSAL BA DBYER MED PA THAMS CAD 'GRUB PA'I PHYIR DE SKAD MA YIN
NO, ,DE BAS NA BLA MA

CHEN PO'I ZHAL SNGA NAS KYANG, ZAB MO KHO NAS BSGOM PA YANG,
,RNAM PAR DAG PA BSGOM MI BYA, ,GSAL BA DAG KYANG DE BZHIN NO,
,DE GNYIS DBYER MED BSGOM 'GYUR BA, ,BCINGS BA KUN LAS GROL BA
YIN, ,ZHES SO, ,YANG DE NYID LAS, ZAB MO YIS NI SEMS CAN DON, ,

@148B THABS LTAR YANG DAG BYED MI NUS, ,DE BAS DE LA BLO CHAGS
PA, ,DA NI YANG DAG MA DAD DO, ,DE NYID DU NGA DU 'JUG SHES NA,
,NGAS BSTAN DE NYID RTOGS PAR 'GYUR, ,ZHES PA LA SOGS PAS BSTAN
TO, ,DE BAS NA 'DI NI SHES PA NYID DBYER MED PAS SRID PA DANG ZHI
BA SO SOR

NYE BAS NA BSNYEN PA ZHES BYA STE, DE NYID YE SHES YONGS SU DAG
PA'I NGE BZHIN GSHEGS PA LA SOGS PA RANG DANG 'DRA BA LAS BYUNG
BAS RGYU MTHUN PA ZHES BYA'O, ,'DIS NI RGYU MTHUN PA'I 'BRAS BU
CHUD DU DANG BSNYEN PA'I YAN LAG CHUNG NGU STE DANG PO'O, ,DA NI
DE 'OG CES PA LA SOGS

PAS SKYE MCHED RNAMS BYIN GYIS BRLABS NA THAMS CAD MKHYEN PA'I
MTSAN NYID MED DE, DE MED PAS YANG DAG PA'I SANGS RGYAS MA YIN
PAS SGYU MA TZAM DU SNANG BA'I SKU DE'I MIG LA SOGS PA BYIN GYIS
BRLAB PA STON TO, ,DE'I 'OG CES PA NI SNGAGS KYI BYIN GYIS BRLABS
PA'I RJES LA'O, ,

RANG SNYING SA BON ZHES PA NI PHYAG MTSAN GYI BUM PA LA GNAS PA'I
KshIm LA SOGS PA'O, ,'OD KYIS ZHES PA NI DE'I 'OD KYIS DE BZHIN
GSHEGS PA THAMS CAD SA'I SNYING PO LA SOGS PA'I GZUGS SU BYAS NAS
DE LA THIM PAS MIG LA SOGS PA RNAMS SA'I SNYING PO LA SOGS PAS
ZHES

TE GNAS DRUG BSKYED DO ZHES PA'I DON TO, ,DE YANG 'DI LTA STE MIG
GNYIS KYI STENG DU ZLA BA'I DKYIL 'KHOR RE RE LA KshIm DKAR PO
LAS GYUR PA'I 'KHOR LO RE RE'I LTE BA LA KshIm BSGOM PA STE MTSAN
MA'I 'OD KYIS DE BZHIN GSHEGS PA THAMS CAD SA'I SNYING PO'I GZUGS
SU BYAS NAS DE LA THIM

PA DE GNYIS KA GNAS GYUR TE, SA'I SNYING PO SKU MDOG DANG PHYAG
MTSAN RNAM PAR SNANG MDZAD DANG 'DRA BAS BYIN GYIS BRLAB PAR
BYA'O, ,DE BZHIN RNA BA'I BUG GNYIS SU DZRI NAG PO LAS RDO RJER
GYUR PA'I PHYAG NA RDO RJE MI BSKYOD PA LTA BUS BYIN GYIS BRLAB
BO, ,SNA BUG GNYIS SU KHAm SER PO DANG

RIN PO CHE LJANG GU LAS BYUNG BA'I NAM MKHA'I SNYING PO RIN CHEN
'BYUNG LDAN LTA BUS BYIN GYIS BRLAB BO, ,LCE'I DBUS SU GAm DMAR
PO DANG PADMA LAS GYUR PA'I 'JIG RTEN DBANG PHYUG TSE DPAG MED
LTA BUS BYIN GYIS BRLAB BO, ,DPRAL BA'I DBUS SU shKAm LJANG GU
DANG RAL GRI LAS GYUR PA'I SGRIB PA

@149A *, ,RNAM PAR SEL BA DON YOD GRUB PA LTA BUS BYIN GYIS BRLAB
BO, ,LTE BA'I DBUS SU SAm DKAR PO DANG RDO RJE LAS GYUR PA LAS
KUN DU BZANG PO RDO RJE SEMS DPA' LTA BUS BYIN GYIS BRLAB PAR
BYA'O, ,DE ZLA BA'I GDAN DANG RGYA BRTEN DU LDAN PA RGYAN SNA
TSOGS KYIS BRGYAN PA RIN

PO CHE'I DBU RGYAN CAN DANG, DANG PO GNYIS RANG SNANG BA'I RIG MA
LA 'KHYUD PA'O, ,MIG LA SOGS PA RNAMS YUL SO SOR NGES PA'I PHYIR
RE RE ZHING RNAM PAR SHES TE DE RNAMS LOG PAS RE RES KYANG THAMS
CAD YONGS SU SHES PA'I PHYIR THAMS CAD MKHYEN PA ZHES BYA'O, ,MIG
LA SOGS

PA RNAM PAR SMIN PA LAS BYUNG BA'I PHYIR RNAM PAR SMIN PA'O, ,'OG
NAS 'BYUNG BA'I SGRUB PA DANG NYE BA'I PHYIR NYE BA'I SGRUB BA'O,
,'DIS RNAM PAR SMIN PA'I 'BRAS BU CHUNG NGU DANG NYE BAR SGRUB
PA'I YAN LAG CHUNG NGU STE GNYIS PA'O, ,DA NI DRI MED CES PA LA
SOGS PAS NI SKU GSUNG THUGS BA 'GRO

BA'I DON YOD PA YIN NO ZHES 'BYUNG BAS DES BYIN GYIS BRLAB PA'I
MTSAN NYID BAR GZHAN GYI DON PHUN SUM TSOGS PA DANG BRAL BA'I
PHYIR SKU GSUNG THUGS BYIN GYIS BRLAB PA'I CHO GA STON TE, DRI MA
MED PA YANG ZLA BA'I DKYIL 'KHOR TE DE BAS NA DRI MED RANG GI
SNYING GAR ZLA BA'I DKYIL 'KHOR CIG

BSGOM ZHES SO, ,RDO RJE BUM PA'I DBUS GNAS ZHES PA NI DE'I STENG
DU H'Um YONGS SU GYUR PA LAS RDO RJE RTZE LNGA PA BSGOMS TE DE BUM
PA'I DKYIL DU GNAS PA ZHES PA'I DON TO, ,JI LTA BU ZHE NA, H'Um
GIS THUGS KYI RDO RJE ZHES TE BUM PA'I DBUS SU ZLA BA'I STENG DU
H'Um PHRA MO YONGS SU GYUR PA LAS RDO RJE PHRA MO H'Um GIS

MTSAN PA BSGOMS TE, DE GNYI GA GYUR PA LAS THUGS KYI RDO RJE MI
BSKYOD PA DANG THAMS CAD 'DRA BA'I PHYAG RGYA CHEN PO'I RANG
BZHIN CHOS KYI SKU 'DUS BYAS ZAG PA MED PA YE SHES KYI BDAG NYID
DRAN PA NYE BAR GZHAG PA NAS BRTZAMS TE, THAMS CAD MKHYEN PA'I
BAR GYIS BSDUS PA'I DE BZHIN GSHEGS

BA'I CHOS KYI SKU'I RANG BZHIN RNAM PAR DAG PA'I GZUGS BSGOMS TE
ZHES SO, ,DER MAN NGAG TU DE'I THUGS KAR ZLA BA'I STENG DU H'Um
LAS GYUR PA'I RDO RJE'I BUM PA LA H'Um GIS MTSAN PA BSGOM PAR
BYA'O ZHES SO, ,DE BZHIN DU KHA DANG MGO LA STE MGRIN PA DANG
SPYI BOR ZHES SO, ,PADMA 'KHOR LO ZHES PA NI

@149B GDAN NO, ,DE'I DKYIL DU YANG ZHES TE DBUS SU'O, ,AA DANG
PHYAG MTSAN GNYIS KYIS ZHES PA NI AA PHRA MO DANG AOm PHRA MO'O,
,SKU'I RDO RJE PHRA MO GSUM GYIS RDO RJE YANG BSAM PAR BYA ZHES
PA'I RIM PA NI 'DI LTA STE, MGRIN PA'I GNAS SU ZLA BA'I STENG DU
AA YONGS SU GYUR PA LAS PADMA'I STENG DU AA PHRA

MO YONGS SU GYUR PA LAS PADMA PHRA MO AAS MTSAN PA BSGOMS TE,
GNYIS GNAS GYUR PA LAS GSUNG GI RDO RJE THAMS CAD TSE DPAG TU MED
PA DANG 'DRA BA CHOS KYI PHYAG RGYA'I RANG BZHIN MTSAN SUM CU
RTZA GNYIS DANG DPE BYAD BZANG PO BRGYAD CU NGO BO NYID SA BCU LA
BZHUGS PA'I BYANG CHUB SEMS DPA'

DANG THABS CIG TU CHOS KYI LONGS SPYOD KYI DGA' BA DANG BDE BA
KHA NA MA THO BA MED PA NYE BAR LONGS SPYOD PAS LONGS SPYOD
RDZOGS PA'I SKU RNAM PAR DAG PA'I GZUGS BSGOMS TE, DE'I THUGS KAR
ZLA BA'I STENG DU AA LAS GYUR PA'I PADMA'I DBUS SU AA BSGOM PAR
BYA'O ZHES SO, ,DE BZHIN DU SPYI BO'I DBUS SU

ZLA BA'I STENG DU AOm LAS GYUR PA'I 'KHOR LO'I STENG DU AOm PHRA
MO YONGS SU GYUR PA LAS 'KHOR LO PHRA MO AOm GYIS MTSAN PA BSGOMS
TE, DE GYUR PA LAS SKU'I RDO RJE THAMS CAD RNAM PAR SNANG MDZAD
'DRA BA LAS KYI PHYAG RGYA'I RANG BZHIN SH'A KYA THUB PA LA SOGS
PA GANG GI 'KHOR BA JI SRID PA'I KHAMS THAMS

CAD DU SEMS CAN GYI 'DOD PA'I DON MNYAM DU MDZAD PA DE NI RGYUN
CHAGS PA NYID KYIS NA SPRUL PA'I SKU STE DES RNAM PAR DAG PA'I
GZUGS BSGOMS TE DE'I THUGS KAR AOm LAS 'KHOR LO DE'I LTE BA LA
AOm GYIS MTSAN PA BSGOM PAR BYA ZHES SO, ,DE'I SNYING PO 'OD ZER
RGYUN GYIS ZHES PA NI SO SO'I THUGS

KA'I SA BON GYI 'OD ZER GYI TSOGS RGYUN MA CHAD PA DKYIL 'KHOR
GYI 'KHOR LO LTA BU STE 'OD ZER DE LAS GZUGS KYI RDO RJE MA LA
SOGS PA'I MCHOD PA YANG DAG PAR SPROS NAS MCHOD PAR BYA'O ZHES
SO, ,JI LTA BU ZHE NA, SHES RAB DAM PA 'DUS PA'I 'OD RNAMS KYIS
ZHES TE SHES RAB NI RANG SNANG BA'I RIG

MA'O; ,DE DANG 'DUS PA NI YANG DAG PAR SPYOR BA STE, NANG DU CHUD
PA'I SHUGS KYIS DE LTA BU'I NGANG TSUL YOD PAS DE SKAD CES BYA'O
ZHES SO, ,DES MCHOD PA DNGOS GANG ZHE NA, RGYAL BA'I DBANG PO
ZHES TE PHYOGS BCU GNAS PA'I THUGS KYI RDO RJE LA SOGS PA'O,
,MCHOD NAS CI BYA ZHE NA, THUGS KYI

@150A *, ,RDO RJE LA SOGS BYIN GYIS BRLABS ZHES TE RANG NYID
THUGS RDO RJE LA SOGS PA'I RANG BZHIN DU BYIN GYIS BRLAB PA'I
PHYIR GSOL BA GDAB PAR BYA'O ZHES SO, ,DE GANG ZHE NA, DPAL LDAN
ZHES PA LA SOGS PA'O, ,DPAL LDAN ZHES PA NI RANG GI RIG MA DANG
LDAN PA'O, ,RDO RJE THUGS

'CHANG BA ZHES PA NI CHOS KYI DBYINGS KYI MTSAN NYID 'DZIN PAS NA
DE SKAD DE, RDO RJE MI PHYED GSUM BSGOMS PA STE SKU DANG GSUNG
DANG THUGS NI GANG DU YANG DBYE BA MED PA DE BSGOMS PAS ZHES SO,
,DENG BDAG BYIN GYIS BRLABS NAS SU, ,ZHES PA NI THUGS RDO RJE'I
RANG BZHIN DU KHYED KYIS BYIN

GYIS RLOBS SHIG CES PA STE, RDO RJE THUGS KYIS MDZAD DU GSOL,
,ZHES PA STE BSGOMS PA'I THUGS KYI RDO RJE SNYING GA NAS GNAS PA
KHYED KYIS BDAG RDO RJE THUGS CAN DU MDZOD CIG CES PA'O, ,PHYOGS
BCUR BZHUGS PA'I SANGS RGYAS ZHES PA NI PHYOGS BCU'I SANGS RGYAS
THAMS CAD

KYI THUGS KA NA GNAS PA ZHES BYA'O, ,RDO RJE THUGS KYIS ZHES PA
NI LHUN GYIS GRUB PA'I THUGS KA NA GNAS PA'I THUGS KYI RDO RJE
STE, KHYOD KYIS BDAG THUGS KYI RDO RJE CAN DU MDZOD CIG CES PA'O,
,DE NAS LHUNG YIS GRUB PA'I THUGS KYI RDO RJE RNAMS RANG GI THUGS
KYI RDO RJE LA GNYIS SU MED PAR

ZHUGS TE SNGAGS 'DIS BYIN GYIS BRLAB PAR BYA'O, ,AOm SARBBA ZHES
PA LA SOGS PA'O, ,GSUNG LAM ZHES PA NI GSUNG NYID LAM STE DES
SANGS RGYAS DANG BYANG CHUB SEMS DPA' THAMS CAD RAB TU GZHUG PAR
MDZAD CING BDAG MED PA STON PA'I GSUNG NGO, ,LHAG MA NI SNGAR
BSHAD PAS GO BAR

ZAD DO; ,SKU'I SKYES BU LA SOGS PAS SEMS CAN SMIN CING GROL BAR
BYED PA NI SKYES BU BYED PA'I 'BRAS BU STE NYE BAR SPYOD PA'I
PHYIR RGYU LA YANG DE SKAD CES BYA'O, ,SKU RDO RJE LA SOGS PA
'DIS SPRUL PA'I SKU LA SOGS PA 'GRUB PA'I PHYIR SGRUB PA'O, ,'DIS
NI SKYES BU BYED PA'I 'BRAS BU CHUNG

DU DANG SGRUB PA'I YAN LAG CHUNG NGU STE GSUM PA'O, ,RDO RJE GSUM
NI ZHES PA LA SOGS PAS KHAMS GSUM GYI DBANG POR BSKOS PA MED NA
SANGS RGYAS YANG DAG PA MA YIN PAS RIGS KYI DBANG PHYUG GIS DBANG
BSKUR BA GSUNGS PA RDO RJE GSUM ZHES PA NI SKU LA SOGS PA'O, ,DE
NYID MKHA'

@150B 'DRA'I RANG BZHIN ZHES TE RANG GI MTSAN NYID DANG BRAL BA'I
NAM MKHA' LTAR THAMS CAD LA KHYAB PAR GNAS SO ZHES SO, ,CI'I
PHYIR NAM MKHA' DANG 'DRA ZHE NA, MTSAN MA SPANGS PAS ZHES TE JI
LTAR NAM MKHA' DNGOS PO THAMS CAD SPANGS PAS KUN LA KHYAB PA
BZHIN DU RDO RJE GSUM YANG 'DZIN PA

LA SOGS PA'I MTSAN MA MED PAR JI LTAR GNAS SO, ,MTSAN BYAS TE
ZHES PA NI, BDAG GI THUGS KA LA SOGS PAR BYAS TE, ,RANG RIGS GTZO
BOS BRGYAN PA'I COD BAN 'GYUR, ,ZHES BYA BAR SBYAR RO, ,'DIR MAN
NGAG GI THUGS RDO RJE LA SOGS PA BSKYED PA'I DUS SU NUM GNYIS KYI
PAR DU

ZLA BA LA GNAS PA'I LAm LAS GYUR PA'I RAL GRI'I DBUS SU MAm PHRA
MO LAS GYUR PA'I RAL GRI PHRA MO MAm DANG LDAN PAR BSGOMS TE, DE
GNYI GA GNAS GYUR PA LAS SO, ,THAMS CAD BDAG DANG 'DRA BA'I YE
SHES SEMS DPA' DAM TSIG GI PHYAG RGYA'I RANG BZHIN CHOS KYI SKU
'DUS MA

BYAS PA'I DRAN PA NYE BAR GZHAG PA LA SOGS PA'I BDAG NYID 'JIG
RTEN LAS 'DAS PA'I CHOS KYI DBYINGS KYI NGO BO NYID ZAG PA MED
PA, DRI MA RNAMS GLO BUR NYID KYIS RNAM PA THAMS CAD DU DAG PA
RANG BZHIN GYIS DBEN PA NYID DU GANG GYUR PA DE RANG BZHIN GYIS
SKYE BA MED PA STE, BCOS

MA MA YIN PA'I DON GYIS 'JIG RTEN LAS 'DAS PA'I LAM GYIS THOB PAR
BYED PA YIN PAS RNAM PAR SHES PA SGYU MA LTA BUR THAMS CAD RDZOGS
PAS THEG PA'I SKUS RNAM PAR DAG PA'I GZUGS BSGOMS TE, DE'I THUGS
KAR ZLA BA'I STENG DU MAm LAS GYUR BA'I RAL GRI'I YU BA LAS

MAm BSGOMS TE ZHES SO, ,DE BAS SEMS KYI 'OD ZER RNAMS KYIS BSKUL,
,ZHES PA NI SA BON GYI 'OD ZER SPROS PAS BSKUL NAS ZHES SOGS GANG
BSKUL ZHE NA, THAMS CAD TSOGS SU GYUR PA'I THUB PA DE, ,ZHES
PHYOGS BCU'I MI BSKYOD PA LA SOGS PA'O, ,DES CI BYA ZHE NA,

THUB MTSAG 'OD ZER LAS BYUNG ZHES BLA MAR SNANG BA'I DE BZHIN
GSHEGS PA RNAMS LAS 'OD ZER BYUNG STE DE'I RTZE MO LAS RIG MCHOG
SPYAN MA LA SOGS PA YE SHES KYI BUM PA BYANG CHUB SEMS KYI CHU
RGYUN GYIS BKANG BA LAG NA BZUNG BA'I TSOGS BYUNG STE, BUM PA'I
CHU BLUGS PAS

@151A *, ,ZHES TE DE RNAMS KYIS BKRA SHIS KYI DBYANGS LA SOGS PA
DANG LDAN PAR BDAG GI SPYI BOR BLUGS TE CHU DANG LA SOGS PA THAMS
CAD ZHUGS PAR BYA'O ZHES SO, ,DES CIR 'GYUR ZHE NA, RANG RIGS
GTZO BOS BRGYAN PA'I COD PAN 'GYUR, ,ZHES TE KUN GNAS GYUR TE

'JAM PA'I RDO RJE'I COD PAN LA MI BSKYOD PAS MTSAN PAR BSAM MO
ZHES SO, ,SKU GSUM DU BSGRUB PA NI SGRUB PA STE SKU GSUM THOB
KYANG KHAMS GSUM CHOS KYI RGYAL PO'I DBANG THOB PA NI DAM PA YANG
DAG PA'I SANGS RGYAS MA YIN PAS DBANG BSKUR BA NI SGRUB PA BAS
KYANG CHEN POR GYUR

PAS NA SGRUB PA CHEN PO ZHES BYA'O, ,DBANG BSKUR BAS DRI MA THAMS
CAD MED PAR BYAS PA'I 'BRAS BU RANG GI BDAG POR SNANG BAS NA DRI
MA MED PA'I 'BRAS BU ZHES BYA'O, ,'DIS NI DRI MA MED PA'I 'BRAS
BU CHUNG NGU DANG SGRUB PA CHEN PO'I YAN LAG CHUNG NGU STE BZHI
BA'O, ,DE RNAMS LHA

GTZO BO GCIG PU LA GTZOGS PA'I PHYIR MCHOG CES SO, ,LHA GCIG
BSGOMS PAS YE SHES YANG DAG PAR BYA BA'I NGO BO MA YIN PAS MI
MTHUN PA'I PHYOGS 'JOMS PAR BYED PA'I NUS PA HA CANG YANG MI DRAG
PA'I PHYIR CHUNG NGU ZHES BYA'O, ,RE RES DGOS PA RDZOGS PA MIN
PAS PHAN

TSUN GYI YAN LAG TU GYUR PA'I PHYIR YAN LAG GO, ,'DI DAG GIS RDO
RJE 'DZIN PAR BSGRUBS PAS NA 'BRAS BU ZHES BYA'O, ,DA NI DE BZHIN
ZHES LA SOGS PAS NI CHUNG NGU DANG CHEN PO'I BAR NA GNAS PA NYID
KYI 'BRING PO ZHES KHYAD PAR BYAS PAS BAR MA'I BSNYEN SGRUB BZHI
LA SOGS PAS RIG

MA DAG PAR BYAS PA'I CHO GA GSUNGS PA'O, ,DE BZHIN GSHEGS PA ZHES
PA NI CHUNG DU BZHIN DU'O, ,RANG GI LHA DANG 'DRA BA ZHES PA NI
RIG MA STE, MDOG LA SOGS PA STE RANG BDAG DANG 'DRA BA'I PHYIR
RO, ,RANG GI SNYING PO ZHES PA NI MAm DES BSKYED PA ZHES SO,
,DE'I DON NI 'DI LTA STE RANG GI GNAS

KYI MDUN DU ZLA BA'I GDAN CIG BSGOMS TE DE GONG MA BZHIN DU YI GE
GSUM ZHUGS PA DANG DE BZHIN GSHEGS PA RNAMS MNGON DGAR GSHEGS NAS
PHRENG BA GNYIS PA'I YI GER BYAS PA DANG, DER BYON NAS YI GE GSUM
NANG DU BCUG STE GDAN LA BABS PA'I RIM PAS ZLA BA GNYIS

@151B SU GYUR PA LA SOGS PA YE SHES LNGA BSKYED NAS GONG MA LTAR
YANG YI GE GSUM ZHAL DU ZHUGS PA LA SOGS PA'I RIM PAS 'OD DU ZHU
BA LAS M'A MA K'I LA SOGS PAS DBYANGS KYIS BSKUL NAS THIM STE
YONGS SU GYUR PA LAS RANG GI SNYING PO BSGOMS TE MAm DMAR SER DU
GYUR PAR

BSAM MO, ,DE GYUR PA LAS RAL GRI YU BA MAm GYIS MTSAN PA BSGOMS
TE DE'I 'OD ZER GYIS DE BZHIN GSHEGS PA THAMS CAD 'JAM DBYANGS
KYI SKUR GYUR TE BKUG NAS DE LA THIM PAR RIGS SPRUL ZHES SO, ,JI
LTA BU ZHE NA PHYAG MTSAN LA SOGS PA 'JAM DBYANGS 'DRA BA ME

TOG GI COD PAN DANG KU TZAS KHYAD PAR BYAS PAR BSGOM PAR BYA STE,
'DIR NI BSNYEN PA BAR MA DANG RGYU MTHUN PAR GSUNGS SO, ,RANG
SNANG BA'I RIG MA LA DMIGS PA TZAM 'BRING PO'I BSNYEN PA ZHES
'DOD PA DE NI SKABS MED CES PA'O, ,CHUNG DU'I DUS SU DE NYID
DMIGS PA'I PHYIR RO, ,DE

LTAR MA YIN NA NI MTHUN PA'I PHYOGS 'BRING PO RTOG PA NYID DU
'GYUR RO, ,DE BAS NA BLA MA CHEN PO'I ZHAL SNGA NAS KYANG 'DI
NYID DU BSKYED PAR GSUNGS TE DMIGS PA TZAM DU GSUNGS SO, ,MIG LA
SOGS PA BKANG NAS ZHES PA NI GONG MA KHO NA LTAR SA'I SNYING PO
LA SOGS PA BSGOM PA'O, ,

'DIS NI NYE BAR SGRUB PA'I YAN LAG DANG BAR MA DANG RNAM PAR SMIN
PA'I 'BRAS BU BAR MA GSUNGS SO, ,YI GE 'BRU GSUM BKOD PAS ZHES PA
NI GONG MA LTAR YI GE GSUM GYIS RDO RJE GSUM BSKYED PA LA SOGS PA
BYAS NAS SNGAGS KYIS BYIN GYIS BRLAB PA TZAM BYAS PA NI SGRUB PA

BAR MA DANG SKYES BU BYED PA'I 'BRAS BU BAR MA GSUNGS SO, ,'BAR
BA'I 'OD LDAN ZHES PA NI RANG GI SA BON GYIS GONG MA LTAR BSKUL
BA'I RIM PAS DBANG BSKUR BA DRI MA MED PAR BYAS NAS 'BAR BA'I 'OD
DANG LDAN PAS NA DE SKAD DO, ,'DIS SGRUB PA CHEN PO BAR MA DANG
DRI MA MED PA'I

'BRAS BU BAR MA GSUNGS SO, ,DE LTAR BSNYEN SGRUB BZHIS RIG MA
BSGRUBS NAS DA NI DE BYIN GYIS BRLAB PA'I CHO GA GSUNGS TE MGO
SNYING ZHES PA LA SOGS PA'O, ,DE'I RIM PA NI 'DI LTA STE, RIG MA
DE'I MGO'I DKYIL DU ZLA BA LA GNAS PA'I AOm DKAR PO SKU'I RIGS
KYI BDAG

@152A *, ,NYID BSGOMS TE, DE LA AOm DPAG TU MED PA 'PHROS PAS NU
MA YAN CHAD DU KHYAB PAR BSAM PA DANG, DE BZHIN DU SNYING GAR NYI
MA'I DKYIL 'KHOR LA H'Um NAG PO YID RDO RJE ZHES PA THUGS KYI
RIGS KYI BDAG NYID BSGOMS TE, DE LAS 'PHROS PA'I H'Um GIS LTE BA
YAN

CHAD KHYAB PAR BSAM PA DANG, LTE BAR NYI MA'I DKYIL 'KHOR DU SV'A
SER PO CIG BSGOMS TE, DE YANG SOGS PA'I SGRAS BSDUS PA'I RIN PO
CHE'I RIGS KYI BDAG NYID DE, DE LAS SV'AS RKED PA YAN CHAD DU
KHYAB PAR BSAM PA DANG, GSANG BA'I DBUS SU NYI MA'I DKYIL 'KHOR
DU AA DMAR PO PADMA'I

RIGS KYI BDAG NYID BSGOMS TE, DE LAS SPROS PA'I AAS RKED PA YAN
CHAD KHYAB PAR BSAM PA DANG, BRAL GNYIS KYI DBUS SU NYI MA'I
DKYIL 'KHOR DU H'A LJANG GU LAS, LAS KYI RIGS KYI BDAG NYID
BSGOMS TE, DE LAS SPROS PA'I H'AS RKANG MTHIL YAN CHAD KHYAB PAR
BSAM MO, ,

DE NYID SHES PAS ZHES PA NI THAMS CAD MNYAM PA NYID DU SHES PA
STE DE BAS NA DE NYID SHES PAS SA BON DANG PHYAG MTSAN DANG SKU
GANG YANG RUNG BAS BYIN GYIS BRLABS MI 'GAL TE, THA MAL PA'I RTOG
PA LOG PA'I PHYIR RO, ,DES BYIN GYIS BRLABS PAS DE'I LUS NI 'GRO
GSUM ZHES TE SA 'OG DANG

SA STENG DANG MTHO RIS SO, ,DES KHYAB PAR BYED PA'I DAM PA'I 'OD
ZER GYI TSOGS DANG LDAN PAR SHES PAR BYA'O, ,DE LTAR RIG MA RIGS
LNGA DANG LDAN PAR BYAS NAS DA NI DE'I GSANG BA GNAS BYIN GYIS
BRLAB PA'I CHO GA STON TE, AA YI RNAM PAR BKOD PA'I SNYING PO
ZHES PA NI PADMA'I ZE'U 'BRU

BUM PA STE DE YI GE AAS BSKYED NAS CUNG ZAD SER BAR BSAM MO,
,H'Um GIS PADMA 'DAB BRGYAD SPRUL, ,ZHES PA NI YI GE H'Um GIS
PADMA 'DAB MA BRGYAD PAR RNAM PAR BSGRUBS TE, BYANG CHUB KYI SEMS
'BYUNG BA'I LAM DU PHAt SER POS 'GOG PAR BSGOM PAR BYA'O ZHES SO,
,DE BZHIN

DU BDAG GI RDO RJE YANG TING NGE 'DZIN GNYIS PAR GSUNGS PA BZHIN
DU H'Um GIS RDO RJE RTZE LNGA PA DMAR PO NOR BU'I SKYE BA, AOm
GYIS BSKYED PA RNAM PAR BSAMS LA BYANG CHUB KYI SEMS 'BYUNG BA'I
LAM DU PHAt SER POS 'GOG PAR BYA'O ZHES SO, ,DAM PA'I SHES PA NI
'JA' TSON LTA BU'I

@152B LUS SU GSAL BA'O, ,DE NYID SHES RAB CES TE RANG BZHIN MED
PA'O, ,RGYU MTHUN RANG BZHIN ZHES PA NI RDO RJE SEMS DPA' RANG
SNANG BA'I RIG MA DANG 'DRA BAS NA DE SKAD CES BYA'O, ,THABS BCAS
GYUR PA'I LUS ZHES PA NI RDO RJE SEMS DPA' RANG SNANG BA'I RIG MA
DANG BCAS PA GNAS

GYUR PA'I LUS 'JAM DBYANGS KYI SHES RAB PO, ,DE NYID BZHI STE
BDAG DANG GZHAN GYI DON PHUN SUM TSOGS PA'I RGYUR GYUR PA'I PHYIR
RO, ,DE YANG SNANG BA'I THABS DANG BCAS PA STE RNAM PAR SMIN PA
DGU RNAM PAR DAG PA'I GZUGS KYIS RTAG TU GNAS G-YENG SHES GSUM
GYI MING GIS BSTAN PA'I BCU

PA MYONG BAR BYED PA STE DE DANG LHAN CIG CES PA NI 'DI LTA STE,
PHYI ROL GYI BUD MED BDE BA DAM PA'I RGYU MA YIN PAS DE 'DOD
CHAGS KYI MTSAN NYID LNGA DANG LDAN PAR BYAS NAS SA BON GYI 'OD
ZER GYIS BSKUL TE, RANG GI RIG MA LA GRIB MA THIM NAS GZOD BDE
BAR GSHEGS PA RNAMS

MNYES PAR BYA'O ZHES MOS PA BSKYED NAS RDO RJE DANG PADMA SBYOR
BA BRTZAM PAR BYA'O, ,RJES SU MNYES PA'I SNGAGS NI AOm SARBA TA
TH'A GA TA AA NU R'A GA nA BADZRA SVA BH'A BA A'ATMA KO&HAm
ZHES SO, ,GZHUNG DE YAN CHAD NI SBYOR BA DANG PO ZHES BYA BA'I
TING NGE 'DZIN TO, ,DE LTAR 'BRING LA GOMS PAS

CHEN POR GYUR PAR BYA BA'I PHYIR DKYIL 'KHOR RGYAL BA MCHOG
GSUNGS PA, THUGS KYI ZHES PA LA SOGS PA'O, ,THUGS KYI ZHES PA NI
YE SHES SEMS DPA'I THUGS KYI ZLA BA LA GNAS PA'I RAL GRI'I YU BA
ZLA BA LA BSTEN PA'O, ,RANG GIS BON NI THUGS KYI ZLA BA'I SNGAGS
TE DE'I

'OD KYIS ZHES TE LCAGS KYU'I RNAM PA 'PHROS PAS ZHES SO, ,MA LUS
SANGS RGYAS TSOGS BKUG CES TE MI BSKYOD PA LA SOGS PA LHUN GYIS
GRUB PA'I DKYIL 'KHOR GYI 'KHOR LO BKUG NAS RANG GI ZHAL DU ZHUGS
TE, ZHUGS NAS H'Um GI RDO RJE ZHES TE GONG DU BSKYED PA DE LAS

BYUNG BA STE THON PAR BYAS NAS ZHES SO, ,JI LTA BU ZHE NA, DRI MA
MED PA'I BYANG CHUB KYI SEMS DAM PA'I YID CES TE ZLA BA ZHU BA'I
PADMA LA GNAS ZHES PA NI ZE'U 'BRU BUM PA'I NANG DU SA BON LA
SOGS PAS STONG PA ZLA BA ZHU BA'I RNAM PA STE CHO GA DANG PO'O,
,RANG GI SNYING POS BSKYED PA ZHES PA

@153A *, ,NI DE NYID MAm GYI RNAM PA'I GZUGS RNAMS SU GYUR PAS
BSKYED PA STE CHO GA GNYIS PA'O, ,THAMS CAD RANG GI DKYIL 'KHOR
ZHES PA NI DE KUN GNAS GYUR NAS RANG GI DKYIL 'KHOR TE GTZO BO MI
BSKYOD PAS BYAS PA'I LHA'I GZUGS SU BSAMS NAS ZHES TE BYANG CHUB
SEMS DPA'I

GZUGS NYID KYI PHYIR RO, ,DE NYID LHA'I GZUGS SU GYUR PA STE CHO
GA GSUM PA'O, ,BRTAN PA'I SEMS KYIS ZHES PA NI MNYAM PAR GZHAG
PA'I SEMS KYIS GSAL POR MA 'KHRUGS PAR BYAS NA GONG DU BSKYED
PA'I BYANG CHUB SEMS KYI DKYIL 'KHOR DES SEMS CAN LA PHAN GDAGS
PAR BYA

BA'I PHYIR DBYUNG BAR BYA ZHES GDON PAR BYA BA STE CHO GA BZHI PA
GSUNGS SO, ,DE NYID KYANG GANG ZHE NA, BADZRA DHRiK CES PA LA
SOGS PA'O, ,DE LA PHUNG PO LNGA DANG RIGS LNGA DBYER MED PA'I
RNAM PAR DAG PA'I NI BADZRA STE DE 'DZIN PAS BADZRA DHRiK GO,
,DES BSKUL NAS THIM PAR BYA ZHES BYA BAR

SBYAR RO, ,THUGS KYI RDO RJE ZHES BYA BA NI MI BSKYOD PA'O, ,'GRO
BA'I DON RAB BYED CES PA NI DE 'PHROS PA'I GZUGS KYI SH'KYA THUB
PA LA SOGS PAS MDZAD PA'I CHOS BSTAN PA DANG SEMS CAN THA MAL PAS
'DUL BA'I GZUGS SU YANG BSTAN PA LA SOGS PA THAMS CAD BYAS NAS

KHYAD PAR DU SEMS CAN KUN LA MNAR SEMS PA'I ZHE SDANG LAS RNAM
PAR BZLOG STE, DE'I MI MTHUN PA'I PHYOGS DNGOS PO THAMS CAD KHYAB
BDAG TU GNAS PA'I ZHE SDANG LA SBYAR NAS CHOS RANG BZHIN GYIS
'ONG GSAL BAR RTOGS BAR BYAS PAS, RNAM PAR SHES PA'I PHUNG PO

LA SOGS PA RNAM PAR DAG PA'I MTSAN NYID DU BYED PA'O, ,JI LTA BU
ZHE NA, G-YAS G-YON ZHES PA LA SOGS PA'O, ,G-YAS DKAR G-YON DMAR
BA SKU DANG DBUS NOR BU MTHING GA LTA BU NAG POR GNAS PA'O,
,MCHOG GI DANG PO NI DPAL RDO RJE SEMS DPA'O, ,PHYAG DANG

LDAN PA ZHES PA NI PHYAG MTSAN DE DANG 'DRA BA STE RDO RJE DANG
RAL GRI DANG RIN PO CHE DANG PADMA'O, ,DE YANG RDO RJE SNGON PO
KHA BYE ZHES KHYAD PAR RO, ,DU MA'I 'OD ZER TSOGS ZHES PA NI KHA
DOG DU MA'I 'OD KYI TSOGS 'PHRO BA GANG LA MNGA' BA MI BSKYOD PA
DE LA DE SKAD CES BYA'O, ,'DUS NAS ZHES PA NI

@153B DE LTA BU DES GONG DU SMON PA'I PHRIN LAS MDZAD DE SKU GCIG
TU GYUR NAS ZHES SO, ,DNGOS PO KUN GYIS ZHES PA NI SKU DANG PHYAG
MTSAN DANG GDAN LA SOGS PA DANG LDAN PAR SHES SO, ,BLO DANG LDAN
PAS ZHES PA NI THIM PA DANG PO DANG, BRAL BA STE DBYER MED PA'I
SHES PA'O, ,DE NI 'OG MA RNAMS LA

PHAL CHER BSGRE BAR BYA'O, ,KHYAD PAR GANG YIN BRJOD PAR BYA STE
'DZIN DZI KA CES PA LA SOGS PA'O, ,YOD PA LA SOGS PA'I RNAM PA
DANG BRAL BA 'BYUNG BA LA SOGS PA'I GZUGS KUN BRTAGS KYI BDAG
NYID DU MI BSKYED PA NI DZI NA DZI KA CES BYA'O, ,DES BSKUL NAS
ZHES SO, ,JI LTA

BU ZHE NA, SKU'I RDO RJE STE RNAM PAR SNANG MDZAD MDOG DANG ZHAL
LA SOGS PA RDO RJE 'DZIN PA DANG 'DRA BA DKAR PO DANG NAG PO DANG
DMAR POR GNAS PA'O, ,'KHOR LA SOGS ZHES PA NI 'KHOR LO DANG RAL
GRI DAD PADMA DANG RIN PO CHE BSNAMS PA'O, ,DE BZHIN BSAM ZHES PA
NI THUGS KYI RDO RJE

LTAR BSKUL NAS 'PHRO BA'I GZUGS KYIS GONG MA LTA BU'I PHRIN LAS
MDZAD DE, KHYAD PAR DU SOGS PA NI SHES PA'I GTI MUG LAS RNAM PAR
BZLOG STE, DE'I MI MTHUN PA'I PHYOGS THAMS CAD LA KHYAB PA'I NGO
BO 'BYED PA MED PA'I GTI MUG LA SEMS RNAM PAR SBYAR BAR GZUGS

KYI PHUNG PO LA SOGS PA RNAM PAR DAG PA'I MTSAN NYID DU BYAS NAS
SLAR 'DUS TE SHAR GYI SNA TSOGS PADMA'I GDAN LA BSGOM PAR BYA'O
ZHES PA'I THA TSIG GO, ,RATNA DHRiK CES BYA BA NI TSIG GI DON
THAMS CAD MNYAM PA NYID LAS PHYUNG BAS DE DANG LDAN PA'I SEMS NI
RATNA TNi DHRiK GO, ,DES BSKUL

NAS ZHES SO, ,RIN CHEN DBANG PHYUG CES PA NI RIN CHEN 'BYUNG LDAN
NO, ,ZHAL RNAMS GZHON DU 'DRA ZHES PA NI G-YAS DANG G-YON PA'I
ZHAL NI 'JAM DBYANGS DANG 'DRA STE NAG PO DANG DKAR PO DANG NGO,
,BTZO MA GSER 'DRA ZHES PA NI DBUS KYI ZHAL DANG SKU'O, ,MARGAD
RIN CHEN LA SOGS ZHES

PA NI MA RAG TA ZUR DGU PA DANG RAL GRI DANG 'KHOR LOS MDZES PA'I
PHYAG DRUG PA STE, DES GONG MA LTAR PHRIN LAS MDZAS NAS, KHYAD
PAR DU NGA RGYAL LA SOGS PA BDUN LAS RNAM PAR BZLOG STE THAMS CAD
LA RANG GI YANG DAG PA'I NGA RGYAL CHEN PO LA SBYAR BAS TSOR BA'I
PHUNG PO LA SOGS PA RNAM

@154A *, ,PAR DAG PAR BYAS NAS SLAR 'DUS TE LHO PHYOGS SU BSAM
ZHES BYA'O, ,A'A RO LiKA CES PA LA SOGS PAS MTSON PA'I 'DOD PA DE
YANG DAG PAR RIG PA'I YID NI A'A RO LiKA CES BYA'O, ,DES BSKUL
NAS ZHES BYA'O, ,PADMA R'A GA ZHES PA NI DBUS KYI ZHAL DANG
SKU'O, ,

ZHAL GNYIS DE DANG 'DRA ZHES PA NI RIN CHEN 'BYUNG LDAN LTA BU
STE NAG PO DANG DKAR PO LTA BU'O, ,'BAR BA'I 'ONG LDAN ZHES PA NI
'BAR BA'I 'ONG LDAN KHA DOG SNA TSOGS 'PHRO BA DANG LDAN PAS NA
DE SKAD DO, ,PADMA R'A GA LA SOGS PA ZHES PA NI PADMA DANG RAL
GRI DANG 'KHOR LO DANG RIN PO CHE BSNAMS

PA'I PHYAG STE DES PHRIN LAS GONG MA LTA BU RNAM PAR MDZAD NAS
KHYAD PAR DU NYE BAR LEN PA'I PHUNG PO LNGA ZHEN PA DANG LHAG PAR
CHAGS PA'I 'DOD CHAGS BZLOG STE, DNGOS PO THAMS CAD KYI RANG
BZHIN LA MI GTONG BA'I MTSAN NYID LA SBYAR BAS 'DU SHES KYI PHUNG
PO LA SOGS PA RNAM PAR DAG

PAR BYAS NAS SLAR 'DUS TE NUB TU BSAM PAR BYA'O ZHES SO,
,PRADZNY'A DHRiK CES PA NI BSGOM PA LA SOGS PAS RNAM PAR SHES PA
GSAL BAR BYED PA'I SHES RAB 'DZIN PAR BYED PAS NA PRADZNY'A
DHRiK GO, ,DES BSKUL NAS ZHES BYA'O, ,MAR GA TA ZHES PA NI SKU
DANG DBUS KYI ZHAL LJANG GU ZHES

SO; ,SNGON BZHIN ZHES ZHES PA NI G-YAS G-YON RIN CHEN 'BYUNG LDAN
LTA BU NAG PO DANG DKAR PO ZHES SO, ,RAL GRI LA SOGS PA ZHES PA
NI 'KHOR LO DANG PADMA DANG RIN PO CHE DANG LDAN PA'O, ,DES PHRIN
LAS GONG MA BZHIN MDZAD NAS GZHAN GYI PHUN SUM TSOGS PA LA SEMS
KHONG

NAS 'KHRUGS PA'I PHRAG DOG LAS RNAM PAR BZLOG STE THEG PA DMAN PA
LA ZHUGS PA RNAMS LA SKABS MI SBYIN PA'I PHRAG DOG CHEN PO LA
SBYAR BAS 'DU BYED KYI PHUNG PO LA SOGS PA RNAM PAR DAG PAR BYAS
NAS SLAR 'DUS BYAS SU BSAM ZHES SO, ,DE NI DE RNAMS KYI TING NGE
'DZIN GYI KHYAD PAR

GZHAN GSUNGS PA, MDZES PA'I ZHES PA LA SOGS PA'O, ,MDZES PA'I RAL
GRI NI 'OD DANG LDAN PA'I SKRA BCINGS PA'I NGANG TSUL DU GNAS
PA'O, ,RIN CHEN MCHOG 'OD CES PA NI RIN CHEN SNA TSOGS KYIS SPRAS
PA'I DBU RGYAN PROG ZE'U TSUL DU GNAS PAS RNAM PAR BRGYAN PA ZHES
TE DBU BRGYAN

@154B PA'O; ,DE THAMS CAD KYANG RIG DANG BCAS PA STE DE BAS NA
DANG PO GNYIS KYIS 'KHYUD CING MA MCHU 'DZIN PA'O, ,LUS THAMS CAD
CES PA NI RIN CHEN 'BYUNG LDAN DANG SNANG BA MTHA' YAS DANG DON
YOD GRUB PA STE, NYI MA'I DKYIL 'KHOR LA NI BSAM, ,ZHES PA STE
SNA TSOGS PADMA'I STENG DU NYI

MA'I DKYIL 'KHOR LA NI BSAM PA'O, ,RNAM PAR SNANG MDZAD KYANG LUS
CAN YIN MOD KYI GONG DU ZLA BA'I DKYIL 'KHOR BSAM PAR BYA ZHES
PAS GSAL LA, ,DE BAS NA SGRA LA SPYOD PAS KYANG SPYI 'GRO DMIGS
KYIS BKAG PA NI, RAB BYED RNAMS LA SHIN TU GCES, ,ZHES SO, ,DE
BAS NA DE

RNAMS RGYAB RTEN YANG DE DANG 'DRA BAR SHES PAR BYA'O, ,MO HA RA
TI ZHES PA NI CHOS KYI DBYINGS GNYIS SU MED PA'I LONGS SPYOD CING
'BRAS BU 'BYIN PA MO HA RA TI ZHES SO, ,DES SPYAN MA BSKUL ZHES
SO, ,MCHOG GI ZHES PA NI SA DANG SNYING RJE DANG THABS KYI PHA
ROL TU PHYIN PA RNAM PAR DAG PAS

DES DE SKAD DO, ,'JO SGEG CES PA NI LHA'I BU MO'I CHA LUGS 'DZIN
CING SGEG PA'I ROS RNAM PAR BRGYAN PAS NA'O, ,SKU'I RDO RJE 'DRA
ZHES PA NI SKU MDOG DANG MTSAN THAMS CAD CES SO, ,DES GONG MA
LTAR PHRIN LAS MDZAD NAS KHYAD PAR DU THABS DANG BRAL BA LA SOGS
PA DE DANG MDZAD

PAS SA LA SOGS PA RNAMS DAG PAR BYAS NAS SLAR 'DUS TE ME'I MTSAMS
SU SNA TSOGS PADMA'I STENG DU ZLA BA GANG BA'I DKYIL 'KHOR LA
GNAS TE ZHI BA'I PHRIN LAS MDZAD PAR BSAM PAR RO, ,DVE shA RA TI
ZHES PA NI GNYIS SU MED PA'I YE SHES GANG GI PHYOGS THAMS CAD DU
'BYOR

PA DES 'BRAS BU RDZOGS PAR BYED PAS NA DVE shA'O, ,DES MA' MA K'I
BSKUL NAS ZHES SO, ,THUGS KYI DBANG PHYUG CES PA NI MI BSKYOD PA
LTA BU'I SKU MDOG DANG MTSAN MA'I LHA 'DRA ZHES SO, ,DGA' CHEN
SPROS PA ZHES PA NI GNYIS SU MED DGA' BA LA SPROS PA'I TSUL TE
STEG PA LA SOGS

PA'O; ,MCHOG CES PA NI CHU DANG BYAMS PA DANG SMON LAM GYI PHA
ROL TU PHYIN PA RNAM PAR DAG GO, ,DES PHRIN LAS GONG MA LTAR
MDZAD NAS KHYAD PAR DU SMON LAM GYI PHA ROL TU PHYIN PA LA SOGS
DANG BRAL BA LA DE DANG LDAN PAR MDZAD PAS CHU LA SOGS PA RNAM
PAR 'DUS TE BDEN BRAL GYI GRA LA SNA

@155A *, ,TSOGS PADMA'I STENG ZLA BA'I DBUS SU SGEG PA'I TSUL DU
GNAS NAS SRUNG BA'I LAS MDZAD PAR BSAM MO, ,R'A GA RA TI ZHES PA
NI GNYIS SU MED PA'I YE SHES KYI RANG BZHIN MI GTONG PAS 'BRAS BU
LONGS SPYOD PAS NA R'A GA RA TI'O, ,DES GOS DKAR MO BSKUL NAS

ZHES SO, ,GSUNG DBANG DRI MED SKU MED PA NI SKU MDOG DANG PHYAG
MTSAN DE DANG 'DRA'O, ,MCHOG CES PA NI ME DANG DGA' BA DANG STOBS
KYI PHA ROL TU PHYIN PA RNAM PAR DAG PA'I RANG BZHIN NO, ,MTHA'
YAS YON TAN RIN CHEN MA, ,ZHES PA NI MTHA' YAS PA'I YON TAN NYID
RIN PO CHE STE

STOBS LA SOGS PA'O, ,DE 'DIR RGYAS PAR BYED PAS NA DE SKAD DO,
,DES PHRIN LAS GONG MA LTAR KHYAD PAR GYI STOBS LA SOGS PA DANG
BRAL BA'I SEMS CAN DE DANG LDAN PAR BYAS NAS ME LA SOGS PA RNAM
PAR DAG PAR BYAS NAS SLAR 'DUS TE, RAB G-YENG ZHES TE RLUNG GI
PHYOGS SU SNA

TSOGS PADMA'I STENG DU ZLA BA'I DBUS SU RGYAS PA'I LAS MDZAD PAR
BSAM MO, ,BADZRA R'A TI ZHES PA NI GNYIS SU MED PA'I YE SHES DE
KHO NAS 'BRAS BU LA LONGS SPYOD PAS BADZRA RA TI ZHES SO, ,DES
SGROL MA BSKUL NAS ZHES SO, ,RIN CHEN DBANG PHYUG 'DRA BA ZHES PA
NI SKU MDOG GO, ,

MTSAN MA'I LHAG MA NI RANG GI GTZO BO 'DRA'O, ,DRI MED RIN CHEN
'ONG CES PA NI DRI MA MED PA'I 'OD ZER GYIS PHYOGS THAMS CAD
KHENGS SHING SGRIB PA'I TSUL DU GNAS PA'O, ,DES PHRIN LAS GONG MA
LTAR MDZAD NAS KHYAD PAR DU YE SHES KYI PHA ROL TU PHYIN PA LA
SOGS PA DANG BRAL BA'I

SEMS CAN DE DANG LDAN PAR BYAS NAS SLAR 'DUS TE, DBANG LDAN GYI
GRVAR SNA TSOGS PADMA'I STENG DU ZLA BA'I DBUS SU DBANG GI LAS
BYED PAR BSAM MO, ,DE RNAMS KYI MTSAN MA BSTAN PA NI DAM PA'I
'KHOR LO ZHES PA LA SOGS PA'O, ,LHAG MA'I MTSAN MA BDAG PO BZHIN
DU 'DOD, ,

CES PA NI SPYAN MA'I PHYAG MTSAN LHAG MA NI RAL GRI DANG PADMA
DANG RIN PO CHE'O, ,M'A MA K'I YANG DE'I GOS DKAR MO NI RAL GRI
DANG 'KHOR LO DANG RIN PO CHE'O, ,SGO SRUNG MA'I RAL GRI DANG
PADMA DANG RIN PO CHE'O, ,DE NYID GSUM ZHES PA NI THUN MONG GI
SNGAGS TE LHA MO DRUG DBYUNG BA'O, ,DE BAS NA

@155B LE'U BCO BRGYAD PA LAS, SKU GSUNG THUGS KYI RDO RJE LAS,
,BDAG NYID CHEN PO 'BYUNG BA YIN, ,ZHES PA'I PHYIR DBYUNG BAR BYA
STE KHYAD PAR GYI SNGAGS MA SMOS PA'I PHYIR RO, ,DE GANG ZHE NA,
GZUGS SOGS LHA MO RDO RJE LHA MO ZHES TE RNAM PA DRUG GO, ,SKU LA
SOGS ZHES PA NI GO RIMS

BZHIN DU SKU RDO RJE DANG RIN CHEN DBANG PHYUG DANG, GSUNG RDO
RJE DANG DON YOD GRUB PA DANG RDO RJE SEMS DPA' SKU MDOG DANG
PHYAG MTSAN LHAG MA 'DRA BA STE GTZO BO'I PHYAG MTSAN ME LONG
DANG PI WANG DANG DUNG PHOR DANG SPYAN DANG GOS DANG CHOS 'BYUNG
BSNAMS PA'O, ,DE'I DON NI 'DI LTA STE, AOm

A'A:H'Um ZHES PA'I SNGAGS KYI RIM PA GCIG TU MA YIN GZUGS RDO RJE
LA SOGS PA'O, ,SKU RDO RJE LA SOGS PA DANG 'DRA BAS PHYUNG STE
PHRIN LAS GONG MA LTAR MDZAD NAS KHYAD PAR DU SBYIN PA LA SOGS PA
DANG BRAL BA'I SEMS CAN DE DANG LDAN PAR BYAS NAS SLAR 'DUS TE,
JI SKAD DU

GSUNGS PA'I PHYI'I DKYIL 'KHOR GYI ME MTSAMS LA SOGS PA'I GRVAR
SNA TSOGS PADMA'I STENG DU ZLA BA'I DBUS SU BSAM PAS BYA'O, ,DA
NI YID CHES PA'I DAD PA LA SOGS PA RNAM PAR DAG PA'I MTSAN NYID
CES BYA BA'I SGRIB PA LA SOGS PA BKAG PA PO'I GTI MUG LA

SOGS PA'I GNYEN PO BSRUNG BA DANG DGUG PA LA SOGS PA'I DON DU SGO
SRUNG DBYUNG BA'O, ,SHAR GYI SGOR ZHES PA LA SOGS PA'O, ,YA
M'ANTi KRiTA CHOS THAMS CAD KUN BRTAGS KYI MTSAN NYID MI SKYE
BA'I PHYIR NA MI 'JIGS PA'I NGO BO STE DNGOS PO THAMS CAD DE LAS
MI 'DA' BA'I DON

GYIS NA DE SKAD DO, ,CI'I PHYIR ZHE NA, BZUNG BAR RTOG PA NI YA
MA'O, ,DE NYID DAD PAS MED PAR BYED PAS NA TA KRiTA CES SO, ,DES
BSKUL NAS ZHES SO, ,CI 'DRA BA ZHE NA, MTHA' YAS LA TSAD MED LA
'JIGS SHING SKRAG TU RUNG BA'I 'OD KYI SA PHYOGS THAMS CAD DU
KHYAB PA

GANG LA YOD PA DE LA DE SKAD CES BYA'O, ,DUS MTHA' ZHES PA NI
BSKAL PA 'JIG PA'I DUS SO, ,DE'I DUS KYI DRAG PO'I SPRIN NI KHA
DOG NAG PO STE DE'I DKYIL 'KHOR NI PHUNG PO'I TSOGS TE DE DANG
'DRA BA'I DNGOS PO GANG LA YOD PA DE LA DE SKAD CES BYA'O, ,THUGS
BDAG RGYAL PO ZHES PA

@156A *, ,NI MI BSKYOD PA'O, ,DE DANG MNYAM PA'I SKU MDOG MNGA'
BA STE NAG PO DANG DKAR PO DANG DMAR PO 'OD DPAG MED KHRO BO RIGS
KYI 'OD PHYUNG BA ZHES PA NI DPAG TU MI BZAD PA'I KHRO BA'I TSOGS
SKU LAS 'PHRO BA DANG LDAN PAS NA DE SKAD DO, ,GSHIN RJE MTHAR
BYED CES PA NI MA DAD PA

DANG BZUNG BA DANG GTI MUG DAG DANG SHES BYA'I SGRIB PA DANG
PHUNG PO'I BDUD NI GSHIN RJE'O, ,DE NYID DAG PAS NA MTHAR BYED
DO, ,GDUG PA'I SPRUL GYIS SKU LA BRGYAN, ,ZHES PA NI MA RIG PAS
BDAG PO BYAS PA'I KUN DU SBYOR BA DGU RNAM PAR DAG PA KLU BRGYAD
LCE RNAM PAR BSKYOD PA DANG

LDAN ZHING LDENGS KA RNAM PAR G-YO BA KLU BRGYAD KYIS DBU LA SOGS
PA RNAM PAR BRGYAN PA'O, ,DE LA KHONG KHRO'I KUN DU SBYOR BA SEMS
CAN LA MNAR SEMS PA'I NGO BO RNAM PAR DAG PA MTHA' YAS NAG POS
DBU'I RAL PA BCINGS PA, DE BZHIN DU 'DOD CHAGS KYI KUN DU SBYOR
BA NYE BAR

LEN PA'I PHUNG PO LNGA LA CHAGS SHING ZHEN PA DE RNAM PAR DAG PA
'JOG PO DMAR POS SNYAN CHA BYAS PA YIN NO, ,NGA RGYAL GYI KUN DU
SBYOR BA RNAM PA BDUN SEMS KHENGS SHING MI GUS PA DANG SDUG
BSNGAL 'BYUNG BA DE RNAM PAR DAG PA PADMA CHEN PO DKAR POS DO
SHAL BYAS PA YIN NO, ,

PHRAG DOG GI KUN DU SBYOR BA GZHAN GYIS PHUN SUM TSOGS PA LA SEMS
'KHRUGS PA'I NGO BO DE RNAM PAR DAG PA KARKO tA LJANG GUS TSANGS
PA'I SKUD PA BYAS PA DANG, SER SNA'I KUN DU SBYOR BA SEMS KYIS
KUN NAS 'DZIN PA'I MTSAN NYID DE, DE RNAM PAR DAG PA RIGS LDAN
KHA DOG

SNA TSOGS PAS DBU RGYAN BYAS PA DANG, LTA BA'I KUN DU SBYOR BA
'JIG TSOGS LA LTA BA LUS LA MCHOG TU LTA BA DANG, MTHAR 'DZIN PAR
LTA BA DANG, NANG LA MCHOG TU LTA BA DANG, LOG PAR LTA BA SKUR PA
'DEBS PA'I RNAM PAR DAG PA DUNG SKYONG SER POS PHYAG GDUB BYAS PA
YIN NO, ,

SPYOD PA'I KUN DU SBYOR BA LTA BU MCHOG TU 'DZIN PA'I LTA BA DANG
SPYOD PA DANG TSUL KHRIMS DANG, BRTUL ZHUGS MCHOG TU 'DZIN PA RAB
TU BYUNG BA'I MTSAN MA SPYOD PA'I DE RNAM PAR DAG PA NOR RGYAS
DKAR POS 'OG PAG BYAS PA YIN NO, ,THE TSOM GYIS KUN DU SBYOR BA
BDEN PA LA SOGS

@156B PA LA YID GNYIS ZA BA'I NGO BO DE RNAM PAR DAG PA PADMA
DKAR POS RKANG GDUB BYAS PA NI GDUG PA'I SBRUL GYIS SKU LA BRGYAN
ZHES TE, KHRO BO LHAG MA RNAMS LA YANG RTOGS PAR BYA'O, ,DE LTA
BU DES 'PHROS PAS GONG MA LTAR PHRIN LAS MDZAD NAS KHYAD PAR DU
MA DAD PA LA SOGS PA

BCOM PAR BYAS NAS SHES BYA'I SGRIB PA DAG PAR BYAS NAS SLAR 'DUS
TE SHAR GYI SGOR SNA TSOGS PADMA'I STENG DU NYI MA'I GDAN LA GNAS
PAR BYA'O, ,PRADZNY'ANTA KRiTA CES PA NI CHOS NYID KYIS RNAM PAR
DAG PA'I NGO BO 'DI NYID MI SHES PA STE 'DZIN PA'I BDAG NYID MA
YIN PAS PRADZNY'A NTA

KRiTA NGO, ,DE BRTZON 'GRUS KYI NGO BO PRADZNY'A DE'I SKYON KHO
NA TA KRiTA CES SO, ,DES BSKUL NAS ZHES SO, ,BLA NA MED PAR LDAN
PA ZHES PA 'GRO BA MA LUS PA'I 'OD GSAL MNGA' BA DE LA DE SKAD
CES BYA'O, ,PHYAG SOGS SKU YI DBANG PHYUG 'DRA, ,ZHES PA NI RNAM
PAR SNANG MDZAD DANG

PHYAG DANG ZHAL LA SOGS 'DRA STE DKAR PO DANG NAG PO DANG DMAR
PO'O, ,DRAG PO ZHES PA NI MNGON SUM DU GTUM PAR SNANG BA STE ZHAL
DGOD PA DANG GDANGS PA DANG MCHE BA GTZIGS PA DANG KHRO BA DANG
GSUS PA CHE ZHING YANGS PA DANG, DBU SKRA DMAR SER GYEN DU BRDZES
PA LA SOGS PAR

SNANG BAS DRAG PO'O, ,'DI NI KHRO BO LTAG 'OG TU SBYAR BAR BYA'O,
,GZHAN GYIS MI THUB CES PA NI NYON MONGS PA'I BDUD LA SOGS PAS DE
SKAD DO, ,DE LTA BU 'PHROS PAS GONG MA LTAR PHRIN LAS MDZAD NAS
KHYAD PAR DU LE LO LA SOGS PA BCOM PAR BYAS NAS NYON MONGS PA'I
SGRIB PA DAG PAR

BYAS NAS SLAR 'DUS TE LHO PHYOGS KYI SGOR SNA TSOGS PADMA'I STENG
DU NYI MA'I DKYIL 'KHOR LA NYI MA'I 'OD KYIS BSKOR NAS BZHUGS PAR
BSAM MO, ,GZHAN RNAMS NI ME LTA BU'I 'OD KYIS SO, ,PADMA'NTA
KRiTA CES PA NI TSIG DANG TSIG BYA DANG BRAL BA'I PHYIR CHOS
THAMS CAD BRJOD DU MED PA STE

DE LTA BU'I YUL CAN DRAN PA NI PADMA STE, DE NYID MI DRAN PA LA
SOGS PA'I SKYON MED PAR BYED PAS TA KRiTA DO, ,DES BSKUL NAS ZHES
SO, ,'OD ZER 'KHRIGS PAS PHYOGS 'KHOR BA, ,ZHES PA NI PHYOGS
THAMS CAD DU YE SHES KYI 'OD ZER 'PHRO BAS BSGRIBS PAS SHIN TU MI
GSAL BAS

@157A *, ,NA DE SKAD DO, ,'OD MDANGS 'JIG PA'I ME LTAR ZHES PA NI
'OD KYI TSOGS KYIS BSKAL PA 'JIG PA'I DUS KYI ME LTAR SHIN TU
YANG 'JIGS PAR BYED PA'I GZUGS SU GNAS PA LA DE SKAD DO, ,PHYAG
SOGS GSUNG GI RDO RJE 'DRA, ,ZHES PA NI PHYAG LA SOGS PA SNANG BA
MTHA'

YAS 'DRA BA STE, DMAR PO DANG DKAR PO DANG NAG POR GNAS PA'O,
,GDUG PA DU MA 'JIGS BYED ZHAL, ,ZHES PA NI BGEGS LA SOGS PA DU
MA RNAM PAR 'JIGS PAR BYED PA'I ZHAL LA DE SKAD DO, ,ZHAL NAS CI
MDZAD CE NA, HA HAS BZHAD PAS ZHES BYA'O, ,DE YANG GSANGS MTHO
BA'I HA HAS

BZHAD PAS RI'I RGYAL PO BSGYEL BAR MDZAD CING, SH'AKYA THUB PA LA
SOGS SKRAG PAR MDZAD PAS DE SKAD DO, ,'DI NI KHRO BO LTAG 'OG TU
SBYAR BYA'O, ,DE LTA BU 'PHROS PAS PHRIN LAS GONG MA LTAR MDZAD
NAS KHYAD PAR DU BRJED NGAS PA LA SOGS PA BSAL BAS SKYE BO'I
SGRIB PA BCOM PAR BYAS NAS

SLAR 'DUS TE, NUB KYI SGOR SNA TSOGS PADMA'I STENG NA NYI MA'I
GDAN LA BSAM PAR BYA'O, ,BIGHA NA'ANTA KRiTA CES PA NI GZUNG BA
DANG 'DZIN PA DANG TSIG DANG BYA BA DANG BRAL BA'I PHYIR RNAM PAR
MI RTOG PA'I CHOS LA RTZE GCIG PA'I MTSAN NYID KYIS GZUNG BA LA
SOGS PA'I BIGHA NA'AN MED PAR BYED PAS NA TA KRiTA

TO; ,DES BSKUL NAS ZHES SO, ,ZHAL SOGS MI BSKYOD 'DRA ZHES PA NI
ZHAL SOGS PA MI BSKYOD PA DANG 'DRA ZHE NA NAG PO DANG DKAR PO
DANG DMAR PO'O, ,ZAD DUS ME LTAR DRAG CES PA NI BSKAL PA ZAD PA'I
DUS KYI ME LTAR SHIN TU DRAG CING RNO BAR SNANG BA DRAG PA'O,
,'PHAGS PA ZHES PA NI DBANG

LA SOGS PAS SDIG PA'I CHOS LAS RING DU GYUR PAS NA'O, ,'DI NI
KHRO BO LTAG 'OG TU SBYAR BAR BYA'O, ,BDUD RTZI 'KHYIL PA ZHES PA
NI RNAM PAR RTOG PA'I SHI BA DANG BRAL BAR BYED PA'I TING NGE
'DZIN LA DE SKAD CES BYA'O, ,DANG PO ZHES PA NI BGEGS RNAMS 'JIGS
PAR MDZAD PAS NA'O, ,DE

'PHROS PAS GONG MA LTAR 'PHROS PHRIN LAS MDZAD NAS KHYAD PAR DU
RNAM PAR G-YENG BA LA SOGS PA BSAL BAR BYAS PAS LAS KYI SGRIB PA
BCOM PAR BYAS NAS SLAR 'DUS TE BYANG GI SKOR SNA TSOGS PADMA DANG
NYI MA'I DBUS SU BSAM PAR BYA'O, ,KHRO BO DE DAG NI G-YAS BSKUM
G-YON PA BRKYANG BA'I TSUL

@157B DU GNAS PA, BDE BAR GSHEGS PA DANG SEMS MA RNAMS NI RDO RJE
SKYIL MO KRUNG GIS SHIN TU BRTAN PAR GNAS PA'O, ,KHRO BO 'DI
RNAMS DBANG BSKUR BA'I DUS SU DBU RGYAN BDAG PO BSTAN PA'I PHYIR
RNAM PAR SNANG MDZAD CES PA LA SOGS PA'O, ,RIM BZHIN NO ZHES PA
NI 'DIR SBYAR BAR BYA'O, ,DE BZHIN PHYAG MTSAN

GYI GTZO BO YANG THO BA BE CON ZHES PA LA SOGS PA'O, ,SOGS PA'I
SGRAS PHYAG MTSAN LHAG MA BDAG PO DANG MTHUN PA'O, ,DE LTAR
BSKYED PA'I DKYIL 'KHOR BYIN GYIS BRLAB PA'I PHYIR YE SHES KYI
DKYIL 'KHOR SPYAN DRANG BA GSUNGS PA DE LTAR ZHES PA LA SOGS
PA'O, ,DE LTAR RDZOGS PAR BSKYED PA ZHES

PA NI DAM PA'I DKYIL 'KHOR GONG MA LTAR RNAM PAR BSKYED PA'O, ,DE
MNGON SUM BZHIN DU GSAL POR BSAMS NAS SO, ,GANG GIS SHE NA, DNGOS
PO THAMS CAD CES TE SKU MDOG DANG PHYAG MTSAN DANG RGYAN DANG
GDAN LA SOGS PA THAMS CAD KYIS GSAL BAR BYAS NAS ZHES SO, ,DE
BYIN GYIS BRLAB

PAR BYA BA'I PHYIR SNYING PO ZHES SO, DE YANG RANG THUGS KA'I YE
SHES SEMS DPA'I SNYING PO LAS 'OD ZER LCAGS KU LTA BU RNAM PAR
'PHROS PAS GSHIN RJE'I GSHED LA SOGS PA BSKUL NAS GSHIN RJE'I
GSHED KYIS RANG GI LAS BSGRUB PA'I PHYIR DZA:ZHES BRJOD DO, ,DE'I
THUGS KA NAS

'PHROS PA'I KHO BO LCAGS KYU THOGS PAS BGEGS RNAMS BSKRAD NAS,
LCAGS KYUS BDE BAR GSHEGS PA RNAMS, ,ZHES TE LHUN GYIS GRUB PA'I
DKYIL 'KHOR GYI 'KHOR LO SPYAN DRANGS PAR BSGOM PAR BYA'O, ,THABS
DANG SHES RAB ZHES TE THABS DANG SHES RAB KYI GZUGS SU SNANG BA
SNGON DU SONG

BA'I RGYU DRI MA MED PA'I TING NGE 'DZIN LAS BYUNG PA'I BDE BA DANG
DUS THAMS CAD LDAN PA'O, ,DE LTA BU'I DKYIL 'KHOR BSAMS NAS ZHES
PA NI KUN NAS SHAR GYI SGO'I PHYOGS SU SNA TSOGS PADMA'I STENG DU
BSAM PAR BYA'O, ,DE NAS MTHAR BYED LA SOGS ZHES PA NI GONG DU
'PHROS PA'I KHRO BO RNAMS KYIS SO, ,BSRUNG

BYAS ZHES PA NI DKYIL 'KHOR DU BCUG PA'I DUS SU GSAL BA'I RAB LA
SOGS PA RNAM PAR BSGRUBS NAS DE RNAM GSHIN RJE'I GSHED KYI THUGS
KAR THIM ZHES SO, ,DE NAS RANG SNYING GI BZLAS PA'I ZHES PA NI
RANG GI SA BON GYI BAR DU BCUG PA'I YI GE GSUM BZLAS SHE NA, DAM
PA'I TZANDAN LA SOGS

@158A *, ,ZHES SO, ,DE'I DON NI 'DI LTA STE, ,GONG DU BKUG PA'I
'KHOR LO LA, ,DUNG PHOR GYI CHUS BSANG GTOR BYAS NAS DUNG PHOR
GNYIS PA ME TOG DANG LDAN PA'I CHUS NYE REG BYAS LA, DUNG PHOR
GSUM PA BDUD RTZI DANG LDAN PA'I CHUS MCHOD YON PHUL TE MTHA'
SOGS DBYE BA'I PHYAG

RGYAS DUNG PHOR BAR PA'I ME TOG LAG TU BLANGS TE MCHOD YON DBUL
BAR BYA'O, ,DE NAS THIM ZHES PA NI SHES RAB MTHAR BYED KYIS H'Um
BRJOD PAS DE LAS 'OD 'PHROS PA'I 'OD ZER DKAR POS DKYIL 'KHOR
BTEG NAS BSKOR TSUL TU GRIB MA ZHUGS LTAR BSAM MO, ,YANG PADMA
MTHAR BYED KYIS BAm BRJOD

PAS DE LAS 'PHROS PA'I 'OD ZER SER PO ZHUGS PAS BCING BAR BYA'O,
,YANG BGEGS MTHAR BYED KYI HO:BRJOD PAS DE LAS 'OD 'PHROS PA'I
'OD ZER DMAR PO ZHUGS PAS THAMS CAD DGA' BAR BSAM MO, ,DE NAS AOm
DHARMMA DH'A TU SV'A BH'A BA A'ATMA KO&HAm ZHES BYIN GYIS BRLAB
PA NI BSNYEN PA'I YAN LAG

DANG RGYU MTHUN PA'I 'BRAS BU CHEN PO'O, ,GO CHA DANG PO GRUB
PA'I DE BZHIN GSHEGS PA DANG 'DRA BAS NA RGYU MTHUN ZHES SO, ,DE
NAS DE RNAMS KYI MIG LA SOGS PA SA'I SNYING PO LA SOGS PAR LHAG
PAR MOS PAR BYAS PA NI CHEN PO'I NYE BAR SGRUB PA'I YAN LAG DANG
RNAM PAR SMIN PA'I

'BRAS BU CHEN PO'O, ,DE BZHIN DU GNAS GSUM DU SKU GSUNG THUGS KYI
RDO RJE DANG YE SHES SEMS DPA' YANG LHAG PAR MOS BA BYAS NAS
SNGAGS KYIS BYIN GYIS BRLAB PA TZAM BYAS PA NI CHEN PO SGRUB PA'I
YAN LAG DANG SKYES BU BYED PA'I 'BRAS BU CHEN PO'O, ,DE NAS RANG
DANG 'DRA BAR CHO GAS

DBANG BSKUR BYAS NAS ZHES PA NI GONG MA LTAR RANG GI SA BON GYI
'OD KYIS BSKUL BA'I DE BZHIN GSHEGS PA'I TSOGS LAS BYUNG BA'I LHA
MO BUM PA 'DZIN PA'I SDES LHA RNAMS DBANG BSKUR BAR BYA STE, DE
CHU DANG LHA MOR BCAS PA ZHUGS PAS DE'I RJES LA RNAM PAR SNANG
MDZAD LA SOGS PA BZHIS COD

PAN LA MI BSKYOD PA'O, ,SPYAN DANG GZUGS KYI RDO RJE MA'I DBU LA
RTAG PA'O, ,M'A MA K'I DANG SGRA RDO RJE MA CHOS KYI DBYINGS KYI
RDO RJE MA'I DBU LA MI BSKYOD PA'O, ,DRI RDO RJE'I DBU LA RIN
CHEN DBANG PHYUG GO, ,GOS DKAR MO DANG RO RDO RJE MA'I DBUL SNANG
BA MTHA' YAS SO, ,SGROL MA DANG REG GI RDO RJE MA'I DBU LA

@158B DON YOD GRUB PA'O, ,GSHIN RJE GSHED LA SOGS PA NI GONG DU
BSHAD ZIN TO, ,DE NI SGRUB PA CHEN PO'I YAN LAG DANG DRI MA DANG
BRAL BA'I 'BRAS BU CHEN PO'O, ,DE RNAMS NI DKYIL 'KHOR LHA RNAMS
LA GTOGS PA'I MCHOG THUN MONG GI BSNYEN PA LA SOGS PA'O, ,YE SHES
THAMS CAD RDZOGS PAS

MI MTHUN PA'I PHYOGS 'JOMS PA LA DRAG PO CHEN PO'I SGRAS BRJOD
DO, ,GZHAN NI BSHAD ZIN TO, ,DE LTAR BSNYEN SGRUB BZHI DANG LDAN
PAR BYAS NAS, DA NI DE RNAMS MNYES PAR BYA BA'I SBYOR BA GSUNGS
PA, 'DI LTAR NAN TAN MCHOD PAR BYA, ,ZHES SO, ,DE LA DANG PO
GSANG BA'I MCHOD PA GSUNGS

PA; PAD NANG ZHES PA LA SOGS PA'O, ,RANG GI SA BON ZHES PA NI YE
SHES SEMS DPA'I SA BON GYI 'OD KYIS GZUGS THAMS CAD CES PA NI LHA
MO RNAM BCU BKUG NAS RANG GI SNYING GAR BCUD DE, ,DKYIL 'KHOR
YANG DAG BYANG CHUB YID DE LHAG PAR BYANG CHUB KYI SEMS BDUD
RTZI'I GZUGS SU ZHU NAS

RDO RJE'I LAM DU PHYUNG STE RIG PA'I PADMA'I NANG NA DE LAS GYUR
PA SA BON BSAM PAR BYA ZHES TE, DZA:H'Um BAm HO:KHAm RAm, L'Am
M'Am B'Am T'Am ZHES PAR GYUR NAS 'OD ZER GYIS LHA MO BCU BKUG NAS
DE LA THIM PAR GYUR PAS SA BON NUS PA DANG LDAN PAR GYUR TE SHES
RAB CES PA RANG SNANG BA'I RIG MA'O, ,SO SO BA

SPU'I BU GA NI YAN LAG DANG NYING LAG LA SOGS PA'I BA SPU'I BU GA
LAS 'PHROS TE DE CI LTA BU 'PHROS SHE NA, KHA DOG DANG DBYIBS SNA
TSOGS PA 'OD ZER DPAG TU MED PA'O, ,GANG DU 'PHRO ZHE NA, MA LUS
NAM MKHA'I GTOS NI DE NAS SPRO, ,ZHES SO, ,DE NAS JI LTA BU SPRO
ZHEN 'OD KYI SGO LA

SOGS PA'O, ,'OD KYI SGO NI 'OD KYI RTZE MO LA STE GZUGS KYI RDO
RJE MA LA SOGS PA SPRO ZHES SO, ,JI LTA BU'I LHA MO ZHE NA, DRI
MA RGYAN KUN ZHES TE DRI MA MED PA'I RGYAN GDU BU DANG DPUNG
RGYAN DANG RNA CHA LA SOGS PAS BRGYAN PA'I SKU RTOG PA MED PA
DANG, DE'I KHYAD PAR GZHAN YANG ME LONG DANG PI WANG DANG

DRI'I DUNG DANG RO'I SNOD DANG SNA TSOGS KYI GOS DANG CHOS 'BYUNG
BA'I PHYAG RGYA DANG, SOGS PA'I SGRAS BSDUS PA 'KHOR LO DANG
AUTPALA DMAR PO DANG AUTPALA SER POS MTSAN PA STE DE LTA BU'I
MTSAN MAS LHA MO RNAMS RIM PA BZHIN MTSAN ZHING MDZES PAR GNAS
LA, LDEM BAG CHAGS NI LO MA 'OD DANG

@159A *, ,BCAS; ,ZHES TE YAN LAG RNAMS SHING MYA NGAN MED PA'I
YAL GA SAR PA LTA BU MNYEN ZHING 'JAM PA DANG BCAS PAS DE SKAD
DO, ,YANG NA MTSAN MA RNAMS SHING MYA NGAN MED PA'I YAL GA LA
BRGYAN PA ZHES KHA CIG 'DOD DO, ,DE NYID KYI KHYAD PAR GZHAN YANG
GSAL BA'I

ZHES TE GZUGS KYI LHA MO LA SOGS PA 'OD ZER GSAL ZHING SPRUL PA
SNA TSOGS PA STE 'PHROS BA'O, ,DE NYID MCHOD PA'I SPRIN GYI DRA
BA STE MANG PO'I TSOGS SO, ,DES NAM MKHA' KHYAB CING 'BYUNG BA LA
DE SKAD CES BYA'O, ,DE NYID KYI KHYAD PAR GZHAN YANG DNGOS PO
RNAMS SGYU MA DANG MIG YOR GYI RNAM

PA LTA BU STE LHA MO'O, ,DE NYID SO SO YANG DAG PAR RIG PA'I NGO
BO STE PHYIN CI LOG GI KUN RDZOB DAG PA'O, ,DE NYID 'JIG RTEN
LTAR DGE ZHES TE 'JIG RTEN DANG MTHUN PA'I YID DGA' BAR BYED PA'I
GLU DANG GAR DANG DBYANGS LA SOGS PA SO SO'I SNANG BA TZAM LA
BYA'O, ,GZHAN YANG DE NYID RTOG PA

KUN LAS NGES GROL ZHES TE GZUNG BA DANG 'DZIN PA'I RTOG PA GNYIS
LA GROL BA STE, DE YANG MCHOG GI BDE BA ZHES TE GSANG CHEN MCHOG
RDO RJE 'DZIN PA CHEN PO'I RANG BZHIN 'BYUNG BA RGYU'I DNGOS POR
GNAS PA, DE LTA BUR SPROS PAS SO SO'I RIG MA DANG THABS LA THIM
PAS MCHOD PA STE, DE

BZHIN DU GZUGS LA SOGS PA RNAMS KYIS PHYI'I DRIL SOGS PA'I SGRAS
BSDUS PA'I RIN PO CHE BDUN LA SOGS PA YANG SPROS NAS MCHOD PAR
BYA'O ZHES SO, ,THA DAD RTOG PA GROL BAS ZHES PA NI MCHOD PAR BYA
BA DANG MCHOD PA DANG MCHOD PA'I RNAM PAR RTOG PA DANG BRAL BA'O,
,RGYAL BA'I

DBANG PO NI GNYIS SU MED PA'I DKYIL 'KHOR GYI 'KHOR LO'O, ,MCHOD
PA DANG BDAG MNYAM PAR BYA BA'I DON DU SNGAGS 'DIS BYIN GYIS
BRLAB PAR BYA'O, ,AOm SARBBA TA TH'A GA TA P'U DZA BADZRA SVA
BH'A BA NI GONG DU SMOS PA RNAMS SO, ,DE'I NGO BO DE A'ATMA
KO&HAm ZHES SO, ,DA NI DKYIL 'KHOR TE YE

SHES NYI SHU RTZA LNGA'I BYE BRAG GI BSTOD PA'I MCHOD PA GSUNGS
PA, DE 'OG CES PA LA SOGS PA'O, ,DE 'OG CES PA NI GSANG BA'I
MCHOD PA'I 'OG TU'O, ,BRAG CA BZHIN DU ZHES PA NI BSTOD PA'I SGRA
DANG SGRA YUL THAMS CAD BRAG CA LTAR MOS PA BYAS NAS RANG GI SEMS
RIG

@159B PA'I LHA ZHES PA NI RANG GI SEMS KHO NA RIG PA'I LHA STE
DKYIL 'KHOR PA RNAMS SO, ,PHYI ROL GYI LHA'I GZUGS MED PA'I PHYIR
RO, ,DE'I BSTOD PA'I SGRA DANG CHOS THAMS CAD RJES SU LDAN PAR
BSGOMS NAS RDO RJE DRIL BU DANG LDAN PAR BYAS TE DBYANGS 'DIS
BSTOD DO, ,MI BSKYOD CES PA LA

SOGS PA'O, ,DE LA DNGOS PO 'DI RNAMS MA SKYES PAS NYON MONGS PA'I
BDUD LA SOGS PAS BSKYOD DU MED PAS MI BSKYOD PA'O, ,DE NYID MI
PHYED PAS NA RDO RJE STE CHOS KYI DBYINGS KYI YE SHES SO, ,YE
SHES CHE ZHES PA NI THOG MA LA SOGS PA DANG BRAL BAS MA GRUB PA
ME LONG LTA BU'O, ,RDO RJE DBYINGS

ZHES PA NI MTHA' RNAMS DANG BRAL BA SKU LA SOGS PA'I SKYE BA'I
RGYU'I PHYIR NA DE SKAD DO, ,DE NYID MKHAS PA CHEN PO STE THAMS
CAD DRI MA MED PAR SHES PA'I PHYIR MNYAM PA NYID DO, ,RDO RJE
GSUM ZHES PA NI BDAG MED PA'I CHOS NAM MKHA' LTA BU DANG YE SHES
KYI SKU DBYER MI PHYED PA'I STE, DE THAMS CAD

DE'I NGO BO BAS NA DKYIL 'KHOR GSUM ZHES TE SO SOR RTOG PA'O,
,G-YENG PA'I RANG GI NGO BOS MI BSKYOD PAS NA RDO RJE'O, ,DE NYID
DBYANGS ZHES TE BLA NA MED PA'I CHOS GSUNGS PA'I PHYIR BYA BA NAN
TAN GYI YE SHES SO, ,DE LTA BU'I MI BSKYOD PA'I TSIG SO SO'I SGO
NAS BSKUL NAS PHYAG 'TSAL BSTOD CES

PA STE CHOS KYI TSIG BRJOD PA'I SGO NAS SO, ,LUS DANG SEMS SHUGS
KYIS RTOGS PAR BYA'O, ,DE BZHIN DU PHYI MA LA'ANG SBYAR BAR
BYA'O, ,RNAM PAR SNANG MDZAD CES PA NI PHUNG PO LA SOGS PA BDAG
MED PA'I RANG BZHIN DU 'THAR ZHING STOD PA STE CHOS KYI DBYINGS
SO, ,DGA' CHEN PO ZHES PA

NI KUN GZHI GNAS GYUR PA'I NGO BO BZUNG BA LA SOGS PA DANG BRAL
BA STE ME LONG LTA BU'O, ,RDO RJE ZHI BA ZHES PA NI RGYU 'BRAS
MNYAM PA NYID DU DMIGS PAS SPROS PA DANG BRAL BA STE MNYAM PA
NYID DO, ,DGA' BA CHEN PO ZHES PA NI DANG PO MA SKYES PAS SGYU
MA'I RNAM PAR DAG PA'I CHOS LA

MNGA' BRNYES PA STE SO SOR RTOG PA'O, ,RANG BZHIN GYIS 'OD GSAL
BA'I MCHOG STE BYA BA NAN TAN GYI YE SHES KYIS DANG PO NAS 'OD
GSAL BA STE, DE LTAR YIN PAS NA MCHOG GO, ,DE NYID LAS SKU'I
KHYAD PAR STON PAS NA STON PA STE DE LA PHYAG 'TSAL BSTOD CES PA
GONG DU

@160A *, ,BSTAN PA'O, ,DNGOS PO MED PA'I BYANG CHUB KYI SEMS
KHYAD PAR CAN BROD PA'I RGYU YIN PAS NA RIN CHEN NO, ,DE NYID
MDZES PAR BYED PAS NA RGYAL PO STE CHOS KYI DBYINGS KYI YE SHES
SO, ,GZUGS BRNYAN DANG 'DRA BA'I CHOS KYIS KUN NAS KHYAB KYANG
MTSAN NYID DANG BRAL BA'I

PHYIR SHIN TU ZAB BA'I ME LONG LTA BU'O, ,RDO RJE NAM MKHA' DRI
MED PA, ,ZHES PA NI NAM MKHA' LTAR MNYAM PA NYID DU GNAS PA 'DZIN
PA LA SOGS PA DANG BRAL BA'I PHYIR MNYAM PA NYID DO, ,RANG BZHIN
DAG PAS GOS PA MED, ,CES PA NI NYON MONGS PA'I SKYON DANG PO NAS
DAG PA SKYON GOS PA MED

PA STE SO SOR RTOG PA'O, ,DE NYID YON TAN RIN PO CHE THAMS CAD
KYI 'BYUNG BA'I SKU'I RANG BZHIN RDO RJE'I SKU STE, DE LA PHYAG
'TSAL BSTOD CES PA NI GONG MA BZHIN DU BYA BA NAN TAN NO, ,RDO
RJE DPAG MED CES PA NI SEMS KYI NGO BO MA SKYES PAS TSANG BAR
BYED PA'I YUL MA YIN PAS CHOS KYI DBYINGS

SO; ,DE NYID 'DOD CHAGS CHE STE DE BZHIN NYID MI GTONG BAS ME
LONG LTA BU'I YE SHES SO, ,MI RTOG NAM MKHA' RDO RJE 'DZIN, ,ZHES
PA NI BZUNG BA LA SOGS PA'I NGO BO DANG BRAL BAS MI RTOG PA STE
RDO RJE 'DZIN PAS MNYAM PA NYID DO, ,'DOD CHAGS PHA ROL PHYIN PA
BRNYES, ,ZHES PA PHYIN

CI LOG GI 'DOD CHAGS KYI PHA ROL TU PHYIN PA RNAM PAR DAG PA'I
'DOD CHAGS BRNYES PA STE SO SOR RTOG PA'O, ,RDO RJE GSUNGS ZHES
PA NI DBYER MED PA'I DON GSUNGS PA STE BYA BA LA NAN TAN NO, ,DE
LA PHYAG 'TSAL BSTOD CES PA NI GONG MA LTAR RO, ,DON YOD RDO RJE
ZHES PA NI RANG BZHIN

DAG PA'I SKU LA SOGS PAS SEMS CAN GYI DON 'BRAS BU DANG BCAS PA
MI 'BYUNG BA MA YIN PAS CHOS KYI DBYINGS KYI YE SHES SO, ,DE NYID
PHYIN CI MA LOG PAR RDZOGS PAR SANGS RGYAS PAS NI ME LONG LTA
BU'O, ,BSAM PA THAMS CAD CES PA NI MA SKYES BA'I SPRUL PAS DON
RDZOGS PAR

MDZAD PA STE MNYAM PA NYID DO, ,RANG BZHIN DAG PA ZHES PA NI 'OD
GSAL BA'I YE SHES DE LAS BYUNG BA STE SGYUR MA LTA BU'I SKU STE
SO SOR RTOG PA'O, ,RDO RJE SEMS DPA' ZHES PA NI STONG PA NYID KYI
NGO BO LA BRTAN PAR GNAS PA STE BYA BA NAN TAN GYI YE SHES SO,
,DE LA PHYAG 'TSAL BSTOD

@160B CES PA NI GONG MA BZHIN DU'O, ,DA NI GTZANG BA'I DANG MI
GTZANG BA'I RTOG PA BZLOG PA DANG, NANG GI MES SBYANGS PAS MTHU
DANG LDAN PA'I PHYIR BDUD RTZI'I MCHOD PA GSUNGS PA, 'BAR BA'I
AOm ZHES PA LA SOGS PA'O, ,DE 'ANG DANG PO RLUNG ME'I ZHES TE
RANG GI MDUN DU YAm LAS BYUNG PA'I RLUNG GI

DKYIL 'KHOR GZHU LTA BU BA DAN GYIS MTSAN PA YAm DANG LDAN PA DE'I
STENG DU RAm LAS BYUNG BA'I ME'I DKYIL 'KHOR GRU GSUM RAm GYIS
MTSAN PA BSGOMS TE, DE LA GNAS PA AA LAS GYUR PA'I PADMA'I SNOD
AAS MTSAN PA LA, BDUD RTZI LNGA ZHES TE DRI CHU DANG DRI CHEN
DANG RAKTA DANG BYANG CHUB KYI SEMS DANG SHA

CHEN PO DBUS LA SOGS PAR RIM BZHIN DU BZHAG LA, DE LA ZLA BA DANG
NYI MA'I STENG DU H'Um BHR'Um A'Am DZR'im KHAm ZHES PA'I SA BON
BKOD NAS, DE NAS DKYIL NAS GRANGS MED PA'I THUB PA'I DBANG PO SA
BON GYI 'OD KYIS BSKUL NAS SA BON DU GZHUG PAR BYA'O, ,DE NAS
RLUNG GI SBAR BA LA SOGS PA'I RIM PAS

BDUD RTZI BLANGS PA'I TSOGS H'Um LAS RDO RJE H'Um GIS MTSAN PA'I
GZUGS BSGOMS TE, DBAB PA'I RIM PAS 'O MA'I RGYUN LTAR 'ONG ZHING
'BAB PAR BSAM MO, ,DE NAS GDOD AOm DKAR PO 'BAR BAS STONG DU BYIN
GYIS BRLABS PAS DE NANG DU ZHUGS PAS BSIL BAR BYA'O, ,DE NAS 'BRU
GSUM

BZLAS PA ZHES TE, AOm A'A:H'Um ZHES JI TZAM 'DOD PA BZLAS NAS
GDAB PAR BYA'O, ,DE TZAM NA YE SHES BDUD RTZI RANG BZHIN SHI BA
LA SOGS PA SDUG BSNGAL DANG BRAL BAR BYED PA SHEL DANG ZLA BA
LTAR DAG PAR BSAMS NAS, H'Um DKAR ZHES TE BDAG DANG LHA THAMS CAD
KYI LCE LA H'Um LAS BYUNG

BA'I RDO RJE DAM PA RTZE GSUM PA BUM PA LA H'Um BKOD PAS LCE DAG
PAR BYAS NAS RANG GI SA BON GYI 'OD KYIS PADMA DU MAR SPROS NAS
LHA SO SO'I PHYAG NA GNAS PA RDO RJE H'Um GI LCE'U CHUNG GIS CHU
BTUNG BA'I TSUL TU DRANGS NAS, DES SNYING GA NA GNAS PA'I ZLA
BA'I DKYIL 'KHOR LA BZHUGS PA'I

YE SHES KYI 'KHOR LO TSIM PAR BYA'O ZHES PAR MOS PAR BYAS NAS
MYANG BAR BYA'O, ,DE NI DKYIL 'KHOR RGYAL PO MCHOG CES BYA BA'I
TING NGE 'DZIN DE 'DZIN GNYIS PA'O,, ,,DE LTAR DKYIL 'KHOR GYI
'KHOR LO RDZOGS PA'I RNAL 'BYOR PAS, CHE BA'I CHE BA DE KHO NA
NYID BSGOMS PAS

@161A *, ,SEMS DBANG DU BYA BA'I PHYIR THIG LE'I SBYOR BA GSUNGS
PA, DAM PAR 'KHUS PA LA SOGS PA'O, ,YANG, SNYING GA'I 'OD ZER LAS
PHYUNG BA, ,ZHES PA NI YE SHES SEMS DPA'I SA BON GYI 'OD ZER KHA
DOG LNGA PA 'PHROS PA LAS PHYUNG BZHES SO, ,CI 'BYUNG ZHE NA,
GRUB DBANG

MTHA' YAS ZHES TE RNAM PAR SNANG MDZAD LA SOGS PA'I THUB PA'I
DBANG PO MTHA' YAS PA'I TSOGS 'PHROS NAS ZHES SO, ,DES CI BYED CE
NA, KUN DU 'KHRUL PA SPANGS TE 'GRO BA THAMS CAD KYI MI SHES PA'I
'KHRUL PA THAMS CAD SPANGS PA'I DKYIL 'KHOR GYI 'KHOR LO YANG DAG
PAR RDZOGS

PA'I SANGS RGYAS SU BYAS NAS RANG SNGAGS SU THIM PAR BYA ZHES TE,
BYED PA PO DANG BYA BAR BCAS PA 'DUS NAS YE SHES SEMS DPA'I THUGS
KA NA GNAS PA'I MTSAN MA'I BUM PA GNAS PA'I SA BON LA ZHUGS PAR
BSAMS TE 'GRUB PA'I RGYU'O, ,DE LTA NA PHYI ROL GYI GZUGS NI GDOS
PA DANG

BCAS PAS THIG LE LA SNANG SRID KYI CHOS 'DUS PAR RIGS PA GANG GIS
NYAMS SU MYONG ZHES RGOL BA LA, DA NI DON MED PA GRUB PA'I MTSAN
MAS DE MI 'GAL BA'I GTAN TSIGS STON TE, GZUGS LA SOGS PA ZHES PA
LA SOGS PA'O, ,DE LA GZUGS LA SOGS PA ZHES PA NI GZUGS

DANG SGRA DANG DRI DANG RO DANG REG BYA'O, ,SNANG BA LAS NI GROL
ZHES PA NI SNANG BA LTAR MA GRUB STE, DE DKAR PO LA SOGS PAS
SPYOD NA GROL BA STE, DE GROL BAS NA, DE LA MNGON SUM GYIS RTOGS
MIN, ,ZHES TE DBANG PO LA SOGS PA'I MNGON SUM GYI YE SHES MED
PA'O, ,DE BAS NA

GZUGS LA SOGS PA DE MNGON SUM GYIS 'DZIN PA MED CES SO, ,CI'I
PHYIR ZHE NA, GZUNG BA 'GA' YANG MED DO ZHES PA STE GZUGS LA SOGS
PA'I GZUNG BA 'OG NAS 'BYUNG BA'I RIM PAS DPYAD NA MED PA STE DE
MED PAS 'DZIN PA'I MNGON SUM YANG MED DE, RANG RIG PA'I

RTOG PA DANG BRAL ZHING MA 'KHRUL BA'I DE NYID MNGON SUM ZHES
BSTAN TO, ,'O NA RJES SU DPAG PA'I SHES PA YOD DO ZHE NA, GZHAN
YANG YOD PA MA YIN ZHES TE, RJES SU DPAG PA ZHES PAS GZUGS LA
SOGS PA YIN ZHES SO, ,CI'I PHYIR ZHE NA, 'BREL PA MA MTHONG

@161B BAS ZHES TE, MNGON SUM NI RJES SU DPAG PA'I SNGON DU 'GRO
BA CAN GYI PHYIR RO, ,DE YANG DON GYI DNGOS PO MNGON SUM DU SNANG
BA PHYI NAS RJES SU DPAG PA NI RIGS PA YIN PAR SHES PAR BYA'O,
,'DIR DE LTA BU'I 'BREL PA MA MTHONG BA STE, CI'I PHYIR ZHE NA,
GZUNG BA LA SOGS PA YANG DAG

PAR MA GRUB PAS MNGON SUM GYI YE SHES MED DE, DE MED PAS RJES SU
DPAG PA YANG YOD PA MA YIN ZHES SO, ,GZUGS LA SOGS PA MI MNGON
PA'I DON DANG SHES PA GNYIS LAS MED PA'I ZHES PA NI MA GRAGS PA
DANG MI RIGS PA'I PHYIR RO, ,DE LTAR MIG LA SOGS PA GZUNG BA DANG
'DZIN

PA BRAL BAR BSTAN NAS, DA NI YID KYI RNAM PAR SHES PA GZUNG 'DZIN
DANG BRAL BA BSTAN PA, BDE BA LA SOGS PA ZHES TE BDE BA NI TSOR
BA BDE BA STE, DE DANG POR BYAS PA'I 'DU SHES DANG 'DU BYED DANG
RNAM PAR RIG BYED MA YIN PA DANG NAM MKHA' LA SOGS PA'O, ,RANG GI
LAS ZHES PA NI

RANG GI RNAM PA LTA BU'I RNAM PAR SHES PA SKYE BAR BYED PA'O, ,DE
LTA BU'I LAS 'GA' YANG MTHONG ZHES PA'O, ,CI'I PHYIR ZHE NA, BDE
BA LA SOGS PA MA GRUB PA'I PHYIR RO, ,JI LTAR MA GRUB CE NA, TSOR
BA LA SOGS PA DUS SNGA MA DANG PHYI MA RJES SU MED PAR SHES PA
SKYED MI NUS TE, 'GAGS

PA DANG MA BYUNG BA'I PHYIR RO, ,DA LTAR BYUNG BA LA SKYE BZHIN
PA ZHIG YUL DU GYUR PA'AM SKYES PA ZHIG YUL DU GYUR GRANG NA,
DANG PO NI MA YIN TE, DA RUNG RDZOGS PA MA YIN PA'I PHYIR RO,
,GNYIS PA'ANG MI RIGS TE SHES PA YANG SKYES ZIN PA'I PHYIR RO,
,DE BAS NA TSOR BA LA SOGS PAS PHAN

BTAGS PA CUNG ZAD KYANG YOD PA MA YIN PAS RANG GI LAS MA MTHONG
NGO, ,'O NA NAM MKHA' LA SOGS PA YUL DU GRUB PO ZHE NA DE YANG MI
RIGS TE, BRTAGS PA TZAM YIN PA'I PHYIR SHES PA BSKYED PAR MI NUS
PA DANG, BSKYED NA 'BRAS BU DANG MTHUN PAS DE 'DUS BYAS SU 'GYUR
BA DANG,

DE DUS THAMS CAD NA YOD PA 'BRAS BU RTAG TU TSAR 'GYUR BA'O, ,DE
BAS NA DE RNAMS KYANG MA GRUB PAS RANG GI LAS MA MTHONG BA'O,
,SLOB DPON CHEN PO MCHE BA SDES, ,BDE SOGS 'DAS DANG MA 'ONGS PA,
,MA SKYES PA DANG 'GAGS PA DANG, ,BUD MED 'BRAS BU SKYED PA YI, ,

@162A *, ,SKYED PA'I TSE NA MED PA DANG, ,SKYES PA NA NI SKYES
ZIN PHYIR, ,SIM SOGS YUL DU MA GRUB PO, ,NAM MKHA' LA SOGS RDZAS
MED PAS, ,BUD MED 'BRAS BU SKYED PA'I PHYIR, ,SKYES NA 'BRAS LTAR
MI RTAG 'GYUR, ,DE DAG RTAG TU TSANG BAS NA, ,'BRAS BU RNAMS
KYANG

TSANG BAR 'GYUR, ,DE BAS DE DAG THAMS CAD KUN, ,YUL DU DMIGS
PA'ANG 'KHRUL PA'O, ,ZHES GSUNGS SO, ,GONG MA'I RIM PAS MA GRUB
PAS 'BREL PAR GYUR PA MED DE, MNGON SUM DANG RJES SU DPAG PA YANG
MED PA'O, ,DE BAS NA GZUGS LA SOGS PA BZHIN DU DE DAG

GZUNG 'DZIN MED CES TE, GZUGS LA SOGS PA GZUNG BA DANG 'DZIN PA
GONG MA'I RIM PAS BRAL BA DE BZHIN DU GZUNG BA DANG 'DZIN PA DANG
BRAL BA ZHES MNGON NO, ,DA NI GONG DU, GZUGS LA SOGS PA SNANG BA
LAS NI GROL, ,ZHES PA JI LTAR SNANG BA LAS GROL BA GZUNG BA 'GA'
YANG MED

CES DE RGYAS PA BSTAN PA'I PHYIR, DANG PO RGYUN DU GTOGS PA'I
RTAG PA MA GRUB PA BSTAN PA'I PHYIR, DKAR PO ZHES PA LA SOGS
PA'O, ,DKAR PO LA SOGS PA ZHES PA NI GZUGS LA SOGS PA'I DON TO,
,GANG GIS SHES SHE NA RNAM PAR SHES PAS SO, ,DANG POR MTHONG BA

DE NYID CES PA NI, SKAD CIG MA DANG PO MTHONG BA DE NYID DUS
GZHAN TE SKAD CIG MA GNYIS PA LA SOGS PAR MTHONG BA MA YIN ZHES
TE 'BRAS BU SKAD CIG MA YIN PA'I PHYIR RO, ,DE LTAR MA YIN NA
'BRAS BU RTAG PAR THAL BAR 'GYUR RO, ,CI'I PHYIR ZHE NA, RGYU
RTAG PA MA YIN PA'I PHYIR RO, ,

DE BAS NA 'BRAS BU YANG RIM PAR 'BYUNG BAR SNANG BAS RGYU RNAMS
KYANG DE BZHIN DU SHES PAR BYA STE, RTAG PAR GA LA 'GYUR, 'PHAGS
PA BYAMS PAS KYANG, ,'BRAS BU RIM CAN NYER SBYOR BAS, ,RGYU RNAMS
RTAG PA'I BDAG NYID MIN, ,ZHES SO, ,SLOB DPON DBYIG GNYEN

GYIS KYANG, ,DE YANG GANG TSE DE YI TSE, ,KHYED KYI DON DE MI
SNANG NA, ,DE NI MNGON SUM JI LTAR 'DOD, ,CES SO, ,DE BAS NA DE
GNYIS ZHES PA NI, GONG DU RNYED PA DANG PHYIS NYE BAR RNYED PA'O,
,PHUN TSUN NI MTHUN ZHES PA 'GAGS PA DANG YOD PAS NA'O, ,DPE
GSUNGS PA, BDE LA

@162B SOGS ZHES PA NI BDE BA DANG SDUG BSNGAL DUS THAMS CAD DU MI
MTHUN PA STE DE DANG 'DRA BA'O, ,DA NI RIGS PAR RTOGS PA'I GCIG
PA NYID MA GRUB PAR BSTAN PA'I PHYIR, GZUGS LA SOGS PA ZHES PA LA
SOGS PA'O, ,DE LA GZUGS LA SOGS PA ZHES PA NI KA BA LA SOGS PA

DNGOS PO THAMS CAD DO, ,GCIG MIN ZHES PA NI DGAG PAR DAM BCAS
PA'O, ,CI'I PHYIR ZHE NA, THOG MA ZHES PA LA SOGS PA'O, ,THOG MA
ZHES PA NI KA BA LA SOGS PA'I STENG GI CHA'O, ,THA MA ZHES PA NI
'OG GI CHA'O, ,SOGS KYI DKYIL 'KHOR LA SOGS PA'I CHA BZUNG BA'O,,

DE LTAR SNANG BAS ZIN PA DANG MA ZIN PA SNANG BA DANG, ,GOM PA
RIM GYIS KUN DU PHYIN PA DANG PHRA BA MI MTHONG ZHING RAGS PA
MTHONG BA DANG, RTA DANG GLANG PO CHE LA SOGS PA DU MAR SNANG
BA'I PHYIR GCIG TU DMIGS PA NYID 'KHRUL PA'O, ,DE BAS NA SLOB
DPON DBYIG GNYEN GYIS, GCIG NI RIM

GYIS 'GRO BA MED, ,ZIN DANG MA ZIN CIG CAR MED, ,RIS CHAD DU MAR
SNANG BA DANG, ,MIG GIS MI SOD PHRA BA 'ANG MED, ,CES SO, ,SHES
RAB 'BYUNG GNAS GSANG BA KYANG, ,KA BA LA SOGS DNGOS PO LA,
,STENG 'OG LA SOGS DBYE BA YIS, ,DE LAS DU MAR PHYER GYUR NA,
,GCIG

TU DMIGS PA 'KHRUL PA'O, ,ZHES GSUNGS PAS GCIG PA YUL MA YIN NO,
,DA NI DU MAR GTOGS PA'I RDUL PHRA RAB MA GRUB PAR BSTAN PA'I
PHYIR RDUL PHRAN ZHES PA LA SOGS PA'O, ,DE DAG GI LTAR NA DON
RNAMS RDUL PHRA RAB LAS GRUB CING DE DAG KYANG CHA SHAS DANG BRAL
ZHING MUN

PA DANG SNANG BA'I SKABS MI 'BYED CING RIGS MTHUN PA'I SKABS DANG
BCAS PAR RTOG GO, ,DE YANG MI RIGS PAR BSTAN PA'I PHYIR, RDUL
PHRAN CHA SHAS MI MTHONG ZHES TE, RDUL PHRA RAB RE RE MI DMIGS
SHING RAGS PA LA DMIGS PA'I PHYIR RO, ,RAGS PA'I CHA SHAS KYI NGO
BOR

STONG PAS RDUL PHRA RAB MA YIN NO, ,SHES RAB 'BYUNG GNAS GSANG
BAS KYANG, ,PHRA RAB RE RE BLO YIS DMIGS, ,BLO NI SBOM PO LA
DMIGS TE, ,SBOM PO CHA SHAS DANG BCAS PAS, ,RDUL PHRAN YUL DU MA
GRUB PO, ,ZHES SO, ,DE BAS NA DU MA'I RDUL PHRA RAB KYANG BLO'I
YUL MA YIN ZHES

@163A *, ,PA'I GTAN TSIGS KYANG GCIG PA SUN DBYUNG BA DE BZHIN TE
CHA SHAS CAN GTOGS PA'I PHYIR RO, ,DA NI RDZAS RTAGS BCOM PAR
GTOGS PA'I 'DUS PA NYID MA GRUB PAR BSTAN PA'I PHYIR, DBUS KYI
ZHES PA LA SOGS PA'O, ,DE DAG GI LTAR NA RDUL PHRA RAB RE RE NAS
'DUS

NAS RIGS MTHUN PA'I SKABS MI 'BYED CING 'BYAR NAS DMIGS PA MED PA
RTOG GO, ,DE NYID MI RIGS PAR BSTAN PA'I PHYIR DBUS KYI CHA CHA
SHAS MED PA'I RDUL PHRAN ZHES TE, GANG GI TSE 'DUS PA DE'I TSE,
DBUS KYI RDUL PHRA RAB CHA SHAS DANG BRAL BA DE LA DU MA'I RDUL
PHRA RAB RJES SU 'BRANG

ZHING 'DUS PA DE MI RIGS TE CHA SHAS MED PA'I PHYIR RO, ,DE LTAR
NA GO SA DE'I RJES SU 'BRANG BA DE PHYOGS DRUG NAS SAM 'ON TE
PHYOGS GCIG NAS BGRANG NA, DANG PO NI RIGS PA YIN TE, DBUS NA
GNAS PA CHA DRUG TU GYUR PA'I PHYIR RO, ,DE NA RDUL PHRA RAB NYID
NYAMS PAR 'GYUR RO, ,

GNYIS PA YANG RIGS PA MA YIN TE, SA'I DKYIL 'KHOR ZHES PA LA SOGS
PA'O, ,RANG BZHIN GCIG PA'I PHYIR GCIG GI GO SA GANG YIN PA DER
GZHAN THIM PAS SA'I DKYIL 'KHOR LA SOGS PA RAGS PA'I DPUNG THAMS
CAD SNANG BAR MI 'GYUR TE THAMS CAD RDUL PHRA RAB TZAM

DU 'GYUR RO, ,DE BAS RDUL PHRA RAB TU 'DU SHES BYAR MI RUNG NGO,
,DE LAS MA GTOGS PA'I 'DUS PA ZHES BYA BA'I RIGS YOD PA MA YIN
PAS NA 'DUS PA MA YIN NO, ,SLOB DPON DBYIG GNYEN GYIS KYANG, DRUG
GIS CIG CAR SBYAR BA NA, ,PHRA RAB RDUL CHA DRUG TU 'GYUR, ,DRUG
PO

DAG NI GO GCIG NA, ,GONG DU RDUL PHRAN TZAM DU 'GYUR, ,RDUL PHRAN
SBYOR BA MED NA NI, ,DE 'DUS YOD PA DE GANG GI, ,ZHES PAS SO,
,SLOB DPON LA BA CAN GYIS KYANG, RDUL PHRAN 'DUS PAR MI 'DOD NA,
,GZHAN PA'I 'DUS PA BRJOD DGOS SO, ,GTAN TSIGS CUNG ZAD MI SNANG

BAS; ,'DUS PA'ANG YUL DU MA 'GRUB PO, ,ZHES GSUNGS SO, ,DE LTAR
YUL RNAMS YOD PA YIN PAS, DES BSKYED PA'I 'DZIN PA'I BDAG NYID
RNAMS KYANG YOD PA MA YIN TE GZUNG BA 'GA' YANG MED PA'I PHYIR
RO, ,'PHAGS PA BYAMS PAS KYANG, DON DANG SEMS CAN BDAG

@163B RNAMS RIG ,SNANG BA'I RNAM PAR SHES PA NI, ,RAB TU SKYE BO
DE DON MED, ,DE MED PAS NA DE YANG MED, ,CES GSUNGS SO, ,DE LTAR
SNGA MA'I PHYOGS MA GRUB PA BSTAN NAS, DA NI RANG GI GRUB PA'I
DON NYE BAR 'DUS PA GSUNGS PA, DE BAS ZHES PA LA SOGS PA'O, ,DE
BAS ZHES PA NI

GONG DU GSUNGS PA'I RIGS PA'I STOBS DES SO, ,'DZIN PA LA SOGS
ZHES PA NI GZUNG BA MED PAS 'DZIN PA 'ANG MED PA STE, GNYIS KYI
BDAG DANG BRAL BAS ZHES SO, ,RANG DBANG ZHES PA NI GZUNG BA LA
SOGS PA DE'I PHYIR DNGOS PO MED KYANG RANG RANG GI BAG CHAGS KYIS
'DOD DGAR

BRTAGS PA STE, GZUNG BA DANG 'DZIN PA GNYIS KYANG PHAN TSUN 'BREL
PA MED PAS RANG DBANG STE, DE KUN BRTAGS PA RANG GI NGO BO YIN,
,ZHES SO, ,DE BAS NA KUN BRTAGS PA'I RANG GI NGO BO NI YANG DAG
PA MA YIN TE THAR PAR 'DOD PA DE DGAG PAR BYA'O, ,GZHAN YANG RTOG
PA DAG

PAR BYA BA LA NAN TAN BYA'O ZHES SO, ,BDE MCHOG GI RGYUD PHYI MA
LAS, RTOG PA YONGS SU DAG PHYIR NA, ,DE BAS RTOG PA YONG SU DAG
,CES BSHAD DO, ,DE YANG THAR PA 'DOD PAS PHYI ROL GYI ZHEN PA
BZLOG STE, RANG GI NGO BO JI LTAR GNAS PA LA BLO BZHAG STE, DES
SKYON MED PA

THOB NAS DAG PA ZHES MI THOB PO, ,YANG GSUNGS PA, NGO BO TZAM LA
GNAS PA NI, ,BLO YI DGA' BROD CHEN PO MIN, ,ZHES SO, ,MA LUS G-YO
DANG MI G-YO ZHES PA NI SNOD DANG BCUD DU BCAS PA'I CHOS THAMS
CAD MA GRUB PA'I DPE GSUNGS PA, DRI ZA'I GRONG KHYER ZHES TE

CHU BO LA SOGS PA'I RGYUN PHYI ROL NA MED KYANG KHANG PA DKAR PO
LA SOGS PA SNANG BA SKYE BA BZHIN DU CHOS THAMS CAD KYANG THOG MA
MED PA'I DUS NAS SPROS PA'I BAG CHAGS YONGS SU SMIN PA'I DBANG
GIS GZUGS LA SOGS PA SNANG BAR SKYE BA STE, DE YANG MA DPYAD NA
RUNG BA STE CI YANG MA

YIN NO, ,DE BAS NA SKYE BA DANG 'JIG PA'I CHOS RNAMS NI, MA DPYAD
PAR NI YID DU 'ONG, ,DON BYED LDAN PAR 'GYUR NA YANG, DE DNGOS
KUN RDZOB SHES PAR BYA, ,ZHES SO, ,DE BAS NA SNGON GYI LHA RNAMS
SEMS RNAM PAR DAG PA'I SEMS KHO NA 'JUG PA STE, NYE BAR 'DU BYED
PA

@164A *, ,'DZIN PA LA SOGS PA MED PA STE, ME LA ME NI ZHU BA
'DRA, ,ZHES PA LA SOGS PA'O, ,'O NA KUN DAG PA'I NGO BO 'KHOR BAR
JI LTAR 'GYUR, DE MED PAS NA MYA NGAN LAS 'DAS PA'ANG GA LA YOD
CE NA BDAG CES PA LA SOGS PA'O, ,KHO BO CAG KYANG 'KHOR BA'I CHOS
GZHAN

NAS MED PAR MI 'DOD MOD KYI 'ON KYANG BRTAGS PA TZAM MO, ,DE YANG
RTAG PA LA SOGS PA LA GZUGS POR 'KHRUL LO, ,THAG PA'I SPRUL LTAR
SNANG LA MED PA NYID DO, ,DE NYID KYANG BDAG DANG GZHAN GYI GZUGS
LA SOGS PA MED PAR DE LA MNGON PAR ZHEN PA'O, ,DE'I RGYUN BAR
MA CHAD

PA'O; ,DE'I NGO BOS ZHES PA NI DE'I RANG BZHIN GYIS BYIN PA RNAMS
LA BDE 'GRO LA SOGS PA'I SO SOR SNANG BA'I SKYES BU DE LA 'KHOR
BA ZHES BSHAD DO, ,DANG PO DANG ZHES PA NI MYA NGAN LAS 'DAS PA
STE DKYIL 'KHOR GYI 'KHOR LO'O, ,DE LA SOGS PA ZHES PA NI RNAM
PAR RTOG PA'I RGYUN DE

LAS LOG PA SEMS KYI RGYAL PO JI BZHIN DU GNAS PA RKYEN KHYAD PAR
CAN GYIS BSGRUBS NAS RTOG PA DE'I NGO BO THAMS CAD MYA NGAN LAS
'DAS ZHES BYA'O, ,JI SKAD DU, SEMS CAN KUN GYI SEMS GANG YIN,
,BRTAN PA'I PHYIR NA SEMS PAR BRJOD, ,MNYAM PAR GZHAG PAS TING
'DZIN

GNAS, ,NGES PA LAS NI RDO RJER GYUR, ,SEMS DPA'I BYIN RLABS SBYOR
BA YIS, ,SLAR YANG RDO RJE SEMS DPAR 'GYUR, ,ZHES SO, ,'PHAGS PA
KLU SGRUB ZHAL SNA NAS, ,'KHOR BA DANG NI MYA NGAN 'DAS, ,'DI
GNYIS YOD PA MA YIN TE, ,'KHOR BA YONGS SU SHES PA NI, ,MYA

NGAN 'DAS ZHES DE LA BYA, ,ZHES SO, ,DE BAS NA SEMS KHO NA LA
BDAG LA SOGS PAR SGRO BTAGS PA DE'I TSE 'KHOR BA ZHES BYA LA,
,SGRO BTAGS PA DE KHO NA DANG BRAL NAS RANG GI NGO BOR GNAS PA DE
LA MYA NGAN LAS 'DAS PA ZHES BYA'O, ,DE LTAR GNAS KYANG CHOS NYID
KYIS NI ZHES

PA NI STONG PA NYID KYIS SO, ,SRID DANG ZHI BA NI 'KHOR BA DANG
MYA NGAN LAS 'DAS PA'O, ,DE YANG STONG PA NYID 'KHOR BA SPANGS
NAS MYA NGAN LAS 'DAS PA TSOL BA DE LTA BU'I DBYE BA 'GA' YANG
MED DE GNYI GAS STONG PA'I PHYIR, ,JI SKAD DU, YANG DAG MA MTHONG
'JIG RTEN DANG, ,MYA NGAN 'DAS

@164B PAR RLOM SEMS TE, ,YANG DAG MTHONG BA 'JIG RTEN DANG, MYA
NGAN 'DAS PA RLOM SEMS MED, ,CES 'PHAGS PA KLU SGRUB KYIS BSHAD
PA'O, ,BCOM LDAN 'DAS KYIS KYANG SO SO SKYE BO RNAM PAR DAG PA
DANG, DE BZHIN GSHEGS PA'I RNAM PAR DAG PA 'DI LA GNYIS SU MED DE
GNYIS SU

BYAR MED SO SO MA YIN THA MI DAD DO ZHES RGYAS PAR GSUNGS PA, DE
CI'I PHYIR ZHE NA, GANG GI PHYIR ZHES TE GTAN TSIGS GANG GI PHYIR
RO, ,'DZIN PA LA SOGS PA'I SGRO BTAGS PA PA DANG BRAL RTAG TU
STENG DU DUS THAMS CAD DU KUN LA ZHES TE, SRID PA DANG MYA NGAN
LAS 'DAS PA KUN LAS SPROS PA DANG BRAL BA'I

CHOS NYID GRUB PA YIN PA'I PHYIR DBYE BA MED DO, ,'PHAGS PA LANG
KAR GSHEGS PA LAS, DE BZHIN GSHEGS PA RNAMS BYUNG YANG RUNG MA
BYUNG YANG RUNG, CHOS RNAMS KYI CHOS NYID DANG CHOS KYI DBYINGS
DANG CHOS MI 'GYUR BA NI YE NAS GNAS PA NYID DO ZHES GSUNGS PA
LTA BU'O, ,SGRO

BTAGS PA'I RNAM PA CI GZHUNG TSUGS PA MA YIN NAM, SEMS LAS GZHAN
ZHES PA NI SEMS LAS GZHAN NGA RGYAL GYI RKYEN BDAG DANG GZUNG BA
LA SOGS PA'I DBYE BA 'GA' YANG YOD PA MA YIN ZHES SO, ,DE'I DON
NI 'DI LTA STE BDAG LA SOGS PA MED PA'I DBANG GIS SEMS DE LA

BTAGS TE, DE LAS LOG PA'I RGYU BA DANG MI RGYU BA'I DNGOS PO SNA
TSOGS SU SNANG BA STE DE THA DAD PA LTAR SNANG YANG SEMS DE LAS
GZHAN NA YOD PA LTAR MA YIN TE, DE NYID NGA RGYAL GYI YUL YIN
ZHES SO, ,DE NI SRID PA DANG ZHI BA THA MI DAD PAR BSDU BA'I
PHYIR, GANG ZHIG NGO BO ZHES TE

KUN RDZOB GANG ZHIG NGO BO DON DAM PA STE DE RTOGS NA DE'I RTOG
PA'I GZHI KUN RDZOB KYI RANG BZHIN DE CI'I PHYIR DNGOS POR GRUB,
LUNG DANG RIGS PAS DPYAD NA NGO BO NYID DMIGS SU MED PA'I PHYIR
RO, ,'ON KYANG CHU ZLA LA SOGS PA'I RNAM PA NI MI 'GOG GO, ,DE
BAS THAMS CAD CES TE

SRID PA DANG ZHI BA'O, ,DBYER MED PA NI DON DAM PAR DBYER MED PAR
BYAS SHING THA DAD PA MED PAS THAMS CAD DBYER MED NYID YIN NO,
,DE BAS NA, DNGOS GCIG DNGOS PO KUN GYI RANG BZHIN TE, ,DNGOS KUN
DNGOS PO GCIG GI NGO BO NYID, ,GANG GI DNGOS GCIG DE BZHIN NYID

@165A *, ,MTHONG NA, ,DE YIS DNGOS KUN DE BZHIN NYID KYANG
MTHONG, ,ZHES GSUNGS PA DANG, 'PHAGS PA KLU SGRUB KYI ZHAL SNGA
NAS KYANG, KUN RDZOB DAG NI MA RTOGS PAR, ,DE BZHIN NYID NI DMIGS
MI 'GYUR, ,KUN RDZOB STONG PA NYID GSUNGS TE, ,STONG PA NYID NI
KUN

RDZOB GSUNGS, ZHES PA DANG, 'PHAGS PA BRGYAD STONG PA LAS KYANG,
KOO SHI KA 'DZAM BU GLING NA SHING SNA TSOGS PA, YAL GA LA SOGS
PA SNA TSOGS PA SKYES KYANG GRIB MA LA BYE BRAG MED DE GRIB MA
GRIB MA ZHES BYA'O, ,CHOS THAMS CAD KYANG NGO BO NYID GCIG PA STE
STONG PA NYID DO ZHES GSUNGS PA LTA BU'O, ,DA NI DE RNAMS

KYI MJUG BSDU BA'I PHYIR KHA CIG CES PA LA SOGS PA'O, ,KHA CIG
CES PA NI DNGOS PO KHO NA STE GZUGS LA SOGS PA'O, ,DE YUL LA RNAM
PAR RTOG PA'O, ,KHA CIG GZHAN DU ZHES PA NI MIG LA SOGS PA'I RNAM
PAR SHES PA KHA CIG SEMS SU RNAM PAR RTOG PA'O, ,RNAM PAR RTOG

PA ZHES PA NI NGA RGYAL GYI RGYUS THA DAD PAR RO, ,DE NYID KYANG
GONG MA'I RIM PAS GZUNG BA DANG 'BREL BA DANG, 'DZIN PA DANG BRAL
BA STE, DE BAS NA GZUNG BA DANG 'DZIN PA GANG YANG MA YIN PAS
THAMS CAD SEMS KHO NA'O, ,MDO LAS KYANG, KYE RGYAL BA'I SRAS DAG
KHAMS GSUM PA

'DI DAG NI SEMS TZAM MO ZHES GSUNGS PA'O, ,DE LA 'KHRUL PA GANG
GNYIS TE, ,KHA CIG DON DAM PAR YOD PA NYID DU RTOG CING RDZAS
NYID DU SEMS PA DANG, DE LAS GZHAN PA'I NI KUN RDZOB NYID LA
GNYIS SU SNANG BAR SEMS SO, ,DANG PO NI RIGS PA MA YIN TE, RNAM
PAR

SHES PA RANG BZHIN MED PA'I PHYIR RO, ,DE NI DBU MA'I BSTAN BCOS
SU 'PHAGS PA KLU SGRUB LA SOGS PAS RGYAS PAR GSUNGS TE 'DIR MA
BSHAD DO, ,SKYE BA MED PAR BSTAN PA'I MDO LAS, CHOS THAMS CAD NI
LHA'I BU'I SEMS TZAM MO, ,DE NYID KYANG RANG BZHIN MED PA'O ZHES

GSUNGS SO, ,DE BAS NA NGES PAR LEGS PA'I GRONG KHYER DU 'JUG 'DOD
PAS SEMS KUN RDZOB TU SHES PAR BYA'O, ,'PHAGS PA LANG KAR GSHEGS
PA LAS, SNGAR BZHIN MED DE RNAM RIG MED, ,DNGOS PO YANG MED KUN
GZHI MED, ,RO DANG 'DRA BA'I MI MKHAS PA, ,NGAN RTOG

@165B RNAMS KYIS BRTAGS PA'O, ,ZHES PA LA SOGS PA GSUNGS SO,
,GNYIS PAR YANG MA YIN TE, 'KHOR BA'I CHOS NI MED PA'I PHYIR RO,
,CI'I PHYIR RTZA BA'I RGYUD LAS, MDOR NA PHUNG PO LNGA RNAMS NI,
,SANGS RGYAS LNGAR NI RAB TU BRTAG ,CES PA LA SOGS PA GSUNGS SO,
,DE YANG

RTOG PA LA SOGS PA LA GZUGS LA SOGS PAR 'KHRUL PA STE, 'KHOR BA
DE THAG PA'I SBRUL LTAR SNANG BA LA MED PA ZHES GONG DU BSTAN TO,
,DPAL YE SHES RDO RJE KUN LAS BTUS PA LAS, GSANG BA'I BDAG PO
THAG PA'I SPRUL GANG YIN PA DE NI YOD PA MA YIN NO, ,'ON KYANG
RAB RIB

SPANGS TE THAG PAR MTHONG NA DON GZHAN MED DO, ,GSANG BA'I BDAG
PO DE BZHIN DU RTOG PA LA SOGS PA LA GZUGS LA SOGS PAR 'KHRUL PA
YIN NO, ,'ON KYANG ZHES PA NI BAG CHAGS KYI PHYIR RO, ,SKYES BU
LA LA ZHIG GIS NGAS BSTAN PA'I LAM LA GZHOL ZHING BAG CHAGS DE
BZLOG NA

RTAG PA LA SOGS PAR MTHONG ZHING GZHAN CI YANG MI DMIGS SO ZHES
GSUNGS SO, ,DE BAS NA MYA NGAN LAS 'DAS PA KHO NA'O ZHES PA NI
GRUB PA'I MTHA'O, ,DE LTAR GONG DU BSHAD PA'I RIGS PAS GZUGS LA
SOGS PA DANG BRAL BAS THAMS CAD SEMS TZAM DU BSTAN NAS, DE NYID

LOG PAR RTOG PA YANG BKAG NAS DE NYID KYANG DKYIL 'KHOR GYI 'KHOR
LO'I RNAM PA KHO NA YIN PAS GSUNGS PA, DAD DANG ZHES PA NI, LAS
DANG 'BRAS BU DANG BDEN PA DANG DKON MCHOG LA MNGON PAR YID CHES
PAS SEMS DAD PA'O, ,BRTZON 'GRUS NI DGE BA LA SEMS MNGON PAR SPRO
BA'O, ,DE RNAMS

DAG PA DANG DE BZHIN DU 'DRIS PA'I DNGOS PO NYID LA MA BRJED PA
STE, SEMS KYIS MNGON PAR BRJOD PA'O, ,TING NGE 'DZIN BRTAGS PA'I
DNGOS PO LA SEMS RTZE GCIG PA NYID DO, ,DE RNAM PAR DAG PA GO
RIMS BZHIN DU GSHIN RJE GSHED LA SOGS BZHI STE SGO SRUNG RNAM PAR
DAG PA'O, ,DRAN PA NYE

BAR GZHAG PA LA SOGS PA BYANG CHUB SEMS KYI MTSAN NYID 'DZIN CING
'JUG PAS NA SGO'O, ,DE'I BDAG POR DGUG PA LA SOGS PA'I YON TAN
GYI MTHU MI NYAMS PAR SRUNG ZHING GTI MUG LA SOGS PA SKYE BA'I
SGO 'GOG CING BSRUNG BAR GYUR PAS NA SGO SRUNG STE, DE NYID SEMS
YIN NO, ,SHES RAB

@166A *, ,CES PA NI RIGS PAS BSKYED PA STE GZUGS LA SOGS PA BTAGS
PA TZAM DU SHES PA'O, ,DE RNAM PAR DAG PAS THAMS CAD YUL DU SNANG
ZHES TE, GZUGS LA SOGS PA'I LHA MO DRUG TU SNANG BA STE DE NYID
SEMS SO, ,MTSAN MA MED PA'I ZHES PA NI GZUNG PA

LA SOGS PA SPANGS TE DE'I DGA' BA NI MCHOG GI BDE BA'O, ,DE'I
RNAM PAR DAG PA NI SPYAN MA LA SOGS PA LHA MO'I TSOGS TE BZHI'O,
,DE NYID KYANG MCHOG GI DGA' BA'I DUS NA DBYE BA MED PA DANG KUN
KHYAB PA DANG DON MI GTONG BA DANG MI SHIGS PA STE, DE BAS NA, RA
TI SHIN TU LONGS

SPYOD RDZOGS, ,ZHES KHYAD PAR BYAS PA'O, ,DE NYID KYANG SEMS SO,
,SEMS CAN ZHES PA NI DBANG PO LNGA'O, ,DON BZUNG BA LA SOGS PA
LNGA'O, ,DES DON DANG SEMS CAN DU SNANG BA'I KUN GZHI BSTAN TO,
,BDAG PO ZHES PA NI NYON MONGS PA CAN GYI YID DO, ,THUN MONG MA

YIN PA'I 'KHOR BZHI DANG LDAN PA'I PHYIR RO, ,RNAM PAR RTOG PA
ZHES PA NI YID KYI RNAM PAR SHES PA STE CHOS THAMS CAD KYI YUL
CAN DU GYUR PA'I PHYIR RO, ,RAB TU 'JUG PA ZHES PA NI MIG LA SOGS
PA'I RNAM PAR SHES PA STE SO SOR 'JUG PA'I PHYIR DE SKAD DO, ,DE
RNAM PAR DAG

PA'ANG YIN ZHES SO, ,JI LTA BU ZHE NA ME LONG LA SOGS ZHES TE, DE
LA KUN GZHI RNAM PAR DAG PA ME LONG LA GZUGS BRNYAN SNANG BA LTAR
DNGOS PO MA LUS PA CIG CAR SHES PA NI ME LONG LTA BU'O, ,SOGS
PA'I SGRAS BSDUS PA NYON MONGS PA CAN GYI YID RNAM PAR DAG PA NI
SEMS CAN THAMS

CAD KYI RANG RIG PA TZAM MO ZHES GCIG TU RTOGS PA NI MNYAM PA
NYID KYI YE SHES SO, ,YID KYI RNAM PAR SHES PA RNAM PAR DAG PA NI
PHUNG PO LA SOGS PA'I DNGOS POR RNAM PAR DBYE BA STE, SANGS RGYAS
KYI RANG BZHIN DU SHES NAS CHOS THAMS CAD KYI CHA SHAS NI 'DI DAG
GO ZHES PADMA'I

'DAB MA LTAR RTOG CING RTOG PA MED PA NA SO SOR RTOG PA'I YE SHES
SO, ,'JUG PA'I RNAM PAR SHES PA RNAM PAR DAG PA BDAG GZHAN GYI
LUS LAS KYI BYA BA RDZOGS PAR BYED PA BYA BA LA NAN TAN GYI YE
SHES SO, ,DE RNAMS SU DAG PA'I DUS DE NA SGRIB PA THAMS CAD DAG
CING NYON MONGS PA

@166B LAS GROL BA RNAM PAR RTOG PA'I BAG CHAGS RNAM PAR SBYANGS
PA, ZAB MO DANG GSAL BA STE CHOS KYI DBYINGS KYI YE SHES SO, ,DE
NYID DRI MA MED PA YANG YIN LA SEMS KYANG YIN PAS NA DE SKAD DO,
,DE RNAMS 'DIR SANGS RGYAS RNAMS KYI GZUGS ZHES TE, GO RIMS BZHIN
DU RNAM PAR

SNANG MDZAD LA SOGS PA'I NGO BO NYID SEMS SO, ,DE NYID CES PA NI
GNYIS SU MED PA'I YE SHES TE, DE RNAM PAR DAG PAS DE'I SBYOR BAS
DKYIL 'KHOR BDAG PO ZHES TE, THAMS CAD KYI BDAG PO RDO RJE 'CHANG
CHEN PO'I NGO BO NYID DU'O, ,CHER GNAS ZHES PA NI DE KHO NAS CHOS
THAMS CAD

CHOS NYID KYIS BSGRUB PAR BYA BA YIN PA'I PHYIR RO, ,DE DAG GO
ZHES PA NI RTAG PA LA SOGS PA SPYI'I MTSAN NYID DO ZHES SO, ,'DI
SKAD DU, DPAL LDAN SANGS RGYAS KUN GYI BDAG ,RDO RJE 'CHANG BA
KUN GYI GNAS, ,CHOS RNAMS KUN GYI CHOS NYID DO, ,SANGS RGYAS KUN
GYI BSGRUB BYA YIN, ,ZHES

SHES SO, ,GZUGS KUN ZHES PA NI GZUGS KYI PHUNG PO LA SOGS PA'O,
,DE LA 'KHRUL PA ZHES PA NI PHYI ROL DU SGRO NAN GYIS BTAGS PA
GCIG PA LA SOGS PA DANG BRAL BAS NA DRI MED PA'I ZHES TE SHEL LTA
BU'I SKU LA SOGS PA 'GRUB PAS SO, ,PHUNG PO LA SOGS ZHES PAS NI
DRI MA

MED PA'I PHUNG PO NI RTAG PA LA SOGS PA'O, ,SOGS PA'I SGRAS DRI
MA MED PA'I SKYE MCHED NI SA'I SNYING PO LA SOGS PA'O, ,DRI MA
MED PA'I KHAMS NI SPYAN MA LA SOGS PA'O, ,DE LTA BU'I DNGOS POR
GRUB PO ZHES SO, ,SER SNA NI SEMS KYIS KUN DU 'DZIN PA'O, ,DE
DANG POR BYAS

PA'I SGRAS BSDUS PA'I TSUL KHRIMS 'CHAL PA DANG, BZOD PA MED PA
DANG LE LO DANG SEMS G-YENG BA DANG, SHES RAB 'CHAL BA LA SOGS PA
BCU'O, DE LAS LOG PA NI MED PA STE, PHA ROL PHYIN DANG ZHES TE
SBYIN PA LA SOGS PA DANG, DE NYID SA DANG ZHES TE RAB TU DGA' BA
LA

SOGS PA BCU STE, DE NYID DKAR PO STE SER SNA LA SOGS PAS MA GOS
PA'I PHYIR RO, ,DE YANG 'DIR GZUGS LA SOGS PAR SBYOR BA STE DE
NYID KYANG SEMS SO, ,DE LTAR SEMS NYID DKYIL 'KHOR GYI 'KHOR LO'I
RNAM PA KHO NAR BSTAN PAS, DA NI DE RNAMS KYANG ZAB MO DANG GSAL
BA

@167A *, ,YIN PAS BSTAN PA, RNAM PAR RTOG PA MED CES PA LA SOGS
PA'O, ,RNAM PAR RTOG MED CES PA NI GONG MA DE DAG KYANG RANG
'BYUNG BAR BYED PA'I RGYU GZUNG BA LA SOGS PA'I RNAM PAR RTOG PA
DANG BRAL ZHING MI DMIGS PA'O, ,BDAG GZHAN DON 'BYUNG BA

ZHES PA NI NYID KYANG PHUN SUM TSOGS PA'I DON YOD PA GZHAN STON
PA'I RGYU 'JIG RTEN DANG 'JIG RTEN LAS 'DAS PA'I BDE BA THOB PAR
BYED PA STE 'JA' TSON LTA BU'I SKU'O, ,DE'I GO RIMS ZHES PA NI
RNAM PAR RTOG PA MED PA ZAD PA DANG SHES RAB CES BYA BAR SBYAR
RO, ,GANG ZHIG DNGOS

MED SHES RAB STE, ,ZHES PA'O, ,DE BZHIN DU BDAG DANG GZHAN GYI
DON 'BYUNG BA DANG THABS ZHES BYA BAR SBYAR RO, ,RANG GI MTSAN
NYID THABS YIN NO, ,ZHES BYA BA'O, ,DE LTA BU'I NGO BOR BDAG NYID
SEMS DPA'O ZHES SO, ,DA NI ZAB MO DANG GSAL BA DE NYID DBYER MI
PHYED PA BSTAN PA'I

PHYIR RO, ,DON DAM PAR ZHES PA LA SOGS PA'O, ,DON DAM PAR ZHES PA
NI ZAB MO'I DBANG DU BYAS NAS DBYER MED CES TE DBYER YOD PA MA
YIN NO, ,NAM MKHA' LTAR RNAM PAR DAG PA'I PHYIR RO, ,DBYER MED PA
MA YIN ZHES PA NI GSAL BA'I BDAG NYID KYIS DBANG DU BYAS

NAS DBYER MED PA MA YIN TE 'JA' TSON LTAR SO SOR SNANG BA'I PHYIR
RO, ,DE BAS NA DBYER MED PAS GNYIS KA LAS RNAM PAR GROL BA THABS
SHES RAB TU BCAS PA'I BYANG CHUB KYI SEMS SO, ,JI SKAD DU, STONG
NYID SNYING RJE THA MI DAD, ,BYANG CHUB SEMS ZHES BSHAD PA YIN, ,

ZHES SO, ,CI'I PHYIR ZHE NA, GZHAN DU GZUNG BA'I GNAS MIN PHYIR,
,ZHES TE GZUNG BA LA SOGS PA'I RTEN DU RUNG BA'I CHOS NI GANG
YANG MED DE DE NYID LOG PAR BRTAGS PA MA YIN PA'I PHYIR RO, ,DE
BAS NA DBYE BA LA SOGS ZHES TE, DBYE BA DANG MI DBYE BA'I RTOG PA
SNA

TSOGS PA BZHI PO LA MI 'BYOR BA'I PHYIR, BZHI PO DE NYID THABS
DANG SHES RAB DBYER MED PA'I SEMS YIN NO, ,DE LTAR BRTAGS NAS
ZHES PA NI RANG GI SEMS KHO NA LAS THAMS CAD SNANG BAR SEMS TZAM
LA SEMS TZAM 'JUG PAR MI 'GAL BAR SHES NA SHES SO, ,

@167B GZHI'I SNYING PO ZHES PA NI SNGAGS KYI YI GE MAm NGO, ,DRI
MA MED PA'I ZLA BAR GNAS PA'I RAL GRI'I MTSAN MA STE, DE'I DBUS
NA GNAS ZHES TE GNAS BSTAN PA'O, ,DAM PA'I SNGAGS ZHES TE THIG
LE'I GZUGS ZHES TE, KHA DOG LNGA DANG LDAN PA TZA NA KA'I 'BRU
TZAM GYIS GZUGS SU STE

RANG GI SEMS NYID 'OD ZER LNGA DANG LDAN PAR 'BAR BA DANG BCAS
PAR BSGOM PAR BYA'O ZHES SO, ,YANG NA SNGAGS DE NYID MA 'PHROS
PAS THIG LE'I STE DES GZHAN 'DOD DO, ,SEMS DE 'OD ZER 'PHRO BAS
ZHES TE THIG LE'I GZUGS CAN GYI SEMS DE'I 'OD ZER GYI PHRENG BA
DE'I

GNAS DANG, YE SHES SEMS DPA'I NANG GI LUS LA SOGS PA NAS DE'I
GNAS KYANG 'OD ZER DES SAD CING SNANG BAR BYAS NAS, DES SKU GSUNG
THUGS RDO RJE MCHOG CES TE 'JAM PA'I RDO RJE'I DAM PAR GYUR PA'I
SKU GSUNG THUGS KYI RDO RJE YANG 'OD ZER DES SNANG BAR BYAS NAS
YANG

RANG GI LAS SBYAR BA'I PHYIR, SLAR YANG DE NYID DU THIM ZHES PA
NI GSAL BA BZHIN DU RANG RIG PAS THIG LE LA ZHUGS PAS YE SHES
BDUD RTZI'I RGYUN TE, BYANG CHUB SEMS DPA' 'JAM PA'I DBYANGS KYI
DKYIL 'KHOR THIG LE SBYOR BA YAN CHAD KYIS LHAG PAR MOS PAR BYAS
LA DE'I

THIG LE LAS YE SHES KYI 'OD ZER GYI BDUD RTZI STE GNYIS SU MED
PAS RNAM PAR RTOG PA LA SOGS PA'I SHI BA DANG BRAL BAR BYED PA DE
LA GOMS PA MED PAR BYAS PAS SANGS RGYAS NYID DU MI 'GYUR BAS SEMS
CAN THAMS CAD GDON PA'I YID DU BYAS LA ZAB MO DANG GSAL BAS

ZIN PA'I THIG LE DE 'DZAG PA'I NGANG TSUL CAN LA SEMS BZUNG ZHING
BSGOM PAR BYA'O, ,DE LA REG PAS GNYIS SU MED PA'I YE SHES DANG
LDAN PAR 'GYUR RO, ,DE NAS LUS NANG THAMS CAD CES TE NANG GI THIG
LE'I 'OD KYIS RANG GI GNAS LA SOGS PA'I DKYIL 'KHOR

CAN THAMS CAD SAD PAR BYAS LA, SO SO MA LUS BYUNG ZHES TE 'JAM
PA'I DBYANGS KYI NANG GI LUS LA 'OD ZER BZHAG PA BA SPU'I BU GA
LAS 'PHROS PAS KUN DU DE NYID MTHA' YAS PAS ZHES PA NI DKYIL
'KHOR LA SOGS PA'I RIM GYIS SAD CING SNANG BAR BYAS NAS THAMS CAD
KHYAB

@168A *, ,STE, BRGYUD PA'I RIM PA BZHIN DU BYAS NAS SLAR YANG RIM
BZHIN DU YE SHES KYI BDUD RTZI LA THIM PAR BYAS NAS BSGOM PAR
BYA'O, ,DE LTA BU'I RIM PAS YANG DANG YANG DU SPRO BA DANG BSDU
BA DANG BZUNG BA LA SOGS PA BYA'O, ,DA NI PHRA MO'I TING NGE
'DZIN BSGOM PAS YANG

SEMS BRTAN PAR BYA BA'I PHYIR GSUNGS PA, YANG NA ZHES PA LA SOGS
PA'O, ,YANG NA ZHES PA NI GONG MAS KYANG SEMS BRTAN PAR BYA BA'I
CHED DU 'DI BSGOM PAR BYA'O ZHES SO, ,RANG GI MTSAN MA PHRA MO NI
RANG GI LHA'I PHYAG MTSAN DE RAL GRI NAS TZAM MO, ,'DIR MAN NGAG
NI SNYING PO'I SA

BON GYI 'OD ZER GYIS DE BZHIN GSHEGS PA BKUG PA LA SOGS PAS BYANG
CHUB SEMS SU ZHU NAS, PADMA'I LTE BA'I NANG DU BABS PA LAS DE LA
GYUR PA'I MTSAN MA GONG DU GSUNGS PA LTA BU'I NANG DU THUB PA'I
'KHOR LO ZHES TE, CHOS 'BYUNG NAS BRTZAMS TE THIG LE'I RNAL 'BYOR
YAN

CHAD KYIS LHAG PAR MOS PAR BSGOMS NAS, DE LA BYING BAR SONG NAS
SEMS MA GSAL NA RANG GI RDO RJE RTZE LNGA PA DBUS LCAGS KYUR GYUR
PAR DRANGS NAS, SNA RTZER ZHES TE PADMA'I SNA RTZER BSGOM PAR
BYA'O ZHES TE, DGAG PA DANG GTONG BA'I YAN LAG GSUM PA'O, ,DE
YANG RDO RJE DANG PO'I SHES

RAB TU LDAN PA NYIN MTSAN DU STE, DUS BZHIR BSTAN PAR BYA BA'I
DON DU BSGOM PAR BYA'O, ,BYANG CHUB SEMS RDO RJE'I BUM PAR MTSAN
MA'I DBUS SU MAndALA BSGOMS NAS, SEMS BYING BAR SONG NA DBUGS
PHYUNG BA'I SNA RTZE LA BSGOM PA NI MAN NGAG GZHAN NO, ,DE'I THIG
LE LA GONG MA'I

RIM PAS SPRO BA DANG BSDU BA NI DGAG PA DANG GTONG BA'I YAN LAG
GSUM PA'O, ,DE YANG YE SHES LNGA'I 'OD ZER 'CHANG LA ZHUGS SHING
GTONG BA BZUNG BA'I YAN LAG GO, ,DE LTAR BZUNG BAS BRTAN PA'I
MTSAN MA ZHES TE, PHRA MO'I TING NGE 'DZIN LA BRTAN PAS 'BYUNG BA
BZHIR RE RE NAS

LOG PAS, ,SMIG RGYU 'DRA BA DANG PO DANG, ,DU BA LTA BU GNYIS PA
DANG, ,MKHA' SNANG LTA BU GSUM PA DANG, ,MAR ME LTAR 'BAR BA BZHI
PA DANG, ,SPRIN MED NAM MKHA' LTA BU NI RTAG TU SNANG BA LNGA PA
STE, DE LTA BU'I RTAGS DE MTHONG NAS BRTAN PAR YANG SHES NA GDOD
SPRO BAR BYA STE, DE'I 'OD ZER ZHES

@168B TE MTSAN MA PHRA MO'I DKYIL 'KHOR GYI 'OD ZER TE, DE LAS
BYUNG BA'I MTHU DBANG STE DE BZHIN GSHEGS PA'I DKYIL 'KHOR DANG,
RNAM PA SNA TSOGS PHYAG MTSAN ZHES TE, RDO RJE DANG RAL GRI DANG
'KHOR LO DANG RIN PO CHE DANG PADMA LA SOGS PA SPRO BAR BYA STE,
SPROS PA GZHAN DANG GZHAN GYI

GZUGS LAS MAN NGAG GI RIM PAS RJES SU DRAN PA BSGOMS TE, PHYIS
GNAS DANG GNAS PA'I BDAG NYID KUN DU SPROS NAS BZLAS BRJOD BYA'O
ZHES SO, ,RTZA BA'I RGYUD LAS KYANG, SANGS RGYAS BYANG CHUB GNAS
RNAMS NI, ,DE RU MDOR NA SPROS PAR BYA, ,SKU GSUNG THUGS KYIS
MTSAN PA YI, ,

SNGAGS KYI TSIG NI RAB TU BRJOD, ,CES SO, ,DA NI GRUB PA'I MTSAN
MA THOB PAR BYA BA'I PHYIR GSANG SNGAGS BZLAS BRJOD KYI CHO GA
GSUNGS PA DE NAS BZLAS PA ZHES PA LA SOGS PA'O, ,DE NAS BZLAS PA
BYED PAR 'DOD PAS RTZE GCIG PA'I SEMS KYIS DNGOS PO'I CHOS THAMS
CAD KYI BDAG

NYID RANG GI SEMS DKYIL 'KHOR GYI 'KHOR LO'I RANG BZHIN LAS PHYI
ROL DU GYUR PA'I LHA MED PAS RANG GI SEMS KHO NA'I NGO BOR BYAS
NAS ZHES SO, ,CI BYA ZHE NA SEMS KYI 'OD ZER LDAN ZHES TE, RANG
GI SEMS KHA DOG SNA TSOGS PA'I 'OD ZER DANG LDAN PA, GZHI'I
SNGAGS ZHES PA NI YE SHES

SEMS DPA'I THUGS KAR GNAS PA'I MAm, SKU RDO RJE LA SOGS PA'I
THUGS KA'I 'KHOR LO LA SOGS PA'I DKYIL DU GNAS PA'I AOm LA SOGS
PA'I DBUS SU CHUD PA MKHAS PA STE, MAN NGAG SHES PAS BSGOM PAR
BYA'O, ,ZHES TE THAMS CAD LA'O, ,GANG GI DBANG DU BYAS NAS BZLAS

SHE NA, ,SNGAGS KYI RGYAL PO ZHES BYA BA LA SOGS PA'O, ,GTONG BA
DANG DGAG PA'I DBANG DU BYAS ZHES PA NI, PHYIS DBUGS PHYIR 'BYUNG
BA DANG NANG DU 'JUG PA STE, DE'I DBANG DU BYAS LA SKAD CIG MA
BCU GNYIS KYI DBYE PAS SPRO BA DANG MCHOD PA DANG BSDU BA BYAS
NAS BZLA ZHES SO, ,SKU

LA SOGS PA RNAMS KYIS SPRO BA ZHES PA NI SKU RDO RJE LA SOGS PA
RNAMS KYI 'KHOR LO SPRO BA'O, ,JI LTAR SPRO ZHE NA, RIM GYIS SAM
ZHES TE, SKU'I DKYIL 'KHOR GYI SNGAGS BRJOD PA'I DUS SU SKU KHO
NA 'PHRO BA DANG, GSUNG DANG THUGS KYANG DE BZHIN DU SHES PAR
BYA'O, ,CIG CAR BYAS PA

@169A *, ,YIS DES NI SKU'I SNGAGS BRJOD PA'I DUS SU GSUNG DANG
THUGS KYANG 'PHRO BAR SHES PAR BYA'O, ,DE BZHIN DU GSUNG DANG
THUGS KYANG SHES PAR BYA'O, ,SKU GSUNG THUGS KYI BZLAS PA PHYOGS
DE GNYIS SO, ,YE SHES SEMS DPA' NI CIG CAR KHO NA STE, RIGS
LNGA'I

DKYIL 'KHOR GYI 'KHOR LO SPRO BA'O, ,BDAG LA JI LTA BA BZHIN DU
THAMS CAD KYANG DE BZHIN DU ZLOS SHING MOS PAR BYA STE MAm NGO,
,DE LTA BU'I TSUL GYIS SPROS PAS NAM MKHA'I NANG KUN DU SKU LA
SOGS PA'I 'OD ZER GSAL BA DANG LDAN PAS GSAL BAR BYAS TE THIG LE
SBYOR BA YAN CHAD MOS

PAR BYAS NAS, DE NAS GONG MA BZHIN DU ZHES PA NI DKYIL 'KHOR
RGYAL PO MCHOG BZHIN DU'O, ,DE YANG YE SHES SEMS DPA'I THUGS KA
LAS DNGOS PO THAMS CAD KYI 'OD ZER SPROS PAS GZUGS LA SOGS PA
DGUG PA LA SOGS PA'I RIM GYIS LHA MO'I PADMA'I NANG DU DZA:LA
SOGS PA'I

SA BON DU GYUR DE NAS DE LAS YANG THIM PA DANG, DE'I 'OD LHA MO'I
BA SPU'I BU GA LAS SNGAGS BRJOD PAS DUS SU SPROS NAS, DE LAS
BYUNG BA'I SNA TSOGS MCHOD PA'I SPRIN SNA TSOGS RNAMS ZHES TE,
GZUGS KYI RDO RJE MA LA SOGS BA RANG GI MTSAN MA 'DZIN PA'I TSOGS
KYIS BSKOR

NAS MCHOD PAR BYA'O, ,JI LTAR BYA ZHE NA, MCHOG GI RIG MA 'KHYUD
PA ZHES TE, RANG SNANG BA'I RIG MA LA THIM PAS BDE MCHOG GI RTEN
DU GYUR NAS DE DANG BDE BA CHEN PO 'BEBS PA STE ROL PA'O, ,DE
NYAMS SU MYONG ZHING BDE BA CHEN PO DE'I DBANG DU GYUR PAR RTOGS
NAS BSDU BAR BYA'O ZHES SO, ,

JI LTAR ZHE NA, RGYAS PA ZHES TE MTSAN MA LA SOGS PA GANG BA'O,
,THUB PA'I DBANG PO'I TSOGS NI SPROS PA'I DKYIL 'KHOR RO, ,MTHAR
NI ZHES PA NI DBUS 'JUG PA'I DUS SO, ,LUS LA THIM PAR BYA ZHES PA
NI SO SO'I SA BON GYI DKYIL DU THIM PAR BYA ZHES SO, ,'DI TZAM
GYIS NI

MAN NGAG BZLAS BA BSHAD DO, ,NANG GI BZLAS PA NI BDAG GIS MA
BSHAD DO, ,THIG LE'I SBYOR BA DANG PHRA MO'I SBYOR BA DANG, GSANG
SNGAGS BZLAS BRJOD GSUM LA YANG 'JAM PA'I DBYANGS DANG, DE'I RIG
MA DANG, DKYIL 'KHOR GYI LHA RNAMS KYIS GO RIMS BZHIN DU

@169B CHUNG DU DANG BAR MA DANG CHEN PO'I BSNYEN PA DANG RGYU
MTHUN PA'I 'BRAS BU LA SOGS PAR SHES PAR BYA STE, DE BZHIN DANG
PO'I RNAL 'BYOR LA SOGS PA YANG SHES PAR BYA'O, ,GZHAN DAG NA RE
THIG LE LA SOGS PA YAN LAG BZHI NI CHEN PO'I BSNYEN PA LA SOGS PA
KHO NA YIN NO ZHES ZER RO, ,

DE NI RIGS PA MA YIN TE, CI'I PHYIR BCOM LDAN 'DAS LA CHUNG NGU'I
YAN LAG DANG DE'I 'BRAS BU CHUNG NGU'I YAN LAG DANG, DE'I 'BRAS
BU DANG LDAN PAR GYUR PA DE'I TSE, RIG MA LA BAR MA RNAMS SO, ,DE
BAS NA CHUNG NGU'I BSNYEN PA LA SOGS DANG RGYU MTHUN PA'I 'BRAS
BU LA SOGS

PA RIGS PA YIN NO, ,CHEN PO'I RGYU MTHUN PA'I 'BRAS BU RNAMS MA
YIN NO, ,DE LA 'DI SKAD ZER TE, TING NGE 'DZIN GSUM GYIS MI MTHUN
PA'I PHYOGS THAMS CAD ZAD PAR NUS PA'I PHYIR BCOM LDAN 'DAS KYANG
CHEN PO'O, ,DE BAS NA CHUNG NGU MED DE DE MED PAS BAR MA YANG MED
DE,

DE BAS NA CHEN PO KHO NA'O ZHES SO, ,DE LTA NA NI DE DAG BSKYED
PA'I RIM PA DANG 'BREL BA MED PA'O, GANG GI PHYIR BCOM LDAN 'DAS
KYI YAN LAG BZHIS MI MTHUN PA'I PHYOGS ZAD PAR NUS PA'I PHYIR,
RIM PA DANG LHA RNAMS KYI YAN LAG RNAMS DON MED PAR GYUR PAS
SKYON BKAG TU NUS PA

YIN NO, ,DE LTAR 'JAM PA'I DBYANGS TZAM BSGOM MO, ,DE NI RIGS PA
MA YIN TE, BLA MA CHEN PO'I ZHAL SNGA NAS, ,THUB PA'I DKYIL 'KHOR
NANG DU BSGOM, ,ZHES GSUNGS PA'I PHYIR RO, ,DE BAS NA DE MI MTHUN
PA'I PHYOGS ZAD PAR BYAS PA'I CHUNG NGU DANG, BAR MA DANG

CHEN PO'I YAN LAG 'BRAS BU DANG BCAS PA DANG, THIG LE'I TING NGE
'DZIN DU BCAS PA ZLOS PAR BYA'O, ,DE BAS NA GONG DU BSKYED PA'I
THABS THAMS CAD BSGOMS TE, CI ZHIG 'CHAD PAR MDZAD PAS MOS PAR
BYA, BLA MA'I ZHAL SNGA NAS KYANG, THIG LE PHRA MO GSANG

GSUM LA, ,RGYU MTHUN LA SOGS MOS PA YIS, ,SBYOR BA BSNYEN SOGS DE
BZHIN DU, ,CHUNG NGU 'BRING SOGS PHYE NAS BSGOM, ,ZHES SO, ,DA NI
GONG GI BZLAS BRJOD LA SOGS PA LA GNAS PA'I SNGAGS PAS PHRENG BA
BZUNG NAS GZI BYIN BSKYED DE, YANG YANG BRTEN PAR

@170A *, ,BYA BA GSUNGS PA, GZHI'I SNYING PO ZHES PA LA SOGS
PA'O, ,DE LA GZHI'I SNYING PO ZHES PA NI YI GE MAm DE NYID DANG
PO'I RNAL 'BYOR AA SOGS PA'I TING NGE 'DZIN SGRUB PAR BYED PAS NA
DE KHO NA NYID DO, ,SEMS DPA' NI GONG MA'I RIM PAS BSGOM PA'O, ,

LUS NYAMS ZHAN ZHES PA NI DUB CING RGYA CHUNG BA'O, ,SEMS KYI
SPYOD PA CHUNG ZHES PA NI SLONG BA STE MI GSAL BA'O, ,DE LTAR RIG
MA MCHOG GIS ZHES TE SPYAN MA LA SOGS PAS DBYANGS KYIS GSOL PA
BTAB CES PA NI MTSAMS NAS GONG MA'I GLUS RDO RJE THUGS KHYOD CES
PA LA

SOGS PAS GZENGS BSTOD NAS DKYIL 'KHOR RGYAL PO MCHOG SNGON BZHIN
GSANG BA'I MCHOD PAR BYA'O, ,DE NAS TSIM PAR BYA BA'I PHYIR, DAM
PA'I SEMS KYI CHU RGYUN ZHES PA NI LHAG PA BYANG CHUB KYI NGO
BO'O, ,'GAGS PA'I DBUGS KYI LCAGS KYUS ZHES PA NI DBUGS NYID
LCAGS

KYU STE NANG DU BSDUS PAS DRANGS NAS SO, ,CHO GA BZHIN DU SPYI
BOR 'DOM GANG TZAM ZHES PA NI, MTHO GANG GI ZLA BA LA BDUD RTZI
LNGA'I YI GE DANG STENG DU AOm YANG BSAMS NAS, YI GE'I 'OD KYIS
RIGS LNGA DRANGS NAS DE LA BCUG NAS, DE THAMS CAD DU ZHU STE GCIG
TU GYUR PA LAS AOm GYIS

RIG PA LAS CHU LTAR GNAS PA DES DBUGS RNGUB PA'I LCAGS KYUS SKU'I
RDO RJE LA SOGS PA DBAB PAR BYA'O, ,DE'I DON NI DBU RGYAN GYI LHA
DANG SKU RDO RJE LA SOGS PA LUS KYI RTZA RGYUS THAMS CAD KHYAB
NAS GZI BYIN DANG LDAN PAR BYA'O, ,DE NAS SKAD CIG 'DUS NAS ZHES
PA NI NGAL CUNG ZAD

SO NAS ZHES SO, ,YANG BDE BA LA SOGS PAS SEMS G-YENG BAR 'GYUR
BAS, GONG NAS GSUNGS PA'I CHO GAS ZHES TE RIM PA 'AM CIG CAR BAS
RANG GI SNGAGS 'OD DANG LDAN PA'I YI GE GSUM GYI BAR DU BCUG PA
DAM PA'I SNGAGS DE BZHIN NYID CES PA'I RNAL 'BYOR PAS NYIN MTSAN

DU BZLA'O ZHES SO, ,SNGAGS LA CHAGS ZHES PA NI BDAG NI ZLOS PA'O,
,'DI NI BZLAS PA'O ZHES ZHEN PA DANG BRAL BAR BYAS NAS SNGAGS
BZLA'O ZHES SO, ,DE MANG NA DE NYID SHES PAS ZHES BYA'O, ,DA NI
DE LTAR BSGOM PA'I RNAL 'BYOR PAS DKYIL 'KHOR BA'I CHO GA GSUNGS
PA

@170B BSTOD DANG ZHES PA LA SOGS PA'O, ,DE YANG GSHEGS SU GSOL
BAR BRTZON PA'I SNGAGS PA'I ZHES PA NI BSDU BAR 'DOD PAS ZHES SO,
,CI BYA ZHE NA GONG MA'I RIM PAS MCHOD PA DANG BSTOD PA DANG BDUD
RTZI MYANG BA YANG BYAS NAS, AOm LA SOGS PA BKOD PA ZHES PA STE

SKU RDO RJE LA SOGS PA'I THUGS KA NA GNAS PA'I MTSAN MA'I GNAS
LA'O, ,SKU LA SOGS PA BRTAGS PA BSDU BAR BYA ZHES PA NI AOm
A'A:H'Um ZHES BRJOD PAS RTAG PA DANG SPYAN MA DANG GZUGS KYI RDO
RJE MA DANG GSHIN RJE GSHED NI AOm LA THIM MO, ,TSE DPAG TU MED
PA DANG NA BZA' DKAR MO DANG

RO'I RDO RJE MA DANG PADMA MTHAR BYED NI A'A:LA THIM MO, ,LHAG MA
NI H'Um LA THIM STE, DE RNAMS KYANG NAM MKHA' BZHIN DU RNAM PAR
DAG PA'I DON BSAM PAR BYA'O, ,'DI NI LAS KYI RGYAL PO MCHOG CES
BYA BA'I TING NGE 'DZIN TO, ,DE LTAR TING NGE 'DZIN GSUM GYI
DNGOS GZHI'I CHO GA BSTAN NAS,

DA NI DE'I YAN LAG GZHAN SKABS SU BYA BA'I CHO GA LA BSNGO BA
DANG SMON LAM GDAB PA GSUNGS PA DE 'DRA'I ZHES PA LA SOGS PA'O,
,DE'I CHO GA'I DE NYID CES PA NI GONG MA LTA BU'I DKYIL 'KHOR GYI
'KHOR LO'I SEMS SO, ,DE MTHONG BA NI BSGOMS PAS RTOGS PAR GYUR
CING YID CHES

PA'O; ,SEMS CAN KHAMS ZHES PA NI KHAMS GSUM DU GTOGS PA'O, ,DES
GROL ZHES PA NI THAMS CAD KYI DKYIL 'KHOR GYI 'KHOR LO'I STE RTOG
PA DANG BRAL BA'I RANG BZHIN LAS DE LTAR MA SHES PAS DE LA DMIGS
NAS ZHES SO, ,GANG GIS SHE NA SNYING RJES ZHES TE BSHAD

ZIN TO, ,'GROL BA DE LTA BU LA PHAN PAR BYA BA'I PHYIR BSGOMS
PA'I DGE BA'I RTZA BA BSNGO BA DANG, SMON LAM MNGON DU BYA ZHES
PA NI 'JIG RTEN 'DI DAG CES PA'I SKABS SU YID LA SMON PA DE 'DIR
SNGON DU BYA STE, DGE BA'I RTZA BA 'DI DAG 'JAM DPAL GYI SKUR
GYUR NAS SEMS CAN THAMS

CAD KUN MKHYEN GYI SA LA DGOD PAR SHOG CI GA CES PA LA SOGS PA
STE, BDAG GIS GZHAN DU BSHAD DO, ,LANGS NAS ZHES PA NI TING NGE
'DZIN LAS SO, ,DAG PA'I SEMS DPA' NI THA MAL PA'I RTOG PA MA LUS
PA SPANGS PAR GYUR PAS RANG GI 'DOD PA'I LHA'I RNAM PA'I

@171A *, ,GZUGS YID LA BYED PA STE DAG PA'I SEMS SO, ,KUN DU
SNANG BA LA GNAS PA ZHES PA NI 'GRO BA LA SOGS PA'I DUS SU SHES
PA LA SNANG BA'I YUL LO, ,GONG MA BZHIN DU YONGS SU BSGOMS NAS
ZHES PA NI GZUGS LA SOGS PA'I RNAM PA DANG BRAL BA ZHES

PA LA SOGS PA'I RIM PAS DPYAD NA THA MAL PA'I GZUGS LA SOGS PA
RUNG BA MA YIN PAS, SKU LA SOGS PA RDO RJE'I GO RIMS ZHES TE,
GZUGS SKU'I RDO RJE, SGRA THUGS KYI RDO RJE, DRI RIN CHEN 'BYUNG
LDAN, RO SNANG BA MTHA' YAS, REG DON YOD GRUB PA'I RANG BZHIN DU
BLTA BAR

BYA'O; ,YANG NA RANG GI RANG BZHIN DAG PA YIN ZHES TE RANG RANG
GI RANG BZHIN DAG PAS GZUGS KYI RDO RJE MA LA SOGS PA'I RANG
BZHIN DU BLTA BAR BYA'O, ,CHOS NYID KYIS NI ZHES PA DAM PAR RO,
,RDO RJE 'DZIN PA LTA BU ZHES PA NI RDO RJE 'CHANG CHEN PO STE
THAMS CAD KYI RANG BZHIN YIN PA'I PHYIR RO, ,GZHAN

DANG GZHAN DU THA MI DANG CES PA NI GZUGS LA SOGS PA DE DAG DBYE
BA MED PAR RDO RJE 'DZIN PA'I RANG BZHIN DU BLTA'O, ,YANG NA GONG
GI RANG GI LHA'I RNAM PAR 'DZIN PA'I ZHES PAS RANG GI LHA'I NYID
DU BLTA BAR YANG BYA'O, ,DE LTAR SHES PAS BYA BA THAMS CAD BYA'O
ZHES PA NI CHOS 'CHAD PA DANG,

MDO KLOG PA LA SOGS PA'I BYA BA'O, ,PHYIN CI LOG GI RTOG PA LAS
NI GROL BA YIS, ,ZHES PA NI GZUNG BA DANG 'DZIN PA 'AM RNAM PA
THA MAL PA'I NGA RGYAL GYIS NGO BO LAS GROL BAR BYAS NAS BYA ZHES
BYA'O, ,DES CIR 'GYUR ZHE NA, THUB PA'I DKYIL 'KHOR THAMS CAD DE,
DKYIL 'KHOR

GYI 'KHOR LO RNAMS MNYES PAR 'GYUR BAS NA MCHOD PA'I MCHOG CES
TE, GSANG CHEN GYI MCHOD PA STE YID DGA' BAR BYED PA'I PHYIR RO,
,RTAG TU ZHES PA NI DUS THAMS CAD DU'O, ,DE YIS SO ZHES PA NI
GONG GI SPYOD YUL DU BSGOM PA LA SOGS PAS SO, ,DE LA SPYOD YUL LA
RNAM

PAR LTA BA 'DI LA BSAM PA'I DBANG GIS KHA NA MA THO BA DANG BCAS
PA DANG KHA NA MA THO BA MED PA'O, ,GANG GI TSE BSAM PA NYON
MONGS PA'I DBANG GIS KHA NAM THO BA MED PA'O, ,BSAM PA DE YANG
GSUM STE, 'JIG RTEN GYI 'BRAS BU DANG RJES SU MTHUN PA DANG RANG
GI MYA NGAN LAS 'DAS PA'I

@171B 'BRAS BU DANG RJES SU MTHUN PA DANG BLA NA MED PA'I 'BRAS
BU DANG RJES SU MTHUN PA'I BSAM PA'O, ,DE YANG DANG POR NI MA THO
RIS LA SOGS LA THOB PAR BYA BA'I PHYIR GZUGS LA SOGS PA'I LONGS
SPYOD KYIS LHA LA DNGUL BA LA SOGS PA YID LA BYED PA'O, ,GNYIS PA
NI NYAN THOS

LA SOGS PAS RANG GI BYANG CHUB 'DOD PA'I PHYIR, GZUGS LA SOGS PA
MI RTAG PA LA SOGS PAR SHES PAR BYA'O, ,LUNG LAS KYANG 'DI NAS
DGE SLONG GI GZUGS RNAMS LAS RGYAL DE GZUGS KYI RGYAL BA MA YIN
TE MI RTAG PAR MTHONG BA'O ZHES RGYAS PAR GSUNGS SO, ,GSUM

PA NI BZHI STE SMON LAM GYIS RNAM PAR BSTEN PA DANG, DE KHO NA
NYID GCIG TU SA RNAM PAR BSTEN PA DANG, GSAL BA 'BA' ZHIG GIS
BSTEN PA DANG, ZAB MO DANG GSAL BA DBYER MED PAS BSTAN PA'O, ,DE
LA DANG PO NI GZUGS LA SOGS PA NYAMS SU MYONG PA'I DUS SU 'GRO BA
LA

PHAN PA'I BSAM PAS SMON LAM MNGON DU BYED PA STE, JI SKAD DU
BYANG CHUB SEMS DPAS GZUGS YID DU 'ONG BA CIG MTHONG NA, 'DI LTAR
SEMS BSKYED DE, SEMS CAN THAMS CAD KYIS DE BZHIN GSHEGS PA'I YANG
DAG PAR GZUGS MTHONG BAR GYUR CIG PA'O, ,MI SDUG BA MTHONG BA'I

DUS SU SEMS CAN THAMS CAD 'KHOR BA'I SDUG BSNGAL LA YID MI DGA'
BAR GYUR CIG ,MNYAM PA MTHONG BA'I DUS SEMS CAN THAMS CAD CHOS
THAMS CAD SO SO LA MNYAM PA NYID DU GYUR CIG CES PA LA SOGS PA
RGYAS PAR GSUNGS SO, ,'PHAGS PA BYAMS PAS KYANG, ,JI LTAR

RANG LA SNANG BA YIS, ,SPYOD YUL LA NI SPYOD PA'I DUS, ,SRID PA
LA GNAS SNYING RJE CAN, ,JI LTAR JI LTAR 'THAD PA BZHIN, ,SEMS
CAN LA NI PHAN PA'I SEMS, ,DE YI SGO NAS SMON LAM BRTZON, ,ZHES
GSUNGS SO, ,GNYIS PA NI SPYOD YUL THAMS CAD BDAG MED PA'I

RIGS PAS YID LA BYED PA STE, MDO SDE LAS KYANG, RIGS KYI BU DGE
SLONG KLOG MKHAN GYIS BDUD SDIG CAN RNAMS KYIS BAR CHAD BYED PA'I
DON DU BSGYUR BA LA, DES BDAG MED PA YID LA BYAS PAS DE LAS RGYAL
NAS LONGS SPYOD PAR BYED CES RGYA CHER GSUNGS SO, ,DE BAS NA BDAG

@172A *, ,MED PA YID LA BYED PA NI PHYIN CI LOG GIS GNYEN POS SA
LAS NGES PAR BZLOG PAR DKA' BA YANG DE RTOGS PAS ZAD PAR 'GYUR
TE, MI 'DOD PA'I 'BRAS BU 'BYUNG BA LAS MTHU MED PA BDEN PA KHO
NA RTOGS SO, ,GZUGS LA SOGS PA DES ZIN PA LAS NGAN

PA GA LA YOD, DE BAS NA PHYIN CI LOG DE LA BDAG MED CIG CAR
'BYUNG BA MA YIN NO, ,DE SKAD DU, GANG ZHIG SNA TSOGS 'DOD MA
YIN, ,RTOG PA'I 'DOD CHAGS 'JIG RTEN DU, ,DE BZHIN SKYES BU 'DOD
PA NI, ,'JIG RTEN GNAS 'GYUR SNA TSOGS TE, ,DE NYID BRTAN POS
RANG SEMS

'DUL; ,ZHES SO, ,GSUM PA NI GZUGS LA SOGS PA LA SHIN TU GSAL BA
KHO NAS DMIGS PA THA MAL PA'I RANG BZHIN DU SNANG BA'I GNYEN PO
YIN PA STE, DE BAS NA SANGS RGYAS KYI SKU LA SOGS PA 'BA' ZHIG TU
DMIGS TE NYAMS SU MYONG BAR BYED DO, ,DE BAS NA BDAG DGE BA

NYID YIN BAR MI 'DOD DO, ,BSAM PA'I KHYAD PAR GYI DBANG GIS DE
NYID DGE BA'I BDAG NYID YIN PA'I PHYIR RO, ,DE BAS NA BKA' STZAL
TO, ,BYANG CHUB SEMS DPA' GANG ZHIG GIS SANGS RGYAS BRGYAD KHRI LA
RE RE LA 'KHOR BRGYAD KHRI YOD PA LA BSKAL PA DU MA'I BAR DU BDE
BA THAMS CAD

KYIS 'TSO BA SBYOR BA DANG, BYANG CHUB SEMS DPA' KHA CIG GIS DAM
PA'I CHOS GZUNG BA'I CHED DU RANG NYID BSOD SNYOMS KYI ZAS LA
LONGS SPYOD PA DANG ZHES BYA BA LA SOGS PA RGYAS PAR GSUNGS SO,
,BZHI PA NI RNAM PAR RTOG PA THAMS CAD BSAL NAS BDE BAR GSHEGS
PA'I SKU KUN DU

'OD ZER 'PHRO BA RNAM PA THAMS CAD KYI MCHOG DANG LDAN BDE BZHIN
NYID DANG DBYER MED PAR SPYOD YUL RNAMS MNYAM PAR 'JOG PA STE, DE
NYID YANG DAG PA'I PHUN SUM TSOGS PA'I RGYU NYID KYI PHYIR YANG
DAG PA'I MCHOD PA STE, DE LA KHO NA KHA NA MA THO BAR DOGS PAS
SDIG PA RGYAS PAR 'GYUR

RO; ,DE BAS NA THA MAL PA DANG ZHEN PA THAMS CAD BKAG PAS NA, MYA
NGAN LAS 'DAS PA'I YANG DAG PA'I SNGOM PA CHEN PO STE DE SKAD DU,
MIG GI SNGOM PA LEGS PA STE, ,SNA YI SNGOM PA RAB TU LEGS, ,LEGS
SO LCE YI SNGOM PA NI, ,LUS KYI SNGOM PA SHIN TU LEGS, ,YID KYI

@172B SDOM PA LEGS PA'O, ,SDOM PA LEGS PA'I DGE SLONG KHYOD,
,SDUG BSNGAL KUN LAS GROL BAR 'GYUR, ,ZHES PA'I LUNG YANG 'DI'O,
,DE BAS RJES SU MTHUN PA'I GZUGS LA SOGS PA LAS LDOG BA NI YANG
DAG PA'I RGYA SPANGS PAS BYANG CHUB KYI SNOD MA YIN TE, MI SKRAG
PA

LA SKRAG PAR 'GYUR NA SDUG BSNGAL THA DAD 'BYUNG BA'I RGYU YIN
NO, ,DE SKAD DU, MI SKRAG PA LA SKRAG PAR 'GYUR, ,'GRO BA DE YIS
LTUNG BA'I RGYUR, ,SDIG PA'I PHUNG PO CHEN PO'I RGYUN, ,RGYU
PHYIR SHIN TU YUN RING DU, ,RGYUD NYAMS DES KYANG BSHES GNYEN
SPANGS, ,SHES RAB

DAG KYANG YONGS SU SPANGS, ,SNGON DU MA BYAS DGE BA DANG, ,CHOS
KYI DON CHEN 'DI NYID LAS, ,DE NYID LTUNG BAR 'GYUR ZHES SO, ,DE
BAS NA 'DI NYID RANG GI YID YANG DAG PAR DGA' BAR BYED PAS NA
MCHOD PA'O, ,PHYIN CI LOG THAMS CAD BKAG PAS NA SDOM PA'O, ,DE

NYID SER SNA LA SOGS PA LAS LDOG PA PHA ROL TU PHYIN PA'O, ,DE
BAS NA RNAL 'BYOR PAS KYANG THA MAL LTAR KUN DU SPYOD DO, ,DA NI
DE LTA BU'I RNAL 'BYOR PAS ZAS LA SPYAD PA'I CHO GA BSTAN PA,
,BZA' BA'I DUS SHES PA LA SOGS PA'O, ,DE LA RNAL 'BYOR PAS LA ZAS
LA LONGS

SPYOD PA'I DUS SU SNYING ZLA'I DBUS SU ZHES TE, SNYING GAR ZLA
BA'I STENG DU YE SHES SEMS DPA'I DKYIL 'KHOR RANG GI SNGAGS KYI
ZHES PA BUm LA SOGS PA 'AM, YANG NA MAm KHO NAS KUN DU DMIGS NAS
NI ZHES SO, ,DE NAS RANG GI KHA ZAS BTUNG BA'I NGO BO JI SNYED PA
BYANG CHUB SEMS KYI NGO BO CHU LTAR

DANG BAR RLUNG LA SOGS PA'I RIM GYIS SBYANGS NAS, KUN NAS 'OD ZER
'BAR BA ZHES TE, 'OD ZER LNGA DANG LDAN PA'I AOm GYIS PA BSIL BAR
BYAS NAS, DNGOS PO THAMS CAD MNYAM PA NYID DE, GNYIS SU MED BA'I
SEMS KYIS DAG PA'I KHA ZAS TE, DE LA DE NYID GSUM GYIS BTAB NAS
DAG

PAR BYAS TE, RANG GI LCE LA RDO RJE BSGOM PA DANG, DBU RGYAN LA
BDAG PO BSGOM PAR BYAS TE, DES SKU'I RDO RJE LA SOGS PA'I ZHES
TE, THUGS KYI DKYIL 'KHOR GYI LHA RNAMS TSIM PAR BYA'O ZHES PA NI
'DI YIN NO, ,KHA ZAS DANG BTUNG BA DE DAG KYANG BDUD RTZI LNGA
DANG MAR ME LNGAR MOS PAR BYAS TE,

@173A *, ,YE SHES KYI MES SBYANGS PAS PHYI ROL LAS KHYAD PAR DU
GYUR PA'I PHYIR RO, ,DE BAS NA LTO BA YE SHES ME YIS NI, YANG DAG
SBYANGS PAS PHYI ROL LAS, ,KHYAD PAR DU NI LEGS PA YIN, ,ZHES SO,
RNAL 'BYOR PA ZAS LA SPYOD PA NYID SBYIN SREG YIN PAS SBYIN SREG
GI

CHO GA GLENGS PA, PHYI'I ZHES PA LA SOGS PA'O, ,DE LA PHYI'I
SBYIN SREG CES PA NI THAB KHUNG DANG GZAR BU DANG, MAR DANG BZA'
BA LA SOGS PA STE PHYI ROL LA BRTEN PA'I PHYIR RO, ,DE NYID DPAG
PA TZAM STE ZHES PA NI 'DIR BSAM GTAN GYI DBANG DU BYAS NAS BRIS
PAS MANG DU DOGS PAS DE'I

CHO GA NI MA BSTAN TE, LE'U BCU DRUG PA LAS DPAGS TE SHES PAR
BYA'O ZHES SO, ,YID LAS BYUNG BA 'DI NYID ZHES PA NI, NANG STE
KHA ZAS ZA BA'I TING NGE 'DZIN TE PHUNG PO LA SOGS ZHES PA NI
PHUNG PO DANG SKYE MCHED DANG, KHAMS RNAMS BEMS PO BAS BUD SHING
YIN LA, DE NYID

YE SHES ME SBAR BA ZHES TE, GNYIS SU MED PA'I YE SHES KYI ME SBAR
BAS PHUNG PO LA SOGS PA THA MAL PA BSREGS PAS NA BLA NA MED PAR
GRAGS SO, ,DE NI RNAM PAR MA BSHAD DO, ,DE BAS GZHUNG 'DIS NI
PHYI DANG NANG DANG BLA NA MED PA'I SBYIN SREG GSUM GSUNGS SO,
,DA NI GONG

GI MJUG BSDU BA'I PHYIR ZHES PA LA SOGS PA'O, ,DE LTAR BSHAD MA
THAG PA'I RIM PAS 'DOD PA STE, GZUGS LA SOGS PA DAG GAM, DE LAS
GZHAN PA DAG KYANG LHA'I GZUGS ZAB MO DANG GSAL BA DBYER MED PAR
SHES PAR BYAS NAS MCHOD PAR BYA'O ZHES TE, MNYAN PAR

BYA BA'I PHYIR RO, ,DE LTA BU'I MCHOD PA LAS DNGOS PO THAMS CAD
MI 'DA' BAS NA DAM TSIG STE, BDE BAR GSHEGS PA RNAMS BZHED PA YIN
NO, ,DE BAS NA GSUNGS PA, 'DOD PA'I LONGS SPYOD THAMS CAD LA, ,JI
LTAR 'DOD PA BSTAN NA NI, ,RANG GI LHA YI SBYOR BA YIS, ,BDAG
DANG GZHAN LA

MCHOD PAR BYA, ,DKA' THUB SDOM BCAS DE DAG NI, ,BSTEN KYANG 'GRUB
PAR MI 'GYUR RO ZHES SO, ,DE BAS NA GZUGS LA SOGS BA'I MCHOD PA'I
NGO BO PHAN PA'I RGYU DANG, NYAN THOS LA SOGS PA GZUGS LA SOGS
PA'I 'DOD CHAGS LA SOGS PA 'BYUNG BA'I DBANG GIS LTUNG BAR 'GYUR
BAS BKAG PA YIN TE,

@173B DE LTA MA YIN NA SEMS LAS MA GTOGS PA'I NGO BO MED PA YIN
PAS SEMS NYID DKYIL 'KHOR 'KHOR LO GONG NA GSUNGS PA LAS GZHAN
PA'I DBANG PHYUG LA SOGS PAS MCHOD PAR BYA BA'I NGO BO MED PAS
NYAN THOS PHYI'I DON LA MNGON PAR ZHEN PA THABS MI SHES PA DNGOS
PO KUN GYI DE KHO NA NYID MA SHES

PA LA; KYE DGE SLONG MIG GI SDOM PA LEGS PA YIN, ,ZHES PA LA SOGS
PA'I LUNG GSUNGS SO, DNGOS PO KUN GYI DE NYID SHES SHING SHIN TU
BRTAN PA THABS SHES PA DGE BA'I BSHES GNYEN DAM PAS ZIN PA LA,
GZUGS LA RNAMS GSUM SHES BYAS LA, ,LHA RNAMS LA NI DBUL BAR BYA,,

'DOD PA KUN LA LONGS SPYOD PAS, ,BDE BAR 'GYUR NA BYANG CHUB
THOB, ,GZHAN DU DUS MIN 'CHIB DANG, ,DMYAL BAR NGES PAR SREG PAR
'GYUR, ,DKA' THUB SNGOM PA MI BZAD PAS, ,LUS CAN LUS NI SKAMS PAR
'GYUR, ,SDUG BSNGAL GYIS NI SEMS G-YENG LA, G-YENG PAS DNGOS

GRUB GZHAN DU 'GYUR, ,THABS DANG SHES RAB BDAG NYID LA, ,BYAR MI
RUNG BA GANG YANG MED, ,DUS KUN DU NI DNGOS MED PA, ,'DOD PA'I
YON TAN LNGA RNAMS SPYOD, ,CES BYA BAS BDE BA SPRO BAS LUS BYANG,
LUS BYANG BAS TING NGE 'DZIN LAS SU RUNG, DE BRTAN PAS JI LTA BA
BZHIN DU SHES

BAS LUNG NAS 'DOD PA'I YON TAN GNANG BA YIN NO, ,DA NI LUS NGAG
GI LAS RNAM PAR DAG PA BSTAN PA'I PHYIR RJES SU RIG PA ZHES PA LA
SOGS PA'O, ,RJES SU RIG PA ZHES PA NI BSAM GTAN LAS LANGS NAS
MNYAM PAR GZHAG PAS CHOS BSHAD PA LA SOGS PA 'GRO BA'I DON LA

DMIGS TE BYA BA DANG, GZHAN YANG RJES SU RIGS PAS MNYAM PAR GZHAG
PAS ME TOG LA SOGS PA PHYI'I MCHOD PAS BDE BAR GSHEGS PA RNAMS
MCHOD PAR BSGOM PAR BYA'O, ,LUS LA SOGS PA'I LAS SHES PA NI THA
MAL PA DANG KHYAD PAR CAN NO, ,DE LA THA MAL PA'I 'GRO BA DANG
'DUG PA LA

SOGS PA'O, ,KHYAD PAR CAN NI SROG GCOD PA LA SOGS PA'O, ,DE GNYIS
KA YANG RTAG PAR TE, RGYUN MI 'CHAD PAR MNYAM PAR GZHAG PAS BYA
BA YIN ZHES TE, LHA'I NGA RGYAL DANG LDAN PA ZHES MNYAM PAR BZHAG
CING SPYAD PAR BYA'O ZHES SO, ,DE LA THA MAL PA NI 'CHAG PA LA
SOGS PA'I

@174A *, ,DUS SU JI LTAR RIGS PAR SKU'I RDO RJE LA SOGS PA RNAMS
SU SHES PAR BYA'O, ,KHYAD PAR CAN NI LE'U DGU PA LA SOGS PA'I RIM
PAS MNYAM PAR BZHAG NAS BYA BA YIN NO, ,DANG PO NI SNGOM PA STE,
GNYIS PA NI DAM TSIG TU SHES PAR BYA'O, ,DE 'DRA ZHES PA NI DE
LTA BU'I

DKYIL 'KHOR 'KHOR LO'I RNAM PA'I SEMS LA ZHES PA NI, LHA'I NGA
RGYAL DU LDAN PA'I SEMS LA, LUS NGAG LAS NI GANG YIN PA, ,ZHES PA
NI DES LUS KYI LAS THA MAL PA DANG NGAG GI THA MAL PA KUN YANG
SEMS DES PHYAG DANG SNGAGS KYI BDAG NYID DU 'GYUR NA, ,KHYAD PA
CAN LHA SMOS KYANG CI DGOS ZHES SO, ,

GANG GI PHYIR THABS THAMS CAD MKHYEN PA'I BYANG CHUB SEMS DPA' LA
SMAD PAR BYA BA 'GA' YANG MED DO, ,DE BAS NA THABS MI SHES PAS MI
'DOD PA'I 'BRAS BUR 'GYUR BA'I PHYIR THUN MONG DU LUNG GIS BKAG
PA'O, ,THABS SHES PA'I BYANG CHUB SEMS DPA' NI RANG BZHIN SHES
PA'I SEMS KYIS RJES

SU LUS LA SOGS PA'I LAS LA 'JUG PAS DE MI DGE BAR GA LA 'GYUR TE,
JI SKAD DU, BYANG CHUB SEMS DPA'I KUN RTOG PA'O, ,DGE BA 'AM GAL
TE MI DGE BA'I, ,GANG PHYIR SEMS KYI DBANG 'GYUR BA, ,DE YI BKRA
SHIS DE KUN 'GYUR, ,ZHES SO, ,DE BAS NA RNAM PAR SNANG

MDZAD MNGON PAR BYANG CHUB BA'I RGYUD LAS, BYANG CHUB SEMS DPA'
THAMS CAD NAS THAMS CAD DU SROG GCOD PA SPANGS PAR 'GYUR, ,GZHAN
DU DKON MCHOG GSUM LA GNOD PAR BYED PA MA MTHONG BA PHAN CHAD DO
ZHES PA LA SOGS PA GSUNGS SO, ,DE JI LTAR SROG GCOD PA LA

SOGS PAS SEMS DAG PAR 'GYUR ZHING PHYAG RGYA DANG SNGAGS KYI BDAG
NYID DU 'GYUR ZHES PA LA SOGS PA'O, ,DEL DNGOS PO GCIG CES PA NI
BUD MED LTA BU'O, ,SNA TSOGS PA NI RO DANG 'DOD PA CAN BZA' BA LA
SOGS PAR MTHONG BA'O, ,DE BZHIN DU BCOM LDAN 'DAS KHO NA YANG
RTOG PA'I DBANG

GIS SO SO'I SNANG BA STE, MU STEGS PA SKUR BA BTAB PA'I RTOG PAS
DMYAL BAR 'GYUR LA DGE BA'I GSHEGS GNYEN LA BRTEN TE DES BSTAN
PA'I DGE BA LA GZHOL BAS MTHO RIS SU 'GRO BAR 'GYUR LA, ,DES
BRTAN PA'I LAM YANG DAG PA LA BRTEN TE SKAL BA JI LTA BA BZHIN DU
BYANG CHUB TU 'GYUR RO ZHES SO, ,

@174B DE BAS NA DNGOS PO GCIG PU LA SNA TSOGS PA'I RTOG PA SDUG
BSNGAL TE DMYAL BA LA SOGS PA STE, BDE BA LA SOGS PA DANG, 'GRO
BA STE BYANG CHUB GSUM 'BYUNG BA'I LAS KYI KHYAD PAR MANG POS
SEMS KYI NGO BO GCIG LA RTOG PA THA DAD PA'I DBYE BAS DE LTAR
'GYUR BA YIN NO, ,CI'I PHYIR ZHE NA,

DGE BA DANG MI DGE BA RNAMS ZHES PA NI DGE BA BCU LA SOGS PA'I
RNAM PA LUS NGAG GI LAS JI SNYED PA RNAMS SO, ,SEMS KYI DBANG GI
PHYIR ZHES PA NI SEMS JI LTA BA BZHIN DU MA SHES PA'I RTOG PA'I
KHYAD PAR LAS 'BYUNG ZHING DE'I PHYIR DGE BA DANG MI DGE BAR
'GYUR RO, ,DE BAS ZHES PA NI RTOG PA LAS SNA

TSOGS 'BYUNG BA DE'I PHYIR ZHES SO, ,KUN DU RTOG PA THAMS CAD
SPANGS PA'I SEMS ZHES PA NI THAG PA'I SBRUL LTAR SNANG LA MED
PA'I KUN DU RTOG PA THAMS CAD MED PA LAS SGYU MA LTA BU'I SEMS
KYI SROG GCOD PA LA SOGS PA'I BYED PA NI DE RTOG PA THAMS CAD
SPANGS PA'O, ,NAG PO'I LAS SU GA LA

'GYUR; ,ZHES PA NI ZHE SDANG GI DBANG GIS SROG GCOD PA LTA BU MA
YIN PA'I PHYIR NAG POR MI 'GYUR TE NGAN SONG GI RGYUR MI 'GYUR RO
ZHES SO, ,GANG GIS ZHE SDANG LA SOGS PAS SROG GCOD PA LA SOGS
PA'I LAS KYIS NAG PO'I LAS SU GYUR PA DE'I PHYIR SNYING RJE KHO
NAS DE LTAR MI 'GYUR RO, ,'O NA NGAN

SONG GI RGYUR MA GYUR NA MTHO RIS KYI RGYUR 'GYUR RO ZHE NA, ,DE
LTAR YANG MI 'GYUR TE, CHAGS PA'I DBANG GIS PHYUGS GSOD CING MER
'JUG PA'I MCHOD SBYIN LTA BU MA YIN BAS MTHO RIS KYI RGYUR MI
'GYUR RO, ,'O NA JI LTAR BUR 'GYUR ZHE NA, SNYING RJE RJES SU
SPYOD PAS BYANG CHUB KHO NA'I RGYUR TE, RANG DANG GZHAN

RNAM PAR DAG PA'I PHYIR RO, ,LE'U BCO BRGYAD PA LAS 'DI SKAD DU,
GANG LA BSOD NAMS SDIG MED NA, ,DE LA BYANG CHUB RAB TU GSUNGS,
,ZHES SO, ,DA NI RJED PA LA SOGS PAS DAM TSIG NYAMS PA BSKAD BA'I
CHO GA GSUNGS PA, DAM TSIG CES PA LA SOGS PA'O, ,DAM TSIG CES PA
NI 'DA'

BAR MI BYA BA STE RTZA BA DANG YAN LAG LA SOGS PA STE, GANG BLA
MA'I MDUN DU BDAG GI BYA BA KHAS BLANGS PA'O, ,DE ZAD PA NI 'DAS
PAR GYUR PA'O, ,DE 'DAS MA THAG TU ZHES TE, DPAL LDAN DAM TSIG
RDO RJE'I SBYOR BA ZHES TE, DON YOD GRUB PA'I RNAL 'BYOR DU BYAS
NAS SO, ,DE'I SBYOR BA NI

@175A *, ,DANG PO'I SBYOR BA LA SOGS BA DANG LDAN BA DE LA DE
SKAD DO, ,RANG BZHIN RNAM PAR DAG PA 'GRO BA BSAMS NAS NI, ,ZHES
PA NI 'GRO BA THAMS CAD RANG BZHIN GYIS SKYON THAMS CAD DAG PAR
BYAS NAS BDAG KYANG DE'I NGO BO YIN BAR SHES PAR BYAS NAS, SNA
TSOGS PA'I PADMA'I

DBUS SU ZHES PA NI DON YOD GRUB PA'I RNAL 'BYOR PAS RANG GI
SNYING GAR YE SHES SEMS DPA', DE'I SNYING GAR SNA TSOGS PADMA'I
DBUS SU ZLA BA LA KHAm LAS SNA TSOGS RDO RJE BSAMS TE, DE'I BUM
PA LA KHAm BSAM MO, ,LNGA PA'I RIM PAS DBANG BSKUR BYA, ,ZHES PA
NI THUB MCHOG 'OD ZER LAS BYUNG

ZHES PA LA SOGS PA'I RIM PAS DBANG SKUR TE RIGS KYI BDAG PO BZHAG
PAS DAG PAR 'GYUR RO ZHES SO, ,DE'I DON NI TING NGE 'DZIN GSUM
BSGOM PA'I RNAL 'BYOR PAS DUS GZHAN DU RANG GI DAM CHIG LA SOGS
PA BGRANG BAR BYAS LA GANG LA NYAMS PA LA SBYOR BA DES DAG PAR
BYA'O ZHES SPYIR BSTAN TO, ,

KHYAD PAR DU BLA MA BRNYAS PA'I SKYON BYUNG NA, TSOGS KYI MCHOD
PA CHEN PO LA SPYAN DRANGS NAS, KHA ZAS DANG RAS LA SOGS PA'I YON
PHUL NAS SNGA MA BZHIN DU SNGOM PA GZUNG BAR BYA'O, ,YANG NA MI
NUS NA YID KYIS KYANG DE BZHIN DU BSAM PAR BYA'O, ,DBANG BSKUR
BA'I RIM PA 'DI NYID PHYI'I KHRUS

KYI RIM PA LA YANG 'GRO BA'I PHYIR PHYI'I KHRUS ZHES PA LA SOGS
PA'O, ,PHYI'I KHRUS ZHES PA NI PHYI'I CHUS GDONG BKRU BA LA SOGS
PA'O, ,DE'I CHO GA LA YANG ZHES PA NI DBYE BA'I DUS SU DBANG
BSKUR BA'I RIM PAS LHA MOS MGOR BLUGS PAR BSAM ZHING DBANG RDZOGS
PA'I DUS SU BDAG PO BZHAG

BA'I RIM PA'O, ,KHYAD PAR DU BSAM ZHES PA NI DAM TSIG NYAMS PA LA
KHYAD PAR DU STE, RANG GI LHA'I RNAL 'BYOR 'DI LTA BU LA PHYI'I
KHRUS MI BYA BAR MI RUNG BA NI MA YIN TE, YANG DAG PA'I KHRUS
DANG LDAN PA'I PHYIR RO, ,GZHAN DU NI 'JIG RTEN DANG MTHUN PAR
BYA BA DANG, LUS LA PHAN ZHING BDE BA'I PHYIR BYA BA DE BZHIN

DU BYAS NA NANG GI KHRUS SU 'GYUR RO, ,JI SKAD DU, ,GTZANG SBRA
SDOM PA MI DGOS TE, ,DKA' THUB DKA' SPYAD 'DIR MI DOGS, ,SANGS
RGYAS THAMS CAD RDZU 'PHRUL CHE, ,BDAG TU SBYOR BA BSGRUB PAR
'GYUR, ,ZHES SO, ,DE LTAR TING 'DZIN GSUM YAN LAG DANG BCAS PA
BSTAN NAS DA NI DE NYID DU MTSAMS

@175B GZHAN LAS BSGOM PA BSTAN PA'I PHYIR, THUN MTSAMS ZHES PA LA
SOGS PA'O, ,DE LA MTHUN MTSAMS ZHES PA NI NYI MA GUNG DANG PHYI
DRO DANG NAM PHYED DU'O, ,MCHOD BA LA SOGS PA ZHES PA NI RANG
GANG GI SNGAGS BSGOM PA NAS BRTZAMS TE, THIG LE DANG PHRA MO'I
SBYOR BA SNGON DU BYAS NAS ZHES SO, ,BZLAS

BYAS TE ZHES PA NI RIM PA CIG CAR BA'I BZLAS PA BYAS TE MCHOD PA
LA SOGS PA BYAS NAS GONG MA BZHIN DU BSDUS NAS YAN LAG GZHAN YANG
CI RIGS PAR BSGOM PAR BYA'O ZHES SO, ,NAM PHYED DUS SU KHYAD PAR
DU BYA BA GSUNGS PA, SNYING GA'I NANG DU GNAS PA'I 'KHOR LO ZHES
TE, AOm A'A: H'Um MU:,ZHES

PA'I SNGAGS KYIS YE SHES KYI DKYIL 'KHOR GSHEGS SU GSOL BAR BYAS
NAS, AOm A'A: H'Um ZHES PA'I SNGAGS KYIS DAM TSIG GI DKYIL 'KHOR
SNYING GA'I 'KHOR LO LA BSDUS NAS, SHES RAB CES PA RANG GI RIG MA
DANG SNYING RJE ZHES PA THABS DANG LDAN BAS NYAL ZHING GNYID LOG
PAR BYA'O, ,

LANGS PA'I DUS SU ZHES PA NI, THO RANGS MAL NAS LDANG BA'I DUS
LHA MO BZHIS, RDO RJE THUGS KHYOD CES PA LA SOGS PA'I DBYANGS
KYIS BSKUL NAS LDANG BAR BYA'O ZHES SO, ,THUB PAS ZHES NI PHYI
ROL DU GTAM LA SOGS PA MI DGOS PAR MI BYED DO, ,DE BZLAS PA LA
SOGS PA ZHES PA NI SA

BON BSGOM DANG TSANGS PA'I GNAS BZHI BSGOMS NAS BZLAS PA DANG
BSDU BA'I MTHAR THUG PA BYED PA'I DUS SU THUB PA ZHES SO, ,DE
LTAR TING NGE 'DZIN GSUM YAN LAG DANG BCAS PA GONG MA'I CHO GNYID
KYIS BYA ZHING DUS MTSAMS GZHAN LA YANG DE BZHIN DU BYA'O ZHES
TE, RTZE GCIG PA'I

RNAL 'BYOR PAS SO, ,BYA BAS BREL BA'I RNAL 'BYOR PAS NI THO RANGS
DUS SU TING NGE 'DZIN GSUM MA LUS PA BSGOMS NAS DUS GZHAN LA RJES
SU MTHUN PA'I GDAN LA LHA'I NGA RGYAL GYIS GNAS TE, AOm A'A: H'Um
GIS DKYIL 'KHOR GYI LHA SPRO BAR BYAS NAS DBANG BSKUR BLANGS TE
MCHOD PA DANG BSTOD

BA DANG BDUD RTZI MYANG BA YANG BYA STE THIG LE 'AM PHRA MO GANG
YANG RUNG BA CIG LA GNAS NAS BZLAS TE BSDU BA BYAS NAS SNGA MA
LTAR SBYAD PAR BYA'O ZHES SO, ,DE LTAR GNYIS KYI RANG GI LAS KYIS
BSTAN PA'I MTSAN MA SNGAR RNYED PA NI LAS DANG PO PA'I RNAL 'BYOR
PA'O, ,DE LAS DE MA THAG PA'I RKYEN GYIS

@176A *, ,BSGYUR BA NI CUNG ZAD YE SHES DBANG DU GYUR PA STE, DE
LTAR THUN BZHIR RANG GI LHA'I GZUGS DMIGS PA'I PHYIR MIG LA SOGS
PA BYIN GYIS BRLAB PA NAS BRTZAMS TE THIG LE DANG PHRA MO NI
BRTAN PA'I NGA RGYAL DANG LDAN PAS MI BYED DE, GRUB PA'I MTSAN MA
MTHONG BAR BYAS

PA'I BZLAS BRJOD KYI CHO GA BYAS NAS BSDU BA DANG YAN LAG GZHAN
BYA'O, ,DE LAS DE MA THAG PA'I RKYEN GYIS BSGYUR BA'I RNAL 'BYOR
PA STE, DES DUS MTSAMS MED PAR RANG GI SEMS LA THAMS CAD DBYER
MED PAR RTOGS NAS RDO RJE BZLAS PA'I RIM PA'I SPRO BSDU'I DKYIL
'KHOR LA SGYU MA LTA BUR GZHAN GYIS

MTHONG BA'O, ,DE LAS DE MA THAG PA'I RKYEN GYIS BSGYUR BA NI YANG
DAG PA'I YE SHES DBANG DU GYUR PA STE, DES SRID PA JI SRID YOD PA
DE SRID KYI BAR DU RO MYONG BA'I MTSAN NYID BRGYAD DANG LDAN PA
BZHUGS NAS 'GRO BA'I DON CHEN PO BYED PA'O ZHES SO, ,DE LTAR TING
NGE 'DZIN GSUM YAN LAG DANG POS BSNYEN

PA'I CHO GA CI RIGS PAR BSTAN NAS, DA NI BAR MA'I RIM GYIS DNGOS
GRUB BSGRUB PA'I CHO GA GSUNGS PA GRUB PA'I MTSAN MA ZHES PA LA
SOGS PA'O, ,DE LA GRUB PA ZHES PA NI RIG 'DZIN LA SOGS PA PHYAG
RGYA CHEN PO'O, ,DE'I MTSAN MA NI RTAGS RNYED PA STE, BKRA SHIS
PA'I LHA'I RMI LAM DANG

LHA'I LUNG DANG DBAB PA DANG THA MAL PA THAMS CAD DO, ,DE MTHONG
BA NI GZUGS BRNYAN GYI MTSAN MA'I BYA BA BYAS NAS MNYES PAS BZLAS
PA LA GOMS PAS BAR MA'I DUS MTHONG BA'O ZHES SO, ,DES DE NYID
GSUM GYI MCHOD PA ZHES PA NI 'BUM LA SOGS PA BYA BA BYAS NAS,
GZUGS BRNYAN GYI

DKYIL 'KHOR BRIS TE BSGRUB PAR BYA'O ZHES SBYAR RO, ,JI LTA BU'I
ZHIG GIS SHE NA, RANG GI SEMS GONG NAS GSUNGS PA'I DKYIL 'KHOR
GYI 'KHOR LO LA GNAS PA MI MTHUN PA BCOM PA DE LTA BU ZHES SO,
,'DOD PA'I DNGOS GRUB CES PA NI PHYAG RGYA CHEN PO'I RIG 'DZIN LA
SOGS PA RGYUD LAS

GSUNGS PA'I LAM GYI RIM PA LA GNAS NAS BSGRUB PAR BYA'O ZHES SO,
,DNGOS GRUB BSGRUB PA'I CHO GAL TE BGEGS BYUNG NA BZLOG PA'I
THABS GSUNGS PA, BDUD RTZI ZHES PA NI BDUD RTZI THAB SBYOR GYI
DKYIL 'KHOR BSGYUR BA'O, ,NAN TAN DBANG BSKUR BYAS NAS ZHES PA NI
'OD KYIS BSKUL BA SNGON DU BYAS

@176B NAS DBANG BSKUR BA BLANGS PA TZAM GYIS SO, ,NAN TAN MA BYAS
ZHES PA NI BSGRIM PA MA BYAS KYANG BGEGS RNAMS MED PAR BYED DO,
,BAR MA'I RIM PA NI SBYOR BA LA BRTEN PA'I PHYIR RO, ,BDUD RTZI
'KHYIL BA'I 'KHOR LO DE CI LTA BU ZHE NA, GANG ZHIG CES PA LA
SOGS PA'O, ,BDUD RTZI 'KHYIL PA GANG

ZHIG 'KHOR LO DE'I DBUS SU GNAS PAR 'GYUR BA DE'I TSE DKYIL 'KHOR
DE BDUD RTZI 'KHYIL PA DE YIN NO, ,BLA MA'I ZHAL NAS BSDUS PA'I
DON LAS, DE'I DBUS GNAS PA GANG YIN PA, ,DE YI 'KHOR LO DE ZHES
BYA, ,DE BZHIN GSHEGS PA KUN BDAG PO, ,DE YI GNAS SU MI BSKYOD
GNAS, ,GZHAN

LA GTZO BO DE GNAS LA, ,RANG BDAG KHO NA RANG GI BDAG ,PHYUNG NAS
SNGON DU BLO LDAN PAS, ,CHO GA BZHIN DU THIM PAR BYA, ,ZHES SO,
,DE BZHIN DU RNAL 'BYOR PA GSUM KHYAD PAR MED PAR RDUL TSON NAM
YID KYIS DKYIL 'KHOR BYAS NAS DBANG BSKUR BAR BYA'O ZHES SHES PAR
BYA'O, ,DE DAG KYANG GZHAN

DU RGYA CHER BSTAN TE DER SHES PAR BYA'O, ,'DI NI BRDA SPROD PA'I
TSIG TU SHES PAR BYA'O, ,DA NI RAB TU BYED PA'I MDOR BSDUS NAS
BSTAN PA'I PHYIR GONG DU GSUNGS PA'I DKYIL 'KHOR GYI 'KHOR LO
BSAM GYIS MI KHYAB PA'I RANG BZHIN DE NYID SRID PA'I SDUG BSNGAL
GYI GNYEN PO YIN PAR GSUNGS PA,

SGYU MA LTAR ZHES PA LA SOGS PA'O, ,DE LTAR SGYU MA LTAR SNANG
BA'I RNAM PAR RTOG PA ZHES PA NI BDAG DANG BDAG GIR RNAM PAR RTOG
PA'O, ,DE'I RGYUN NI BAR MA CHAD PAR 'BYUNG BA'O, ,DE LTA BU'I
RTOG PA LAS GZHAN 'GA' SRID PA'I SDUG BSNGAL YOD PA MA YIN NO,
,DE NYID SRID PA'I SDUG

BSNGAL YIN NO ZHES PA'I DON TO, ,DE'I DON NI RTAG PA LA SOGS PA
RANG RIG PA'I MTSAN NYID DE LA GZUGS LA SOGS BAR BRTAGS PA DE
NYID SDUG BSNGAL YIN NO ZHES SO, ,THAG PA'I SBRUL BZHIN DU SNANG
BA MED PA NYID DO, ,DE DANG MI MTHUN PA ZHES PA NI SRID PA'I SDUG
BSNGAL DE DANG MI MTHUN PA NI DE

DAG SEMS PA ZHES TE, GNYEN POR GYUR PA'I DKYIL 'KHOR GYI 'KHOR
LO'I RANG BZHIN GYIS RNAM PAR GNAS PA DE MNGON SUM DU BYANG CHUB
TU RTOGS PAR BYA'O, ,LE'U BCO BRGYAD BA LAS, STONG NYID SNYING
RDZE THA DAD MIN, ,BYANG CHUB SEMS SU BSHAD PA YIN, ,ZHES SO, ,DE
JI LTAR NA SRID PA'I SDUG

@177A *, ,BSNGAL DANG MI MTHUN PA YIN ZHE NA, ZAB MO GSAL BA DE
LA ZHES TE, GONG DU GSUNGS PA'I ZAB MO DANG GSAL BA'I DKYIL 'KHOR
GYI 'KHOR LO'I SEMS DE LA ZHES SO, ,GANG YANG SNANG BA MA YIN NO,
,ZHES PA NI SRID PA'I SDUG BSNGAL GANG YANG SNANG BA MA YIN ZHING
DE'I RTOG

PA'ANG SO SOR SNANG BA MED DO, ,'ON KYANG DE ZHEN PA'I BAG CHAGS
KYI PHYIR SEMS DE NYID KYANG SRID PA'I SDUG BSNGAL DU'ANG SNANG
NGO, ,DE LA SRID PA'I SDUG BSNGAL DE NI KUN RDZOB TU 'ANG YOD PA
MA YIN NA GZHAN LTA SMOS KYANG CI DOGS, DE BAS NA RANG RIG PA LAS
ZHES PA NI SHES PA ZAB MO DANG GSAL BA DBYER MED PA'I

RANG RIG PA'I DKYIL 'KHOR GYI 'KHOR LO DE LAS SO, ,LHAG PA GZHAN
ZHES PA NI RTAG DANG GCIG PA LA SOGS PA DON GZHAN DU 'GYUR BA MED
DE DE NYID 'KHRUL PA'O ZHES PA'I BAR RO, ,'KHRUL PA DE NYID MED
PAR SGRUB PA SNGAR BYAS SO ZHES PA NI GONG DU GZUGS LA SOGS PA
RNAM PAR GROL ZHES PA'I

SKABS SU BSGRUBS SO ZHES SO, ,'O NA SRID PA'I SDUG BSNGAL GYIS,
GNYEN PO ZAB MO DANG GSAL BA'I DKYIL 'KHOR DE MTHONG BAS JI LTAR
LDOG PAR 'GYUR TE, ME'AM BYAMS PA LA SOGS PA MA YIN NAM ZHE NA,
GANG DANG ZHES PA LA SOGS PA'O, ,GANG DANG ZHES PA NI SRID PA'I
SDUG

BSNGAL DANG NGO, ,GANG ZHIG CES PA NI ZAB MO GSAL BA'I DKYIL
'KHOR RO, ,DE GNYIS MI MTHUN PA STE, DUS LHAN CIG TU GYUR PA ZHES
PA NI DUS LHAN CIG TU GYUR PA'ANG 'DEBS GSAL ZHES TE, LAM RGYAS
PA SRID PA'I SDUG BSNGAL DE BSAL MCHOG TU 'GYUR BA STE DKYIL
'KHOR GYI

'KHOR LO KHO NA'O, ,CI'I PHYIR ZHE NA, MTHONG BA GOMS PAS 'PHEL
BA'I ZHES PA NI, SRID PA'I SDUG BSNGAL DANG MI MTHUN PAR GYUR PA
RTOGS NAS DE'I GNYEN PO MTHONG ZHING NYE BAR DMIGS PA YANG NAS
YANG DU YID LA BYED PAS RNAM PAR 'PHEL BAS RAB KYI MTHAR THUG PAR
'GYUR BAS RANG GI MI MTHUN

PA'I PHYOGS TE, SRID PA'I SDUG BSNGAL GTAN DU 'GAGS PA YIN ZHES
TE, GZHI GANG RNAM PAR RTOG PA'I PHYIR BYAMS PA LA SOGS PA DE LTA
BU MA YIN NO, ,ME LA SOGS PAS BAD KAN LA SOGS KHOGS KYANG PHYIS
'BYUNG DU RUNG NGO, ,'DIS NI GZHI YANG DAG PAR RTOGS PA'I DKYIL

@177B 'KHOR GYI 'KHOR LO NI SRID PA'I SDUG BSNGAL DANG GTAN NAS
MI MTHUN PA'I PHYIR DE RTOGS PAS GTAN DU BKAG PA YIN NO, ,DPER NA
THAG PA MTHONG BA TZAM GYIS SBU LA GTAN NAS MED PAR SHES PA YIN NO,
,'O NA SRID PA'I SDUG BSNGAL DANG MI MTHUN PA'I LAM GZHAN YONG
PAS 'DIS CI ZHIG

BYA ZHE NA, LAM 'DI PHA ROL TU PHYIN PA'I TSUL LAS KHYAD PAR DU
'PHAGS PA BSTAN PA, RGYU'I ZHES PA LA SOGS PA'O, ,RGYU GZHI'I NGO
BO ZHES PA NI SGYU MA LTA BUR SNANG BA'I BDAG DANG BDAG GI BA LA
SOGS PAR KUN DU SNANG BA'I NGO BO STE, DE LAS LOG PAR MI BYED DO,
,ZHES PA NI SLAR MI LDOG PA'O, ,

GANG GI ZHE NA BDAG MED DANG LDAN DU ZIN YANG SBYIN PA LA SOGS PA
GSAL BA MA YIN PAS RGYU'I GZHI'I NGO BO LAS LDOG PAR MI 'GYUR TE,
CI'I PHYIR ZHE NA, GANG PHYIR BDEN PA 'ANG ZHES TE, SPYI PA LA
SOGS PA MI DMIGS PAS BDAG MED PA DANG LDAN PA ZAB MO STE, DAR
SHES KYANG THA MAL BA NYID GZHI MI

'GYUR BAS LDOG PAR MI 'GYUR RO ZHES SBYIN PA LA SOGS PA MI 'GYUR
TE, THA MAL PA LTAR SNANG BA NI BSAL BA MA YIN PA'I PHYIR DER
SHES PA TZAM GYIS LDOG GO, ,GAL TE SMON LAM GYI DBANG GIS SHE NA,
DE NYID KYANG MNGON SUM DU GYUR PA MA YIN PA'I PHYIR RO, ,'DI
SKAD STON PA YIN TE, GAL TE

SBYIN PA LA SOGS PA THA MAL PA'I NGO BO MI MTHUN PA MTHONG BAR
GYUR PA ZHIG NA, DE'I TSE MTHONG NA JI LTAR LDOG PAR 'GYUR, DE'I
MTHONG BA DE KHO NA LTAR MTHONG BLTAR RO, ,DKYIL 'KHOR GYI 'KHOR
LO 'DI NI BDAG MED PA DANG YANG LDAN ZHING SRID PA'I SDUG BSNGAL
DANG YANG MI MTHUN PA DES NGES PAR

LDOG PAR 'GYUR BA YIN NO, ,DE NYID DAM PA RNAMS KYI LAM YIN PAS
DE LA BLO BRTAN POR BYA BA GSUNGS PA DE LTAR ZHES PA LA SOGS
PA'O, ,DE LTAR SHES NAS ZHES PA NI BSHAD MA THAG PA'I DKYIL 'KHOR
GYI 'KHOR LO DE SRID PA'I SDUG BSNGAL GYI GNYEN PO YIN YANG DE
NYID TSUL GZHAN LAS

KHYAD PAR DU GYUR PAR SHES NAS ZHES SO, ,RDZOGS CHEN YE SHES ZHES
PA NI DPAG TU MED PA'I YE SHES GNYIS SU MED PA BLA MA LA BSNYEN
BSKUR BA LAS BYUNG BA RDZOGS PA CHEN PO'I YE SHES SO, ,SKAD CIG
GIS BSGRUB PA ZHES PA NI DE LTA BU'I YE SHES DANG LDAN NA, SEMS
CAN GYI RGYUD DANG YANG

@178A *, ,SKAD CIG CES PA STE, TSE 'DI NYID LA SANGS RGYAS PA'I
BAR DU 'GYUR RO ZHES PA'I DON TO, ,DE BAS NA DPAL KUN DU BZANG PO
ZHES TE, DPAL LDAN NI ZHING KUN GYI RANG BZHIN DU GYUR PAS NA KUN
DU BZANG PO STE, GNYIS SU MED PA'I YE SHES KYI RANG BZHIN BCOM
LDAN 'DAS RDO RJE SEMS

DPA'O, ,GZHI'I DNGOS PO ZHES PA NI BCOM LDAN 'DAS NI CHOS THAMS
CAD KYI DE KHO NA NYID YIN ZHING MYUR DU DKA' BA MED PAR SANGS
RGYAS PAR 'GYUR BAR BYED PA DANG 'DUS BYAS SMIN PAR BYED PA'I
PHYIR RANG BZHIN GYI DON PHUN SUM TSOGS PA BZHI'I DNGOS PO'O, ,DE
NYID SNYING RJE DANG LDAN PAS ZHES TE, ,

SEMS CAN SDUG BSNGAL DANG BRAL BAR 'DOD PAS, RANG GI SEMS JI LTA
BA BZHIN DU GNAS PA'I BCOM LDAN 'DAS TE GANG SGOM PAR MI BYED CES
TE, GZHAN BSKAL PA GRANGS MED PA GSUM NA BLA DANG BCAS PA'I SANGS
RGYAS 'DOD PA RNAMS KYIS 'DI LTA BU'I DPAL DANG LDAN PA'I KUN NAS
BKRA SHIS

PA'I NGO BO 'DI GANG DAG BSGOM PAR MI BYED DE BSGOM PAR BYA BA
KHO NA YIN NO ZHES PA'I DON TO, ,DE BAS NA, DPAL LDAN SANGS RGYAS
KUN GYI BDAG ,RDO RJE 'CHANG BA KUN GYI GNAS, ,CHOS RNAMS KUN GYI
CHOS NYID DE, ,SANGS RGYAS KUN GYIS THABS BYA YIN, ,ZHES LE'U BCO
BRGYAD PA LAS GSUNGS SO, ,DA NI

SLOB DPON BDAG NYID NGA RGYAL GZHOM PA BSTAN CING BRTZAMS PA'I
DGOS PA BSTAN PA'I PHYIR, DRI MED CES PA LA SOGS PA DRI MA MED PA
YANG YIN LA BLO GROS KYANG YIN PAS NA DRI MED BLO GROS TE, ,DE
NYID 'OD ZER TE YANG DAG PA'I YE SHES LA DBANG THOB PA'I RNAL
'BYOR PA DE'I 'OD ZER GYI 'GRO BA'I RGYUD LA GNAS

PA'I MA RIG PA'I MUN PA THAMS CAD SEL BAR BYED PA STE 'PHAGS PA
KLU SGRUB LA SOGS PA'O, ,DE RNAM PAR SNANG MDZAD LA SOGS PA'O,
,'GRO BA'I MUN PA SEL BAR BYED PA'I GSANG BA 'DUS PA'I LAM GYI
RIM PA BSTAN PAS CHOG GO, ,DE BDAG 'DRA BAS MI DPOGS SO, ,ZHES
DPAG PAR

DKA' BA ZHES SO, ,YANG NA SANGS RGYAS BCOM LDAN 'DAS DRI MA MED
PA'I 'OD ZER MNGA' BAS BSTAN PA'I LAM GYI RIM PA DE LA BDAG CAG
LTA BUS BSHAD PA'I GO SKABS GA LA YOD CES PA'O, ,DE LTA NA CI'I
PHYIR BYAS SHE NA, BLA MA'I ZHES PA LA SOGS PA'O, ,RANG GI BLA MA
DAM PA'I

@178B GZHUNG GIS BSTAN PA DE LA CUNG ZAD TZAM BZUNG NAS, BCINGS
PA GROL BAR 'DOD CES TE, 'KHOR BA'I 'CHING BA DANG PO GROL BAR
'DOD PAS, SGRUB PA'I THABS 'DI 'BAD PAS BYA ZHES PA NI SHIN TU
SEMS KHRAL CHER BYAS PA STE, BDAG GI NGA RGYAL GYI GNAS MA YIN NO
ZHES PA'I DON TO, ,DA NI SGRUB PA'I

THABS BRTZAMS PA LAS BYUNG BA'I DGE BA'I RTZA BA YONGS SU BSNGO
BA GSUNGS PA DE LTAR ZHES PA LA SOGS PA'O, ,DE LTAR BYAS PA ZHES
PA NI RNAM PAR BKOD PAR BYAS PAS, SGRUB PA'I THABS SU GYUR PA'I
YI GE 'DI LAS BYUNG BA'I DGE BA'I RTZA BA ZLA LTAR DAG CING DKAR
PO'I DE'I, 'GRO BA'I YID CES PA

NI 'GRO BA THAMS CAD KYI YID GZHAN DU MI GZHOL ZHING, SANGS RGYAS
YE SHES MGON PO ZHES PA NI YE SHES LNGA'I NGO BO DKYIL 'KHOR GYI
'KHOR LO ZAB MO DANG YANG DAG PAR GSAL BA'I SEMS DE LA RTAG TU
BSAM GYUR CIG CES PA NI, DUS RTAG TU DE BSGOM ZHING PHYAG RGYA
CHEN PO LA SOGS

DNGOS GRUB THOB PAR GYUR CIG CES PA'O, ,DE'I DON NI 'DI LTA STE
DGE BA'I RTZA BA DES SEMS CAN RNAMS DGE BA'I GSHEGS GNYEN MCHOG
DANG PHRAD NAS DE BSNYEN BKUR BA LAS BYUNG BA'I DE KHO NA NYID
MNGON DU BYAS BSGOMS PAS, SANGS RGYAS YE SHES MGON PO DE LA THIM
PAR GYUR PAS DANG POR LHA'I

'KHOR LO BSGOM PAR SHOG CES PA'O, ,ZAB CING RGYA CHE 'OD ZER RAB
'PHRO DPAL LDAN GSANG 'DUS KYI, ,RJE BTZUN LHA YI ZHAL SNGA NAS
KYI THUGS RJES RAB MDZAD PA'I, ,SGRUB PA'I THABS KYI BSHAD PA DAD
PAS BDAG GIS BGYIS PA LAS, ,SANGS RGYAS BYANG CHUB SEMS DPA'
'PHAGS PA

MKHAS RNAMS BZOD PAR MDZOD, ,DE LTAR BYAS PA LAS BYUNG DGE BA ZLA
'DRA DE YIS NI, ,SKYES BU DAM PA THAMS CAD DU YANG SNOD GYUR
STOBS KYIS NI, ,SGRIB PA LA SOGS MTHU YIS MA NYAMS DPAL LDAN
GSANG 'DUS KYI, ,LAS KYI RDO RJE 'DZIN PA'I SA LA MYUR DU 'GRO
BAR SHOG, ,YAN

LAG BZHI PA'I SGRUB PA'I THABS KUN DU BZANG MO ZHES BYA BA'I RNAM
PAR BSHAD PA SLOB DPON CHEN PO BI TA P'A TAS MDZAD BA RDZOGS SO,,
,,RGYA GAR GYI MKHAN PO CHEN PO KA MA LA GU HYA DANG, BOD KYI LO
TZ'A BA CHEN PO MNGA' BDAG YE SHES RGYAL MTSAN GYIS BSGYUR CING
ZHUS TE GTAN LA PHAB PA'O,,