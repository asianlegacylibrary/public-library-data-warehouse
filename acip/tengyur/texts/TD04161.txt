@166B #, ,RGYA
GAR SKAD DU, D'A NA PA RI KA TH'A, BOD SKAD

DU; SBYIN PA'I GTAM, DKON MCHOG GSUM LA PHYAG 'TSAL LO, ,SBYIN PA
GTER CHEN PHYI BZHIN 'BRANGS PA YIN TE CHOM RKUN LA SOGS DBROG MI
NUS, ,SBYIN PA SEMS KYI SER SNA DANG NI CHAGS PA'I SKYON GYI RDUL
RNAMS 'KHRU BAR BYED, ,SBYIN PA 'KHOR BA'I LAM DANG NGAL BSEL

BA YIN TE BZHON PA BDE BLAG CAN, ,SBYIN PA BDE DGUR SBYOR BA DU
MA DAG GI SGO BZANG GTAN GYI MDZA' BO MCHOG ,'BYOR CING DAG PA
PHUN SUM TSOGS DANG KUN DU BKA' NYAN YON TAN RNAMS DANG NI, ,SUM
CU RTZA GSUM LHA YUL GRONG KHYER LA GNAS BYAD GZUGS MDZES PA'I
YON TAN RNAMS, ,CI DANG

@167A *, ,CI 'DOD DE DAG THAMS CAD SBYIN PA DAG GIS NGES PAR THOB
'GYUR TE, ,DE LTAR DON NI YONGS SU BRTAGS PAR GYUR NAS SU DAG
SBYIN PA SBYIN MI BYED, ,SBYIN PA ME DANG CHU DANG CHOM RKUN
'JIGS PA'I 'KHRUG PA RNAMS KYIS BSKYOD MI NUS, ,SBYIN PA SGRIB PA
ZAD BYED

SRID PA'I 'GRO BA PHYI BZHIN 'BRANG BA'I MDZA' CHEN YIN, ,SBYIN
PA 'GRO BA'I RGYUN GYI YUL RNAMS KUN DU SROG CHAGS RNAMS KYI 'JUG
PA YIN, ,SBYIN PA TSE RABS BGRANG BA DAG TU PHYI BZHIN 'BRANGS TE
BA PHYIR BE'U 'BRANG BA BZHIN, ,NOR RNAMS KUN GYI SNYING PO BLANG
BA DBANG PHYUG RNAMS KYI GZHI NI

SBYIN PA YIN ZHE'O, ,BLO CAN LEGS PAR 'DOD PA YIS, ,LEGS PAR
BSGRIMS TE SBYIN PA SBYIN, ,'KHOR PAR YONGS SU 'KHYAM PA NA,
,SBYIN PA MA GTOGS GNYEN MED DO, ,SBYIN PA 'JIG RTEN RGYAN YIN
TE, ,SBYIN PA NGAN 'GRO ZLOG PA YIN, ,SBYIN PA MTHO RIS SKAS YIN
TE, ,SBYIN

PA ZHI BYED SHIS PA YIN, ,'JIG RTEN DAG NA RGYAL PO'I MCHOG ,DPA'
BRTUL DREGS SHING MTHU CHE LA, ,RGYAL SRID RGYAS LA DBANG BYED
PA, ,BDE 'GYUNG SBYIN PA BYIN LAS BYUNG, ,SUM CU RTZA GSUM GNAS
RNAMS NA, ,BRGYA BYIN LHA YI DBANG BYED PA, ,DE YANG PHYIN PA'I
'BRAS BU

MCHOG ,DAM PA YIN ZHES MKHAS RNAMS SMRA, ,MTSAN MCHOG SUM CU
GNYIS MDA' BA, ,DRI MED GZI BRJID MTSUNGS MED PA, ,'KHOR BA'I
RGYA MTSO RGAL BA YANG, ,SBYIN PA LA NI BRTEN TE 'BYUNG, ,LHA YI
'JIG RTEN SKAS KYANG YIN, ,THAR PA'I MTHAR GYI SGO YANG YIN, ,

NGAN SONG RNAMS LAS BZLOG PA YIN, ,PHUN SUM TSOGS KUN RGYU YANG
YIN, ,DE YI PHYIR NA MI RNAMS KYIS, ,LEGS PAR BSGRIMS TE SBYIN PA
SBYIN, ,CHAGS DANG PHRAG DOG LA SOGS PA, ,MED PAR BSOD NAMS BSAGS
PAR GYIS, ,SANGS RGYAS 'DRA BA'I STON PA MED, ,CHOS DANG

'DRA BA'I SKYOB PA MED, ,DGE 'DUN 'DRA BA'I ZHING MED DE, ,DE'I
PHYIR GSUM LA DBUL BAR GYIS, ,PHRAD PAR GYUR PA'I MTHA' NI 'BRAL
BAR 'GYUR, ,PHUN SUM TSOGS PA'I MTHA' NI NGAN CING RGUD, ,TSE 'DI
GLOG LTAR 'GYUR ZHING 'JIG LA G-YO, ,DE YI PHYIR NA BAG YOD BRTAN
POR GYIS, ,

@167B 'JIG RTEN 'DI KUN BDE BA MNGON PAR 'DOD, ,SKYES BU BDE LA
LONGS SPYOD MED PAR MIN, ,LONGS SPYOD SBYIN LAS BYUNG BAR MKHYEN
NAS NI, ,THUB PAS DANG POR SBYIN PA'I GTAM DAG MDZAD, ,SLOB DPON
KLU SGRUB KYIS MDZAD PA SBYIN PA'I GTAM RDZOGS SO,, ,, 