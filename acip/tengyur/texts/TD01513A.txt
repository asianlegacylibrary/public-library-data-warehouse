@352A #, ,RGYA GAR SKAD DU, HRI PA TA GARBHA N'A MA, BOD SKAD DU,
MNYES PA'I SNYING PO ZHES BYA BA, DPAL RDO RJE MKHA' 'GRO MA LA
PHYAG 'TSAL LO, ,AOm DE LA DANG POR RE ZHIG SLOB MA KHRUS BYAS LA
GOS GTZANG MA BGOS TE, LAG NA ME TOG THOGS PA'I SLOB MA LA, ,YID

GZHUNGS SPRO BA CHE BA DANG, ,BYAS PA GZO ZHING NGA RGYAL MED,
,RIGS MTHO YON TAN DANG LDAN ZHING, ,GZUGS DANG KHA DOG LANG TSOR
LDAN, ,BDE BAR GSHEGS PA'I GSANG BA NI, ,SGRUB PA DON GNYER MNGON
BRTZON NA, ,SLOB BZANG PO'I MTSAN NYID DO, ,BDE GSHEGS SNGAGS KYI
SGRUB

PA LA; ,DON DU GNYER ZHING MNGON BRTZON NA, ,GZUGS MED YON TAN
MED PA'AM, ,DMAN PA'ANG LHAG PAR GNAS PAR BYA, ,SLOB MA NGAN PA'I
MTSAN NYID DO, ,DA NI CHOS NYAN DU GZHUG PAR BYA STE, DKYIL 'KHOR
GYI NI CHO GA LA, ,'KHOR RNAMS BZHI YANG RJES SU GNANG, ,RANG GI
BSLAB

DANG SHIN DU LDAN, ,THEG CHEN LA DGA'I MTSAN NYID LDAN, ,LA LA
GSANG SNGAGS GRUB DON GNYER, ,'DI NI DKYIL 'KHOR 'JUG PAR 'TSAL,
,BSOD NAMS 'DOD PA DE LAS GZHAN, ,GZHAN DAG 'JIG RTEN GZHAN DON
GNYER, ,'JIG RTEN PHA ROL DON GNYER BA'I, ,DAD PA MANG DU

BYED PA YIS, ,BLO LDAN DKYIL 'KHOR 'JUG PA YI, ,TSE 'DI'I 'BRAS
BU 'DOD MI BYA, ,TSE 'DI'I 'DOD PAR GYUR PA LA, ,'JIG RTEN PHA
ROL DON MI 'BYUNG, ,'JIG RTEN PHA ROL DON GNYER SKYES, ,'JIG RTEN
'DI YI 'BRAS BU RGYAS, ,ZHES 'BYUNG NGO, ,DE NAS SLOB MA YI GE
H'Um GIS

RANG GI SNYING GAR BCUG LA, GSANG BA'I RDO RJE'I LAM NAS PHYUNG
NAS GZHAL YAS KHANG GI SGOR BZHAG LA 'DI SKAD CES GSOL BA 'DEBS
SU GZHUG GO, ,DGA' CHEN KHYOD BDAG STON PA BAS, ,SLOB DPON KHYOD
NI DGONGS SU GSOL, ,BYANG CHUB CHEN PO'I TSUL BSTAN PAS, ,MGON PO

CHEN PO BDAG PHYAG 'TSAL, ,DAM TSIG DE NYID STZAL DU GSOL, ,BYANG
CHUB SEMS NI BDAG LA GSOL, ,SANGS RGYAS CHOS DANG DGE 'DUN TE,
,SKYABS GSUM DAG NI BDAG LA GSOL, ,THAR PA CHEN PO'I GRONG MCHOG
TU, ,MGON PO BDAG NI 'JUG PAR 'TSAL, ,ZHES LAN

@352B GSUM BRJOD DU GZHUG GO, ,DE LA SLOB MA'I SNYING GAR MA LAS
ZLA BA'I DKYIL 'KHOR DE'I STENG DU YI GE H'Um YID KYIS BRIS LA YI
GE BRGYA BAS BRTAN PAR BYA STE 'DI SKAD BSGO'O, ,KHYOD NI TSUL
CHEN SNOD YIN TE, ,BU TSUR THEG PA CHEN PO YI, ,GSANG SNGAGS
SPYOD YUL CHO GA NI, ,KHYOD LA YANG

DAG BSTAN PAR BYA, ,RDZOGS PA'I SANGS RGYAS GANG 'DAS DANG, ,DE
BZHIN GANG DAG MA BYON DANG, ,DA LTAR BYUNG BA'I MGON PO RNAMS,
,'GRO LA PHAN PHYIR BZHUGS PA RNAMS, ,DE DAG KUN GYIS GSANG
SNGAGS KYI, ,CHO GA BZANG PO 'DI MKHYEN NAS, ,DPA' BOS BYANG CHUB
SHING DRUNG DU,

THAMS CAD MKHYEN PA MTSAN MED BRNYES, ,GSANG SNGAGS SBYOR BA MA
MNYAM MED DES, ,SKYOB PA DPAL LDAN HE RU KA, ,BDUD SDE SHIN TU MI
BZAD PA, ,DPUNG CHEN DAG KYANG 'DI YIS BCOM, ,DE BAS KUN MKHYEN
THOB BYA'I PHYIR, ,BU YIS BLO GROS 'DI GYIS SHIG ,DE NAS RGYUN
BSHAGS

BYA STE; DKON MCHOG GSUM LA PHYAG 'TSAL LO, ,DKON MCHOG GSUM LA
SKYABS SU MCHI, ,SDIG PA THAMS CAD SO SOR BSHAGS, ,BSOD NAMS KUN
LA RJES YI RANG, ,SANGS RGYAS BYANG CHUB YID KYIS GZUNG, ,BYANG
CHUB MTHAR THUG SKYABS SU MCHI, ,BYANG CHUB MCHOG GI

SEMS NI BDAG GIS BSKYED, ,SEMS CAN THAMS CAD BDAG GIS MGRON DU
GNYER, ,'DOD LA SPYOD PA'ANG BYANG CHUB SPYOD MCHOG 'GYUR, ,'GRO
LA PHAN PHYIR SANGS RGYAS 'GRUB PAR SHOG ,CES LAN GSUM BRJOD LA
DE NAS PHYAG 'TSAL BAR BYA STE, SHAR PHYOGS KYI SGOR 'DUG

LA THAL MO SBYAR TE, AOm NA MA STE H'Um, AOm NA MA MI H'Um, AOm
NA MO NA MA H'Um, ZHES SKU GSUNG THUGS KYI PHYAG BYA STE, YANG
PHYAG BZHI BYA'O, ,THAL MO SPYI BOR SBYAR BAR BYAS LA SNYING GA
SA LA GTUGS NAS 'DI SKAD DU GZHUG PAR BYA'O, ,AOm SARBA B'I RA YO
GI N'I A'A R+YA P'U DZO PA STHA N'A YA A'ATMA N'Am NI R+YA'A TA
Y'A

MI; SARBA TA TH'A GA TA B'I RA YO GI NI A'ATMA NAm d'A KI N'I AA
DHI TIshthA SV'A M'Am ZHES PA DANG, THAL MO SNYING GAR SBYAR
DPRAL BAS LA GTUGS NAS AOM SARBA B'I RA YO GI NI P'U DZA AA BHI
shE KA TA A'ATMA N'Am NI R+Y'A TA Y'A MI SARBA TA TH'A GA TA B'I
RA YO GI N'I A'ATMA LA ME AA BHIshINYTZA M'Am ZHES PA DANG, THAL
MO DPRAL BAR SBYAR

@353A *, ,LKOG MA SA LA REG PAR BYA STE, AOm SARBA B'I RA YO GI
N'I P'U DZA PRA BRTAN YA A'ATMA N'Am NI R+Y'A TA Y'A MI, SARBA TA
TH'A GA TA B'I RA YO GI A'ATMA NAm BAndA RO HE DHARM'A PRA
BARTA YAM'Am ZHES PA DANG, THAL MO SNYING GAR SBYAR SPYIR SPYI
GTZUG SA LA GTUGS TE, AOm SARBA B'I RA YO GI N'I P'U DZA KARMA KA
R'A YA

A'ATMA N'Am NI R+Y'A Y'A MI, SARBA TA TH'A GA TA B'I RA YO GI N'I
A'ATMA R'U PI ni KARMA KU RU M'Am ZHES PA DANG PHYAG BZHI BYA'O,
,DE NAS LAG NA ME TOG THOGS PA SLOB MAS MCHOD PA LA SOGS PA BYAS
TE, BCOM LDAN 'DAS DPAL HE RU KA YAB YUM RDO RJE PHAG MO RIGS
LNGA BDE BAR GSHEGS PA RIGS

KYI YUM DANG, SEMS DPA' DANG SEMS MA DPA' BO DANG DPA' BO YE
SHES DANG LAS LAS GRUB PA THAMS CAD LA BDAG MING 'DI ZHES BYA BAS
LUS DANG NGAG DANG YID DAD PA'I SGO NAS MCHOD PAR BGYI'O, ,BCOM
LDAN 'DAS DPAL HE RU KA YUM RDO RJE PHAG MO RIGS LNGA BDE BAR

GSHEGS PA RIGS KYI YUM DANG SEMS DPA' DANG SEMS MA DPA' BO DANG
DPA' MO YE SHES DANG LAS LAS GRUB PA THAMS CAD KYI SPYAN SNGAR
SDIG PA THAMS CAD NI BLA NA MED PA'I SO SOR BSHAGS PAS SO SOR
BSHAGS PAR BGYI'O, ,BCOM LDAN 'DAS DPAL HE RU KA YUM RDO RJE

PHAG MO RIGS LNGA BDE BAR GSHEGS PA'I RIGS KYI YUM DANG SEMS
DPA'I DANG SEMS MA DPA' BO DANG DPA' MO YE SHES DANG LAS LAS GRUB
PA THAMS CAD KYI SPYAN SNGAR BSOD NAMS THAMS CAD LA RGYA CHER
RJES SU YI RANG BAR BGYI'O, ,BCOM LDAN 'DAS DPAL HE RU KA YUM

RDO RJE PHAG MO RIGS LNGA BDE BAR GSHEGS PA'I RIGS KYI YUM DANG
SEMS DPA' DANG SEMS DPA' BO DANG DPA' MO YI SHES DANG LAS LAS
GRUB PA THAMS CAD LA CHOS KYI 'KHOR LO BSKOR BA'I PHYIR BSKUL BAR
BGYI'O, ,BCOM LDAN 'DAS DPAL HE RU KA YUM RDO RJE PHAG MO

RIGS LNGA BDE BAR GSHEGS PA RIGS KYI YUM DANG SEMS DPA' DANG SEMS
MA DPA' SEMS MA DPA' MO YE SHES DANG LAS LAS GRUB PA THAMS CAD
YONGS SU MYA NGAN LAS 'DA' BAR BZHED PA GANG YIN PA DE DAG THAMS
CAD LA MYA NGAN LAS MI 'DA' BAR GSOL BAR 'TSAL LO,,

@353B BCOM LDAN 'DAS DPAL HE RU KA YUM RDO RJE PHAG MO RIGS LNGA
BDE BAR GSHEGS PA RIGS KYI YUM DANG SEMS DPA' DANG SEMS MA DANG
DPA' BO DANG DPA' MO YE SHES DANG LAS LAS GRUB PA THAMS CAD LA
DUS THAMS CAD DANG RNAM PA THAMS CAD DU BDAG 'BUL GYIS SO SOR

BZHES SHIG, ,BCOM LDAN 'DAS DPAL HE RU KA YUM RDO RJE PHAG MO
RIGS LNGA BDE BAR GSHEGS PA RIGS KYI YUM SEMS DPA' DANG SEMS MA
DANG DPA' BO DANG DPA' MO YE SHES DANG LAS LAS GRUB PA THAMS CAD
LA BDAG MING 'DI ZHES BGYI BAS SNGON 'KHOR BA THOG MA MED

PA NAS THA MA DA LTAR GYI BAR DU NYAN THOS KYI SNGOM PA DANG,
BYANG CHUB SEMS DPA'I SDOM PA DANG, GSANG SNGAGS KYI DAM TSIG
BSRUNGS PA JI SNYED PA THAMS CAD BLA NA MED PA YANG DAG PAR
RDZOGS PA'I BYANG CHUB DPAL HE RU KA'I GO 'PHANG DU BSNGO BAR
BGYI'O, ,BDAG GI DGE BA'I

LAS RNAMS 'DI DAG GIS, ,'JIG RTEN DU NI MYUR DU SANGS RGYAS SHOG
,'GRO LA PHAN PHYIR CHOS RNAMS STON BGYID CING, ,SEMS CAN SDUG
BSNGAL MANG POS GZING LAS SGROL, ,DE NAS SLOB MA BYIN GYIS BRLAB
PA NI H'Um MDZAD KYI SNGAGS KYIS BSRUNGS LA, SPYI BO DANG

LKOG MA DANG LTE BA DANG RKANG BAR AA LAS ZLA BA'I DKYIL 'KHOR
LNGA BSKYED LA DE'I STENG DU AOm DKAR PO DANG, A'A: DMAR PO DANG,
SV'A SER PO DANG, H'A LJANG GU DE RNAMS YONGS SU GYUR PA LAS
'KHOR LO DANG PADMA DANG, RDO RJE DANG RIN PO CHE DANG RAL GRI LA
RANG RANG GI YI GES MTSAN

PAR BSAMS LA, AOm A'A: H'Um, ZHES PAS BYING YIS BRLAB PAR BYA'O,
,DE NAS SLOB MA'I SPYI BOR ME TOG ,MDUN DU SPOS DANG MAR ME
SNYING GAR DRI SBYIN PAR BYA'O, ,DE'I RJES AA SHVADTHA LA SOGS
PA'I SO SHING SOR BCU GNYIS PA YON PO MA YIN PA MA GAS PA SROG
CHAGS MED PA RTZE MOR

ME TOG GI PHRENG BA BCINGS LA BDUD RTZI THAB SBYOR GYI SNGAGS
BZLA LA SLOB MA LA SBYIN BAR BYA'O, ,SLOB MAS KYANG BYANG NGAM
SHAR DU BLTAS TE BCAS LA BA LANG GI KO BA TZAM GYI SA'I CHA LCI
BAS BYUGS PAR DOR BAR BYA'O, ,SO SHING GI RTZE MO SHAR LA SOGS
PAR BLTAS NA ZHING LA SOGS

@354A *, ,PA'I DNGOS GRUB 'BYUNG BAR STON TO, ,DE NAS KHYOR BA
GSUM GYI 'THOR 'THUNG BYIN LA, AOm HR'I: BI SHUDDHA SSARBA DHA
RMA: SARBA P'A PAm NI SAm SHODHA YA SARBA BI KALPA AA PA NA YA
H'Um ZHES BZLAS PA'I CHUS KHA BKRU'O, ,DE YANG 'DUG PA LAS YI GE
BDUN PA BZLAS PA'I KU SHA'I SNGAGS

DANG; KHRO BO H'Um MDZAD PA'I KU SHA STAN GYI PHYIR BYIN LA, YI
GE GSUM DANG H'Um MDZAD BZLAS PA'I SRUNG SKU DPUNG PA G-YON PAR
BCINGS LA, DPRAL BAR YI GE BDUN PA BZLAS PA'I DRI'I THEG LES
BSRUNGS LA, HAm KHAm LAS GO CHA BSKYED LA AOm H'Um MEE BADZRA KA
BA TZA RAKshA HAm ZHES BYA BAS

GO CHA BSKON NAS, AOm BADZRA AUshn'I shA H'Um ZHES BYA BA'I
SNGAGS DANG RDO RJE BSDAMS PA LAS GUNG MO MYU GU LTAR BSGRENG
BA'O, ,PHYAG RGYA SPYI BOR BZHAG LA SPYI BO'I GTZUG TOR BSKYED
PAR BYA'O, ,DE NAS SNYING GAR YI GE H'Um BSGOMS LA RDO RJE KHU
TSUR GYIS GTUGS TE YI GE BRGYA PAS BRTAN PAR BYA'O, ,DE

NAS CHOS BSHAD PAR BYA STE, SGYU 'PHRUL DRA BA'I RGYUD LAS NI,
,G-YAS SU SRUNG SKUD BCING BA DANG, ,KU SHA'I LO MAS BRTAN BYAS
NAS, ,'JIG RTEN NI KUN MKHYEN RNAMS, ,AU DU MA B'A RA'I ME TOG
BZHIN, ,BRGYA LAM NA NI RES 'GA' ZHIG ,'BYUNG 'GYUR YANG NI MI
'BYUNG NGO, ,GSANG

SNGAGS SPYOD PA'I TSUL 'BYUNG BA, ,DE BAS KYANG NI DKON PA STE,
,GANG ZHIG MNYAM MED SEMS CAN DON, ,MYA NGAN MI 'DA' BYED PAR
NUS, ,BSKAL PA BYE BA DU MA RU, ,SDIG PA BGYIS PAR GYUR PA DAG
,DE KUN DKYIL 'KHOR 'DI 'DRA BA, ,MTHONG BAS BYANG BAR 'GYUR 'DRA
NA, ,GRAGS

PA MTHA' YAS SNGAGS SPYOD PA'I, ,TSUL LA GNAS PA SMOS CI DGOS,
,SKYOB PA GSANG SNGAGS BZLAS NAS NI, ,GO 'PHANG BLA NA MED PAR
'GYUR, ,GANG DAG SPYOD PA MCHOG 'DI LA, ,BLO GROS SHIN TU MI G-YO
BA, ,DE DAG GIS NI NGAN 'GRO'I RGYUN, ,SDUG BSNGAL KUN 'BYUNG RAB
TU SPYOD, ,

BDAG NYID CHEN PO KHYED RNAMS KYIS, ,RNYED PA MNYAM MED DE RING
SNYED, ,GANG PHYIR RGYAL BA SRAS BCAS PA, ,BDAG NYID CHEN PO
KHYED RNAMS NI, ,BSTAN PA 'DI LA KHYED RNAMS KUN, ,YONGS SU GZUNG
STE SKYE BZHIN PA, ,DE PHYIR KHYER RNAMS THEG CHEN LA, ,SANG NI
RAB TU SKYE BAR 'GYUR, ,

@354B THEG PA CHEN PO 'BYUNG BA YI, ,LAM MCHOG 'DI NI DPAL DANG
LDAN, ,KHYED RNAMS DER NI DONG BA LAGS, ,RANG 'BYUNG SKAL BA CHEN
PO PA, ,'JIG RTEN THAMS CAD MKHYEN PA YI, ,DE BZHIN GSHEGS PA
RNAMS SU 'GYUR, ,ZHES SPRO BA BSKYED LA, BZHIN BZANGS RNAMS LANGS
LA DKYIL

'KHOR LA PHYAG GYIS SHIG NANG PAR DKYIL 'KHOR CHEN PO MA THONG
BAR 'GYUR RO, ,DE NAS RMI LAM DGE MI DGE NGA LA SMROS SHIG CES
BSGO'O, ,RMI LAM NGAN NA H'Um MDZAD BRGYA RTZA BRGYAD BZLAS PAR
BYA'O, ,SLOB MA LHAG PAR GNAS PA'O, ,,DE NAS SLOB MA GZHUG PAR
BYA STE, DANG POR H'Um MDZAD BZLAS

PA'I STOD G-YOGS DANG SMAD G-YOGS BSKON LA YI GE BDUN PA BZLAS
PA'I DAR SENG KHAS GDONG G-YOGS BCINGS LA YOL BA'I RGYAB TU BZHAG
LA H'Um MDZAD KYI BUM PA'I CHUS BSANGS NAS SDUG PA KHYOD SU YIN
ZHES DRI BAR BYA'O, ,SLOB MAS KYANG BDAG SKAL BA BZANG PO CAN NO
ZHES BRJOD PAR BYA'O, ,

DE NAS DZA: H'Um BAm HO: SA NANG DU GZHUG PAR BYA'O, ,GZHUG PA'I
CHO GA BDUN TE, DE LA DANG PO RE RE ZHIG GSOL BA GDAB CING RGYUN
BSHAGS BYA BA NI, SANGS RGYAS KUN GYI RANG BZHIN SKU, ,SLOB DPON
LA NI SKYABS SU MCHI, ,DPA' BO RNAMS 'BYOR MA'I 'KHOR LO, ,RNAL
'BYOR GNAS LA PHYAG

'TSAL LO, ,DE BZHIN GSHEGS PA KUN GYI GNAS, ,HE RU KA DPAL GRONG
KHYER MCHOG ,SNYING PO'I DKYIL 'KHOR 'DI RU NI, ,MGON PO BDAG NI
GZHUG PAR MDZOD, ,CES SMRAS GZHUG GO, ,DE NAS MIG LAM NA CI SNANG
ZHES DRI BAR BYA'O, ,KHA DOG LA SOGS PA'I BYE BRAG GIS

ZHI BA LAS SOGS PA'I LAS 'GRUB BAR BSTAN PAR BYA'O, ,DE NAS SNGAR
BSTAN PA BZHIN DU PHYAG 'TSAL BA DANG MCHOD PA DANG SDIG PA
BSHAGS PA DANG RJE SU YI RANG BA DANG BSKUL BA DANG GSOL BA GDAB
PA DANG LUS DBUL BA DANG BSNGO BA DANG SNGOM PA GZUNG BAR BYA BA
NI, JI LTAR DUS GSUM

MGON PO RNAMS, ,BYANG CHUB TU NI NGES MDZAD PA'I, ,BYANG CHUB
SEMS NI BLA NA MED, ,DAM PA BDAG GIS BSKYED PAR BGYI, ,SANGS
RGYAS RNAL 'BYOR SDOM PA LA, ,TSUL KHRIMS KYI NI BSLAB PA DANG,
,DGE BA'I CHOS NI SDUD PA DANG, ,SEMS CAN DON BYED TSUL KHRIMS
GSUM, ,BDAG

@355A *, ,GIS BRTAN POR GZUNG BAR BGYI, ,SANGS RGYAS CHOS DANG
DGE 'DUN TE, ,BLA NA MED PA'I DKON MCHOG GSUM, ,DENG NAS BRTZAMS
TE GZUNG BAR BGYI, ,NAM DU YANG NI ME SPONG NGO, ,RDO RJE RIGS
MCHOG CHEN PO LA, ,RDO RJE DRIL BU PHYAG RGYA YANG, ,YANG DAG
NYID DU

GZUNG BAR BGYI, ,SLOB DPON DAG KYANG GZUNG BAR BGYI, ,RIN CHEN
RIGS MCHOG CHEN PO LA, ,DAM TSIG YID DU 'ONG BA LA, ,NYIN RE
ZHING NI DUS DRUG TU, ,SBYIN PA RNAM ZHI RTAG TU SBYIN, ,BYANG
CHUB CHEN PO LAS BYUNG BA'O, ,PADMA'I RIGS MCHOG DAG PA LA, ,PHYI
NANG GSANG BA'I

THEG PA GSUM, ,DAM PA'I CHOS KYANG GZUNG BAR BGYI, ,LAS KYI RIGS
MCHOG CHEN PO LA, ,SDOM PA THAMS CAD LDAN PAR NI, ,YANG DAG NYID
DU GZUNG BAR BGYI, ,MCHOD PA'I LAS KYANG CI NUS BGYI, ,BYANG CHUB
SEMS NI BLA NA MED, ,DAM PA BDAG GIS BSKYED BGYIS NAS, ,SEMS

CAN KUN GYI DON GYI PHYIR, ,BDAG GIS SDOM PA MA LUS GZUNG, ,MA
GROL BA NI DGROL BAR BGYI, ,MA BSKAL BA NI BSGRAL BAR BGYI,
,DBUGS MA PHYIN PA DBUGS PHYUNG ZHING, ,SEMS CAN MYA NGAN 'DAS LA
DGOD, ,CES BRJOD DO, ,YANG 'DI SKAD CES BRJOD PAR BYA'O,,

GONG NAS GONG GI SDOM PA 'DI, ,BU KHYOD KYI NI BSRUNG BYA STE,
,GROL BA'I RGYU NI DE LAS GZHAN, ,THABS NI CI YANG YOD MA YIN,
,GNYIS MED MED RNAL 'BYOR BDAG ,BYANG CHUB YAN LAG ME TOG SBRUL,
,BDUD RTZI LNGA YI DAM TSIG NI, ,SDIG PA 'BYIN BYED BUS SRUNGS
SHIG; CES

BRJOD DO, ,GNYIS PA BYANG CHUB TU SEMS BSKYED PA NI GNAS GSUM DU
NI YI GE BDUN PA DRI'I THIG LE BYAS LA BYANG CHUB TU SEMS BSKYED
PAR BYA STE, SNYING GAR ZLA BA'I DKYIL 'KHOR LA YI GE H'Um LAS
RDO RJE LNGA PA DKAR PO BSKYED LA SBOS CHUS BRLAN PA'I LAG PAS
RDO RJE BZUNG LA SLOB MA'I SNYING

GAR BZHAG NAS, AOm SARBA YO GA TZITTA AUTP'A DA Y'A MI SU RA TA SA
MA YA STVAm, HO BADZRA SIDDHI YA TH'A SU KHAm ZHES BRJOD LA YI GE
BRGYA BAS BRTAN PAR BYA'O, ,DE NAS GSUM PA LHA DANG SLOB DPON GYI
DAM TSIG BSGRAG PAR BYA STE, DER KHYOD DE BZHIN GSHEGS PA THAMS
CAD KYIS BYIN GYIS BRLABS KYIS DE

@355B BZHIN GSHEGS PA THAMS CAD KYI MCHOG TU GSANG BA 'DI, KHYOD
KYIS DKYIL 'KHOR MA MTHONG BA RNAMS LA SMRA BAR MA BYED CIG ,DAD
PA DANG MI LDAN PA RNAMS LA YANG MA YIN NO ZHES BRJOD DO, ,DE NAS
YANG DZA: H'Um BAm HO: SA DKYIL 'KHOR RU GZHUG PAR BSAMS LA, A'A:
KHAm B'I RA

H'Um ZHES PA'I SNGAGS DANG DPA' BO NAM MKHA' DANG MNYAM PA'I
DKYIL 'KHOR DU BZHUGS SO ZHES BRJOD PAR BYA'O, ,DENG KHYOD DPA'
BO DANG RNAL 'BYOR MA THAMS CAD KYI RIGS SU ZHUGS KYIS NGAS KHYOD
LA YE SHES GANG GIS DPAL HE RU KA DANG DE BZHIN GSHEGS PA THAMS
CAD DANG DPA' BO DANG

RNAL 'BYOR MA THAMS CAD KYI DNGOS GRUB THOB PAR 'GYUR NA, DNGOS
GRUB GZHAN LTA CI SMOS TE DE LTA BU'I YE SHES BSKYED PAR BYA'O,
,KHYOD KYIS DKYIL 'KHOR CHEN PO MTHONG BA RNAMS LA SMRA BAR MA
BYED CIG DAM TSIG NYAMS PAR GYUR TA RE ZHES BRJOD DO, ,SLOB MA'I
SNYING GAR RDO RJE BZHAG LA, AOm

HE RU KA DPAL DENG KHYOD KYI, ,SNYING LA DAG ZHUGS BAR 'GYUR,
,GAL TE TSUL 'DI SMRAS NA NI, ,DE MA THAG TU DRAL TE GSHEGS,
,ZHES BRJOD NAS THOD PA'I NANG DU BDUD RTZI LNGA SBYAR LA YI GE
GSUM BZLAS LA 'THUNG DU BCUG LA 'DI SKAD BRJOD PAR BYA'O, ,'DI NI
MI THONG CHU YIN TE, ,DAM

TSIG 'DAS NA SREG PAR BYED, ,DAM TSIG BSRUNGS NA DNGOS GRUB NI,
,RDO RJE BDUD RTZI'I CHU 'THUNG SHIG ,AOm PANYTZA AA MRi TA AU DA
KA thA: ZHES BRJOD DO, ,DE NAS SLOB DPON GYI DAM TSIG BSGRAG PAR
BYA STE, DENG PHYIN CHAD KHYOD KYI HE RU KA NGA YIN GYIS NGAS 'DI
BYOS SHIG CES BSGO BA DE BYA DGOS SO, ,

KHYOD KYIS NGA LA BRNYAS PA MA BYED CIG ,MI BDE BA MA SPANGS PAS
KHYOD DUS BYAS NAS DMYAL BAR GYUR TA RE ZHES BRJOD DO, ,DE NAS
BZHI PA YE SHES DBAB PAR BYA STE, DPA' BO DANG RNAL 'BYOR MA
THAMS CAD KYIS BYIN GYIS RLOBS LA, DPAL HE RU KA'I YE SHES BDAG
LA 'BAB PAR GYUR

CIG CES SMRAR BCUG LA, DE'I THUGS KAR LAm LAS BYUNG BA'I DBANG
CHEN GYI DKYIL 'KHOR KHA DOG SER PO DBUS SU RDO RJES MTSAN PA,
LKOG MAR BAm LAS BYUNG BA'I CHU'I DKYIL 'KHOR DKAR PO BU MA PAS
MTSAN PA LA DBUS NA YI GE AA GNAS PAR BSAM MO, ,SLOB MA'I SPYI
BOR YI GE

@356A *, ,YAm LAS BYUNG BA RLUNG GI DKYIL 'KHOR GZHU'I DBYIBS LTA
BU KHA DOG SNGON PO BA DAN NA GYIS MTSAN PA LA DBUS SU YI GE H'Um
GNAS PAR BSAM MO, ,SLOB MA'I RKANG PA'I 'OG TU DZHEEm 'OD THER
'BAR BA DANG BCAS PA BSAMS LA DE'I 'OG TU YANG RLUNG GI DKYIL
'KHOR GYI STENG DU RAm

LAS BYUNG BA'I ME'I DKYIL 'KHOR GRU GSUM PA KHA DOG DMAR PO
BSGOMS LA, DRIL BU DKROL ZHING, A'A BE SHA YA A'A BE SHA YA,
STVAm BHA YA STVAm BHA YA, RA RA RA RA, TZA LA YA TZA LA YA, H'Um
HA AA DZHEEm, ZHES BRJOD CING THANG CHU LNGA SBYAR LA BSKUS PA'I
GOS LEGS PAR BRDUNGS PA DANG, BYI LA'I

DANG GU GUL LHAN CIG SBYAR BA'I THONG PA'I NANG DU DUR KHROD KYI
SOL BA'I ME LA YAB YUM GYI SNGAGS DANG, DPA' BO DANG DPA' MO'I
SNGAGS DANG, AOm TIshthA MA H'A KRO DHA A'A BE SHA YA H'Um, AOm
SHRA'I HE RU KA YA BID MA HE SVA HA ZHES BYABS DBAB PAR BYA'O,
,DE NAS BABS KYANG RUNG STE LCE LA AA LAS ZLA BA'I

DKYIL 'KHOR GYI STENG DU A'A: DMAR PO GSUNG GI RDO RJE'I RANG
BZHIN DU BSAMS LA, BRUm HI BADZRA DGE BA'AM MI DGE PA SMROS SHIG
CES BRJOD LA, BAB PAR GYUR NA TIshthA BADZRA ZHES PA DANG, YI GE
BRGYA PAS BRTAN PAR BYA'O, ,DE NAS LNGA BA ME TOG DOR BAR BYA STE
RIN PO CHE 'AM ME TOG GI PHRENG BA DOR LA LHA DANG NYE

BA DANG MI NYE BA'I GNAS BRTAGS LA, PRA TI GRiHnA SVA MI M'Am
STVA MA H'A BA LA ZHES PAS BLANGS LA SLOB MA'I MGO LA BCING BAR
BYA'O, ,DE NAS DRUG PA GDONG G-YOGS DGROL BAR BYA STE, DE'I MIG
GNYIS SU YI GE 'OD ZER DANG BCAS PA BSAMS LA RDO RJE RTZE MOS
PHYI ZHING, AOm BADZRA NA TRA AA PA HAR BA tA

LAm HRA'I: ZHES PA DANG, HE RU KA DPAL DENG KHYOD KYI, ,MIG 'BYED
PAR NI BRTZON PAR MDZAD, RDO RJE MIG NI BLA MED PA, ,DE NYID DU
NI 'BYED PAR SHOG ,CES BRJOD LA GDONG G-YOGS DGROL BAR BYA'O, ,DE
NAS BDUN PA DKYIL 'KHOR BSTAN PA NI, ,DKYIL 'KHOR BZANG PO 'DI LA
LTOS, ,DA NI DAD PA

RAB TU BSKYED, ,KHYOD NI RNAL 'BYOR RIGS SU SKYES, ,GSANG SNGAGS
PHYAG RGYA BYIN GYIS BRLABS, ,'GRO BA'I PHUN SUM TSOGS KUN DANG,
,DNGOS GRUB KUN KHYOD MNGON DU GYUR, ,ZHES PA DANG, GANG DU ME
TOG BABS PA'I LHA DANG DKYIL 'KHOR GYI DE NYID BRTAN PAR BYA'O,
,SNA TSOGS PADMA'I

@356B LTE BAR BZHUGS, ,GNYIS MED GNYIS MED NANG NA GNAS, ,BRTAN
G-YO KUN GYI BDAG NYID CAN, ,SPYOD DANG GROL BA'I RAB BRTZON BYA,
,KUN MKHYEN KUN MKHYEN GTZO BO STE, ,DPA' BO CHE LA BU KHYOD
LTOS, ,RNAL 'BYOR MA LA SOGS PA'I TSOGS, ,GRUB PA'I RNAL 'BYOR MA
LNGA'O, ,THOD PA'I

DUM BU LA SOGS KUN, ,'KHOR LO MKHA' LA SPYOD PAS BSKOR, ,RAB LA
SOGS PAS YANG DAG 'KHYUD, ,GNYIS PO THUGS KYI SPRUL PA YIN, ,MYU
GU CAN LA SOGS PA KUN, ,RNAL 'BYOR MA BRGYAD GNYIS SU MED, ,GSUM
NI RNAM DAG NGO BO YIS, ,MI YI 'JIG RTEN DAG TU KHYAB, ,

STOBS PO CHE LA SOGS GNAS PA, ,GRUB PA SA 'OG PA RNAMS YIN, ,SKU
YI SPRUL PAR BSHAD PA YI, ,CHAGS PA KUN GYI RJES SU CHAGS, ,HE RU
KA LA SOGS 'KHOR LO, ,G-YON NAS 'KHYUD CING NU MA 'DZIN, ,SKU
GSUM ZHES BYA'I SPRUL PA STE, ,'BRING DANG MCHOG DANG THAM DANG,
,KHVA LA

SOGS PA BRGYAD PO YI, ,GZUGS NI RGYU YIS YANG DAG BSTAN, ,KHRO BO
RNAM RGYAL LA SOGS BRGYAD, ,BYANG CHUB SUM CU RTZA BDUN SPRUL,
,MKHA' LA SPYOD DANG SA LA SPYOD, ,SA 'OG DAG NI SPYOD PA STE,
,BRGYAD GNYIS MCHOD PA'I LHA MO STE, ,LHA RNAMS DE NYID BSTAN PA
YIN, ,DKYIL 'KHOR

GYI NI DE NYID DANG, ,SLOB MA GZHUG PA'I CHO GA'O,, ,,DE NAS
DBANG BSKUR BA BZHI BSHAD PAR BYA, DE LA RE ZHIG RIG PA'I DBANG
BSKUR BA DANG POR BYA STE, PADMA 'DAB MA BRGYAD PA BRIS TE DE'I
STANG DU SLOB MA SKYIL KRUNG DU BZHAG LA, H'Um MDZAD KYI CHUS
BSANGS NAS, ,YON GYI MCHOG BLANGS NAS GSOL

BA GDAB PA NI, MI LDOG 'KHOR LO'I DBANG BSKUR BA, ,MGON PO CHEN
PO BDAG LA STZOL, ,DKYIL 'KHOR LHA YI DE NYID DANG, ,SLOB DPON
GYI NI LAS RNAMS DANG, ,HE RU KA DPAL DAM TSIG DANG, ,SDOM PA
GSANG BA BLA NA MED, ,SEMS CAN GYI NI DON GYI PHYIR, ,DPA' BO
SLOB DPON BDAG GRUB MDZOD, ,DE LTAR GSOL

BA BTAB NAS SNGAR BSHAD PA'I SDOM PA BYIN LA SNYING GAR H'Um
BSAMS LA, AOm SVA BH'A BA SHUDDHA: SARBBA DHARM'A: SVA SHUDDHO&HAm
ZHES BYA BA'I SNGAGS KYIS SLOB MA STON PA NYID DUNG SGOMS
LA, DE NAS A'A LI KA'A LI LAS NYI ZLA KHA SBYOR, DE'I DBUS SU
H'Um BAm GNYIS TE DE YONGS SU GYUR BA LAS RDO RJE DANG GRI GUG

@357A *, ,DE'I SPRO BSDU LAS BCOM LDAN 'DAS DPAL HE RU KA SKU
MDOG SNGON PO ZHAL BZHI PA PHYAG BCU GNYIS PA, YUM SKU MDOG DMAR
MO ZHAL GCIG PHYAG GNYIS PA BSGOM DU BCUG LA, DE LA GO CHA BSKON
NAS YE SHES SEMS DPA' BCUG LA DBANG BSKUR PAR BYA STE, JI LTAR
BLTAMS

BA TZAM GYIS NI, ,DE BZHIN GSHEGS KUN KHRUS GSOL PA, ,LHA YI CHU
NI DAG PA YIS, ,DE BZHIN BDAG GIS KHRUS BGYI'O, ,BUM PA THAMS CAD
KYI CHU BLANGS LA, AOm SARBA TA TH'A GA TA BADZRA AA BHI shINYTZA
H'Um ZHES BRJOD LA ME TOG SPYI BOR DOR LA, DPAL LDAN RDO RJE
THUGS 'CHANG BA, ,RDO RJE MI PHYED GSUM

BSGOMS PAS, ,DENG BDAG BYIN GYIS BRLABS NAS SU, ,RDO RJE THUGS SU
MDZAD DU GSOL, ,PHYOGS BCUR BZHUGS PA'I SANGS RGYAS RNAMS, ,RDO
RJE MI PHYED GSUM BSGOMS PAS, ,DENG BDAG BYIN GYIS BRLABS NAS SU,
,RDO RJE THUGS SU MDZAD DU GSOL, ,AOm SARBA TA TH'A GA TA TZIDTA
NI RY'A TA NA

BADZRA SVA BH'A BA A'ATMA KO&HAm, RNAM SHES PHUNG PO RNAM DAG
PAS, ,ME LONG LTA BU YE SHES KYI, ,ZHE SDANG RNAM DAG MI BSKYOD
PA'I , ,DPAL LDAN CHU YI DBANG BSKUR BA'O, ,DE NAS GSER LA SOGS
PA LAS BYAS PA 'BUR DU BTOD PA'AM RAS LA SOGS PA LA BRIS PA LA
GOS PA'I COD PAN LA, H'Um

MDZAD LA SOGS PA'I SNGAGS KYIS BSANGS NAS YI GE H'Am LAS RIN PO
CHE DE YONGS SU GYUR PA LAS RIN CHEN 'BYUNG LDAN, DE YONGS SU
GYUR BA LAS RIGS LNGA'I DBU RGYAN DU BSAMS LA DRI'I THIG LE BYAS
TE, ME TOG LA SOGS PAS YANG DAG PAR MCHOD NAS SLOB MA'I MGO LA
BZHAG STE, 'DI SKAD CES BRJOD DO, ,PHAL

PA'I MDANGS NI GZHOM PA'I PHYIR, ,NGA RGYAL RIN CHEN 'BYUNG LDAN
GYI, ,YON TAN GZI BRJOD BSKYED PA'I PHYIR, ,COD PAN GYIS NI DBANG
BSKUR RO, ,AOm SARBA TA TH'A GA TA MU KU tA AA BHI shINYTZA H'Um
ZHES BRJOD PA DANG, RDO RJE MI PHYED GSUM BSGOMS PAS, ,DENG BDAG
BYIN GYIS BRLABS NAS SU, ,

RDO RJE RIN CHEN MDZAD DU GSOL, ,PHYOGS BCU YI NI SANGS RGYAS
RNAMS, ,RDO RJE MI PHYED GSUM BSGOMS PAS, ,DENG BDAG BYIN GYIS
BRLABS NAS SU, ,RDO RJE RIN CHEN MDZAD DU GSOL, ,AOm SARBA TA
TH'A GA TA BADZRA RATNA SVA BH'A BA A'ATMA KO&HAm, TSOR BA'I
PHUNG PO RNAM DAG PA'I, ,MNYAM PA

@357B NYID KYI YE SHES KYI, ,NGA RGYAL RIN CHEN 'BYUNG LDAN GYI,
,COD PAN GYIS NI DBANG BSKUR RO, ,COD PAN GYI DBANG STE GNYIS
PA'O, ,DE NAS RDO RJE'I DBANG BSKUR BA NI, GSER RAM RIN PO CHE
LAS BYAS PA'I RDO RJE H'Um MDZAD KYIS BSANGS TE HR'I:LAS PADMA DE
YONGS SU GYUR PA LAS SNANG BA MTHA' YAS DE

YONGS SU GYUR PA LAS RDO RJE BSAMS LA, DRI'I THIG LE BYAS LA ME
TOG LA SOGS PAS YANG DAG PAR MCHOD LA, SANGS RGYAS KUN GYI RDO
RJE'I DBANG, ,DE RING KHYOD LA BSKUR BAR BYA, ,HE RU KA DPAL RAB
BSGRUB PHYIR, ,RDO RJE'I 'DI NI KHYOD KYIS LONG, ,THOG MTHA' MED
PA'I SEMS DPA' NI, ,RDO RJE

SEMS DPA' DGA' BA CHE, ,KUN DU BZANG PO KUN BDAG NYID, ,RDO RJE
SNYEMS TSUL BDAG PO'I BDAG ,AOm SARBA TA TH'A GA TA HR'I: SHR'I
HE RU KA BADZRA AA BHI shINYTZ'A MI, TIshthA BADZRA BADZRA SA MA
YA STVAm ZHES PAS LAG PAR RDO RJE GTAD LA, CHOS KYI GSUNG LAM
DPAL DANG LDAN, ,RDO RJE MI PHYED GSUM BSGOMS PAS, ,DENG

BDAG BYIN GYIS BRLABS NAS SU, ,RDO RJE GSUNG DU BDAG GIS BSGOM,
,PHYOGS BCUR BZHUGS PA'I SANGS RGYAS RNAMS, ,RDO RJE MI PHYED
GSUM BSGOMS PAS, ,DENG BDAG BYIN GYIS BRLABS NAS SU, ,RDO RJE
GSUNG DU MDZAD DU GSOL, ,AOm SARBA TA TH'A GA TA B'A KA BADZRA
SVA BH'A BA A'ATMA KO&HAm,

'DU SHES PHUNG PO GNAS 'GYUR PAS, ,SO SOR RTOG PA'I YE SHES KYI,
,'DOD CHAGS SNANG BA MTHA' YAS KYI, ,RDO RJE YIS NI DBANG BSKUR
RO, RDO RJE YIS NI DBANG BSKUR RO, RDO RJE'I DBANG STE GSUM PA'O,
,DE NAS DRIL BU'I DBANG BSKUR BA NI GSER LA SOGS PA'I DRIL BU
YANG H'Um MDZAD KYIS BSANGS LAS, KHAm LAS RAL GRI DE

LAS DON YOD GRUB PA DE YONGS SU GYUR PA LAS DRIL BUR BSAMS LA,
DRI'I THIG LE BYAS LA ME TOG LA SOGS PAS MCHOD NAS, ,'DI NI SANGS
RGYAS THAMS CAD KYI, ,SHES RAB DBYANGS KYI RJES 'GROR BSHAD,
,KHYOD KYIS KYANG NI RTAG TU BCANG, ,RGYAL BAS BYANG CHUB MCHOG
TU BZHED, ,

SRID PA NGO BO NYID KYIS BDAG ,NGO BO NYID KYIS SRID BRAL BYAS,
,RANG BZHIN DAG PA'I SEMS DPA' MCHOG ,SRID PA'I MCHOG TU GRUB PAR
BYED, ,AOm SHR'I HE RU KA AA DHI PA TI STVAm, AA BHI shINYTZ'A MI
TIshthA MI TI shthA BADZRA SA MA YA STVAm ZHES BYA BAS BYIN LA,
DPAL LDAN RDO RJE DON YOD 'CHANG, ,RDO RJE MI PHYED

@358A *, ,GSUM BSGOMS PAS, ,DENG BDAG BYIN GYIS BRLABS NAS SU,
,RDO RJE LAS SU MDZAD DU GSOL, ,AOm SARBA TA TH'A GA TA AA MO GHA
BADZRA SVA BH'A BA A'ATMA KO&HAm, 'DU BYED PHUNG PO RNAM DAG
PA'I, ,BYA BA NAN TAN YE SHES KYI, ,PHRAG DOG DON YONG GRUB PA
YI, ,DRIL BU YIS NI DBANG BSKUR

RO; ,DE NAS ME TOG GI PHRENG BA BZUNG LA MING GI DBANG BSKUR BAR
BYA STE, LUGS MA'I SKU SPYI BOR BZHAG LA AOm LAS 'KHOR LO, DE LAS
RNAM PAR SNANG MDZAD DE YONGS SU GYUR PA LAS DBU'I GTZUG TOR DU
BSAMS LA, PHRENG BA SPYI BOR BCINGS TE, SRID PA'I BDE BA SHIN TU
CHUNG, ,SDUG BSNGAL CHEN

PO DAG BYA'I PHYIR, ,SHIN TU BDE BA DAM PA'I THABS, ,HE RU KA
DPAL DAG TU BSKYED, ,AOm SHR'I HE RU KA AA BHI shINYTZ'A MI,
SHR'I HE RU KA CHE GE MO N'A MA AA BHI shE KA TA, DPAL LDAN RDO
RJE SKU 'CHANG BA, ,RDO RJE MI PHYED GSUM BSGOMS PAS, ,DENG BDAG
BYIN GYIS BRLABS NAS SU, ,RDO RJE SKUR NI MDZAD

DU GSOL, ,AOm SARBA TA TH'A GA TA K'A YA BADZRA SVA BH'A BA
A'ATMA KO&HAm, ,GZUGS KYI PHUNG PO RNAM DAG PAS, ,CHOS DBYINGS
YE SHES RNAM DAG PA'I, ,GTI MUG RNAM PAR SNANG MDZAD KYI, ,DPAL
LDAN MING GI DBANG BSKUR RO, ,DE NAS MI TOG GTOR BYAS NAS, ,PHUNG
PO LNGA NI RNAM DAG CING, ,NYON

MONGS LNGA NI SPANGS PAS NA, ,MA RIG PA NI RNAM DAG PAS, ,RIG PA
YI NI DBANG ZHES BSHAD, ,RIG PA'I DBANG BSKUR RO, ,DE NAS BRTUL
ZHUGS MANG PO SBYIN PAR BYA STE RDO RJE DRIL BU BYIN LA, PADMA
LTAR SKOR BA'I PHYAG RGYAS LAN GSUM BSKOR LA, RDO RJE GSOR ZHING
DRIL BU DKROL DU BCUG LA,

'DI NI SANGS RGYAS THAMS CAD KYI, ,HE RU KA DPAL PHYAG NA BSNAMS,
,KHYOD KYIS KYANG NI RTAG TU BCANG, ,HE RU KA DPAL BRTUL ZHUGS
BRTAN, ,AOm SARBA TA TH'A GA TA SIDDHI BADZRA SA MA YA TIshthA AE
shA STVAm DHA RA Y'A MI, H'Um HA HA HA HA HO ZHES BYA BAS RDO RJE
BRTUL ZHUGS SO, ,DE NAS PHYAG MTSAN BCU GNYIS

LUGS MA 'AM 'BUR DU BRKOS PA'AM RI MOR BRIS BA H'Um MDZAD KYI
SNGAGS KYI BSANGS NAS SLOB MA LA SBYIN PAR BYA STE, RDO RJE DRIL
BU BCANGS PA YI, ,SHES RAB PHA ROL PHYIN PA DANG, ,BZOD PA GLANG
PO'I PAGS PA DANG, ,SMON LAM CANG TE'U BSNAMS PA DANG, ,YE SHES
GRI GUG NYON

@358B MONGS GCOD, ,DGRA STA TSUL KHRIMS RNAM DAG DANG, ,RTZE GSUM
SBYIN PA'I PHA ROL PHYIN, ,THOD PA THABS LA MKHAS PA DANG,
,BRTZON 'GRUS RDO RJE ZHAGS PA DANG, ,KHA tV'Am BSAM GTAN RNAM
DAG STE, ,TSANGS PA'I MGO BO STOBS SU BSHAD, ,PHA ROL PHYIN PA
RNAM DAG PAS, ,BU

KHYOD KYIS NI BCANG BAR BYA, ,AOm HR'I: HA HA H'Um H'Um PHAt RE
RE ZHING BZLAS PAR BYA'O, ,DE NAS ME TOG GTOR NAS, DPA' BO CHEN
PO'I BRTUL ZHUGS BZANG, ,RTEN 'BREL BCU GNYIS RNAM DAG PA, ,PHA
ROL PHYIN PA BCU RNAMS KYI, ,PHYAG RGYA YIS NI DBANG BSKUR RO,
,DBANG BDUN PA'O,, ,,

SANGS RGYAS KUN GYI MIG 'BYED PA'I, ,GSANG SNGAGS BLA NA MED PA
YI, ,SNYING PO YID BZHIN NOR BU 'DI, ,SKYOB PA'I SANGS RGYAS
DBANG BSKUR RO, ,DE NAS ME TOG GTOR LA SNGAGS BZLA PA'I PHYIR
BZLAS PA'I PHRENG BA SBYIN PAR BYA'O, ,DENG NAS BRTZAMS TE RDZOGS
SANGS RGYAS, ,RNAL 'BYOR MA DANG

RDZOGS SANGS RGYAS, ,SHES RAB THABS KYI BSNYEMS CHEN GYIS, ,GAR
MCHOG BDE BA DGA' STON GYIS, ,SGEG DANG BCAS PA'I ME TOG PHRENG,
,SANGS RGYAS KUN SOGS RNAL 'BYOR MA, ,DES NI BRAL BAR MI 'GYUR
TE, ,ME TOG PHRENG BAS BRGYAN GYUR CIG ,PHRENG BA'O, ,LUS CAN

KUN GYI DAM CHOS KYI, ,KHYOD KYIS GLU NI BLANGS BYAS TE, ,DES NA
RNAL 'BYOR MA DE DANG, ,MYUR DU BDE BA MYONG BAR 'GYUR, ,GLU'O,
,KHYOD KYIS RGYAL LA DRI PHUL BAS, ,TSUL KHRIMS TING 'DZIN SHES
RAB DANG, ,RNAM GROL YE SHES MTHONG BA YI, ,LUS CAN BYANG CHUB
THOB GYUR CIG ,DRI'O,,

RDZOGS SANGS RGYAS LA SBOS PHUL BAS, ,BRTUL ZHUGS BZANG POS LEGS
TSIM ZHING, ,LUS CAN BDE GSHEGS CHA LUGS SU, ,YE SHES KYIS NI
TSIM GYUR CIG ,SPOS SO, ,CHOS KYI MAR ME LEGS SBAR BAS, ,PADMA
GAR DBANG BDAG NYID DE, ,SEMS CAN MA RIG

MDONGS BYAS LA, ,YE SHES SGRON MA SNANG GYUR CIG ,MAR ME'O,
,BRTUL ZHUGS MANG PO'O, ,DE NAS PHYIR MI LDOG PA'I DBANG BSKUR
BA'I PHYIR GSOL BA GDAB PAR BYA STE, BYANG CHUB RDO RJES SANGS
RGYAS LA, ,JI LTAR MCHOD SBYIN GSOL BA GDAB ,BDAG KYANG BSRUNG
BA'I DON GYI PHYIR,,

@359A *, ,NAM MKHA'I RDO RJE BDAG LA GSOL, ,HE RU KA DPAL DBANG
BSKUR BA, ,'GRO BA SKYOB PA'I GZI BRJID CAN, ,JI LTAR YON TAN
'BYUNG GNAS STZOL, ,DE BZHIN BDAG LA DENG BDAG STZOL, ,DBA' BO
CHEN PO MI LDOG PA'I, ,DBANG BSKUR BA NI BDAG LA STZOL, ,SEMS CAN

KUN GYI DON GYI PHYIR, ,BDAG NI RTAG TU SLOB DPON GYUR, ,DE LTAR
GSOL BA BTAB PA'I RJES LA SDOM PA SBYIN PAR BYA STE, JI BZHIN DON
LDAN BCU BZHI NI, ,PHAS PHAM PAR NI RAB TU GRAGS, ,SBONG ZHING
DOR BAR MI BYA STE, ,RTZA BA'I LHUNG BAR SHES PAR BYA, ,SLOB DPON
LA NI BRNYAS PA DANG, ,BDE GSHEGS

BKA' NI GCOG PA DANG, ,SDANG BAS SPUN LA BSNGAGS MI BYA, ,BYAMS
PA CHEN PO SPONG BAR BYED, ,BYANG CHUB SEMS NI 'DOR BAR BYED,
,SHES PA GSUM LA SMOD PA DANG, ,SKAL MIN GSANG BSGROGS PA DANG,
,RGYAL BA'I BDAG NYID PHUNG PO SMOD, ,DAG PA'I CHOS LA YID GNYIS
DANG, ,GDUG

LA BYAMS DANG CHAGS BRAL DANG, ,CHOS LA GNYIS SU 'BYED PA DANG,
,DAD PA'I SEMS NI RAB TU SMOD, ,DAM TSIG BSTEN TSE JI SNYED TSE,
,RTAG PA'I BUD MED SMOD PA STE, ,RTZA BA'I LTUNG BAR 'GYUR BA
YIN, ,NYIN DANG MTSAN MO LAN GSUM DU, ,NYIN RE ZHING NI BZLA BAR
BYA, ,SNGAGS PAS 'DI

DAG BYED PA NI, ,KHA NA MTHO SBOM POR 'GYUR, ,YAN LAG DAM TSIG
SHES PAR BYA, ,DAM TSIG MI LDAN SNOD MIN PA'I, ,RIG MA BSTEN PAR
BYA BA DANG, ,TSOGS KYI 'KHOR LOR RTZOD PA DANG, ,GSANG BA'I CHOS
NI STON PA DANG, ,SEMS CAN DANG DANG LDAN PA LA, ,DAM CHOS GZHAN
DU STON PA DANG,,

NYAN THOS DAG TU SLOB BYED PA'I, ,NANG DU ZHAG BDUN GNAS PA DANG,
,SBYOR BA NGES PAR MA BYAS PA'I, ,SNOD MIN GSANG BA STON PA YI,
,KHA NA MA THO SBOM 'GYUR TE, ,SNGAGS PA DAM TSIG ZAD PAR 'GYUR,
,ZAD PAS DNGOS GRUB MI 'GYUR ZHING, ,BDUD DANG SDUG BSNGAL RAB TU
'PHEL, ,DE BAS

DAM TSIG BUS SRUNGS SHIG ,CES BRJOD PAR BYA'O, ,SLOB MAS KYANG DE
BZHIN DU BGYID DO ZHES BRJOD DO, ,DE NAS SENG GE'I KHRI LA DAR
GYIS G-YOGS TE DE'I STENG DU BZHAG LA, ,YI GE MNGON PAR BZLAS
PA'I GDUGS DANG RGYAL MTSAN DANG BA DAN BSGRENG LA SLOB MA LHAR
BSKYED LA, PU DZ'A AU AA GO RA DE

@359B MA LA SOGS PA'I YI GE NYE SHU RTZA BZHI LUS LA BKOD LA,
H'Um RING PO BRGYAD LAS SGO MTSAMS MA BSKYED LA SNYING GA'I RTZA
BZHI LA YUM BZHI DANG, BDUD RTZI'I SNOD BZHI BSKYED LA DPA' BO
DPA' MO'I GO CHA BSKON NAS, PHEE PHEEm GI PHYAG RGYAS YE SHES
SEMS DPA' SPYAN DRANGS LA BCUG STE, GNAS GSUM DU YI

GE GSUM GYI BYIN GYIS BRLAB PAR BYA'O, ,DE NAS SLOB DPON GYIS LHA
THAMS CAD KYI RANG BZHIN RNAM PAR RGYAL BA'I BUM PA BLANGS NAS
BKRA SHIS TSIG SU BCAD PA BRJOD CING DBANG BSKUR BAR BYA STE, LHA
RNAMS ZHU BA LAS YE SHES KYI BDUD RTZIR BYIN GYIS BRLABS TE SPYI
BOR BLUGS NAS 'DI SKAD

BRJOD DO, ,KHAMS GSUM KUN GYIS PHYAG BYAS PA, GSANG BA GSUM NI
GNAS LAS BYUNG, ,DBANG BSKUR BA NI RDO RJE CHE, ,SANGS RGYAS KUN
GYI DBANG BSKUR RO, ,AOm SARBA TA TH'A GA TA AA BHI BARTI KA SA MA
YA SHRI YE H'Um ZHES BRJOD DO, ,DE NAS COD PAN DANG, RDO RJE DRIL
BU DANG, ME

TOG GI PHRENG BA SPYI BOR BCINGS LA 'DI SKAD BRJOD DO, ,KHAMS
GSUM KUN GYIS PHYAG BYAS PA, ,PHYAG RGYA CHEN PO'I BYIN BRLABS
LA, ,GZUGS DOR BA YI DAM TSIG GIS, ,GSANG SNGAGS MA TSANG MED PAR
BZLA, ,RANG RANG RIG PA'I NGO BO DE, ,PHYOGS BCU DUS GSUM BZHUGS
PA'O,,

RANG GI LHA YI SBYOR BA YIS, ,BDAG DANG GZHAN LA MCHOD PAR BYA,
,DKA' THUB SDOM PA MI ZAD PA, ,BSRUNGS NA MI SNANG MNGON SHES
DANG, ,MKHA' LA RGYU DANG LUS NGAG YID, ,LAS 'BYUNG 'DOD GRUB
'GRUB MI 'GYUR, ,DE BAS SANGS RGYAS SEMS DPA' MCHOG ,'DOD PA
THAMS CAD BSTEN

PA YIS; CHOS KYI YE SHES MCHOG BSNYES PA'O, ,BA DE DANG SDUG
BSNGAL DE DAG MIN, ,'DOD PA'I YON TAN LNGA RNAMS BSTEN, ,YE SHES
DON GNYER 'DOD CHAGS CAN, ,SBYOR BAS BSGRUBS NA MYUR DU 'GRUB,
,SKU GSUNG THUGS KYI YANG DAG 'GRUB, ,GANG GZHAN DMAN PA BSHAD PA
YIN, ,

SNGAGS KYI BZLAS PA 'GRUB 'GYUR BA, ,SKU GSUNG THUGS NI BSGOMS
PAS SO, ,DE NYID KYIS NI RDO RJE GSUNG, ,CHOS KYI DRIL BU DKROL
BAR BYA, ,DAM TSIG GIS NI PHYAG RGYA CHER, ,BYIN GYIS BRLABS NAS
SNYING PO BZLA, ,DE NAS MIG GNYIS SU H'Um LAS RDO RJE NAS 'BRAS
TZAM DKAR POR BSAMS

@360A *, ,LA; GSER RAM RIN PO CHE LAS BYAS PA'I MIG THUR DANG PRA
ZHES BYA BAS MIG DBYE BAR BYA STE, JI LTAR MIG MKHAN RGYAL PO
YIS, ,'JIG RTEN LING TOG BSAL BA LTAR, ,BU KHYOD KYI NI MI SHES
PA'I, ,RAB RIB RGYAL BA RNAMS KYIS BSAL, ,AOm BADZRA NI TRA AA PA
HA RA BA tA LAm HR'I: ZHES

BRJOD PAS NI NYON MONGS PA SPANGS PA'I DBANG NGO, ,DE NAS ME LONG
BSTAN LA, CHOS RNAMS GZUGS BRNYAN LTA BU STE, ,DAG CING GSAL LA
RNYOG PA MED, ,GZUNG DU MED CING BRJOD DU MED, ,RGYU DANG LAS LAS
KUN DU BYUNG, ,NGO BO NYID MED GNAS MED PAR, ,DE LTAR CHOS 'DI
SHES GYIS LA, ,SEMS

CAN DON NI MNYAM MED BYOS, ,'ON KYANG SANGS RGYAS SRAS SU SKYE,
,YE SHES KYI DBANG NGO, ,DE NAS SKU GSUNG THUGS KYI DBANG SBYIN
PAR BYA STE, AA LAS BSKYED PA'I DRIL BU BLANGS TE, CHOS RNAMS NAM
MKHA'I MTSAN NYID DE, ,NAM MKHA' LA YANG MTSAN NYID MED, ,NAM
MKHA' DANG MNYAM

SBYOR BA YIS, ,SKU MCHOG MNYAM PA NYID DU GSAL, ,GSUNG GI DBANG
NGO, ,DE NAS CHOS BSKYED PA'I MDA' GZHU SBYIN LA PHYOGS BZHI DANG
STENG 'OG TU HO ZHES PAS MDA' 'PHEN DU GZHUG GO, ,SKU'I DBANG
NGO, ,DE NAS H'Um LAS ME LONG BSKYED PA BYIN LA, RDO RJE SEMS
DPA' ME LONG BZHIN, ,DAG

CING GSAL LA ME LONG BZHIN, ,BU KHYOD KYI NI SNYING LA ZHUGS,
,GANG 'DI DE BZHIN GSHEGS PA THAMS CAD KYI BDAG PO RDO RJE BYANG
CHUB KYI SEMS NI 'DI YIN PAR SHES PAR GYIS SHIG ,CES BRJOD PAR
BYA STE, THUGS KYI DBANG NGO, ,DE NAS RKANG PA GNYIS KYI BAR DU
CHOS KYI 'KHOR LO BZHAG LA,

LAG PA G-YAS PAR DUNG BYIN TE G-YON PAR PO TI BYIN LA 'DI SKAD
CES BRJOD DO, ,DENG NAS BRTZAMS TE SEMS BSKYED PA TZAM GYIS CHOS
KYI 'KHOR LO SKOR CIG ,DE RING PHAN CHAD 'JIG RTEN LA, ,SKYOB
PA'I CHOS KYI 'KHOR LO BSKOR, ,CHOS KYI DUNG NI BLA MED PA, ,MA
LUS KUN DU GANG BAR

GYIS; ,SOM NYI YID GNYIS MI BYA ZHING, ,DOGS PA MED PA'I SEMS
KYIS SU, ,GSANG SNGAGS SPYOD PA'I TSUL GYI MCHOG ,'JIG RTEN 'BRAL
'DI LA RAB TU SGROGS, ,DE LTAR BYAS NAS SANGS RGYAS LA, ,PHAN
'DOGS DRIN DU GZO ZHES BYA, ,RDO RJE 'DZIN PA DE KUN YANG, ,KUN
DU SRUNG BA

@360B KHYOD LA MDZAD, ,CES BYA BAS SBYIN PAR BYA'O, ,DE NAS RJES
SU GNANG PA'I DBANG LNGA SBYIN PAR BYA STE, 'JIG RTEN KUN LAS
THAMS CAD DU, ,SEMS CAN KUN LA PHAN PA'I PHYIR, ,JI LTAR SNA
TSOGS 'DUL 'GYUR BA, ,CHOS KYI 'KHOR LO RAB TU BSKOR, ,DE BZHIN
DU RDO RJE DANG KHRO BO

DANG PADMA DANG NOR BU'I 'KHOR LO RAB TU BSKOR ZHES BYA BA'I
TSIGS SU BCAD PA LNGAS RJES SU GNANG BA LNGA DBANG BSKUR BA LNGA
SBYIN PAR BYA'O, ,DE NAS SLOB MA LA MCHOD PA LNGAS MCHOD PAR
BYA'O, ,MGO BO LA ME TOG SNA LA BDUG PA MIG LA MAR ME SNYING GAR
BYUG PA, YANG NA GNAS GSUM DU

DRI'I THIG LE BYAS LA, BYANG CHUB KYI PHYOGS KYI CHOS SUM CU RTZA
BDUN LHA'I DE NYID DANG, GNAS NYI SHU RTZA BZHI LA SOGS PA DKYIL
'KHOR GYI DE NYID DANG, RTZA DANG, KHAMS DANG RANG BZHIN DU LUS
KYI DKYIL 'KHOR GYI DE NYID DANG, BSNYEN PA DANG STA GON DANG,
DKYIL 'KHOR DANG SBYIN SREG DANG BUM PA DANG

GTOR MA DANG BDUD RTZI LNGA SBYANG BA DANG, BSGOM PA DANG BZLAS
PA DANG BCAS PA'I PHRIN LAS BZHI SLOB DPON GYI LAS RNAMS BSLAB
PAR BYA'O, ,DE NAS YON DBUL BAR BYA STE, GLANG PO RTA DANG SHING
RTA NOR, ,NOR BU BYU RU LA SOGS PA, ,YON GYI MCHOG NI BLANGS PA
RNAMS, ,PHYAG BYAS NAS NI DBUL

BAR BYA, ,DENG NAS BRTZAMS TE BDAG BRAN DU, ,KHYOD LA BDAG NI
'BUL LAGS KYIS, ,MA 'ONGS MNGON PAR 'TSAR RGYA BAR, ,LUNG BSTAN
BYA DANG DBUGS DBYUNG MDZOD, ,CES BRJOD DO, ,DE NAS BDAG NYID DE
BZHIN GSHEGS PAR BSAMS LA GZENGS BSTOD PA 'DI DANG LUNG BSTAN

PAR BYA STE, G-YON BA SNYING GAR KHU TSUR BCANGS PA DANG CHOS GOS
'DZIN PA'I TSUL DU BYAS LA, AOm NGA YIS 'DI LTAR LUNG BSTAN TE,
,RDO RJE SEMS DPA'I DE BZHIN GSHEGS, ,SRID PA'I MCHOG NI GRUB PA
YIN, ,SRID PA'I NGAN 'GRO RNAMS LAS BTON, ,KYE DE BZHIN GSHEGS PA
RDO RJE CHE

GE MO ZHES BYA BA DANG, BHUR BHU BAS:, 'DI YI DBANG BSKUR GYUR PA
YIS, ,SNGAGS PAS 'GRO BA KUN DANG BDAG ,BLA NA MED PA'I BYANG
CHUB TU, ,BDE BAR GSHEGS KYIS LUNG BSTAN MDZOD, ,NGO BO NYID KYIS
SEMS CAN RNAMS, ,JI LTA JI LTAR 'DUL 'GYUR BA, ,DE LTA DE LTAR
CHAGS

@361A *, ,LA SOGS, ,GSANG BAS SEMS CAN DON BYA'O, ,NYIN RE ZHING
NI THUN SNA RU, ,TING 'DZIN GSUM GYI SBYOR LDAN PAR, ,GYUR NAS
THUN MONG GIS SHES KYIS, ,DNGOS GRUB THOB PAR 'GYUR BAR BYA, ,MI
SNANG BA NI STONG YIN TE, ,MNGON SHES SNANG BA NYIS STONG YIN,
,RIG PA

'DZIN PA SUM STONG YIN, ,RDO RJE CAN NI 'GRO KUN BDAG ,ZHI DANG
RGYAS SOGS LAS GANG DANG, ,DE LAS GZHAN PA CI 'DOD PA, ,'KHOR LO
RJES GNYIS SBYOR BA YIS, ,BSGRUBS NA MYUR DU 'GRUB PAR 'GYUR,
,KUN GYI GNANG BA SBYIN PA'O, ,DE NAS DBUGS DBYUNG BA BSHAD PAR
BYA STE, ,MCHOG

GSANG DKYIL 'KHOR DAM PA 'DIR, ,MTHONG BA DANG NI ZHUGS GYUR PAS,
,SDIG PA KUN LAS NGES GROL BAR, ,KHYED RNAMS DE NYID LEGS PAR
GNAS, ,BDE CHEN THEG PA 'DI LAS NI, ,SLAR KHYOD 'CHI BA YOD MIN
TE, ,MI TSUGS PA DANG MI SOD PAS, ,CES KYANG MI 'JIGS DGA' BAR
GYIS, ,SRID PA SHIN TU

DAG PA'I PHYIR, ,SRID PA'I SDUG BSNGAL LAS KHYOD 'DAS, ,SRID PA
SHIN TU GRUB PA'I PHYIR, ,STON PA'I MCHOG TU GYUR PA YIN, ,RTAG
TU KHYOD KYIS BSRUNG BAR BYA, ,SANGS RGYAS KUN GYIS MTHUN PAR
GSUNGS, ,DAM PA RTAG PA'I BKA' YIN NO, ,GANG ZHIG BSKYED PA TZAM
GYIS NI, ,SANGS RGYAS NYID DU

DOGS MED PA'I, ,BYANG CHUB SEMS NI GTANG MI BYA, ,PHYAG NA RDO
RJE GANG YIN PA, ,DAM PA'I CHOS NI MI SPANG ZHING, ,NAM YANG DOR
BAR MI BYA'O, ,MI SHES PA'AM RMONGS PA YIS, ,TSUL CHEN BSTAN PAR
MI BYA'O, ,BDAG NYID YONGS SU SPANGS NAS SU, ,DKA' THUB KYIS NI
MA BSRUNGS SHING,,

CI BDE BAR NI BDE BAR BSAM, ,'DI NI MA BYON RDZOGS SANGS RGYAS,
,RDO RJE DRIL BU PHYAG RGYA RNAMS, ,NAM YANG YONGS SU MI DOR
ZHING, ,SLOB DPON SMAD PAR MI BYA STE, ,'DI NI SANGS RGYAS KUN
DANG 'DRA, ,SANGS RGYAS KUN DANG MTSUNGS SLA'O, ,SLOB DPON LA NI
GANG SMOD PA, ,DE YIS SANGS

RGYAS KUN SMAD PAS, ,RTAG TU SDUG BSNGAL THOB 'GYUR TE, ,RIMS
DANG DUG DANG DBYIG DUG DANG, ,MKHA' 'GRO RNAMS KYIS GTZE BA
DANG, ,GDON DANG LOG 'DREN GTUM PO YIS, ,BSAD NAS SEMS CAN DMYAL
LTUNG STE, ,DE BAS NAN TAN THAMS CAD KYIS, ,RDO RJE SLOB DPON

@361B BLO GROS CHE, ,DGE BA RAB TU MI SPYOM BAS, ,NAM YANG SMAD
PAR MI BYA'O, ,BLA MA LA NI GUS BCAS YON, ,RJES MTHUN KHYOD KYIS
SBYIN PAR BYA, ,DES NI RIMS SOGS GNOD PA RNAMS, ,PHYIR ZHING
'BYUNG BAR MI 'GYUR RO, ,RTAG TU RANG GI DAM TSIG BSRUNG, ,RTAG
TU DE BZHIN GSHEGS

PA MCHOD, ,RTAG TU BLA MA LA YANG DBUL, ,'DI NI SANGS RGYAS KUN
DANG 'DRA, ,DE PHYIR SANGS RGYAS THAMS CAD LA, ,RTAG TU SBYIN PA
NYID DU 'GYUR, ,DE BYIN BSOD NAMS TSOGS YIN TE, ,TSOGS LAS DNGOS
GRUB MCHOG TU 'GYUR, ,GANG PHYIR 'DI NI LEGS GNAS PAS, ,DENG KHYOD
SKYE BA 'BRAS

BUR BCAS, ,DAM TSIG LHA RNAMS KUN MNYAM PAS, ,DENG KHYOD GYUR PA
THE TSOM MED, ,SANGS RGYAS RDO RJE 'DZIN BCAS PAS, ,KUN GYIS DENG
KHYOD DBANG BSKUR BAS, ,KHAMS GSUM KUN GYI RGYAL PO CHE, ,RGYAL
BA'I DBANG BO BSTEN PA YIN, ,DE NI BDUD LAS RNAM RGYAL TE, ,GRONG
KHYER MCHOG TU

RAB TU ZHUGS, ,KHYED RNAMS KYIS NI SANGS RGYAS NYID, ,DE NYID
THOB PAR THE TSOM MED, ,DBUGS DBYUNG BA'O, ,PHYIR MI LDOG PA'I
DBANG BSKUR BA YAN LAG DANG BCAS PA'O, ,DE NAS GSANG BA'I DBANG
BSKUR BA'I PHYIR GSOL BA GDAB PAR BYA STE, ,SKYABS MED PA YI
SKYABS GYUR PA, ,MGON

MED PA YI MGON GYUR PA, ,SNYING RJE MED PA'I SNYING RJE CAN,
,BCOM LDAN BDE MCHOG GNYIS MED BDAG ,SRID PA'I GDUNG BAS BSGOMS
PA LAS, ,SNYING RJE GSOL BA'I DBANG BSKUR GSOL, ,DE NAS SLOB MA
LA GNAS GSUM DU BDUD RTZI LNGA'I THIG LE BYAS LA, ,SNGOM PA SBYIN
PAR BYA STE,

KHYOD KYIS SROG CHAGS BSGRAL BAR BYA, ,MCHOG GI RDZAS RNAMS BLANG
BAR BYA, ,GZHAN GYI DPAL LA LA LONGS SPYOD CING, ,BRDZUN PA LTA
BU'I TSIG RNAMS SMOS, ,BLA MED DAM TSIG 'DI RNAMS NI, ,BU KHYOD
KYIS NI BSRUNG BAR BYA, ,DE NAS BDAG NYID DPAL HE RU KA'I NGA
RGYAL GYIS GNAS PAS LAS KYI PHYAG RGYA'AM CHOS KYI PHYAG RGYAL

NAS NYI SHU RTZA BZHI LA YI GER BKOD NAS, DPA' BO DANG DPA' MO
BYIN GYIS BRLABS TE BSKYED LA, SGO BRGYAD DU MKHA' 'GRO MA BRGYAD
BKOD NAS, SNYING GA'I RTZA BZHI LA YUM BZHIR BYIN GYIS BRLABS
NAS, HR'I: LAS PADMAR BSKYED LA GNAS GSUM DU BYIN GYIS BRLABS
GNAS, H'Um

@362A *, ,LAS LING GA RDO RJER BSKYED LA, NOR BU'I MTSAMS A'A:
LAS BYANG CHUB SEMS PHAB NAS 'KHOR LO BZHI'I RANG BZHIN DU BSGOMS
LA DGA' BA BZHI BZHIR BSKYED NAS, AOm SARBA TA TH'A GA TA AA NU
R'A GA nA BADZRA SV'A BHA BA A'ATMA KO&HAm ZHES BRJOD LA THIG LE
GSUM PA PADMA'I NANG DU

PHAB LA THOD PA'I NANG DU BZHAG STE, ,SOm SARBA TA TH'A GA TA P'U
DZA BADZRA SVA BH'A BA A'ATMA KO&HAm ZHES BRJOD LA YE SHES
LNGA'I 'OD ZER SLOB MA'I LCE LA GZHAG PAR BYA'O, ,DE NAS SLOB
MA'I LKOG MAR HR'I: LAS PADMA 'DAB MA BRGYAD PA BSAMS LA LCE'I
PADMA'I CHA BA H'Um LAS RDO RJE BSKYED LA RTZE MO'I DBUS KYI SBU

GUS 'THUNG BAR BSAM MO, ,DE NAS, 'KHOR LO KUN DANG RNAL 'BYOR MA,
,SANGS RGYAS ZHU BA'I RANG BZHIN CAN, ,KHAMS LNGA DAG DANG YANG
DAG 'DRES, ,GSANG BA YI NI DBANG BSKUR RO, ,DE NAS SHES RAB YE
SHES KYI DBANG BSKUR BAR BYA STE GSOL BA GDAB PA NI, 'KHOR LO
BZHI YI RANG BZHIN CAN,,

YE SHES BZHI YI RANG BZHIN SKU, ,DGA' BA BZHI YI RANG BZHIN MCHOG
,BDE BA CHEN BO'I DBANG BSKUR GSOL, ,DE NAS 'DI SKAD CES BRJOD
BAR BYA STE, ,BRAM ZE RGYAL RIGS RJE'U RIGS DANG, ,DMANGS RIGS
MTHAR GNAS SHES RAB KUN, ,GUS DANG BCAS PAS MCHOD PA DANG, ,GNYIS
MED

TSUL DANG 'O BYED PAR, ,DPA' BO CHEN PO SPRO GYUR TAM, ,SMOS SHIG
DPA' BO BDE BA CHE, ,CI GSUNG DAM TSIG BSTEN PAR GYIS, ,LHA MO
BDAG GIS BYED PAR NUS, ,PADMA KHA BYE BYAS NAS NI, ,SKRA GROL
GCER BUR GNAS PA YIS, ,RDO RJE BZHAD PA GAR BYED PA, ,ME TOG CHU
LDAN DPA' BO YIS, ,

RNAL 'BYOR MA LA RDO RJE YIS, ,DENG NAS BRTZAMS TE BU KHYOD KYIS,
,BRTUL ZHUGS BZANG POS 'GRO DON GYIS, ZHES BRJOD DO, ,DE NAS 'DI
SKAD CES SNGOM PA DBOG PAR BYA STE, GNYIS MED YE SHES SEMS LDAN
LA, ,MI BYA BA NI CI YANG MED, ,TSANGS PAR SPYOD PA BRTAN MNOS
LA, ,

'DOD PA LNGA NI SPYAD PAR GYIS, ,GNYIS MED LA GNAS ZAS LA NI,
,RDO RJE SEMS DPA' LA SOGS BRDA, ,LHA MO GZHAN DANG KUN SBYOR BA,
,'DOD PA CHAGS PAR GYUR PA DANG, ,GNYIS SU MED THOGS MED PA'O,
,DAM TSIG SPYOD DANG SPYAD PA DANG, ,BUD MED DBANG PHYUG SHIN TU
TSOR, ,

@362B TSANGS SPYOD DE BZHIN RNAM BZHI YI, ,KHRO MED RGYUN GYI KUN
SPYOD PA, ,SGRUB PA PO YIS YONGS SU BSRUNGS, ,RTAG TU SGRUB PA LA
GNAS NAS, ,YUL KUN LA NI RNAM GROL ZHING, ,GNYIS MED GRUB PA'I
RNAL 'BYOR MA, ,MI BSTEN SRID PA DENG KHYOD KYI, ,BU KHYOD KYIS
NI BSGRUB PAR BYA, ,DE LTAR

SDOM PA BYIN NAS PHYAG RGYA RNAM PA BZHI'I BYE BRAG GIS DBANG
BSKUR BA RNAM PA BZHIR 'GYUR TE, CHAGS PA'I LAM LA DGE BSNYEN GYI
SNGOM PA DANG LDAN PA'I KHYIM PA'I BYANG CHUB SEMS DPA' NYON
MONGS PA'I SEMS DANG MA BRAL BAS, LAS KYI PHYAG RGYA RIGS CAN MA
BZHI DANG, LO TSIGS

MA BZHI DANG, LAS DANG LDAN PA BZHI STE BCU GNYIS LA, GZUGS BZANG
YAN LAG MA NYAMS DANG, ,RGYAN NI KUN GYIS BRGYAN PA DANG, ,ZHES BYA
BA LA SOGS PA GSUNGS PA'I YON TAN DANG LDAN PA LA BSKYED PA'I RIM
PA LA BSNYEN SGRUB BZHI'I RIM PA DANG LDAN PA'I LHA MOR BSKYED
LA, RDZOGS PA'I

RIM PA'I 'KHOR LO BZHI'I RIM PA RGYUD KYI RIM PA DANG, TZAndA L'I
SNGAGS KYI RIM PA DANG, BYANG CHUB KYI SEMS PHAB PA'I YE SHES KYI
RIM PAS DGA' BA BZHI BSKYED LA, RDO RJE 'DZIN PA'I MTHAR, RKA NA
LA LCE SBYAR RGYUN BZLOG PAS, ,LHA DANG LHA MIN BSDIGS NAS NI,
,GNYIS MED LHAN CIG SKYES DGA'

BSGOM; ,ZHES PA DANG, YANG NA GROL PA'I LAM LA DGE SLONG DANG DGE
TSUL LAM, RAB TU BYUNG BA'I BYANG CHUB SEMS DPA' CHOS KYI PHYAG
RGYA'I 'DOD PA'I YON TAN LNGA'I LHA MO'AM, BYAG MTSAN LAS BSKYED
PA'AM, DAM TSIG GI PHYAG RGYAR RTZA'I 'KHOR LO'AM, RLUNG DBUS MA
LAS GTUM MO DROD KYI

RIM PA LAS BDE BA BYANG CHUB KYI SEMS BSKYED NAS RLUNG GI 'KHRUL
'KHOR DANG, YE GE'I 'KHRUL 'KHOR GYI DGA' BRAL GYIS GNAS NAS
BZLOG ,DE NAS BSGOM DU GZHUG STE GTUM MO SRUB SHING GI 'KHOR LO
LAS, LHAN CIG SKYES DGA'I MAN NGAG NI, ,RI BONG 'DZIN DANG BZLOG
PA'I MTHAR, ,DU BA

SMIG RGYU'I RTAGS LDAN PAS, ,DE LAS GZUNGS NI THOB PAR 'GYUR,
,ZHES BYA BA'I TSIG DBANG RIN PO CHE NYID SLOB MA LA SBYIN PAR
BYA'O, ,DE NAS, ,'DOD CHAGS BRAL BLTA BU'I SDIG ,KHAMS GSUM NA NI
GZHAN MED DE, ,DE BAS 'DOD LA CHAGS BRAL BAR, ,KHYOD NI NAM YANG
MA BYED CIG ,CES

@363A *, ,BRJOD LA DAM TSIG BSGRAG PAR BYA'O, ,YANG NA BDAG BYIN
GYIS BRLAB BA'I LAM PAS NI PHYAG RGYA CHEN PO STONG PA NYID LA
RIL POR 'DZIN PA DANG RJES SU GZHUG PA'I MAN NGAG GIS BSGOM STE,
BSAM GYIS MI KHYAB PA'I RANG BZHIN BDE BA CHEN PO'I NGANG LA 'BAD
RTZOL BRAL BA'I

BLOS LHUN GYIS GRUB PA'I DBYINGS LA GNAS PAS RGYUD DANG SNGAGS
DANG YE SHES KYI RIM PA SPANGS PA GSANG BA'I RIM PA 'BA' ZHIG LA
BRTEN NAS, RLUNG DBU MA DANG, THIG LE PHRA MO DANG, RTZA AA BA
DH'U T'I DANG, GTUM MO DROD DANG, LHAN CIG SKYES PA'I DGA' BA
STE DE RNAMS NI MTSON BYED BYANG CHUB KYI SEMS

SO; ,MTSON BYA DON GYI BYANG CHUB KYI SEMS NI ZUNG 'JUG BSAM GYIS
MI KHYAB PA DANG, THABS BDE BA CHEN PO ZUNG 'JUG RTOG PA DANG
BRAL BAS 'BRAS BU GNYIS SU MED PA ZUNG 'JUG BDE BA CHEN PO LHUN
GYIS GRUB PA 'BYUNG BAR 'GYUR RO, ,BCOS MA'I LAM MTSAN MA DANG
BCAS PA RNAM PAR SPANGS NAS,

MA BCOS PA MTSAN MA MED PA BDAG BYIN GYIS BRLAB PA'I SLOB MA LA
BRTAN PA SHES RAB YE SHES KYI DBANG BSKUR BA NI, TSIG DBANG RIN
PO CHE GNYIS PA'O, ,DE SKAD DU YANG, DPER NA PHA ROL DON GNYER
'GA', ,GZINGS LA BRTEN NAS 'GRO BYED PA, ,PHA ROL PHYIN NAS DOR
BAR BYED, ,BCOS MA'I

LAM YANG DE BZHIN NO, ,ZHES GSUNGS SO, ,DE NAS RIG PA'I DAM TSIG
SBYIN PAR BYA STE, DON DAM PAR CHOS KYI DBYINGS BDE BA CHEN PO'I
RANG BZHIN DMIGS LA, SHIN TU RNAM PAR DAG PA'I LHA'I DE KHON NYID
BSGOM PAR BYA STE, 'GRO BA 'DI KUN SANGS RGYAS LNGA BDAG NYID,
,GAR MKHAN DANG NI

SANGS RGYAS BZANG LTAR SNANG, ,GANG DU BDE CHEN ZHES BYA GCIG PU
NYID, ,GCIG PU NYAMS KYIS DU MA'I GAR YANG MDZAD, ,NYIN MO BCOM
LDAN RDO RJE CAN, ,RNAL 'BYOR MA NI MTSAN MOR BSHAD, ,SPRUL PA
LAS BYUNG DPA' BO RNAMS, ,YAN LAG DRUG CU SEMS KYIS SPRUL, ,DAG
PA'I

CHOS KYI SPRUL PA NI, ,PADMA'I GZUGS SU SPRUL PA YIN, ,SHR'I NI
GNYIS MED YE SHES TE, ,HE NI RGYU LA SOGS PA NYID, ,RU NI BKOD PA
DANG BRAL BA, ,KA NI GANG DU'ANG MI GNAS PA'O, ,SEMS LA RNAM GNAS
RNAL 'BYOR PA, ,MYA NGAN 'DAS LA MI BSTAN TO, ,ZHES BRJOD LA,
,H'Um LAS CHO GA

@363B BSKYED NAS MTSAMS KYI SNGAGS KYIS BSRUNG BAR BYA'O, ,DE NAS
ME TOG GTOR LA RKANG PA BRGYAD PAS BSTOD NAS SLOB MA LDANG BAR
BYA'O, ,CHU DANG DBU RGYAN COD PAN DANG, ,RDO RJE DRIL BU MING
LNGA NI, ,RIG PA'I DBANG STE DANG PO YIN, ,RDO RJE BRTUL ZHUGS
PHYAG MTSAN SNGAGS, ,GAR DANG PHRENG BA GLU DANG NI,,

DRI DANG SPOS DANG MAR ME STE, ,BRTUL ZHUGS DGU PO 'DI DAG NI,
,RIG PA 'DZIN PA'I YAN LAG YIN, ,BRTUL ZHUGS MANG PO GNYIS PA'O,
,MDOR NA RIG 'DZIN BCU BZHI'O, ,MI LDOG DBANG BSKUR GSUM PA'O,
,SPANG PA DANG NI YE SHES DANG, ,SKU DANG GSUNG DANG THUGS DANG
NI, ,RJES SU

GNANG BA RNAM PA GNYIS, ,DKYIL 'KHOR LHA YI DE NYID DANG, ,SLOB
DPON GYI NI LAS RNAMS DANG, ,LUNG BSTAN GZENGS BSTOD DBUGS DBYUNG
DANG, ,MI LDOG YAN LAG BCU PO NI, ,DBANG BSKUR BA NI BZHI PA
NYID, ,GSANG BA'I DBANG BSKUR GSUM PA'O, ,SHES RAB YE SHES DRUG
PA'O, ,MDOR

NA DBANG BSKUR RNAM BZHI STE, ,DBYE BA NYI SHU RTZA BDUN NO,
,DPAL MCHOG DANG PO'I DBANG BSKUR BA'I RGYUD DANG CHO GA SNA
TSOGS LAS BTUS PA MNYES PA'I SNYING PO ZHES BYA BA SLOB DPON DPA'
BO RDO RJES MDZAD PA RDZOGS SO,, 