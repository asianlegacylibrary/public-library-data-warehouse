@311A #, ,RGYA GAR SKAD DU, AAshtA BHA YA TRA n'AST'A R'A S'A DHA NAm,
BOD SKAD DU, 'JIGS PA BRGYAD LAS SKYOB PA'I SGROL MA'I SGRUB
THABS, BCOM LDAN 'DAS SGROL MA LA PHYAG 'TSAL LO, ,DANG PO KHO
NAR TSANGS PA'I GNAS BZHI BSGOMS NAS, SKYABS SU 'GRO BA DANG,
BYANG

CHUB KYI SEMS BSKYED PA DANG, LAM LA GNAS PAR KHAS 'CHE BA DANG,
YONGS SU BSNGO BA STE BSOD NAMS KYI TSOGS BSAG GO, ,DE NAS CHOS
THAMS CAD BDAG MED PAR LHAG PAR MOS LA, AOm SVA BH'A WA
SHUDDHA:SARBA DHARM'A:SVA BH'A WA SHUDDHO&HAm DANG, AOm SHU N+YA
T'A DZNY'A NA BADZRA SVA BH'A

@311B WA A'ATMA KO&HAm ZHES BRJOD PAS STONG PA NYID DU BSGOMS PAS
YE SHES KYI TSOGS BSAG GO, ,STONG PA NYID KYI NGANG LAS NAM
MKHA'I DBYINGS DE NYID DU PADMA DANG ZLA BA'I DKYIL 'KHOR GYI
DBUS SU RANG GI SEMS NYID T'Am GI RNAM PA YONGS SU GYUR PA LAS
BYUNG BA'I SGROL MA SKU

MDOG LJANG GU ZHAL GCIG MA PHYAG BRGYAD MA, PHYAG G-YAS PA RNAMS
KYIS BGRANG PHRENG DANG MCHOG SBYIN DANG, MI 'JIGS PA SBYIN PA
DANG, RIN PO CHE 'DZIN PA, G-YON PA RNAMS KYIS AUTPA LA DANG, BUM
PA DANG, SKYABS SBYIN PA'I PHYAG RGYA DANG, PO TI 'DZIN PA

RAB TU ZHI ZHING LANG TSO RGYAS PA'I LUS SHIN TU MDZES PA, RIN PO
CHE'I RGYAN THAMS CAD KYIS MNGON PAR SPRAS SHING SMAD G-YOGS KHA
DOG SNA TSOGS CAN DU BSGOM PAR BYA'O, ,DE NAS AOm AE HYE HI BHA
GA BA T'I PR'A S'A DHAm KU RU P'U DZA GRi HnA AA TRA SANNI HI TO
BHA WA ZHES PA'I SNGAGS KYIS

BCOM LDAN 'DAS MA SPYAN DRANGS PA MDUN NA GNAS PA LA MNGON PAR
MCHOD DE, AOm BHA GA WA T'I SA MA YE SHVA RI SARB'A NUDDHARM'A TE
T'A RE AA DHIshth'A NAm ME KU RU SV'A H'A, ZHES BYA BA'I SNGAGS
KYIS GSOL BA BTAB PAS BDAG NYID LA NYE BAR ZHUGS PAS SNYING GAR
BDAG CI 'DRA BA'I YE SHES

SEMS DPA' DANG, DE'I YANG THUGS KAR T'Am GI RNAM PA'I TING NGE
'DZIN SEMS DPA' GNAS PAR BLTA ZHING DE NYID KYI TSE 'JIGS PA
BRGYAD LAS SKYOB PAR BYED PA'I SGROL MA RNAMS MNGON PAR 'PHROS PA
NI G-YAS PHYOGS SU SENG GE'I 'JIGS PA LAS SKYOB PA'I SGROL MA
SENG GE'I

GDONG PA CAN MCHE BA RNAM PAR GTZIGS SHING, LCE GLOG LTAR 'KHYUG
PA, SPYAN SER MO, PHYAG GNYIS PA, MDOG DMAR MO, SKRA SER PO,
THUGS KAR MI 'JIGS PA SBYIN PA'I PHYAG RGYA MDZAD PA, RGYAN THAMS
CAD KYIS BRGYAN PA, SEMS CAN RNAMS SENG GE'I 'JIGS PA LAS

SGROL BAR BSGOM PAR BYA'O, ,BCOM LDAN 'DAS MA'I G-YON PHYOGS SU
GLANG CHEN 'JIGS PA LAS SKYOB PA'I SGROL MA GLANG PO CHE'I GDONG
PA CAN ZHAL GCIG PHYAG GNYIS MA, SHANGS MTHO ZHING MCHE BA GTZIGS
PA GSUS PA 'PHYANG BA DU BA'I MDOG CAN, MTHE BONG MNGON

@312A *, ,PAR BRKYANG BA'I PHYAG GNYIS KYIS BSDIGS PAR MDZAD PA'I
PHYAG RGYA CAN, SEMS CAN RNAMS GLANG PO CHE'I 'JIGS PA LAS SGROL
BAR MDZAD PAR BSGOM PAR BYA'O, ,G-YAS PHYOGS KYI 'OG TU ME'I
'JIGS PA LAS SKYOB PA'I SGROL MA DMAR MO

'BAR BA'I GDONG PA CAN, ZHAL BDUN MA, LJAGS BDUN MA, SKRA GYEN DU
'BAR BA PHYAG GNYIS MA, PHYAG GNYIS KYIS PADMA'I PHYAG RGYA MDZAD
CING, RGYAN THAMS CAD KYIS BRGYAN PA, SEMS CAN RNAMS ME'I 'JIGS
PA LAS SGROL BAR BSGOM PAR BYA'O, ,

G-YON PHYOGS KYI 'OG GI CHAR, SBRUL GYI 'JIGS PA LAS SKYOB PA'I
SGROL MA ZHAL GCIG PHYAG GNYIS MA, KHA DOG NAG MO, SBRUL MGO'I
GDENGS KA BCU DANG LDAN ZHING SKRA GROL BA RGYAN THAMS CAD KYIS
BRGYAN PA'I LUS, PHYAG GNYIS KYIS MI 'JIGS PA SBYIN PA'I PHYAG
RGYA MDZAD

CING; SEMS CAN RNAMS SBRUL GYI 'JIGS PA LAS SGROL BA BSGOM PAR
BYA'O, ,G-YAS PHYOGS KYI 'OG GI CHAR CHOM RKUN GYI 'JIGS PA LAS
SKYOB PA'I SGROL MA ZHAL GCIG PHYAG GNYIS MA, SKU MDOG LJANG GU
,ZHAL KHRO GNYER BSDUS PA, SKRA GYEN DU MDZES PA,

PHYAG G-YAS PAS RAL GRI 'PHYAR ZHING G-YON PAS SDIGS MDZUB MDZAD
PA, RGYAN THAMS CAD KYIS BRGYAN PA'I LUS BZHENGS PA SEMS CAN
RNAMS CHOM RKUN GYI 'JIGS PA LAS SGROL BA BSGOM PAR BYA'O, ,G-YON
PHYOGS KYI 'OG GI CHAR LCAGS SGROG GI 'JIGS PA LAS

SKYOB PA'I SGROL MA ZHAL GCIG PHYAG GNYIS MA SKU MDOG DMAR MO,
G-YAS PA DANG G-YON PAS LCAGS KYU DANG ZHAGS PA 'DZIN PA, RGYAN
THAMS CAD KYIS BRGYAN PA'I LUS BZHENGS PA, SEMS CAN RNAMS LCAGS
SGROG GI 'JIGS PA LAS SGROL BA BSGOM PAR BYA'O, ,

G-YAS PHYOGS KYI 'OG GI CHAR CHU'I 'JIGS PA LAS SKYOB PA'I SGROL
MA ZHAL GCIG PHYAG GNYIS MA SKU MDOG DKAR MO G-YAS LCAGS KYU DANG
G-YON PAS SDIGS MDZUB MDZAD PA ZHI BA'I SKU BZHENGS PA, SEMS CAN
RNAMS CHU'I 'JIGS PA LAS SGROL BA BSGOM PAR BYA'O, ,

@312B G-YON PHYOGS KYI 'OG GI CHAR, SHA ZA'I 'JIGS PA LAS SKYOB
PA'I SGROL MA ZHAL GCIG PHYAG GNYIS MA, SEMS DPA'I SKYIL MO KRUNG
GIS BZHUGS PA, KUNDA DANG ZLA BA'I MDOG CAN RGYAN THAMS CAD KYIS
BRGYAN PA'I LUS PHYAG G-YAS PA DANG G-YON PAS MCHOG

SBYIN DANG; MI 'JIGS PA SBYIN PA'I PHYAG RGYA MDZAD CING SEMS CAN
RNAMS SHA ZA'I 'JIGS PA LAS SGROL BA BSGOM PAR BYA'O, ,YANG
SNYING GA'I T'Am GI 'OD ZER GYIS DE BZHIN GSHEGS PA RIGS LNGA
SPYAN DRANGS PA LA MNGON PAR MCHOD PA NAS GSOL BA BTAB PAS SANGS

RGYAS RNAMS KYIS DBANG BSKUR NAS THAMS CAD LA DON YOD GRUB PAS
DBU BRGYAN PAR BSGOM PAR BYA'O, ,SNGAGS KYI TSIG 'DI DAG YIN TE,
AOm T'A RE TUT'A RE TU RE SARBA BHA YA SHA MA NI SARBA DURGA TI
T'A RE nI TU RE SV'A H'A, GTZO MO'I SNGAGS SO, ,AOm SIm HA PA D'A
NI MA HA DAm shtR'Im, BI

DYUD DZI H'I P'Im GAL, NE TRA, GARDZA GARDZA YA T'A RE TUTT'A RE
TU RE SV'A H'A, SENG GE'I 'JIGS PA LAS SKYOB PA'I SGROL MA'I
SNGAGS SO, ,AOm DVI RA DAm BA D'A NI, AE KA DAm shtR'Im MA H'A NA
SE LAMBO DHA RI KARDHA KARDHA TR'A SA YA TR'A SA YA SHO shA YA
SHOshA YA, T'A RE TUTT'A RE TU RE SV'A H'A, GLANG PO CHE'I

'JIGS PA LAS SKYOB PA'I SGROL MA'I SNGAGS SO, ,AOm SHI KHI BA D'A
NE MA H'A AUSK'A MU KHI DZVA L'A M'A L'A NI SAPTA DZIm HI, SAPTA
MU KHIm WI SHV'A NA RE, T'A RE TUTT'A RE TU RE SV'AH'A, ME'I
'JIGS PA LAS SKYOB PA'I SGROL MA'I SNGAGS SO, ,AOm PHA nI MA H'A
PHA NI KRishnA BA D'A NE KRishnA BA D'A NE TRE AE K'A DA SHA DZI
HVE,

K'A RE nA TZA L'A YA, TZA L'A YA, MA H'A BHI shA BHAKshA nI, T'A
RE TUTT'A RE TU RE SV'AH'A, SBRUL GYI 'JIGS PA LAS SKYOB PA'I
SGROL MA'I SNGAGS SO, ,AOm KHARGA HASTI BHI KU tI MU KHI AURDHA
KE shA MA H'A NA D'I KRishnA AANYDZA NA WARnE TZTSINDA TZTSINDA,
BHINDA BHINDA, AUTT'A RA YA AUTT'A RA YA, T'A RE TUTT'A RE TU RE
SV'A H'A,

CHOM RKUN GYI 'JIGS PA LAS SKYOB PA'I SGROL MA'I SNGAGS SO, ,AOm
RAKshA WArnE P'A SHA A'Am KU SHA HA STI MA H'A RA WI MA H'A BA LA
SA RA SA RA, BI SA RA BI SA RA, GRiHnA GRiHnA, KADDHA KADDHA MA
H'A DURGA NA, M'U TZA YA, T'A RE TUTT'A RE TU RE SV'AH'A, LCAGS
SGROG GI 'JIGS PA LAS SKYOB PA'I SGROL

@313A *, ,MA'I SNGAGS SO, ,AOm DZA LE DZA LE MA H'A DZA LE, T'A
RA YA T'A RA YA, AUTT'A RA YA, SHRIm KHA LA HA STI, MA H'A DZA WE
AE K'A B'I RI MA H'A K'A RU nE KE T'A RE TUTT'A RE TU RE SV'AH'A,
CHU'I 'JIGS PA LAS SKYOB PA'I SGROL MA'I SNGAGS SO, ,AOm MA H'A
GAMBH'I RYE MA H'A K'A RU

nE KE BHA GA WAT+SA LE, BA RA DHA AA BHA YA HASTI, MA H'A KU NA
AINDU DA WA LI PRA H'A SI TA BA D'A NE, MA H'A WASTRA PRA BRiTTA
SHA R'I RE DHYA N'A, WA STHI TI T'A RA YA T'A RA YA MA H'A BHA
YA, T'A RE TUTT'A RE TU RE SV'A H'A, SHA ZA'I 'JIGS PA LAS SKYOB
PA'I SGROL MA'I SNGAGS SO, ,GANG GI TSE

BZLAS PAS YID SKYO BAR GYUR PA DE'I TSE YE SHES PA MDUN DU PHYUNG
BA LA MCHOD NAS GSHEGS SU GSOL LA, RANG NYID DAM TSIG PA'I NGA
RGYAL GYIS GNAS PAR BYA'O, ,'JIGS PA BRGYAD LAS SKYOB PA'I SGROL
MA'I SGRUB THABS, SLOB DPON THAMS CAD MKHYEN PA'I BSHES GNYEN
GYIS

MDZAD PA RDZOGS SO,, ,,KHA CHE'I PAndI TA TA TH'A GA TA BHA DRA
DANG, DGE SLONG 'PHAGS PAS RGYA'I YUL COD TO'I MKHAR DU BSGYUR
BA'O,, 