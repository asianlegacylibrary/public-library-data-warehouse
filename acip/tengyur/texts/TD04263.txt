@325B #, ,RGYA GAR SKAD DU, B'A LA AA BA T'A RA TA RKA N'A MA,
BOD SKAD DU, BYIS PA 'JUG PA'I RTOG GE ZHES BYA BA, 'JAM DPAL
GZHON NUR GYUR PA LA PHYAG 'TSAL LO, ,GANG GI GSUNG RAB 'OD ZER
GTI MUG

GIS; ,MUN PA'I RAB RIB RNAM PAR SEL MDZAD GSAL, ,SA GSUM GNAS NA
SGRON MA GCIG PU YI, ,BCOM LDAN 'DAS DE YUN RING RGYAL GYUR CIG
,RTOG GE'I RGYA MTSOR BYIS PA RNAMS, ,TSEGS MED PA YIS 'JUG BYA'I
PHYIR, ,THABS NI BDAG GI BRTZE BA YIS, ,JI LTAR NUS PA DBYE

PAR BYA, ,PHAN PA DANG MI PHAN PA THOB PA DANG SPONG BA'I RGYU
MTSANG MA ZHES BYA BA DE NYUNG DU RIM PAS GTAN LA DBAB PAR BYA'O,
,TSAD MA NI SLU BA MED PA CAN GYI SHES PA MA BZUNG YANG 'DZIN PA
YANG NGO, ,SLU BAR BYED PA NI RID MI RTEN PAS SLU BA STE, NYE BAR
MTHONG BA'I DON THOB PAR BYED PA MA YIN NO, ,MI

SLU BA NI SLU BA MED PA STE, NYE BAR MTHONG BA'I DON THOB PAR
BYED PA'O, ,DE GANG LA YOD PA DE NI SLU BA MED PA CAN NO, ,MA
BZUNG BA NI SNGON GYI SHES PA GZHAN GYIS NGES PAR MA RTOGS PA
STE, DE 'DZIN PA NI MA BZUNG BA 'DZIN PA'O, ,DES NI GANG NYE BAR
MTHONG BA'I DON THOB PAR BYED PA SNGON MED PA'I

SPYOD YUL CAN GYI SHES PA DE NI TSAD MA'O ZHES BSTAN TO, ,GAL TE
THOB PAR BYED PA'I SHES PA TSAD MA YIN NA, SHAS PA GANG GIS 'JUG
PAR MI 'GYUR BA'AM ZHUGS NA YANG JI LTAR DON THOB PAR MI 'GYUR BA
DE THOB PAR BYED PA MA YIN PA'I PHYIR TSAD MA MA YIN PAR 'GYUR RO
ZHE NA, NYES PA 'DI NI

MED DE THOB PA NYID MED NA YANG THOB PAR BYED PAR RUNG BA NI THOB
PAR BYED PA ZHES BRJOD DE, DPER NA GO CHA MA GYON NA YANG RGYAL
RIGS GZHAN DU GO CHA GYON DU RUNG BA NI GO CHA GYON PA ZHES BRJOD
PA BZHIN NO, ,DE LTAR NA TSAD MA NYID DE YANG 'GAL BA MED DO,
,GANG LA THOB PAR BYED PA RUNG BA NYID KYANG MED PA DE

NI THOB PAR BYED PA NYID KYANG MED PA DE'I PHYIR TSAD MA MA YIN
PA NYID DO, ,SLU BA MED PA CAN SMOS PAS NI SLU PAR BYED PA'I SMIG
RGYU LA CHUR 'DZIN PA LA SOGS PA BSAL LO, ,SHES PA SMOS PAS NI
SHES PA MA YIN PA'I DBANG PO LA SOGS PA BSAL LO, ,MA BZUNG BA
'DZIN PA SMOS PAS NI BZUNG BAR

@326A *, ,'DZIN PA'I DRAN PA BSAL LO, ,DE NI RNAM PA GNYIS TE,
MNGON SUM DANG RJES SU DPAG PA'O, ,RTEN PAR GYUR PA NI RTEN PA'O,
,DBANG PO NI MIG LA SOGS PA'I DBANG PO LNGA PO STE, DE LA BRTEN
PA'I SHES PA NI MNGON SUM MO, ,DBANG PO LA BRTEN PA NI MNGON SUM
GYI SGRA'I BSHAD

PA'I RGYU MTSAN TZAM MO, ,'JUG PA'I RGYU MTSAN NI SGRA'I DON GYI
NUS PAS DON MNGON DU BYED PA NYID LA BYA'O, ,DES NI RNAM PA GANG
CI YANG RUNG STE, DON DAM BDAG NYID KYANG RUNG MNGON DU BYED PA'I
DON TE MNGON SUM GYI SGRA'I BRJOD BYAR GRAGS SO, ,'DIS DPOG PAR
BYED PAS NA DPAG PA STE,

RTAGS BZUNG 'BREL PA DRAN PA'I RJES SU DPOG PAS NA RJES SU DPAG
PA'O, ,'DI YANG DON GYI KHYAD PAR GYI NUS PA'I DBANG GIS 'THOB
BO, ,DES NI GANG CHOS CAN GYI KHYAD PAR LA GNAS PA'I RTAGS MTHONG
BA DANG LDAN PA RTAGS DANG RTAGS CAN GYI 'BREL PA YANG DRAN PA
DANG LDAN PA'I LKOG TU GYUR

PA'I DNGOS PO LA DMIGS PA'I RNAM PAR SHES PA SKYE BAR 'GYUR BA DE
NYID RJES SU DPAG PA'I SGRAS BRJOD DO, ,DE LTAR MNGON SUM DANG
RJES SU DPAG PA'I DBYE BAS TSAD MA NI RNAM PA GNYIS NYID DO,
,RNAM PA GNYIS TE ZHES SMOS PA NI TSAD MA GCIG DANG, GSUM DANG,
BZHI DANG, LNGA DANG,

DRUG GO SNYAM DU LOG PAR RTOGS PA RNAMS BSAL BA YIN NO, ,DE LTAR
TZAR BA KA PA RNAMS NI TSAD MA'I MNGON SUM KHO NA'O SNYAM MO,
,SER SKYA BA RNAMS NI RJES SU DPAG PA DANG, SGRA LAS BYUNG BA
YANG NGO SNYAM MO, ,RIGS PA CAN RNAMS NI NYE BAR 'JAL BA YANG NGO
SNYAM MO, ,NYI MA PA RNAMS NI

DON GYIS GO BA YANG NGO SNYAM MO, ,GZHON NU MA RNAMS NI DNGOS PO
YANG NGO SNYAM MO, ,GRANGS KYI GZHI SMOS PAS NI RNAM PA GZHAN GYI
GNYIS NYID GSAL LO, ,DE LTAR YANG BRDA SPROD PA RNAMS TSAD MA NI
GNYIS TE, MNGON SUM DANG SGRA LAS BYUNG BA YANG NGO ZHE'O, ,DE LA
MNGON SUM NI RTOG PA DANG BRAL

ZHING MA 'KHRUL BA'O, ,SHES PA GANG RTOG PA STE RTOG PA RANG NYID
DANG BRAL BA STE, SPANGS PA DANG MA 'KHRUL BA YANG NGO, ,DE NYID
MNGON SUM STE, DON MNGON SUM DU BYED PA CAN GYI SHES PA NI MNGON
SUM MO, ,RTOG PA DANG 'KHRUL PA DAG LA DON GYI NGO BO MNGON SUM
DU BYED PA NYID YOD PA MA YIN NO, ,DE LTAR

@326B YANG SGRA DANG 'DRER RUNG BA DON GYI RNAM PAR RTOG PA NI
RTOG PA STE SGRA DANG 'DRE BA YOD DAM MED KYANG RUNG BA LA, DIR
RUNG BA LA DON GYI RNAM PAR RTOG PA GANG YIN PA DE'O, ,RUNG BA
SMOS PAS NI SGRA DON GYI RTOG PA MA TSANG BA'I BYIS PA RNAMS DANG
DUD 'GRO RNAMS KYI YANG RTOGS PA YONGS SU BZUNG BA YIN NO, ,

DE DAG GI DE NAM YANG SGRAS SBYAR BA'I DON GYI MI 'DZIN TE, SGRA
DANG 'DRER RUNG BA NI 'DZIN PA NYID DO, ,DE'I SNANG BA DON GYI
RNAM PA NI 'DOD PA TZAM LA RAG LUS PA BRDA'I BYE BRAG GIS RJES SU
BYED PA'I SGRA BRJOD PAR NUS PA NYID KYI PHYIR DE RNAMS LA RTOG
PA MED PA NYID DO SNYAM DU BSAM PAR MI BYA'O, ,DES

DGOS PA DAG LA 'DOD PA DANG MI 'DOD PA LEN PA DANG SPONG BA DAG
MTHONG BA'I PHYIR RO, ,DE LTAR YANG DUD 'GRO DANG BYIS PA CHUNG
DU RNAMS KYANG 'DOD PA LEN PA DANG MI 'DOD PA SPONG BAR BYED PA
MTHONG STE, 'DI LTA BU'I DON GYI RTOGS PA 'DI DON GYI NGO BO
MNGON DU BYED PA NYID NI MA YIN NO, ,DON GYI NGO BO NI

SGRAS BRJOD PAR MI NUS TE, SGRA LAS BYUNG BA'I BLO LA DON MNGON
SUM BZHIN DU SNANG BA NI MED PA'I PHYIR RO, ,DE YANG; ME DANG
'BREL BAS BSREG PA NA, ,RNAM PA GZHAN DU TSIG PAR SEMS, ,SREG
PA'I SGRA YIS SREG PA'I DON, ,RNAM PA GZHAN DU SNANG BAR 'GYUR,
,ZHES GSUNGS SO, ,

BRJOD PAR NUS PA NYID KYI DON NI RTOG PA DANG 'DRE BA LAS GZUNG
BAR BYA'O, ,MNGON DU BYA BA NI BRJOD PAR BYA BA MA YIN PA'I NGO
BO'I DNGOS PO MNGON DU BYAR RUNG BA SGRA DANG 'DRE BA MA YIN PA
NYID DO, ,DE LTA NA RTOG PA LA DNGOS PO MNGON DU BYAR MED PAR
GRUB BO, ,'KHRUL BA'I SHES PA YANG RAB RIB DANG, MYUR

DU BSKONG BA DANG, GRUR ZHUGS PA DANG, 'KHRUL BA LA SOGS PA
BSKYED PA'I NUS PA'O, ,DON BYA BA BYED PA'I NGO BO LA PHYIN CI
LOG PA NYID DE 'KHRUL BA'I SNANG BA'O, ,DE JI LTAR RNAM PA GZHAN
DU RNAM PAR GZHAG PA DON MNGON DU BYED PAR 'GYUR, RANG GI NGO BO
SNANG BA NI MNGON DU BYED PA'I SGRA'I BRJOD PAR

BYA BA NYID KYI PHYIR RO, ,DES NA 'KHRUL BA LA YANG MED PA STE,
DNGOS PO MNGON DU BYED PA ZHES BYA BA GRUB BO, ,'DI LAS RNAM PAR
SHES PA DON MNGON DU BYED PA NGES PAS RTOG PA DANG 'KHRUL BA DAG
LAS BZLOG PAR GYUR PA NI, RTOG PA DANG BRAL ZHING MA 'KHRUL BA
YANG NGES PAR GZHAG GO, ,'DIS

@327A *, ,NI 'DI DAG BSAL BA YIN TE, GANG LAS; SGRA RJES 'GRO MA
GTOGS SHES PA, ,GANG DE 'JIG RTEN NA YOD MIN, ,SHES PA THAMS CAD
SGRA DANG NI, ,RJES SU 'DRES PA LTA BUR SNANG, ,RTOG PA'I NGAG GI
NGO BOS LAS, ,'DAS NA RTOGS PA'I GSAL BA YANG, ,GSAL

MI 'GYUR BAR DE SHES PA'O, ,ZHES ZER RO, ,SHES PA THAMS CAD
SGRA'I RJES SU SONG BA'I NGO BO NYID DU GNAS NA YANG 'GA' YANG
DON GYI NGO BO MNGON DU BYED PA DANG 'BREL BA'I PHYIR RO, ,RTOG
PA DANG 'BREL BA'I MNGON SUM NYAMS SU MYONG BAS GRUB LA YANG JI
LTAR BSNYON DU RUNG, DE LTAR YANG RTAR

RNAM PAR RTOG PA'I DUS NA YANG BA LANG MTHONG BA NYAMS SU MYONG
BA DE NYID DE, RNAM PAR RTOG PA MED PA DE NYID KYANG MNGON SUM
MO, ,RTAR RNAM PAR RTOG PA 'DI NYID BA LANG MTHONG BA'I BDAG NYID
DO SNYAM DU BRTAG PAR MI NUS TE, RANG GI MING GIS DRANGS PA'I BA
LANG NI DE'I TSE MI 'DZIN PA'I PHYIR

RO; ,'DI NYID KYIS RTAR RNAM PAR RTOG PA DANG DUS MNYAM PAR BA
LANG DU RNAM PAR RTOG PA BSAL BA NYID DO, ,RTOG PA DANG BRAL BA
SMOS PAS NI 'DI BUM PA'O SNYAM PA LA SOGS PA'I RNAM PA MNGON SUM
LAS PHYIR PHYOGS PA'I NGO BO'I RTOG PA BSAL LO, ,MA 'KHRUL PA
SMOS PAS NI DUNG LA SER

POR SNANG BA LA SOGS PA BSAL LO, ,DE NI RNAM PA BZHI STE, DBANG
PO'I SHES PA DANG, YID KYI NGO BO DANG, RANG RIG PA DANG, RNAL
'BYOR PA'I SHES PA'O, ,MIG LA SOGS PA'I DBANG PO LNGA RNAMS LA
BRTEN PA'I SHES PA NI DBANG PO'I SHES PA'O, ,RANG GI YUL GYI SKAD
CIG GIS

BSKYED PAR BYA BA'I SKAD CIG DANG, LHAN CIG PA DBANG PO'I SHES PA
MTSUNGS PA DE MA THAG PA'I RKYEN GYIS BSKYED PA'I YID TZAM LA
BRTEN PA NYID KYI PHYIR YID KYI NGO BO'O, ,DE 'DRA BA'I DBANG
PO'I SHES PA NI DMUS LONG LA SOGS PA LA MED PAS DE RNAMS KYI
GZUGS LA SOGS PA'I YUL GYI

YID KYI NGO BO'I SKYE BA MED PA'I PHYIR YID KYI NGO BO'I MNGON
SUM KHAS BLANGS PA LA DMUS LONG LA SOGS PA MED PAR THAL BA MED
DO, ,DBANG PO'I SHES PA'I YUL GYI BSKYED PAR BYA BA'I SKAD CIG MA
'DZIN PA'I PHYIR GZUNG BA 'DZIN PA NYID DU THAL BA YANG MED DO,
,YID KYI NGO BO'I MNGON SUM 'DI

@327B YANG MIG LA SOGS PA'I BYA BA RDZOGS PA NA TSAD MAR 'DOD DO,
,MNGON SUM GANG YIN PA DE 'DI LA BYA BA BYED PA BZHIN DU YANG
DBANG PO LAS SKYES PA MA YIN NA GZHAN DBANG PO LAS SKYES PA GANG
YIN MIG BTZUMS PAS GZUGS MTHONG BA MED PA'I PHYIR NYAMS SU MYONG
BA DANG 'GAL BA NYID DO ZHES 'DI

BRTZAD PAR MI BYA STE, MIG BTZUMS PA'I SKAD CIG MA DANG PO TZAM
GYI NGO BO NYID KYIS NGES PA GZUNG DKA' BA KHO NA'I PHYIR RO,
,SEMS DANG SEMS LAS BYUNG BA THAMS CAD KYI NGO BO GANG GIS RANG
RIG PAR GYUR PA DE NI RANG RIG PA'O, ,DE RNAMS KYI NGO BO DE 'DRA
BAR GNAS SO, ,GANG GIS 'DI

RNAMS LA GSAL BA GZHAN LA MA LTOS PAR GSAL BA YIN TE, SGRON ME
BZHIN NO, ,RE ZHIG 'DI RNAMS KYI GSAL BA SEMS PA DANG BCAS PA
RNAMS KYIS MI 'DZIN PA RNAMS NI MA YIN TE, BA LANG RJI'I CHUNG MA
YANG RANG GI BLO GRUB PA LA RJES SU DPAG PA TSOL BAR MI BYED PA'I
PHYIR RO, ,RIGS

PA'I 'BRAS BU SHIN TU THOB PA'I DPYOD PA 'DI BUD MED DANG DMANGS
THA MAL PA'I YANG DPYOD PA'I GTING DPOG PAR GYUR TO, ,'DI RNAMS
NI GZHAN GYI GSAL BAR BYA BA MA YIN TE, DE YANG GZHAN DUS MNYAM
PA'I DNGOS PO LA NI RE ZHIG GSAL BAR BYED PA PHAN 'DOGS PA MED
PA'I PHYIR RIGS

PA MED PA MA YIN NO, ,DUS THA DAD PA'I DNGOS PO YANG GSAL BAR BYA
BA MED PA'I PHYIR 'THAD PA MA YIN NO, ,DE'I PHYIR SEMS DANG SEMS
LAS BYUNG BA 'DI RNAMS KYI GSAL BA NI GSAL BYED GZHAN DANG BRAL
BA'I PHYIR RANG NYID KYIS GSAL BAR 'OS PA YIN TE, GAL TE DE LTA
MA YIN NA GSAL

BAR 'OS PA MA YIN PA NYID DO, ,SEMS DANG SEMS LAS BYUNG BA RNAMS
LA BYA BA DANG BYED PA PO'I DNGOS PO RANG RIG PA NI MED DO, ,'ON
KYANG BEMS PO'I DNGOS PO DANG MTSAN NYID MI MTHUN PAR SKYE BA
NYID RANG RIG PA ZHES BYA BAS RANG LAS BYA BA 'GAL BAS RANG RIG
PA RKU BAR BYED NUS PA NI MA YIN NO, ,

GANG YANG BEMS PO'I NGO BO LAS, ,LOG PA NYE BAR SKYE BAR 'GYUR,
,GANG 'DI'I BEMS MIN NGO BO NYID, ,'DI KHO NA RANG RIG PA'O,
,ZHES GSUNGS SO, ,JI LTAR 'DI RANG LA BYA BA 'GAL BAS RNAM PAR
SHES PA'I RANG GSAL BA MI BZOD BZHIN DU SGRON ME'I RANG GSAL BA
BZOD PAR GYUR SNYAM DU MA

@328A *, ,SHES SO; ,YANG NA SGRON ME'I YANG RANG GSAL BA MI BZOD
LA RAG GA, ,DE LTA NA 'DI NI 'JIG RTEN PA YANG MA YIN LA, RTOG PA
DANG LDAN PA YANG MA YIN PAS LHA RNAMS DGA' BAR BYED PA BTANG
SNYOMS SU BYA BA'O, ,RNAL 'BYOR NI TING NGE 'DZIN DANG SHES RAB
DAG STE, DE GANG

RNAMS LA YOD PA DE DAG NI RNAL 'BYOR PA RNAMS SO, ,DE DAG GI SHES
PA GANG TSAD MAS GRUB PA'I DON BSGOM PA RAB KYI MTHAR PHYIN PA
LAS BYUNG BA DE RNAL 'BYOR PA'I SHES PA'O, ,YANG DAG PA'I DON GYI
SPYOD YUL LAM DE LAS GZHAN PA YANG RUNG BSGOM PA RAB KYI MTHAR
PHYIN PA LA GNAS PA GSAL BA'I

MCHOG BZUNG BAR SNANG BA'I RNAM PAR SHES PA SKYE BAR 'GYUR RO,
,DE LTAR YANG 'DOD PA LA SOGS PAS MYOS PAS SEMS KYI 'JUG PA DAG
NYE BAR G-YENGS PA'I 'DOD CHAGS CAN LA SOGS PA BSGOM PA NA BSGOM
PA YONGS SU RDZOGS PA LA GSAL BAR MDUN NA GNAS PA LTA BUR DE
SNANG BAR 'GYUR BA

YIN NO, ,DE LA GANG TSAD MAS GRUB PA'I DON BSGOM PA RAB KYI MTHAR
PHYIN PA LA SKYES PA DE LAG MTHIL GYI SKYU RU RA BZHIN DU BSGOM
PAR BYA BA'I DON GSAL BA MCHOG GI RNAM PA 'DZIN PA'I SHES PA DE
NI RNAL 'BYOR PA RNAMS KYIS BSHES PA'O, ,GANG GSUNGS PA, BSGOMS
PA'I STOBS KYIS GSAL BA

RU; ,SNANG 'GYUR 'JIG LA SOGS PA BZHI NA, ,SLU BA MED CAN SHES PA
GANG, ,DE NI MNGON SUM RTOG MED PA'O, ,ZHES SO, ,RNAM PA BZHI STE
SMOS PAS NI DBANG PO NYID KYIS MTHONG GI DE LA BRTEN PA'I SHES
PAS NI MA YIN NO SNYAM PA DANG, YID KYI NGO BO'I MNGON SUM BSHAD
ZIN PA'I NGO BO YIN

PA'I RNAM PA GZHAN ZHIG YOD DO SNYAM PA DANG, RANG RIG PA YANG MI
SRID PA NYID DO SNYAM PA DANG, RNAL 'BYOR PA'I SHES PA YANG MI
SRID PA NYID DO SNYAM PA'I LOG PAR RTOGS PA'I KHYAD PAR RNAMS
BSAL BA BYAS PA YIN NO, ,DE'I YUL NI RANG GI MTSAN NYID DE, ,RANG
NI BDAG NYID KYIS TE GZHAN

DANG THUN MONG MA YID PA NGES PA DON BYED PAR RUNG BA'I NGO BOS
MTSON PAS NA RANG GI MTSAN NYID DO, ,'DAS MA THAG PAR BRJOD PA DE
NI MNGON SUM GYI YUL LO, ,'DIS NI SPYI DANG BYE BRAG MNGON SUM
GYI YUL NYID DU SGRO 'DOGS PA'I NGAG PHYIR ZLOG GO, ,MNGON SUM
GYI SHES PA 'DI NYID TSAD MA'I 'BRAS BU STE,

@328B MNGON SUM NI TSAD MA NYID KYI PHYIR RGYU'O, ,RGYU'I BYA BA
NYID NI 'BRAS BU STE, DE YANG RTOGS PA'I MTSAN NYID TSAD MA LAS
THA DAD PA MA YIN PA'O, ,THA DAD NA GAL TE TSAD MA DANG RTOGS PA
DUS MNYAM PAR 'BYUNG PA YIN NO DE'I TSE 'DI DAG LA BA LANG GI RVA
G-YAS G-YON BZHIN DU BSKYED PAR BYA BA DANG SKYED PAR

BYED PA JI LTAR YOD PAR 'GYUR, DUS MI MNYAM PAR 'BYUNG BA YIN NA
YANG RTOGS PAR BYA BA NYID DU MI RIGS SO, ,DUS THA DAD PA NYID LA
BYA BA DANG BYED PA'I DNGOS PO DES RGOL BA MI 'DOD PA'I PHYIR RO,
,GZHAN YANG DUS THA DAD NA RTOGS PA SHES PA GZHAN ZHIG PAS DE'I
TSE DE'I YANG RTOGS PA DE

SHES PA GZHAN ZHIG TU 'GYUR TE, SNGON PO LA SOGS PA'I DON RTOGS
PA LA SKYES BU'I TSE MA LUS PA DOGS PAR 'GYUR TE, 'DI RTOGS PAR
NI MI 'GYUR RO, ,DE LTAR YANG THOG MA'I SHES PA 'BYUNG BA'I DUS
SU RE ZHIG DON 'DI MA RTOGS TE, RTOGS PAR BYED PA MA SKYES PA'I
PHYIR RO, ,SHES

PA GNYIS PA SKYES PA NA YANG RTOGS PA MED DE TSAD MA MED PA'I
PHYIR RO, ,DE'I YANG TSAD MA NYID LA SHES PA GZHAN SKYES PA YANG
SNGAR DANG KHYAD PAR MED PA'I PHYIR RO, ,DE BZHIN DU SHES PA GSUM
PA LA SOGS PA SKYES PA'I DUS SU YANG DE 'DRA BAS NA MA RTOGS PAR
'GYUR TE, DE'I PHYIR TSAD MA SKYES PA

TZAM GYIS RTOGS PAR THA SNYAD BYED PA'I PHYIR DE NYID KYIS RTOGS
PA'I NGO BO NYID DU RIGS TE, RTOGS PA YANG 'BRAS BU'O, ,DE NYID
MNGON SUM GYIS SHES PA'I TSAD MA'I 'BRAS BU'O, ,DON GYI NGO BO
NYID LA 'DI'I TSAD MA'O, ,DE'I DBANG GIS DON RTOGS PA GRUB PA'I
PHYIR RO, ,'DI LA NI YUL GANG

LAS RNAM PAR SHES PA SKYE BAR 'GYUR BA DE'I NGO BO DER 'GYUR RO,
,DE NI RANG GI NGO BO MA YIN PA NYID LA DE DANG LHAN CIG RTOGS
PAR BYED PA SBYOR BAR MI RIGS PA'I PHYIR RO, ,DE LTAR YANG RNAM
PAR SHES PA GAL TE RTOGS PA TZAM DU SKYE BAR 'GYUR NA, DE'I TSE
'DI SNGON POR RIG LA 'DI SENG PO MA YIN NO SNYAM

DU YUL SO SOR NGES PA JI LTAR RNAM PAR 'JOG PAR 'GYUR, SNGON PO
LA JI LTA BA BZHIN DU SER PO LA YANG DE 'DRA BA NYID KYI PHYIR
RNAM PA MED PAR SMRA BA RNAMS KYI RNAM PAR GZHAG PA 'DRES PA MA
YIN PA JI LTAR GRUB PAR 'GYUR, ,DON GYI NGO BO DANG 'DRA BA NYID
YOD NA NI RNAM PAR SHES PA 'GA' ZHIG GI RNAM PAR

@329A *, ,RJES SU BYED PAR 'GYUR TE, DE NYID KYI RIG PA DE GZHAN
GYIS MA YIN NO, ,DE YANG 'DI'I NGO BO DANG 'DRA BA NYID DU RTOGS
PA RNAM PAR 'JOG PA LA SGRUB BYED DAM PA NYID KYI RGYU NYID KYI
PHYIR TSAD MA'O, ,DE SKAD DU YANG, DON GYI NGO BO'I 'DRA SPANGS
NAS, ,'DI NI DON DANG 'BYOR MI 'GYUR, ,

DE PHYIR GZHAL BYA'I BDAG PO YI, ,TSAD MA GZHAL BYA 'DRA BDAG
NYID, ,CES GSUNGS SO, ,'DIS NI 'DI SKAD DU SHES PA SNGA MA SNGA
MA NI TSAD MA LA SHES PA PHYI MA PHYI MA NI TSAD MA'I 'BRAS BU'O
SNYAM DU TSAD MA DANG 'BRAS BU'I DBYE BA LA 'KHRUL BA BSAL BA YIN
NO, ,BYIS PA 'JUG PA'I RTOG GI

LAS MNGON SUM GYI LE'U STE DANG PO'O,, ,,RJES SU DPAG PA NI RNAM
PA GNYIS TE, RANG GI DON DANG GZHAN GYI DON TO, ,RANG GI PHYIR
'DI RANG GI DON TE, RANG GIS RANG GO BAR 'GYUR BA'O, ,GZHAN GYI
PHYIR 'DI GZHAN GYI DON TE GANG GIS GZHAN GO BAR 'JUG PA'O, ,DE
LA RANG GI DON NI

TSUL GSUM PA'I RTAGS LAS GANG RJES SU DPAG PAR BYA BA LAS SHES
PAR BYA'O, ,TSUL GSUM PA'I SBYOR BA CAN GYI RTAGS LA GANG RJES SU
DPAG PAR BYA BA'I DMIGS PA SHES PA SKYE BAR 'GYUR BA DE NI RANG
GI DON GYI RJES SU DPAG PA'O, ,GANG GI RGYUD LA RNAM PAR SHES PA
SKYE BAR 'GYUR BA DE NYID DES DON

RTOGS PA'I PHYIR DE'I DON NYID DE YIN NO, ,TSUL GSUM PA'I RTAGS
SMOS PAS NI, ,TSUL GCIG DANG, GNYIS DANG, BZHI DANG, LNGA DANG,
DRUG LAS SKYES PA'I SHES PA'I RJES SU DPAG PA NYID PHYIR BZLOG
GO, ,RJES SU DPAG PAR BYA BA SMOS PAS NI LKOG TU GYUR PA MA YIN
PA'I YUL GSAL

LO; ,TSUL GSUM PA'I RTAGS RNAMS DAG CE NA, RJES SU DPAG PAR BYA
BA LA YOD PA NYID DU NGES PA STE, RJES SU DPAG PAR BYA BA NI 'DIR
SHES PAR 'DOD PA'I BYE BRAG GI CHOS CAN NO, ,DE LA YOD PA NYID DE
DE NI RE ZHIG TSUL GCIG GO, ,YOD PA'I TSIG SMOS PAS MA GRUB PA
SEL LO, ,NGES

PAS SMOS PA NI THE TSOM ZA BA MA GRUB PA SEL LO, ,MTHUN PA'I
PHYOGS NYID LA YANG YOD PAR NGES PA ZHES GZHUG GO, ,MTSUNGS PA'I
PHYOGS NI 'DI'I MTHUN PA'I PHYOGS SO, ,DE NYID LA YANG YOD PAR
NGES PA NI TSUL GNYIS PA'O, ,YOD PA SMOS PAS NI 'GAL BA RNAM PAR
GCOD DO, ,NGES PA SMOS

@329B PAS NI THE TSOM ZA BA GCOD DO, ,NYID SMOS PAS THUN MONG
GCOD DO, ,YANG SMOS PAS NI PHYOGS KYI THUN MONG BA GCOD DO, ,MI
MTHUN PA'I PHYOGS LA YANG MED PA NYID DU NGES PA ZHES GZHUG GO,
,MTHUN PA'I PHYOGS MA YIN PA NI MI MTHUN PA'I PHYOGS TE, DE LAS
GZHAN PA DANG, DE DANG 'GAL BA DANG, DE MED PA YANG NGO, ,

DE LA MED PA NYID DU NGES PA STE TSUL GSUM PA'O, ,MED PA'I SGRAS
NI THUN MONG SEL LO, ,NYID SMOS PAS NI MI MTHUN PA'I PHYOGS KYI
PHYOGS GCIG LA ZHUGS PA SEL TO, ,NGES PA SMOS PAS NI MI MTHUN
PA'I PHYOGS LAS BZLOG PA LA THE TSOM ZA BA SEL TO, ,'ON MTHUN
PA'I PHYOGS NYID LA YOD PA ZHES SMRAS PAS

CHOG MOD MI MTHUN PA'I PHYOGS LA MED PA NYID DU NGES PA ZHES BYA
BA'I YANG DON GO BA NYID DE, DE CI 'DIS THA DAD DU BYAS, BDEN TE,
SBYOR BA BSTAN PA'I DON DU TSUL THA DAD PAR GZUNG NGO, ,RJES SU
'GRO BA DANG LDOG PA DAG LAS KHYAB PA NGES PA CAN TSUL GCIG LA
YANG LDAN PAR DON GYIS GO BAS TSUL GNYIS

PA RTOGS PA'I PHYIR GCIG NYID KYI THA SNYAD KYI SBYOR BA BYED PA
YIN NO, ,TSUL GSUM PA'I RTAGS KYANG GSUM NYID DE, TSUL GSUM PA
CAN GYI RTAGS GANG YIN PA YANG GSUM STE, MI DMIGS PA DANG RANG
BZHIN DANG 'BRAS BU'O, ,DE LA DGAG PAR BYA BA'I DMIGS PA'I MTSAN
NYID THOB PA'I MI

DMIGS PA NI MED PA'I THA SNYAD SGRUB PA'O, ,DMIGS PA'I MTSAN NYID
THOB PA NI DMIGS PA'I RKYEN GYI KHYAD PAR THAMS CAD DANG RANG GI
NGO BO'I KHYAD PAR KYANG NGO, ,RANG GI NGO BO GANG DMIGS PA'I
RKYEN GZHAN DAG YOD NA YOD PAR MNGON SUM NYID DU 'GYUR BA'O,
,DMIGS PA'I MTSAN NYID THOB PA

NI DE DANG SBYOR BA'I PHYIR DON MED BZHIN DU YANG GAL TE 'DIR
'BYUNG BA MTHONG BA NYID DU 'GYUR RO SNYAM PA SRID PA'I YUL NI
DMIGS PA'I MTSAN NYID THOB PA ZHES BRJOD DO, ,DE MI DMIGS PAS MED
PA'I THA SNYAD BSGRUB PAR 'GYUR TE, YOD PA'I DNGOS PO THONG DU
RUNG BA LA DE MI SRID PA'I PHYIR RO, ,YUL

DANG DUS DANG RANG GI NGO BOS BSKAL BA RNAMS DANG, RKYEN GYI
KHYAD PAR MA TSANG BA'I DON RNAMS MI DMIGS PA LA NI MED PA'I THA
SNYAD MI SBYOR BA'I PHYIR KHYAD PAR BLANGS PA YIN NO, ,BKAG PA
TZAM 'DIR MI DMIGS PA MA YIN TE, DE'I RANG GI NGO BO MA GRUB PA'I
PHYIR DANG, BSGRUB PA'I YANG YAN LAG NYID

@330A *, ,MA YIN PA'I PHYIR RO, ,'ON KYANG DNGOS PO'I KHYAD PAR
GYI DMIGS PA NYID MI DMIGS PA'O, ,DE YANG GANG SU YANG RUNG BA NI
MA YIN TE, 'ON KYANG SHES PA GCIG DANG SBYOR BA NYID KYI'O, ,DE
NYID KYI LOG PA'I SBYOR BA DGAG PA'I YAN LAG NYID KYI PHYIR RO,
,GZUGS DMIGS

BAR RO, ,DGAG PAR BYA BA LA SGRUB PAR BYED PA NI MI DBANG NGO,
,DMIGS PA NI 'DI YANG DMIGS PAR BYA BA BZHIN DANG, DMIGS PAR BYED
BZHIN PA'I CHOS NYID KYIS RNAM PA GNYIS TE, SHES PA TZAM GYI RANG
GI NGO BOS NI MA YIN NO, ,GNYIS KA'I YANG BSGRUB BYA BSGRUB PAR
NUS PA'I PHYIR RO, ,

'DIS NI MED PA BSGRUB PA MA YIN TE, DE'I DGAG BYA STONG PA'I SA
PHYOGS LA SOGS PA 'DZIN PA'I MNGON SUM KHO NAS GRUB PA NYID KYI
PHYIR RO, ,GANG DE'I BDAG NYID DU GYUR PA 'BA' ZHIG PA DE NYID
GZHAN GYIS DBEN PA'O, ,DE YANG DE 'DZIN PA KHO NAS GZUNG BA NYID
KYI PHYIR DE TSAD MA GZHAN GYIS

BSGRUB PAR BYA BA MA YIN NO, ,DE'I PHYIR MI DMIGS PA 'DIS RMONGS
PA LA BRTAN PA LA MED PA'I THA SNYAD BSGRUB PA YIN NO, ,'BRAS BU
MI DMIGS PA LA SOGS PA NI LKOG TU GYUR PA'I YUL LA 'JUG CING MED
PA DANG, MED PA'I THA SNYAD KYANG BSGRUB PA NYID YIN NO, ,'DI NI
DA LTAR BYUNG BA'I

DUS KYI GO BAR BYED PA DANG 'DAS PA'I DUS KYANG STE DRAN PA'I 'DU
BYED MNYAMS PA NA'O, ,DE'I PHYIR 'DI NA SNAM BU MED DE, DMIGS
PA'I MTSAN NYID THOB PA'I DMIGS BYA MED PA NYID KYI PHYIR RO,
,'DI NA BUM PA MED PAR 'GYUR TE, DMIGS PA'I MTSAN NYID THOB PA MA
DMIGS PA NYID KYI PHYIR

RO ZHES PAS NGES PAR NUS SO, ,'DIR BUM PA 'BYUNG BAR MI 'GYUR TE,
DMIGS PAR MI 'GYUR BA NYID KYI PHYIR ZHES PAS MA 'ONGS PA'I DUS
KYI MI DMIGS PA NI THE TSOM ZA BA'I NGO BO NYID KYI PHYIR RO,
,'DIS NI DMIGS PA LOG PA TZAM GYIS CI YANG MA YIN PA DANG, DNGOS
PO GZHAN GYI RNAM

PAR SHES PA TZAM GYI YANG MI DMIGS PA NYID DANG, MED PA BSGRUB PA
NYID LA YANG MTHONG DU RUNG BA MI DMIGS PA SEL BAR BYED DO, ,DE
MI DMIGS PA 'DI SBYOR BA'I DBYE BAS RNAM PA MANG POR 'GYUR TE, DE
LA RANG BZHIN MI DMIGS PA NI DPER NA 'DI NA DU BA MED DE, DMIGS
PA'I MTSAN NYID

@330B THOB PA'I MI DMIGS PA'I PHYIR ZHES BYA BA LTA BU STE, DGAG
BYA NI DU BA'O, ,DE'I RANG BZHIN GANG YIN PA DE 'DI NA MI DMIGS
PA'O, ,'BRAS BU MI DMIGS PA NI DPER NA 'DI NA DU BA'I RGYU NUS PA
THOGS PA MED PA DAG MED DO, ,DU BA MED PA'I PHYIR ZHES BYA BA LTA
BU STE, DGAG BYA DU BA'I RGYU

RNAMS KYI 'BRAS BU NI DU BA STE 'DI NA DE MI DMIGS PA'O, ,RGYU MI
DMIGS PA NI DPER NA 'DI NA DU BA MED DE, ME MED PA'I PHYIR ZHES
BYA BA LTA BU STE, DGAG BYA DU BA'I RGYU ME'O, ,DE 'DI NA MI
DMIGS PA'O, ,KHYAB PAR BYED PA MI DMIGS PA NI DPER NA SHING AA KA
RU MED DE, ,SHING MED PA'I PHYIR

ZHES BYA BA LTA BU STE, ,DGAG BYA AA KA RU'I KHYAB PAR BYED PA NI
SHING NGO, ,'DI NA DE MI DMIGS PA'O, ,RANG BZHIN 'GAL BA DMIGS PA
NI DPER NA 'DI NA GRANG REG MED DE, ME YOD PA'I PHYIR ZHES BYA BA
LTA BU STE, DGAG BYA GRANG REG GI RANG BZHIN GANG YIN PA DE NI ME
DANG 'GAL BA'O, ,'DI

NA DE MI DMIGS PA'O, ,'BRAS BU 'GAL BA DMIGS PA NI DPER NA 'DI NA
GRANG REG GI RGYU NUS PA THOGS PA MED PA DAG MED DE, ME YOD PA'I
PHYIR ZHES BYA BA LTA BU STE, DGAG BYA GRANG REG GI RGYU RNAMS
KYI 'BRAS BU NI GRANG REG GO, ,DE DANG 'GAL BA NI ME'O, ,'DI NA
DE MI DMIGS PA'O, ,RGYU

'GAL BA DMIGS PA NI DPER NA 'DI'I SPU ZING ZHES BYED PA LA SOGS
PA'I KHYAD PAR MED DE, ME DANG NYE BA'I KHYAD PAR NYID KYI PHYIR
RO ZHES BYA BA LTA BU STE, DGAG BYA SPU ZING ZHES BYED PA LA SOGS
PA'I KHYAD PAR DAG GI RGYU NI GRANG REG GO, ,DE DANG 'GAL BA NI
ME'I KHYAD PAR RO, ,'DI NA DE DMIGS

PA'O; ,KHYAB BYED 'GAL BA DMIGS PA NI DPER NA 'DI NA BA MO'I REG
PA MED DE, ME YOD PA'I PHYIR RO ZHES BYA BA LTA BU STE, DGAG BYA
BA MO'I REG PA'I KHYAB BYED NI GRANG BA'O, ,DE DANG 'GAL BA NI
ME'O, ,'DI NA DE DMIGS PA'O, ,RANG BZHIN 'GAL BA'I 'BRAS BU DMIGS
PA NI, DPER NA

'DI NA GRANG REG MED DE, DU BA YOD PA'I PHYIR ZHES BYA BA LTA LBU
STE, DGAG BYA GRANG REG DANG 'GAL BA NI ME'O, ,DE'I 'BRAS BU NI
DU BA'O, ,'DI NA DE DMIGS PA'O, ,'BRAS BU 'GAL BA'I 'BRAS BU
DMIGS PA NA, DPER NA 'DI NA GRANG REG GI RGYU NUS PA THOGS MED
DAG MED DE, ,DU BA YOD PA'I

@331A *, ,PHYIR RO ZHES BYA BA LTA BU STE, DGAG BYA GRANG REG GI
RGYU RNAMS KYI 'BRAS BU NI GRANG REG GO, ,DE DANG 'GAL BA NI
ME'O, ,DE'I 'BRAS BU NI DU BA'O, ,'DI NA DE DMIGS PA'O, ,RGYU
'GAL BA'I 'BRAS BU DMIGS PA NI, DPER NAS PHYOGS 'DI SBU ZING ZHES
BYA BA LA SOGS PA'I BYE

BRAG DANG LDAN PA'I SKYES BU YOD PA CAN MA YIN TE, DU BA YOD PA'I
PHYIR RO ZHES BYA BA LTA BU STE, DGAG BYA SPU ZING ZHES BYA BA LA
SOGS PA'I BYE BRAG DANG LDAN PA'I SKYES BU YOD PA CAN GYI SA
PHYOGS NI GRANG REG GO ,DE DANG 'GAL BA NI ME'O, ,DE'I 'BRAS BU
NI DU BA'O, ,DE 'DI NA DMIGS PA'O, ,

KHYAB BYED 'GAL BA'I 'BRAS BU DMIGS PA NI, DPER NA 'DI NA BA MO'I
REG PA MED DE, DU BA YOD PA'I PHYIR RO ZHES BYA BA LTA BU STE,
DGAG BYA BA MO'I REG PA'I KHYAB BYED NI GRANG REG GO, ,DE DANG
'GAL BA NI ME'O, ,DE'I 'BRAS BU NI DU BA'O, ,'DI NA DE DMIGS
PA'O, ,RANG BZHIN 'GAL

BAS KHYAB PA DMIGS PA NI, DPER NA 'DI NA ME MED DE, BA MO'I REG
PA YOD PA'I PHYIR RO ZHES BYA BA LTA BU STE, DGAG BYA ME'I RANG
BZHIN GANG YIN PA DE DANG 'GAL BA NI GRANG REG GO, ,DES KHYAB PA
NI BA MO'I REG PA'O, ,'DI NA DE DMIGS PA'O, ,'BRAS BU 'GAL BAS
KHYAB PA DMIGS PA

NI; DPER NA 'DI NA ME'I RGYU NUS PA THOGS MED DAG MED DE, ,BA
MO'I REG PA YOD PA'I PHYIR RO ZHES BYA BA LTA BU STE, DGAG BYA
MED PA'I RGYU RNAMS KYI 'BRAS BU NI ME'O, ,DE DANG 'GAL BA NI
GRANG REG GO, ,DES KHYAB PA NI BA MO'I REG PA'O, ,'DI NA DE DMIGS
PA'O, ,RGYU 'GAL BAS KHYAB PA

DMIGS PA NI, DPER NA 'DI NA DU BA MED DE, BA MO'I REG PA YOD PA'I
PHYIR RO ZHES BYA BA LTA BU STE, DGAG BYA DU BA'I RGYU GANG YIN
PA ME'O, ,DE DANG 'GAL BA NI GRONG REG GO, ,DES KHYAB PA NI BA
MO'I REG PA'O, ,DE 'DI NA DMIGS PA'O, ,KHYAB BYED 'GAL BAS KHYAB
PA DMIGS PA NI,

DPER NA 'DI RTAG PA MA YIN TE, NAM ZHIG NA BYA BA BYED PA NYID
KYI PHYIR RO, DGAG BYA BRTAG PA'I KHYAD PAR DU 'PHAGS PAR 'GYUR
BA MED PA NYID NI KHYAB PAR BYED PA'O, ,DE DANG 'GAL BA NI KHYAD
PAR DU 'PHAGS PA DANG BCAS PA NYID DO, ,DES KHYAB PA NI NAM ZHIG
NA BYA BA NYID DO, ,'DI LA DE

@331B DMIGS PA'O, ,'BRAS BU MI DMIGS PA LA SOGS PA MA DMIGS PA'I
SBYOR BA 'DI DAG THAMS CAD KYANG RANG BZHIN MI DMIGS PA NYID DU
'DU BAR 'GYUR RO, ,BRGYUD PAS DON GYIS KHYAD PAR BSGRUB PA DANG
DGAG PA DAG GIS SBYOR BA'I DBYE BA LA YANG DE'I RAB TU DBYE BA'I
NGO BO DE RNAMS 'GAL BAR MI

'GYUR RO, ,RANG BZHIN NI RANG YOD PA TZAM GYI NGO BO BSGRUB PAR
BYA BA'I CHOS LA GTAN TSIGS SO, ,GANG GTAN TSIGS KYI YOD PA TZAM
LA LTOS NAS YOD PA MA YIN TE, GTAN TSIGS YOD PA LAS MA GTOGS PA
CI LA YANG LTOS PA MA YIN NO, ,DE'I BSGRUB PAR BYA BA'I CHOS LA
GANG GTAN TSIGS

YIN PA DE DE'I RANG BZHIN TO, DPER NA SGRA NI 'JIG PA'I NGANG
TSUL CAN TE, BYAS PA NYID KYI PHYIR RO ZHES BYA BA LTA BU'O,
,'JIG PA'I NGANG TSUL CAN NYID NI, BYAS PA NYID TZAM YIN PA LAS
DON GZHAN LA LTOS PA MA YIN NO, ,BYAS PA SKYES PA'I RJES THOGS SU
RGYU GZHAN GYIS 'JIG PA'I NGANG TSUL CAN

BSKYED PA MA YIN TE, 'JIG PA DANG BRAL BAR 'GYUR BA'I PHYIR RO,
,'BRAS BU NI RGYU YOD PA RTOGS PAR BYED PA'O, ,GANG ZHIG YOD NA
GANG YOD PAR 'GYUR BA DANG GANG ZHIG MED NA GANG MED PAR 'GYUR BA
DE NI DE'I 'BRAS BU STE, DE RANG NYID KYI RGYU YOD PAR GO BAR
BYED PA YIN NO, ,DPER NA 'DI NA

ME YOD DE, DU BA YOD PA'I PHYIR RO ZHES BYA BA LTA BU'O, ,ME YOD
PA DANG ME MED PA'I RJES SU BYED PA DE'I 'BRAS BU NI DU BAR RAB
TU GRUB PO, ,DE LTAR RTAGS GSUM PO DE RNAMS NI BSGRUB PAR BYA BA
LA LTOS PAS RTAGS SU RNAM PAR GZHAG GO, ,BSGRUB PAR BYA BA YANG
GNYIS TE, DNGOS PO DANG

DGAG PA'ANG YIN TE, RNAM PA GZHAN MI SRID PA'I PHYIR RO, ,DNGOS
PO YANG DON THA DAD PA MA YIN PA'I DBYE BAS RNAM PA GNYIS SO, ,DE
LA DON THA DAD PA GO BAR BYA BA LA 'BRAS BU GO BAR BYED PA'O,
,DON THA DAD PA MA YIN PA LA RANG BZHIN NO, ,DE'I PHYIR DNGOS PO
SGRUB PAR BYED PA'I GTAN TSIGS

GNYIS NYID DO, ,RANG BZHIN GYI 'BREL BA YOD PA LA NI DON GYIS DON
RTOGS PA 'DI YIN NO, ,DE DANG 'BREL BA MED PA'I RANG BZHIN NI DE
MED NA MI 'BYUNG BAR NGES PA MED PA'I PHYIR RO, ,GO BAR BYA BA
DANG GO BAR BYED PA'I NGO BO'I YANG MED NA MI 'BYUNG BAR NGES PAR
RGYU NYID KYI PHYIR RO, ,YANG GSUNGS

@332A *, ,PA; TSOGS PA LA SOGS GANG RNAMS LA, DE 'DRA'I 'BREL PA
YOD MIN PAS, ,DE RNAMS GTAN TSIGS MIN ZHES SMRA, ,MED NA 'ANG
'BYUNG BA SRID PHYIR RO, ,ZHES SO, ,'BREL PA DE YANG BSGRUB PAR
BYA BA'I DON LA RTAGS KYI DNGOS PO LAS BSGRUB PAR BYA BA'I DON
GYI RANG BZHIN

GYI PHYIR DANG, BSGRUB PAR BYA BA'I DON LAS 'BYUNG BA'I YANG
PHYIR RO, ,DE'I RANG BZHIN MA YIN PA DANG, DE LAS BYUNG BA MA YIN
PA'I YANG DE LAS 'BREL PA MED PA NYID KYI PHYIR RO, ,DE'I BDAG
NYID DANG DE LAS BYUNG BA DAG KYANG RANG BZHIN DANG 'BRAS BU DAG
NYID KYI PHYIR DE DAG NYID KYIS DNGOS PO GRUB

PO; DGAG PA BSGRUB PA, JI SKAD BSHAD PA NYID KYIS MI DMIGS PA LAS
TE, RIG BYA MA YIN PA MI DMIGS PAS NI MED PAR BSGRUB PAR MI 'THAD
PA'I PHYIR RO, ,DMIGS PAR BYED PA NI DMIGS PAR BYA BA'I SGRUB PAR
BYED PA NYID YOD NA DNGOS PO NYID BSGRUB PA YIN NO, ,RIG BYA MA
YIN

PA MI DMIGS PA NI DNGOS PO YOD DAM MED KYANG RUNG BA LAS YIN NA
JI LTAR 'DI'I DNGOS PO MED PA BSGRUB PAR 'GYUR, GANG DU GCIG BKAG
PAS CIG SHOS KYI MED PA BSGRUB PAR 'GYUR BA DE'I YANG RIG BYA MI
DMIGS PA NYID GO BYED YIN TE, DGAG BYA'I MI DMIGS PA'I MTSAN NYID
THOB PA NYID

KYI PHYIR RO, ,DON GYI KHYAD PAR GYI 'GAL BA MED PA DMIGS PA NI
DON GYI KHYAD PAR MED PAR GO BAR BYED PA MA YIN TE, DE DAG GI
LHAN CIG PA'I NGO BO SRID PA'I PHYIR RO, ,'GAL BA DMIGS PA NI RIG
BYA MI DMIGS PA NYID LA BRGYUD DE NANG DU 'DU BA YIN NO, ,DE NYID
KYI PHYIR DGAG PA GRUB PO, ,

'DI SA NI RTAGS KYI KHYAD PAR GZHAN YONGS SU BRTAGS PA SMRAS PA'I
PHYIR BZLOG PA YIN NO, ,DE'I YUL NI SPYI'I MTSAN NYID DO, ,'DIS
MTSON PAR 'GYUR BAS NA MTSAN NYID DO, ,SPYI NI THUN MONG BA BYE
BRAG MA PHYE BA STE 'DI'I NGO BO NI MTSAN NYID DA SPYI'I MTSAN
NYID DE'I MTSAN NYID DO, ,BYE BRAG NGES PA MA BZUNG BA'I

RANG GI MTSAN NYID KHO NA'O, ,DE TSUL GSUM PA'I RTAGS LAS SKYES
PA'I RJES SU DPAG PA DE'I YUL LO, ,RJES SU DPAG PA LA SNANG BA LA
DON BYA BA BYED PA NYID DU ZHEN PAR 'GYUR TE, RANG GI MTSAN NYID
KHO NA DON BYA BA BYED PA YIN GYI CI RIGS NI SREG PA DANG 'TSED
PA LA SOGS PA LA NYE BAR SBYOR BA MA YIN

@332B TE; RANG GI MTSAN NYID KHO NA DE LA NYE BAR SBYOR BAR
MTHONG BA'I PHYIR RO, ,GZHAN NI NGES PAR MI 'GYUR RO, ,GZHAN YANG
NGES PA'I BDAG NYID KYI RJES SU DPAG PAS GZUNG YUL DU BYED PA'I
PHYIR RANG GI MTSAN NYID LAS GZHAN 'DI'I YUL MA YIN NO, ,YANG
GSUNGS PA, DE YI NGO BO MIN PA LAS, ,

LOG PA'I DNGOS TZAM BSGRUB PHYIR DANG, ,DBYE BA RAB TU MI GNAS
PHYIR, ,SPYI NI RTAGS KYI YUL DU BRJOD, ,CES SO, ,'O NA RJES SU
DPAG PA DON MED PA 'DZIN PA DE JI LTAR RANG GI MTSAN NYID YUL DU
'GYUR, BDEN TE, 'ON KYANG SHES PA'I YUL NI RNAM PA GNYIS TE,
GZUNG BA DANG THOB

PAR BYA BA'O, ,GANG SNANG BA'I SHES PA SKYE BAR 'GYUR BA DE NI
GZUNG BA'O, ,GANG DU ZHEN PAR 'GYUR BA DE NI THOB PAR BYA'O, ,DE
LA RJES SU DPAG PA'I GZUNG YUL NI DON MED PA'O, ,RANG GI MTSAN
NYID KYI BDAG NYID NI THOB PAR BYA BA'O, ,MNGON SUM GYI SKAD CIG
MA GCIG NI GZUNG BA'O, ,RGYUN NI

THOB PAR BYA BA'I YUL LO, ,DE NI NAM YANG RNAM PAR RTOG PA MED PA
NYID KYI RGYUN LA ZHEN PAR MI 'GYUR RO ZHE NA, DE LTA NA YANG
ZHEN PAR 'GYUR BA'I RNAM PAR RTOG PA YID CHES PA BSKYED PA YIN
NO, ,NGES PA MI SKYED PA'I MNGON SUM NI 'JUG PAR BYED PA NYID MA
YIN PA'I PHYIR TSAD MA ZHES MI BYA'O, ,

NGES PA NI 'DI SNYAM PA NYID KYIS BDE BA DANG SDUG BSNGAL BSGRUB
PA DAG LA THOB PA DANG SPONG BA'I PHYIR 'JUG PAR 'GYUR RO, ,RJES
SU DPAG PA'I YANG 'DIR THOB PAR BYA BA NYID KYI YUL SEMS KYI
GZHAN GYI MA YIN TE, DE'I THOB PAR BYA BA'I YUL SEMS PA LA DBANG
PO MI BYED PA'I PHYIR RO, ,THOB PAR

BYED PA PO TSAD MA YIN NA THOB PAR NUS PA NYID YUL YIN PAR 'OS PA
YIN TE, GZUNG YUL NI THOB PAR NUS PA'I PHYIR TSAD MA 'DI'I YUL
CAN NYID DU 'GYUR, ,DE'I PHYIR DON MED PA 'DZIN PA'I RJES SU DPAG
PA'I YUL YANG RANG GI MTSAN NYID DO, ,'DIS NI 'DI'I SPYOD YUL
GZHAN LA SPYOD PA'I

PHYIR BSAL BA YIN NO, ,'DI LA YANG TSAD MA'I 'BRAS BU RNAM PAR
GZHAG PA NI MNGON SUM DANG MTSUNGS TE, JI LTAR MNGON SUM GYI TSAD
MA DANG 'BRAS BU DAG GI RNAM PAR GZHAG PA BYAS PAS DE BZHIN DU
RJES SU DPAG PA'I YANG BLTA BAR BYA'O, ,'DI LA YANG SNGAR DANG
MTSUNGS PAR DON DANG 'DRA

@333A *, ,BA'I NGO BO NI TSAD MA DON RTOGS PA NI 'BRAS BU'O, ,DE
LA MNGON SUM NI DON DANG 'DRA BA'I NGO BO ZHES BYA BA STE, DE
NYID DANG DON DANG 'DRA BA'I NGO BOR RTOGS PA DON DANG BCAS NA,
RJES SU DPAG PA NI MI GSAL BA THUN MONG BA'I SNANG BA YIN LA DON
YANG DE LAS BZLOG PA'I NGO BO BAS

JI LTAR DON DANG 'DRA BA'I NGO BOR RUNG, BDEN TE, 'CHAD PA PO
RNAMS DPYOD PAR 'GYUR BA DE BZHIN DU NI THA SNYAD BYED PA PO
RNAMS MA YIN TE, DE RNAMS KYANG RJES SU DPAG PA'I SNANG BA NYID
KYI PHYI ROL MA YIN PA LA PHYI ROL DU ZHEN NAS DE'I DON BYA BAR
'DOD PA RNAMS 'JUG PAR 'GYUR TE, ZHUGS NAS

KYANG JI LTAR ZHEN PA BZHIN DU DNGOS PO THOB PAS YONGS SU MGU BAR
'GYUR RO, ,BDAG CAG GIS SNGON YONGS SU BZUNG BA NI GZHAN LA THOB
PA NI GZHAN NO SNYAM DU RTOGS PA YOD PA MA YIN TE, ME MA YIN PA
LA SOGS PA LAS BZLOG PA NYID KYI NGO BO SNGON DANG PHYIS KYI YID
CHES PA'I YUL NYID KYI PHYIR

RO; ,DE'I PHYIR 'DI LA YANG THA SNYAD DU BYED PA'I SKYE BO'I RTOG
PA LA LTOS PAS DON DANG 'DRA BA'I NGO BO RNAM PAR 'JOG PAR RIGS
PA NYID DO, ,BYIS PA 'JUG PA'I RTOG GE LAS RANG DON GYI RJES SU
DPAG PA'I LE'U STE GNYIS PA'O,, ,,GZHAN GYI DON RJES SU DPAG PA
NI TSUL GSUM PA'I

RTAGS BRJOD PA'O, ,SNGAR BRJOD PA'I TSUL GSUM PA'I RTAGS KYI
RTOGS PA PO'I TSIG NI GZHI GZHAN GYI DON GYI RJES SU DPAG PA'O,
,DES KYANG RJES SU DPAG PAR BYA BA NYID RANG GI RTOGS PA BRJOD
PAS GZHAN LA GOR 'JUG PA'O, ,TSIG DE YANG GOR GZHUG PAR BYA'I
RGYUD LA GNAS PA'I RJES SU

DPAG PA'I RGYUD NYID KYI PHYIR RJES SU DPAG PA ZHES BRJOD DO,
,'JIG RTEN NA RGYU LA 'BRAS BU 'DOGS PA YIN TE, DPER NA MAR LA
TSE ZHES BYA BA BZHIN NO, ,'O NA TSAD MA GTAN LA 'BEBS PA'I SKABS
SU DE'I BDAG NYID CAN GYI RJES SU DPAG PA GTAN LA DBAB PAR BYA
BA'I RJES SU DPAG PAR

BTAGS KYANG TSIG NI SHES PA MED PA'I NGO BO TSAD MA YIN PAR MI
RIGS SO ZHE NA, DE'I PHYIR 'DI'I GTAN LA DBAB PAR BYA BA NYID
RIGS PA DANG LDAN PA MA YIN TE, DE MI GNAS SO, ,JI LTAR 'DI RJES
SU DPAG PA RGYU NYID KYI PHYIR RJES SU DPAG PA NYID YIN PA DE
BZHIN DU TSAD MA'I RGYU NYID KYI PHYIR TSAD

@333B MA MA YIN PA YANG 'GAL BA MED DO, ,DE NI RNAM PA GNYIS TE,
SBYOR BA'I DBYE BAS CHOS MTHUN PA NYID CAN DANG, CHOS MI MTHUN PA
NYID CAN NO, ,'DI'I CHOS MTSUNGS PA NI CHOS MTHUN PA'O, ,DE'I NGO
BO NI CHOS MTHUN PA NYID DO, ,DPE'I CHOS CAN DANG LHAN CIG BSGRUB
PAR BYA BA'I CHOS CAN

GYI GTAN TSIGS KYIS 'DRA BA NYID DU BYAS PA'O, ,'DI'I MI MTSUNGS
PA NI CHOS MI MTHUN PA'O, ,DE'I NGO BO NI CHOS MI MTHUN PA NYID
DO, ,DPE'I CHOS CAN LHAN CIG BSGRUB PAR BYA BA'I CHOS CAN GYI
GTAN TSIGS KYIS MI 'DRA BA NYID DU BYAS PA'O, ,DE LA NGAG DAG GI
CHOS MTHUN PA NYID DU

BRJOD PAR BYA BA NYID YIN PA DE NI CHOS MTHUN PA NYID CAN NO,
,GANG GI CHOS MI MTHUN PA NYID YIN PA DE NI MI MTHUN PA NYID CAN
NO, ,'O NA YANG CHOS MTHUN PA NYID CAN GYI NGAG GI RJES SU 'GRO
BA DANG PHYOGS KYI CHOS DAG BRJOD KYI LDOG PA NI MA YIN NO, ,CHOS
MI MTHUN PA NYID KYIS KYANG LDOG PA DANG PHYOGS

KYI CHOS BRJOD KYI RJES SU 'GRO BA'I MA YIN NO, ,DE'I PHYIR 'DI
LAS KYANG GCIG KYANG TSUL GSUM PA'I RTAGS BRJOD PA MA YIN NA GANG
GZHAN GYI DON GYI RJES SU DPAG PAR 'GYUR, NYES PA 'DI NI MI GNAS
TE CHOS MTHUN PA NYID KYIS KYANG SBYOR BA SHUGS KYIS CHOS MI
MTHUN PA NYID RTOGS TE,

DE MED NA YANG BSGRUB BYA DANG LHAN CIG GTAN TSIGS KYI RJES SU
'GRO BA MED PA'I PHYIR RO, ,BSGRUB BYA NGES PA'I MTSAN NYID KYI
RJES SU 'GRO BA'I NGAG LAS NGES PAR RTOGS SO, ,DE LTAR YANG
BSGRUB BYA NGES PAR GYUR PA SGRUB PA NGES PA YIN NO, ,GAL TE GANG
SU YANG BSGRUB BYA MED PA NYID NA DE THAMS CAD SGRUB PA MED

PA YANG YIN NO, ,CHOS CAN GCIG LA YANG BSGRUB PAR BYA BA MED LA
SGRUB PA YOD PA LA DE'I DE LA NGES PA MI 'THAD PA'I PHYIR RO,
,BSGRUB PAR BYA BA MED PA LA YANG SGRUB PAR MED PA RTOGS TE, LDOG
PA RTOGS PA'O, ,DE'I PHYIR BSGRUB BYA NGES PAR GYUR PA BSGRUB
PA'I RJOD PAR BYED PA'I STOBS KYIS RJES SU 'GRO

BA'I NGAG LA LDOG PA RTOGS PA YIN NO, ,DE BZHIN DU CHOS MTHUN PA
NYID KYIS KYANG RJES SU 'GRO BA RTOGS PA YIN TE, DE MED NA BSGRUB
PAR BYA BA LDOG PA LA GTAN TSIGS KYI LDOG PA MA GRUB PA'I PHYIR
RO, ,BSGRUB PAR BYA BA LOG PA LA NGES PAS LOG PA'I CHOS DANG LDAN
PA NYID KYIS LDOG PA NI LDOG PA'I

@334A *, ,NGAG LAS NGES PA YIN NO, ,DE LTAR YANG BSGRUB BYA LOG
PA LA NGES PAS LOG PA'I CHOS DANG LDAN PA'I BSGRUB PA YIN NO,
,GAL TE GANG CI YANG RUNG BA LA SGRUB PA YOD PA NYID DE, THAMS
CAD NA BSGRUB PAR BYA BA YANG YOD PA NYID DO, ,CHOS CAN GCIG PA
LA YANG SGRUB PA YOD LA BSGRUB PAR

BYA BA MED NA DE LOG PA LA LOG PAR NGES PA MED PA'I PHYIR RO,
,SGRUB PA YOD PA LA YANG BSGRUB PAR BYA BA YOD PAR RTOGS PA NI
RJES SU 'GRO BA RTOGS PA'O, ,DE'I PHYIR SGRUB PA MED PA LA NGES
PAR BSGRUB PAR BYA BA MED PA'I RJOD PAR BYED PA'I STOBS KYIS LDOG
PA'I NGAG LA RJES SU 'GRO BA RTOGS PA YIN NO, ,DE'I

PHYIR RJES SU 'GRO BA'I SGO CAN NAM LDOG PA'I SGO CAN GYIS KYANG
RUNG NGAG GCIG SBYAR BAS MTHUN PA'I PHYOGS DANG MI MTHUN PA'I
PHYOGS DAG GIS RTAGS KYI YOD PA DANG MED PA BRJOD PA BYAS PA YIN
PAS GCIG LA GNYIS KA MI GZUNG NGO, ,'DI TZAM GYIS TSUL GSUM PA'I
RTAGS BRJOD PA NYID DO 'GAL BA MED

DE; DE LA MI DMIGS PA'I CHOS MTHUN PA CAN GYI SBYOR BA NI GANG
DMIGS PA'I MTSAN NYID THOB PA YOD PA MI DMIGS PA DE DANG DE NA
MED PA'I THA SNYAD KYI YUL LA YIN TE, DPER NA RTA'I MGO BO LA RVA
BZHIN NO, ,SA PHYOGS KHA CIG NA DMIGS PA'I MTSAN NYID THOB PA'I
BUM PA'I MI DMIGS PAS

ZHES BYA BA LTA BU'O, ,'DI LA DPE'I CHOS CAN GYI RTA'I MGO BO
DANG, BSGRUB PAR BYA BA'I CHOS CAN SA PHYOGS KYI KHYAD PAR GYI
DGAG BYA DMIGS PA'I MTSAN NYID THOB PA MI DMIGS PAR GRAGS PA'I
GTAN TSIGS KYI MTHUN PA NYID DU BYAS PAR BRJOD PAR BYA'O, ,RANG
BZHIN GYI GTAN TSIGS KYI CHOS MTHUN

PA NYID CAN GYI SBYOR BA RNAM PA MANG STE, 'DI LTAR DAG PA'I
PHYOGS NYE BAR BZUNG BA'AM, BYE BRAG DANG BCAS PA YANG RUNG BYE
BRAG DANG BCAS PA YANG BYE BRAG THA DAD PA'AM BYE BRAG THA DAD PA
MED PA YANG RUNG STE, BYE BRAG THA DAD PA YANG BYE BRAG KHONGS SU
'DUS PA'AM, BYE BRAG DANG LDAN PA'AM, BYE BRAG RTOGS

PAR BYA BA YANG RUNG BA'O, ,DE LA GANG YOD PA DE THAMS CAD MI
RTAG STE, DPER NA BUM PA BZHIN SGRA YANG YOD PAS ZHES BYA BA NI
DGAG PA'I RANG BZHIN GYI SBYOR BA STE, YOD PA TZAM GYI KHYAD PAR
LAM LTOS PA NYID KYI PHYIR RO, ,GANG SKYE BA DANG LDAN PA DE NI
MI RTAG STE, DPER NA BUM PA BZHIN BDE BA YANG SKYE

@334B BA DANG LDAN PAS ZHES BYA BA NI BYE BRAG THA DAD PA MED
PA'I SBYOR BA'O, ,SKYE BAS BYE BRAG TU GYUR PA NI SKYE BA DANG
LDAN PA ZHES BRJOD DE, DE YANG RANG GI BDAG NYID DU GYUR PA NYID
DO, ,RTOGS PA 'BA' ZHIG GIS THA DAD PA DANG LDAN PA LTA BUR BSTAN
PA'O, ,GANG BYAS PA DE MI RTAG STE, DPER NA CHU BUR BZHIN

SEMS PA YANG BYAS PAS ZHES BYA BA NI BYE BRAG KHONGS SU 'DUS PA'I
SBYOR BA'O, ,GANG RANG GI NGO BO DMIGS PA LA RGYU'I BYA BA LA
LTOS PAR GYUR PA DE NI BYAS PA ZHES BYA BAR BRJOD DO, ,DE'I PHYIR
'DI BYAS PAR GRAGS SO, ,RANG BZHIN BRJOD PAS YANG GZHAN GYI BDAG
NYID BYE BRAG TU 'DREN PA YIN NO, ,

GANG RKYEN GYI DBYE BAS PHYE BA CAN DE NI BYAS PA YIN TE, DPER NA
DU BA BZHIN SGRA YANG RKYEN GYI DBYE BAS PHYE BA CAN GYI PHYIR
ZHES BYA BA LTA BU STE, BYE BRAG RAB TU LDAN PA'I SBYOR BA'O,
,RKYEN GYI DBYE BAS SGRA'I THA DAD PA BYE BRAG TU BRJOD PA RAB TU
LDAN PA NYID KYI PHYIR RO, ,GANG BYAS PA DE THAMS CAD MI RTAG
STE,

DPER NA GLOG BZHIN, RDUL PHRA RAB KYANG BYAS PAS ZHES BYA BA NI
BYE BRAG RTOGS PAR BYA BA'I SBYOR BA'O, ,GAL TE 'DIR RGYU RNAMS
KYIS ZHES BYE BRAG BZUNG BA MED NA YANG DE BZHIN DU GO BAR BYA BA
NYID DO, ,KHONGS SU 'DUS PA NI MA YIN TE, RAB TU SBYOR BAR SBYAR
BAR BYA BA NYID KYI PHYIR RO, ,'DI RNAMS

LA YANG DPE'I CHOS CAN BUM PA LA SOGS PA RNAMS DANG BSGRUB PAR
BYA BA'I CHOS CAN LA SGRA LA SOGS PA RNAMS KYIS YANG YOD PA LA
SOGS PA'I GTAN TSIGS KYIS MTHUN PA NYID DU BRJOD PAR BYA'O, ,'DI
DAG THAMS CAD KYANG SGRUB PA'I CHOS RNAMS RANG NYID JI LTA BA'I
TSAD MA RNAMS KYIS NGES PA

BSGRUBS PA'I CHOS TZAM RJES SU 'BREL PA NYID, BSGRUB PAR BYA BA'I
CHOS GO BAR BYA BA LA SBYAR BAR BYA STE, ,DON DAM PAR DE RNAMS
NYID KYI DE RANG BZHIN NYID KYI PHYIR RO, ,DE SKYES PA NA MA
SKYES PA DE'I RANG BZHIN NYID MA YIN PA'I PHYIR DANG, 'GAL BA'I
CHOS GNAS PA'I DBYE BA'I

MTSAN NYID KYI PHYIR DANG, RANG BZHIN GYI GTAN TSIGS KYI SKABS
NYID KYI PHYIR DANG, SNGAR BYUNG BA DANG PHYIS 'BYUNG BA MED NA
MI 'BYUNG BA NYID KYI PHYIR DANG, GO BAR BYA BA DANG GO BAR BYED
PA NYID KYI RGYU MED NA MI 'BYUNG BAR NGES PA NYID KYI PHYIR RO,
,'BRAS BU'I GTAN TSIGS KYI CHOS MTHUN PA NYID TZAM GYI

@335A *, ,SBYOR BA NI GANG NA DU BA YOD PA DE NA ME YOD DE, DPER
NA TSANG BANG BZHIN 'DI NA YANG DU BA YOD PA'I PHYIR RO ZHES BYA
BA LTA BU STE, 'DI DPE'I CHOS CAN TSANG BANG DANG BSGRUB PAR BYA
BA'I CHOS CAN PHYOGS KYI BYE BRAG GI DU BA ZHES BYA BA'I GTAN
TSIGS KYIS MTHUN PA NYID DU BYAS PAR BRJOD PAR

BYA'O; ,'DI LA YANG MNGON SUM DANG MI DMIGS PA DAG GI 'BRAS BU
DANG RGYU'I NGO BO GRUB PA NYID LA 'BRAS BU'I GTAN TSIGS SU BRJOD
PAR BYA'O, ,MI DMIGS PA'I CHOS MI MTHUN PA NYID CAN GYI SBYOR BA
NI GANG MI DMIGS PA'I MTSAN NYID THOB PA DE NI DMIGS PA NYID DE
DPER NA SNGON PO LA SOGS

PA'I BYE BRAG BZHIN NO, ,DE LTA BUR 'DI NA DMIGS PA'I MTSAN NYID
THOB PA BUM PA MI DMIGS PA'O ZHES BYA BA LTA BU STE, 'DI LA YANG
DPE'I CHOS CAN SNGON PO LA SOGS PA'I BYE BRAG DANG BSGRUB PAR BYA
BA'I CHOS CAN SA PHYOGS KYI DMIGS PA'I MTSAN NYID THOB PA DGAG
BYA MI DMIGS PA ZHES BYA BA'I

GTAN TSIGS KYIS MI MTHUN PA NYID CAN DU BYAS PAR BRJOD PAR BYA'O,
,RANG BZHIN GYI GTAN TSIGS KYI CHOS MI MTHUN PA NYID TZAM GYI
SBYOR BA RNAMS NI MI RTAG PA NYID MED PA LA GANG NA YANG BYAS PA
NYID MED DE BONG BU'I RVA LA JI LTA BA BZHIN NO, ,SEMS PA DANG
BCAS PA YANG BYAS PAS SO, ,BYAS PA

NYID MED PA LA GANG NA YANG RKYEN GYI DBYE BAS PHYE BA CAN NYID
MED DE, MO GSHAM GYI BU LA JI LTA BA BZHIN NO, ,SGRA YANG RKYEN
GYI DBYE BAS PHYE BAS SO, ,MI RTAG PA NYID MED PA NYID LA GANG NA
YANG BYAS PA NYID MED DE RUS SBAL GYI SPRUL JI LTA BA BZHIN NO,
,RDUL PHRA RAB KYANG BYAS PAS SO, ,'DI DAG LA YANG

DE'I CHOS CAN NAM MKHA'I PADMA LA SOGS PA RNAMS DANG BSGRUB PAR
BYA BA SGRA LA SOGS PA RNAMS KYI YOD PA NYID LA SOGS PA RNAMS KYI
GTAN TSIGS KYI CHOS MI MTHUN PA NYID DU BRJOD PAR BYA'O, ,'BRAS
BU'I GTAN TSIGS KYI CHOS MI MTHUN PA NYID CAN GYI SBYOR BA NI ME
MED PA NA DU BA YOD PA MA

YIN PA NYID DE, RGYA MTSO CHEN PO NA JI LTA BA BZHIN NO, ,'DI NA
YANG DU BA YOD PAS SO, ,'DI LA YANG DPE'I CHOS CAN MTSO CHEN PO
DANG BSGRUB PAR BYA BA'I CHOS CAN PHYOGS KYI KHYAD PAR GYI DU BA
ZHES BYA BA'I GTAN TSIGS KYIS MI MTHUN PA NYID DU BYAS PAR BRJOD
PAR BYA'O, ,GZHAN GYI DON RJES SU DPAG

@335B PA NI TSUL GSUM PA'I RTAGS BRJOD PA'O ZHES BYA BA'I DON GYI
PHYOGS LA SOGS PA'I NGAG SMOS PA'I RJES SU DPAG PA MA YIN NO ZHES
SMRAS PAR 'GYUR RO, ,DE LTAR YANG PHYOGS KYI NGAG NI RJES SU DPAG
PA'I RGYU NYID KYI RJES SU DPAG PA ZHES BRJOD NA DE NI DNGOS SAM
BRGYUD PAS YIN GRANG, DE LA RE ZHIG

DNGOS KYI NI MA YIN TE, DON LAS MI SKYE BA'I PHYIR RO, ,'DI NYID
LAS BRTZAMS TE 'BREL PA LAS DON GYIS DON RTOGS PAR 'GYUR RO,
,RJOD PAR BYED PA LAS NI MA YIN TE, PHYIN CI LOG SRID PA'I PHYIR
RO ZHES SO, ,BRGYUD PAS KYANG MA YIN TE, BSGRUB PAR BYA BA NYID
BRJOD PA'I PHYIR RO, ,DE GSUNGS

PA; PHYOGS DANG GTAN TSIGS BRJOD PA YI, ,MTHU LAS DON RTOGS NUS
PA STE, ,DON LAS MA YIN DES DE DAG ,RANG LAS BSGRUB PAR GNAS PA
MED, ,CES SO, ,BSGRUB PAR BYA BA'I TSIG LA LTOS TE SMRAS PA NI
BRGYUD PAS KYANG MI NUS SO, ,NYE BAR MA BSTAN PA'I YUL LA GTAN
TSIGS 'JUG

PA NI MI SRID PA'I PHYIR 'DI YOD PA NYID BRJOD PAS DGOS PA'O
SNYAM DU SEMS NA DE NI RANG GI DON GYI RJES SU DPAG PA NYAMS SO,
,DE YANG RANG GI RTOGS PAR BYA BA'I GTAN TSIGS KYI YUL NYE BAR
BSTAN PA LA LTOS PA MED PA YIN TE, DE MED NA YANG RTOGS PA BSGRUB
PA NYID MI 'GAL BA'I PHYIR RO, ,BRJOD PAR BYA NA

YANG DE DANG BRAL BA LA 'BREL PA NYID KYANG MED PAR 'GYUR TE,
CI'I PHYIR RTOGS PA BSGRUB PA NYID DU BYAS PA'I PHYIR, ZHES BYA
BA LTA BU GTAN TSIGS 'BA' ZHIG BRJOD PA'I BSGRUB PA'I NGAG LAS JI
LTA NA YANG RTOGS PA MA YIN NO ZHE NA, CI 'DI PHA ROL GYI RTOGS
PA MNGON PAR MI SHES PAR RAB TU SMRA, KHO BO

CAG GI SGRUB PA'I NGAG LA LNGA'I MTHA'I GTAN TSIGS NI MED PA'I
PHYIR DANG, KHO BO CAG GI 'DOD PAS KHYAB PA DANG PHYOGS CHOS KYI
CHOS KHO NA TZAM SMOS PAS GRUB PA NGAG NYID KYI PHYIR RO, ,MED
PA'I YANG MED PA NYID BRJOD PA MED PA GZHAN DU 'GYUR BA NYID KYI
PHYIR, YUL BSHAD PA MED PA LA SKABS KYIS

STONG PA'I GRUB PA BRJOD PAR 'GYUR RO ZHE NA, DE LTA NA RE ZHIG
'DI'I YUL BSHAD PA DE DANG BRAL BAS SKABS KYIS STONG PAR JI LTAR
MI 'GYUR, YUL BSHAD PA GZHAN ZHIG RJES SU DRAN PA NA YANG JI LTAR
THUG PA MED PAR MI 'GYUR, DE LA SKABS GZHAN LA LTOS PA MED PA'O
SNYAM DU SEMS NA DE CI BSNYON PA LTA

@336A *, ,BUR GANG GI YANG SKABS DANG BRAL BA NYID KYIS SGRA MI
RTAG CES SMRA BAR 'GYUR, SMRA NA YANG CI 'DI'I SEMS PA DANG BCAS
PA'I TSIG NYID DU GSUNGS YANG SKABS BTANG NAS PHYOGS BSHAD PA
BYAS NA SGRUB PA BSHAD PA YANG MTHONG LA DE BZHIN DU BYOS SHIG
,DE'I PHYIR DE LTA NA PHYOGS KYI

TSIG NI RJES SU DPAG PA MA YIN NO ZHES BYA BAR GNAS SO, ,GTAN
TSIGS KYI NGAG KYANG MA YIN TE, PHYOGS KYI NGAG MED PA LA LNGA
BA'I MTHA' CAN GYI GTAN TSIGS SBYOR BA DANG BRAL BA'I PHYIR RO,
,NGES PAR RTOGS PA YANG NGES PAR GYUR PA'I DON GYI NGAG STE RES
PA'I YAN LAG MA YIN PAS SNGAR DANG

MTSUNGS SO, ,NYE BAR SBYOR BA YANG DON 'DI YIN TE, PHYOGS KYI
NGAG NYID KYIS BSHAD PA'I PHYIR DE SNGON DU 'GRO BA'I SBYOR BA LA
DE'I NYE BAR SBYOR BA NI GANG YANG MED DO, ,RJES SU DPAG PA LA
NYE BAR MI MKHO BA YANG CI'I PHYIR RJES SU DPAG PA NYID YIN,
,KHYAB PA SNGON DU SONG BA'I SBYOR BA LA YANG

PHYOGS KYI CHOS KYI NGAG NYID LAS DE'I DON GRUB NA GZHAN NYE BAR
SBYOR BA LAS CI BYED, 'O NA PHYOGS KYI NGAG LA SOGS PA MED NA
BSGRUB PA'I NGAG MA TSANG BAR 'GYUR RO, ,MA TSANG BA NYID KYANG
SKYON KHO NA'O ZHE NA, DE NI YOD PA MA YIN TE, PHYOGS KYI NGAG LA
SOGS PA YOD NA YANG MA TSANG BA NYID KYI PHYIR

SKYON MI LDOG PA'I PHYIR TE TSAD BZUNG BA CAN GYI NGAG DE LAS
GZHAN PA MA TSANG BA NYID RTAG TU RJES SU 'BREL BA NYID KYI PHYIR
RO, ,NYE BAR MI MKHO BA MA TSANG BA NYID SKYON MED PA KHO NA'O
SNYAM NA DA NI JI LTAR PHYOGS KYI NGAG LA SOGS PA TSANG BA NYID
SKYON YIN, DE RNAMS KYANG BSGRUB BYA BSGRUB PA LA MCHOG TU

NGES PAR BRTAGS KYANG KHO BO CAG GIS JI LTAR YANG NYE BAR MKHO BA
MA MTHONG NGO, ,DE MED NA YANG 'BREL BA DANG PHYOGS KYI CHOS TZAM
GYI NGAG LAS DE NYE BAR RTOGS PA NYAMS SU MYONG BAS GRUB PA NYID
KYI PHYIR RO, ,GANG GSUNGS PA, MED NA'ANG 'DI LAS BYAS PA'I SGRA,
,'DI 'DRAR THAMS CAD MI RTAG

CES, ,SMRAS PA YANG DON GYIS TE, 'JIG PA'I BLO NI 'BYUNG BAR
'GYUR, ,ZHES SO, ,DE LTA NA MA TSANG BA NYID CES BYA BA BSGRUB
PA'I RGYAN MA YIN NO ZHE NA, DE LTA MA YIN TE, 'BREL BA LA SOGS
PA MA TSANG BA NYID DE LTAR YIN PA'I PHYIR RO, ,GSUNGS PA GSUM
LAS TSUL 'GA' ZHIG KHO NA MA

@336B SMRAS NA MA TSANG BA NYID KHO NAS SMRAS SO ZHES SO, ,DE'I
PHYIR GNYIS KHO NA BSGRUB PA'I NGAG GI YAN LAG STE RE ZHIG 'DI
TZAM KHO NAS 'DI RDZOGS PA YIN NO, ,BYIS PA 'JUG PA'I RTOG GE LAS
GZHAN GYI DON GYI RJES SU DPAG PA'I LE'U STE GSUM PA'O,, ,,BYIS
PA 'JUG PA'I RTOG GE ZHES

BYA BA SLOB DPON CHEN PO DGRA LAS RGYAL BAS MDZAD PA RDZOGS SO,,
,,RGYA GAR GYI MKHAN PO N'A GA RAKAhI TA DANG, BOD KYI SUM PA LO
TZ'A BA DPAL MCHOG DANG PO'I RDO RJES BSGYUR BA'O,, ,,