@187A #, ,RGYA GAR SKAD DU, SHR'I BADZRA S'A RA SVA TI S'A DHA
NAm N'A MA, BOD SKAD DU, DPAL RDO RJE DBYANGS CAN MA'I SGRUB
THABS ZHES BYA BA, DPAL GSHIN

RJE GSHED LA PHYAG 'TSAL LO, ,ZLA BA LTAR GSAL BLO NGAN BSREG
,DUG 'JOMS GZHAN DBANG BYED MAR GRAGS, ,BDE BA PHUN SUM TSOGS
STER MA, DPAL LDAN MA LA GUS PHYAG 'TSAL, ,DUR KHROD LA SOGS PA
YID DANG MTHUN PA'I GNAS SU DAM TSIG LA SOGS PA DANG LDAN PA'I

SNGAGS PAS SNGA BAR LANGS TE, MAndALA BYUG PA LA SOGS PA BYAS TE,
STAN BDE BA LA 'DUG PAR BYA'O, ,RANG GI SNYING GA'I CHU SKYES LA
AA LAS SKYES PA'I ZLA BA'I DKYIL 'KHOR BLTA'O, ,DE'I STENG DU
HR'I: DKAR PO'I 'OD ZER GYIS NAM MKHAR BLA MA DANG RDO RJE
DBYANGS CAN MA LA SOGS PA YANG

DAG PAR BLTAS LA, SNYING GA'I SA BON LAS AA 'THON PA'I LHA MO
RNAMS KYIS MCHOD YON LA SOGS PAS YANG DAG PAR MCHOD NAS, SDIG PA
LA SOGS PA BSHAGS PAR BYA'O, ,YANG BYAMS PA LA SOGS PA YANG BSGOM
PAR BYA BA NYID DO, ,STONG PA NYID KYI YE SHES RTOGS PAR BYA BA'I

PHYIR; AOm SVA BH'A BA SHUDDHA: SARBA DHARM'A: SVA BH'A BA
SHUDDHO&HAm, ZHES BYA BAS CHOS THAMS CAD RMI LAM LTA BUR RANG
GI RIG PAS SHES PAR BYA'O, ,YANG SNYING GA'I SA BON GYIS BSDUS TE
DMIGS PA MED PAR BYA'O, ,AOm SH'U N+YA T'A DZNY'A NA BADZRA SVA
BH'A WA A'ATMA KO&HAm, ZHES NGA RGYAL BYA'O, ,DE NAS SNGON GYI
SMON LAM

RJES SU DRAN PAS RANG GI SEMS BAm GYI RNAM PA, DE YONGS SU GYUR
PA LAS PADMA DMAR PO, DE'I STENG DU AA LAS SKYES PA'I ZLA BA'I
DKYIL 'KHOR LA YI GE HR'I: DKAR PO BLTA'O, ,DE LAS 'OD ZER 'PHROS
SHING BSDUS TE YONGS SU GYUR PA LAS, BDAG NYID RDO RJE DBYANGS
CAN MA STON KA'I ZLA BA

@187B LTAR DKAR BA PADMA DKAR PO DANG ZLA BA'I STENG NA G-YAS
BRKYANG GIS BZHUGS PA, PHYAG G-YAS RDO RJE GRI GUG BSNAMS PAS
RMONGS PA'I DRA BA GCOD PAR MDZAD MA, G-YON PA BDUD BZHI'I KHRAG
GIS GANG BA'I THOD PA BSNAMS PA SPYAN GSUM DMAR LA ZLUM PA, LO
BCU DRUG GI CHA BYANG CAN,

CUNG ZAD MCHE BA GTZIGS PA'I ZHAL, DBU SKRA PHYED GROL ZHING,
PHYED 'KHYIL BA, ME TOG GI THOD CAN, COD PAN RDO RJE THOD CAN
GYIS BRGYUS PAS MDZES PA, 'KHOR LO DANG RNA CHA DANG, MGUL RGYAN
DANG, GDU BU DANG, 'OG PAG GIS BRGYAN PA, SUM KHUGS SU 'KHYOG
CING SPYOD

PA'I BA DAN GYIS DGYES PA, RUS RGYU MA LA BRGYUS PA'I MI MGO RLON
PA KHRAG DANG BCAS PA'I PHRENG BA 'CHANG BA, GCER BU BSKAL PA'I
ME LTAR GZI BRJID 'BAR BA, SGEG PA LA SOGS PA'I NYAMS CAN, ME
LONG GI GZUGS BRNYAN DANG MTSUNGS PA, SPRUL PA SNA TSOGS KYIS
'GRO BA'I

DON LA BRTZON PA, THUGS KAR PADMA DMAR PO LA ZLA BA'I STENG DU
HR'I: DKAR PO BSGOM PAR BYA'O, ,DE NAS BDAG GI THUGS KA'I SA BON
GYI 'OD ZER GYIS YANG DAG PAR BSKUL BA'I LHA MO MDUN GYI NAM
MKHA' LA 'DUG STE, MCHOD NAS BDAG NYID LA GZHUG PAR BYA'O, ,YANG
SA BON

DES BSKUL BA'I MI BSKYOD PA LA SOGS PA'I DE BZHIN GSHEGS PA MDUN
DU SPYAN DRANGS NAS DBANG BSKUR BAR BYA'O, ,SPYI BOR SNA TSOGS
PADMA DANG NYI MA LA GNAS PA'I 'OD DPAG MED KYIS RGYAS GDAB PAR
BYA'O, ,DE NAS MCHOD PA RNAMS KYIS BDAG NYID LA YANG MCHOD PAR
BYA STE, BDUD RTZI

MYANG BAR BYA'O, ,DE BCOM LDAN 'DAS RDO RJE DBYANGS CAN MA NYID
DO ZHES NGA RGYAL BRTAN PAR BYA'O, ,YANG RANG GI SNYING GAR PADMA
DMAR PO DANG, ZLA BA'I DKYIL 'KHOR LA HR'I: BSGOMS TE, DE LAS
SNGAGS KYI PHRENG BA DKAR PO ZHAL NAS 'THON PA DE'I 'OD ZER GYIS,
'JIG RTEN DANG 'JIG

RTEN LAS 'DAS PA'I SHES RAB DANG YE SHES DANG YON TAN GYI TSOGS
DANG, SNGAGS DANG SMAN DANG NOR BU DANG BSTAN BCOS DANG SGYU
RTZAL LA SOGS PA'I NUS PA DANG STOBS RNAMS BLANGS TE SNYING GA
NAS 'JUG CING, BDAG DANG GZHAN GYI MI SHES PA'I MUN PA DANG,
RMONGS PA'I MUN PA THAMS CAD BSREG

@188A *, ,PA'I BDAG NYID DU BSGOM PAR BYA STE, DE LTAR JI SRID
'DOD KYI BAR DU BSGOMS TE, SPRO BA DANG BSDU BA'I RNAL 'BYOR GYIS
MYUR BA LA SOGS PA'I SKYON RNAMS DANG BRAL BAS SNGAGS BZLAS PAR
BYAS TE, SNGAGS NI 'DI'O, ,LDANG BAR 'DOD NA SNGAGS KYI PHRENG BA
HR'I: YIG LA

BSTIMS LA MCHOD PA DANG, GSOL BA GDAB STE YI GE BRGYA PA BRJOD
CING, BSOD NAMS YONGS SU BSNGOS TE, LHA MO'I NGA RGYAL GYIS JI
LTAR BDE BAR GNAS PAR BYA'O, ,THUN GZHAN LA YANG THAMS CAD DE
BZHIN DU BYA'O, ,MTSAN PHYED KYI THUN LA YANG THAMS CAD DE BZHIN
DU BYAS NAS, SENG

GE'I NYAL STABS KYIS LHA DANG BLA MA YID LA BYED CING NYAL BAR
BYA'O, ,BLO BRTAN POS 'BUM PHRAG BCU BZLAS NA 'GRUB PAR THE TSOM
MED DO, ,BSTAN BCOS THAMS CAD SHES PAR 'GYUR RO, ,SGYU RTZAL
THAMS CAD LA MKHAS PAR 'GYUR RO, ,SMRA MKHAS PAR 'GYUR BA DANG,
'KHOR GYIS KYANG

ZIL GYIS MI NON PA DANG, 'JIGS PA MED PA DANG, YID GZHUNGS PAR
'GYUR RO, ,BLO GROS PHRA BA DANG, BLO GROS ZHIB PAR 'GYUR RO,
,SNGAGS GRUB PA LAS THOD LE SKOR LA SNGAGS BTAB STE, GANG LA BYIN
PA DE BLO DANG LDAN PAR 'GYUR RO, ,YANG DAG PA'I LTA BA RTOGS PAR
'GYUR RO, ,

THABS SHES RAB ZUNG 'JUG GI YE SHES PHYAG RGYA CHEN PO MNGON DU
'GYUR RO, ,DUG GI GNOD PA ZHI BAR 'GYUR RO, ,ZAS BDUD RTZIR 'GYUR
RO, ,MKHA' 'GRO MA LA SOGS PA THAMS CAD DBANG DU 'GYUR RO, ,DUG
SPRUL LA SOGS PAS NYE BAR MI NUS SO, ,'DIS NYE BAR GTZES PA GZHAN

RNAMS LA YANG PHAN PAR 'GYUR RO, ,DPAL RDO RJE DBYANGS CAN MA'I
SGRUB THABS, GRUB THOB KYI 'KHOR LOS SGYUR BA'I SLOB DPON DPAL
'DZIN GYIS MDZAD PA RDZOGS SO,, ,,RGYA GAR GYI PAndI TA CHEN PO
RGYAL BA'I SRAS DPAL BI BH'U TI TZANDRA DANG, GLO BO LO TZ'A BA
DGE SLONG SHES RAB RIN CHEN

GYIS CHOS KYI RGYAL PO'I PHO BRANG SKU MKHAR NYI GZUNGS SU BSGYUR
TE GTAN LA PHAB PA'O,, RDO RJE DKAR MO'I SGRUB THABS,