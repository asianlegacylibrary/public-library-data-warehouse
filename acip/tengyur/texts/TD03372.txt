@47B #, ,RGYA GAR SKAD DU, SHR'I DZAm BHA LA S'A DHA NAm, BOD
SKAD DU, DPAL GNOD GNAS KYI SGRUB PA'I THABS, PHUN SUM TSOGS PA
MA LUS PA STER BA'I DPAL GNOD GNAS LA PHYAG 'TSAL LO, ,DANG POR
RE ZHIG PHYI ROL GYI DON THAMS CAD DANG RANG GI LUS KYANG STONG
PA NYID DU RNAM PAR

BSAMS LA, DE'I RJES SU CUNG ZHIG DMAR BA'I ZLA BA'I DKYIL 'KHOR
THABS DANG SHES RAB KYI BDAG NYID DO, ,DE NYID GNOD SBYIN GYI SA
KA tAm PADMA 'DAB MA BRGYAD PA'I RNAM PA'O, ,DE'I DBUS SU BAm
GYIS LHA MO NOR RGYUN MA MDOG SER BA, 'BRAS KYI SNYE MA DANG,
MCHOG SBYIN PA PHYAG NA RGYAN THAMS CAD

KYIS BRGYAN PA, GNOD SBYIN MO BRGYAD KYIS BSKOR BA NI 'DI LTA
STE, BZANG MO DANG, RAB TU BZANG MO DANG, SBAS MA DANG, RAB TU
SBAS MA DANG, LHA MO DANG, DBYANGS CAN MA DANG, 'PHAGS MA DANG,
ZLA SHEL CAN NO, ,'DI RNAMS KYIS YONGS SU BSKOR BA'I LHA MO CHEN
MO DE'I BHA GA'I DBUS SU DZAm

GIS BDAG NYID SANGS RGYAS RNAM PA LNGA'I DBU RGYAN CAN G-YAS PA'I
PHYAG NA SA BON GYIS GANG BA'I SHING THOG ,G-YON PA NA SRE MONG
BSNAMS PA, DE BZHIN GSHEGS PA LNGAS KYANG RIN PO CHE LA SOGS PA'I
CHAR RAB TU 'BEBS BZHIN PA, ZHABS GNYIS NA DUNG GI MGO DANG,
PADMA'I MGO'I GTER CHEN

PO RIN PO CHE LA SOGS PA'I CHAR RAB TU 'BEBS BZHIN PA RANG GI
KHYIM GYI PHYOGS GCIG TU RNAM PAR BSAM PAR BYA'O, ,MDOG SER PO
AUTPAL SNGON PO'I PHRENG BA 'CHANG BA, DPAL GNOD GNAS MGON PO NOR
RGYUN MA LA 'KHYUD PA, BYANG CHUB KYI SEMS PHYIR SPROS PA LAS
SKYES PA'I RIN PO CHE'I TSOGS

KYIS NAM MKHA' MA LUS PAR KHYAB PA'I RNAM PA BSGOM PAR BYA'O,
,DBAB PA'I DUS SU SHAR PHYOGS SU MDOG SNGON PO'I GANG BA BZANG
PO'O, ,LHO'I PHYOGS SU MDOG SER PO'I RNAM THOS SO, ,NUB PHYOGS SU
MDOG DMAR PO'I GNOD SBYIN NO, ,BYANG GI PHYOGS SU MDOG SER PO'I
NOR BU BZANG PO'O, ,ME'I

PHYOGS SU MDOG DMAR PO'I TZI PI KUndA LI'O, ,SRIN PO RU SNGON PO
KE LI M'A LI NAm NGO, ,RLUNG DU SER PO TZA RENDRA'O, ,DBANG LDAN
DU SER PO MU KHENDRA'O, ,DE THAMS CAD KYANG GNOD SBYIN MO'I BHA
GA'I DBUS SU GNAS PA'I RIN PO CHE'I CHAR 'BEBS BZHIN PA GNOD GNAS
DANG 'DRA BA BSGOM PAR BYA'O, ,SHAR GYI

@48A *, ,SGO RU NOR SBYIN DANG, NOR SBYIN CHEN MO GNYIS GCER BU
DBANG PO 'PHYANG BA RIN PO CHE'I CHAR RAB TU 'BEBS PA'O, ,LHO'I
SGO RU PADMA DANG PADMA CHEN PA'O, ,NUB KYI SGO RU KI LI DANG KI
LI CHEN PO'O, ,BYANG GI SGO RU GANG BA DANG GANG BA BZANG PO'O,
,'DI RNAMS KYANG GCER BU DBANG PO

'PHYANG BA'O, ,MGON PO GNOD GNAS LA GO RIMS BZHIN DU SNGAGS KYI
YI GE DGOD PAR BYA'O, ,AOm NI SPYI BOR RO, ,DZAm NI KHA LA'O,
,BHA LA NI LAG PA GNYIS LA'O, ,DZA NI SNYING GAR RO, ,LEN NI LTE
BAR RO, ,DRA YE NI BRLA GNYIS LA'O, ,SV'A H'A NI NGAR GDONG GNYIS
LA'O ZHES BYA'O, ,SPYI BOR NI NOR BU

BZANG PO STE, MIG GNYIS LA NI RNAM THOS SO, ,DE BZHIN DU MU KHEN
DRA NI KHA LA GNAS, ,GANG BA BZANG PO NU MA'I BAR, LTE BAR GNOD
SBYIN NOR SBYIN NO, ,BRLA GNYIS KI LI MI LI'O, ,RKANG GNYIS TZI
PI KUndA LI, ,YAN LAG THAMS CAD DZA LENDRA, ,GNOD GNAS MGON PO'I
BDAG NYID DU DE LTAR BSAMS

LA; DA NI YI GE DGOD PAR BYA'O, ,AOm NI SPYI BOR RO, ,DZLUm NI
DPRAL BAR RO, ,BLUm NI RNA BA GNYIS LA'O, ,SA:NI MGO BO'I RGYAB
TU DGOD PAR BYA'O, ,DA NI LAG PA LA DGOD PA BRJOD PAR BYA STE,
DNGOS SU LHA NI YI GE STE, AOm NI MKHRIG MGUL DU'O, ,DZLUm NI LAG
PA'I DBUS SU'O, ,BLUm NI SEN

MO THAMS CAD KYI RTZE MO LA'O, ,SA:NI SOR MO THAMS CAD KYI RTZA
BAR RO, ,AOm DZAm BHA LA DZA LENDRA YE SV'A H'A, ZHES BYA BAS RAB
TU GNAS PAR BYA'O, ,SDIGS MDZUB LA NI NOR BU BZANG PO STE, GANG
BA BZANG PO GUNG MO'O, ,SRIN LAG LA NI NOR SBYIN DGOD, ,DE BZHIN
MTHE'U CHUNG RNAM THOS SO, ,MU KHENDRA NI

LAG PA'I LOGS, ,MKHRIG MGUL KE NI M'A L'I NI, ,MTHEB CHEN TZI PI
KUndA LI, ,SDIGS MDZUB MTHE BO GNYIS KYIS NI, ,BAR DU DZA LENDRA
KA'O, ,LAG PA'I DBUS SU DZAm BHA LA DZA LENDRA'O, ,RDO RJE CHU LA
SOGS PA BDUD RTZI LNGA SBYIN NO, ,DE MED NA RDO RJE'I CHU TZAM
YANG CHU DANG BSRES NAS, KHYOR BAS

'THUNGS TE, KHYOR BA BRGYA RTZA BRGYAD THUN GSUM DU SBYIN PAR
BYA'O, ,RING POR MI THOGS PA NYID DU GNOD GNAS DANG 'DRA BAR
'GYUR RO, ,GSER DANG NOR LA SOGS PA YANG DAG PAR 'BEBS BZHIN PA
SA GZHI RDZAS KYIS GANG BAR BYED DO, ,AOm DZLUm BLUm SV'A H'A,
SA:ZHES BYA BA BRJOD CING KHYOR BAS SBYIN PAR BYA'O, ,

@48B MA GRUB PAR GYUR NA DPAL RDO RJE H'Um MDZAD DU BDAG NYID
BSGOMS LA GNOD GNAS KYI SKU GZUGS LA DUG DANG SKE TSE DANG, NIM
PA'I LO MA DANG, DHA DU RA DANG, DUR KHROD KYI SOL BAS RAB TU
BYUGS LA, BSRO SHING SKEM PAR BYA'O, ,PHYIS NI DUR KHROD KYI ME
LA KHROS PAS GDUNG BAR BYAS NA NGES PAR 'GRUB PAR 'GYUR RO, ,DPAL

GNOD GNAS KYI SGRUB THABS RDZOGS SO, ,PAndI TA DON YOD RDO RJE
DANG KHAMS PA LO TZ'A BA DGE SLONG BA RIS BSGYUR BA'O,,