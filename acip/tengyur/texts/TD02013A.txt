@235A #, ,RGYA
GAR SKAD DU, SHR'I BADZRA BHEE RA WA BADZRA MAndALA PRA KA BI
DHI N'A MA, BOD SKAD DU, DPAL RDO RJE 'JIGS BYED KYI DKYIL 'KHOR
GYI CHO GA

GSAL BA ZHES BYA BA, DPAL RDO RJE 'JIGS BYED CHEN PO LA PHYAG
'TSAL LO, ,NAM MKHA' LTA BUR DNGOS BDAG MED, ,DUS MTHA'I 'OD LTAR
LHA RNAMS 'BAR, ,SHES RAB THABS 'DRES GNYIS SU MED, ,RDO RJE
'JIGS BYED PHYAG 'TSAL NAS, ,DE NYID

@235B THOB 'DOD RIGS CAN LA, ,DE YI DKYIL 'KHOR CHO GA BSHAD,
,BRGYUD PA'I RIM 'ONGS MAN NGAG THOB, ,RGYUD SDE SHES SHING CHO
GA MKHAS, ,DAM TSIG LA GNAS BYIN RLABS YOD, ,SBYIN SOGS SNYING
RJE SLOB MA 'DZIN, ,GNOD SBYIN RIGS 'DUS BSTAN LA GUS, ,DE

NI BKA' YANG SLOB DPON RIGS, ,GZUNG BAR BYA BA'I SLOB MA NI, ,DAD
GUS SNYING RJE SHES RAB YOD, ,DGE SDIG PA RNAM SMIN 'BRAS BU
SHES, ,SDOM GNAS DUL SHING KHRO BA SPANGS, ,BRTUL ZHUGS DPA' POD
SEMS STOBS BRTZON, ,SEMS GCIG DON MED BSGRUB PA

'DOD; ,ZAB DANG RGYA CHE 'DZIN LA GNAS, ,DE LAS GZHAN PA 'DIR MI
GZUNG, ,DUR KHROD LA SOGS DBEN BSDAD DE, ,MAndALA MCHOD GTOR RDZAS
BSAGS LA, ,SDOM DANG SNGAGS KYIS SLOB MA BSRUNG, ,RNAL 'BYOR BZHI
GNAS 'BUM KHRI STONG, ,SNYING PO LAS DANG RTZA

SNGAGS BZLAS, ,CHOS SKYONG BSNYEN PA RTAGS MTSAN GRANGS, ,BSNYEN
PA GRUB NAS STA GON TE, ,DBYIBS SNGAGS CHOS DANG LDAN PA YIS,
,PHYOGS DANG DBYIBS DANG KHA DOG LA, ,BTZAL DANG BRTAG PA DAG TU
BYA, ,DKAR DANG ZLUM DANG SHAR LA SOGS, ,'BOL

SNUM GYONG DANG YANG BA YIS, ,RNYED LEGS SLANG DANG DBROG PAR
BYA, ,YANG NA RIN GYIS NYO YANG RUNG, ,LHA MO DBANG GSOL RNAL
'BYOR BZHIS, ,STONG NYID DRA GUR RDO RJE'I GDAN, ,AOm BH'U KHAm
GIS CHOS NYID MKHA', ,H'Um LAm H'Um SOGS 'BYUNG BA'I RIM, ,BADZRA
ME DE'I SNGAGS BRJOD

CING; ,RAKshA RAKshAS RDO RJES BSRUNG, ,SA RO DBYUNG ZHING SBYANG
BAR BYA, ,SKYOB PA SANGS RGYAS THAMS CAD KYI, ,SA DANG PHA ROL
PHYIN PA DANG, ,SPYOD PA'I TSUL DANG KHYAD PAR NI, ,LHA MO KHYOD
NI DBANG DU GYUR, ,BRJOD LA LHA MO MKHA' LA BTEG ,BDUD RTZI KHRAG
CHEN PA YI

DRI; ,SOR BZHI MTHO GANG GRU BZHIR BRTZIGS, ,SLOB DPON KHRUS BYAS
DRI ZHIM DANG, ,BDUD RTZI LNGAS BYUG DUR KHROD KYI, ,PHYAG RGYA
LNGAS BRGYAN COD PAN DANG, ,STOD SMAD GOS LDAN GDAN LA BSDAD,
,RDO RJE DRIL BU SNYING RJES BZUNG, ,'GRO BA BSGRAL PHYIR DKYIL
'KHOR

@236A *, ,'JUG ,RNAL 'BYOR CHEN POS GNAS PA LA, ,DRIS BRGYAN RDO
RJE DRIL BU 'DZIN, ,SLOB MA BZHI YIS GSOL BA GDAB, ,'GRO KUN GTI
MUG MNAN MTHONG NAS, ,'GRO BA'I GTI MUG BSAL BA'I PHYIR, ,BCOM
LDAN GTI MUG GSHED DU BYON, ,GTI MUG 'JIGS BYED PHYAG 'TSAL

BZHENGS; ,'GRO KUN NGA RGYAL GYIS MNAN GYIS, ,'GRO KUN NGA RGYAL
ZHI BYA'I PHYIR, ,BCOM LDAN PHRA MA GSHED DU BYON, ,PHRA MA 'JIGS
BYED PHYAG 'TSAL BZHENGS, ,'GRO KUN 'DOD CHAGS GZIR GZIGS NAS,
,BCOM LDAN 'DOD CHAGS GSHED DU BYON, ,'GRO BA'I 'DOD CHAGS SBYANG
BA'I PHYIR, ,

'DOD CHAGS 'JIGS BYED PHYAG 'TSAL LO, ,'GRO KUN PHRAG DOG BCINGS
MTHONG NAS, ,'GRO BA'I PHRAG DOG BSGRAL BA'I PHYIR, ,BCOM LDAN
PHRAG DOG GSHED DU MDZAD, ,PHRAG DOG 'JIGS BYED PHYAG 'TSAL
BZHENGS, ,'GRO KUN ZHE SDANG GIS GZIR GZIGS, ,'GRO BA'I ZHE SDANG
SBYANG BA'I

PHYIR; ,BCOM LDAN ZHE SDANG GSHED DU SBRUL, ,ZHE SDANG 'JIGS
MDZAD PHYAG 'TSAL BZHENGS, ,RDO RJE 'JIGS BYED DKYIL 'KHOR NI,
,DKYIL 'KHOR KUN GYI MNGON GYUR PA, ,SDIG PA THAMS CAD NYAMS BYED
CING, ,'DOD PA KUN 'BYUNG MGON POR BRI, ,GSOL BA'I SGRA DE BRAG
CA LTAR, ,GSAL

NAS CHOS NYID DAG LA BZHENGS, ,SNYING RJE CHEN POS 'GRO BA KUN,
,DUG LNGA'I GNAS NAS BSGRAL BSAMS LA, ,H'Um H'Um BADZRA AUTTI
shthA, ,BRJOD LA RDO RJE GSOR BAS BZHENGS, ,tA DANG MA LAS RDO
RJE'I SPYAN, ,G-YAS DANG G-YON GYIS KHAMS GSUM BLTA, ,SANGS RGYAS
KUN BSKUL BGEGS BSKRAD

BSAM; ,RKANG LAS H'Um 'OD RDO RJE'I SA, ,RDO RJE 'KHOR LO RIN
CHEN PAD, ,RAL GRI RA BA G-YAS BRKYANG SOGS, ,GAR DANG BCAS PAS
LAN GSUM DU, ,DKYIL 'KHOR BSKOR LA BSRUNG BA BYA, ,H'Um NGA NI
DPAL LDAN SNYING RJE'I STOBS, ,SRUNG BA'I 'KHOR LO RAB SBYOR
BYED, ,NYON CIG BGEGS RNAMS KUN NYON

CIG ;LUS NGAG YID LA GNOD PA KUN, ,LHA KLU GNOD SBYIN LA SOGS
KHYED, ,DE RING GZHAN DU 'GRO BAR GYIS, ,GAL TE MI 'GRO 'DUG GYUR
NA, ,RDO RJE 'BAR BA'I LUS LDAN PA'I, ,RDO RJE 'DI YIS BGEGS BYED
KUN, ,LUS NGAG YID GSUM DAGS PAR BYA'O, ,DE NAS GNOD MDZES SNGAGS
KYIS

@236B BSRUNG; ,GHA GH'A TA YIS PHUR PAS GDAB, ,MCHOD DANG GTOR
MAS KHRO BO MCHOD, ,BDAG DANG SLOB MA BSRUNG BAR GSOL, ,LHA MO
DMIGS NAS MCHOD PAS MCHOD, ,SKYOB PA SH'AKYA SENG GE YIS, ,DRAG
PO CHEN PO BDUD KYI SDE, ,STOBS CHEN DAG KYANG DE LTAR BCOM, ,DE
LTAR BDAG

GIS BDUD LAS NI, ,RGYAL BAR BYAS TE DKYIL 'KHOR BRI, ,LHA MO
KHYOD KYIS DBANG MDZOD CIG ,LHA MO SLAR THIM SA STA GON, ,DE NAS
LHA GNAS BDUD RTZI'I DRIS, ,THIG LE ME TOG TSOM BU BYA, ,LHA
BSKYED DGUG GZHUG BCING DGYES LA, ,PHYI NANG GSANG BA'I MCHOD PA
DANG, ,BSTOD DANG SNYING PO CI

NUS PAS, ,MNYES PAR BYAS LA GSOL BA GDAB, ,PUS MO'I LHA NGA PADMA
LA, ,G-YAS BTZUGS G-YAS PAS SPOS THOGS TE, ,BCOM LDAN GSHIN RJE
'JIGS RDO RJE, ,RIG PA'I RGYAL PO PHYAG 'TSAL LO, ,SLOB MA RNAMS
LA BRTZE PHYIR DANG, ,BCOM LDAN KHYED LA MCHOD PA'I PHYIR, ,DKYIL
'KHOR

SNYING RJE'I BDAG NYID CAN, ,MGON PO BDAG NI 'DRI BGYID CING,
,BDAG NYID KHYED LA GUS PAS MCHOD, ,BCOM LDAN BKA' DRIN GNANG BAR
'OS, ,'KHOR LO 'GRO BA'I DON MDZAD PA'I, ,SANGS RGYAS THAMS CAD
BDAG LA DGONGS, ,'BRAS GNAS BYANG CHUB SEMS DPA' DANG, ,GZHAN
YANG

SNGAGS LA GNAS PA'I LHA, ,'JIG RTEN SKYONG BA'I 'BYUNG PO RNAMS,
,SANGS RGYAS BSTAN LA DGA' BA YI, ,RDO RJE MIG DANG LDAN PA
RNAMS, ,DE RING RDO RJE 'DZIN MIN BDAG ,RDO RJE 'JIGS BYED DKYIL
'KHOR 'DI, ,'GRO LA PHAN PHYIR BRI BAR BYED, ,JI LTAR NUS PA'I
NYER SPYOD KYIS, ,RJES SU BRTZE PHYIR NYE

BAR GSOL, ,BDAG DANG SLOB MAR BCAS PA DANG, ,DKYIL 'KHOR GYI NI
GROGS KUN LA, ,BSRUNG DANG NYE BAR SKYOB PA NI, ,KHYED KYIS BYA
BAR 'OS LAGS SO, ,DE LTAR LAN GSUM BRJOD PA NI, ,DKYIL 'KHOR STA
GON MKHA' LA BTEG ,DE NAS NAG PO NOG RTZA BA SPANGS, ,GSER SOGS
RIN

CHEN SA YANG RUNG, ,LTO YANGS MGRIN RING MCHU 'PHYANG BA, ,BCO
BRGYAD RANG RANG MTSAN MAS GDAB, ,RIN CHEN LNGA DANG SMAN LNGA
DANG, ,TZU TA'I KHA RGYAS GOS KYIS DKRI, ,LHA BSKYED DGUG GZHUG
MCHOD BSTOD BZLA, ,ZHU PHA BDUD RTZI'I CHU YIS DGANG, ,ME TOG
PHRENG BA AARGHA'I SNOD, ,RDO RJE DANG BCAS KU SHA'I

@237A *, ,GDAN; ,LHA GNAS DAG GAM RIM PAS GZHAG ,SKABS DER RUNG
BA'I SLOB MA DAG ,KHRUS DANG MAndALA MCHOD PA DAG ,ME TOG LAS
BZUNG GUS PAS NI, ,DKYIL 'KHOR PHYI SGOR BSDAD PAR BYA, ,DNGOS
GRUB 'DOD PAS DAD PA YIS, ,'JIG RTEN PHA ROL

LA DMIGS TE, ,RDO RJE 'JIGS BYED BSGRUB PAR BYA, ,'JIG RTEN 'DI
DMIGS MCHOG MI 'GRUB, ,DE LTAR SPRO BA BSKYED NAS NI, ,DAD PA
BSKYED PA'I SLOB MA LA, ,CHO GA JI BZHIN SEMS BSKYED CING, ,TSIG
'DI DAG GIS LAN GSUM BRLAB, ,DKON MCHOG GSUM LA PHYAG

'TSAL LO, ,DKON MCHOG GSUM LA SKYABS SU MCHI, ,SDIG PA MI DGE SO
SOR BSHAGS, ,'GRO SOGS DGE LA RJES YI RANG, ,SANGS RGYAS BYANG
CHUB YID KYIS GZUNG, ,BYANG CHUB MCHOG GI SEMS NI BSKYED PAR
BGYI, ,SEMS CAN MA LUS BDAG GIS MGRON DU

GNYER, ,BYANG CHUB SPYOD MCHOG YID 'ONG SPYAD PAR BGYI, ,'GRO LA
PHAN PHYIR SANGS RGYAS 'GRUB PAR SHOG ,'GRO BA THAMS CAD BDAG GIS
BSGRAL, ,DE NAS GUS PAS SLOB DPON LA, ,TSIG 'DIS LAN GSUM GSOL BA
GDAB, ,DPA' CHEN KHYOD BDAG STON PA

PO; ,SLOB DPON KHYED NI DGONGS SU GSOL, ,BYANG CHUB CHEN PO'I
TSUL BSTAN PA'I, ,DAM TSIG DE NYID BDAG LA GSOL, ,BYANG CHUB SEMS
NI BDAG LA GSOL, ,SANGS RGYAS CHOS DANG DGE 'DUN TE, ,MCHOG GSUM
PO YANG BDAG LA GSOL, ,THAR PA CHEN PO'I

GRONG MCHOG TU, ,MGON PO BDAG NYID 'JUG PAR BYA, ,BU TSUR SHOG
CIG THEG CHEN LA, ,SNGAGS SPYOD PA YI MCHOG 'DI NI, ,KHYOD LA
YANG DAG BSHAD PAR BYA, ,KHYOD NI THEG CHEN SNOD YIN NO, ,DUS
GSUM SANGS RGYAS THAMS CAD KUN, ,SKU GSUNG THUGS KYI RDO

RJE CAN, ,RDO RJE GSANG SNGAGS MTHU YIS NI, ,YE SHES MNYAM MED
YANG DAG MNYES, ,SH'AKYA SENG GE SOGS MCHOG GIS, ,GSANG SNGAGS
MNYAM MED MTHU YIS NI, ,'JIGS PA CHEN PO BDUD KYI SDE, ,STOBS
CHEN DAG KYANG DES BCOM NAS, ,'JIG RTEN RJES

@237B SU GSHEGS NAS KYANG, ,'KHOR LO BSKOR NAS MYA NGAN 'DAS, ,DE
BAS KUN MKHYEN THOB BYA'I PHYIR, ,BU YIS BLO GROS 'DI GYIS SHIG
,DE DON BSHAD NAS MKHA' GSANG NAS, ,BYIN RLABS DBYUNG BA RNAM
SNANG DMIGS, ,GNAS GSUM BYIN RLABS MCHOD PA BYA, ,

GSANG SNGAGS MCHOG TU DER SEMS BSKYED, ,JI LTAR DUS GSUM MGON PO
RNAMS, ,BYANG CHUB TU NI NGES MDZAD PA, ,BYANG CHUB SEMS NI BLA
NA MED, ,DAM PA BDAG GIS BSKYED PAR BGYI, ,SANGS RGYAS CHOS DANG
DGE 'DUN TE, ,MCHOG GSUM PA LA SKYABS SU 'CHI, ,RDO RJE

DRIL BU PHYAG RGYA YANG, ,GSUM BDAG NYID DU GZUNG BAR BGYI, ,SLOB
DPON DAG KYANG GZUNG BAR BGYI, ,RIN CHEN RIGS MCHOG CHEN PO LA,
,NYIN RE BZHIN NAM DUS DRUG TU, ,CHOS DANG ZANG ZING MI 'JIGS
BYAMS, ,SBYIN PA RNAM BZHI RTAG TU SBYIN, ,BYANG CHUB CHEN

PO'I TSUL BSTAN PA'I, ,PADMA'I RIGS MCHOG CHEN PO LA, ,PHYI NANG
GSANG BA'I THEG PA GSUM, ,DAM PA'I CHOS KYANG MA LUS BZUNG, ,LAS
KYI RIGS MCHOG CHEN PO LA, ,SDOM PA THAMS CAD LDAN PAR NI, ,YANG
DAG NYID DU GNAS PAR BGYI, ,MCHOD PA'I LAS

KYANG CI NUS BGYI, ,SDOM PA YI NI TSUL KHRIMS DANG, ,DGE BA'I
CHOS NI BSDU BA DANG, ,SEMS CAN DON BYA'I TSUL KHRIMS GSUM, ,DE
NAS BDAG GIS GZUNG BAR BGYI, ,SEMS CAN KUN GYI DON GYI PHYIR,
,BDAG GIS SDOM PA MA LUS BZUNG, ,MA GROL BA

RNAMS DGROL BAR BGYI, ,MA BSKAL BA RNAMS BSGRAL BAR BGYI, ,DBUGS
MA PHYIN PA DBUGS DBYUNG ZHING, ,SEMS CAN MYA NGAN 'DAS LA DGOD,
,SKYON SPANGS RTZE MO CHA LAS BYUNG, ,BCU GNYIS SOR BCAS ME TOG
BCAS, ,BA YI PAGS PA TZAM GYIS BYUG ,

SHAR BLTAS DOR LA ZHI SOGS BRTAG ,NGAG GI NYES PA SBYANG BA'I
PHYIR, ,DRI CHUS SKYOR CHU SBYIN PAR BYA, ,AOm HR'I: BI SHUDDHA
SARBA DHARM'A: P'A P'A NI TZA S+YA BI SHO SHA YA SARBA BI KA LB'A
NA AA PA NA YA H'Um, LAS DANG RTZA BA'I SNGAGS BRJOD PA'I, ,KU
SHA SNGAS DANG STAN DU SBYIN, ,LUS TSAD

@238A *, ,GSUM SGRIL LAS SNGAGS KYIS, ,MDUD PA LHA DANG BSRUNG BA
GDAGS, ,BAR CHAD SDIG PA ZHI BYA'I PHYIR, ,ZHI BA'AM MAN NGAG
SBYIN SREG BYA, ,DE NAS SPRO BA'I CHOS BSHAD BYA, ,GTOR MA BTANG
ZHING MCHOD BSTOD BZLA, ,THAMS CAD MKHYEN PA 'JIG RTEN DU,,

'BYUNG 'GYUR YANG NI MI 'BYUNG SRID, ,AU DUMW'A RA'I ME TOG
BZHIN, ,BRGYA LAM NA'AM RES 'GA' BYUNG, ,GSANG SNGAGS SPYOD PA'I
MCHOG 'DI NI, ,DE BAS KYANG NI RNYED PAR DKA', ,GANG PHYIR SEMS
CAN MNYAM MED DON, ,BLA NA MED PA BYED PAR NUS, ,BSKAL BA

DPAG TU MED PA RU, ,GANG GIS MTSAMS MED SDIG BYAS PA, ,DKYIL
'KHOR 'DI 'DRA MTHONG BA YIS, ,SDIG PA THAMS CAD ZAD PAR BYED,
,GRAGS PA MTHA' YAS SNGAGS SPYOD PA'I, ,TSUL LA GNAS NA SMOS CI
DGOS, ,SKYOB PA'I GSANG SNGAGS BZLAS NA NI, ,GO 'PHANG

BLA NA MED PAR 'GYUR, ,GANG GIS SNGAGS SPYOD MCHOG 'DI LA, ,BLO
GROS SHIN TU DRI MED NA, ,SDUG BSNGAL THAMS CAD 'BYUNG BA YI,
,NGAN 'GRO THAMS CAD 'DIS SPONG NGO, ,BDAG NYID CHEN PO KHYED
RNAMS KYIS, ,RNYED PA MNYAM MED DE RING RNYED, ,GANG PHYIR RGYAL
BA

SRAS BCAS KYIS, ,BSTAN PA 'DI LA KHYED RNAMS BSRUNG, ,THEG MCHOG
'DIR NI KHYED RNAMS KUN, ,LEGS PA NYID DU 'GRO BAR 'GYUR, ,THEG
PA CHEN PO CHER 'BYUNG BA, ,LAS MCHOG 'DI NI DPAL DANG LDAN,
,KHYED RNAMS 'DI RU 'GRO BZHIN PAR, ,DE BZHIN GSHEGS PA

NYID DU 'GYUR, ,DE NAS SLOB MA SEMS SPRO BAS, ,MAndALA ME TOG LEGS
SU DBUL, ,'DOD PAS SENG GE BZHIN DU NYAL, ,LAS SNGAGS BZLAS SHING
BLA MAS BSRUNG, ,NAM LANGS KHRUS DANG MAndALA BYA, ,RMI LAM BZLA
ZHING NGAN NA BZLOG ,DE NAS KHA DOG LNGA LDAN PA'I, ,

THIG SKUD GSAR PA NYI SHU'I CHA, ,NYIS 'GYUR ZHE SDANG RDO RJE
DANG, ,GTI MUG GSHED DU DMIGS PAS BSGRIL, ,'BAR BA'I LTA STANGS
LCAGS KYU DANG, ,YID KYIS RIGS LNGA GZHUG PAR BYA, ,AOm D'IPTA
DRi shtI AAm KU SHI DZA: MCHOD LA GSOL BA GDAB PAR BYA, ,AOm A'A:
PRA

@238B YA TZTSA MO HA K'I LA RE SV'A TZA KRA S'U TRA n'A YA H'Um,
SLOB DPON SLOB MAS THIG BZUNG STE, ,NUB DANG SHAR BSDAD THIG GDAB
PO, ,YE SHES GZHAL YAS GSAL BAR GDAB, ,SNGAGS 'DIS SANGS RGYAS
THAMS CAD BSKUL, ,AOm AA N+YO N+YA NU GA TA: SARBA DHARM'A: PA RA
SBA RA nAm, AA NU GA TA:

SARBA DHARM'Am, AA T+YANT'A NU PRA BIshtA SARBA DHARM'Am H'Um, DE
SKAD BRJOD LA DZA TRA BRJOD, ,SHAR DU DRANGS LA RDZOGS PAR GDAB,
,DE NAS DAM TSIG THIG GDAB PA, ,SLOB DPON RJES SU SLOB MA 'BRANG,
,CHA GAR BOR LA SHAR LHOR NUB, ,BYANG PHYOGS 'DRI MA ZHING THIG
BZHI GDAB, ,TSANGS THIG

GNYIS GDAB DKYIL 'KHOR GDAB, ,DKYIL 'KHOR THIG GI PHYI NANG DU,
,BDUN BDUN BTAB PA BOR LA GNYIS, ,NYI 'OD RDO RJE PADMA PHRENG,
,PHO BRANG DBANG LDAN MTSAMS NAS BKOD, ,DE NAS DUR KHROD RIN CHEN
SA, ,NAG DKAR SER DMAR LJANG GU LNGA, ,PADMAR BZHAG LA LHA

SKYED CING, ,DGUG GZHUG MCHOD LA TSON DU GYUR, ,PHYAG RGYA TING
'DZIN GSANG SNGAGS BRJOD, ,AOm BADZRA TZI TRA SA MA YA H'Um, KHU
TSUR G-YON PA DBANG LDAN DU, ,DKAR SER DMAR LJANG NAG POR BRI,
,SBOM PHRA SGO YI NYI SHU CHA, ,SBOM PHRA G-YAS G-YON CHAD PA LA,
,CHAD

DANG NOR NYAMS 'THAB DANG 'CHI, ,THOD PAS BKAB LA BSRUNG BA'O,
,DKYIL 'KHOR NANG GI THIG GNYIS LA, ,PHO BRANG NAG PO 'JIGS BYED
DNGOS, ,BZHI LA SNA TSOGS RDO RJE BYA, ,PHYED LA RDO RJE'I PHRENG
BA NAG ,PHYED DANG GNYIS LA SNAM BU RIGS, ,LHA YI PHYAG MTSAN BRI
BAR

BYA; ,PHYI ROL CHA GNYIS SGO BZHI RIGS, ,GCIG NI YA PHUBS PHYED
BRTZIGS PA, ,DE YI PHYED NI NAM MKHA' STONG, ,BZHI LA RTA BABS
CHOS 'KHOR GDUGS, ,CHA GNYIS BRTZIGS PA 'DOD YON BYED, ,DRA BA
CHA GNYIS MDA' YAB PHYED, ,MTSAMS DANG SGO KHYUD 'GRAM

RNAMS SU, ,RDO RJE RIN CHEN ZLA PHYED MDZES, ,BUM PA DO SHAL DRIL
BU RAS, ,'PHAN DANG BUM PA SNA TSOGS MDZES, ,GRU BZHI SGO BZHI
RTA BABS BZHI, ,THIG BZHI DAG KYANG YANG DAG LDAN, ,SHAR NI DKAR
PO CHEN PO STE, ,LHO NUB NUB BYANG SER DMAR LJANG, ,DBUS SU

@239A *, ,RDO RJE 'KHOR LO SHAR, ,LHO RU RIN CHEN PADMA NUB,
,BYANG DU RAL GRI 'KHOR LO ME, ,BDEN BRAL RDO RJE PADMA RLUNG,
,DBANG LDAN AUTPALA THO BA SHAR, ,LHO SGOR PADMA DBYUG PA NUB,
,BYANG SGOR RAL GRI NYI ZLA LA, ,LHA YI MDOG GI MCHAN MA DGOD,
,ME 'OD DMAR

PO PHRENG BA NAG ,PADMA SNA TSOGS PHRENG BAS BSKOR, ,GDUGS DANG
BLA RE BA DAN 'PHAN, ,'DOD PA LNGA YI MCHOD PA DGRAM, ,BUM PA
PHYOGS SAM LA YIS DGOD, ,GTOR MA RGYA CHEN DAG KYANG BSHAM, ,DE
NAS SLOB DPON RGYAN SPRAS PAS, ,DKYIL 'KHOR RNAL 'BYOR BZHI

RU BSGRUB, ,BSGRUBS NAS PHYIR DBYUNG SHAR SGO NAS, ,SLOB DPON
'JUG CING DBANG BLANGS LA, ,GNANG BA THOB NAS SLOB MA RNAMS,
,DKYIL 'KHOR 'JUG DANG DBANG GNANG SBYIN, ,KHRUS BYAS MAndALA SEMS
DAD PAS, ,KHANG PA'I PHYI ROL DAG TU GZHAG ,MKHA' GSANG

NAS DBYUNG RNAM SNANG GZUGS, ,BSRUNG DANG GSANG SNGAGS ZLOS SU
GZHUG ,LHA LA PHYI NANG MCHOD DANG BSTOD, ,SLOB DPON DE NYID DER
ROL BYA, ,DE NAS LHA LA GSOL BA NI, ,SLOB MA 'JUG DANG DBANG
BSKUR PHYIR, ,'DOD CHAGS CHEN PO 'BYUNG BA YI, ,'KHOR LO GZUGS

BRNYAN LTA BU STE, ,BDAG GIS MTHONG NAS SLOB MA RNAMS, ,GZHUG
PHYIR KHYED LA GSOL BA 'DEBS, ,NAM MKHA' LAS BYUNG MTSAN LDAN
PHYIR, ,THOG MA THA MA MED PA'I MCHOG ,RDO RJE SEMS DPA' CHE RANG
BZHIN, ,RDO RJE 'JIGS BYED BDAG GRUB MDZOD, ,DNGOS GRUB

CHEN PO KUN GYI MCHOG ,DBANG PHYUG CHEN PO LHAG PA'I LHA, ,RDO
RJE 'DZIN PA KUN GYI RGYAL, ,MI 'GYUR MCHOG TU BDAG GRUB MDZOD,
,NYES PA'I SKYON BRAL YON TAN LDAN, ,'DOD CHAGS KUN GYIS RJES SU
CHAGS, ,'DOD CHAGS CHEN PO DGA' BA CHE, ,BCOM LDAN

DE NYID KYIS BSGRUB MDZOD, ,SHIN TU DAG PA KUN GYI MCHOG ,GDOD
NAS GROL BA DE BZHIN GSHEGS, ,KUN DU BZANG PO KUN GYI BDAG ,BYANG
CHUB SEMS DPAR BDAG GRUB MDZOD, ,KUN GYI MCHOG GYUR DNGOS GRUB
CHE, ,DBANG PHYUG CHEN PO PHYAG RGYA'I LHA, ,

@239B RDO RJE DNGOS GRUB CHEN PO MCHOG ,PHYAG NA RDO RJER BDAG
GRUB MDZOD, ,SEMS CAN KUN GYI YID LA KHYAB, ,SEMS CAN KUN GYI YID
LA GNAS, ,SEMS CAN KUN GYI YAB NYID DE, ,'DOD CHAGS BDE BA'I DAM
TSIG MCHOG ,BDAG DANG SLOB MAR

BCAS PA LA, ,MCHOD DANG THUN MONG DNGOS GRUB GSOL, ,SLOB MA GDONG
G-YOGS BUM CHUS BSANG, ,AA KHAm B'I RA H'Um ZLOS GZHUG ,GDONG
G-YOGS BCING ZHING ME TOG DANG, ,RDO RJE GTAD PAS SEMS BSKYED
BYA, ,SARBA YO GA TZITTA AUTP'A DA

Y'A MI; AOm SU RA TE SA MA YA STVAm HO SIDDHI BADZRA YA TH'A SU
KHAm, RIGS KYI BU KHYOD GANG LA DGA', ,SKAL BZANGS BDAG NI BDE
CHEN LA'O, ,THOG MA MED ZHAG 'KHOR BA NAS, ,DENG 'DIR YAN CHAD
SDIG BGYIS DANG, ,BGYID DU STZAL DANG YI RANG BSHAGS, ,

GTZO BO SLAN CHAD MI BGYID SDOM, ,GANG YANG RGYAL BA SRAS BCAS
DANG, ,'GRO BA'I LEGS BYAS DGE BA LA, ,DE DAG KUN LA YI RANG NAS,
,THAMS CAD BYANG CHUB PHYIR BSNGO'O, ,SANGS RGYAS CHOS DANG DGE
'DUN LA, ,BSAM PA THAG PAS BYANG CHUB PAR, ,

'GRO BA'I SDUG BSNGAL BSAL BA'I PHYIR, ,DE NAS SKYABS SU MCHI BAR
BGYI, ,BYANG CHUB SEMS GNYIS BSKYED NAS NI, ,'GRO BA DENG NAS
MGRON POS NAS, ,BDAG SANGS RGYAS NAS 'GRO BA KUN, ,SRID PA'I MTSO
LAS BSGRAL BAR BGYI, ,DED NAS

KHANG PA'I NANG DU GZHUG ,DE RING SANGS RGYAS THAMS CAD KYI,
,RIGS SU BU KHYOD ZHUGS PAS NA, ,YE SHES RDO RJE NGAS BSKYED BYA,
,YE SHES RDO RJE MCHOG THOB NA, ,DNGOS GRUB GZHAN LTA SMOS CI
DGOS, ,KHYOD KYIS DKYIL 'KHOR MA MTHONG BA, ,RNAMS

LA SMRAS NA DAM TSIG NYAMS, ,RDO RJE ME TOG MGOR BZHAG STE, ,'DI
NI SKU YI RDO RJE STE, ,DAM TSIG SKU YI DNGOS GRUB THOB, ,DAM
TSIG DNGOS GRUB 'DI SMRAS NA, ,KHYOD KYI MGO BO 'GAS PAR 'GYUR,
,RDO RJE SEMS DPA' DENG KHYOD KYI, ,

@240A *, ,SNYING LA YANG DAG ZHUGS PA STE, ,GAL TE TSUL 'DI SMRAS
NA NI, ,DE MA THAG TU DRAL TE GSHEGS, ,'DI NI KHYOD KYI DMYAL
BA'I CHU, ,DAM TSIG NYAMS NA SREG PAR BYED, ,DAM TSIG BSRUNGS NA
DNGOS GRUB THOB, ,'THUNG ZHING RDO RJE'I CHU 'THUNG ZHIG ,AOm
BADZRA AA MRi TA AU DA KRA: :

BRJOD PAS RDO RJE DRI CHU BLUD, ,YANG NA RDO RJE SPYIR BZHAG LA,
,DENG NAS BZUNG STE KHYOD NYID KYIS, ,RDO RJE 'JIGS BYED DA YIN
PAS, ,BRNYAS PAR MA BYED BSGO BA NYON, ,BRNYAS DANG MA MNYES BYAS
NA NI, ,NYAM NGA MA SPANGS DUS BYAS NAS, ,RDO RJE DMYAL BAR 'GRO
BAR 'GYUR, ,RGYUD SDE MKHAS DANG BYAS PA MANG, ,

DKYIL 'KHOR MAN NGAG THOB PAR BYA, ,DE NAS MAndALA ME TOG YON,
,PHUL LA DBAB PA'I GSOL BA GDAB, ,DE BZHIN GSHEGS PA THAMS CAD
KYIS, ,RDO RJE DBAB PAR MDZAD DU GSOL, ,BRJOD LA RTZE GCIG PA YI
SEMS, ,SKYIL KRUNG COG GTZOG POR BSDAD LA, ,SPYI BO SNYING GA LTE
BA RKANG, ,BHAm

LAm RAm YAm DHEEm DAG LAS, ,CHU DANG SA DANG ME DANG RLUNG,
,DKYIL 'KHOR BZHI BSKYED DZNYEEm GIS BSKUL, ,BSKYOD PAR BSKUL
DANG RLANGS PA ZHU, ,BDUD RTZI 'BAB CING YE SHES SKYE, ,BABS PAR
BSAMS NAS BSKUL BAR BYA, ,RDO RJE GSOR ZHING DRIL BU DGROL, ,AOm
HR'I: shtRi: WI KRi T'A NA NA H'Um H'Um PHAt PHAt A'A BE SHA YA
STO BA

YA RA RA RA TZA LA YA H'Um H'A DZHEEm PHAt, LUS NGAG YID NI GANG
PHEBS LA, ,GTI MUG GSHED SOGS GTZO CHER DBAR, ,NGAG LA AA DMAR
SMRA RU GZHUG ,LUS LA TIshthA BADZRA DANG, ,LAM DANG DBANG GIS
BRTAN PAR BYA, ,YE SHES LHA RNAMS DE LA DBANG, ,DE LTAR PHEBS PA
DAM PA'O, ,DKYIL 'KHOR LAN

GSUM BSKOR BAR BYA, ,LHO YI SGO NAS 'JUG PAR BYA, ,SANGS RGYAS
GNAS 'DIR SLOB MA RNAMS, ,DA LTA YANG DAG NYID DU GZHUG ,LHA
RNAMS GANG GI RIGS YIN DANG, ,DNGOS GRUB GANG YIN 'BAB PAR SHOG
,PRA T'ITZTSA HO BRJOD PAS DBUL, ,ME TOG GAR BABS RIGS KYI LHA,
,ZHI SOGS LAS KYANG

DE YIS SHES, ,GTZUG TOR SPYAN THUGS MCHOG 'GRUB CING, ,SKU GZHAN
'KHOR RNAMS THUN MONG DO, ,DKYIL 'KHOR RE KH'A GANG NYE'I RIGS,
,PHYI ROL BYUNG BA LAN GSUM BSKYAR, ,DES KYANG MA BAB DBANG MI
BSKUR, ,DE NAS SNANG BA DRIL BAR BYA, ,LHA YI RIGS DANG MTHUN PA
'GRUB, ,MIG LA

@240B AOm BSGOM YE SHES SPYAN, ,RDO RJE SEMS DPA' DBYE BAR BSAM,
,RDO RJE 'JIGS BYED DENG KHYOD KYI, ,MIG NI YANG DAG 'BYED PAR
BYED, ,RDO RJE MIG NI BLA MED PA, ,PHYE BAS THAMS CAD MTHONG BAR
SHOG ,GDONG G-YOGS BKROL LA DKYIL 'KHOR BSTAN, ,DKYIL 'KHOR BZANG
PO 'DI LA LTOS, ,MTHONG NAS

DAD PA RAB TU BSKYED, ,KHYOD NI 'JIGS BYED RIGS SU SKYES, ,SNGAGS
DANG PHYAG RGYAS BYIN GYIS BRLABS, ,THO BA RDO RJE 'JIGS BYED
NAS, ,ZHE SDANG 'JIGS BYED BAR DU BSTAN, ,SLOB DPON LHA LA PHYAG
GSUM BYA, ,DKYIL 'KHOR GZHUG PA'I CHO GA STE, ,NYON MONGS SGRIB
PA BYANG BAR BSTAN, ,DE

NAS SLOB MA DBANG THOB PHYIR, ,RIN CHEN BANG MDZOD BU SMAD BCAS,
,RANG GI LUS NGAG YID GSUM YANG, ,DAD GUS DGA' BAS DBUL BAR BYA,
,GDUGS DANG BLA RE BA DAN SOGS, ,MCHOD PA DAG DANG RGYAN BZANG
NGAM, ,DUR KHROD KYIS LEGS BRGYAN LA, ,LHO SGOR BSRUNG BAR SHES

PAR BYA, ,BYANG CHUB RDO RJES SANGS RGYAS LA, ,JI LTAR MCHOD CHEN
STZAL BA LTAR, ,BDAG KYANG RAB TU SKYOB PA'I PHYIR, ,NAM MKHAR
RDO RJE DENG BDAG STZOL, ,LAN GSUM DE BRJOD GSOL BA GDAB, ,DE
LTAR DBANG BSKUR YON RNAMS DBUL, ,DE NAS SLOB MA RNAL 'BYOR
BZHIS, ,BSKYED LA

DBANG BSKUR LHA MO DANG, ,RDO RJE 'JIGS BYED SLOB DPON NYID, ,RIG
PA'I DBANG LNGA BSKUR BAR BYA, ,BKRA SHIS SGRA BRJOD BKRA SHIS
PAR, ,RDO RJE 'JIGS BYED MKHA' 'GROS BYED, ,GSANG BA GSUM NAS
BYUNG BA YI, ,KHAMS GSUM KUN GYIS PHYAG BYAS LA, ,SANGS RGYAS
RNAMS KYIS DBANG BSKUR BA, ,

RDO RJE CHU YIS BUM DBANG BSKUR, ,AOm BADZRA KA LA SHA AA BHI
shINYTZA M'Am, LAS BUM KHRUS BYA RNAM RGYAL DBANG, ,RIGS KYI SPRO
BSDU SHES BYA LA, ,CHU DANG 'BREL BAS DE BZHIN KUN, ,GSER SOGS
THOR TSUGS COD PAN DBANG, ,SANGS RGYAS KUN GYIS PHYAG BYAS PA,
,RIGS LNGA'I DBANG BSKUR DAG PA

'DI; ,SPYI GTZUG RGYAL BAR DBANG BSKUR BYA, ,AOm SARBA TA TH'A GA
TA RATNA PA TRA LA AA BHI shINYTZA M'Am, ,RDO RJE 'DI NI RDO RJE
CHE, ,RDO RJE 'JIGS BYED RDO RJE'I DBANG, ,SANGS RGYAS RDO RJE
DBANG CHEN 'DI, ,YANG DAG KHYOD LA BSKUR BAR BYA, ,AOm BADZRA AA
DHI PA TI STVAm AA BHI shINYTZ'A MI TIshthA BADZRA SA MA YA
STVAm, CHOS

@241A *, ,RNAMS RNAM DAG RNAM PAR THAR, ,SHES RAB PHA ROL PHYIN
GNYIS MED, ,SANGS RGYAS KUN GYIS BYIN BRLABS PA, ,DRIL BUS DBANG
BSKUR CHEN PO LONG, ,AOm BADZRA SARBA TA TH'A GA TA BADZRA GHAntA
AA BHI shINYTZA M'Am, DE NAS RDO RJE LDAN PA'I LAG ,SPYI BOR
BZHAG PAS MING DBANG SBYIN, ,DNGOS PO GANG

DANG GANG SNANG BA, ,DE DE RDO RJE 'JIGS BYED NYID, ,CHOS RNAMS
RANG BZHIN NYID KYIS DAG ,SANGS RGYAS YE SHES RANG SNANG BA'I,
,AOm BADZRA SATVA N'A MA AA BHI shiNYTZA M'Am, RDO RJE CHE GE MO
BRJOD DO, ,RIG PA'I DBANG LNGA LHA MOS BSKUR, ,YE SHES LHA LNGA
CHOS NYAN RIG ,NYAN DANG BSGRUB PA KUN LA DBANG

DES NA RIG PA'I DBANG THOB PO, ,DE NAS SLOB DPON DBANG DON DU,
,YON DBUL GSOL BA GDAB PAR BYA, ,DKYIL 'KHOR PHYIR MI LDOG PA'I
DBANG, ,SLOB DPON DBANG BSKUR BDAG LA STZOL, ,DKYIL 'KHOR LHA YI
DE NYID DANG, ,SLOB DPON GYI NI LAS DAG DANG, ,SANGS

RGYAS RNAMS KYI DAM TSIG DANG, ,GSANG BA MCHOG GI SDOM PA RNAMS,
,SEMS CAN KUN DON BYA BA'I PHYIR, ,RDO RJE SLOB DPON BDAG LA
GSOL, ,DE NAS LHO SGOR GDAN DANG KHRI, ,CHO GA SHES BYA SLOB MA
GZHAG ,BGEGS BSAL RGYAN BZANG DUR KHROD BRGYAN, ,SLOB DPON MI
LDOG DBANG

SBYIN NO, ,LAG G-YAS RDO RJE BSKYED NAS NI, ,DE NAS RDO RJE SBYIN
PAR BYA, ,THOG MTHA' MED PA'I RDO RJE NI, ,RDO RJE SEMS DPA' CHE
RANG BZHIN, ,KUN DU BZANG PO KUN GYI BDAG ,RDO RJE 'JIGS BYED DAG
PA'I BDAG ,AOm BADZRA MA H'A H'Um, DE BZHIN G-YON PAR DRIL BU
SBYIN, ,SRID PA NGO BO NYID KYIS DAG ,

NGO BO NYID KYIS DNGOS MED BYAS, ,RANG BZHIN DAG PA'I SEMS DPA'
YIS, ,DAG PA'I SRID PA GRUB PAR BYED, ,AOm AA BADZRA GHAndA AA,
RANG 'DRA'I DAM TSIG PHYAG RGYA NI, ,DAM TSIG PHYAG RGYA DE BSTAN
PA, ,RANG NYID GZUGS NI BRTAN PAR BYA, ,'DI NI RANG GI 'DOD PA'I
LHA, ,DAM TSIG PHYAG RGYAR

GRAGS SHING GNAS, ,SHES RAB BCU DRUG LON PA LA, ,RDO RJE DRIL BU
MNYAM LDAN PA'I, ,LAG PA GNYIS KYIS YANG DAG 'KHYUD, ,SLOB DPON
DBANG DU BSKUR BAR BYA, ,BRJOD LA DE DON DE LA BSTAN, ,DE LTAR MI
LDOG DBANG BSTAN NAS, ,DE NI DKYIL 'KHOR DE NYID BSTAN, ,DRAN PA
BZHI DANG

@241B SPONG BA BZHI, ,RKANG PA DBANG PO SHAR SGO SOGS, ,BSAM GTAN
BZHI NI RTA BABS YIN, ,TING 'DZIN RNAMS NI KHA KHYER BZHI,
,GZUNGS SGO DAG NI LHA MO'I TSOGS, ,TSOGS GNYIS RDZOGS PHYIR
RGYAN SNA TSOGS, ,GSUNG RAB YAN LAG 'PHAN DRIL SOGS, ,BYANG CHUB
YAN LAG BDUN RNAMS NI, ,

DRA BA DRA PHYED ME LONG SOGS, ,YE SHES LNGA LDAN DKAR SOGS
PHYOGS, ,MA 'DRES YE SHES LHA SNAM BZHI, ,CHOS KYI 'KHOR LO RDO
RJE PHRENG, ,SNA TSOGS RDO RJE RIGS LNGAR 'DUL, ,NYES PAS MA GOS
SNA TSOGS PAD, ,BDUD RNAMS BSREGS PAS YE SHES NYI, ,NYON MONGS
SEL PHYIR ZLA BA'I GDAN, ,

SNYING RJES BRLAN PHYIR BUM PA BRGYAD, ,BDE CHEN SPYOD PAS MCHOD
PA'I TSOGS, ,DUR KHROD GDAN GYIS GSHIN RJE 'JOMS, ,PHYAG 'TSAL
GDUG PA 'DUL BA PO, ,RNAM SHES ZHE SDANG CHOS KYI DBYINGS, ,YE
SHES RDO RJE 'JIGS BYED NYID, ,ZHAL DGU RNAM THAR GYIS 'JUG PA,
,DBUS ZHAL GSUM

NI SKU GSUM PA, ,G-YAS GSUM THABS KYI SKU GSUNG THUGS, ,G-YON PA
SHES RAB RNAM THAR GSUM, ,RVA GNYIS THABS DANG SHES RAB LA, ,MA
HE DREGS PA'I BDUD RNAMS 'DUL, ,SPYAN GSUM DMAR BA SNYING RJE
GSUM, ,BYAMS PA NAG PO DAG PA RAGS, ,KHRO BA BDUD 'DUL

SBRUL GYIS KLUBS, ,KLUS BRGYAN GSHIN RJE GAR DGUS LDAN, ,BYANG
CHUB PHYOGS CHOS SO GNYIS PHYAG ,PHYAG MTSAN LHA MIN 'DUL BYED
PA'I, ,NYE DBANG SUM CU RTZA GNYIS GTZO, ,GCER BU CHOS SKU MTSAN
'GRENG BA, ,BDE BA CHEN PO SKU YI RTAGS, ,PHYAG GNYIS GLANG PO'I
PAGS

PA NI, ,THUGS RJE THABS KYIS 'GRO BA SKYOB, ,STONG PA BCU DRUG
ZHABS BCU DRUG ,ZHE SDANG GTI MUG 'DOD CHAGS RIMS, ,'DUL PHYIR
LHA DANG MI SOGS BYA, ,DBU SKRA NANG GI YE SHES 'BAR, ,GZUGS SOGS
PHUNG PO GTI MUG SOGS, ,YE SHES BZHI YIS GZHAN

GSHED BZHI, ,ZHAL GSUM RNAM THAR NGO BO STE, ,MDOG GIS ZHI SOGS
PHYAG MTSAN YANG, ,RIGS RIGS LAS DANG MTHUN PA DAG ,NYE BA'I NYON
MONGS 'BYUNG BA BZHI, ,BYAMS SOGS TZ'A RTZI LA SOGS SO, ,MDOG
ZHAL PHYAG MTSAN SNGON DANG 'DRA, ,BDE CHEN

@242A *, ,LONGS SPYOD THOD PA BZHI, ,THO BA LA SOGS SGO BA BZHI,
,SKYE RGA NA 'CHI SDUG BSNGAL BZHI, ,SGRIB BZHI LTA BZHI 'JOMS
PAR BYED, ,BDUD BZHI BSDIGS PAR BYED PA DANG, ,MDOG ZHAL PHYAG
DRUG SBYIN SOGS DRUG ,DE LTAR LHA YI DE NYID DO, ,DE NAS MTSAN
LDAN DBANG THOB CING

RIGS DANG MOS PA LDAN PA LA, ,RNAL 'BYOR BSGRUB CING DBANG BSKUR
BA, ,BLA MA DAG LAS 'DIR BLANG BYA, ,SHES RAB YE SHES BZHI PA
YANG, ,SLOB MA BZANG LA SBYIN PAR BYA, ,DE NAS SLOB DPON LAS KUN
BSTEN, ,LHO SGO LA SOGS PHYOGS BZHI RU, ,RIN CHEN PADMA RDO RJE
DANG, ,'KHOR LO'I

GDAN LA DE BZHAG LA, ,SEMS CAN KUN LA PHAN PA'I PHYIR, ,SEMS CAN
KUN LA THAMS CAD DU, ,JI LTA JI LTAR 'DUL 'GYUR BA, ,RIN CHEN
CHOS KYI 'KHOR LO BSKOR, ,RIN CHEN GNAS SU PADMA SOGS, ,SMRAS LA
RJES SU GNANG BA SBYIN, ,DE NAS RDO RJE'I BRTUL ZHUGS DBANG,,

SNGON BZHIN RDO RJE DRIL BU SBYIN, ,AOm SARBA TA TH'A GA TA
BADZRA SATVA SA MA YE TIshthA AE shA STVAm, DHA RA Y'A MI HI HI
HI HI HE H'Um, DE RING SANGS RGYAS THAMS CAD KYI, ,RDO RJE SEMS
DPA'I LAG NA GNAS, ,PHYAG NA RDO RJE'I BRTUL ZHUGS BRTAN, ,KHYOD
KYIS RTAG TU BZUNG BAR GYIS, ,'DI NI SANGS RGYAS

THAMS CAD KYI, ,SHES RAB DBYANGS KYI RJES SU 'GRO, ,RGYAL BAS
BYANG CHUB MCHOG TU BZHED, ,KHYOD KYIS KYANG NI BZUNG BAR GYIS,
,RNAL 'BYOR SNOD DANG KHA tV'Am GA ,TSANGS PA'I SKUD THOGS RNAL
'BYOR SBYIN, ,DE NAS DKYIL 'KHOR DBUS GNAS LA, ,G-YON PAS

CHOS GOS SNYING GAR BZUNG, ,G-YAS PAS MCHOG SBYIN PHYAG RGYA YIS,
,SANGS RGYAS DANG BCAS 'DI SKAD BSGRAGS, ,AOm SHO TAm BYA KA RO
MI TA BADZRA SA TVA TA TH'A GA TA BHA WA DUR KHA TI TO AU TA TI
T+YA AA TA TA NA DHA BHA WA SIDDHA YE KYE CHE GE MO ZHES BYA BA
TA TH'A GA TA SATVA SA MA YA STVAm BHU RA BHU WA SVA:

PHYAG RGYA SNGAGS 'DI'I MTHU YIS NI, ,PHYOGS BCU'I SANGS RGYAS
THAMS CAD KYI, ,KHYOD NI RDZOGS PA'I BYANG CHUB TU, ,MGRIN GCIG
TU NI LUNG STON 'GYUR, ,DE NAS DBUGS DBYUNG DAM TSIG SBYIN, ,'DOD
CHAGS BRAL BA LTA BU YI, ,KHAMS GSUM NA NI SDIG MED PAS,,

@242B DE BAS 'DOD LA CHAGS BRAL BAR, ,KHYOD KYIS NAM YANG ME
BYA'O, ,MA H'A SA MA YA HA NA H'Um PHAt, DE NI GSANG BA BRJOD
PA'O, ,MCHOG TU GSANG BA'I DKYIL 'KHOR 'DIR, ,MTHONG DANG ZHUGS
PAS DBANG BSKUR BAS, ,SDIG PA KUN LAS RNAM GROL NAS, ,KHYOD NI
DGE BA NYID

DU GNAS, ,GANG PHYIR BDE CHEN THEG CHEN 'DIR, ,YANG YANG 'CHI BA
YOD PA MIN, ,GZUNG DANG BCING BAR MI NUS PAS, ,'JIGS MED DAG PAR
'GRO DON GYIS, ,SRID PA SHIN TU DAG PAS NA, ,KHYOD NI SRID PA
SDUG BSNGAL BZLOG ,RDO RJE PHYAG RGYA BYA BA 'DI, ,GANG ZHIG

SKYES PA TZAM GYIS NI, ,SANGS RGYAS NYID 'THOB THE TSOM MED,
,BYANG CHUB SEMS NI GTANG MI BYA, ,DAM PA'I CHOS KYANG MI SPANG
ZHING, ,SMAD PAR BYA BA MA YIN NO, ,MI SHES PA'AM RMONGS PA LA,
,'DI NI SMRA BAR MI BYA'O, ,RDO RJE DRIL BU PHYAG RGYA DAG ,NAM
YANG GTANG BAR MI

BYA'O, ,SLOB DPON DAG KYANG MI SPANG STE, ,'DI NI SANGS RGYAS KUN
DANG MNYAM, ,RANG GI DE NYID MI SPANG ZHING, ,DKA' THUB KYIS
KYANG GDUNG MI BYA, ,JI LTAR BDE BAS BDE BZUNG NAS, ,'DI NI MA
'ONGS RDZOGS SANGS RGYAS, ,DE NAS DBUGS NI PHYUNG NAS KYANG,
,GTOR MA

DUR KHROD DAG TU BSKYAL, ,DE LAS GTOR MA SBYANG BA NI, ,MI DANG
BONG BU RNGA MO SOGS, ,SHA KHRAG NAS 'BRAS CHAN KHUR BA, ,CHANG
DANG DRI RO RNAM LDAN RNAMS, ,BCU'AM BCU GCIG DBUL BA YANG, ,RDO
RJE DRIL BZUNG SLOB DPON GYIS, ,DE NYID GSUM BRJOD STONG PAR
BSAM, ,

YAm RAm AA AA AOm A'A: H'Um, MAS YAR RIM PAS DE DAG KUN, ,SNGO
DMAR DKAR 'OD DMAR DANG LDAN, ,DKAR NAG RIM PAS BSGOM PAR BYA,
,DE NYID GSUM BRJOD RANG SA BON, ,H'Um GI 'OD DANG BCAS PA BSGOM,
,YAm LAS BA DAN GYIS MTSAN PA'I, ,RLUNG GI DKYIL 'KHOR GZHU
DBYIBS

SNGO, ,RAm LAS RAm LDAN GRU GSUM DMAR, ,AA GCIG SKYED PO MGO RLON
GSUM, ,GCIG NI BDUD RTZI'I SNOD GYUR PA, ,H'Um DANG BI MU SHU RA
DANG, ,DA HA GO KUN NA RNAMS KYANG, ,PHYOGS MTSAMS SHA LNGA BDUD
RTZI LNGA, ,SA BON BLTAS LA GSAL BA DANG, ,AOm DANG A'A: H'Um

@243A *, ,GSUM BRJOD LA, ,SA BON RNAMS LAS BDUD RTZIR GYUR,
,PHYOGS PO LA THUG PAS AA ZLA BA, ,DER LTUNG H'Um DE GYUR RDO
RJE, ,GYUR PAS BDUD RTZI 'BAR SPYANG BYA, ,RDO RJE'I LTE BAR ZLA
BA H'Um, ,AOm GYI 'OD DANG BCAS PA YIS, ,YE SHES BDUD RTZI DER
DBAB BYA, ,RANG

NYID 'KHOR LO'I LHA RNAMS DANG, ,DKYIL 'KHOR LHA RNAMS BDUD RTZI
MYANG, ,DE NAS PHYOGS SKYONG PHYOGS PHYOGS SU, ,YOD PA DE DAG
GSAL BAR BSAM, ,SHAR DU BRGYA BYIN DKAR PO NI, ,G-YAS NA RDO RJE
DRIL BU G-YON, ,YUM BCAS DUR KHROD RIN CHEN BRGYAN, ,GLANG PO
DKAR

PO ZHON PA CIG ,G-YAS SU TSANGS PA SER PO STE, ,'KHOR LO MCHAN MA
G-YAS DANG G-YON, ,G-YON NA STOBS RGYU LJANG GU DANG, ,ZHING
SKYONG GLANG PO'I MGO BO CAN, ,LHO RU GSHIN RJE NAG PO STE,
,DBYUG PA ZHAGS PA MA HE ZHON, ,G-YAS SU NYE DBANG SER PO NI, ,

RAL GRI BA DAN G-YAS DANG G-YON, ,G-YON DU DUNG SKYONG SER PO
DANG, ,ZHING SKYONG NAG PO MA HE'I GDONG, ,NUB TU CHU LHA DMAR PO
STE, ,CHU SRIN SBRUL ZHAGS CHU SRIN ZHON, ,G-YAS SU KHYAB 'JUG
SMUG PO STE, ,'KHOR LO SBRUL ZHAGS G-YAS DANG G-YON, ,G-YON DU

MTHA' YAS SNGON PO DANG, ZHING SKYONG CHU SRIN GDONG CAN DMAR,
,BYANG DU GNOD SBYIN NOR SBYIN SER, ,SHING THOG NE LE RTA DKAR
ZHON, ,G-YAS NA DBANG PHYUG CHEN PO SNGO, ,RTZE GSUM PADMA G-YAS
DANG G-YON, ,G-YON NA NOR RGYAS DMAR PO DANG, ,ZHING SKYONG RTA
YI GDONG CAN LJANG, ,DBANG

LDAN 'BYUNG PO'I BDAG PO DKAR, ,RTZE GSUM ZHAGS PA KHYU MCHOG
ZHON, ,G-YAS NA SMIN DRUG BU NI SNGO, ,MDA' GZHU GNYIS NI G-YAS
DANG G-YON, ,G-YON NA 'JOG PO DKAR PO DANG, ,ZHING SKYONG KHYU
MCHOG DKAR PO CAN, ,ME RU ME LHA DMAR PO STE, ,PHRENG BA SPYI
BLUGS RA YI KHRI, ,

G-YAS NA TSOGS BDAG DKAR PO STE, ,DBYU GU PADMA G-YAS DANG G-YON,
,G-YON NA RIGS LDAN SER PO DANG, ,ZHING SKYONG RA YI MGO CAN
DMAR, ,BDEN BRAL SRIN PO DMAR PO STE, ,GRI DANG THOD PA MI'I
KHRI, ,G-YAS NA STOBS BZANGS DMAR PO STE, ,G-YAS NA RAL GRI

@243B G-YON NA PHUG ,G-YON NA PADMA DMAR PO DANG, ,ZHING SKYONG
SRIN PO'I MGO CAN DMAR, ,RLUNG DU RLUNG LHA SNGON PO NI, ,BA DAN
ZHAGS PA SHA BA ZHON, ,G-YAS NA LEGS LDAN NAG PO STE, ,G-YAS NA
GRI GUG G-YON PA DUNG, ,G-YON NA PADMA CHEN PO DKAR, ,ZHING
SKYONG SHA BA'I MGO BO CAN, ,

'DI DAG THAMS CAD RUS PA DANG, ,RIN PO CHE'I RGYAN GYIS BRGYAN,
,CHUNG MA BU DANG 'KHOR G-YOG BCAS, ,SNA TSOGS GZUGS DANG MTSAN
LDAN BSGOM, ,LHA LA LHA YI 'KHOR DANG LDAN, ,LHA MIN MIN NI
PHYOGS SKYONG 'KHOR, ,KLU LA NGAN 'GRO GSUM PO'I 'KHOR, ,BSAM
ZHING

PHYAG RGYA BZHIS 'JUG GO, ,SNYING RJES BSGRAL DANG MCHOD PAS
BYAMS, ,BYAMS PA'I SBYIN PAR 'DI BSHAD DO, ,DE KUN RANG RANG YID
DGA' BAS, ,SNYOMS 'JUG TSUL DU BSRUBS PAS NA, ,THAMS CAD BDUD
RTZI'I GZUGS SU GYUR, ,AOm HR'I: 'KHOR LO PHYAG MTSAN LAS, ,SHAR

DU RNAM PAR SNANG MDZAD RIGS, ,THAMS CAD GTI MUG RDO RJE YI,
,GSHIN RJE GSHED LTAR BSGOM PA NI, ,DKAR PO G-YAS G-YON NAG DANG
DMAR, ,GRI GUG THOD PA RTZA BA'I PHYAG ,KUN GYI PHYAG MTSAN YIN
PAR SHES, ,'KHOR LO RAL GRI G-YAS NA 'DZIN, ,NOR BU PADMA

G-YON NA'O, ,LHO RU sHtRi: DANG RIN CHEN LAS, ,PHRA MA RDO RJE
'JIGS PAR BYED, ,SER PO NAG DKAR G-YAS G-YON ZHAL, ,RIN CHEN RAL
GRI G-YAS NA 'DZIN, ,PADMA 'KHOR LO G-YON PA NA, ,NUB TU WI DANG
PADMA LAS, ,'DOD CHAGS RDO RJE 'JIGS BYED DMAR, ,NAG DANG

DKAR BA G-YAS DANG G-YON, ,PADMA RAL GRI G-YAS PAR 'DZIN, ,RIN
CHEN 'KHOR LO G-YON PA NA, ,BYANG DU KRi DANG RAL GRI LAS, ,PHRAG
DOG 'JIGS BYED LJANG GU STE, ,RAL GRI SNA TSOGS RDO RJE G-YAS,
,PADMA 'KHOR LO G-YON NA 'DZIN, ,NAG DANG DKAR BA G-YAS DANG
G-YON,,

T'A NA NA H'Um H'Um PHAt, PHAt DANG SV'A H'A SA BON RNAMS, ,RAL
GRI 'KHOR LO GONG BZHIN RIM, ,'BYUNG PO ME LHA 'KHOR BCAS RNAMS,
,GTI MUG GSHED SOGS MDOG CAN NO, ,H'Um GNYIS PHAt GCIG NYI ZLA
SOGS, ,GTI MUG GSHED PO LTA BU'O, ,PHAt DANG SV'A H'A LHA MO
DANG, ,

@244A *, ,SA BDAG KHYAB BYED 'OG PHYOGS SKYONG, ,RDO RJE ZHE
SDANG 'JIGS DANG MTSUNGS, ,DKAR DANG DMAR PO G-YAS DANG G-YON,
,RDO RJE RAL GRI G-YAS GNYIS NA, ,PADMA 'KHOR LO G-YON PAR 'DZIN,
,THAMS CAD YUM BCAS NYI ZLA DANG, ,RDO RJE 'KHOR LO PADMA'I
GDAN,,

DUR KHROD SBRUL GYI RGYAN GYIS BRGYAN, ,YE SHES DGUG GZHUG BCING
DANG DGYES, ,SKU GSUM BYIN GYIS BRLABS DBANG BSKUR, ,KUN GYI LCE
NI RDO RJER BSGOM, ,MI 'JIGS PA YI SBYIN PA'O, ,BDUD RTZI MYANG
BYA CHOS NYID DANG, ,BDE BA CHEN PO RTOGS PAR BSGOM, ,ME TOG SPOS

DANG MAR ME DRI, ,ZHAL ZAS SGRA DANG ROL MO DBUL, ,AOm AINDRA YE
SV'A H'A, H'RI: YA YE SV'A H'A, shtRi: WA RU nA YE SV'A H'A, WI
KU BE RE YE SV'A H'A, KRi A'I SHA NA YE SV'A H'A, T'A AAGNA YE
SV'A H'A, NA NEE R'i TI YE SV'A H'A, NA B'A YA BA YE SV'A H'A,
H'Um TZNDRA YE SV'A H'A, H'Um AA KA YE SV'A H'A, PHAt BEE MA TZI
TRE NE SV'A H'A,

SARBA BHU TE BH+YO SV'A SV'A H'A, HA HA, HI HI, HU HU, HE HE, HO
HO, PHEm PHEm PHEm PHAt SV'A H'A, 'DI NI ZANG ZING SBYIN PA'O,
,DE NAS RDO RJE DRIL BZUNG LA, ,GTI MUG RDO RJE NGO BO KHYOD,
,GSHIN RJE GSHED POR 'JIGS PA, ,STON PA SANGS RGYAS KUN RANG
BZHIN, ,RDO RJE SKU LA PHYAG 'TSAL BSTOD, ,

GSHIN RJE GSHED PO RAB 'JIGS PA, ,PHRA MA RDO RJE'I NGO BO KHYOD,
,RDO RJE THUGS DANG RAB MTSUNGS PA, ,RIN CHEN RDO RJE PHYAG 'TSAL
BSTOD, ,'DOD CHAGS CHOS LAS YANG DAG 'BYUNG, ,'DOD CHAGS RDO RJE
NGO BO KHYOD, ,DBYANGS MCHOG KUN GYI GTZO BO'I GTZO, ,RDO RJE
GSUNG

LA PHYAG 'TSAL BSTOD, ,PHRAG DOG RDO RJE'I NGO BO KHYOD, ,GSHIN
RJE GSHED PO LAS KUN BYED, ,RDO RJE SKU DANG RAB MTSUNGS PA,
,PHYAG NA RAL GRI PHYAG 'TSAL BSTOD, ,SANGS RGYAS KUN GYI RANG
BZHIN KHYOD, ,SANGS RGYAS THAMS CAD GCIG SDUD PA, ,SANGS RGYAS
KUN

THUGS MCHOG GI GTZO, ,DKYIL 'KHOR GTZOL PHYAG 'TSAL BSTOD, ,AA YI
SGO CAN SNGAGS BRJOD LA, ,'DOD PA'I LAS NI GSOL BA DANG, ,SMON
LAM RGYA CHEN GDAB BYAS LA, ,GTOR MA DUR KHROD SOGS SU BSKYAL,
,CHOS KYI SBYIN PAR GYUR PA'O, ,DE NAS

@244B DKYIL 'KHOR PHYOGS BZHI RU, ,KHRU GANG KHRU DO YAR KHRU
GANG, ,SOR MO NYI SHU BZHI SOGS RGYA, ,PHYED PHYED ZABS SU DBYIBS
RIM BRKO, ,SOR BZHI BRGYAD GSUM PHYED GNYIS DAG ,BSKOR DANG
BRTZIGS PA'I RIM PAS SHES, ,RDO RJE RIN CHEN PADMA GRI, ,PHRENG
BA ZUR BZHI DAG TU

DGOD, ,TZANDAN GUR KUM PA LA SHA, ,DRI MI ZHIM PAS KHA DOG BYUG
,ZHI SOGS PHYAG MTSAN LHA YIS DGOD, ,ME TOG DKAR SER DMAR NAG
DGOD, ,DGON PA'I BA LCI PA LA SHA, ,AU DUMW'A RA AA SHVADTHA,
,TZANDAN DUR KHROD NIM PA'I SHING, ,ZHI SOGS BUD SHING RIM PA

BZHIN, ,LAS KUN THAB KHUNG ZHI DANG MTHUN, ,PADMA'I DBYIBS CAN
RDO RJE'I PHRENG, ,ZLA PHYED RDO RJE ZUR BZHIR DGOD, ,LHA YI
MTSAN MA DE BZHIN NO, ,ZHI LA TIL SOGS RGYAS LA ZHO, ,DBANG LA ME
TOG DMAR PO BYA, ,GSAD PA LAN TSVA SKE TSE DUG ,MAR LA SOGS PAS
RDZAS

RNAMS DBUL, ,THAB BSANG ME ZHI RAB TU SBAR, ,BRAM ZE RGYAL PO
RJE'I RIGS DANG, ,GDOL PA ZHI SOGS RIM PAS BLANG, ,ME LHA LAS
DANG MTHUN PAR NI, ,RAm DANG DBYU GU RTZE GSUM LAS, ,ZHAL GSUM
G-YAS G-YON RIGS DANG MTSUNGS, ,DBYU GU PHRENG BA

MCHOG SBYIN G-YAS, ,GUNDHE PADMA THOD PA CAN, ,GSUS PA CHE BA
BSKYED BYAS LA, ,SHAR LHO'I SPYAN DRANGS GNYIS MED BYA, ,MCHOD PA
LNGA DANG LEGS PAR BSTOD, ,SREG RDZAS BDUN NAM RTZA GCIG BRGYA,
,PHUL LA ME LHA GNAS SU GSHEGS, ,ME LHA GZHAL

YAS LHA BSKYED LA, ,YE SHES DGUG LA SOGS PA YI, ,RNAL 'BYOR CHEN
PO RAB TU BYA, ,PHYI NANG GSANG BA'I MCHOD PA DBUL, ,BSTOD PA
SNGAGS KYIS RDZAS KUN BSREG ,AOm AAGNA YE SV'A H'A, MAR GYI'O,
,AOm SARBA P'A BAm HA NA DA HA NA BADZR'A YA CHE GE MO SARBA
SH'INTAm KU RU SV'A H'A,

TIL GYI SNGAGS SO, ,AOm BADZRA PUshtA YE SV'A H'A, 'BRAS KYI'O,
,AOm BADZRA BI DZA YE SV'A H'A, SO BA'I'O, ,AOm MA H'A BE GA YE
SV'A H'A, AOm MA H'A BA LA YE SV'A H'A, NAS DANG SRAN MA'I'O,
,AOm BADZRA A'A AU: shE SV'A H'A, D'UR BA'I'O, ,AOm AA PRA TI HA
TA BADZR'A YA SV'A H'A, KU SHA'I'O, ,AOm BADZRA AAGNA YE SV'A
H'A, AU

@245A *, ,DUMW'A RA'I'O, ,AOm BADZRA BO DHI PRishKA YE SV'A H'A,
BYANG CHUB SHING GI'O, ,AOm BADZRA LA TA YE SV'A H'A, ,PALAKshA'I
'O, ,AOm BADZRA KU BE RA YA SV'A H'A, N+YA GRO DHA'I'O, ,AOm
BADZRA DHAm DA YE SV'A H'A, 'O MA'I'O, ,AOm BADZRA DHA HI YE
SV'A H'A, ZHI'I'O, ,BRGYA SOGS PHUL LA BSTOD LA

GSHEGS, ,GAL TE DRAG PO'I LAS 'DOD NA, ,SA BDUN BZUNG LA DUG LNGA
DANG, ,BDUD RTZI LNGA DANG KHRAG LNGA DANG, ,KHA BA LNGA DANG TSA
BA LNGA, ,SPRUS LA GZUGS DANG MING SPEL LA, ,DUR KHROD NANG DU
SUR MES BSREG ,DUR KHROD SHING LA ME SBAR LA, ,DRAG PO'I ME LA
RANG LA

BSDU, ,MAN NGAG YOD PAS BSREGS NA 'GRUB, ,NAM PHYED 'JIGS BYED
SBYOR BAS BYA, ,THAL BA GZUGS BRNYAN DE NYID DU, ,MNAN PA BYAS
PAS GDON MI ZA, ,KHRU GANG GSER DNGUL ZANGS LCAGS LA, ,YU BA KHRU
GANG BA YI SNOD, ,SOR DRUG RDO RJE RIN CHEN BCAS, ,SOR

GNYIS ZABS SU RDO RJE LDAN, ,RDO RJE SBU GUR RO RNAMS DBYUNG,
,MTHE CHUNG SHONG BA'I BU GA'O, ,BLUGS GZAR RING THUNG DE YI
TSAD, ,RTZE SOR BZHI NI PAD 'DAB 'DRA, ,SOR GNYIS ZAB CAN RDO
RJER LDAN, ,DE YIS THAMS CAD DGANG GZAR DAG ,PHYI NAS ME LHA LHAG
PAR MCHOD, ,

SMON LAM SHIS PA LA SOGS PA'I, ,CHO GA CHO GA SHES PAS BYA, ,YI
GE BRGYA PA LHA GSHEGS LA, ,THAB DANG THAL BA LEGS PAR GSHEGS,
,SLOB DPON 'BYOR BA 'DOD PA YIS, ,RAB TU GNAS PA 'DOD NA YANG,
,DKYIL 'KHOR SBYIN SREG SBYOR SHES PA, ,GDUGS DANG

BLA RE MCHOD SOGS DGRAM, ,SLOB DPON KHRUS BYAS DRI ZHIM LUS,
,PHYAG RGYA LNGAS BRGYAN RDOR DRIL BZUNG, ,SUM CHA'I GDAN LA LEGS
BZHUGS LA, ,SKU GSUM MCHOD RTEN GLEGS BSAM DAG ,RI MOR GZUGS SAM
NUB BZHUGS LA, ,SHAR DU ZHAL NI GZIGS PAR SHIS, ,BSANG

GTOR YON CHAB 'THOR 'THUNG DBUL, ,SRA BA SAR PAR GU GU LA BSREG
,DE LA TIL DANG BSANG GTOR GYIS, ,LAN GSUM BSKOR LA DOR LA
BSKYUR, ,AOm H'Um HRI HRI AA ZHES BSKU, ,DE NAS DRI ZHIM D'UR BAS
BSKU, ,AOm SARBA TA TH'A GA TA K'A YA BI SHO DHA NI SV'A H'A,
ZHES BRJOD PA BSKUL LO, ,

@245B DE NAS SHUN PA LNGAS BKRU STE, ,AOm SVA BH'A WA BA
SHUDDHO&HAm, ZHES PAS BKRU'O, ,DE NAS LAS KYI BUM PAS BKRU,
,JI LTAR BLTAMS PA TZAM GYIS KYANG, ,DE BZHIN GSHEGS KUN KHRUS
GSOL LTAR, ,LHA YI CHU NI DAG PA YIS, ,DE BZHIN GSHEGS NYID KHRUS
GSOL, ,AOm SARBA

TA TH'A GA TA AA BHI shE KA SA MA YA SHRI YE H'Um, RI MO ME LONG
NANG DU BKRU, ,GNAS GSUM BYIN RLABS MCHOD DANG BSTOD, ,BKRA SHIS
TSIG BDUN DGE BAR BRJOD, ,SNYAN GSAN PHAB LA STA GON BZHUGS, ,NA
BZA' SER PO RTEN LA GSOL, ,BZLAS PA GTOR MA CI NUS BYA, ,THO RANG
SKYA RENGS

BYUNG BA DANG, ,SNGON BZHIN SLOB DPON RNAL 'BYOR LDAN, ,SNGON GYI
RIM PAS SKU KHRUS GSOL, ,MCHOD RTEN GZUGS DANG GLEGS BAM RNAMS,
,SKU GSUM DAG GAM RIGS LNGA'AM, ,THUGS DANG SKU DANG GSUNG GI
LHA, ,RNAL 'BYOR BZHI YIS LEGS BSKYED LA, ,RIM PAR DBANG BSKUR
RAB TU

GNAS, ,GLEGS BAM 'OD DPAG MED GYUR NAS, ,DE YANG GANG YIN DE NYID
GYUR, ,SNGAGS 'DIS NA BZA' GSOL BAR BYA, ,AOm BADZRA B'A SA SE
SV'A H'A, MCHOD BSTOD SMON LAM BKRA SHIS BYA, ,ZHI BA'I SBYIN
SREG SHIN TU SHIS, ,DA NAS RDUL SNOD DAG TU NI, ,'O MA MAR DANG
SBRANG RTZI YIS, ,GSER

GYI THUR MAS SPYAN DBYE STE, ,AOm TZAKshU SAMANTA TZAKshU BI SHO
DHA NI BADZRA SV'A H'A, DE NAS GONG GI GSOL BSTOD BYA, ,'GRO KUN
GTI MUG GZIR MTHONG NAS, ,ZHES PAS GSOL BA GDAB PA'O, ,GTI MUG
RDO RJE'I NGO BO KHYOD, ,DE LA SOGS PAS BSTOD PA BYA, ,BCOM LDAN
GSHIN RJE 'JIGS RDO RJE, ,RIG

PA'I RGYAL PO PHYAG 'TSAL BSTOD, ,SLOB MA YON BDAG BRTZE PHYIR
DANG, ,BCOM LDAN KHYOD LA MCHOD PA'I PHYIR, ,LHA KHYOD SNYING
RJE'I BDAG NYID CAN, ,MGON PO BDAG NYID RAB GNAS BGYI, ,BDAG NYID
KHYED LA GUS MCHOD PAS, ,BCOM LDAN BKA' DRIN GNANG BAR 'OS,
,'KHOR LO

'GRO BA'I DON MDZAD PA'I, ,GSANG SNGAGS LHA RNAMS BDAG LA DGONGS,
,'BRAS GNAS BYANG CHUB SEMS DPA' DANG, ,SANGS RGYAS THAMS CAD
BDAG LA DGONGS, ,GZHAN YANG SNGAGS LA GNAS PA'I LHA, ,'JIG RTEN
SKYONG BA'I 'BYUNG PO RNAMS, ,SANGS RGYAS BSTAN LA

@246A *, ,DGA' BA YI, ,RDO RJE'I MIG DANG LDAN PA RNAMS, ,DE RING
RDO RJE SLOB DPON BDAG ,RDO RJE 'JIGS BYED RAB GNAS 'DI, ,SLOB MA
'DI YI TSOGS BSAGS BYED, ,JI LTAR NUS PA'I NYER SPYOD KYIS, ,RJES
SU BRTZE BAS NYE BAR GSOL, ,BDAG DANG SLOB MAR

BCAS PA DANG, ,RAB GNAS BYAS PA'I RTEN 'DI LA, ,BSRUNG DANG NYE
BAR BSKYAB PA NI, ,KHYED KYIS BYA BAR 'OS PA LAGS, ,LAN GSUM DU
NI BRJOD PAR BYA, ,STA GON DUS SU MI BSGYUR BAR, ,DE SRID SROD LA
LAN GSUM BRJOD, ,YI GE BRGYA PA RANG SNYING GIS, ,RAB TU GNAS

LA BRTEN PAR BYA'O, ,SNGON BZHIN GTOR MA SBYANGS LA DBUL, ,DE NAS
SLOB DPON SLOB MA YIS, ,MAndALA LEGS GSHEGS PA YIS BYUG ,BUM PA LA
SOGS PA LHA KUN GSHEGS, ,YANG NA SLOB DPON RTEN DER BSRE, ,DE LA
MAndALA MCHOD PA BYA, ,YID DAM LHA DANG CHOS SKYONG LA, ,

BSAM GTAN NOR 'KHRUL RDZAS MA TSOGS, ,NYES PA THAMS CAD BZOD PAR
GSOL, ,DGE BA CI TZAM YOD PA KUN, ,'GRO BA BSGRAL PHYIR RAB TU
BSNGO, ,DGE BA'I LAS 'DI RNAMS BYAS PAS, ,SANGS RGYAS KUN DANG
BLA MA DANG, ,RDO RJE 'JIGS BYED BDAG BSRUNGS TE, ,'GRO BA'I

BDUD BZHI ZHI BYED SHOG ,DE NAS SLOB DPON SLOB MA YIS, ,MAndALA
LEGS GSHEGS PA YIS BYUG ,BUM PA LA SOGS LHA KUN GSHEGS, ,YANG NA
SLOB DPON RTEN DANG DER BSRE, ,LA LI BADZRA GRAGS PA YI, ,NAG PO
CHEN PO BRGYUD PA'I RIM, ,'JIGS BYED DKYIL 'KHOR CHOG ,

YI, ,LHAG CHAD 'KHRUL BA MKHAS BZOD MDZOD, ,YI DAM LHA DANG RDO
RJE MKHA' 'GROS BSRUNGS, ,BDAG GIS LUS NGAG NGAL BAS 'DI BRIS
PA'I, ,DGE BA DRI MED RGYA CHEN THOB PA DES, ,'GRO BA RDO RJE
'JIGS BYED THOB PAR SHOG, ,RGYA GAR GYI MKHAN PO PAntI TA BEE

RO TZA NA RAKshI TAS MDZAD PA, DPAL RDO RJE 'JIGS BYED KYI DKYIL
'KHOR GYI CHO GA RDZOGS SO,, ,,PAndI TA BEE RO TZA NA DE NYID
DANG, LO TZ'A BA GLAN DAR MA BLO GROS KYIS BSGYUR CING ZHUS TE
GTAN LA PHAB PHA'O,, ,,