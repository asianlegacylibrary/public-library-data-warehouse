@43B #, ,RGYA GAR SKAD DU, SHR'I BH'U TA d'A MA R'A SAm KshI
PTA S'A DHA NAm, BOD SKAD DU, DPAL 'BYUNG PO 'DUL BYED KYI MDOR
BSDUS PA'I SGRUB THABS,

@44A *, ,'BYUNG PO 'DUL BYED LA PHYAG 'TSAL LO, ,TSANGS PA BRGYA
BYIN KU BE RA SOGS RNAMS, ,DREGS PA RNAMS 'JOMS PA LA MKHAS GYUR
PA'I, ,DPAL LDAN 'BYUNG PO 'DUL BYED LA BTUD NAS, DE YI SGRUB
PA'I THABS NI BRI BAR BYA, ,YANG DAG GDAMS NGAG MDOR BSDUS

RNAM DAG PA, ,MDOR BSDUS LA DGA' RNAMS LA MDZES BRJOD PA'I, ,GNOD
SBYIN BYA SOGS YANG DAG SGRUB BYED PA, ,BDAG SNYING GCIG TU NGO
MTSAR SKYES PHYIR RO, ,DANG POR RE ZHIG SNGAGS PAS RANG GI SNYING
GA'I ZLA BA LA SNA TSOGS RNAM PAR GSAL BAR BYED PA'I 'OD ZER GYIS
LUS KUN NAS GANG BAR

GYUR PA'I RAm GYI SA BON DMAR PO RNAM PAR BSAM PAR BYA BA'O, ,DE
NAS DE LAS KUN NAS 'PHROS PA'I LCAGS KHYU'I RNAM PAS SPYAN DRANGS
LA, MDUN DU 'DUL BYED LEGS PAR MNGON PAR MCHOD PAR BYA ZHING, BLA
NA MED PA'I MCHOD PA RNAMS PA BDUN DANG, STONG PA NYID KYANG
BSGOM PAR BYA BA'O, ,

DE NAS, KUNDA DANG MTSUNGS DRI MED RNAM GSAL ZLA BA'I STENG GI
NI, ,DBUS NA THIG LE'I ZHAL SNGA NAS MTSUNGS H'Um GI RNAM PA STE,
KUN NAS GSAL BYAS MA LUS YONGS GYUR PAS NI YANG DAG PA'I, ,SNA
TSOGS PADMA 'DAB MA BRGYAD PA LEGS PAR BLTA BAR BYA, ,DE NAS DE'I
DBUS SU

YI GE AA YONGS SU GYUR PA LAS ZLA BA'I DKYIL 'KHOR GYI STENG DU
YI GE H'Um LTE BAR 'GYUR BA'O, ,YI GE H'Um YONGS SU GYUR PA
MTHING NAG 'BAR BA'I RDO RJE RNAM PAR BSGOM PAR BYA BA'O, ,DE DAG
YONGS SU GYUR PA LAS, SKAD CIG GIS BLTA BAR BYA BA NI, ZHAL RNAM
PAR BSGYUR ZHING 'GYING BA,

'BYUNG PO RNAMS KUN NAS SKRAG PAR MDZAD PA'I RANG BZHIN CAN, SKYE
DGU RNAMS LA PHAN PAR BYED PA DANG, BYED PA PO DANG KHYAB PA
CHAGS PA'I RGYU GCIG PUR GYUR PA, KHYAB 'JUG DANG, DBANG PHYUG
DANG, SMIN DRUG DANG, DRAG PO DANG, BDUD RNAMS LA GCIG TU DPA'
BA, ZHAL CUNG ZAD

TZAM TSEMS GTZIGS PA, KHRO BO'I DRA BA RNAM PAR SPRO BAR MDZAD
PA, SKU MDOG MTHING NAG SKRA SER PO GYEN DU 'KHYIL PAR BKYIGS PA
NA BZA' SNGON PO SKU LA BNABS [?] PA, G-YAS PAS RDO RJE BSNAMS
PA, G-YON PAS ZHAGS PA BSNAMS SHING SDIGS MDZUB MDZAD PA, THOD

@44B PA LNGA'I DBU RGYAN DANG LDAN PA, G-YON PAS RTZE GSUM DANG
THOD PA BSNAMS PA, G-YAS PA dA MA RU DANG GRI GUG BSNAMS PA, RAL
BA SER PO DANG COD PAN DANG LDAN PA, SPYAN GSUM PA, STAG GI PAGS
PA'I SHAM THABS CAN, ,'BYUNG PO'I MNGA' BDAG DKAR PO GZHAN GYIS
MI THUB PA, G-YAS

BSKUMS PA'I ZHABS KYIS KUN NAS MNAN PA, PHYAG GNYIS SNYOMS PAR
SBREL BA'I PHYAG RGYA DANG LDAN PA NI, DPAL 'BYUNG PO 'DUL BYED
DO, ,DE LA PHYAG RGYA NI 'DI YIN TE, SRIN LAG GNYIS MDUD CING
MDZUB MO GNYIS CUNG ZAD BKUG LA MTHE'U CHUNG DANG GUNG MO DAG
KYANG MTHE BONG GIS SBREL

PAR BYA BA'O, ,KLU CHEN PO BRGYAD KYIS BRGYAN PA STE, DE LA MGO
BO LA DKRIS PA STE 'JOG PO SNGON PO, ,MGUL BA'I RGYAN NI TA KshA
KA DMAR PO, ,DGA' BO DANG NYE DGA' NI RNA BA'I GDUB KOR TE, GCIG
TU SER BA NYID DO, ,TSANGS PA'I SKUD PA NI MTHA' YAS DKAR PO'O,
,RKED KA'I

THE GU NI NOR RGYAS SKYA BO'O, ,PHYAG RGYA'I PHYAG GNYIS NI RIGS
LDAN TE, KHA DOG DMAR PO'O, ,DE BZHIN DU DE LAS GZHAN PA'I PHYAG
DAG KYANG DUNG SKYONG DKAR POS SO, ,RKANG GDUB PADMA DANG PADMA
CHEN PO STE, GCIG TU DMAR BA KHO NA'O, ,SPYAN GNYIS DMAR DANG DE
LTAR GYUR PA YI, ,DPAL LDAN

'BYUNG PO 'DUL BAR BYED PA NI, 'JIG RTEN DON LA GCIG TU CHED CHE
BA'I, ,SHIN TU KHROS PAR GYUR PA BSAM PAR BYA, ,SNYING GA DANG,
MGUL BA DANG, MDZOD SPU DANG, SPYI BO RNAMS SU RTAG TU BSRUNG BAR
BYA BA'I DON DU PHYAG RGYAS GTUG PAR BYA BA'O, ,BSAM GTAN GYIS
SKYO BAR GYUR NA

RDO RJE'I TSIG GAM, KHRO BA'I TSIG GIS SNGAGS BZLAS PAR BYA BA'O,
,SNGAGS NI H'Um AOm BADZRA PHAt CES BYA BA'O, ,YON TAN LDAN PAS
DON GNYER NI 'DI NI NGA PHYIR GSAL BYAS PA, ,RNAM PAR SNANG MDZAD
BDAG GIS 'DI LAS DGE BA GANG DAG THOB PA DES, ,'JIG RTEN GSUM
GYIS 'JIG

RTEN PA RNAMS DRI MA MA LUS ZAD PAR SHOG ,DPAL 'BYUNG PO 'DUL
BYED KYI SGRUB THABS MDOR BSDUS BA RDZOGS SO,, ,,MKHAS PA AA BHA
YA LA SOGS PA LAS DGE SLONG TSUL KHRIMS RGYAL MTSAN GYIS BSGYUR
BA'O,, 