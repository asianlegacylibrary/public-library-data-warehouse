@8A #, ,RGYA GAR SKAD DU,
SU GA TA MA TO BI BHI GA BH'A shRYAm, BOD SKAD DU, BDE BAR GSHEGS

PA'I GZHUNG RNAM PAR 'BYED PA'I BSHAD PA, 'PHAGS PA 'JAM DPAL
GZHON NUR GYUR PA LA PHYAG 'TSAL LO, ,RTAG TU SHAR ZHING RGYUN
'PHEL BA YI YON TAN MNGA', ,NYES PA RJES 'BREL SPANGS SHING DRI
MED MDZES PA'I SKU, ,RMONGS SEL GSUNG GI 'OD MNGA' SNGON MED ZLA
BA STE, ,GSUNG

GI DBANG PHYUG LA NI RTAG PAR MGOS PHYAG 'TSAL, ,THUB DBANG ZHABS
KYI PADMA LA, ,BRTEN PA RNAMS KYI RNAM DBYE NI, ,BLO DMAN RNAMS
KYIS RAB RTOGS PAR, ,BSGRUB PAR 'DOD PAS BSHAD PAR BYA, ,'DIR
CHOS MNGON PA NYI 'OG GI YUL PA LA SOGS PA'I BYE BRAG SANGS RGYAS
PA'I DBYE BA

SHIN TU MANG MOD KYI, GTZO BO JI LTA BUR KHA CHE BYE BRAG TU SMRA
BA DANG, MDO SDE PA DANG, RNAL 'BYOR SPYOD PA DANG, DBU MA PA'I
DBYE BAS SANGS RGYAS PA BZHI PO TZAM BLA CHOS SU RTOGS PAR 'DOD
PA'I SKYE BO RJES SU GZUNG BAR BZHED PA'I GZHUNG RTZOM PA POS, DE
KHO NA BZHIN DU RNAM PAR 'JOG PA

@8B GSUNGS PA, NAM MKHA' DANG NI 'GOG PA GNYIS, ,'DUS MA BYAS
GSUM RTAG PA STE, ,KHA CHE BA DE DAG NI 'DUS BYAS DANG 'DUS MA
BYAS KYI DBYE BAS DNGOS PO RNAMS TSOGS GNYIS SU SMRA BAR GRAG GO,
,DE LA 'DUS MA BYAS NI RNAM PA GSUM STE, NAM MKHA' DANG 'GOG PA
GNYIS SO, ,

NAM MKHA' ZHES BYA BA 'DI CI ZHE NA, GANG 'GA' LA YANG SGRIB PAR
MI BYED CING GANG GIS KYANG BSGRIB PAR BYA BA MA YIN PA DE NI GO
'BYED PAS NA NAM MKHA' ZHES BYA STE, DE LA NAM MKHA' MI SGRIB PA
ZHES GANG GSUNGS PA YIN NO, ,'GOG PA GNYIS NI SO SOR BRTAGS PAS
'GOG PA DANG,

SO SOR BRTAGS PA MA YIN PA'I 'GOG PA'O, ,DE LA SO SOR RTOG PA NI
SO SOR BRTAGS PA SHES RAB YIN LA, DES THOB PAR BYA BA'I 'GOG PA
NI NYON MONGS PA DANG BRAL BA'O, ,DE YANG SPANG BAR BYA BA SO SOR
THA DAD PA YIN TE, LDAN PA'I RDZAS RNAMS JI SNYED PA, ,BRAL BA'I
RDZAS KYANG DE

SNYED DO, ,RGYU'I TSOGS PAS STONG PA'I DNGOS PO SKYE BA LA GTAN
DU GEGS BYED PA'I CHOS GANG YIN PA DE NI SO SOR BRTAGS PAS THOB
PAR BYA BA MA YIN PAS NA, SO SOR BRTAGS PA MA YIN PA'I 'GOG PA
ZHES BRJOD DE, SO SOR BRTAGS PAS 'GOG PA GANG, ,BRAL BA'O SO SO
SO SO

YIN; ,SKYE LA GTAN DU GEGS BYED PA, ,'GOG GZHAN SO SOR BRTAGS MIN
PAS, ,ZHES GANG GSUNGS PA YIN NO, ,'DUS MA BYAS GSUM PO 'DI NI
'DUS BYAS LAS BZLOG PA SKYE BA DANG 'JIG PA DANG BRAL BAS NA RTAG
PA YIN GYI, GZHAN DAG GI SPYI LA SOGS PA LTA BU NI MA YIN

NO; ,GSUM PO 'DI LAS GZHAN PA PHUNG PO LNGA'I BDAG NYID KYI, 'DUS
BYAS THAMS CAD SKAD CIG MA, RGYU DANG RKYEN TSOGS SHING 'DUS NAS
BYAS PA'I DNGOS PO'I RNAM PA MTHA' DAG NI SKAD CIG MA YIN TE,
SKYES PA'I SKAD CIG MA TZAM KHO NA YOD PA'I PHYIR RO, ,GZUGS LA
SOGS PA'I 'DUS

BYAS NI 'JIG PA'I KHONGS SU 'JUG PAR MTHONG LA, DE NGO BO GANG GI
SGO NAS MTHAR 'JIG PAR 'GYUR BA DE NI DE SKYES PA TZAM KHA NA YOD
PAS NA, SKYE BA'I DE MA THAG KHO NAR 'DIR 'JIG PAR 'GYUR BA'I
PHYIR, 'DI SKAD CIG MA YIN PAR GSAL LO, ,SKYE BA'I NGO BO GZHAN
YIN LA MTHA' YANG GZHAN

@9A *, ,YIN NO ZHES KYANG BRJOD PAR NUS PA MA YIN TE, NGO BO DE
LAS THA MI DAD PA NA DE DAG 'DRA BAR THA MI DAD PAR THAL BA'I
PHYIR DANG, DE NGO BO LAS THA DAD PA NA DE DANG 'DRA BAR THA DAD
PAR THAL BA'I PHYIR RO, ,JI STE DUS RE ZHIG GNAS NAS LDOG PA GANG
YIN PA 'DI NYID DE DAG GI RANG GI RGYUS

BSKYED PA'I RANG BZHIN YIN NO ZHE NA, DE LTAR DE SKYES PA TZAM
GYI RANG BZHIN JI LTA BU YIN PA DE KHO NA LTA BU MTHAR YANG YIN
PAS NA, YANG DUS DE SRID KHO NAR GNAS PAR 'GYUR ZHING, SLAR YANG
DE LTA BU YIN PAS NA NAM YANG NI GNAS PAR MI 'GYUR RO, ,DE'I
PHYIR SKAD CIG GNYIS SU GNAS

SKYES PA YIN NA SKAD CIG DANG PO BZHIN DU SKAD CIG GNYIS PA LA
YANG SKAD CIG GNYIS SU GNAS PA YIN PAS NA, SKAD CIG GZHAN DU GNAS
PAR 'GYUR ZHING, DER YANG DE LTA BU YIN PAS NA NAM YANG 'JIG PAR
MI 'GYUR RO, ,'DI SNYAM DU DNGOS PO DE NI BRTAN PA KHO NAR RANG
GI RGYU LAS SKYES PA YIN

TE; DE NI MTHAR YANG NGO BO GZHAN DU 'GYUR BA MA YIN LA, 'ON
KYANG 'GOG BYED KYI NAN GYIS 'JIG PAR BYED PA YIN NO SNYAM NA DE
NI YANG DAG PA MA YIN TE, 'DI LTAR GAL TE DE 'GOG BYED NYE YANG
SNGA MA KHO NA BZHIN DU 'JIG PA'I NGANG CAN MA YIN PA'I NGO BO
NYID YIN NA NI, 'O NA DE'I TSE YANG 'JIG

PAR MI 'GYUR RO, ,DE 'JIG PA'I NGANG CAN MA YIN YANG DES 'JIG PAR
BYED DO ZHE NA, DE NI MI 'JIG GO, ,DE LA 'JIG PA NI YOD DO ZHES
BYA BA 'DI LTAR RIGS PAR 'GYUR TE, LHAS BYIN NI GSON NO, ,'DI
'CHI BAR 'GYUR RO ZHES BYA BA 'DI NI SRID PA MA YIN NO, ,JI STE
'JIG PAR 'GYUR NA MI

'JIG PA'I NGANG CAN JI LTAR YIN TE, 'CHI BAR NI 'GYUR LA MI 'CHI
BA'I CHOS CAN YIN PA NI MA YIN NO, ,'GOG BYED NYE BA NA 'JIG PA'I
NGANG CAN GYI NGO BO NYID DU SKYED DO ZHE NA, CI SNGAR GYI 'JIG
PA'I NGANG CAN MA YIN PA'I NGO BO RJES SU 'JUG PA YOD DAM, 'ON TE
MED, GAL TE YOD NA 'O NA DE

'JIG PA YANG MA YIN MI 'JIG PA YANG MA YIN PAS NA, RGAL BAR DKA'
BA'I SDUG BSNGAL NYAM NGA BAR CHUD PA YIN NO, ,GAL TE MED NA NI
DE DANG THA MI DAD PAS NA SNGAR GYI DNGOS PO DE YANG MED PA'I
PHYIR GANG LA 'JIG PA'I NGANG CAN SKYED PAR BYED, DE NAS 'JIG
PA'I NGANG CAN MA YIN NA

@9B 'GA' YANG 'JIG PAR MI 'THAD PA'I PHYIR DANG, 'JIG PA YANG
MTHONG BAS NA, GZUGS LA SOGS PA RANG GI RGYU LAS 'JIG PA'I NGANG
CAN KHO NAR SKYE BAS NA, SKYES PA TZAM KHO NA 'JIG PA YIN ZHING,
DE LTA NA YANG SKAD CIG MA 'JIG PA 'GRUB PA YIN NO, ,SBYOR BA NI
GANG ZHIG GANG GI

TSE 'JIG PA'I NGANG CAN YIN PA DE NI DE'I TSE DE MA THAG TU MI
GNAS PA YIN TE, DPER NA MTHA'I SKAD CIG LA GNAS PA'I NGO BO BZHIN
NO, ,GZUGS LA SOGS PA YANG SKYE BA'I DUS NA 'JIG PA'I NGANG CAN
YIN NO ZHES BYA BA NI RANG BZHIN GYI GTAN TSIGS SO, ,GAL TE DNGOS
PO RNAMS SKAD CIG

MAS 'JIG PA YIN NA, 'O NA DE NYID 'DI YIN NO SNYAM PA'I NGO SHES
PA JI LTAR YIN ZHE NA, RGYUN MI 'CHAD PAR 'DRA BAS GZHAN DANG
GZHAN 'BYUNG BA DANG, MA RIG PA DANG RJES SU 'BREL BA'I PHYIR RO,
,SKAD CIG MA 'JIG PA'I DUS KHO NA DE DANG 'DRA BA'I SKAD CIG MA
GZHAN 'BYUNG BAR

'GYUR TE, DES NI RNAM PA MI 'DRA BA MED PA'I PHYIR DANG DNGOS PO
MED PAS BAR DU MA CHOD PA'I PHYIR DANG, MA RIG PAS G-YER BAG BCOS
PA RNAMS LA THA DAD PA YIN YANG DE NYID 'DI YIN NO SNYAM DU THA
DAD PA MED PAR ZHEN PA'I RTOG PA 'BYUNG STE, DREGS NAS SLAR SKYES
PA'I SKRA DANG SEN MO LA SOGS

PA SHIN TU THA DAD PA LA YANG DE NYID 'DI YIN NO SNYAM PA'I SHES
PA MTHONG BA DE BZHIN DU 'DIR YANG JI STE MI SRID, CI 'O NA 'DUS
BYAS 'DI JI LTAR GZHAN DAG 'DOD PA BZHIN DU BDAG GIS BYIN GYIS
BRLABS PA YIN NAM, DE DAG NI 'DI SKAD DU LUS LA SOGS PA LAS THA
DAD PA DGE BA DANG MI DGE BA'I LAS KYIS

BYED PA DE'I 'BRAS BU'I MYONG BA PO RTOG PA DANG KHYAB PA'I NGO
BO BDAG CES BYA BA RDZAS GZHAN YOD PA YIN LA, DES SNA TSOGS LA
KHYAB PA YIN MOD KYI, 'ON KYANG NYE BAR LONGS SPYOD PA'I GNAS
NYID DU YONGS SU BZUNG BA'I GSON PO'I LUS GANG YIN PA DE KHO NA
BDAG DANG BCAS PA ZHES BRJOD DO ZHES

SMRA'O ZHE NA, MA YIN TE, BDAG GIS STONG ZHING ZHES SMOS TE, BDAG
GIS STONG ZHING BRAL TE BYIN GYIS MA BRLABS PA'O, ,'DI LTAR RE
ZHIG BDAG SGRUB PAR BYED PA'I TSAD MA NI YOD PA MA YIN NO, ,MNGON
SUM GYIS BDAG RTOG PA MA YIN TE, MIG LA SOGS PA'I SHES PA NI
GZUGS LA

@10A *, ,SOGS PA'I YUL LNGAR NGES PA'I PHYIR DANG, BDAG TU RTOG
PA'I YID KYI SHES PA'I YUL YANG LUS LA SOGS PA YIN PA'I PHYIR RO,
,BDAG DKAR SHAM MO BDAG SBOM MO BDAG 'GRO'O SNYAM PA LA SOGS PA'I
RNAM PAS BDAG TU SHES PA 'BYUNG LA, LUS LAS THA DAD PA 'DI LA

NI LUS DE'I CHOS DKAR SHAM NYID DANG SBOM PA NYID YOD PA MA YIN
ZHING, KHYAB BYED LUS CAN MA YIN PA LA LUS CAN GYI RDZAS KYI RJES
SU 'BRANG BA'I 'GRO BA'I BYA BA 'THAD PA DANG LDAN PA YANG MA YIN
NO, ,'DI BRAM ZE'I KHYE'U LA SENG GE ZHES PA BZHIN DU BRTAGS PAR
RTOG PA YANG MI RIGS TE, G-YO BA

MED PA'I PHYIR RO, ,G-YO BA MED PA LA BTAGS PA BAR RTOG PA YANG
MI RIGS TE, DNGOS KYI THA SNYAD RGYUN CHAD PAR THAL BA'I PHYIR
RO, ,RJES SU DPAG PAS RTOGS PA YANG YIN TE, RANG BZHIN DANG 'BRAS
BU'I RTAGS MED PA'I PHYIR RO, ,RTAG TU LKOG TU GYUR CING YUL DANG
DUS SU LDOG

PA MED PA'I BDAG DANG 'GA' YANG RJES SU 'GRO BA DAG LDOG PA'I
BDAG NYID CAN GYI RGYU DANG 'BRAS BU'I NGO BO MA GRUB PAS NA
'BRAS BU'I RTAGS MI 'THAD PA'I PHYIR DANG, CHOS CAN YOD PA NYID
MA GRUB PAS NA RANG BZHIN GYI RTAGS MI 'THAD PA'I PHYIR RO, ,GANG
GIS RJES SU DPOG PAR 'GYUR

BA YOD PAR SGRUB PAR DBANG BA'I RTAGS GZHAN YANG YOD PA MA YIN
LA, RTAGS GZHAN YOD NA YANG BSGRUB BYAS KHYAB PAR 'GYUR DGOS LA,
DE NI 'GAR YANG MA GRUB PAS NA KHYAB PAR BYED PA NYID DU MA NGES
PA'I PHYIR, GANG DU YANG GANG GIS KYANG GANG YANG DES KHYAB PAR
NGES PAR

MI 'GYUR BAS NA 'DI LA RTAGS 'GA' YANG MED DO, ,'DI SNYAM DU GAL
TE GSON PA'I LUS NI BDAG DANG BCAS PA YIN TE, RTAGS 'DI'I PHYIR
RO ZHES SGRUB NA SKYON 'DIR 'GYUR BA ZHIG NA, 'ON KYANG 'DOD PA
LA SOGS PA NI RTEN DANG BCAS PA YIN TE, DNGOS PO YIN NO ZHE NA,
'BRAS

BU YIN PA'I PHYIR NA GZUGS LA SOGS PA BZHIN NO ZHES SGRUB PA YIN
LA, 'DOD PA LA SOGS PA'I RTEN GANG YIN PA 'DI NI KHO BO CAG GI
BDAG YIN NO SNYAM DU SEMS NA, 'DI LA YANG GAL TE RGYU LA BRTEN DU
'DOD NA, DE'I TSE KHO BO CAG KYANG 'DOD PA LA SOGS PA RGYU MED
PAR MI 'DOD PAS NA

@10B KHO BO CAG LA GRUB PA YIN PAS NA GTAN TSIGS DON MED PA YIN
NO, ,'ON TE RTEN GZHI YIN NA DE'I 'BRAS BU YANG YIN LA, GZHI DANG
MI LDAN PA YANG YIN PA ZHES BYA BA'I BZLOG PA LA GNOD PAR BYED
PA'I TSAD MA MED PAS NA, LDOG PA LA THE TSOM ZA BA NYID KYIS MA
NGES PA YIN NO, ,'BRAS

BU 'GA' YANG GZHI DANG MI LDAN PAR MTHONG BA YIN PAS NA THAMS CAD
DE LTA BUR 'GYUR TE, NGES PA'I RGYU MED PA'I PHYIR RO, ,GANG YANG
GSON PA'I LUS NI BDAG MED PA MA YIN TE, SROG LA SOGS PA DANG MI
LDAN PAR THAL BA'I PHYIR RO ZHES BRJOD PA DE YANG BDAG SGRUB PAR
NUS PA MA YIN

TE; BDAG MED PA'I BUM PA LA SOGS PAS STONG PAR MTHONG ZHES TE,
GSON PA'I LUS KYANG DA LTA BUR 'GYUR DGOS SO ZHES BYA BA 'DI LA
NGES PA'I RGYU NI YOD PA YIN NO, ,'DI LTAR GANG ZHIG GANG DANG
BDAG NYID 'GA' ZHIG GIS MTSUNGS PA YANG DE DANG DE BDAG NYID
THAMS CAD KYIS MTSUNGS

PAR MTHONG BA'AM MI 'DOD PA NI MA YIN TE, BUM PA DANG SNAM BU
BYAS PA NYID DANG BDAG MED PA NYID DU MTSUNGS KYANG BUM PA DANG
BUM PA MA YIN PA NYID DU MTSUNGS PA'I PHYIR RO, ,BDAG NI SROG LA
SOGS PA'I RGYU YANG MA YIN LA KHYAB PAR BYED PA'I RANG BZHIN YANG
MA YIN PA'I NGO BO ZHIG

YIN GRANG, DE LA PHYOGS DANG PO LA NI MIG LA SOGS PA 'BRAS BU MED
PAR THAL BA BZLOG PAR DKA' STE, 'DI LTAR GZUGS LA SOGS PA DMIGS
PA'I BDAG NYID CAN GYI BDAG RTAG PA YOD NA, MIG LA SOGS PA LA NYE
BAR MKHO BA CI YANG MED LA, GANG 'DI DAG NYE BAR MKHO BAR

'GYUR BA; BDAG SHES PA'I NGO BOR SMRA BA RNAMS LA DMIGS PA MI
BRTAG PA NI SRID PA MA YIN NO, ,DE DMIGS PA MI RTAG PA 'GA' ZHIG
SRID KYANG DMIGS PA'I BDAG NYID KYI BDAG RTAG PA RTAG TU YOD PAS
DE SRID DU CHUG KYANG DMIGS PA'I BDAG NYID KYI BDAG RTAG PA YOD
PA NA DBANG PO RNAMS

NYE BAR MKHO BA DANG BRAL BA'I GNAS SKABS DE NYID YIN TE, DE'I
TSE DMIGS PA MI RTAG PAR KHAS BLANGS PAS CI ZHIG BYA, MI RTAG PA
MED NA MA BCOS PA'I RTAG PA DE DNGOS POR 'DZIN PA MA YIN PA NA DE
LTA MA YIN NO ZHE NA, MA YIN TE, MI RTAG PA'I SEMS PA DANG BRAL
YANG SEMS PA CAN

@11A *, ,GYI BDAG DE LA SDOD PAR MA 'THAD PA'I PHYIR DANG, SDOD
NA YANG THUG PA MED PAR THAL BA'I PHYIR RO, ,GZHAN GYI TSE YANG
DNGOS PO MI 'DZIN PA NA BDAG RANG NYID NI SEMS PA MED PA KHO NA
YIN LA, SEMS PA DANG LDAN PAS NA SEMS PAR BYED DO ZHES BYA BAR
'GYUR LA, MO GSHAM

LA MA NYID BZHIN DU RANG NYID SEMS PA MED PA NI SEMS PA'I BDAG
NYID DU MI 'THAD PA'I PHYIR RO, ,'DI RTAG PA SEMS CAN DU YANG
'DOD PA YIN TE, DE'I PHYIR NAM YANG MI SEMS PAR MI 'GYUR LA, DE
LTA NA YANG MIG LA SOGS PA DON MED PA NYID DU 'GYUR ZHING, 'DI
DAG DON MED PAR NI

MTHONG BA'AM 'DOD PA YANG MA YIN NO, ,'DI DAG DON DANG LDAN PA
NYID 'DI NI GZUGS LA SOGS PA DMIGS PA RTAG PA YIN PA SEL BAR BYED
DO, ,SBYOR BA NI GANG ZHIG GANG MED PAR GANG DMIGS PA DANG LDAN,
DE NI DMIGS PA NA DE LA LTOS PA MA YIN TE, DPER NA BYI LA BYI BA
DMIGS PA NA SNANG

BA BZHIN NO, ,GZHAN GYI LUGS LTAR NA RTOG PA PO MIG LA SOGS PA
MED PAR GZUGS LA SOGS PA DMIGS PA DANG LDAN PA YIN NO ZHES BYA BA
NI, KHYAB BYED 'GAL BA DMIGS PA'I THAL BA YIN LA, DE LTA NA YANG
MA YIN TE, DE NA BZLOG PA NI, GANG ZHIG GANG DMIGS PA NA GANG LA

LTOS PA DE NI DE MED PAR DE DMIGS PA DANG LDAN PA MA YIN TE, DPER
NA MIG NANG NA GNAS PA'I DNGOS PO DMIGS PA NA SGRON MA LA LTOS PA
DANG BCAS PA BZHIN NO, ,RTOG PA PO YANG GZUGS LA SOGS PA DMIGS PA
NA MIG LA SOGS PA LA LTOS PA YIN NO ZHES BYA BA NI, 'GAL BAS
KHYAB PA

DMIGS PA'O, ,'DI SNYAM DU DBANG PO NYE BAR MI SBYOR NA GZUGS LA
SOGS PA DMIGS PA MI 'DOD PA NYID DE, DMIGS PA TZAM NI GNAS SKABS
THAMS CAD DU RJES SU 'GRO BA NYID 'DOD PA'I PHYIR TE, KHO BO'I
SKYES BUS BDE BA DANG, ,BDE SOGS GNAS SKABS 'GRO NA YANG, ,SEMS

PA RDZAS DANG SEMS CAN SOGS, ,NGO BO 'DOD PAR BYED PA MIN, ,ZHES
GANG SMRAS PA YIN NO, ,DES NA THAL BA SGRUB PA LA GTAN TSIGS MA
GRUB CING, BZLOG PA NI GRUB PA SGRUB PA YIN NO SNYAM DU SEMS NA,
'DI LA BRJOD PAR BYA STE, GAL TE DBANG PO NYE BAR MI SBYOR BA NA
GZUGS LA

@11B SOGS PA DMIGS PAR MI 'DOD NA, 'O NA DE NYE BAR SBYOR BA NA
'DOD PAR 'GYUR LA, DE LTA NA YANG DE'I RJES SU 'GRO BA DANG LDOG
PA'I RJES SU BYED PA RNAMS DE'I 'BRAS BU NYID LAS MI MNGA' ZHING,
DE DAG DE'I 'BRAS BU YIN NA YANG, GANG ZHIG GNAS SKABS MA LUS PAR
RJES SU 'GRO BAR

'GYUR BA GZHAN DMIGS PA TZAM LHAG LUS PA CI YOD, DMIGS PA TZAM
DES GAL TE CI YANG MI DMIGS NA DE JI LTAR DMIGS PA'I NGO BO YIN,
GAL TE DMIGS NA 'O NA DE NI GZUGS LA SOGS PA DMIGS PA NYID YIN
TE, DE BAS NA DBANG PO NYE BAR MI SBYOR BA NI GZUGS LA SOGS PA

DMIGS PAR MI 'DOD DO ZHES CI'I PHYIR BRJOD, KHAS LEN NA THAL BA'I
GTAN TSIGS MA GRUB NA BZLOG PA LA 'DOD PA'I SKABS CI YOD, DE LTAR
RJES SU DPAG PAS DMIGS PA RTAG PA BKAG PA'I PHYIR, DE'I RANG
BZHIN CAN GYI BDAG DGAG PA BYAS PAR 'GYUR TE, DGOS PA MI RTAG PA

LA BDAG TU 'DOGS NA RTZOD PA MED PA'I PHYIR RO, ,GZUGS LA SOGS
PA'I DMIGS PA RTAG PA NYAMS SU MYONG BA'I PHYIR, SEMS CAN GYI
BDAG NYID KYI BDAG RTAG PA NI MNGON SUM GYIS KYANG BZOD PA MA YIN
ZHING, RTOGS PA'I NGO BO MA YIN PA'I BDAG YOD PAR MI DMIGS PAS MI
BZOD DE,

GANG ZHIG GANG DU DMIGS PA'I MTSAN NYID DU GYUR PA MA DMIGS PA DE
NI DER MED PA'I THA SNYAD DU BYA BA YIN TE, DPER NA RTA'I MGO LA
RVA BZHIN NO, ,LUS LA SOGS PA LA YANG DMIGS PA'I MTSAN NYID DU
GYUR PA'I BDAG MA DMIGS PA YIN NO, ,'O NA LUS LA SOGS PA BDAG GI
RTEN

DU SMRA BA RNAMS MI 'DOD PA MA YIN NAM, GANG GI LUS LA BDAG YOD
MIN, ,ZHES GANG SMRAS PA YIN TE, DE LTA BUR GYUR PA DE BKAG PA NA
MI 'DOD PA CI YANG MED DO ZHE NA, BDEN TE, KHO BO CAG GIS KYANG
'DIR BRTEN PA YIN PA DGAG PAR BYA BA NI MA YIN GYI, 'ON KYANG
BSTAN PA

YIN NO, ,THAMS CAD DU YANG MI DMIGS PAS LDAN PA KHO NA DGAG PAR
BYA BA KHO NA YIN TE, DGAG PAR BYA BA BUM PA LA SOGS PA YANG LDAN
PA'I PHYIR RO, ,BRTEN PA KHO NA NI LDAN PA MA YIN TE, BRTEN PA MA
YIN PA DANG DE LTA BU YOD PA'I PHYIR RO, ,DE LTA MA YIN NA BRTEN
PA MA YIN PA'I

@12A *, ,BDAG DANG LDAN PA'I PHYIR LUS LA SOGS PA BDAG DANG BCAS
PAR YANG MI 'GYUR RO, ,'DIR LUS LA SOGS PA DGAG BYA'I RTEN DU
GZUNG BA NI MA YIN GYI, 'ON KYANG MI DMIGS PA DANG MED PA'I THA
SNYAD DAG GI RTEN YIN PAS NA SKYON MED DO, ,'O NA MI DMIGS PA 'DI

RE ZHIG DMIGS PA MED PA MA YIN TE, DE SGRUB PAR BYED PA NYID DU
MI 'THAD PA'I PHYIR RO, ,SHES PA GCIG LA 'DRE BA'I DNGOS PO GZHAN
DMIGS PA'I RANG BZHIN YANG MA YIN TE, BDAG DANG SHES PA GCIG LA
'DRE BA GANG YANG MED PA'I PHYIR RO, ,SHES PA THA DAD PA DMIGS
PA'I DNGOS PO DMIGS

PA'I RANG BZHIN YANG MA YIN TE, DE MED PAR SGRUB PA LA MI MKHO
BA'I PHYIR RO, ,NYE BAR MKHO NA NI SGRA DMIGS PAS KYANG GZUGS MED
PA SGRUB PAR THAL BA'I PHYIR RO, ,RNAM PA GZHAN YANG YOD PA MA
YIN TE, DE BAS MI DMIGS PA 'DI CI'I BDAG NYID YIN PA MI SHES SO
ZHE NA, BRJOD PA, PHYOGS

BAR MA NYID KHO BO CAG GI 'DOD PA YIN TE, BDAG TU SHES PA NI BDAG
GI YUL CAN DU PHA ROL GYIS BTAGS PA YIN LA, DE YANG LUS SU GTOGS
PA YIN LA DMIGS BZHIN PAR SHIN TU GSAL BAR MYONG STE, DE'I PHYIR
LUS LA SOGS PA NYID BDAG DANG SHES PA GCIG LA 'DRE BA YIN ZHING,

BDAG GI SHES PA'I YUL DU GYUR PA DE LAS THA DAD PA NI NYAMS SU
MYONG BA MED PAS NA LUS DE DMIGS PA KHO NA DE MI DMIGS PA YIN NO,
,GAL TE LUS LA SOGS PA THA DAD PA'I BDAG GI DON CAN GYI SHES PA'I
YUL MED PA NA, BDAG GI LUS LA SOGS PA ZHES BYA BAR MI 'GYUR LA,
SHES PA 'DI NI

YOD PA YIN TE, DE BAS BDAG GI DON CAN NI LUS LA SOGS PA LAS THA
DAD PAR RTOGS PAR BLTA BAR BYA'O, ,DES NA MA DMIGS SO ZHES CI'I
PHYIR BRJOD CE NA, DE NI MI BDEN TE, THA DAD PA MED KYANG MNGON
PAR ZHEN PA'I SHES PA SKYE BA'I PHYIR TE, DPER NA MCHI GU'I LUS
ZHES BYA BA BZHIN NO,,

'DIR DMIGS PA SHES PA TZAM YANG MA YIN GYI, 'ON KYANG MNGON SUM
DU 'DOD PA'I SHES PA YIN LA, 'DI NYID KYANG MNGON SUM GYI SHES PA
MA YIN TE, MCHI GU'I LUS LAS GZHAN PA'I SHES PA MNGON SUM MA YIN
PA DANG KHYAD PAR MED PA'I PHYIR DANG, DE DANG KHYAD PAR MED PA'I
MNGON SUM YIN NA

@12B DE YANG MNGON SUM DU THAL BA'I PHYIR RO, ,MNGON SUM YIN YANG
DNGOS PO THA DAD PAR RNAM PAR 'JOG PA'I YAN LAG TU THAL BA'I
PHYIR RO, ,JI LTAR BDAG GI LUS LA SOGS PA'O SNYAM DU SHES PA DE
BZHIN DU NGA'I BDAG GO SNYAM DU YANG 'GYUR BA KHO NA STE, DES NA
'DIS NI LHA RNAMS DGA' BA YIN NO, ,

BDAG DON CAN LAS THA DAD PA'I SHES PA GZHAN TSAD MAR BYED NA
KHYAD PAR MED PA'I PHYIR 'DI YANG TSAD MAR BYA BAR 'OS LA, TSAD
MAR BYED NA YANG DAG GZHAN YANG RNAM PAR GZHAG PAR 'GYUR RO, ,JI
STE NGA'I LUS LA SOGS PA'O SNYAM PA'I SHES PA 'DI MCHI GU'I LUS
LAS THA DAD PA'I RTOGS PA'I

PHYOGS SU 'JOG NA NI, DE LTA NA BDAG KYANG 'JOG PAR 'GYUR TE,
MANGS PAS BZHAG GO, ,NGES RTOGS PA'I BDAG NYID MA YIN PA'I BDAG
MI DMIGS PAS BZOD DO ZHES BYA BA NI GNAS PA YIN NO, ,GZHAN YANG
BDAG DE NI SHES PA POR 'DOD PA YIN NA, RTOGS PA'I NGO BO MA YIN
PA NI CI LTAR YANG

SHES PA PO NYID DU RIGS PAR MA MTHONG NGO, ,SHES PA'I BDAG NYID
MA YIN PA YANG SHES PA DANG 'BREL PAS SHES PA NYID DU MI 'GAL LO
ZHE NA, 'O NA MIG LA SOGS PA YANG SHES PA PO NYID DU MI 'GAL BA
NYID DO, ,SHES PA DANG 'DU SHES PA PO NYID YIN TE, DES NA THAL BA
'DI MED DO ZHE NA, DE

LTA NA YANG THAL BA JI LTAR MED, MIG LA SOGS PA LA SHES PA DANG
'DU BA MED PA'I PHYIR RO, ,'O NA BDAG KYANG SHES PA PO NYID DU MI
'GYUR TE, DE LA YANG DE MI 'THAD PA'I PHYIR RO, ,DE NI BRTEN PA'I
MTSAN NYID CAN YIN PA'I PHYIR DANG, LUS CAN MA YIN PA NI BRTEN PA
MA YIN PA'I PHYIR RO, ,

'DU BA GCIG YIN PA NA 'GA' LAS SHES PA DANG 'DU BA MED PA MA YIN
PA'I PHYIR DANG, 'DU BA GCIG YIN PA NYID KYIS 'GAR YANG SHES PA
DANG 'DU BA MI 'THAD PA'I PHYIR DANG, GNYIS PA KHAS LEN NA THUG
PA MED PAR THAL BA'I PHYIR RO, ,DE MED NA YANG 'DI NA'O ZHES BYA
BA'I 'DU BA'I DON MED

PA'I PHYIR DANG, SHES PA BDAG LA 'DUS PA YIN LA, DE LA SHES PA
DAD 'DU BA NI MED DO ZHES BYA BA'I RTOGS PA 'DI YANG 'GAL BA'I
PHYIR RO, ,SHES PA'I BYED PA PO YIN PAS NA BDAG KHO NA SHES PA PO
YIN GYI GZHAN NI MA YIN NO ZHE NA, 'BRAS BU TSOGS PA LAS SKYE BA
NI 'DI'I BYED PA PO YIN

@13A *, ,NO ZHES BYA BA 'DI CI YIN MA RIG GO, ,RGYU YIN PA TZAM
GYIS NI BYED PA PO MA YIN PAS BA LANG LOG PA NA RTA LA SOGS PA
BZHIN DU, DE LOG PA NA SROG LA SOGS PA JI LTAR LDOG PAR 'GYUR,
DES NA, DE LTA MIN NA GCIG LOG PAS, ,JI LTAR GZHAN NI LDOG PAR
'GYUR, ,MI LA RTA MI

LDAN ZHES TE, ,PHYUGS KYANG LDAN PA MIN NAM CI, ,ZHES GSUNGS SO,
,'DI NI GDON MI ZA BAR KHAS BLANG BAR BYA STE, DE LTA MA YIN NA
GSON PO'I LUS 'DI NI NAM MKHA'I PADMA DANG MI LDAN PA MA YIN TE,
SROG LA SOGS PA DANG MI LDAN PAR THAL BA'I PHYIR NA BUM PA BZHIN
NO ZHES NAM MKHA'I

PADMA YANG RJES SU DPOG PAR 'GYUR RO, ,NAM MKHA' PADMA DANG SROG
LA SOGS PA LA 'BREL PA MED PA'I PHYIR MA YIN NO ZHE NA, BDAG DANG
YANG 'BREL BA CI YOD, BDAG LDOG PA LA SROG LA SOGS PA LDOG PAR
MTHONG BA'I PHYIR 'BREL BA MED KYANG SKYON MED DO ZHE NA, NAM
MKHA'I PADMA LDOG

PA LA YANG DE MTHONG BAS NA DER YANG 'BREL PA MED PAR CI'I PHYIR
BRJOD, GZHAN YANG BDAG LDOG PA NA SROG LA SOGS PA LDOG PAR MTHONG
BA 'DI GANG DU YIN, BUM PA LA SOGS PA LA'O ZHE NA, DE LA YANG
BDAG LDOG PAR TSAD MA GANG LAS RTOGS, MI DMIGS PA LAS SO ZHE NA,
'DI NI

TSIG GCIG TZAM YIN TE, GAL TE MI DMIGS PA LAS BDAG LDOG PA GRUB
PAR 'DOD NA, GSON PO'I LUS LA YANG CI STE MI 'DOD, GZHAN GYI LUS
DANG 'BREL PA'I BDAG NI DMIGS PA MA YIN NO ZHES BYA BA 'DI LA
RTZOD PA MED PA KHO NA'O, ,GAL TE BDAG GI LUS DANG 'BREL PA YANG
DMIGS

PA YIN NO, ,LDOG PA CAN GYI GTAN TSIGS BKOD PAS CI ZHIG BYA, DES
NA GAL TE MI DMIGS PA 'DI 'GA' ZHIG TU BDAG DANG 'BREL BA MED PA
SGRUB PAR BYED PA YIN NA GSON PO'I LUS LA YANG SGRUB PAR 'GYUR
LA, YANG NA 'GAR YANG MA YIN NO ZHES NGES PA YIN NO, ,MI DMIGS

PA TZAM GYIS DON MED PAR 'GRUB PA YANG MA YIN TE, YOD PA 'GA'
ZHIG KYANG CI ZHIG LTAR MI DMIGS PA SRID PA'I PHYIR RO, ,DE'I
PHYIR 'GAR YANG BDAG LDOG PAR MTHONG BA MED PAS NA, DE LDOG PA NA
SROG LA SOGS PA LDOG PA YANG 'GAR YANG MA MTHONG BAS LDOG PA'I
SGO NAS KYANG SROG

@13B LA SOGS PA BDAG RJES SU DPOG PAR BYED PA MA YIN NO, ,GAL TE
BDAG MED PAR GZHAN LA SROG LA SOGS PA DANG LDAN PAR MA MTHONG
BA'I PHYIR NA, GSON PA'I LUS LA YANG BDAG MED NA DE MED PAR THAL
BAR 'GYUR TE, DE'I PHYIR DE LA BDAG DANG BCAS PA NYID RJES SU
DPOG NA, BUM PA LA

BUM PA YIN PA NYID KYI RJES SU DPOG PAR 'GYUR TE, BDAG MED PAR
GZHAN LA BUM PA NYID MA MTHONG BA'I PHYIR RO, ,DE LA YANG BDAG
MED NA DE MED PAR THAL BA'I PHYIR RO, ,JI LTAR SROG LA SOGS PA
DANG LDAN PA'I PHYIR GSON PO'I LUS LA BDAG DANG BCAS PA RJES SU
DPOG PA DE BZHIN DU LAG PA

LA SOGS PA DANG LDAN PA'I PHYIR SHI BA'I LUS LA YANG DE RJES SU
DPOG PAR 'GYUR TE, DE LA YANG BDAG MED NA BUM PA BZHIN DU LAG PA
LA SOGS PA DANG MI LDAN PAR THAL BA'I PHYIR RO, ,'ON TE BDAG MED
PAR KHYAD PAR MED KYANG CHOS CAN 'GA' ZHIG KHO NA LA BUM PA NYID
DANG LAG PA LA SOGS PA

DANG LDAN PA NYID YOD PA LA 'GAL BA MED DO ZHES BRJOD NA, SROG LA
SOGS PA DANG LDAN PA LA YANG DE SKAD DU SMRA BA'I KHA YON POR MI
'GYUR RO, ,GANG YANG KHA CIG GIS MIG LA SOGS PA NI GZHAN GYI DON
YIN TE, 'DUS PA YIN PA'I PHYIR MAL CHA DANG STAN LA SOGS PA'I YAN
LAG BZHIN NO, ,

ZHES BDAG GIS SGRUB BYED BRJOD PA DE YANG SNYING PO MED PA YIN
TE, GZHAN GYI DON TZAM SGRUB NA GRUB PA SGRUB PA'I PHYIR DANG,
'DUS PA RNAMS GZHAN GYI DON NYID YIN PA'I NGES PA MED PAS NA MI
MTHUN PHYOGS LA LDOG PA LA THE TSOM ZA BA'I YANG PHYIR RO, ,GZHAN
GYI DON NYID KYI KHYAD PAR SGRUB NA GTAN

TSIGS LA RJES SU 'GRO BA MED PA'I PHYIR DANG, DPE'I YANG BSGRUB
PAR BYA BA'I CHOS MA GRUB PA YIN PA'I PHYIR RO, ,RJES SU 'GRO
BA'I SGO'AM, LOG PA'I SGO NAS BDAG GIS SGRUB BYED RAB TU SBYAR BA
GZHAN YANG BRJOD ZIN PA'I SUN 'BYIN PA THUN MONG YIN PAS NA, GUD
DU SUN DBYUNG BAS

BRTAGS ZIN PA BRTAG PAR MI BYA'O, ,DES NA DE LTAR SGRUB PAR BYED
PA'I TSAD MA MED PAS NA BDAG 'DI YOD PA'I THA SNYAD BYA BAR 'OS
PA MA YIN NO, ,GNOD PAR BYED PA'I TSAD MAS LAM DU BYAS PA NA 'DI
MED PA'I THA SNYAD KHO NAR BYA BA'I DUS LA BAB PAR MTHONG STE,
BDAG YOD NA RTOGS PA'I NGO BO

@14A *, ,'AM; RTOGS PA MA YIN TE, GZHAN YANG DER THAL BA'I PHYIR
RO, ,RGYU'I TSOGS PA'I RAB SBYOR BA PO NYID KYIS RANG DBANG CAN
GYI SGO NAS KYANG MA YIN TE, BEMS PO LA DE MI 'THAD PA'I PHYIR
RO, ,MNGON PAR RLOM PA TZAM GYIS NI LUS LA SOGS PA NYID BYED PA
POR RIGS TE,

NGAS SHES SO SNYAM DU SHES PA DE NYID SNANG BA'I PHYIR RO, ,RTAG
PA DANG KHYAB PA LA NI LDOG PA ZHES BYA BA YOD PA MA YIN LA, LDOG
PA MED PA YANG RGYU ZHES BYA BA MA YIN ZHING, RGYU MA YIN PA YANG
BYED PA PO ZHES BYA BA MA YIN TE, DE'I PHYIR BDAG NI BEMS PO YIN
LA SHES PA DANG LDAN PAS NA SHES

PA PO YIN NO ZHES BYA BA 'DI NI G-YAR PO'I RGYAN YIN NO, ,'DI NI
'DI'I DGE BA DANG MI DGE BA'I LAS KYIS BYED PA PO NYID DANG DE'I
'BRAS BU LONGS SPYOD PA PO NYID KYANG BSAL BA YIN TE, SHES PA MED
PA 'ONG BA LA SOGS PA DANG KHYAD PAR MED PA LA DE MI 'THAD PA'I
PHYIR RO, ,SHES PA DANG 'BREL PA YANG

'BREL PA GZHAN MED PAR MED PA'I PHYIR RO, ,RTOGS PA'I BDAG NYID
CAN GYI BDAG LA YANG DE GNYI GA MI SRID DE, GCIG PO DE DANG THA
DAD PA MED PAS NA BYA BA DANG, LONGS SPYOD PA DAG GCIG TU THAL
BA'I PHYIR LA, RGYU DANG 'BRAS BU NI DE DANG 'GAL BA'I PHYIR RO,
,THA DAD NA YANG LONGS SPYOD

PA PO DANG BYED PA PO NYID NYAMS PAR THAL BA'I PHYIR TE, DMIGS
PA'I NGO BO BYA BA DANG LONGS SPYOD PA DAG LAS NI THA DAD PA DAG
NI MED PA'I PHYIR DANG, THA DAD PA MED PA DAG YIN NA YANG BEMS
PO'I NGO BO BZHIN DU BDAG LA BYA BA DANG LONGS SPYOD PA MED PA'I
PHYIR RO, ,GZHAN YANG BDAG NI RTAG PA DANG KHYAB

PAR DE SMRA BA RNAMS 'DOD LA, DE SNANG RUNG YIN NA RTAG PA DANG
KHYAB PA NYID DU MI SRID DE, DE'I NGO BO YIN NA KHO NA BZHIN DU
MNGON SUM YIN PA NA SNGON DANG PHYI MA'I 'JIG RTEN GZHAN DANG
GZHAN 'BREL PA NYID DANG YUL THAMS CAD NA GNAS PA'I LUS DANG LDAN
PAS RDZAS MA LUS PA DANG 'BREL PA'I RANG BZHIN DU

'DZIN PAR THAL BA'I PHYIR LA, DE LTAR 'DZIN NA 'JIG RTEN PHA ROL
LA SOGS PA YANG 'DZIN PAR 'GYUR RO, ,BDAG RANG GI NGO BO TZAM GYI
SGO NAS MNGON SUM YIN GYI, RTAG PA DANG KHYAB PA'I SGO NAS MA YIN
TE, DES NA THAL BA 'DI MED DO ZHE NA, DE'I RTAG PA DANG KHYAB PA
YANG 'DI'I NGO BO MA YIN NAM,

@14B DE DAG CHOS GZHAN YIN PAS NA DE LTA BU YIN NO ZHE NA, DE LTA
NA 'DI RTAG PA DANG KHYAB PA YIN NO, ,DE DAG DANG 'BREL PAS DE
LTA BU YIN NO ZHE NA, 'O NA RANG GI NGO BO RTAG PA DANG KHYAB PA
MA YIN PA BUM PA LA SOGS PA DANG MTSUNGS PA DE DAG DANG JI LTAR
'BREL, CI STE 'BREL PA NYID KYIS NA BDAG RTAG

PA YANG MA YIN MI RTAG PA YANG MA YIN, KHYAB PA YANG MA YIN MA
KHYAB PA YANG MA YIN PAR 'DOD NA, DE'I TSE DE LA NGO BO CI YANG
MED PAS RANG BZHIN MED PAR 'GYUR TE, NGO BO DANG LDAN PA LA PHAN
TSUN SPANGS PAR GNAS PA'I RNAM PA GNYIS LAS PHYI ROL DU GYUR BA
MED PA'I PHYIR RO, ,NAM MKHA'I

PADMA DANG MTSUNGS PA'I NGO BO MED PA LA NI RTAG PA NYID LA SOGS
PA DANG 'BREL PA YANG MI 'THAD DO, ,DE'I NGO BO DANG LDAN PA KHO
NA YIN LA RANG GI BDAG NYID KYIS NI RTAG PA LA SOGS PA'I THA
SNYAD KYI YUL MA YIN TE, THA SNYAD RNAMS NI DON GZHAN DU GYUR
PA'I CHOS DANG 'BREL PA'I RGYU MTSAN CAN YIN PA'I PHYIR

RO ZHE NA; RTAG PA LA SOGS PA'I THA SNYAD MED MOD, DE'I RANG GI
NGO BO YUL DUS THAMS CAD DU KHYAB PA YIN NAM 'ON TE MA YIN,
PHYOGS DANG PO LA NI THA DAD PA'I CHOS MI 'DZIN KYANG GZUNG BZHIN
PA'I NGO BO NYID DU 'DZIN DGOS PAS THAL BA MI LDOG GO, ,PHYI MA
LA NI BUM PA LA SOGS PA BZHIN DU

DE'I CHOS CAN DU MI 'THAD PA DE NYID YIN NO, ,DES NA SNANG RUNG
GI BDAG LA NI RTAG PA DANG KHYAB PA NYID MI SRID PA KHO NA'O,
,SNANG DU MI RUNG BA NYID YIN NA YANG DE LA DE GNYIS MI SRID DE,
RTAG PA YIN NA 'DI'I BDE BA DANG 'BREL PA'I RANG BZHIN GANG YIN
PA DE NYID SDUG BSNGAL DANG 'BREL PA YIN PA NA, CIG

CAR DU BDE BA DANG SDUG BSNGAL DU 'BREL PAR 'GYUR RO, ,DE'I 'JIG
RTEN PHA ROL GYI LUS DANG LDAN PA'I NGO BO GANG YIN PA DE NYID
'JIG RTEN 'DI'I LUS DANG LDAN PA'I NGO BO YANG YIN PAS NA DUS
GCIG TU 'JIG RTEN GNYIS LA YOD PA'I LUS DANG 'BREL PAR THAL TE;
DE DANG 'BREL PA CAN GYI NGO BO RJES SU 'JUG

PA NA NGES PAR DE YANG RJES SU 'JUG PA'I PHYIR TE, LCAGS SU BCUG
PA'I SKYES BU DRANGS PAS LCAGS KYANG 'DREN PA BZHIN NO, ,DE NGO
BO GCIG PA YIN PA'I PHYIR, NGO BO THA DAD PA LA BRTEN PA'I NYAMS
SU MYONG BA DRAN PA DANG NGO SHES PA DANG MTHONG BA'I DON LA NGO
BO MTSAN DANG BRAL BA DANG RANG GIS GTAMS PA

@15A *, ,SLAR LEN PA DANG, RGYU DANG 'BRAS BU'I NGO BOR 'DZIN PA
DANG BCINGS PA DANG GROL BA LA SOGS PA'I RNAM PAR GZHAG PA R
'GYUR BYUR RO, ,KHYAB PA YIN NA YANG DE'I LHO PHYOGS NA YOD PA'I
DNGOS PO LA KHYAB PAR BYED PA'I NGO BO GANG YIN PA DE NYID BYANG
PHYOGS NA YOD PA'I DNGOS

PO LA KHYAB PAR BYED PA YIN PAS NA, DE DAG YUL GCIG PA NYID DU
'GYUR RO, ,GAL TE BYANG PHYOGS DANG LHO PHYOGS NA GNAS PA'I DNGOS
PO MED NA DE'I KHYAB PAR BYED PA NYID DU MI 'GYUR TE, KHYAB PAR
BYA BA MED NA KHYAB PAR BYED PA YOD PAR MI 'THAD PA'I PHYIR RO,
,KHYAB PAR BYED PA MED NA KHYAB PAR BYA

BA YOD PAR MI DBANG BA MA YIN NAM, KHYAB PAR BYA BA DE MED PAR
KHYAB PAR BYED PA YOD PA LA 'GAL BA CI YOD CE NA 'O NA KHYAB PAR
BYA BA MED NA DES GANG LA KHYAB PAR BYED DE, KHYAB PAR MI BYED PA
NI KHYAB PAR BYED PA ZHES BYA BA MA YIN NO, ,DES NA KHYAB PAR
BYED PA LA LTOS LA'I KHYAB PAR BYA BA DE MED PAR

MED PA DE BZHIN DU KHYAB PAR BYA BA LA LTOS PA'I KHYAB PAR BYED
PA YANG YIN NO ZHES BYA BA NI NGES PA YIN NO, ,RTZOL BA LAS BYUNG
BA MED PA'I YOD PA'I MI RTAG PA DE'I KHYAB BYED YIN PA KHO NA MA
YIN NAM ZHE NA, KVA'I RTAG PA ZHES BYA BA RTZOL BA LAS BYUNG BA
DANG, CIG SHOS THUN MONG BA SPYI GCIG NI YOD

PA MA YIN GYI, 'ON KYANG DNGOS PO MI RTAG PA RNAMS KYI MI GNAS
PA'I RANG BZHIN KHO NA LA KHYAD PAR GZHAN SPANGS NAS DE SKAD DU
BRJOD PA YIN NO, ,DE LTA YIN PA NA DON DAM PAR NA RTZOL BA LAS
BYUNG BA NYID KYIS KHYAB PAR BYED PA MI RTAG PA NI RTZOL BA'I DE
MA THAG TU SKYE BA'I SKYE BA CAN RNAMS KYI BDAG NYID DU GYUR PA

KHO NA YIN GYI, GZHAN NA MA YIN NO, ,NGES PAS NI RTAG PA LAS LDOG
PA TZAM NYE BAR BZUNG NAS DNGOS PO MI RTAG PA THAMS CAD KYI THUN
MONG BA MI RTAG PA GCIG TU STON PAR BYED LA, DE'I NGOR KHYAB PAR
BYA BA MED KYANG DE YOD PAR BRJOD PA YIN NO, ,DE'I PHYIR YUL
GZHAN NA YOD PA'I DNGOS PO LA KHYAB

PAR BYED PA'I NGO BO DE LAS GZHAN PA'I YUL NA YOD PA'I DNGOS PO
LA KHYAB PAR BYED PA YIN NA, DE DAG YUL GCIG PAR THAL BA BZLOG
PAR MI NUS PA KHO NA'O, ,JI LTAR 'BRAS BU GCIG YUL DU MA NA GNAS
PA'I RGYU DANG 'BREL PA YIN LA, DE DAG YUL GCIG PA NYID DU YANG
MI 'GYUR BA DE BZHIN DU,

@15B 'DIR YANG YIN NO ZHE NA, DE NI MA YIN TE, MI MTSUNGS PA'I
PHYIR RO, ,GANG GI YUL THA DAD PA NYID YIN NA 'BRAS BU DANG 'BREL
PA LAS 'GAL BAS NA YUL GCIG PA NYID DU 'GYUR BA 'BRAS BU NI DE'I
YUL NA NYE BA'I RANG BZHIN NYID KYI RGYU DANG 'BREL BA MA YIN
GYI, 'ON KYANG DE YOD PA DANG MED PA'I

RJES SU BYED PA NYID KYI YIN LA, DE NI RGYU RNAMS YUL THA DAD PA
YIN YANG MI 'GAL BA NYID DO, ,SBYOR BA'I 'BREL PAS SBYOR BA CAN
RNAMS DANG 'BREL PA YIN PAS DE KHO NA LA THAL BA 'DIR 'GYUR BA
YIN NO, ,RTAG PA DANG KHYAB PA MED PAS KYANG BDAG MED PAR GRUB PA
YIN NO, ,BDAG MED NA GZHAN GYI

MYONG BA GZHAN GYI DRAN PA ZHES BYA BAR 'GYUR RO ZHE NA, MI 'GYUR
TE, MYONG BA DANG DRAN PA 'DI DAG NI 'GA' ZHIG DANG 'BREL PA CAN
DU SGRUB PA MA YIN TE, BYED PA PO MA GRUB PA'I PHYIR RO, ,'ON
KYANG GSAL BAR MYONG BA LA DRAN PA'I SA BON GZHAG PA SAD PA'I RIM
PAS DRAN PA SKYE BA YIN NO, ,'ON TE

BYED PA PO BRTAGS NAS 'DI DAG GIS BYED PA PO THA DAD PAR BRJOD NA
'GAL BA CI YOD DE, GZHAN GYI DRAN DANG SBYONG SOGS PA'I, ,THAL BA
GNOD BYED MA YIN TE, ,DES NI 'GA' ZHIG MI DRAN PHYIR, ,MYONG LAS
DRAN PAR 'BYUNG BA YIN, ,ZHES GANG GSUNGS PA YIN TE, RGYU DANG
'BRAS BU'I DNGOS PO NGES PA'I

PHYIR RGYUD GZHAN GYI MYONG BA LA SOGS PA LAS RGYU GZHAN GYI DRAN
PA LA SOGS PA MA YIN TE, MANG DU SMRAS PAS CHOG GO, ,'DUS BYAS
KYI GRANGS NGES PAS BDAG BKAG PA'I PHYIR 'DUS BYAS BDAG MED PA
GRUB KYI DNGOS SU KHYAD PAR DU BYAS PA NI, SKYES BU'I DON GYI
MCHOG LA NYE BAR MKHO BAS GTZO BO YIN PA'I PHYIR RO, ,JI

STE 'DUS BYAS 'DI KHA CIG SMRA BA BZHIN DU 'GA' ZHIG BLO SNGON DU
BTANG NAS BKOD PA YIN NAM, 'ON TE MA YIN ZHE NA, MA YIN TE, BYED
PO MED CES SMOS SO, ,'DI LA BYED PA PO MED PAS NA BYED PA PO YOD
PA MA YIN PA'O, ,'DI LTAR 'GRO BA 'DI LA BYED PA PO YOD NA RTAG
PA YIN NAM MI RTAG PA YIN GRANG

DE LA RE ZHIG RTAG PA NI MA YIN TE, DE YIN NA 'BYUNG BA DANG GNAS
PA DANG 'JIG PA RNAMS NGES PAR CIG CAR BAR 'GYUR BA'I PHYIR TE,
BYED PA PO DE'I NGO BO GANG GNAS PA DANG, 'JIG PA'I RKYEN NYID DU
'GYUR BA, DE NI 'BYUNG BA'I DUS SU YANG NYE BA YIN PAS NA, DE
NYID KYI TSE DE DAG KYANG BYED PAR 'GYUR RO, ,

@16A *, ,LHAN CIG BYED PA MTSANG BA'I PHYIR MI BYED DO ZHE NA,
'DI NI GTAM RGYUD YIN TE, RE ZHIG LHAN CIG BYED PA RTAG PA RNAMS
LA NI RANG GI NGO BO MA TSANG BA MI SRID CING, DE LA LTOS NAS NYE
BA RNAMS KYI NYE BA DANG BRAL BA YANG MA YIN NO, ,MI RTAG PA
RNAMS YIN NA YANG SKYE BA LA SOGS PA DE LA LTOS PA

RNAMS LA MA TSANG BA ZHES BYA BA GA LA YOD, CI STE YANG GAL TE
'DI RKYEN GZHAN YOD PA DANG MED PA GANG LA BDAG GI DE KHO NA THA
DAD PAR MA GYUR BYED PA PO YIN NA, DE DANG BRAL BA NA YANG CI STE
MI BYED, DE NI TSOGS PA NA YANG GZHAN GYI NGO BOS NI BYED PA PO
MA YIN LA, 'DI'I RANG GI NGO BO YANG GZHAN GYI TSE

YANG DE NYID YIN PAS NA JI LTAR 'GA' ZHIG GI TSE BYA BA RGYUN
CHAD PA YIN, 'O NA DBANG PHYUG BLO DANG LDAN PA'I PHYIR SKYON 'DI
MED PA MA YIN NAM BLOS STONG PA NI RANG YOD PA TZAM GYIS BSKYED
PAR BYA BA'I 'BRAS BU RIM PA MED PA NYID DU BYED PAR 'GYUR BA
ZHIG NA, BLO DANG LDAN PA NI BYA BAR NUS KYANG MI 'DOD

NA MI BYED PA'I PHYIR DE LA SKYON CI YOD CE NA, RANG YOD PA TZAM
GYIS RGYU CAN GYI 'DOD PA DE DAG KYANG CI'I PHYIR MI BYED CES BYA
BA DE NYID DE'I RKYEN YIN NO, ,GZHAN YANG DE DAG LHAN CIG BYED PA
MA YIN NA DE DAG DANG BRAL BA NA YANG CI'I PHYIR MI BYED DE, LHAN
CIG BYED PA MA YIN PA MA TSANG BAS KYANG 'BRAS BU MI

BYED NA THAMS CAD KYI TSE DER 'GYUR BA'I PHYIR RO, ,LHAN CIG BYED
PA YIN NO ZHE NA, DE LTA NA YANG DE DAG MED KYANG NUS PA CI'I
PHYIR MI BYED, LHAN CIG BYED PA TSANG BA NUS PA YIN PA'I PHYIR
'GA' ZHIG NUS PA MED PA BYED PA PO MA YIN NO ZHE NA, DE CI 'DI
GZHAN NGO BOS BYED PA PO YIN NAM, DE LTA MA

YIN NA NI BYED PA PO MA YIN PA KHO NA STE, RANG GI NGO BOS BYED
PA PO MA YIN PA NI BYED PA PO ZHES BYA BA MA YIN NO, ,'DI'I RANG
GI NGO BO YANG RANG GI NUS PA'I SGRAS BRJOD PAR BYA BA 'BRAS BU
LA NYE BAR SBYOR BA YIN NO ZHE NA, NGA NI GLO BUR BA'I NUS PA LA
LTOS LA ZHOG SHIG ,'DI NUS PA YIN YANG RANG

BZHIN GYIS LHAN CIG BYED PA MI BYED PA MI NYE BA NA BYED PA PO MA
YIN PA NYID DO ZHE NA, 'O NA NI MA YIN YANG RANG BZHIN GYIS MO
GSHAM YIN NO ZHES BYA BA 'DI YANG LHA RNAMS DGA' BAS BRJOD PAR
BYA BA 'AM, YANG NA NI KHYAD PAR BRJOD DGOS SO, ,'ON TE JI LTAR
KHYED KYI LTAR NA RGYU GCIG LA YANG

@16B DUS GCIG TU NGO BO THA DAD PA'I 'BRAS BU BYED PA MI 'GAL BA
DE BZHIN DU KHO BO CAG GIS YANG DUS THA DAD PA'I BSKYED PAR BYA
BA DU MA SKYED PA PO NYID YIN NO SNYAM DU SEMS NA, LEGS PAR SEMS
PA MA YIN TE, GANG GI PHYIR DUS THA DAD PA DU MA GCIG GIS SKYED
PAR BYED DO ZHES SMRA BA LA CI,

CI LAN CIG GI TSE BYED PA'I NUS PA YOD KYANG DUS THA DAD PA'I
'BRAS BU RNAMS SKYED PA YIN NAM, 'ON TE RIM GYIS NUS PA THOB PA
YIN ZHE NA, BRGAL ZHING BRTAG PAR 'OS PA YIN NO, ,PHYOGS DANG PO
LA NI DE NYID KYI TSE 'BRAS BU GZHAN BYED PAR THAL BA BZLOG PAR
DKA'O, ,DUS THA DAD PA'I 'BRAS BU

BYED PA'I RANG BZHIN YIN PAS NA MA YIN NO ZHE NA, KYE MA DNGOS PO
NYON MONGS 'DI DON MA YIN PA'I NYAMS PA CHEN POR LTUNG STE, GANG
ZHIG NUS PAS NI 'BRAS BU LA BYA BA BYED LA, RIM GYIS BYED PA MA
YIN PAS NA ZLOG PAR YANG BYED PA STE, 'DI GNYIS KA PHAN TSUN 'GAL
BA YANG BSGRUB PAR MI

NUS LA; GNYIS LA RAG LUS PA NA GCIG GI YANG MA YIN ZHING, 'GAL BA
RNAMS GZHAN MED NA GZUNG BAR YANG MA YIN TE, DE BAS NA 'DI CI
ZHIG SGRUB PAR BYED CES BYA BAR MI SHES SO, ,PHYOGS GNYIS PA LA
YANG NUS PA DANG LDAN PA DAG THA DAD PA MED PA'I PHYIR DANG, DE
YANG THAMS CAD KYI TSE

RANG BZHIN GCIG YIN PA'I PHYIR, JI LTAR RIM GYIS DES DE THOB PA
YIN ZHES BRJOD DGOS SO, ,THA DAD NA YANG 'GAL BA'I CHOS DANG LDAN
PAS NA JI LTAR GCIG NYID YIN, GZHAN YANG DUS THA DAD PA'I 'BRAS
BU MED PA NI GANG GI TSE 'BRAS BU GCIG SKYED PAR BYED PA DE'I TSE
DE SKYED BAR BYED PA'I

RANG BZHIN YIN ZHING GZHAN SKYED PAR BYED PA MA YIN LA, GNYI GA
SKYED PAR BYED PA YANG YIN NO ZHES BYA BA 'DI GDON MI ZA BAR 'DOD
PAR BYA DGOS SO, ,GZHAN BSKYED PA YIN NA DE MA SKYES PAR THAL
BA'I PHYIR RO, ,GNYI GA SKYE NA DUS GCIG TU DU MA BSKYED PA NI
DUS GZHAN DU YANG RANG BZHIN DE NYID

KYIS BYA BA BYED PA NI, DE NYID KYI TSE SKYED PAR 'GYUR RO, ,RANG
BZHIN GZHAN GYI BYA BA BYED NA JI LTAR GCIG DU MA LA DUS THA DAD
PA BYA BA BYAS PAR 'GYUR, DUS MTSUNGS PA DU MA SKYED PAR BYED PA
LA NI 'GAL BA CI YANG MED PAS NA, DE 'DI NYID DU 'GYUR BAR RIGS
SO, ,GANG GIS DE GCIG LA DU MA

@17A *, ,'GAL BAR 'GYUR RO, ,KHO BO CAG GI LTAR NA 'BRAS BUR
'GYUR BA RGYU'I RGYU NYID MA YIN GYI, 'ON KYANG 'BRAS BU BAS
SNGAR YOD PA YIN LA, DE NI JI LTAR GCIG CIG LAS YIN PA DE BZHIN
DU DU MA LAS KYANG YIN PA RIGS PA NYID DO, ,'DI SNYAM DU GANG
ZHIG DU MA BSKYED

PA DE NI NGES PA DE'I KHONGS SU GTOGS PA GCIG SKYED PAR BYED DE,
DU MA NI GCIG BSAGS PA'I NGO BO YIN PA'I PHYIR RO, ,DE LTA NA
YANG DE SKYED PAR BYED PA DE LAS GZHAN PA SKYED PAR BYED PAR MI
RIGS TE, GANG GIS 'BRAS BU GZHAN BYED PA, DE LA NGO BO GNYIS YOD
PA NI MA YIN NO, ,

NGO BO GCIG PA 'BRAS BU GCIG PA NYE BAR SBYOR BA NA DE NYID GZHAN
LA JI LTAR NYE BAR SBYOR SNYAM NA, 'DI KHYED KYI NYE BAR SBYOR BA
CI YIN PAR MTHONG, CI BYA BA YIN NAM, 'ON TE YOD PA'I KHYAD PAR
YIN, DE LA PHYOGS DANG PO NI LEGS PA MA YIN TE, SKYES MA THAG TU
'GAG PA'I DNGOS PO RNAMS

LA BYED PA MED PA'I PHYIR DANG, SKAD CIG MA MA YIN PA RNAMS LA
YANG THUG PA MED PA DANG DON MED PA'I PHYIR RO, ,JI LTAR BYED PA
MED NA 'BRAS BU MI SKYED PA DE BZHIN DU 'DI YANG 'BRAS BU YIN
PA'I PHYIR BYED PA MED PAR MI SKYE LA, DE LA YANG TSUL DE NYID
YIN PAS NA THUG PA MED PA NA JI LTAR

MED PAR 'GRUB PAR 'GYUR, RGYU NI 'BRAS BU LA BYA BA BYED PA YIN
LA, DE YANG YOD PA'I DUS SO SOR NGES PA YIN PAS NA BYA BA RNAMS
THOG MA MED PAR RTOGS PA YANG LEGS PA MA YIN TE, JI LTAR RGYU
'BRAS BU LA BYA BA BYED PA NA RGYU NYID YIN PA DE BZHIN DU BYED
PA YANG YIN PAS NA, BYA BA GZHAN DANG

GZHAN YOD PA NA YANG THUG PA MED PA YIN NO, ,DE LTA NA YANG 'BRAS
BU SKYE BA'I GTAM YANG MED PAR 'GYUR RO, ,JI STE BYED PA MED PAR
BYED PAR SKYE ZHING, 'BRAS BU GZHAN GYI RGYUR YANG 'GYUR NA, 'O
NA BRJOD PAR 'DOD PA'I RGYU DANG 'BRAS BU DAG GI YANG GNAS SKABS
DE NYID YIN PAS BYED PA DON MED DO, ,JI STE

PHYOGS PHYI MA LA BRTEN NA, DE'I TSE DU MA LA SBYOR BA ZHES BYA
BA GCIG DU MA LA LTOS NAS NGES PA DANG LDAN PA'I YOD PA NYID
BRJOD PAR 'GYUR LA, 'DI LA NI GNOD PA BYED PA CI YANG MED DO,
,'DI SNYAM DU GAL TE NGO BO GZUGS BSKYED PA DE NYID KYIS RO LA
SOGS PA YANG YIN NA, DE LAS SKYE NA DE YANG

@17B GZUGS KYI NGO BO NYID DU 'GYUR TE, SBYOR BA NI GANG ZHIG
GZUGS KYI RGYU LAS SKYES PA DE NI GZUGS YIN TE, DPER NA KHA DOG
SNGON PO BZHIN NO, ,RO LA SOGS PA YANG GZUGS MED PAR BYED PA'I
RGYU LAS SKYES PA YIN NO ZHES BYA BA NI RANG BZHIN GYI GTAN TSIGS
KYIS THAL BA'O, ,DE LTA

YANG MA YIN PA DE'I PHYIR NA BZLOG PA GANG ZHIG GZUGS MA YIN PA
DE NI GZUGS SKYED PAR BYED PA'I RGYU LAS SKYES PA YIN TE, DPER NA
RLUNG GIS REG PA BZHIN NO, ,RO LA SOGS PA 'DI YANG GZUGS MA YIN
NO ZHES BYA BA NI KHYAB PAR BYED PA MI DMIGS PA YIN NO SNYAM NA,
'DI NI MA BSLABS

PA'I BRJOD PA YIN TE, 'DI LTAR GZUGS TZAM SKYED PA'I RGYU LAS
SKYE BA THAL BA'I GTAN TSIGS NYID DU 'DOD DAM, DE SKYED PAR BYED
PA MA YIN PA LAS LOG PA'I RGYU LAS SKYES PA YIN GRANG, PHYOGS
DANG PO LA NI, SGRUB BYED MA GRUB PA YIN TE, KHO BO CAG NI GZUGS
TZAM SKYED PAR

BYED PA'I RGYU LAS RO LA SOGS PA SKYES PAR MI 'DOD KYI, 'ON KYANG
DE DANG DE MA YIN PA SKYED PAR BYED PA'I RANG BZHIN LAS YIN TE,
DE NI RNAM PA DU MAS BSKYED PAR BYA BA SGRUB PA LA BZO BA'I KHYAD
PAR DANG LDAN PA'I RANG GI RGYU LAS SKYES PA'I PHYIR RO, ,GNYIS
PA LA NI LDOG PA LA THE TSOM ZA

BA NYID KYIS GTAN TSIGS MA NGES PA YIN TE, BZLOG PA LA GNOD PA
BYED PA'I TSAD MA MED PA'I PHYIR RO, ,BZLOG PA LA SNGA MA BZHIN
DU DGAG PAR BYA BA BRTAGS PA NA PHYOGS DANG PO YONGS SU 'DZIN NA
GRUB PA YIN LA, PHYOGS GNYIS PA LA BRTEN NA SNGA MA BRTEN DU MA
NGES PA YIN NO, ,

GZHAN YANG NGO BO THA DAD PA'I 'BRAS BU BYED PA NYID NI TSAD MAS
GRUB PAR SKAD CIG MAR SMRA BA DANG, SKAD CIG MA YIN PAR SMRA BA
YANG 'DOD PA YIN TE, RTZOD PA'I GZHI MI RIGS SO, ,DUS THA DAD
PA'I 'BRAS BU BYED PA NYID NI NUS PA YOD PA DANG MED PA'I MTSAN
NYID KYI 'GAL BA'I CHOS KYIS KHYAB

PA YIN PAS NA, BDAG CAG GI BLOS MI MTHUN PA'I GZHI YIN PA NA DE
DAG GIS DE NYID SGRUB PAR 'OS PA YIN NA, DE MA KHYAB PAS RANG GI
'DOD PA YANG 'GOG PAR BYED PA 'DI NI DE DAG GI RANG GI PHYOGS
BSRUNG BA'I RNAM PA SNGON MA BYUNG BA YIN NO, ,NGO BO THA DAD
PA'I 'BRAS BU BYED PA BZHIN DU,

@18A *, ,DUS THA DAD PA'I 'BRAS BU BYED PA YANG MTHONG BAS NA
'GAL BA MED DO ZHES BYA BA 'DI TZAM YIN PAS NA 'DOD PA'I DON DANG
'GAL BA MED DO ZHE NA, 'O NA GAL TE KHYAD PAR MED PAR DUS THA DAD
PA'I 'BRAS BU BYED PA 'GAL BAR BYED NA, DE'I TSE 'DI YANG BRJOD
PA ZHIG NA GCIG LA DE BRJOD

PA NA BRJOD PA DES CI ZHIG BYA STE, GANG GI PHYIR DUS THA DAD
PA'I 'BRAS BU RNAMS DUS GCIG PO DANG 'BREL PAR MTHONG BA MA YIN
TE, MTHONG BA NI RGYU THA DAD PA DANG THA DAD PA MED PA DAG LA
RTAG TU GZU BO YIN PA'I PHYIR TE, GNAS MA YIN PA LA BRNAG PAS
CHOG GO, ,DE'I PHYIR BYED PA PO RTAG PA

YIN NA 'BRAS BU RNAMS CIG CAR BA YIN PA BZLOG TU MED DO ZHES BYA
BA 'DI GNAS PA YIN NO, ,SBYOR BA NI GANG DAG LAN CIG GI TSE RGYU
MA TSAD BA MED PAR NYE BAR DE DAG GI LAN CIG GI TSE KHO NA 'BYUNG
STE, DPER NA SGRON MA YOD PA SNANG BA DANG SDONG BU'I RNAM 'GYUR
DANG 'BRU MAR ZAD PA DANG RANG GI YUL

CAN GYI RTOG PA RNAMS BZHIN NO, ,BYED PA PO RTAG PA CAN DU 'DOD
PA'I 'BYUNG BA DANG GNAS PA DANG 'JIG PA YANG LAN CIG GI TSE RGYU
MA TSANG BA MED PAR NYE BA YIN NO ZHES BYA BA NI RANG BZHIN GYI
THAL BA'I GTAN TSIGS SO, ,DE LTA YANG MA YIN TE, DE'I PHYIR BZLOG
PA NA, GANG DAG RIM GYIS 'BYUNG

BA DE DAG NI CIG CAR RGYU MA TSANG BA MED PAR NYE BA MA YIN TE,
DPER NA MYU GU DANG SDONG BU DANG, YAL GA LA SOGS PA BZHIN NO,
,'BYUNG BA DANG GNAS PA DANG 'JIG PA YANG RIM GYIS 'BYUNG BA YIN
NO ZHES BYA BA NI KHYAB BYED 'GAL BA DMIGS PA'O, ,LHAN CIG BYED
PA MA TSANG BA LA

BSAMS NAS SGRUB BYED MA GRUB PAR YANG BRJOD PAR MI BYA STE, MTHA'
DAG BYED PA YIN PA NA MA TSANG BA MI 'THAD PA'I PHYIR DANG, RTAG
PA NI LHAN CIG BYED PA LA LTOS PA MED PA'I PHYIR RO, ,DE SKAD DU
RIG PA'I DBANG PHYUG MCHOG GIS, BYED PA DANG NI MI BYED PA'I,
,DUS SU 'DRA BA'I

BDAG NYID CAN, ,RTAG LA LTOS PA MED PA'I PHYIR, ,RIM GYIS SKYE BA
'GAL BA YIN, ,ZHES GSUNGS SO, ,'DI NI BDAG LA SOGS PA RTAG PA
RNAMS DANG SKAD CIG MA YIN PA BUM PA LA SOGS PA RIM GYIS 'BRAS BU
SKYED PA LA BSAL BA YIN NO, ,'DI LA MNGON SUM DANG

@18B 'GAL BA YANG MED DE, MNGON SUM GYI SKAD CIG MA MA YIN PA
'DZIN PA MI 'THAD PA'I PHYIR RO, ,MNGON SUM SKAD CIG MAS SKAD CIG
MA MA YIN PA 'DZIN PAR NUS PA MA YIN TE, SKAD CIG MA MA YIN PA NI
SKAD CIG MA DU MA LA KHYAB PAR BYED PA YIN NA, SKAD CIG GCIG YIN
PA'I MNGON SUM

GYIS DE DE'I NGO BOR JI LTAR GZUNG BAR NUS, SNGAR DANG PHYI GNAS
PA NI DA LTA BSAL BA MA YIN TE, DE YANG DA LTA YOD PAR THAL BA'I
PHYIR DANG, SKYE BA DANG 'JIG PA'I BAR DU SNANG BAR THAL BA'I
PHYIR RO, ,GZHAN NA YOD PA'I MNGON SUM GZHAN LA YANG TSUL 'DI
NYID YIN PAS NA, MNGON SUM

GYIS NI SNGON DANG PHYI MA'I DUS LA KHYAB PA'I DON 'GA' YANG
BZUNG BAR NUS PA MA YIN NO, ,'DIS NI NGO SHES PA MNGON SUM MA YIN
PAR BSHAD PA YIN TE, MNGON DU BYED PA'I SHES PA NI MNGON SUM YIN
NA, SNGAR GYI GNAS SKABS NI DA LTA MNGON SUM DU BYA BA MA YIN
GYI, 'ON KYANG DRAN PAR BYA BA

YIN NA; MNGON SUM NI DRAN PA'I NGO BO MA YIN NO, ,'ON TE GAL TE
DA LTA YOD PA'I GNAS SKABS MNGON SUM DU MI BYED NA 'DI DRAN PA
YIN DU CHUG MOD, DE MNGON SUM DU BYED PA LA GZHOL BA 'DI JI LTAR
DRAN PA ZHES BYA STE, GZHON NU MA LEN GYIS, SNGON DU GZHAL BA
TZAM LA NI, ,DE'O SNYAM

PA'I DRAN PA 'BYUNG, ,DE NYID 'DI ZHES BYA BA 'DI, ,NGO SHES YIN
TE LHAG PA CAN, ,ZHES GANG SMRAS PA'O SNYAM NA, 'O NA NGO SHES PA
DRAN PA DANG 'DZIN PA'I NGO BO CAN DU 'GYUR GYI 'DZIN PA NYID NI
MA YIN TE, DRAN BZHIN PA LA 'DZIN PA DANG, 'DZIN BZHIN PA LA DRAN
PA MI 'THAD PA'I PHYIR RO, ,

GCIG PA NI DRAN PA 'DZIN PA MI SRID DE, PHAN TSUN 'GAL BA'I PHYIR
RO, ,NGO BO GANG GIS DRAN PA YIN PA DE'I SGO NAS 'DZIN PA YIN PAR
SMYON PA MA YIN PAS BRJOD PAR MI NUS PA LA, NGO BO GZHAN GYI SGO
NAS 'DZIN NA NI GCIG LA DRAN PA DANG 'DZIN PAR MI 'GYUR RO,
,'GYUR NA YANG MNGON SUM DANG MNGON SUM MA YIN

PAR 'GYUR GYI, MNGON SUM NYID NI MA YIN TE, DRAN BZHIN PA LA
MNGON SUM NYID DU MI RIGS PA'I PHYIR RO, ,'DI SNYAM DU MNGON SUM
NI DRAN PA LAS PHYIS KYI DUS NA YOD PA YIN GYI DRAN PA'I BDAG
NYID LA MA YIN LA, 'DI TZAM GYIS MNGON SUM MA YIN PAR MI 'GYUR
TE, 'GAL BA MED

@19A *, ,PA'I PHYIR RO, ,DE SKAD DU, DRAN LAS SNGAR YOD GANG YIN
PA, ,DE NI MNGON SUM ZHES BYA BA, ,'DI 'DRA'I TSIG NI RGYAL
PO'AM, ,RIG BYED LA YANG YOD MA YIN, ,ZHES GANG SMRAS PA'O SNYAM
NA, 'DI NYID DO SNYAM PA KHO NAR RTOGS MOD, DE NYID 'DI YIN NO
ZHES

BYA BAR GA LAS, DE DANG THA DAD PA MED PAR RTOGS PA'I PHYIR SKYON
MED DO ZHE NA, DE NI MI RTOGS SO, ,'DI DE DANG THA DAD PA MED PAR
RTOGS SO ZHES BYA BA 'DI YANG JI LTAR RIGS PAR 'GYUR, DE YANG
RTOGS PA NYID DO ZHE NA, CI RTOGS PA DE NYID KYIS SAM, 'ON TE
RTOGS PA GZHAN

GYIS YIN; DE NYID KYIS SO ZHE NA, LHA RNAMS DGA' BA BRJED NGAS
CAN GYI SKABS MA RTOGS TE, RTOGS PA DE DRAN PA DANG 'DZIN PA'I
NGO BO YIN PA NYID KYIS MNGON SUM DANG DER SNANG BA MA GYUR CIG
SNYAM STE, KHYED KYIS 'DZIN PA TZAM GYI NGO BO NYID DU BRJOD PA
YIN LA, DE LA KHO BO

CAG NI RTOGS PA MA RTOGS PA DANG, THA DAD MED PAR JI LTAR RTOGS
ZHES SMRA BA YIN NA, DE CI GZHAN ZOS PA SKYUG GAM, RTOGS PA GZHAN
GYIS SO ZHE NA, RTOGS PA GZHAN GYIS RTOGS SU CHUG MOD, RTOGS PA
MA YIN PA 'DIS RTOGS PA GZHAN GYI YUL LA DE DANG THA DAD PA MED

PAR RANG GIS JI LTAR RTOGS, DON DAM PAR GCIG YIN PAS NA 'GAL BA
MI BYED DO ZHE NA, MA YIN TE, GCIG NYID LA RTOGS PA DANG MA RTOGS
PA MI 'THAD PA'I PHYIR DANG, SNGAR MA MTHONG BA LA YANG DE LTAR
RTOGS PA YOD PAR THAL BA'I PHYIR RO, ,MA YIN TE, SNGAR MA MTHONG
BA LA DRAN

PA'I 'DU BYED MED PA'I PHYIR RO ZHE NA, 'O NA DRAN NAS RTOGS PA
YIN PAS NA GCIG DON DAM PA MA YIN LA, BRTAGS PA 'DI'I RGYU BRJOD
DGOS NA, BRJOD ZIN PA'I RIGS PAS DE YANG 'THAD PA MA YIN PAS NA,
CI SPANGS SHING SPANGS SHING KHAS LEN PAS BYIS PA'I G-YO BAG LA
BRTEN NAM,

DE SKAD DU, RTOG GE BA'I TSOGS KYI GTZUG GI NOR BUS, SNGON MYONG
BA NI DRAN PA LAS, ,DE CHOS SGRO 'DOGS MED PAR NI, ,DE LTAR 'DI
SNYAM SHES PA MED, ,DBANG SKYES LA NI DE GA LAS, ,ZHES GSUNGS PA
YIN NO, ,DES NA NGO SHES PA MNGON SUM NYID DU MI 'THAD PAS NA DE
SGRUB PA'I SKAD

@19B CIG MA MA YIN PA NA, MNGON SUM GYIS GRUB PA MA YIN PA'I
PHYIR, SKAD CIG MA MA YIN PA RIM GYIS BYA BA MI BYED PA NA MNGON
SUM DANG 'GAL BA MA YIN TE, ZHAR LA BYUNG BA'I DON LA BRNAG PAS
CHOG STE, BYED PA PO RTAG PA MED DO ZHES BYA BA 'DI GNAS PA YIN
NO, ,MI RTAG PA NI DE SMRA BA

RNAMS MI 'DOD PA KHO NA STE, RTAG PA BLO RTAG PA'I BYED PA PO
NYID DU KHAS BLANGS PA'I PHYIR RO, ,JI STE 'GA' ZHIG 'DI SKAD DU,
DE'I 'DI YANG MI RTAG PA NYID KYI 'BRAS BU YIN PA'I PHYIR, 'BRAS
BU GZHAN BZHIN DU BYED PA PO GZHAN SNGON DU SONG BA YIN NO ZHES
SMRA NA, DE LTA NA YANG BYED PA

PO'I GZHAN DBANG CAN 'DI LA DE LAS GZHAN PA'I SKYE BO BZHIN DU
BYED PA PO NYID DANG DBANG PHYUG NYID GA LA YOD, GNYIS PA LA SOGS
PA YANG MI RTAG PA YIN PA NA TSUL 'DI NYID YIN PAS NA, 'GA' LA
YANG DBANG PHYUG NYID DANG BYED PA PO NYID MED DO, ,DE'I PHYIR
'DI 'BRAS BU YIN YANG BYED PA PO

MED PA NYID DU BRTAG DGOS LA, DE LTA YIN NA YANG DE BZHIN DU
GZHAN YANG DE LTA BU'I NGO BOR KHAS LEN PA LEGS SO, ,SBYOR BA NI,
GANG 'BRAS BU YIN PA DE BYED PA PO BCAS PA YIN TE, DPER NA NAM
MKHA' BZHIN NO, ,DBANG PHYUG KYANG GZHAN GYI LUGS KYI 'BRAS BU
YIN NO ZHES BYA BA

NI RANG BZHIN GYI THAL BA'I GTAN TSIGS SO, ,GANG ZHIG BYED PA PO
DANG BCAS PA MA YIN PA DE NI 'BRAS BU MA YIN TE, DPER NA NAM
MKHA' BZHIN NO, ,DBANG PHYUG KYANG BYED PA PO DANG BCAS PA MA YIN
NO ZHES BYA BA NI BZLOG PA STE, KHYAB PAR BYED PA MI DMIGS PA'O,
,SBYOR BA

GNYIS PO 'DI NI GZHAN LA GRUB PA'I KHYAB PA KHAS BLANGS PA'I SGO
NAS YIN PAS NA 'DI LA NGES PAR DOGS PAR MI BYA'O, ,DE LTAR NA
BYED PA PO MI RTAG PA YANG MED PAS NA SNA TSOGS BYED PA PO MED
PAR GRUB PA YIN NO, ,'DI LAS KYANG THAMS CAD BYED PA PO MED YIN
TE, GANG ZHIG

NAD LA SOGS PA RNAM PA DU MAS SDUG BSNGAL BAR 'GYUR BA'I DUD 'GRO
LA SOGS PA'I BYE BRAG GIS 'DI THA DAD PAR DMIGS PA GANG YIN NA
'DI BYED PA PO YOD NA NI JI LTAR YANG MA 'THAD DE, 'DI LTAR GAL
TE 'DI SNYING RJES SNYING BRLAN PA ZHIG YIN NA, CI'I PHYIR CI
LTAR 'JIG RTEN NGAL

@20A *, ,BAR BYED; SNYING RJE NI SDUG BSNGAL SEL BAR BYED 'DOD PA
NYID YIN NA, DE DANG LDAN PA SDUG BSNGAL BAR BYED DO ZHES BYA BA
'DI LA SU ZHIG YID CHES PAR 'GYUR, 'DI SNYAM DU GANG GIS SDUG
BSNGAL MYONG BA GANG YIN PA NI 'JIG RTEN NYID KYIS DE LTA BUR
GYUR PA'I MI DGE BA'I

LAS BYAS PA YIN NA, CHE BA'I BDAG NYID CAN DE DAG LA NYES PA CUNG
ZAD KYANG GA LA YOD SNYAM NA, NYES PA JI LTAR MED DE, GANG GI
PHYIR DE NYID SDUG BSNGAL SKYED PAR BYED PA'I PHYIR RO, ,GZHAN DU
NA DE BZHIN DU GZHAN YANG DE'I BSKYED PAR BYA BA MA YIN PA NYID
DU THAL BA'I PHYIR RO, ,

JI STE 'JIG RTEN NYID KYIS RANG GI LAS KYI 'BRAS BU NGES PAR
MYONG DGOS TE, BYAS PA CHUD ZOS PA MI 'THAD PA'I PHYIR RO, ,DES
NA 'DI BRTZE BA CAN YIN YANG DE GROGS SU 'GYUR BA NA NYES PA MED
DO, ,DE CI NGA [?] NI DE BYA BA MI BYED PA NA YANG 'JIG RTEN LA
SDUG BSNGAL 'BYUNG NGAM, DE LTA NI

MA YIN TE, BYED PA POS BYA BA MA BYAS NA 'BRAS BU MI 'BYUNG BA'I
PHYIR RO ZHE NA, 'O NA DE LTA NA BRTZE BA CAN 'DI DE LA BTANG
SNYOMS SU BYA BA NYID RIGS PA DANG LDAN PA MA YIN NO, ,SEMS CAN
RNAMS KYI MI DGE BA'I MTHUS BTANG SNYOMS SU BYA BA YANG MI 'THOB
PO ZHE NA, 'DIR RANG GI BDAG NYID

LA YANG DBANG MED PAS NA GSAL BAR DBANG PHYUG YIN NO, ,RANG GI
LAS RIGS PAR SPYOD PA CAN GYI 'JIG RTEN CI STE DBANG PHYUG MA
YIN, GANG GI TSE 'DI 'JIG RTEN GYI CHOS MA YIN PAS DE TSAR BCAD
PA'I PHYIR BYA BA BYED PA DE NYID KYI TSE SNYING RJES LDOG PAR
YANG BYED PAS NA, 'JUG PAR YANG MI

BYA LDOG PAR YANG MI BYA BAS NYAM NGA BA CHEN POR CHUD DO, ,'DI'I
SNYING RJES NI SHIN TU GCES PA YIN ZHING DE YANG NANG GI YAN LAG
YIN PAS NA 'DI DE DANG MTHUN PAR 'JUG PA KHO NA LEGS SO, ,GZHAN
YANG SKYE BA DANG LDAN PA THAMS CAD KYI RGYU MTSAN NYID KYI RGYU
YIN PA'I PHYIR 'DI NYID CHOS MA YIN PA YANG SPRUL PA

YIN NO; ,DES NA GAL TE 'DI BRTZE BA CAN YIN NA DE'I TSE RE ZHIG
'JIG RTEN LA GNOD PAR BYED PA'I LAS CI'I PHYIR BYED CES BYA BA'I
BRGAL ZHING BRTAG PA 'DI LAS MA THAR RO, ,CI STE 'DI LA SNYING
RJE MED PA DE LTA NA YANG 'DI 'DOD CHAGS LA SOGS PA DANG BRAL BA
YIN NAM MA YIN, GAL TE 'DOD

@20B CHAGS LA SOGS PA DANG BRAL BA SHIN TU YIN NA, BRTZE BA DANG
BRAL BAS NA PHAN MI 'DOGS SU CHUG ,CI'I PHYIR TSAR GCOD PAR BYED,
'DOD CHAGS LA SOGS PA'I DBANG GIS 'GA' ZHIG TSAR GCOD PA YIN NA,
DE DAG KYANG 'DI LA MED PAS NA JI LTAR TSAR GCOD PAR BYED, RTZED

MO'I CHED DU JI LTAR BYED DO ZHE NA, 'DOD CHAGS DANG BRAL BA
RTZED MO LA SOGS PA'I CHED DU 'JUG GO ZHES BYA BA 'DI LA 'CHAL BA
LAS GZHAN SU ZHIG YID CHES PAR 'GYUR, RE ZHIG 'DOD CHAGS LA SOGS
PA DANG LDAN YANG TSUL DANG LDAN PA RNAMS LA RTZED MO'I DON DU
'JUG PA 'DI 'DRA

BA MI SNANG NA, DE'I 'DOD CHAGS DANG BRAL BA LA 'DI YOD DAM, JI
STE 'DI 'DOD CHAGS LA SOGS PA DANG LDAN PA KHO NA YIN TE, DE'I
PHYIR 'JIG RTEN GYI DBANG PHYUG BZHIN DU 'GA' ZHIG TSAR GCOD PA
LA 'GA' ZHIG PHAN 'DOGS SO ZHE NA, DON GNYER NYES PA MTHONG MA
YIN, ,

ZHES BYA BA 'DI LEGS PAR BRJOD PA YIN TE, 'DI LTAR NYON MONGS PA
'DI DBANG PHYUG BYED PA PO NYID DU GZHUNG GZUGS PA'I 'DOD CHAGS
LA SOGS PA DANG LDAN PAR SMRA BA YIN NA, 'DOD CHAGS LA SOGS PA'I
NYON MONGS PA'I BRAN PO 'KHOR BA'I BTZON RAR BCINGS PA LA NI DA

LAS GZHAN PA'I SKYE BO BZHIN DU DBANG PHYUG NYID MED CING, 'GRO
BA MTHA' DAG 'GOD PA LA BZO BA'I MTSAN NYID CAN GYI BYED PA PO
NYID MI SRID DO, ,DBANG PHYUG 'DOD CHAGS LA SOGS PA DANG LDAN PA
YIN BZHIN DU DBANG PHYUG DANG BYED PA PO NYID YIN DU CHUG MOD, CI
RNAL

'BYOR DU GNAS PA YIN NAM, RNAL 'BYOR DU MI GNAS PA YIN, GAL TE
RNAL 'BYOR DU GNAS PA YIN NA CI'I PHYIR GLO BUR DU NYES PA MED
PA'I SKYE BO LA GNOD PA BYED, LAM LOG PAR 'GRO BA'I NYES PA CAN
LA GNOD PA BYED DO ZHE NA, 'DI LAM GOL BAR 'GRO BA YANG RANG NYID

BYED PA NI MA YIN GYI, DE NYID BYED DU 'JUG PA YIN NO, ,'JIG PA'I
PHYUG PO NI RANG GI 'DOD PAS NYES PA BYAS PA LA NYES PA DANG
MTHUN PAR TSAR GCOD PA YIN NA, RANG NYID KYI SKYE BO NYES PA BYED
DU BCUG NAS TSAR GCOD PA NA, KYE MA DBANG PHYUG DAM PA'I TSAR
GCOD PA'I TSUL 'DI NI

@21A *, ,SNGAR MA BYUNG BA YIN NO, ,CHE BA'I BDAG NYID CAN GYI
SPYOD PA 'DI 'JIG RTEN LAS 'DAS PA YANG YIN TE, GTI MUG GI DBANG
GI SHES PAS STONG PA'I PHYIR STONG PA BZHIN DU RTOGS SO, ,GANG GI
PHYIR RNAL 'BYOR DU GNAS PA'I BDAG NYID CAN 'JIG RTEN LAM LOG

PAR 'JUG PAR BYED DE ZHES BYA BA 'DI LA KHO BO CAG MTHONG RGYA
CHUNG BAS RGYU CUNG ZAD KYANG MA MTHONG NGO, ,JI STE PHYOGS GNYIS
PA YIN NA DE'I TSE MNGON PAR MTHO BA DANG NGES PAR LEGS PA DON DU
GNYER BA RNAMS KYIS DE MGU BAR BYA BA LA SOGS PA'I CHO GA DON MED
PA YIN TE, GANG GI PHYIR DE LAS

'DOD PA'I 'BRAS BU MI SRID PA'I PHYIR TE, RNAM PA GZHAN DU YANG
SRID PA'I PHYIR RO, ,MNGON PAR 'BYUNG BA LA BRTEN PA SLAR LTUNG
BA BZHIN DU GROL BA YANG SLAR SRID PAR 'CHING BA SRID PA'I PHYIR
RO, ,RNAM PA THAMS CAD DU DE LA RAG LAS PA 'DI DAG DE MI BYED PAR
YANG MI DBANG BAS NA NYON MONGS PA

RNAMS KYIS BCOM PA MA YIN NAM, THAL BA'I SBYOR PA RNAMS NI, GANG
ZHIG GANG RJES SU GZUNG BAR 'DOD PA DE NI DE LA PHAN GANG ZHIG
GANG RJES SU GZUNG BAR 'DOD PA DE NI DE LA PAN 'DOGS BZHIN NO,
,DBANG PHYUG KYANG 'JIG RTEN RJES SU GZUNG BAR 'DOD PA YIN NO,
,GANG ZHIG GANG LA YID

DU 'ONG BA DANG PHAN PA 'DOD PA DE NI SHES PA DE YOD NA DE YANG
DAG PA'I LAM KHO NAR 'JUG PAR BYED DE, DPER NA BU LA BYAMS PA'I
PHA BU LA YIN PA BZHIN NO, ,DBANG PHYUG KYANG 'JIG RTEN LA YID DU
'ONG BA DANG PHAN PA 'DOD PA YIN NO, ,GANG ZHIG GANG LA SDANG BA
MA YIN PA DE NI DE LA GNOD PA BYED PA LA

RGYAB KYIS PHYOGS PA YIN TE, DPER NA 'DOD PA CAN GYIS SHIN TU
SDUG PA LA BZHIN NO, ,DBANG PHYUG KYANG SROG CHAGS RNAMS LA SDANG
BA MA YIN NO, ,GANG ZHIG RNAL DU GNAS PA DE NI NYES PA TSAR GCOD
PA'AM GNOD PA LAS LOG PA YIN TE, DPER NA SMYON PA MA YIN PA 'GA'
ZHIG BZHIN

NO; ,DBANG PHYUG KYANG RNAL DU GNAS PA YIN NO ZHES BYA BA NI RANG
BZHIN GYI GTAN TSIGS RNAMS YIN NO, ,BZLOG PA RNAMS NI KHYAB BYED
MI DMIGS PAR GO BAR BYA'O, ,THAL BA'I GTAN TSIGS RNAMS GZHI MA
GRUB PAR NI BRJOD PAR MI BYA STE, RTZA BA'I GTAN TSIGS KYI KHYAB
PAR BYA BA DANG

@21B KHYAB PAR BYED PA'I DNGOS PO SGRUB PAR BYED PA'I RNAM PA YIN
PA'I PHYIR RO, ,RTZA BA'I GTAN TSIGS KYI KHYAB PAR BYED PA MED
PA'I YANG MA YIN TE, MED KYANG 'GAL BA MED PA'I PHYIR TE, DPER NA
MO GSHAM GYI BU NI SMRA BA PO MA YIN TE, SEMS PA MED PA'I PHYIR
RO ZHES BYA BA 'DI LA YIN PA

BZHIN NO, ,DE'I PHYIR DE LTAR SNYING RJE CAN DANG DE LAS BZLOG
PA'AM 'DOD CHAGS DANG BRAL BA DANG CHAGS CAN NAM RNAL DU GNAS
PA'AM RTAG PA DANG RTAG PA'I SA GZHAN PA'I BYED PA PO MED DO ZHES
BYA BA GRUB PA MA YIN NO, ,SMYON PA LHAG LUS PA YIN NA 'DI NI BYE
BRAG TU DGAG PAR MI

NUS SO; ,DE LA BRTEN PA LTAR BYED PA RNAMS DE SMYO BA YIN PAR
SMRA NA BDAG NYID KHO NA SMYON PAR SMRA BA YIN NO, ,GANG GI PHYIR
SMYON PA MA YIN PA RNAMS KYI NI SMYON PA MGU BAR BYA BA MI 'THAD
LA, SMYON PA MGU BAR BYED NA YANG GANG GIS DE MGU BAR MI BYED PA
THA MAL PA'I SMYON PAS NYES PA CI

BYAS; DE DAG LA MTHU PHUL DU BYUNG BA MED PAS MGU BAR MI BYED DO
ZHE NA, 'DI MTHU DANG LDAN PA YIN NO ZHES TE, 'GA' YANG MGU BAR
BYA BA MA YIN GYIS, 'ON KYANG MGU BAR BYAS NA 'BRAS BU STER BAR
BYED DO SNYAM PAS YIN NA, DE YANG YOD PA MA YIN NO ZHES BRJOD ZIN
TO, ,SMYON

PA YIN YANG 'GRO BA MTHA' DAG LAS PHUL DU BYUNG BA'I NUS PA YOD
DO ZHES BYA BA 'DI SMYON PA MA YIN PA SU ZHIG SMRA BAR SPRO, 'DI
SNYAM DU TSAD MAS GRUB PA'I DBANG PHYUG LA NYE BAR 'TSE BA PHRA
MO 'DI DAG GIS ZIL GYIS MI GNON TE, 'DI LTAR 'BRAS BU YIN PA'I
PHYIR DANG SEMS PA MED PA'I NYE BAR

LEN PA CAN YIN PA'I PHYIR DANG SKYE BA DANG LDAN PA YIN PA'I
PHYIR NA, BUM PA LA SOGS PA BZHIN DU LUS DANG SA DANG BYED PA LA
SOGS PA BLO DANG LDAN PA'I RGYU CAN DU GRUB PA NA BYED PA PO
DBANG PHYUG GI MING GZHAN CAN NYE BAR 'JOG GO SNYAM NA, NYE BAR
MI 'JOG STE, RTAG PA LA SOGS PA'I NGO

BO'I DBANG PHYUG GNOD PAR BYED PAS BKAG PA'I PHYIR DANG, DE LTA
BUR GYUR PA LA YANG SGRUB PAR BYED PA'I TSAD MA MI 'THAD PA'I
PHYIR TE, GTAN TSIGS THE TSOM LA BRJOD PHYIR, ,BSAL BA GTAN TSIGS
RTEN MA YIN, ,ZHES GANG GSUNGS PA YIN NO, ,'O NA MED PAR SMRA BAR
YANG MI RIGS

@22A *, ,TE; 'DI SGRUB BYED KYIS GRUB PA'I PHYIR DANG, GRUB PA
YANG GNOD BYED KYIS TSAD MA MI 'THAD PA'I PHYIR RO ZHES NA, BYED
KYI NUS PAS YOD PA NYID YIN NO ZHE NA, GNOD BYED KYI NUS NUS PAS
YOD PA NYID YIN NO ZHE NA, GNONG BYED KYI NUS PA MED PA NYID CI'I
PHYIR MA YIN, DE

LTAR NI MA YIN TE, GNOD BYED TSAD MA MA YIN PA'I PHYIR ZHE NA,
'DI TSAD MA MA YIN PA JI LTAR YIN, SGRUB BYED KYIS GNOD PA'I
PHYIR RO ZHE NA, 'O NA SGRUB BYED KYANG TSAD MA MA YIN TE, GNOD
BYED KYIS GNOD PA'I PHYIR RO, ,SNGAR BSGRUBS PA'I GNOD BYED KYIS
GNOD PA'I YUL CAN GYI SGRUB BYED

'JUG PAR YANG MI RIGS NA, GNOD BYED SEL BA LTA CI SMOS SO, ,MTSAN
NYID DANG LDAN PA LA GNOD PA SRID NA DE'I MTSAN NYID SUN PHYUNG
BA KHO NAR 'GYUR BAS NA THAMS CAD LA YID BRTAG TU MED DO, ,'O NA
GANG GI TSE DANG POR DBANG PHYUG SMRA BAS SGRUB BYED BRJOD PA
DE'I SUN 'BYIN PAS KYANG GNONG BYED

KYIS TSAD MA BRJOD PAR MI BYA BAR 'GYUR RO ZHE NA BDEN TE, DE'I
TSE DES GNONG BYED BRJOD PAR BYA BA MA YIN GYI, 'ON KYANG SGRUB
BYED SUN 'BYIN PA NYID YIN NO, ,SGRUB BYED 'DI DAG NI SGRUB BYED
KYI MTSAN NYID RGYAS PAR BYED PA MA YIN TE, KHYAB PA DANG BRAL
BA'I PHYIR RO, ,'DI LTAR RE ZHIG

SGRUB BYED DANG PO LA 'BRAS BU TZAM LA RGYU TZAM GYIS KHYAB PA
GRUB PA NI 'DOD DE, 'DI SGRUB BYED BLO DANG LDAN PAS NI KHYAB PA
MA GRUB PAS JI LTAR DE SGRUB PAR NUS, KHYAB PAR BYA BA NI MI
'KHRUL PA'I YUL YIN NO, ,KHYAB PAR BYED PA NI SPYI LA MI 'KHRUL
PA YIN LA, KHYAB PAR LA KHYAB PAR MI

'KHRUL PA YIN GYI SPYI NI MA YIN TE, DE MED PAS KYANG MI 'GAL
BA'I PHYIR RO, ,'DI LTAR DU BA TZAM DANG DU BA'I KHYAD PAR LAS ME
TZAM RTOGS LA, KHYAD PAR LAS KHYAD PAR YIN NO, ,DE'I PHYIR 'BRAS
BU TZAM BLO DANG LDAN PA'I MTSAN NYID CAN GYI RGYU'I KHYAD PAR LA
MI 'KHRUL PAR SEMS PA

DANG LDAN PAS JI LTAR SMRA BAR BYED, GAL TE 'BRAS BU TZAM BLO
DANG LDAN PA'I RGYU LA 'KHRUL PA MA MTHONG MOD, 'ON KYANG KHYAD
PAR GZHAN LA 'KHRUL PA DMIGS PA DE KHO NA 'DI LA 'KHRUL PA DOGS
PAR BYED PA YIN NO, ,MA MTHONG BA TZAM GYIS NI 'KHRUL PA DANG
BRAL BAR RTOGS PAR NUS PA MA

@22B YIN TE; DE KHO NA BZHIN DU BSGRUB BYA MED PA YANG RTOGS PAR
THAL BA'I PHYIR DANG, TSAD MA LOG KYANG DON MED PAR MI 'GRUB PA'I
PHYIR DANG, 'KHRUL PA DANG BCAS PA'I GTAN TSIGS KYANG 'KHRUL PA
MA MTHONG BA'I SKYES BU LA LTOS NAS 'KHRUL PA MED PAR THAL BA'I
PHYIR DANG, SKYES

BU LA LTOS NAS GTAN TSIGS DANG GTAN TSIGS LTAR SNANG BA YIN NA,
DE'I DNGOS PO'I RNAM PAR GZHAG PA 'JIG PAR THAL BA'I PHYIR RO,
,'O NA DU BA LA SOGS PA YANG ME LA SOGS PA LA YANG 'KHRUL 'KHRUL
PA MA MTHONG YANG DE LA MI 'KHRUL BA MI 'GRUB PA KHO NA'O ZHE NA,
MI 'GRUB PA MA YIN TE,

GANG GI PHYIR 'DI DAG MI MTHUN PHYOGS LA 'JUG LA MA MTHONG BA
TZAM GYIS MI 'KHRUL BA MA YIN GYI, 'ON KYANG RANG GI BSGRUB PAR
BYA BA DANG 'BREL PA'I PHYIR YIN LA, DE YANG BSGRUB PAR BYA BA'I
DON LAS SKYES PA'I RGYU MTSAN CAN GYI, MA MTHONG BA'I RGYU MTSAN
CAN NI MA YIN NO, ,'O NA MA

MTHONG BA TSAD MAR MI BYED NA DE LAS BYUNG BA YANG MI 'GRUB STE,
RGYU DANG 'BRAS BU'I NGO BO NI MTHONG BA DANG MA MTHONG BA'I
SGRUB BYED CAN YIN PA'I PHYIR RO ZHE NA, MA YIN TE, DE DANG MA
'BREL PA NI DE LA MI 'KHRUL PA'I NGES PA MED PA'I PHYIR DANG, DE
LAS BYUNG BA MA YIN NA YANG DON DNGOS PO

GZHAN LA 'BREL PA MI 'THAD PA'I PHYIR RO, ,GAL TE DE DANG 'BREL
PAR 'DOD PA GZHAN GYI RGYU CAN YIN NAM RGYU MED PA YIN NA NI DE'I
TSE DE MED KYANG RGYU GZHAN LAS SAM GLO BUR DU BYUNG BA NA, 'DOD
PA'I 'BREL PA'I YUL LA 'BREL PA ZHES BYA BAR JI LTAR 'GYUR, CI
STE DE MED PAR MI 'BYUNG BA DE

YOD NA; 'BYUNG NA NI DE LAS BYUNG NGO ZHES BYA BAR NAN GYIS SGRUB
PA YIN NA, DE JI LTAR GZHAN GYI RGYU CAN NAM RGYU MED PA YIN
ZHING DE LAS BYUNG BA MED PAR 'BREL PA YANG JI LTAR YIN, GZHAN
YANG RE ZHIG YUL GCIG TU BSGRUB BYA MED PA LA GTAN TSIGS MA
MTHONG ZHES TE, DE TZAM GYIS DE

LA MI 'KHRUL BA MA YIN TE, MI MTHUN PHYOGS KYI PHYOGS GCIG LA
'JUG PA'I THUN MONG YANG RANG GI BSGRUB PAR BYA BA LA MI 'KHRUL
PAR THAL BA'I PHYIR RO, ,DE'I PHYIR BSGRUB PAR BYA BA MED PA
THAMS CAD DU MA DMIGS PA DE LA 'KHRUL PA'I RGYU BRJOD PAR BYA BA
MA YIN LA, DE YANG MI

@23A *, ,DMIGS PA TZAM YIN PAS NA, DE LAS BYUNG BA LA SDANG SRID
PA MA YIN NO, ,GZHAN YANG CI MTHONG BA DAG GIS MI 'KHRUL MA YIN
NO, ,GZHAN YANG CI MTHONG BA DAG GIS MI 'KHRUL PA BYED PA YIN
NAM, 'ON TE SHES PAR BYED PA YIN, BYED PA YIN NO ZHE NA, CI RANG

GI NGO BOS MI 'KHRUL PA ZHIG GI 'AM 'ON TE 'KHRUL PA ZHIG GIS YIN
GRANG, DE LAS GAL TE DE RANG GI NGO BO MI 'KHRUL PA YIN NA DE LA
BYA BA GZHAN CI ZHIG YOD, 'KHRUL PA ZHIG MA 'KHRUL PAR BYED PA
YIN NA NI MA NGES PA RGYUN CHAD PAR 'GYUR RO, ,'ON TE SHES PAR
BYED PA YIN NA JI LTAR

'DI MI 'KHRUL PA YIN ZHES BRJOD DGOS SO, ,'DI RGYU MTSAN MED PA
NYID DU YIN PAR NI RIGS PA MA YIN TE, THAMS CAD DU YIN PAR THAL
BA'I PHYIR RO, ,DE LAS BYUNG BA LAS GZHAN PA'I RGYU MTSAN NI
BTZAL YANG MA MTHONG NGO, ,RGYU MTSAN NGES PA YIN ZHE NA, 'DI NI
GTAM RGYUD

YIN TE, MI 'KHRUL BA'I MING GZHAN CAN MED NA MI 'BYUNG BA DE NYID
KYI RGYU MTSAN 'DIR SPYOD PA YIN NA, DE NYID NI DE NYID KYI RGYU
MTSAN DU RIGS PA MA YIN NO, ,DE'I PHYIR DE LAS BYUNG BA'I RGYU
MTSAN GYI MI 'KHRUL BA DANG LDAN PA'I DU BA LA SOGS PA SMAD PAR
'OS PA MA YIN NO, ,'BRAS

BU DE NYID NI MTHONG BA TZAM GYIS MI 'KHRUL BAR CI LTAR BRJOD PAR
NUS, 'O NA 'BRAS BU NYID KYANG DE LAS BYUNG BA'I 'BREL PA NYID
KYIS GO BAR BYED PA YIN MOD CE NA, MA YIN TE, 'BRAS BU TZAM SKYES
BU DANG RGYU DANG 'BRAS BU'I NGO BOR MA GRUB PA'I PHYIR RO, ,BUM
PA LA SOGS PA

'BRAS BU'I KHYAD PAR RNAMS KHO NA SKYES BU'I RJES SU 'GRO BA DANG
LDOG PA'I RJES SU BYED PAR MTHONG GI 'BRAS BU TZAM NI MA YIN LA,
BUM PA LA SOGS PA LA 'BRAS BU NYID KYANG MTHONG ZHES TE, DE YANG
SKYES BU SNGON DU 'GRO BAR NI MA GRUB PA STE, DE LTA YIN NA NI DE
LA DNGOS PO TZAM YANG

MTHONG BAS NA, DNGOS PO TZAM YANG DE LTA BU NYID DU 'GYUR RO, ,DE
LTAR NI MA YIN TE, DNGOS PO NYID NI NAM MKHA' LA SOGS PA RTAG PA
LA YANG YOD PA'I PHYIR RO ZHE NA, SKYES BUS KHYAB PA'I DNGOS PO
NYID KYI GZHI NI NGES PAR SKYES BUS BYAS PA NYID MYONG BA NA, DE
LA RTAG PA ZHES BYA

@23B BA CI LTAR YOD, GAL TE DNGOS PO NYID RTAG PA LA YANG MTHONG
BAS NA DNGOS PO TZAM SKYES BU SNGON DU 'GRO BAR MI 'DOD NA, 'O NA
'BRAS BU NYID KYANG SA GZHI LA SOGS PA SKYES BUS MA BYAS PA LA
YANG YOD PAS NA 'BRAS BU TZAM YANG MA YIN NO, ,SA GZHI LA SOGS PA
PHYOGS SU BYAS PAS

NA DES MA NGES PA MA YIN NO ZHE NA, NAM MKHA' LA SOGS PA YANG
PHYOGS SU BYED PA LA 'GOG PAR BYED PA SU YOD, DNGOS PO'I STOBS
KYIS ZHUGS PA'I RJES SU DPAG PA NI LUNG DANG 'GAL BA LA MI 'JIGS
SO, ,LUNG DANG 'GAL BA BSAL BAR BYA BA YIN NA SA LA SOGS PA
PHYOGS SU BYED

PA YANG LUNG GZHAN DANG 'GAL BAS NA SPANG BAR BYA BAR 'GYUR RO,
,RANG GI LUNG DANG 'GAL BA KHO NA SPANG BAR BYA BA KHO NA YIN NO
ZHE NA, RANG GI LUNG GANG YIN, 'DI LTAR, SKYE BO RING BUR SKYES
GYUR CING, ,YON TAN NYES PA MA MTHONG LA, ,KYE MA GRUB MTHA' MI
BZAD PA'I, ,GDON 'DI

SU YIS BSGOS PA YIN, ,'O NA 'BRAS BU NYID NI MA BYUNG BA LAS
BYUNG BA'I MTSAN NYID CAN MA YIN NAM, DE NI BUM PA LA SOGS PA
DANG SA GZHI LA SOGS PA LA YANG KHYAD PAR CUNG ZAD MED DO, ,DES
NA GAL TE 'BRAS BU 'GA' ZHIG SKYES BUS BYAS PA YIN NA THAMS CAD
DE LTA BU KHO NAR

'GYUR LA YANG 'GA' YANG MA YIN NO ZHE NA, DE NI MI BDEN TE, 'DI
DNGOS PO NYID LA YANG MTSUNGS PA'I PHYIR TE, 'DI LTAR 'DI SKAD
DU, GAL TE DNGOS PO 'GA' ZHIG SKYES BUS BYAS PA YIN NA THAMS CAD
KYANG DE LTA BU KHO NAR 'GYUR LA YANG NA 'GA' YANG MA YIN NO ZHES
BRJOD PAR

NUS SO; ,BUM PA LA SOGS PA LA DNGOS PO NYID GZHAN YIN LA, NAM
MKHA' LA SOGS PA LA GZHAN YIN PA NI MA YIN NO, ,'DIS NI MKHAS PAR
RLOM PA 'GA' ZHIG GIS, GANG LAS 'BRAS BU'I KHYAD PAR LA KHYAB
CING 'BRAS BU TZAM LA MA KHYAB PO ZHES BRJOD PA 'DIR BU

GNYIS YOD DAM ZHES GANG BRJOD PA DE YANG BSAL BA YIN TE, DE LA
KHO BO CAG KYANG SMRA STE, GANG GIS DNGOS PO'I KHYAD PAR LA KHYAB
PO, ,DNGOS PO TZAM LA MA KHYAB PO ZHES BRJOD PA 'DIR DNGOS PO
GNYIS YOD DAM, KHO BO CAG NI 'BRAS BU GNYIS LA KHYAB PA YOD PAR
MI

@24A *, ,SMRA'I; 'ON KYANG 'BRAS BU RNAMS LA YIN NO, ,MA BA LAS
BYUNG BA TZAM GYIS NI 'BRAS BU'I BDAG NYID THAMS CAD CHOS MTSUNGS
PAR MA GRUB STE, DE LTA BU NYID DU YANG GZUGS LA SOGS PA THA DAD
DANG RGYU THA DAD PA YANG MNGON SUM DU GRUB PA'I PHYIR RO, ,'DIS

NI 'BRAS BU 'GA' ZHIG SKYES BU SNGON DU 'GRO BAR MTHONG NAS DE
DAG DANG RIGS MI MTHUN PA RNAMS KYANG 'BRAS BU TZAM DU MTSUNGS
PAS DE LTAR RNAM PAR 'JOG PA NA, RIG PA NGAL BA'I 'BRAS BU SHIN
TU THOB PA YIN TE, GANG GI BUD MED DANG DMANGS RIGS DANG THUN
MONG BA'I KHYAD PAR YANG

MI RTOGS PA'O, ,'O NA SKYES BUS BYAS PA NYID DU RTZOD PA'I GZHI
MA YIN PA'I BUM PA LA SOGS PA PHAN TSUN DU RIGS MI MTHUN PA KHO
NA MA YIN NAM, DES NA GAL TE LUS LA SOGS PA BUM PA LA SOGS PA
DANG RIGS MI MTHUN PA NYID KYIS SKYES BU SNGON DU 'GRO BAR RNAM
PAR MI 'JOG NA, RE DE

DAG LA YANG PHAN TSUN LTOS NAS DE YOD PAS NA DE DAG KYANG DE LTAR
RNAM PAR MI 'JOG PAR 'JUG GO, ,GANG GIS DE DAG SDE TSAN GCIG TU
BYED PA BUM PA LA SOGS PA RTZOD PA MED PA RNAMS LA NI LUS LA SOGS
PA DANG THUN MONG MA YIN PA THUN MONG GI CHOS 'GA' YANG YOD PA MA
YIN LA, DE

DAG SDE TSAN GCIG TU BYAS PA MED PAR LUS LA SOGS PA SHIN TU RIGS
MI MTHUN PAR RNAM PAR GZHAG PAR MI 'OS SO, ,'DI SNYAM DU GANG ZHIG
MTHONG BAS BYED PA MA MTHONG YANG BYAS PA'I BLOR 'GYUR PA'I 'BRAS
BU DE DE NI BLO DANG LDAN PA'I RGYU CAN YIN GYI GZHAN NI MA YIN
NO, ,LUS LA SOGS

PA 'DI DAG NI 'JIG RTEN LA BYAS PA'I BLO MI SKYED DE, DES NA BLO
DANG LDAN PA'I RGYU CAN NYID DU RNAM PAR MI 'JOG GO SNYAM NA, DE
NI BDEN TE, BYAS PA'I BLO NI RJES SU DPAG PA'I BDAG NYID CAN YIN
LA, RJES SU DPAG PA YANG KHYAB PA GRUB PA LA LTOS SHING, DE YANG
RJES SU DPAG PA LA

LTOS PA NA SHIN TU GSAL BAR PHAN TSUN BRTEN PA NYID DO, ,DES NA
KHYAD PAR DANG 'BREL PA GZUNG BAR MI NUS PA'I PHYIR 'BRAS BU TZAM
KHO NA SKYES BU SNGON DU 'GRO BAR RTOGS PAR BYA'O ZHE NA, 'O NA
GAL TE 'BRAS BU 'GA' ZHIG SKYES BU SNGON DU 'GRO BAR MTHONG BAS
THAMS CAD DE LTAR RTOGS NA, 'GA'

@24B ZHIG ME'I RGYU CAN DU MTHONG BAS NA, DE LTA BU NYID DU RTOGS
PAR 'GYUR RO, ,DE NI DE LTA MA YIN TE, ME'I 'BRAS BU NI RIGS GCIG
PA YIN TE, DES NA DER RIGS GZHAN SPANGS NAS RGYU DANG 'BRAS BU'I
NGO BOR RTOGS PAR NUS SO, ,SKYES BU'I 'BRAS BU RNAMS NI RIGS SNA
TSOGS PA YIN TE,

DE DAG LA KHYAD PAR DU DE LAS BYUNG BA'I 'BREL PA RTOGS PAR NUS
SO, ,'DI LTAR BUM PA DANG SNAM BU LA SOGS PA'I SKYES BU'I 'BRAS
BU RNAMS NI NUS PA SNA TSOGS PA DANG GZUGS SNA TSOGS PAS NA PHAN
TSUN RIGS MI MTHUN PA YIN LA, 'BRAS BU TZAM DU CHOS MTHUN PAR
DMIGS

PA YIN NO ZHE NA, THAL BA DANG SOL BA DANG DU BA DANG TSOS PA LA
SOGS PA ME'I 'BRAS BU RNAMS KYANG PHAN TSUN RIGS MI MTHUN PA KHO
NA MA YIN NAM, DES NA DER YANG 'BRAS BU TZAM YANG MED PA DANG
RGYU DANG 'BRAS BU'I 'BREL PAR RTOGS PAR BYA'O, ,BRJOD PA, ME'I
'BRAS BU RNAMS NI THAL BA LA

SOGS PA'I RANG BZHIN THA DAD KYANG BUD SHING GI RNAM PAR 'GYUR
BA'I BDAG NYID DU RIGS GCIG PA KHO NA YIN TE, DES NA DE'I SGO NAS
DER 'BREL PA'I BLO 'BYUNG BAS NA HA CANG THAL BA YANG MED LA,
TSUN CHAD DU LDOG PA YANG MA YIN NO, ,YANG DE DAG LA NI TSAD YOD
PAS NA SDE TSAN GCIG TU BYAS PA

MED KYANG DE LAS GZHAN SPANGS NA ME DANG 'BREL PA RTOGS PA MI
'GAL BA KHO NA'O, ,YANG NA ME DANG 'BRAS BU CEM LA NI 'KHRUL
'GYUR LA, SKYES BU DANG LHAN CIG DE MA DMIGS PAS NA 'GYUR TE,
'GYUR LA, SKYES BU DANG LTAN CIG DE MA DMIGS PAS NA 'GYUR TE,
RGYU DANG 'BRAS BU'I THA SNYAD NI RJES

SU 'GRO BA DANG LDOG PA'I RGYU MTSAN CAN YIN PA'I PHYIR RO,
,'BRAS BU TZAM LA NI ME'I RJES SU 'GRO BA DANG LDOG PA'I RJES SU
BYED PA YOD PA MA YIN TE, DE MED KYANG BUM PA LA SOGS PA LA SKYE
BA MTHONG BA'I PHYIR RO, ,'O NA SKYES BU'I RJES SU 'GRO BA DANG
LDOG PA'I RJES SU BYED PA LA YANG MED

DE; DE MED KYANG RTZVA LA SOGS PA LA SKYE BA DMIGS PA'I PHYIR RO
ZHE NA, MA YIN TE, DE MED PAR MI 'GRUB PA'I PHYIR RO, ,'O NA NA
BUM PA LA SOGS PA LA YANG ME MED PA MI 'GRUB PO ZHE NA, MI 'GRUB
PA MA YIN TE, SNANG RUNG GI BDAG NYID DE DER MI DMIGS PA'I PHYIR
RO, ,DE NYID KYI

@25A *, ,PHYIR RTZVA LA SOGS PA YANG SKYES BU MED PA DE CI'I CI'I
PHYIR MI 'GRUB, DE NI DBANG PO LAS 'DAS PA YIN PA'I PHYIR LA,
DBANG PO LAS 'DAS PA DON RNAMS NI MA MTHONG BA TZAM GYIS MED PAR
MI 'GRUB PO, ,DBANG PO LAS 'DAS PA MA YIN PA'I ME NI MTHONG BA
MED PA'I

PHYIR ME NYID DO, ,'O NA BUM PA LA SOGS PA LA YANG SKYES BU DBANG
PO LAS 'DAS PA MA YIN PA KHO NA BYA BA BYED PAR MTHONG BA MA YIN
NAM, GAL TE DE LTA BUR GYUR PA KHO NA RTZVA LA SOGS PA LA SGRUB
NA, DE MA DMIGS PAS NA MED PA JI LTAR MA YIN SNANG DU RUNG BA
DANG SNANG DU MI RUNG BAR RNAM

PAR RTOG PA BSAL TE SKYES BU TZAM RGYU NYID KYI KHYAB BYED DU
RTOGS TE, DES NA DE MA MTHONG BA LAS MED PAR GRUB PA MA YIN NO
ZHE NA, ME LA YANG TSUL 'DI NYID DU JI LTAR MI 'GYUR, MA YIN TE,
BTZO BA DANG, SREG PA LA SOGS PA BYED PA'I SNANG RUNG GI KHYAD
PAR KHON ME YIN PA'I PHYIR RO,,

SKYES BU NI SNANG RUNG NYID DU NGES PA MA YIN PAS NA, SNGA MA
DANG MTSUNGS PA MA YIN NO, ,DE'I PHYIR GANG 'BRAS BU YIN PA DE
THAMS CAD NI SKYES BU SNGON DU 'GRO BA YIN PAS NA, LUS LA SOGS PA
YANG 'BRAS BU YIN PA NYID KYIS DE LTA BUR GYUR PAR 'GRUB PO, ,'DI
NI DAM PA MA YIN PA'I

LTA BA'I CHANG GIS MYOS PAS RMONGS PA'I NYES PAR BSLABS PA RNAMS
KYI BLA COL YIN TE, DE LTAR RE ZHIG SKYES BU'I 'BRAS BU RAB TU
GRUB PA RNAMS RIGS DU MA YIN PA'I PHYIR SDE TSAN GCIG TU BYA BAR
MI NUS PAS NA, KHYAD PAR DU 'BREL PA 'DZIN PA MI 'THAD PA'I
PHYIR, 'BRAS BU TZAM

LA SKYES BU KHYAD PAR RTOGS PA YIN NO ZHES GANG BRJOD PA DE NI
YANG DAG PA MA YIN TE, DE LTA YIN NA LUS CAN SKYES BUS KYANG
'BRAS BU TZAM LA KHYAB PAR RTOGS PAR 'GYUR RO, ,DE LTAR NI MA YIN
TE, LUS NYE BAR MI SBYOR BA DE 'BRAS BU SKYE BA MTHONG BA'I PHYIR
RO ZHE NA, DE CI DA NI 'BRAS BU LA

LUS KYIS MA KHYAB PA KHO NA YIN NAM, DE LTA'O ZHE NA, KHA CIG LA
LUS KYI BYED PA RJES SU DPOG PA GANG YIN PA DER MI 'GYUR RO,
,'BRAS BU TZAM LA MA KHYAB PA YIN GYI 'BRAS BU'I KHYAD PAR LA
KHYAB PA KHO NA'O ZHE NA, GANG GIS SDE TSAN GCIG TU BYAS NAS LUS
KYIS KHYAB PAR 'GYUR BA LUS

@25B GYIS NYE BAR SBYOR BA MED PAS BSKYED PAR BYA BA'I 'BRAS BU'I
TSOGS DANG THUN MONG MA YIN PA DE DAG LA, THUN MONG GI CHOS CI
ZHIG YOD DE, SDE TSAN GCIG TU BYAS PA MED PA YANG KHYAD PAR DU
KHYAB PA MI 'THAD PA'I PHYIR KHYAD PAR MED PA KHO NAR 'GYUR LA,
'KHRUL PA YIN NA YANG MI 'GYUR BA KHO

NA'O; ,JI STE LUS KYI 'BRAS BU NYID DU GRUB PA 'GA' KHO NA LA,
GCIG TU LUS KYIS NYE BAR SBYOR BA MTHONG BAS NA DE THAMS CAD DU
RNAM PAR 'JOG PA NI MA YIN GYI, 'ON KYANG GANG GI RIGS CAN LA LUS
KYIS BYED PA MTHONG BA DE'I RIGS KHO NA LA YIN LA, DES NA HA CANG
KHYAB PA MA YIN NO

SNYAM NA; 'O NA DE LTA NA GANG GI RIGS CAN LA BLO DANG LDAN PA'I
BYED PA MTHONG BA DE'I RIGS KHO NA LA DE RNAM PAR GZHAG PAR
BYA'I, KHYAD PAR MED PAR NI MA YIN NO, ,'KHRUL PA YOD PAS NA LUS
KYIS KHYAB PA NI KHYAD PAR MED PAR MA YIN GYI, 'DIR NI DE LTA MA
YIN TE, 'KHRUL PA

MA MTHONG BA'I PHYIR RO ZHE NA, 'KHRUL PA MTHONG NGO ZHES BYA BA
'DI TZAM GYIS NI KHYAB PA MA YIN GYI, 'ON KYANG 'BREL PA SGRUB
PAR BYED PA'I TSAD MA'I DBANG GIS YIN LA, 'GA' ZHIG TU SKYES BU
NI GCIG LA 'BREL PA GRUB PAS THAMS CAD DU DE GRUB PA NI MA YIN
TE, 'JI BA'I RNAM 'GYUR GYI KHYAD

PAR TZAM LA BLO DANG LDAN PA'I NYE BAR SBYOR BA MTHONG BA'I MKHAS
PA SU YANG SNAM BU LA SOGS PA LA DE'I THA SNYAD BYED PA MA YIN
TE, GZHAN DU NA RDZA MKHAN GYI NYE BAR SBYOR BA KHO NA RNAM PAR
GZHAG PAR 'GYUR RO, ,'KHRUL PA MTHONG BA'I PHYIR MA YIN NO ZHE
NA, 'O NA 'JI BA'I RNAM 'GYUR GYI

KHYAD PAR GCIG LA RDZA MKHAN GYI NYE BAR SBYOR BA MTHONG BAS
KYANG, 'JI BA'I RNAM 'GYUR GYI KHYAD PAR GZHAN LA YANG RNAM PAR
MI 'JOG PAR 'GYUR RO, ,'KHRUL PA MTHONG BA'I PHYIR RO ZHE NA,
'KHRUL PAR MTHONG BA DANG RIGS MTHUN PA LA 'KHRUL BA MA DMIGS
KYANG DOGS PA MI LDOG PA

KHO NA'O; ,BUM PA LA SOGS PA LA PHAN TSUN DU MI MTHUN PAS NA DE
LTA MA YIN NO ZHE NA, 'O NA BLO DANG LDAN PA TZAM GYI NYE BAR
SBYOR BA YANG KHYAD PAR MED PAR MI 'GRUB PO, ,'BRAS BU NYID DU
RIGS GCIG PAS NA 'GRUB PO ZHE NA, DE KHO NA BZHIN DU RDZA MKHAN
GYI NYE BAR SBYOR BA YANG GRUB PAR

@26A *, ,'GYUR RO, ,DE'I PHYIR GANG DANG GANG RIGS MTHUN PA LA
SKYES BU'I BYED PA SNANG BA DE DANG DE LA SKYES BUS BYAS PA NYID
DU RNAM PAR GZHAG PAR BYA'O ZHES RIGS PA YIN NO, ,GANG ZHIG
MTHONG BAS BYED PA MA MTHONG BA LA YANG BYAS PA'I BLOR 'GYUR BA
DE SKYES BUS BYAS ZHES BYA

BA YANG RIGS MTHUN PA LA 'BREL PA 'DZIN PA'I TSAD MA'I 'JUG PA
STON PA YIN PAS NA PHAN TSUN BRTEN PA'I SKYON GA LA YOD, 'DI LTAR
'DIR DON NI GANG ZHIG MTHONG BAS BYED PA LA MA MTHONG BA'I RTOGS
PA PO LA YANG DUS GZHAN NA RJES SU DPAG PA'I BDAG NYID KYIS BYAS
PA'I BLO 'BYUNG BA DE

NI KHYAB PA'I DUS SU DE LTA BUS BYAS PA YIN NO ZHES RTOGS PA YIN
NO ZHES BYA BA 'DI YIN NO, ,GANG MTHONG BAS BYAS PA'I BLOR 'GYUR
ZHE NA, GANG GI RIGS CAN LA SKYES BU DANG LHAN CIG 'BREL PA GRUB
PAR BYED PA'I TSAD MA BYUNG BAR GYUR PA'O, ,LUS LA SOGS PA NI DE
LTA MA YIN PAS

NA KHYAB PA LAS PHYI ROL KHO NAR GNAS SO, ,'DIS NI KHA CIG GIS
LUS LA SOGS PA LA BYAS PA'I BLOR MI 'GYUR RO ZHES SMRA BA LA, CI
KHYAB PA GZUNG BA LA'AM, 'ON TE KHYAB PA MA GZUNG BA LA YIN ZHES
RGAL ZHING BRTAG PAR BYA STE, GAL TE PHYOGS DANG PO YIN NA, DE NI
MI RIGS TE,

KHYAB PAR RTOGS PA CAN GYIS KHYAB BYA MTHONG BAS NA KHYAB BYED MI
RTOGS PA NI MA YIN TE, THAMS CAD DU MI RTOGS PAR THAL BA'I PHYIR
RO, ,GAL TE PHYI MA LTAR YIN NA LUS LA SOGS PA LA ZHES BYA BA 'DI
SHIN TU NYUNG BA SMRAS PA YIN TE, BUM PA LA SOGS PA LA YANG KHYAB
PA MA

GTOGS PA LA BYAS PA'I BLOR MI 'GYUR BA KHO NA'O ZHES GANG SMRAS
PA DE YANG BSAL BA YIN TE, RIGS MTHUN PA LA TSAD MA MA ZHUGS PAR
KHYAB PA 'DZIN PA MI 'THAD PA'I PHYIR RO, ,'O NA 'DIR YANG RIGS
MTHUN PA LA TSAD MA 'JUG PA YOD PA KHO NA MA YIN NAM, RTZED MO'I
RI NI RI RNAMS KYI

RIGS MTHUN PA YIN LA, 'DRA GZUGS KYI LUS NI LUS KYI YIN ZHING,
BRUS PA'I CHU KLUNG NI CHU KLUNG GI, 'DIR SO NGAL BA SOGS PA'I
RANG BZHIN GYI SHING NI SHING RNAMS KYI YIN ZHING, DE DAG KYANG
SKYES BU'I BYED PA RJES SU 'GRO BA DANG LDOG PA'I RJES SU BYED
PAR TSAD MAS RTOGS PA

@26B KHO NA'O; ,'DIR DE DAG DE LTA BU YIN YANG KHYAB PA MI RTOGS
NA, 'O NA 'GAR YANG MI RTOGS PAR 'GYUR RO ZHE NA, 'DI NI MA
BSLABS PA'I BRJOD PA YIN TE, 'DI LTAR GAL TE SKYES BU DANG BRAL
BA'I RI LA SOGS PA DE LAS GZHAN PA'I RIGS MTHUN PA YIN NA, DE DAG
KHO NA BZHIN DU DE

DAG KYANG BDAG CAG LA SOGS PA DANG KHYAD PAR MED PA'I BLO DANG
LDAN PA'I SKYES BU SNGON DU 'GRO BAR 'GYUR RO, ,DE LTA NI MA YIN
TE, DE DAG NI BDAG CAG LA SOGS PAS BYAS PAR MI NUS PA YIN PA'I
PHYIR RO ZHE NA, 'O NA RIGS MTHUN PA YIN NA DE NYID GA LAS TE,
GZHAN DU YANG THAL

BA'I PHYIR RO, ,BYA BAR MI NUS PA YIN NA RIGS PA GCIG PA NYID DU
MI GRUB BO, ,RNAM PA MTSUNGS PA NYID NI DNGOS PO RNAMS KYI DE
NYID YIN PA'I RGYU MTSAN MA YIN GYI, 'ON KYANG RANG BZHIN GZHAN
YANG YIN TE, KHA CIG RNAM PA KHYAD PAR MED KYANG KHYAD PAR GZHAN
LAS RIGS THA DAD PAR

MTHONG BA'I PHYIR RO, ,'DI LTAR AUTPALA'I RTZA BA LAS DANG LCI
BA LAS KYANG AUTPALA'I RTZA BA DANG, 'JAM [?] BU DANG RA LAS KYANG
'DAM BU DANG RTZA BA DANG SA BON LAS KYANG CHU SHING 'BYUNG NA,
LCI BA DANG GZHAN PA LA SOGS PA LAS SKYES PA'I AUTPALA'I RTZA BA
LA SOGS PA RNAMS MTSUNGS PA

TZAM GYI RIGS MTHUN PA MA YIN TE, RANG BZHIN THA DAD PAR NYAMS SU
MYONG BAS GRUB PA'I PHYIR DANG, RGYU DANG 'BRAS BU'I NGO BOR RNAM
PAR GZHAG PA 'JIG PAR THAL BA'I PHYIR RO, ,DE'I PHYIR GAL TE BYAS
PA'I RI LA SOGS PA RNAM PA MTSUNGS PA NYID KYI RGYU MTSUNGS PA
YIN NA AUTPALA'I

RTZA BA LA SOGS PA YANG 'GYUR RO, ,SROG CHAGS KYI LUS LA SOGS PA
DANG 'DRA GZUGS KYI LUS LA SOGS PA RNAM PA MTSUNGS KYANG DE LTA
BU YIN PA NYID KYI RGYU MTSAN NI YOD PA MA YIN TE, SHIN TU GSAL
BAR THA DAD PAR NYAMS SU MYONG BA'I PHYIR RO, ,'DI LTAR BYIS PA'I
BAR GYI

'JIG RTEN 'DIS RTAGS MED CING NYE BAR BSTAN PA MED PAR DE DAG THA
DAD PAR RTOGS PA YIN NO, ,BRUS PA'I CHU KLUNG LA DUS KYI DBANG
GIS BRUS PA'I MTSAN MA YAL BA NA, CHU KLUNG GZHAN LAS THA DAD PAR
MI RTOGS PA KHO NA MA YIN NAM ZHE NA, DE LAS CIR 'GYUR, DE DAG
RGYU MTSUNGS

@27A *, ,PAR RTOGS PA YIN NO ZHE NA, BRUS PA YANG RTOGS PAR 'GYUR
RO, ,BRUS PA KHA CIG TU MNGON SUM DANG 'GAL BA YIN NO ZHE NA, DE
CI DA NI 'BRAS BU RGYU LA 'KHRUL PA MNGON SUM GYIS SGRUB BAM, DE
LTA YIN NA NI 'BRAS BU'I RTAGS LAS BYAS PA'I RJES DPAG MA

LUS PA RGYUN CHAD PAR THAL LO, ,YUN RING PO NAS YOD PA'I CHU
KLUNG DANG MTSO RNAMS LA YANG RJES SU DPAG PA BZLOG TU MED PAR
'GYUR RO, ,KHYAB PAR MA GTOGS PA NA BRUS PA LA YANG 'BRU BA RJES
SU DPAG PA MI 'THAD PA YIN NO ZHE NA, DE LTA NA SA BON LAS BYUNG
BA'I CHU SHING

SDONG BU LAS BYUNG BA THA DAD KYANG, DE NYE BAR MA MTSON PAS NA
SA BON RJES SU MI DPAG PA KHO NA STE, RIGS PA'I DE KHO NA GZIGS
PAS, RGYU BRGYUD PA RING BA RNAMS NI RJES SU MI DPOG PA NYID YIN
PAS NA 'KHRUL PA MED DO ZHES GANG GSUNGS PA YIN NO, ,'BRAS BU'I

GTAN TSIGS LA NI RTOGS PA PO BYA BAR 'GYUR DGOS TE, DE SKAD DU
SHIN TU RNAM PAR PHYE BA'I 'BRAS BU NI RGYU LA 'KHRUL PA MED DO
ZHES BSHAD DO, ,'DI SNYAM DU KHYIM GYI LDUM RA'I SHING DE LAS
GZHAN PA'I SHING DANG RIGS MTSUNGS PA RNAMS BYED PA PO CAN DU
NGES PA YIN LA,

DE'I RJES SU 'BRANGS NAS DE DAG KYANG SKYES BU SNGON DU 'GRO BAR
GRUB PA YIN NO SNYAM NA, DE YANG LEGS PA MA YIN TE, DE DAG KYANG
SNGON MTHONG BA DANG KHYAD PAR MED PA'I BYED PA PO SNGON DU 'GRO
BAR THAL BA'I PHYIR RO, ,GANG GIS DE BZHIN DU GZHAN YANG 'GYUR BA
LDUM RA'I SHING YANG

BYED PA PO CAN NI MA YIN TE, RLUNG LA SOGS PA MTSUNGS PA'I SKYES
BU DER NYE BAR 'TSOG BYED KYI RKYEN TZAM YIN PA'I PHYIR RO, ,DES
BSKYED PAR BYA BA YIN NA DE'I 'DOD PA'I RJES SU BYED PAS NA 'JIM
PA LA SOGS PA'I DBYIBS BZHIN DU NGES PA MI 'THAD PA'I PHYIR RO,
,GAL TE RIGS

MTHUN PA LAS 'BREL BA SGRUB PA'I TSAD MA 'JUG PA RGYU DANG 'BRAS
BU'I DNGOS PO'I 'BREL PA GRUB PA'I THABS YIN NA, 'O NA SNGON DU
LUS CAN GYI 'BRAS BUR MA MTHONG BA LAS RJES SU DPAG PAR MI 'GYUR
TE, 'BREL PA MA BZUNG BA'I PHYIR RO, ,'DOD PA YIN PA'I PHYIR
SKYON MED DO, ,

@27B 'BREL PA RTOGS PA'I DU BA LAS KYANG ME'I RTOGS PA SKYE BA MA
YIN NO, ,DE'I PHYIR LUS LA SOGS PA DANG RIGS MI MTHUN PA LAS
'BREL PA GRUB PAR BYED PA'I TSAD MA 'JUG PA YOD PA MA YIN NO,
,DE'I PHYIR DE DAG LA SKYES BU DANG 'BREL PA SGRUB PAR DKA' BA
YIN LA GZHAN LA NI PHAN

TSUN RIGS MI MTHUN PAS SDE TSAN GCIG TU BYA BA MED PAR YANG 'BREL
PA'I BLO MI 'GAL TE, SO SOR DE SGRUB PAR BYED PA'I TSAD MA 'JUG
PA'I PHYIR RO, ,DES NI GANG GIS LUS LA SOGS PA YANG DE LTAR RTOGS
PAR 'GYUR BA, KHO BO CAG GIS NI 'BRAS BU TZAM SKYES BU SNGON DU
'GRO BA

CAN DU MA RTOGS SO, ,RIGS GZHAN LA SGRUB PAR BYED PA'I TSAD MA
ZHUGS PA NA GZHAN LA 'BREL PA MI RTOGS PA YIN DU CHUG MOD, LUS LA
SOGS PA BUM PA LA SOGS PA LAS RIGS GZHAN YIN PA NYID GA LAS SPYOD
PA'I SHES PA MI 'DRA BA'I YUL YIN PA'I PHYIR TE, BUM PA

LA SOGS PA RNAM PA GZHAN KHO NAR RTOGS LA, LUS LA SOGS PA YANG
RNAM PA GZHAN KHO NAR RO, ,PHA ROL POS KYANG 'DI DAG THA DAD PAR
GDON MI ZA BAR KHAS BLANGS DGOS TE, GANG GI PHYIR 'DI BYED PA PO
MED PA DANG, BYED PA PO CAN DU NGES PA DANG BYED PA PO CAN DU THE
TSOM ZA BA'I BYE BRAG

GI DNGOS PO RNAMS PHUNG PO GSUM DU SMRA BA'I PHYIR RO, ,BYED PA
CAN DU NGES PA'I MTSAN NYID MA TSANG BA MED PA NI BYED PA CAN DU
THE TSOM ZA BAR 'GYUR BA MI 'OS TE, BYED PA CAN DU NGES PA RNAMS
KYANG DE LTA BU'I NGO BOR THAL BA'I PHYIR RO, ,BYED PA PO MTHONG
BAS NA LUS LA SOGS PA BYED PA

PO CAN DU THE TSOM ZA BA YIN NO ZHE NA, BUM PA LA SOGS PA GRUB
ZIN PA MTHONG BA RNAMS LA YANG 'GYUR RO, ,MA YIN TE, BYED PA PO
CAN DU MTHONG BA DANG RIGS MTHUN PA'I PHYIR RO ZHE NA, DE NYID
KYI PHYIR LUS LA SOGS PA LA YANG MI 'GYUR RO, ,DE DAG DE'I RIGS
CAN MA YIN NO ZHE NA,

KHO BO CAG KYANG DE NYID SMRA STE, DE NYID KYI PHYIR LUS LA SOGS
PA SHIN TU RIGS MI MTHUN PAR GRUB PA'O, ,GAL TE BUM PA LA SOGS PA
PHAN TSUN RIGS MI MTHUN MOD KYI, 'ON KYANG BYED PA PO CAN DU NGES
PA NYID KYIS SDE TSAN GCIG TU BYAS PA RNAMS RIGS MTHUN PA KHO NA
YIN NO, ,

@28A *, ,LUS LA SOGS PA NI BYED PA PO CAN DU NGES PA'I 'BRAS BU'I
TSOGS THAMS CAD LAS PHYI ROL DU 'GYUR BA SHIN TU RIGS MI MTHUN PA
GRUB PA YIN NO, ,'DI LAS KYANG SHIN TU RIGS MI MTHUN PA YIN TE,
GANG MI 'DRA BA'I RGYUN DU 'DOD PA'O, ,'DI LTAR BUM PA

LA SOGS PA PHAN TSUN THA DAD PA LUS KYI BYED PA'I STOBS KYIS SKYE
BA YIN LA, LUS LA SOGS PA NI LUS CAN MA YIN PA DANG LDAN PA'I
BYIN GYIS BRLABS PA TZAM GYIS YIN NO, ,DE'I PHYIR DE DAG LAS SHIN
TU THA DAD PA CI STE MA YIN, GAL TE BUM PA LA SOGS PA'I GZUGS LUS
KYIS

BYED PAS BSGRUB PAR BYA BA CI 'DRA BA DE 'DRA BA KHO NA LUS LA
SOGS PA'I YANG 'GYUR NA, DE LTA BU MA YIN PA NA GZUGS DE LUS KYIS
BSGRUB PAR BYA BA MA YIN PAS NA GZHAN GYIS YANG MA YIN TE, RGYU
THA DAD KYANG NGO BO THA DAD PAS NA MTHA' DAG GI NGO BO SNA TSOGS
NYID RGYU MED PAR 'GYUR

RO; ,DE'I PHYIR LUS KYI BYED PAS BSKYED PAR BYA BA'I BUM PA LA
SOGS PA LAS LUS LA SOGS PA DES BSKYED PAR BYA BA MA YIN PA NYID
KYIS NA SHIN TU RIGS MI MTHUN PA YIN NO, ,GTAN TSIGS 'DI DAG NI
BCOS MA DANG BCOS MA YIN PA'I RI LA SOGS PA PHAN TSUN RIGS MI
MTHUN

PA NYID KYI SGRUB BYED LA YANG SBYAR BAR BYA'O, ,BCOS PA RNAMS
LAS LUS LA SOGS PA THA DAD PA SGRUB PAR BYED PA NI BUM PA LA SOGS
PA SHIN TU RIGS MI MTHUN PA NYID KYI SGRUB BYED DU BLTA BAR
BYA'O, ,GANG DAG CI ZHIG LTAR RTOGS PA GCIG GI YUL LAS KYANG THA
DAD PA DE DAG DE

LTA BUR GYUR PA MA YIN PA DAG LAS SHIN TU THA DAD PA MA YIN PAR
JI LTAR 'GYUR, 'DI SNYAM DU RE ZHIG BUM PA DANG SHING RTA LA SOGS
PA SKYES BUS BYAS PA'I 'BRAS BU RNAMS KYANG PHAN TSUN RIGS MI
MTHUN PAR MTHONG STE, DE'I PHYIR LUS LA SOGS PA YANG DE LTA BU
YIN PA LA 'GAL

BA CI YOD SNYAM NA, DE CI 'DI SRID PA YIN NAM, 'ON TE NGES PA
YIN, DE LA GAL TE SRID PA YIN NA, DE'I TSE NGES PA MED PA'I PHYIR
KHYAB PA MED PA YIN TE, KHYAB PA NI DE'I RGYU MTSAN CAN YIN PA'I
PHYIR RO, ,JI STE NGES PA YIN NA DE MI 'THAD DE, RIGS GZHAN LA
MTHONG BA'I CHOS

@28B NI GZHAN LA NGES PA YAN LAG MA YIN TE, RIGS GZHAN LA NI RAB
GRUB PA, ,SGRA YI CI NI MTHONG BA LAS, ,SGRUB BYED MI RIGS NGAG
LA SOGS, ,GO NYID PHYIR NA RVA CAN BZHIN, ,ZHES GANG GSUNGS PA
YIN NO, ,RE ZHIG 'DI YOD PA SRID PA'I RGYU MTSAN NYID BSGRUB PAR
DKA' NA, DE NGES

PA LTA CI SMOS, 'DI SNYAM DU BUM PA LA SOGS PA LA SKYES BU DANG
'BREL PA KHONG DU CHUD PA YIN LA, DE DANG RIGS MI MTHUN PA'I
PHYIR LUS LA SOGS PA LA MI RTOGS NA, 'O NA RTZVA'I DU BA LA ME
DANG 'BREL PA RTOGS PAS, DE DANG RIGS MI MTHUN PA'I PHYIR, LO MA
LAS BYUNG BA LA

MI RTOGS PAR 'GYUR RO, ,SO SOR RTOGS PAR BYED DO ZHE NA, BUD
SHING MTHA' YAS PA'I PHYIR DE'I BYE BRAG GIS DU BA'I RIGS KYANG
MTHA' YAS PAS NA, MI TSE RING POS KYANG ME DANG DU BA'I 'BREL PA
RTOGS PAR MI 'GYUR RO, ,JI STE DU BA LA YIN PA LAS LOG PA'I BDAG
NYID DU DU BA

THAMS CAD RIGS GCIG PA YIN NA, 'BRAS BU THAMS CAD KYANG 'BRAS BU
MA YIN PA LA LOG PAR CI STE MI 'DOD, DE'I PHYIR DU BA TZAM LA MES
KHYAB PA YIN BZHIN DU 'BRAS BU TZAM LA SKYES BUS KHYAB PA GRUB PO
SNYAM NA, 'DI LTAR JI LTA BUR BUD SHING GI BYE BRAG GI RJES SU
BYED PA'I DU BA'I

BYE BRAG RNAMS MES KHYAB PA RTOGS PA NA 'DOD PA DE BZHIN DU 'DZI
BA'I BYE BRAG GI RJES SU BYED PA'I BUM PA YANG SKYES BUS KHYAB PA
RTOGS PA NA SPANG BAR BYA BA KHO NA YIN LA, BUM PA NYID NI DU BA
BZHIN DU DOR BAR MI RIGS SO, ,DE LA GAL TE KHO BO CAG DU BA NYID
KYANG SPANGS NAS DE DANG LHAN CIG RGYU

BA'I 'BRAS BU NYID MES KHYAB PAR RTOGS PAR BYED NA, BUM PA NYID
KYANG SPANGS NAS SKYES BUS KHYAB PAR RTOGS PA ZHIG NA, DE LTA MA
YIN PAS MI MTSUNGS SO, ,GAL TE 'BRAS BU TZAM LA ME LA SOGS PAS
KHYAB PAR MI RTOGS SU CHUG MOD, SKYES BUS KHYAB PAR CI'I PHYIR MI
RTOGS

PA YIN NAM ZHE NA, 'BREL PA 'DZIN PAR BYED PA'I TSAD MA MED PA'I
PHYIR TE, THA DAD PA LA NI DE LAS BYUNG BA'I RGYU CAN GYI 'BREL
PA YOD PA YIN LA, DE YANG TSAD MA 'GA' ZHIG GIS RTOGS PAR BYA BA
YIN ZHING DE YANG GZHI MED PAR MI 'JUG PA NA, 'BRAS BU TZAM DANG
SKYES BU RGYU DANG 'BRAS

@29A *, ,BU'I NGO BOR SGRUB PAR BYED PA'I TSAD MA NI 'GAR YANG
YOD PA MA YIN NO, ,BUM PA LA SOGS PA LA 'JUG PA'I TSAD MA NI
'BRAS BU TZAM SKYES BU'I RGYU CAN YIN NO ZHES ZHEN PAR MI BYED
KYI, 'ON KYANG 'DI 'DRA BA'I 'BRAS BU GANG YIN PA DE'I SKYES BU'I
RGYU CAN YIN NO ZHES

BYA BAR YIN LA, THAMS CAD RIGS GCIG PA YANG YIN PAS NA 'GA' ZHIG
LA SKYES BU SNGON DU 'GRO BA NYID LA SGRUB PAR BYED PAS NI THAMS
CAD DU GRUB PA MA YIN NO, ,'BRAS BU TZAM NYID DU RIGS GCIG PA NI
RGYU'I KHYAD PAR GYI KHYAB PAR RTOGS PAR DBANG BA MA YIN TE, RGYU
TZAM GYIS

KHYAB PA KHO NA LA DE NYE BAR MKHO BA'I PHYIR RO, ,GAL TE 'BRAS
BU SKYES BU MED PAR YANG 'BYUNG NA, DE'I RGYU SKYES BU MA YIN PAS
NA LAN CIG KYANG DE LAS MI 'BYUNG BAR 'GYUR NA, 'BYUNG BA YANG
YIN TE, DES NA DE BSKYED PAR BYA BA YIN NO ZHES RTOGS PA MA YIN
NAM ZHE NA, 'O NA DE LA SO SOR

NGES PA DE DE MED PAR CI LTAR 'BYUNG, 'BYUNG NA YANG RGYU MED PAR
'GYUR TE, DE MED PAR NI DE YOD NA, ,RGYU DANG LDAN PA LAS 'DAS
'GYUR, ,ZHES BYA BA DANG, DE BZHIN DU, RGYU MED GZHAN LA MI LTOS
PHYIR, ,RTAG TU YOD PA'ANG MED PAR 'GYUR, ,DNGOS PO RNAMS NI RES
'GA'

ZHIG ,'BYANG BA LTOS PA LAS YIN NO, ,ZHES GANG GSUNGS PA YIN NO,
,DE'I PHYIR 'BRAS BU DANG SKYES BU DAG RGYU DANG 'BRAS BU'I NGO
BOR GRUB NA, 'BRAS BU SKYES BU LA MI 'KHRUL BA NA DU BA DANG ME
BZHIN DU DES KHYAB PA GRUB PAR 'GYUR NA, TSUL 'DIS DE MI RIGS PA
YIN TE,

THAMS CAD LA RGYU'I KHYAD PAR GYIS KHYAB PA GRUB PAR THAL BA'I
PHYIR RO, ,'DI LTAR 'DI SKAD DU, ME MED PAR 'BYUNG BA'I 'BRAS BU
RGYU MA YIN PA'I ME LAS ME MI 'BYUNG LA, DE LA 'BYUNG BAS NA DES
BSKYED PAR BYA BA'I RANG BZHIN NYID KYIS DE LA NGES PA'I PHYIR DE
MED PAR MI 'BYUNG,

'BYUNG NA YANG RGYU MED PA'I PHYIR RTAG TU YOD PA LA SOGS PAR
THAL LO ZHES BRJOD PAR NUS SO, ,'BRAS BU DANG ME 'BREL PA GRUB NA
'BRAS BU ME LA MI 'KHRUL 'KHRUL BA NA DES KHYAB PAR GRUB PA YIN
NO, ,'KHRUL PA MTHONG BAS NA DE LTA MA YIN NO ZHE NA, 'BREL PA
GRUB KYANG 'KHRUL NA

@29B THAMS CAD LA YID BRTAN DU MED DO, ,LDOG PA MED PAS NA 'BREL
PA YANG GRUB PA MA YIN NO ZHE NA, 'O NA ME LAS DU BA ZHES BYA
BA'I 'BRAS BUR YANG 'GYUR RO, ,JI STE DU BA'I 'BRAS BU LA NI ME'I
LDOG PA'I RJES SU BYED PA KHO NA'O ZHE NA, DE'I TSE DE NYID DU BA
GZHAN BZHIN DU 'BRAS

BU GZHAN GYIS YANG LDOG PA JI LTAR MA YIN, 'BRAS BU GZHAN LA LDOG
PA MA GRUB PO ZHE NA, DE CI DA NI 'BREL PA RTOGS PAR 'DOD PAS
GSAL BA SO SO LA LDOG PA BZUNG DGOS SAM, DE LTAR YIN NA DU BA'I
GSAL BA MTHA' YAS PAS NA GSAL BA SO SO LA LDOG PA RTOGS PAR

MI NUS PA'I PHYIR, DU BA TZAM YANG ME DANG 'BREL PA MI 'GRUB PAR
'GYUR LA, 'BRAS BU TZAM YANG SKYES BU DANG 'BREL PA SGRUB PAR
DKA' BAR 'GYUR TE, 'BRAS BU'I KHYAD PAR THAMS CAD SKYES BU LOG
PAR LDOG PAS RTOGS PAR MI NUS TE, RTZVA LA SOGS PA LA MI 'THAD
PA'I PHYIR

RO; ,SNANG DU MI RUNG BA'I SKYES BU MED PA NA DE DAG MED PAR NI
MI RTOGS TE, DMIGS PA'I MTSAN NYID DU MI 'GYUR BA DE 'GAR YANG
MED PAR MI GRUB PA'I PHYIR RO, ,SNANG DU RUNG BA'I SKYES BU MED
NA YANG MED PA YIN TE, YOD PA KHO NA DMIGS PA'I PHYIR RO, ,DE'I
PHYIR DU BA'I 'BRAS BU GCIG LA MI LDOG PA'I

RJES SU BYED PAR GRUB PA'I RJES SU BYED PAR GRUB PA GANG YIN PA
DE NYID 'BRAS BU THAMS CAD LA MA YIN PAS NA LDOG PA MED PAS 'BRAS
BU TZAM ME DANG 'BREL PA GRUB PA JI LTAR DGAG ,MNGON SUM DANG
'GAL BA'I PHYIR RO ZHE NA, 'BREL PA 'DZIN PA'I MNGON SUM TSAD MA
YIN NA MNGON

SUM GZHAN DANG JI LTAR 'GAL TE, DE SKAD DU, TSAD MA YIS NI TSAD
MA LA, ,GNOD PA MA YIN PHAN 'DOGS MIN, ,GNOD NA TSAD MA MA YIN
ZHING, ,PHAN 'DOGS PA NI DON MED NYID, ,CES SO, ,TSAD MA MA YIN
NA YANG DE LAS DU BA ZHES BYA BA'I 'BRAS BU YANG ME DANG 'BREL PA
MI

'GRUB BO, ,'BRAS BU TZAM ME DANG 'BREL PA GRUB PA NI MA YIN GYI
'BRAS BU'I KHYAD PAR YIN NO ZHE NA, 'DOD PA SGRUB STE, GAL TE 'DI
NYID DANG POR BRJOD NA, LHA RNAMS DGA' BA NYON MONGS PAR MI 'GYUR
BA YIN NA, DE LTA NA YANG GANG DU YANG KHYAD PAR MED PAR SKYES BU
DANG 'BREL PA

@30A *, ,SHES PAR BYED PA DPYOD PA DANG LDAN PA KHYOD KYIS GNAS
MA YIN PA SHIN TU 'KHRUL PA 'DI CI YIN, JI LTAR 'BRAS BU TZAM ME
SNGON DU 'GRO BA MA YIN PA DE KHO NA BZHIN DU SKYES BU SNGON DU
'GRO BA LA YANG YIN NO, ,'BRAS BU KHYAD PAR CAN KHO NA SKYES BU
'GRO BA CAN DU RJES SU 'GRO

BA DANG LDOG PA LAS NGES PAR BZUNG BA YIN TE, DE LTA MA YIN NA
GRUB ZIN PA'I KHANG PA LA SOGS PA MTHONG BA LAS YIN PA BZHIN DU,
MTHONG BAS 'DU BYED BZHAG PA'I 'JIG RTEN LA, LUS DANG SHING DANG
RI DANG RGYA MTSO LA SOGS PA MTHONG BA LAS SKYES BUS BYAS PA'I
BLO SKYE BAR THAL BA

BZLOG PAR DKA'O, ,RMONGS PAS NA DE LTA MA YIN NO ZHE NA, RMONGS
PA CIS BYAS YIN, BYED PA MA DMIGS PA'I RGYU MTSAN CAN YIN NO ZHE
NA, BYED PA MTHONG BA THAMS CAD LA 'GYUR BAS NA, 'DI NI GYI NA'O,
,GANG YANG GAL TE 'BRAS BU SKYES BU MED PAR 'BYUNG NA RGYU MA YIN
PA'I SKYES BU

LAS LAN CIG KYANG MI 'BYUNG BAR 'GYUR RO ZHES BRJOD PA DE YANG
SNYING PO MED PA YIN TE, GAL TE 'BRAS BU JI 'DRA BA ZHIG SKYES BU
LAS SKYES PA MTHONG BA DE KHO NA LTA BU ZHIG DE MED PAR 'BYUNG
NA, 'DIR 'GYUR BA ZHIG NA, DE NI YOD PA MA YIN TE, DE LTA MA YIN
NA DE LAS GZHAN LAS

'BRAS BU 'BYUNG BAR MTHONG BA NA ME LA SOGS PA LAS KYANG 'DI MI
'GYUR RO, ,SKYES BU'I 'GA' ZHIG JI LTA BUR MTHONG BA 'BRAS BU
THAMS CAD 'BRAS BU NYID KYIS DE LTA BU YIN PAS, SKYES BUS BYAS PA
NYID KHYAD PAR DU RNAM PAR GZHAG PAR MI 'OS SO ZHE NA, 'O NA MI
LA SOGS PAS

BYAS PA YANG KHYAD PAR DU RNAM PAR GZHAG PAR MI BYA'O, ,'KHRUL
PAS RNAM PAR MI 'JOG NA GZHAN LA YANG 'KHRUL PA MED DO ZHES BYA
BA GANG LAS, RGYU DANG 'BRAS BU'I NGO BO YIN PA'I PHYIR RO ZHE
NA, DE NI RGYU MTSAN MA YIN PA NYID MA YIN NAM STE, DE YOD KYANG
ME LA SOGS PA LA 'KHRUL

PA MTHONG BA'I PHYIR RO, ,LDOG PA MED PAS NA DE DAG RGYU DANG
'BRAS BU'I NGO BO MA YIN NO ZHE NA, 'DI LA BRJOD ZIN TO, ,GZHAN
YANG GAL TE ME LA SOGS PA MED PAR YANG 'BRAS BU MTHONG BAS NA
'BRAS BU TZAM MES BYAS PAR MI 'DOD NA, 'GA' ZHIG SKYES BU MED PAR
YANG 'BYUNG BA MTHONG

@30B BAS NA; DES BYAS PAR YANG CI PHYIR 'DOD, 'GA' YANG SKYES BU
MED PAR MI 'GRUB PO ZHE NA, MA MTHONG BA YIN BZHIN DU JI LTAR MI
'GRUB, MA MTHONG BA TZAM TSAD MA MA YIN NO ZHE NA, 'O NA DE LAS
BSGRUB PAR BYA BA MED LA THAMS CAD DU LDOG PA YANG MI 'GRUB PO,
,DE LAS ME LA SOGS PA

MED PA YANG JI LTAR YIN ZHES BRJOD DGOS SO, ,SNANG RUNG MA MTHONG
BA DE LA TSAD MA KHO NA'O ZHE NA, SKYES BU YANG SNANG RUNG YIN
PA'I PHYIR DE MED PA NA CI'I PHYIR MI 'DOD, SNANG RUNG GI SKYES
BU MED PA LA 'GYUR GYI, SKYES BU TZAM MED PA LA NI MA YIN NO ZHES
BYA BAR YANG 'GYUR RO, ,ME NI SNANG RUNG KHO NA

YIN NO ZHE NA, SKYES BU SNANG DU RUNG BA CI'I PHYIR MA YIN, 'DI
SNANG DU MI RUNG BA YOD DO ZHE NA, RE ZHIG 'BRAS BU DANG 'BREL
PAR RTOGS PA GANG YIN PA DE NI SNANG DU RUNG BA YIN NO, ,DE LAS
GZHAN PA 'BRAS BU LA NYE BAR SBYOR BA MA GTOGS PA GANG YIN PA DE
NI YOD DAM MED KYANG RUNG STE, DE CI BYA,

SNANG DU RUNG BA DANG SNANG DU MI RUNG BA'I RNAM PAR RTOG PA LA
MI LTOS PAR SKYES BU TZAM KHO NA RGYU NYID KYIS KHYAB BYED DU
RTOGS SO ZHE NA, ME TZAM YANG RTOGS PAR 'GYUR RO, ,ME SNANG DU MI
RUNG BA MED DO ZHE NA, SKYES BU YANG SNANG DU MI RUNG BA MED DO
ZHES SMRA BA GANG GI YANG KHA YON POR MI 'GYUR RO, ,DPYOD PAR

BYED PA LA GRUB MTHA' DANG 'GAL BA SKYON MA YIN TE, THOG TU PHEBS
PA NI RIGS LAS 'ONG BA NYID KYIS DOR BAR MI RIGS PA'I PHYIR, ME
SNANG DU MI RUNG BA YOD DU CHUG MOD, 'BRAS BU DANG 'BREL PA GRUB
PA DE NI SNANG RUNG KHO NA YIN PAS 'GA' ZHIG TU MTHONG BA LAS DE
MED PAR RTOGS SO ZHE NA,

SKYES BU LA YANG TSUR DE KHO NA'O, ,'BRAS BU RGYU LAS MI 'KHRUL
PAS NA RJES SU DPAG PAS GRUB PA'I SKYES BU MA MTHONG BAS MED PAR
MI 'GRUB PO ZHE NA, ME LA YANG TSUL 'DI KHO NA'O, ,JI STE ME
SNANG DU MI RUNG BA MED CING SKYES BU KHO NA DE LTA BUR 'GYUR BA
YIN DU CHUG MOD, 'ON KYANG SKYES BU

TZAM GYIS KHYAB PA SGRUB PAR MI NUS TE, GANG GI PHYIR YOD PA YIN
ZHES PA TZAM GYIS NI KHYAB PAR BYED PA MA YIN GYI, 'ON KYANG
'BRAS BU DANG 'BREL PA GRUB PA KHO NA YIN NA, SKYES BU TZAM NI
'BRAS BU DANG 'BREL PAR MI RTOGS TE, DE NI SNANG RUNG KHO NA LA
RTOGS PA'I PHYIR RO, ,SNANG RUNG

@31A *, ,GI KHYAD PAR MA LUS PA SPANGS NAS, SPYI DANG 'BREL PA
RTOGS PAR 'GYUR BA YANG RIGS PA MA YIN TE, SNANG RUNG NYID LAS MA
'DAS PA'I KHYAD PAR GYI TSOGS KYI SPYOD YUL NYID DE'I 'BREL PA
CAN NYID DU RTOGS PA'I PHYIR RO, ,DU BA LAS ME KHYAD PAR MED PAS
KHYAD PAR

RTOGS PA NI MA YIN TE, THOG DANG GLOG LAS BYUNG BA ME YIN YANG
KHYAB PA LAS PHYI ROL DU GYUR PA'I PHYIR RO, ,GAL TE SNANG DU
RUNG BA SPANGS NAS SKYES BU TZAM KHYAB BYED DU RTOGS NA, SKYES BU
SPANGS NAS RGYU TZAM CI'I PHYIR MI RTOGS, 'ON TE DE LTAR MI BYED
NA DE'I TSE 'BRAS BU DANG 'BREL

PA GRUB PA BLO DANG LDAN PA DE LTA BU KHO NA KHYAB BYED DU RTOGS
DGOS LA, DE LA YANG 'KHRUL PA BZLOG PAR DKA' STE, DE MED KYANG
RTZVA LA SOGS PA SKYE BA MTHONG BA'I PHYIR RO, ,'KHRUL PA DMIGS
PA MED KYANG MI 'KHRUL PAR MI 'GRUB STE, 'BRAS BU'I SPYI RGYU'I
KHYAD PAR LA NGES PA MED PA'I

PHYIR RO; ,GANG GI PHYIR GAL TE 'BRAS BU TZAM RGYU'I KHYAD PAR LA
NGES PA YIN NA ME LA SOGS PA MED PAR MI 'BYUNG BAR 'GYUR LA,
'GYUR BAS NA BDAG NYID RGYU'I KHYAD PAR LA MA NGES PAR GSAL BAR
BYED LA, DE LTA NA YANG 'KHRUL PA MA MTHONG NA YANG SKYES BU ZHES
BYA BA RGYU'I KHYAD PAR LA MA NGES

PAR GRUB PO, ,RGYU'I KHYAD PAR MTHA' DAG LA 'KHRUL PA'I 'BRAS BU
RGYU MED PAR 'GYUR RO ZHE NA, MA YIN TE, RGYU TZAM LA MI 'KHRUL
PA'I PHYIR RO, ,RGYU TZAM KHO NA 'BRAS BU TZAM PO'I SKYED BYED DU
RTOGS KYI KHYAD PAR NI MA YIN NO, ,'BRAS BU RNAM PAR GZHAG PA NI
RGYU TZAM PO LA LTOS PA'I

PHYIR RO; ,GANG GI TSE RTOGS PA PO KHYAD PAR DANG YANG 'BREL PA
RTOGS PAR 'DOD PA DE'I TSE 'BRAS BU'I YANG KHYAD PAR GYI RJES SU
'BRANG BA KHO NA STE, DU BA ME DANG 'BREL PA GRUB PA NA ME'I
KHYAD PAR DANG 'BREL PA RTOGS PAR 'DOD PA BZHIN TE, GTAN TSIGS
KYI KHYAD PAR MA BZUNG NA,

BSGRUB PA'I KHYAD PAR DANG 'BREL PA 'DZIN PA MI 'THAD PA'I PHYIR
RO, ,'BRAS BU TZAM NA SEMS PA DANG BCAS PA DANG SEMS PA MED PA'I
TSOGS PA THUN MONG PA YIN PAS NA SEMS PA DANG BCAS PA ZHES BYA
BA'I KHYAD PAR LA SHIN TU GSAL BAR 'KHRUL PA SRID PA'I PHYIR TE,
DE SKAD DU, DE LA

@31B KHYAD PAR MA BSTAN PAR, ,'BRAS BU'I SPYI NI MTHONG BA LAS,
,GTAN TSIGS GANG DAG SPROS BYED PA, ,DE DAG THAMS CAD 'KHRUL PA
YIN, ,ZHES SO, ,DE NYID KYI PHYIR THAMS CAD 'BRAS BU NYID DU
MTSUNGS KYANG 'BRAS BU 'GA' ZHIG MTHONG BA LAS LUS KYI BYED PA
RJES SU DPAG PA YIN TE,

'BRAS BU TZAM SKYES BU TZAM DANG 'BREL PA RTOGS PA NA BYED PA MA
MTHONG BA'I LHA KHANG LA SOGS PA MTHONG BA LAS LAG PA LA SOGS
PA'I BYED PA BZHIN DU SKYES BU RJES SU DPOG PA GANG YIN PA DER MI
'GYUR RO, ,DE'I PHYIR JI LTAR 'BRAS BU RNAMS 'BRAS BU NYID KYI DE
DANG 'DRA BA YIN YANG LUS KYI BYED

PAS KHYAB PA RNAM PAR PHYE BA CAN YIN PA DE BZHIN DU SKYES BU
TZAM DANG YIN PA LA 'GAL BA MED DO, ,'JIG RTEN YANG RNAM PAR PHYE
NAS KHYAB PA RTOGS PAR BYED DE, RNAM PAR MA PHYE BAR RTOGS NA LUS
LA SOGS PA LA YANG LUS KYI BYED PA RJES SU DPOG PAR THAL BA'I
PHYIR RO, ,DE'I PHYIR DNGOS PO

NYID TZAM BZHIN DU 'BRAS BU TZAM DU RIGS GCIG PA NYID NI 'DIR
KHYAB PA RTOGS PA LA NYE BAR MKHO BA MA YIN NO, ,'O NA DE LAS MI
RTAG PA NYID RJES SU DPAG PAR YANG MI 'GYUR BA ZHIG NA, 'DOD PA YIN
TE, 'JIG LA 'BRAS DANG YOD NYID BZHIN, ,ZHES BSHAD PA'I PHYIR RO,
,'DI LTAR BUM

PA LA SOGS PA LA 'BRAS BU NYID LA MI RTAG PAS KHYAB PAR MTHONG
BAS NA SA LA SOGS PA LA YANG DE RJES SU DPOG PAR BYED PA YIN NO,
,GAL TE DE LTAR RIGS GCIG PA NYID SKYES BU RTOGS PA LA NYE BAR MI
MKHO NA NGES PAR 'DI MI RTAG PA NYID SHES PA LA NYE BAR MI MKHO
STE, 'GAR NI

NYE BAR NI NYE BAR MKHO'O, ,'GAR NI MA YIN NO ZHES BYA BA'I RNAM
PAR DBYE BA 'DI CIS BYAS PA YIN, 'DIR BRJOD PA MI RTAG PA NYID
BSGRUB PAR BYA BA LA 'BRAS BU NYID NI RANG BZHIN GYI GTAN TSIGS
YIN LA, DE LA DES KHYAB PA YANG 'GAR YANG LHAN CIG MTHONG BA TZAM
LA RAG LAS PA MA YIN

NO; ,GSAL BA MTHA' DAG LA KHYAB PA MA YIN PA SA LAS BYUNG BA DANG
LCAGS KYIS GZHOG PAR BYA BA LA SOGS PA'I CHOS RNAMS DE'I RIGS CAN
LAS 'JUG PA MTHONG BA'I PHYIR RO, ,'ON KYANG BZLOG PA LA GNOD PAR
BYED PA'I TSAD MA'I RGYU CAN GYI DE'I BDAG NYID DU GRUB PA'I
GZHAN DBANG CAN YIN

@32A *, ,LA; DE YANG NANG GI KHYAD PAR LA LTOS PA MED PA THAMS
CAD BSDUS PA'I CHE BA MA TSANG BA MED PAR BUM PA LA SOGS PA LA
'JUG PAS NA 'GAL BA MED DO, ,SKYES BU BSGRUB PAR BYA BA LA NI
'GAL BA'I GTAN TSIGS YIN ZHING RGYU DANG 'BRAS BU'I NGO BO YANG
MI DMIGS PA'I

SGRUB BYED CAN YIN LA, DE DAG KYANG KHYAD PAR MED PAR MI 'JUG PAS
NA MI MTSUNGS SO, ,DE'I PHYIR 'BRAS BU ZHES BYA BA 'DI NI KHYAB
PA MED PAS NA MA NGES PA'I GTAN TSIGS LTAR SNANG BA KHO NA'O, ,'O
NA 'KHRUL PA DANG LDAN NA MA NGES PA ZHES BYA BA MA YIN NAM, 'DI
NI DE LTA BU MA YIN PAS

NA JI LTAR MA NGES PAR 'GYUR ZHE NA, 'DI CI LA 'KHRUL PA MED PAR
NGES PA YIN NAM, 'ON TE SRID PA YIN, PHYOGS DANG PO LA GAL TE
NGES PA MED MOD, RE ZHIG DOGS PA BZLOG PA MED NA, DE JI LTAR
'KHRUL PA MED PA YIN, GAL TE 'KHRUL PA MI DMIGS PA TZAM GYIS GTAN
TSIGS

GO BAR BYED PA YIN NA, GANG GI 'KHRUL PA KHYAD DU BSAD NAS DE MI
DMIGS PA GO BAR BYED PAR 'DOD PA, DE CI 'KHRUL PA DMIGS PA LA,
'JIGS PA'I 'KHRUL PA LA MA YIN NAM, DE'I TSE DE DON DAM PAR
'KHRUL PA YOD PA DANG MED PA LA LTOS PA MED PAR BSGRUB BYA'I GO
BAR BYED PA YIN NO, ,

GANG GIS 'KHRUL PAR THE TSOM ZA BAR GO BAR BYED PAR 'DOD NA, CI
DE 'GA' ZHIG TU 'KHRUL PA YOD KYANG GO BAR BYED PA YIN NAM, DE
LTA NA 'KHRUL PA MED PA GTAN TSIGS KYI MTSAN NYID MA YIN TE,
'KHRUL PA YOD KYANG NUS PA'I PHYIR RO, ,DE LTA NA YANG JI LTAR
'KHRUL PA YOD PAR DOGS KYANG THE

TSOM ZA BA KHAS BLANGS NAS GO BAR BYED PAR 'DOD DE, THE TSOM ZA
BA KHAS BLANGS PA NA 'JUG PA MI RIGS PA'I PHYIR RO, ,DE BZHIN DU
'KHRUL PA DMIGS PA NA GO BAR BYED PA MA YIN PAR 'DOD PAR GYIS
SHIG ,'KHRUL NA NUS PA MED PA NYID YIN NO ZHE NA, GAL TE DE LTA
NA 'KHRUL PA DANG BRAL

BAR GTAN LAM PHAB NA BSGRUB PAR BYA BA GO BAR BYED PAR MI 'OS SO,
,GZHAN YANG GAL TE GTAN TSIGS LDOG PA LA THE TSOM ZA YANG GO BAR
BYED PA YIN NA, PHYOGS KYI CHOS LA THE TSOM ZA BA YANG CI'I PHYIR
MA YIN, DE LTA NA YANG LDOG PA LA THE TSOM ZA BA BZHIN DU CHOS
CAN DANG 'BREL BAR THE

@32B TSOM ZA BA YANG GO BAR BYED PA LA KHO NAR 'GYUR RO, ,JI STE
CHOS CAN DANG 'BREL PAR NGES PA RTAGS KYI SHES BYED KYI YAN LAG
TU 'DOD NA, LDOG PA YANG CI'I PHYIR MI 'DOD, PHYOGS KYI CHOS LA
THE TSOM ZA BA NI SKYON YIN LA LDOG PA LA THE TSOM ZA BA SKYON MA
YIN NO ZHES BYA BA 'DI NI GSAL BAR

RGYAL PO'I BKA' YIN NO, ,GAL TE PHYOGS GNYIS PA LA BRTEN NA, DE
YANG MI RIGS TE, JI SRID DU BSGRUB BYA LA 'BREL PA MA GRUB PA DE
SRID DU LDOG PA LA GTAN TSIGS 'JUG PAR DOGS PA KHO NAR 'GYUR LA,
'DI LA 'BREL PA SGRUB PAR BYED PA'I TSAD MA YANG MED PAS NA MI
MTHUN PHYOGS LA

'JUG PA'I DOGS PA BZLOG PA'I RGYU MED DO, ,MA MTHONG BA KHO NAR
DE BZLOG PAR LHUR BYED DO ZHE NA, MA YIN TE, RANG GI MA MTHONG BA
NA 'KHRUL PA'I PHYIR DANG, THAMS CAD KYI MA MTHONG BA NI THE TSOM
ZA BA'I PHYIR, GZHAN YANG DE SKAD DU SMRA BA'I LHA RNAMS DGA' BA
LA RJES SU DPAG PA THAMS

CAD RGYUN CHAD PAR THAL TE, JI LTAR MA MTHONG BA 'KHRUL PA MED
PAR SGRUB PA DE BZHIN DU BSGRUB PAR BYA BA YANG SGRUB PAR 'GYUR
RO, ,DE LA DE TSAD MA MA YIN NO ZHE NA, GZHAN DU TSAD MA MA YIN
PA DER TSAD MA YIN PA GA LAS, MNGON SUM GYIS GNOD PA'I PHYIR RO
ZHE NA, MA YIN TE, 'JUG

PA'I SNGON DU MED PA'I PHYIR DANG, PHYIS 'BYUNG BAR DOGS PA YANG
SA BON MED PAR MI 'THAD PA'I PHYIR RO, ,ZHUGS PA LA RES 'GA'
DMIGS PA SA BON YIN NO ZHE NA, 'O NA DE LA JI LTAR DE LA SNGAR MA
ZHUGS KYANG MNGON SUM GYIS GNOD PA 'BYUNG BAR MTHONG BA DE BZHIN
DU GZHAN DU YANG DA

LTAM ZHUGS PA'I PHYIR CI'I PHYIR MI DOGS, DE LTA NA YANG MNGON
SUM GYIS GNOD PAR DOGS PA'I MA MTHONG BAS GTAN TSIGS KYI LDOG PA
JI LTAR NGES PAR BYED, DES NA YANG BSGRUB BYA LDOG PA YANG NGES
PAR 'GYUR RO ZHES BYA BA NGES PA YIN NO, ,GZHAN YANG ME LA SOGS
PA'I RJES

SU DPAG PAR BYA BA'I YUL CAN GYI MA MTHONG BA MNGON SUM GYIS GNOD
PAS NA TSAD MA LA YIN DU CHUG MOD, MIG LA SOGS PA RTAG TU LKOG TU
GYUR PA'I YUL CAN LA NI MNGON SUM GYIS GNOD PA MI SRID PAS NA
TSAD MA KHO NA YIN PAS NA DE MED PAR THAL BA BZLOG PAR DKA' BAR
'GYUR RO, ,DE

@33A *, ,YANG RJES SU DPAG PAS GNOD PAS NA TSAD MA MA YIN NO ZHE
NA, 'O NA MA MTHONG BA LDOG PA GRUB PA'I RTAGS LA RAG LAS NAS
SKYES PA'I RJES SU DPAG PAS 'DI TSAD MA MA YIN PAR STON NA BDAG
NYID KYANG STON PA YIN TE, DE TSAD MA MA YIN NA DE'I RGYUN CAN
GYI RTAGS KYI LDOG

PA MA GRUB PAR THAL BA'I PHYIR DANG, LDOG PA MA GRUB PA YANG YANG
DAG PA'I SHES PA BSKYED PAR MI 'THAD PA'I PHYIR RO, ,LDOG PA
SGRUB PA LA MTHONG BA TSAD MA KHO NA YIN LA, BSGRUB PAR BYA BA
MED PA LA NI MA YIN NO ZHE NA, MTSAN NYID MTSUNGS PA LA 'DOD DGUR
SPYOD PA 'DI GA LAS THOB,

MTSAN NYID KYI MTSUNGS PA LA YANG DE NYID BRJOD PAR BYA'I, GNOD
PA DPER BRJOD PAS CI BYA, TSAD MA'I MTSAN NYID DANG LDAN PA'I MA
MTHONG BA LAS SU DPAG PAS GNOD PAR MI NUS TE, TSAD MA LA CHED MAS
GNOD PA MI 'THAD PA'I PHYIR RO, ,SRID PA YIN NA NI RJES SU DPAG
PA YANG DE'I GNOD

BYA NYID DU THAL BA'I PHYIR RO, ,DE'I PHYIR MA MTHONG BA GTAN
TSIGS MI MTHUN PHYOGS LA 'JUG PAR DOGS PA SEL BAR NUS PA MA YIN
NO, ,'DI SNYAM DU 'DIR DOGS PA 'DI DRUNGS NA 'BYIN PA'I BZLOG PA
LA GNOD PAR BYED PA'I TSAD MA YOD PA YIN TE, 'DI LTAR 'BRAS BU
NYID LA NI BUM PA

LA SOGS PA LA RES 'GA'I RGYU NYE BAS KHYAB PA GRUB LA, DES NA LUS
LA SOGS PA LA YANG DE DMIGS PA NA RANG GI KHYAB BYED 'DREN PAR
BYED DO, ,RES 'GA' BA'I RGYU NI NYE BA 'DI BYED PA MED PAR NI MI
'THAD DE, RJES SU 'GRO BA DANG LDOG PA DAG LAS DE BYED PA PO'I
BYA BA RAG LUS PAR NGES

PA'I PHYIR RO, ,BYED PA PO YOD KYANG DE RTAG PA YIN PA'I PHYIR
RES 'GA' BA'I RGYU NYE BAR CI LTAR ZHEN, MA YIN TE, DE NI MA
MTHONG BA YONGS SU SMIN PA LA LTOS PA'I PHYIR RO, ,'O NA DE NYID
NYE BA'I RGYU YIN MOD CE NA MA YIN TE, DE NI SEMS PA MED PA'I
PHYIR LA, SEMS PA MED PAS KYANG RGYU

NYE BAR BYA BA MI NUS TE, NUS NA YANG BUM PA LA SOGS PA LA YANG
BYED PA PO LDOG PAR THAL BA'I PHYIR RO, ,DES NA 'BRAS BU 'DI
KHYAB BYED MI DMIGS PAS BSGRUB BYA LAS ZLOG PAR BYED PAS NA, DE
LA JI LTAR DOGS PAR 'GYUR SNYAM NA, 'DI YANG MA BRTAGS PA'I SMRA
BA YIN TE,

@33B GAL TE RGYU NYE BA THAMS CAD BYED PA PO'I BYA BA SNGON DU
'GRO BA NYID DU GRUB NA, 'DIR 'GYUR BA ZHIG NA, 'ON KYANG RGYU
NYE BA CI 'DRA BA ZHIG BYED PA PO'I BYA BA YOD PA DANG, MED PA'I
RJES SU BYED PAR MTHONG BA DE 'DRA BA KHO NA DE LTAR 'GYUR BA
'GRUB PA ZHIG NA, RGYU NYE BA THAMS CAD RIGS GCIG PA NYID DU

NI MTHONG BA'AM 'DOD PA YANG MA YIN TE, RIGS GCIG PA YIN NA LAG
PA LA SOGS PA'I BYA BA YANG NGES PAR 'DREN PAR THAL BA'I PHYIR
TE, RJES SU 'GRO BA DANG LDOG PA DAG LAS DE RGYU NYE BA LA NYE
BAR SBYOR BAR MTHONG BA'I PHYIR RO, ,RIGS SNA TSOGS PA YIN PA NA
YANG 'GA' ZHIG TU

SEMS PA CAN NYE BA'I RGYU YIN LA GZHAN DU SEMS PA MED PAR YIN NO
ZHES BYA BA LA MI 'THAD PA CI YANG MED DO, ,RLUNG YANG SA BON LA
SOGS PA NYE BA'I RGYU DMIGS PA KHO NA YIN TE, DE'I PHYIR SEMS PA
MED PA DE LTA BU YIN PA JI LTAR DGAG PAR NUS, DE YANG RLUNG NYE
BA'I RGYU MA YIN GYI,

'ON KYANG SKYES BU YIN NO ZHE NA, 'DI NI AA RU RA LA BRTEN NAS
LHAS 'KHRU BAR BYED DO ZHES BYA BA'I TSUL YIN NO, ,GAL TE DE LTAR
RTOG NA, MTSON DANG SMAN GYI 'BREL PA LAS, ,NAG PA'I RMA DANG
'DRUBS YIN NA, ,'BREL MED SDONG DUM CI'I PHYIR, ,RGYU NYID DU NI
RTOGS MI BYED, ,DES

NA MI MTHUN PHYOGS LA MA GRUB PA'I KHYAB BYED MI DMIGS PA 'DI, DE
LA GTAN TSIGS YOD PAR DOGS PA JI LTAR SEL, KHYAB BYED MI DMIGS PA
'DIS NI BYED PA PO'I RTAG PA'I BYED PA'I RJES SU BYED PA KHO NA
DGAG PAR RIGS TE BYED PA PO RTAG PA LA RAG LUS PA NI RES 'GA' BAR
MI

'THAD PA'I PHYIR RO, ,DE 'GRUB PA MA MTHONG BA YONGS SU SMIN PA
LA RAG LUS PAR SMRA BA NI, BSNGAGS PAR 'OS PA'I SHES RAB CAN LHA
RNAMS DGA' BA YIN TE, DE LA RAG LUS PA DE YANG RES 'GA' MED PA MI
SRID PA'I PHYIR RO, ,KHO BO CAG LA DOGS PA LDOG PA'I RGYU MED DU
CHUG MOD,

KHYOD LA YANG 'JUG PA'I RGYU CI YOD CE NA, 'BREL PA MA GRUB PA
DANG 'GAL BA MA MTHONG BA DANG, MA NGES PA'I RGYU CAN DU RIGS
PA'O, ,'BRAS BU TZAM NI RGYU'I KHYAD PAR SKYES BU LA 'BREL PA MA
GRUB PO, ,GAL TE 'BRAS BU 'GA' ZHIG SKYES BU'I RGYU CAN DU MTHONG
BA DE LTA NA YANG DE LAS

@34A *, ,GZHAN PA 'BRAS BU YANG YIN LA, SKYES BUS BYAS PA MA YIN
NO ZHES BYA BA LA 'GAL BA MI SNANG NGO, ,'BRAS BU RNAMS NI MA
NGES PA'I RGYU CAN DU SNANG STE, 'DI LTAR KHA CIG NI ME'I RGYU
CAN YIN LA, KHA CIG CHU'I RGYU CAN YIN ZHING, KHA CIG RLUNG GI
RGYU CAN YIN TE,

DES NA KHA CIG SKYES BUS BYAS PA LA DE BZHIN DU THAMS CAD YIN NO
ZHES SA LTAR RTOGS PAR MI NUS SO, ,DES MI MTHUN PHYOGS LA 'JUG
PAR DOGS PA'I 'BRAS BU NYID 'DI LDOG PA LA THE TSOM ZA BA ZHES
BYA BA'I MA NGES PA YIN NO, ,MA NGES PA LAS NI 'DOD PA GRUB PAR
MI RIGS TE, 'JIM PA'I

RNAM 'GYUR LAS KYANG RDZA MKHAN GRUB PAR THAL BA'I PHYIR TE, DE
SKAD DU, DBYIBS SOGS CI 'DRA BYIN RLOB PO, ,YOD MED RJES 'JUG CAN
GRUB PA, ,DE LA RJES SU DPOG GANG YIN, ,DE NI RIGS PA NYID YIN
NO, ,THA DAD DNGOS LA RAB GRUB PA, ,SGRA MTSUNGS PAS THA DAD MED
PAS, ,RJES DPOG

RIGS PA MA YIN TE, ,SKYE BO'I RDZAS LA ME BZHIN NO, ,DE LTA MIN
NA RDZA MKHAN GYI, ,BUM PA LA SOGS 'JIM PA YI, ,RNAM 'GYUR 'GA'
ZHIG BYED PA'I PHYIR, ,GROG MKHAR YANG DES BYAS GRUB 'GYUR, ,ZHES
GSUNGS SO, ,RDZA MKHAN GYI 'BRAS BU MA YIN PA'I SO PHAG LA SOGS
PA LA

YANG 'JI BA'I RNAM 'GYUR MTHONG BA'I PHYIR, 'KHRUL PA CAN GYI 'JI
BA'I RNAM 'GYUR LAS, GROG MKHAR LA RDZA MKHAN RJES SU DPOG PA MA
YIN NO ZHES KYANG BSAM PAR MI BYA STE, RDZA MKHAN DANG GROG MKHAR
LA MI DANG MI MA YIN PAS BYAS PA'I 'JI BA'I RNAM 'GYUR MTSON PA
LHUR BYED PA YIN PA'I PHYIR

RO; ,GANG YANG KHA CIG GIS MNGON SUM DANG 'GAL BA'I PHYIR, GROG
MKHAR LA 'JI BA'I RNAM 'GYUR RJES SU DPOG PA MA YIN NO ZHES SMRAS
PA DE YANG, CHU KLUNG 'BRU BA RJES SU DPOG PA MNGON SUM DANG 'GAL
BA'I SGO NAS BSHAD ZIN PA YIN NO, ,GZHAN YANG CI KHYAB PA GRUB PA
LA

GNOD PA YIN NAM, 'ON TE MA GRUB PA LA YIN NO, ,DE LA PHYOGS DANG
PO NI MA YIN TE, GNOD PA MED NA MI 'BYUNG BA 'GAL BA'I PHYIR RO,
,MED NA MI 'BYUNG BA NI BSGRUB PAR BYA BA YOD PA KHO NA NA YOD PA
YIN NA, DE'I MTSAN NYID CAN DE CHOS CAN LA GTAN TSIGS YOD CING,
DE

@34B LA BSGRUB PAR BYA BA'I CHOS MED PAR JI LTAR 'GYUR, BSGRUB
PAR BYA BA'I CHOS LA GNOD PAR ZHUGS PA'I MNGON SUM NI CHOS CAN DE
LAS LDOG PAR BYED LA, DE YOD PA KHO NA YOD PA'I GTAN TSIGS DE
CHOS CAN DE LA 'JUG PA NA, KYE MA DNGOS PO SHIN TU MI BDE BAR
GNAS PAR GYUR TO, ,

GZHAN DU BSGRUB PAR BYA BA'I CHOS MED NA GTAN TSIGS MI 'BYUNG BA
YIN GYI, CHOS CAN LA NI MA YIN NO ZHE NA, DE CI NYON MONGS 'DI MA
NING LA SPYAD PAS BU TSOL LAM ZHES BYA BA LA SOGS PA GTAN TSIGS
THIGS PA JI LTA BA BZHIN DU BRJOD PAR BYA'O, ,GNYIS PA LA YANG
KHYAB PA MA GRUB PA

NYID BRJOD PAR BYA'I, GNOD PAR BSGRAGS PAS CI ZHIG BYA, KHYAB PA
YANG MNGON SUM GYIS GRUB PA NA, DE MA GRUB PAR SU ZHIG BRJOD PAR
SPRO, KHYAB PAR SGRUB PAR BYED PA'I MNGON SUM DE NYID LA GNOD DO
ZHE NA, DE LTA NA BUM PA LA SOGS PA LA YANG RDZA MKHAN RJES SU MI
DPOG PAR 'GYUR

TE; SGRUB PAR BYED PA TSAD MA MA YIN NA BSGRUB PAR BYA BA MA GRUB
PA'I PHYIR RO, ,TSAD MA LA NI GZHAN GYIS GNON PA MA YIN TE, THAMS
CAD DU YID BRTAN DU MED PA'I PHYIR RO, ,'JIM PA'I RNAM PAR 'GYUR
BA CI 'DRA BA ZHIG RDZA MKHAN GYI 'BRAS BUR MTHONG BA DE 'DRA BA
KHO NA GAL TE MED PAR 'BYUNG NA,

DE RGYU RDZA MKHAN MA YIN PAS NA DE DE LAS LAN CIG KYANG MI
'BYUNG BAR 'GYUR RO, ,'ON TE GZHAN 'DRA BA YIN NA DE'I TSE 'JI
BA'I RNAM 'GYUR TZAM LA MA KHYAB PA'I KHYAD PAR NI GROG MKHAR LA
MA GRUB PO ZHES BYA BA 'DI NYID BRJOD PAR MI RIGS KYI, RIGS PA
CAN RNAMS KYI DON MED PAR 'BREL PA MED

PA BRJOD PAS CI ZHIG BYA, SGRUB PAR BYED PA LHAG MA GNYIS MA NGES
PA LA YANG TSUL 'DI NYID JI LTAR 'BYOR PA SBYOR BAR BYA'O, ,JI
STE SKYE BA DANG LDAN PA LA SOGS PA LA NI YUL DANG DUS DANG, RANG
BZHIN NGES PAS KHYAB PA YIN LA, GAL TE BLO DANG LDAN PA MED PAR
YANG YOD NA YUL LA

SOGS PA SO SOR NGES PAR MI 'GYUR RO, ,DES NA KHYAB BYED MI DMIGS
PAS MI MTHUN PHYOGS LAS LDOG PA NA 'DI BLO DANG LDAN PA'I RGYU
CAN NYID LA GNAS PA NA DES KHYAB PA GRUB PAS NA MA NGES PA MA YIN
NO ZHES BYA BAR 'DOD, DE YANG MI BDEN TE, BLO DANG LDAN PA'I BYED
PA MED KYANG YUL LA SOGS

@35A *, ,PA NGES PA 'THAD PA'I PHYIR TE, YUL LA SOGS PA SO SOR
NGES PA NI RGYU TZAM LA RAG LAS PA YIN GYI, RGYU'I KHYAD PAR LA
RAG LAS PA NI MA YIN NO, ,DE'I PHYIR BLO DANG LDAN PA MED KYANG
YUL LA SOGS PA GANG DU RGYU YOD PA DANG MED PA YIN PA DE KHO NAR
'BRAS BU YANG YIN LA, RGYUS

NGO BO GANG BSKYED PAR NUS PA 'BRAS BU YANG DE'I NGO BO KHO NA
YIN PAS MA NGES PA ZHES BYA BA JI LTAR YIN RGYU MED PA YIN NA
'DIR 'GYUR TE, DE SKAD DU, RGYU MED PA NYID YIN NA NI YUL DANG
DUS DANG RANG BZHIN SO SOR NGES PA MI 'THAD PA'I PHYIR RO ZHES
GSUNGS SO, ,BLO DANG LDAN PA'I BYIN GYIS RLOB PA PO MED NA RGYU'I

YUL LA SOGS PA SO SOR NGES PA CI LTAR YIN ZHE NA, YUL LA SOGS PA
KHYAD PAR CAN KHO NAR RANG BZHIN KHYAD PAR CAN NYID DU DE'I RANG
GI RGYU LAS SKYES PA'I PHYIR LA, DE'I SO SOR NGES PA DE YANG RANG
GI RGYU LAS YIN PAS NA, RGYU BRGYUD PA LA THOG MA MED PA'I PHYIR
GZHAN GYIS SUN 'BYIN PA'I

SKABS MED DO, ,'O NA YUL GZHAN DU SKYES PA'I RGYU LAS YUL GZHAN
DU 'BRAS BUR MI 'GYUR RO, ,'GYUR TE RGYU NYE BA'I PHYIR RO, ,BLO
DANG LDAN PA MA RTOGS PA 'GA' YANG SEMS PA MED PA RNAMS KYI NYE
BA'I RGYUR MI 'THAD PA MA YIN NAM, GANG GI PHYIR 'DI DAG SKYES
PA'I YUL LAS

GZHAN DU 'GRO BA NI BLO DANG LDAN PA'I BYED PA MED PAR MI SRID DO
ZHE NA, MI SRID PA MA YIN TE, RLUNG GIS KHYER BA RNAMS DANG, SMIN
NAS YU BA LHOD PA'I 'BRAS BU LTUNG BA DANG, CHU KLUNG DANG NYE BA
NA GNAS PA RNAMS CHU RGYUN GYIS KHYER BA RNAMS YUL GZHAN DU PHYIN
PA MTHONG BA'I PHYIR RO, ,BLO SNGON DU

GTANG BA MA YIN YANG RGYU NYE BAR BYED PA BLO DANG LDAN PA RNAMS
LA SNANG STE, JI LTAR BYA RNAMS KYIS ZOS PA'I 'BRAS BU'I SA BON
SKYUR BA BZHIN NO, ,DES NA DE LTA BU'I NYE BAR BYED PA YANG SEMS
PA MED PA'I NYE BAR BYED PA LAS KHYAD PAR MED DO, ,KHO BO CAG GIS
YUL GZHAN DU 'GRO BA'I RGYU

JI TZAM ZHIG 'GRO BAR NUS TE, RE ZHIG SKYES BU'I BYED PA MED
KYANG SEMS PA MED KYANG SEMS PA MED PA RNAMS YUL GZHAN DU PHYIN
PA DMIGS LA, DES NA 'DIS RJES SU DPOG PA MI 'THAD PA KHO NA'O,
,GZHAN YANG YUL DANG DUS SO SOR NGES PA SKYES BU LA RAG LAS PA
YIN DU CHUG MOD, RGYU RNAMS

@35B 'GA' ZHIG KHO NAR RES 'GA'I TSE KHO NA NYE BAS NA SKYES BU
LA BRTEN NAS YOD PA'I PHYIR RO, ,RANG BZHIN SO SOR NGES PA DE LA
RAG LUS PA JI LTAR YIN TE, 'BRAS BU NGO BO KHYAD PAR CAN DU BYED
PA'I NUS PAS STONG PA NA, SKYES BU'I BYIN GYI RLABS YOD KYANG
SEMS PA MED PA RNAMS 'BRAS

BU KHYAD PAR BYED PA MA YIN TE, DE MED KYANG DE DANG LDAN PA NA
DE DAG DE'I RANG BZHIN SGRUB PAR BYED PA MI 'GAL BA KHO NA'O, ,RI
LA SOGS PA'I YUL DANG DUS DANG RANG BZHIN NGES PA 'DI YANG GZHAN
GYIS 'DOD PA'I SKYES BU'I GZHAN DBANG DU MI 'THAD DE, 'DI LTAR
SKYES BU NI LUS MED PA

DANG RTAG PAR GZHAN 'DOD LA, LUS MED PAS NI YUL GZHAN NA GNAS
PA'I RGYU RNAMS BSOG PAR MI NUS TE, SKYES BU'I 'DOD PA NA YANG
LAG PA LA SOGS PA'I BYED PA MED PAR DE DAG NYE BA NYID MI 'THAD
PA'I PHYIR RO, ,RDZA MKHAN LA SOGS PA'I 'DOD PA TZAM GYIS NI 'JIM
GONG DANG DBYU GU

DANG CHU DANG SKUD PA LA SOGS PAR MI SNANG LA, SOGS PAR MI BYED
NA YANG YUL GYI KHYAD PAR DU 'BRAS BU SKYED PAR MI NUS SO, ,RTAG
PAS DUS KYI KHYAD PAR DU 'BRAS BU SKYED PAR MI 'THAD DE, DE LAS
SNGA BA DANG PHYI NAS KYANG BYED PA PO'I RANG BZHIN DU GCIG PA'I
PHYIR RO, ,'DI LHAN CIG BYED PA MA TSANG BAS

RES 'GA' MI BYED PA YANG MA YIN TE, DE LA RAG LUS NAS SKYE BA DE
DAG YUL DANG DUS SU YANG MA TSANG BA MI 'THAD PA'I PHYIR RO,
,GNAS PA MA YIN PA LA ZHEN PAS CHOG GO, ,DE'I PHYIR DE LTAR 'BREL
PA MA GRUB PAS NA BZLOG PA LA GNOD PAR BYED PA'I TSAD MA MED PA'I
PHYIR, 'BRAS BU NYID LA SOGS

PA NI KHYAB PA MED PA KHO NA'O, ,'DI KHO NAS RANG RTZOM PAR BYED
PA'I YAN LAG BKOD PA'I KHYAD PAR LA SOGS PA YANG BSHAD PA YIN NO,
,DE STE 'DI DAG LA KHYAB PA MED PAS MA NGES PA YIN DU CHUG ,KHYAD
PAR DANG 'GAL BA NI BZLOG PAR NUS TE, 'DI LTAR 'BRAS BU NYID LA
SOGS PA 'DI DAG

NI RES 'GA' BA NYID KYIS KHYAB PAR BYA BA YIN LA, BYED PA PO RTAG
PA MI SRID PA RES 'GA' BA DE NI DE LAS LDOG PA NA RANG GI KHYAB
BYA RNAMS KYANG LDOG PAR BYED DO, ,DES NA RTAG PA'I MTSAN NYID
KYI BYED PA PA'O KHYAD PAR MED PAR BYED PA 'DI DAG KHYAD PAR DANG
MI 'GAL BAR JI LTAR 'GYUR, 'DI

@36A *, ,LAS KYANG KHYAD PAR DANG 'GAL BA YIN TE, BYED PA PO'I
KHYAD PAR LUS CAN MA YIN BA'I NGO BO YANG 'GOG PAR BYED PA GANG
YIN PA'O, ,GAL TE DE DAG LA LUS KYIS MA KHYAB PA DE LTA NA YANG
RI LA SOGS PA LA DE SPRUL PAR NUS PA'I BYED PA PO NYE BAR 'JOG PA
RNAMS KYIS

LUS DANG 'BREL PA RJES SU SGRUB PAR BYED DE, LUS DANG BRAL BA LA
DE SPRUL PA'I NUS PA MI 'THAD PA'I PHYIR RO, ,'O NA RTZOL BA DANG
LUS LA 'DU BA'I BYA BA RNAMS SU MI 'GYUR RO, ,'GYUR BA KHO NA
STE, DE LA 'DOD PA TZAM GYIS NUS PA MTHONG BA'I PHYIR RO, ,'O NA
RI LA SOGS PA LA YANG

DE KHO NA BZHIN DU LUS KYI BYED PA MED KYANG YOD PAR CI'I PHYIR
MI 'GYUR, DE'I 'BRAS BU SKYED PA LA LUS PHAN MI 'DOGS PA KHO NA
YIN NAM, DE LTA YIN NA BUM PA LA SOGS PA YANG DE LA MI LTOS PAR
MI 'GYUR RO, ,RGYU RNAMS KYIS NYE BA DANG TSOGS PA RNAMS 'BRAS BU
SKYED PA DE YANG SKYES

BU'I KUN DU RTOG PA TZAM GYIS 'BYUNG BA NI MA YIN NO, ,DES NA
PHYI ROL GYI 'BRAS BU'I BDAG NYID RI LA SOGS PA 'DI DAG KYANG BUM
PA LA SOGS PA BZHIN DU LUS KYI BYED PA MED PAR SKYE BA MI THOB
PAS NA LUS LA DE SPRUL PA'I NUS PA SGRUB PA YIN NO, ,DE LTA NA
YANG KHYAB BYED MA YIN PA'I

KHYAD PAR JI LTAR 'GRUB PAR 'GYUR, 'DI KHYAB BYED YIN PAS GRUB PA
NI MA YIN GYI, 'ON KYANG GZHI GRUB MTHA'I TSUL GYIS YIN NA, DES
NA BRGAL ZHING BRTAG PA CI YOD CE NA, 'DI SNYAM DU LUS KYI BYED
PA MED PAR YANG RTZVA LA SOGS PA SKYE BAR SNANG LA, DE LA LUS
RJES SU

DPOG PA MNGON SUM GYIS GNOD PAS NA, DUS LAS THAL BA BRJOD PA YIN
LA, GZHAN DU NI DE NYID KYIS 'KHRUL PA DANG BCAS PA YIN NO SNYAM
NA, DE NI MI BDEN TE, GANG GI MA MTHONG BAS MED PAR 'GYUR BA LUS
GDON MI ZA BAR SNANG DU RUNG BA NI MA YIN NO, ,LUS YIN PA NYID

KYIS SNANG DU RUNG BA YIN NO ZHE NA, MA YIN TE, SHA ZA LA SOGS
PA'I LUS KYIS MA NGES PA'I PHYIR RO, ,DE NI 'DOD KYANG LDOG PA LA
THE TSOM ZA BA'I PHYIR RO, ,SNANG DU MI RUNG BA LA NI MNGON SUM
GYI GNOD PA MI SRID DE, DE NI DE LTAR SPYI'I SGO NAS NI KHYAB PA
MED LA, KHYAB NA YANG 'GAL BA

@36B YIN NO ZHES GNAS SO, ,JI STE 'BRAS BU LA SOGS PA'I NGO BO JI
'DRA BA ZHIG LA SKYES BUS KHYAB PA DE 'DRA BA GTAN TSIGS NYID DU
'GOD DO ZHE NA, DE'I TSE SHIN TU GSAL BAR MA GRUB PA YIN TE,
PHYOGS SU BYAS PA RNAMS LA DE MI DMIGS PA'I PHYIR DANG, DMIGS
PA'I KHYAD PAR LA 'GAL BA

SPANG BAR MI NUS PA'I PHYIR DANG, BYED PA PO CAN DU NGES PA DANG
RIGS MI MTHUN PAR SNGAR NYID DU BSGRUBS ZIN PA'I PHYIR RO, ,GZHAN
YANG 'BRAS BU NYID LA SOGS PA 'DI DAG GIS BLO DANG LDAN PA TZAM
SGRUB BAM, RTAG PA LA SOGS PA YON TAN GYI RTEN BLO DANG LDAN PA'I
KHYAD PAR SGRUB GRANG DE

LA PHYOGS DANG PO LA NI GRUB PA BSGRUB PA YIN TE, SEMS PA'I MTSAN
NYID DGE BA DANG MI DGE BA ZHES BYA BA THUN MONG DANG THUN MONG
MA YIN PA'I LAS BLO DANG LDAN PAS LUS LA SOGS PA SPRUL PA'I PHYIR
TE, LAS LAS 'JIG RTEN SNA TSOGS SKYES, ,DE NI SEMS PA DANG NGES
BYAS, ,SEMS PA

YID KYI LAS YIN NO, ,DES SKYED LUS DANG NGAG GI LAS, ,ZHES GANG
GSUNGS PA YIN NO, ,GNYIS PA LA NI DE LTA BU DANG RJES SU 'GRO BA
MA GRUB PAS NA DE LA BSGRUB BYA MA TSANG ZHING GTAN TSIGS KYI
KHYAB PA MA GRUB PAS MA NGES PA NYID DO, ,'O NA BYED PA PO CAN DU
NGES PA RNAMS LA BLO DANG LDAN PA NYE

BAR LEN PA LA SOGS PA SPYOD PAR BYED PA'I BYED PA BO JI LTA BUR
GYUR PA ZHIG GRUB PA DE LTA BUR GYUR PA KHO NA LUS LA SOGS PA LA
SGRUB PA YIN LA, DES NA GRUB PA SGRUB PA MA YIN ZHING RJES SU
'GRO BA MED PA YANG MA YIN NO ZHE NA, 'O NA NYE BAR LEN PA LA
SOGS PA RTOGS PAR BYED PA DPE LA

MTHONG BA NA, PHYOGS LA YANG DE LTA BUR GYUR PA KHO NA SGRUB NA,
DES LUS DANG LDAN PA YANG YIN PAS NA DE LTA BUR GYUR PA YANG
'GRUB PAR 'GYUR RO, ,DE LA 'DOD RGYAL LA RAG LAS PA'I LUS NI MA
YIN TE, 'BRAS BU DE'I RJES SU 'GRO BA DANG, LDOG PA'I RJES SU
'JUG PAR MTHONG

BA'I PHYIR DANG, LUS KYI NYE BAR SBYOR BA MED PAR YANG 'GA' ZHIG
MTHONG BAS NA DE BSGRUB PAR MI BYA'O ZHE NA, GNYID LOG PA BLA BA
LA SOGS PA DPYOD PAR BYED PA YANG MTHONG BAS NA, DPYOD PAR BYED
PA YANG SGRUB BYED DU MI 'GYUR RO, ,DE NI RIGS MI MTHUN PA KHO NA
YIN NO ZHE NA, LUS

@37A *, ,KYI BYED PA MED PAR YANG 'BYUNG BA NA CI'I PHYIR RIGS MI
MTHUN PA YIN, RIGS GCIG PA YIN NA LUS KYIS NYE BAR SBYOR BA RNAM
PAR PHYE NAS RNAM PAR GZHAG PAR MI 'THAD PA'I PHYIR RO, ,JI STE
GAL TE LUS NYE BAR SBYOR BA DANG LDAN PAR SNANG BA DE LTA NA YANG
DE KHYAD PAR BYED

PA NYID DU MI 'GRUB STE, MTHU PHUL DU BYUNG BA DANG LDAN PA LUS
MED PA YANG KUN TU RTOGS PA TZAM GYIS BYA BA BYED PA SRID PA'I
PHYIR RO, ,'O NA DE'I TSE GAL TE DPYOD PA NYE BAR SBYOR BA SNANG
BA DE LTA NA YANG DE KHYAB PAR BYED PA NYID DU MI 'GRUB STE, MTHU
PHUL DU BYUNG BA DANG LDAN PA SPYOD PAR MI BYED PA

YANG YOD PA TZAM GYIS BYA BA BYED PAR SRID PA'I PHYIR RO, ,MANG
PO NI DUS GCIG GI TSE DPYAD PAR NUS PA MA YIN TE, DPYOD PA NI
RNAM PAR RTOG PA'I RANG BZHIN YIN PA'I PHYIR DANG, DE YANG RNAM
PAR BRTAG PAR BYA BA GCIG LA NGES PA'I PHYIR RO, ,DE SKAD DU,
RNAM RTOG GNYIS NI CIG CAR

DU; ,MTHONG MIN ZHES GSUNGS SO, ,DE'I PHYIR NA 'BRAS BU GCIG GIS
YANG NYE BAR LEN PA LA SOGS PA LAN CIG GI TSE DPYAD PAR MI NUS
NA, DE CI 'DI DU MA LA YIN NAM, DE LTA NA YANG CIG CAR DU 'BRAS
BU RIGS DU MAR MI 'GYUR LA, 'GYUR NA YANG BYED PA PO DU MA CAN
KHO

NAR 'GYUR RO, ,DE'I LHAG MA NI BLO DANG LDAN PA TZAM BSGRUB PAR
BYA BA YIN LA, DE LA YANG GRUB PA SGRUB PA LA LAN GDAB TU MED PA
YIN NO, ,'ON TE GAL TE DE LAS GZHAN LA DON DU MA'I YUL CAN GYI
RNAM PAR RTOG PA MED PA DE LTA NA YANG 'JIG RTEN THAMS CAD LA
PHUL DU BYUNG BA'I NUS PA CAN GYI

DBANG PHYUG LA DE MI SRID PA MA YIN NO ZHE NA, RE ZHIG DE LTAR
DMIGS PA NI MED DO, ,DE LTA NA YANG DE LA RTOG PAR BYED NA, DPYOD
PA MED PAR YANG CI'I PHYIR MI RTOG ,DE LTA NA YANG DE KHO NA
BZHIN DU DPYOD PAR MI BYED PA'I LAS KYI SEMS PAS 'BRAS BU RNAMS
BSKYED DO ZHES BYA BA LA MI 'THAD

PA MA MTHONG NGO, ,GZHAN YANG BYED PA PO BLO DANG LDAN PA GRUB TU
CHUG MOD, DE THAMS CAD DU GCIG YIN NO ZHES BYA BA 'DI LA TSAD MA
CI YANG MED DO, ,'DI LTAR 'BRAS BU RIGS GCIG PA THAMS CAD KYANG
BYED PA PO GCIG PA CAN DU MI SNANG STE, BUM PA LA SOGS PAR RIGS
GCIG

@37B PA RNAMS KYANG RDZA MKHAN DU MNGON DU 'GRO BAR MTHONG BA'I
PHYIR DANG, KHANG BZANGS LA SOGS PA 'BRAS BU GCIG KYANG BYED PA
PO DU MA CAN DU DMIGS TE, DE LA SKYES BU DU MA'I NYE BAR SBYOR BA
MNGON SUM DU GRUB PA'I PHYIR RO, ,DES NA LUS DANG SHING DANG RI
DANG RGYA MTSO LA SOGS PA RIGS KYI

BYE BRAG DANG BSAL BA'I BYE BRAG GIS THA DAD PA 'DI DAG BLO DANG
LDAN PA'I RGYU CAN DU SEMS PA DANG BCAS PA SU BRJOD PAR SPRO,
DE'I PHYIR BYED PA PO GCIG TU SGRUB PA NA GTAN TSIGS 'KHRUL PA
DANG BCAS PA YIN TE, JI SKAD BSHAD PA'I NYES PA YIS, ,SGRUB BYED
SKYON CAN MA YIN MOD, ,

'ON KYANG 'KHRUL PA DMIGS PA'I PHYIR, ,BYED PA PO NI GCIG NYID
MIN, ,ZHES GANG BSHAD PA YIN NO, ,BYED PA PO SGRUB PA NI 'DOD
PA'I BSGRUB BYA LA LTOS NAS LDOG PA LA THE TSOM ZA BA YIN TE,
BYED PA PO NI THAMS CAD SHES PAR 'DOD PA GRUB PAR 'DOD PA YIN LA,
'DI'I

THAMS CAD SHES PA NYID NI TSAD MA GZHAN GYIS BSGRUB PAR BYA BA MA
YIN GYI, 'ON KYANG GANG KHO NA LAS BYED PA PO NYID DU GRUB PA KHO
NA LAS DE YANG YIN LA, DE LTA NA YANG BYED PA PO THAMS CAD SHES
PA NYID GRUB PA GCIG LA MA YIN NO, ,GAL TE DE 'BRAS BU MA LUS
PA'I YUL CAN

YIN ZHING, 'BRAS BU MA LUS PA'I BYED PA PO YIN NA, DE'I NYE BAR
LEN PA LA SOGS PA RTOGS PA'I THAMS CAD SHES PA GCIG NGES PAR GRUB
PA MA YIN TE, BYED PA PO DU MA YIN YANG GANG ZHIG JI SNYED LA
BYED PA PO YIN PA DE DE SNYED LA THAMS CAD SHES PA YIN PA NA,
BYED PA PO'I

SGRUB PAR BYED PA LAS THAMS CAD SHES PA NYID DU MI 'GRUB BO,
,RANG GI 'BRAS BU TZAM GYI NYE BAR LEN PA LA SOGS PA SHES PA NI
THAMS CAD SHES PA ZHES BYA BA MA YIN TE, RDZA MKHAN LA SOGS PA
YANG DE YIN PAR THAL BA'I PHYIR RO, ,RDUL GNYIS LA SOGS PA DBANG
PO

LAS 'DAS PA BYED PAS NA THAMS CAD BYED PA MA YIN YANG GZUGS LA
SOGS PA RIGS PA THAMS CAD SHES PA MA YIN TE, KHO BO CAG LA LTOS
NAS MA GRUB PA'I PHYIR RO, ,RDUL PHRA RAB PHYOGS SU BYED NA GRUB
MTHA' DANG 'GAL BAR 'GYUR BA'I PHYIR RO, ,DBANG PO LAS 'DAS

@38A *, ,PA CUNG ZAD CIG MTHONG BAS DES THAMS CAD MTHONG BA NI MA
YIN TE, RNAL 'BYOR PA RNAMS LA YANG PHAN TSUN LTOS PAS KHYAD PAR
DU 'PHAGS PA DANG DMAN PA DANG LDAN PA SRID PA NA MA NGES PA
BZLOG TU MED PA'I PHYIR RO, ,GAL TE BYED PA PO MANG PO YOD NA
RANG DBANG

YOD PA NYID KYIS PHAN TSUN 'GAL BAR 'JUG PAR GYUR PA MA YIN NAM,
DE LTA NA YANG GCIG GIS BYA BA GZHAN GYIS 'JOMS PAR 'GYUR NA DE
YANG YOD PA MA YIN PAS NA BYED PA PO GCIG YIN ZHING DE DANG MNYAM
DU GRUB PA THAMS CAD SHES PA YIN NO ZHES BYA BAR NGES SHE NA, DE
NI MI RIGS

TE; GAL TE 'DOD CHAGS DANG BRAL BA DE DAG MANG PO YOD KYANG PHAN
TSUN 'GAL BAR JI LTAR 'GYUR, 'DOD CHAGS DANG BRAL BA TZAM GYIS
THAMS CAD SHES PAR YANG MI 'GYUR TE, DE DER 'BREL PA MED PA'I
PHYIR RO, ,DE LAS GZHAN PA'I SKYE BO DAM PA 'DOD CHAGS LA SOGS PA
DANG LDAN PA

YANG RNAM PAR DPYOD PA YUL DU BYUNG BA DANG LDAN PA RANG BZHIN
GYI SNYING RJE LA SOGS PA'I YON TAN DANG RJES SU MTHUN PA'I SEMS
CAN RNAMS BZHIN DU PHAN TSUN 'GAL BAR JI LTAR 'GYUR, 'DOD CHAGS
LA SOGS PA DANG LDAN PA'I RGYAL PO RNAMS SKYE DGU SKYONG BA BZHIN
TE, RANG GI BGO SKAL DANG

MTHUN PAR GNAS SHING PHAN TSUN 'JOMS PAR MI BYED DO, ,DE LA GNOD
PA BYED PA YANG DMIGS SO ZHE NA, 'DIR YANG CI'I PHYIR MI DMIGS
TE, DE LTAR MNGON PAR MTHO BA LA BRTEN PA YANG SLAR NGAN SONG
DANG MNGON PAR MTHO BA DANG MI LDAN PA YANG SLAR MNGON PAR MTHO
BA DANG LDAN PAR SNANG NGO, ,

DE LA 'DI SKAD DU GCIG GIS DE DAG LA PHUN SUM TSOGS PA DANG RGUD
PAR SKYED PA YIN LA, GZHAN GYI RGUD PA DANG PHUN SUM TSOGS PAR
DRANGS PA YIN NO ZHES BRTAG PAR NUS SO, ,RTOG PA 'DI NI RIGS PA
DANG LDAN PA YANG YIN TE, PHAN BTAGS PA LA GLO BUR DU TSAR GCOD
PA DANG TSAR

GCOD PA LA PHAN 'DOGS PA LA NI SEMS RNAL DU GNAS PAS BYED PAR MI
'THAD DO, ,PHAN GDAGS PAR BYA BA DANG TSAR GCAD PAR BYA BA DAG
CHOS DANG CHOS MA YIN PA BYED DU BCUG PA YANG SLAR CHOS MA YIN PA
DANG CHOS GZHAN LA 'JUG PA YANG MA YIN NO, ,GAL TE BYED PA PO
GCIG TU

@38B RTOGS NA RTOGS PAR SLA BA'I PHYIR DANG, DU MA MA BZLOG PA
YIN PA'I PHYIR BYED PA PO GCIG TU RTOGS PA KHO NAR RIGS PA MA YIN
NAM ZHE NA, 'DI LA TSAD MA'I BYED PA NI MED DO, ,SLA'O ZHES BYA
BA KHO NAS NI RTOGS PA TSAD MA DANG LDAN PA MA YIN ZHING DKA'O
ZHES BYA BAS KYANG BRAL BA MA YIN TE, BYED

PA MA MTHONG BA'I BUM PA LA SOGS PA LA GZHAN DU MTHONG BAS NA,
RTOGS PAR SLA BA LA CHAGS PA KHYOD KYIS BYED PA PO GCIG TU BRTAG
PAR BYA BAR 'GYUR RO, ,BRDA SPROD PA'I MDOR BYAS PA KHO NA DKA'
BA DANG, ZOR YANG PA'I BSAM PA 'THAD PA YIN NA KHYED NI SNGAR MA
BYUNG BA'I TSAD

MA BA YIN NO, ,'DIR YANG DE LA GCES SU BYED PAS NA CI ZHIG SMRAR
YOD, THA DAD PA SGRUB PAR BYED PA'I TSAD MA MED PA YANG BRTAG PAR
SLA BAS BSHAD ZIN TO, ,DE'I PHYIR BYED PA PO GCIG TU NGES PA LA
THABS CI YANG MED CING, DE MA NGES PAR YANG 'DOD PAS YUL DU BYAS

PA'I THAMS CAD SHES PA NYID MI NGES PAS NA, BYED PA PO'I SGRUB
BYED THAMS CAD NI 'DOD PA'I BSGRUB BYA LA LTOS NAS LDOG PA LA THE
TSOM ZA BA YIN NO, ,DE'I PHYIR DE LTAR GZHAN GYIS RAB TU SBYAR
BA'I DBANG PHYUG GI SGRUB BYED RNAMS LA KHO BO CAG 'GAL BA MI
'KHRUL BA 'GOD PA MA

YIN GYI, 'ON KYANG SGRUB BYED SUN 'BYIN PA KHO NA STE, MANG DU
SMRA BAS CHOG GO, ,DE'I PHYIR 'DI SGRUB PAR BYED PA'I TSAD MA MED
CING GNOD PAR BYED PA NI KHA NA MA THO BA MED PAR YOD PAS NA 'DUS
BYAS BYED PA PO MED PAR GRUB PA YIN TE, DE SKAD DU YANG, DBANG
PHYUG STZOGS MIN RIM

STZOGS PHYIR, ,ZHES GSUNGS SO, ,'ON TE JI LTAR MDO SDE PA RNAMS
KYI RNAM PA DANG BCAS PA'I RNAM PAR SHES PA DON YUL CAN YIN PA DE
BZHIN DU 'DI DAG GI LTAR NA YANG YIN NAM, DE LTA NI MA YIN GYI
'ON KYANG, RNAM PA MED PA'I DBANG SKU BLOS, ,RDUL PHRAN BSAGS

PA DNGOS SU RIG ,DBANG PO STE DBANG BYED PA RNAMS LAS SKYES PA'I
BLO MNGON SUM ZHES BYA BA'I BLO GROS YUL GYI RNAM PA MED PAS, DE
DAG GI BZHIN RNAM PAS BAR DU TSOD PA BTAGS PA LTAR MA YIN PAR
DNGOS SU RDUL PHRAN TE RDUL PHRA RAB BSAGS PA PHUNG PO'I RIG STE
SHES PA YIN GYI, GZHAN GYI BZHIN

@39A *, ,DU YAN LAG CAN NI MA YIN TE, RDUL PHRA RAB RNAMS NI
DBANG PO LAS 'DAS PA YIN NA JI LTAR DE DAG SNANG DU RUNG ZHE NA,
DE DAG RE RE BA NI DBANG PO LAS 'DAS PA YIN LA RIGS MTHUN PA
GZHAN DANG LHAN CIG PA NI DBANG PO'I SPYOD YUL DU GYUR PA KHO
NA'O, ,SO SOR SNANG DU MI RUNG BA GANG

YIN PA DE DAG 'DUS KYANG SNANG DU MI RUNG BA'I NGES PA NI MED DE,
SKRA LA SOGS PA GRAM PA RNAMS THAG RING PO NAS MI MTHONG BA YANG,
SBAM PA DMIGS PA'I PHYIR RO, ,KHA CHE BYE BRAG SMRA BA'I GZHUNG,
,DE LTAR BLO DANG LDAN RNAMS BZHED, ,KHA CHE BA RNAMS KYI GZHUNG
STE, ,MNGON PA DE LTA DE LTA

BU'I NGO BOR BLO DANG LDAN PA MKHAS PA RNAMS BZHED DE, 'DOD PA
YIN NO, ,'O NA MDO SDE PA RNAMS KYI GRUB MTHA' GANG YIN ZHE NA,
RANG GI RNAM CAN SHES SKYES PA'I, ,DBANG PO SPYOD YUL SNANG RUNG
MIN, ,MIG LA SOGS PA DBANG PO RNAMS KYI SPYOD YUL TE GZUGS LA
SOGS PA'I

YUL RNAMS SNANG RUNG STE, RANG BZHIN NGO BOS MTHONG DU RUNG BA MA
YIN NO, ,GANG GI PHYIR DE DAG NI RANG DANG 'DRA BA'I RNAM PA GANG
LA YOD PA SHES PA DE'I PHYIR RO, ,DE DAG DBANG PO'I SPYOD YUL JI
LTAR YIN ZHE NA, DE LTA BUR GYUR PA YIN PA NA DBANG PO'I SPYOD
YUL NYID DU THA SNYAD 'DOGS

SO; ,MDO SDE PA LTAR BYE BRAG TU SMRA BA'I RANG BZHIN DU SHES PA
RNAM PA MED PA LA GZUGS LA SOGS PA GSAL BA YIN TE, DE DAG RANG
NYID GSAL BA'I NGO BO MA YIN PA'I PHYIR RO, ,DE'I NGO BO YIN NA
NI SNGON PO NYID LA SOGS PA BZHIN DU SHES PA LA MI LTOS PAR THAL
BA'I PHYIR RO, ,

SKAD CIG MA NYID MA YIN NA DE'I BDAG NYID NI DE DAG NYID BZHIN DU
SHES PAS BYED PA MI 'THAD PA'I PHYIR DANG, DON GZHAN BYED NA YANG
DE DAG GI GNAS SKABS DE YIN PAS SNGA MKHO BZHIN DU GSAL BA MI
'THAD PA'I PHYIR RO, ,SKAD CIG MA YIN NA YANG RTOGS PA PO THAMS
CAD THUN MONG

BAR 'GYUR BA'I PHYIR RO, ,DE'I PHYIR MI GSAL BA KHO NA'O, ,PHYI
ROL GYI SNGON PO LA SOGS PA NI SHES PA 'DI NYID SNGON PO LA SOGS
PA'I RNAM PAR GSAL BA YIN NO, ,GAL TE GSAL BA SHES PA KHO NA YIN
NA DE'I TSE PHYI ROL GYI DON YOD DO ZHES BYA BA GA LAS SHE NA,
PHYI ROL LDOG

@39B PA LAS GRUB 'GYUR, ,GANG GI PHYIR SNGON PO LA SOGS PA'I RNAM
PA NI THAMS CAD DU THAMS CAD KYI TSE SNANG BA MA YIN LA, RANG GI
NYE BAR LEN PA TZAM GYI STOBS KYIS 'BYUNG BA YIN PA 'DI MI 'THAD
DO, ,DE'I PHYIR GANG GI STOBS KYIS 'GA' ZHIG TU 'GA' ZHIG GI TSE
'GYUR BA 'DI DAG LA

MTSUNGS PA DE MA THAG PA'I RKYEN LAS THA DAD PA CUNG ZAD CIG YOD
PA YIN NO ZHES NGES PAR NUS PA YIN NO, ,CI STE CI 'DI DAG GI LTAR
NA SNGA MA RNAMS KYI BZHIN DU 'DUS MA BYAS YOD PA YIN NAM, MED
DE, 'DI LTAR 'DI DAG GI LTAR NA, ,NAM MKHA' MO GSHAM BU BZHIN TE,
,'GOG PA

GNYIS NI NAM MKHA' 'DRA, ,NAM MKHA' NI YOD PA MA YIN PA NYID KYIS
MO GSHAM GYI BU DANG MTSUNGS SHING, 'GOG PA GNYIS KYANG DE LTA
BU'I NAM MKHA' DANG 'DRA ZHING BSGRES PA YIN TE, DE DAG KYANG MED
PA YIN NO ZHES BYA BA'I DON TO, ,THOGS PA DANG BCAS PA'I RDZAS
MED PA TZAM NAM

MKHA' YIN GYI NAM MKHA' ZHES BYA BA CI YANG MED DO, ,GANG NA
THOGS PA DANG BCAS PA'I RDZAS YOD PA DER NI NAM MKHA' GO MI 'BYED
LA, GANG NA MED PAR NI DE MED PA NYID KYIS 'BYED BA GRUB PAS NA,
NAM MKHA' GANG DU GO 'BYED PAR BYED, DES NA DE YOD PA THAMS CAD
LA THAMS CAD DU GO

SKABS YOD PAR 'GYUR LA, DE YANG YOD PA MA YIN TE, DE BAS NA NAM
MKHA' MED PA NYID DO ZHES BYA BAR KHONG DU CHUD DO, ,SO SOR
BRTAGS PA'I 'GOG PA YANG DPYAD NA MI 'THAD DO, ,DE NI NYON MONGS
PA 'GOG PAR 'DOD LA, SKYES PA RNAMS KYI GZHAN GYIS 'JIG PA MA YIN
TE,

DE'I RGYU MED PA YIN PA'I PHYIR RO, ,RGYU DANG LDAN PA YIN YANG
LAM KHO NA RGYU YIN LA, DE KHO NA NYON MONGS PA 'GOG PA YIN PAS
NA DE ZHOG CIG ,MA SKYES PA RNAMS KYI YANG RGYU TSANG BA YIN NA
SKYES PA'I GEGS GA LA YOD, DE LTA YIN YANG GEGS BYED PA NA SO SOR
BRTAGS PA'I

'GOG PA THAMS CAD KYI TSE YOD PA'I PHYIR, NAM YANG NYON MONGS PA
MI SKYES PA'I PHYIR 'KHOR BA MED PAR 'GYUR RO, ,RGYU MA TSANG NA
YANG NYES PA RNAMS RANG NYID MI 'BYUNG BAS NA DE LA 'GOG PAS CI
BYED, DE NYID KYI RGYU MA TSANG BA YIN NA 'DAS MA THAG PA'I THAL
BA YIN NO, ,

@40A *, ,'DI NI SO SOR BRTAGS PA MA YIN PA'I 'GOG PA BSHAD PA YIN
NO, ,CI 'DI DAG GI LTAR NA SNGA MA RNAMS KYIS BZHIN DU MTSUNGS
PAR MI LDAN PA'I 'DU BYED YOD DAM, RIGS MIN 'DU BYED YOD MA YIN,
,RIGS MIN TE RTOGS PA'I NGO BO MA YIN, SEMS DANG

SEMS LAS BYUNG BA LAS MA GTOGS PA, THOB PA DANG MA THOB PA DANG
SKAL BA DANG MNYAM PA NYID DANG MING GI TSOGS LA SOGS PA YOD PA
MA YIN NO, ,RIGS MIN ZHES BSHAD PAS NA TSOR BA LA SOGS PAR
MTSUNGS PAR LDAN PA RNAMS MI DGAG STE, TSOR DANG SEMS PA 'DU SHES

DANG; ,'DUN DANG REG DANG BLO GROS DRAN, ,YID LA BYED MO MOS PA
DANG, ,TING 'DZIN SEMS CAN THAMS CAD LA, ,ZHES PA LA SOGS PA
GSUNGS PA YIN NO, ,THOB PA LA SOGS PA'I SUN 'BYIN PA NI BSTAN
BCOS GZHAN LAS KHONG DU CHUD PAR BYA STE, GZHUNG MANGS PAS

'JIGS PAS 'DIR NI MI BRI'O, ,CI 'DI DAG GI LTAR NA THAMS CAD YOD
PAR SMRA BA RNAMS KYI CHOS MA 'ONGS PA'I DUS NAS 'PHOS NAS DA
LTAR GYI DUS SU 'ONG LA DA LTAR NAS 'DAS PAR RO ZHES RNAM PAR
'JOG PA NA BU YIN NAM, MA YIN TE, DUS RJES SU MA RJES SU 'JUG PA
MED, ,MA

'ONGS PA LA SOGS PA NI DUS GSUM YIN LA, DE'I RJES SU 'JUG PA STE,
DNGOS PO RNAMS RJES SU 'GRO BA DE DAG GI LTAR NA YOD PA MA YIN
TE, SKAD CIG MAR 'JIG PAS DNGOS PO THAMS CAD LA KHYAB PA'I PHYIR
DANG, DUS SU 'PHO BA MED PA'I PHYIR RO, ,GANG YANG BYE BRAG TU
SMRA

BA RNAMS KYIS RNAM PAR RIG BYED MA YIN PA ZHES BYA BA'I GZUGS BCU
GCIG PA 'DOD DE, G-YENGS DANG SEMS MED PA LA YANG, ,DGE DANG MI
DGE RJES 'BREL GANG, ,'BYUNG BA CHE RNAMS RGYUR BYAS PA, ,DE NI
RNAM RIG BYED MIN BRJOD, ,CES BYA BA DE YANG 'DI DAG GI LTAR NA
YOD PA

MA YIN TE, THOGS PA MED PA'I GZUGS YOD MIN, ,ZHES GSUNGS SO,
,THOGS PA STE RANG GI YUL DU GZHAN 'BYUNG BA'I GEGS BYED PA RNAM
PAR RIG BYED MA YIN PA ZHES BYA BA'I GZUGS GANG LA MED PA DE YANG
YOD PA MA YIN TE, MED PA YIN LA, 'DI'I YANG SUN 'BYIN PA GZHAN DU

@40B BTZAL BAR BYA'O, ,SKAD CIG MA NYID DANG BDAG NYID MED PA
NYID DANG BYED PA PO MED PAR RDUL PHRAN BSAGS PA'I GZUGS TE, MA
BKAG PA GANG YIN PA DE NI 'DI DAG KYANG 'DOD PA KHO NA YIN TE,
GZHAN GYI TSIG MA BKAG PA NI, 'DOD PA YIN NO ZHES BYA BA NI RIGS
PA YIN NO, DE LTAR MDO

SDE'I SGO NAS SPYOD PA'I MDO SDE RNAMS KYIS RTOGS TE SHES PA YIN
NO, ,JI STE RNAL 'BYOR SPYOD PA RNAMS CI LTAR BRJOD CE NA, BRJOD
PA YAN LAG CAN ZHES BYA BA NI, YOD MIN RDUL PHRAN RNAMS KYANG
MED, ,RNAL 'BYOR SPYOD PA RNAMS NI KHAMS GSUM PA 'DI RNAM PAR RIG
PA TZAM YIN LA PHYI

ROL GYI DON NI NAM MKHA'I PADMA'I RANG BZHIN CAN YIN NO ZHES
SMRA'O, ,PHYI ROL GYI DON YANG GZHAN GYI YON TAN DANG RDZAS LA
SOGS PA'I BYE BRAG GIS RNAM PA MANG POR BRTAGS PA YIN LA, DE LA
YON TAN LA SOGS PA CHOS RNAMS KYI RTEN RDZAS YIN TE, DE BKAG PA
NYID KYIS DE DAG

DRUNGS PHYUNG BAR 'GYUR BAS NA GUD DU SUN DBYUNG BAS BRTAG PAR MI
BYA'O, ,DU BA CAN MED NA 'DU BA YOD PA MA YIN PAS NA DE'I SUN
'BYUNG BA YANG RJES SU MI BYA'O, ,RDZAS KYANG SA DANG CHU DANG ME
DANG RLUNG DANG NAM MKHA' DANG DUS DANG PHYOGS DANG BDAG DANG YID
CES BYA BA RNAM PA DGU YIN NO, ,

DE LA BDAG NI SNGAR NYID DU BKAG ZIN TO, ,NAM MKHA' NI SGRA'I YON
TAN CAN DU 'DOD LA, DE YANG GCIG YIN PAS NA YUL MTSUNGS PA'I
PHYIR SGRA THAMS CAD BYE BRAG TU THOS PAR MI 'GYUR RO, ,DE'I
PHYIR YUL THAG NYE BA BZHIN DU YUL THAG RING BAR 'DOD PAS KYANG
THOS PA'AM,

YANG NA GZHAN NAS KYANG MA YIN NO, ,PHYOGS DANG DUS KYANG GCIG
YIN PA'I PHYIR SNGA MA DANG PHYI MA LA SOGS PA'I RTOGS PA MI
'THAD DO, ,KHYAD PAR DU BYED PA'I BYE BRAG GIS RTOGS PA'I DBYE BA
'DI YIN NO ZHE NA, CI KHYAD PAR DU BYED PA RNAMS KYI SNGA MA DANG
PHYI MA RANG LAS YIN NAM, 'ON

TE GZHAN LAS YIN PHYOGS DANG PO LA DE NYID LAS RTOGS PA DE GRUB
PA'I PHYIR DE DAG DON MED DO, ,GNYIS PA LA NI GAL TE DE DE DAG
NYID LAS YIN NA, DE GCIG YIN PA'I PHYIR DE DAG MI SRID DO, ,GZHAN
LAS YIN NO ZHE NA, DE DAG DON MED PA GNAS SKABS DE NYID YIN NO,
,BDAG

@41A *, ,KHYAB PA BZHIN DU 'DI DAG KHYAB PA NYID DGAG PAR BYA'O,
,NAM MKHA' DANG PHYOGS 'DI DAG GCIG YIN ZHING, LHAN CIG BYED PA
TSANG BA DANG MA TSANG BA DAG GI TSE YANG RANG BZHIN KHYAD PAR
MED PA YIN NA, 'GA' ZHIG KHO NA'I TSE 'BRAS BU SKYED PAR CI LTAR
'GYUR,

DE LTAR YANG, DE DAG NUS DANG NUS MED PA, ,NGO BO NYID KYI GNAS
PA GANG, ,RTAG PHYIR BSGYUR DU MED PA LA, ,GANG GIS DE NI DGAG
PAR NUS, ,ZHE'O, ,YID SMRA BA RNAMS KYI YID NI GCIG SHES PA MI
SKYE BAS RJES SU DPAG PAR BYA BA YIN NA, GAR MKHAN LA LTA BA LA
SOGS

PA'I CIG CAR BA'I SHES PA NI NYAMS SU MYONG BA KHO NA YIN LA, DE
YOD NA NI 'DI NAM YANG MI 'THAD DO, ,DES NA NAM MKHA' LA SOGS PA
NI MED PA KHO NA'O, ,SA LA SOGS PA LHAG LUS PA YIN LA, DE DAG
KYANG YAN LAG CAN DANG RDUL PHRA RAB KYI BYE BRAG RNAM PA GNYIS
SU 'DOD DO, ,

DE LA RDUL GNYIS PA LA SOGS PA'I RIM GYIS RDUL PHRA RAB RNAMS
KYIS BRTZAMS PA'I BUM PA LA SOGS PA'I YAN LAG CAN GANG YIN PA DE
NI YOD MIN TE, MED PA NYID DE, DE DMIGS PA'I MTSAN NYID DU GYUR
PA MA DMIGS PA'I PHYIR RO, ,DE LTA DE LTAR BKOD PA YIS, ,CHA
RNAMS NYID NI

SNANG BA YIN, ,DE DANG LDAN PA CHA MED PA, ,GZHAN NI SNANG BA MA
YIN NYID, ,YAN LAG GCIG KHA BSGYUR BA'AM G-YO BA NA, DE LA 'DUS
PA DE LA DE DAG MED PAS NA DE LA YANG KHAM BSGYUR BA DANG G-YO BA
MED PAR DMIGS PAR 'GYUR ZHING YOD NA GZHAN LA YANG KHA BSGYUR BA
DANG G-YO BA DANG

BCAS PAR DMIGS PAR THAL BA'I PHYIR RO, ,YAN LAG GCIG BSGRIBS PA
NA DE LA YANG MA BSGRIBS PAR DMIGS PAR THAL ZHING, BSGRIBS NA
GZHAN LA YANG MI DMIGS PAR THAL BA'I PHYIR RO, ,BYE BRAG PA RNAMS
KYI LTAR NA DE DAG RTZOM PAR BYED PA DANG, BYE BRAG TU SMRA BA
RNAMS

KYI LTA BA LTAR NA DNGOS SU DBANG PO'I SPYOD YUL YIN PA DANG, MDO
SDE PA RNAMS KYI LTAR NA RANG GI RNAM PA 'JOG PAR BYED PA'I RDUL
PHRAN GANG YIN PA DE DAG KYANG MED DO, ,RDUL PHRA RAB NI GCIG TU
GRUB PA YOD PA MA YIN TE, STENG 'OG DANG PHYOGS BZHI DBUS NA GNAS
PA'I RDUL PHRAN DE NGES PAR

@41B CHA DRUG TU 'GYUR BA'I PHYIR RO, ,'DI'I SHAR GYI RDUL PHRAN
LA NYE BA'I RANG BZHIN GANG YIN PA DE NYID RDUL PHRAN GZHAN LA
NYE BA MI 'THAD DE, DE DAG YUL GCIG TU 'GYUR BA'I PHYIR RO, ,DE
LTAR NA SHAR GYI RDUL PHRAN LA NYE BA'I RANG BZHIN GYIS GAL TE
RDUL PHRAN GZHAN LA NYE NA DE YANG DE NA YOD PAR

'GYUR RO, ,'BYAR BA MED KYANG MNGON DU PHYOGS PA TZAM LA YANG
TSUL 'DI NYID YIN NO, ,DES NA GONG BU RDUL PHRA RAB TZAM DU 'GYUR
BA YIN TE, 'BYAR YANG YUL GZHAN GNAS PA DANG, ,BAR MED RNAM PAR
GNAS KYANG RUNG, ,DBUS GNAS RDUL PHRAN RDUL GCIG LA, ,LTA BA'I
RANG

BZHIN GANG YIN PA, ,RANG BZHIN GZHAN LA LTA BA YANG, ,GAL TE DE
NYID YIN RTOGS NA, ,DE LTA YIN NA RI LA SOGS, ,BSAGS PA RIGS PA
MA YIN NO, ,ZHES GANG BSHAD PA YIN NO, ,DE'I PHYIR GDON MI ZA BAR
DE DAG RANG BZHIN THA DAD PAR KHAS BLANGS DGOS SO, ,DE DAG

JI LTA BA DE KHO NA BZHIN DU BYANG DANG, LHO DANG, STENG DANG,
'OG GI RDUL PHRA RAB NYE BA'I RANG BZHIN RNAMS THA DAD PAS NA,
RDUL PHRA RAB CHA DRUG NYID NAN GYIS THOB PO, ,DE SKAD DU, DRUG
GIS CIG CAR SBYAR BA NA, ,PHRA RAB RDUL CHA DRUG TU 'GYUR, ,DRUG
PO GO GCIG YIN PA'I PHYIR, ,

GONG BU RDUL PHRAN TZAM DU 'GYUR, ,ZHES GSUNGS SO, ,GCIG MA GRUB
PA NA DU MA 'GRUB PA MA YIN PAS NA, RDUL PHRA RAB RNAMS MED PA
YIN NO, ,SPYOD PA PA RNAMS RDUL PHRA RAB NGES PAR 'DOD PA MA YIN
PAS NA, RDUL PHRA RAB SUN PHYUNG PA TZAM GYIS YAN LAG CAN BKAG PA

YIN PAS NA GUD DU DE SUN 'BYIN PA MED PA YIN NO, ,GAL TE PHYI ROL
GYI DON MED NA, 'O NA SNANG BA 'DI CI'I YUL CAN YIN ZHE NA, SNANG
BA DMIGS PA MED PA YIN, SNANG BA 'DI NI YUL DANG BRAL BA YIN TE,
'DI'I YUL LA BRGAL ZHING BRTAG PA CI YOD, YUL MED NA BLO SKYE BAR

MI 'DOD PA MA YIN NAM, DE NA SNANG BA 'DI DMIGS PA MED PAR MI
RIGS SO ZHE NA, MI RIGS PA MA YIN TE, YUL YOD PA NA DMIGS PA DANG
BCAS PAR 'GYUR ZHING, DE YANG YAN LAG CAN NAM RDUL PHRAN BSAGS PA
YIN DGOS NA, DE GNYI GA YANG BSHAD MA THAG PA'I GNOD

@42A *, ,BYED KYI TSAD MAS GZUNG BA'I LUS CAN YIN PAS NAM MKHA'I
PADMA DANG KHYAD PAR MED DO, ,DES NA RNAM PAR SHES PA YUL MED PA
NYID 'DI NAN GYIS 'ONGS PAS NA MI 'DOD PAS BZLOG PAR MI NUS SO,
,'DI YI PHYIR YANG SNANG BA 'DI, ,DMIGS PA MED PA YIN TE, RMI LAM
NYAMS

SU MYONG DANG MTSUNGS, ,ZHES GSUNGS SO, ,RMI LAM NI GNYID YIN LA,
DER SNGON PO LA SOGS PA'I RTOG PA NYAMS SU MYONG BA GANG YIN PA
DE DANG SNANG BA 'DI MTSUNGS SHING 'DRA BA YIN NA, DON MED PA CI
LTAR MA YIN, RNAM PAR SHES PA BYE BRAG MED PAR DMIGS PA LA NGES
PA NI MA YIN TE, RMI

LAM GYI SHES PAS 'KHRUL PA'I PHYIR RO, ,RMI LAM GYI SHES PA DMIGS
PA MED PAR RIGS PA KHO NA YIN LA, RMI LAM DANG, SAD PA'I MYONG BA
LA KHYAD PAR 'GA' YANG MED DE, RNAM PA THAMS CAD DU CHOS MTHUN
PAR MTHONG BA'I PHYIR RO, ,DMIGS PA MED PA LAS KHYAD PAR MTHONG

BA'I RNAM PAR SHES PA NI DMIGS PA DANG 'BREL PAR MI RIGS SO,
,SBYOR BA NI GANG ZHIG DMIGS PA MED PA'I RNAM PAR SHES PA LAS
KHYAD PAR MED PA DE NI DMIGS PA MED PA YIN TE, DPER NA NAM MKHA'I
SKRA SHAD MTHONG BA GCIG LAS GNYIS PA BZHIN NO, ,RTZOD PA'I GZHI
SAD PA'I

RNAM PAR SHES PA YANG DMIGS PA MED PA'I RMI LAM GYI SHES PA DANG
KHYAD PAR MED PA YIN NO ZHES BYA BA NI RANG BZHIN GYI GTAN TSIGS
SO, ,JI STE RMI LAM LA SOGS PA'I SHES PA'I YANG DMIGS PA DANG
BCAS PA KHO NA STE, YUL GZHAN LA SOGS PAR MTHONG BA DES SHES PA'I
PHYIR RO, ,

DE SKAD DU, RMI LAM LA SOGS SHES PA LA, ,PHYI ROL MED PAR YOD MI
'DOD, ,KUN TU DMIGS PA PHYI ROL TE, ,YUL DUS GZHAN GYIS BDAG NYID
CAN, ,ZHES GANG SMRAS PA YIN NO, ,DES NA KHYAD PAR MA GRUB PA'I
PHYIR 'DI MA GRUB PA'I GTAN TSIGS YIN ZHING, DPE YANG

BSGRUB BYA SGRUB BYED KYI CHOS MA TSANG BA YIN NO SNYAM NA, DE NI
MI BDEN TE, RMI LAM LA SOGS PA SHES PA'I DMIGS PA MI 'THAD PA'I
PHYIR RO, ,'DI LTAR 'DZIN PA'I NGO BO 'AM, DRAN PA'I NGO BO YIN
GRANG NA, DE LA RE ZHIG 'DZIN PA NI MA YIN TE, 'DZIN PA NI SNGON
GZUNG BA LA MI

@42B LTOS PA'I PHYIR, SNGON MTHONG BA'I YUL 'DZIN PA'I NGES PA
MED PAR 'GYUR TE, MTHONG BA GZHAN BZHIN NO, ,RNAM PAR RTOG PA MED
PA'I PHYIR DANG, DA LTAR BYUNG BA'I YUL CAN YIN PA'I PHYIR DANG,
GSAL BAR SNANG BA'I PHYIR, 'DI DRAN PA'I NGO BOR YANG BRTAG PA
RIGS PA MA YIN NO, ,

DE'I PHYIR 'DI JI LTAR YUL GZHAN LA SOGS PAR MTHONG BA'I DNGOS
PO'I YUL CAN YIN ZHES BYA BA MI SHES SO, ,GZHAN YANG RNAM PAR
SHES PA THAMS CAD DMIGS PA DANG BCAS PA YIN NA 'GA' YANG TSAD MA
YIN PAR MI 'GYUR RO, ,RNAM PA GZHAN DU 'DZIN PAS NA TSAD MA MA
YIN PA YIN NO

ZHE NA; GAL TE RANG GI NGO BOR GZUNG NA JI LTAR RNAM PA GZHAN DU
YIN, 'ON TE GZHAN GYI NGO BOR 'DZIN NA GZHAN GYI NGO BO SNANG BAS
NI GZHAN KHO NA 'DZIN PA YIN GYIS, DE NI MA YIN NO, ,GZHAN GYI
NGO BO 'DZIN PA NI MA YIN GYI, GZHAN GYI TSUL DU'O ZHE NA, GAL TE
DE RANG GI NGO BO SNANG BA YIN NA,

DE 'O NA GZHAN GYI TSUL DU CI LTAR YIN, CI STE MA YIN NA 'DI DE'I
YIN PAR JI LTAR 'GYUR, YUL DANG DUS GZHAN DU RANG GI NGO BO 'DZIN
PA NYID RNAM PA GZHAN 'DZIN PA YIN GYI, GZHAN GYI NGO BO NI MA
YIN NO ZHE NA, DE MI RIGS TE, DNGOS PO 'DI YUL DANG DUS GANG DANG
'BREL PA'I NGO BO YIN PA YUL

DANG DUS DE DANG 'BREL PA KHO NAR GZUNG BAR BYA BAR 'GYUR LA DE
LTA NA YANG DE YUL DANG DUS GZHAN DU YONGS SU GCOD PAR GA LA
'GYUR, DE MED NA YANG RNAM PAR SHES PA THAMS CAD JI LTAR GNAS
PA'I DNGOS PO'I 'DZIN PA YIN PAS NA TSAD MA DANG TSAD MA MA YIN
PA'I RNAM PAR DBYE BA ZHIG PAR 'GYUR RO,,

GZHAN YANG YUL DANG DUS GANG DU RMI LAM LA SOGS PA'I SHES PAS DON
RTOGS PA'I YUL DANG DUS DE NA NI MED LA GANG NA YOD PA DER NI MA
RTOGS PAS NA 'DI DMIGS PA DANG 'BREL PAR JI LTAR 'GYUR, SNANG BA
KHO NA YUL YIN PAR RIGS NA MI SNANG BA NI MA YIN TE, DE YANG
DMIGS PA

YIN NA DMIGS PA NGES PA MI 'THAD PA'I PHYIR RO, ,SNANG BA KHO NA
YUL YIN MOD KYI GZHAN DU NI YIN NO ZHE NA, CI GANG DU SNANG BA DE
GZHAN DU YIN NAM, 'ON TE MI SNANG BA ZHIG YIN, DE LA RE ZHIG DE
NA GZHAN YOD PA MA YIN LA, DE LTAR YIN NA RNAM PA GZHAN DU SNANG
BA MI 'THAD PA'I PHYIR RO, ,

@43A *, ,SNANG BA LUS MED PA NI GANG LA YANG BRTEN PA MA YIN TE,
LUS CAN 'GRO BA'I GEGS NI RTEN YIN PA'I PHYIR, NAM YANG RTEN
GZHAN DANG 'BREL PA MA YIN TE, THAMS CAD DU BDAG NYID RTEN YIN
PA'I PHYIR RO, ,YUL DANG DUS GZHAN RTEN YIN YANG YUL DE'I CIR

YANG MA YIN PAS NA, RANG GI YUL DANG DUS NA GNAS PA KHO NA SNANG
BAR 'GYUR LA, DE LTA NA YANG RNAM PA GZHAN DU SNANG BA CI LTAR
YIN, DE LTAR MA YIN NA MED PA SNANG BA KHO NA YIN GYI, RNAM PA
GZHAN DU SNANG BA MA YIN NO, ,RNAM PA GZHAN DU SNANG BA 'DOD PAS
KYANG NGES PAR MED PA

SNANG BA KHAS BLANG BAR BYA STE, RNAM PA THAMS CAD DU YOD PA
SNANG NA RNAM PA GZHAN DU SNANG BA MI 'THAD PA'I PHYIR RO, ,YUL
DANG DUS GZHAN DANG 'BREL PA MED KYANG SNANG NGO ZHE NA, GAL TE
'DI SRID PA YIN NA, 'BREL PA CAN YANG MED PA SNANG BA YIN MOD, DE
LTA NA 'JIG RTEN GYI RTOGS

PA DANG YANG MTHUN PA YIN TE, 'JIG RTEN NI 'BREL PA CAN MED PA
KHO NA RTOGS PA YIN TE, DPER NA SMIG RGYU LA MED PA'I CHU BZHIN
NO, ,MED PA NI GSAL BA MA YIN TE, GANG GI PHYIR NAM MKHA'I ME TOG
MI MTHONG BA'I PHYIR RO ZHE NA, 'BREL PA YANG MED PA SNANG BAR MI
'GYUR LA,

DE LTA NA RNAM PA GZHAN DU SNANG BAR YANG MI 'GYUR LA, DE LA YANG
NAM MKHA' ME TOG SNANG BAR THAL BA BZLOG PAR DKA' BA'I PHYIR TE,
RNAM PA GZHAN DU SNANG BA MA YIN TE, GANG GI PHYIR NAM MKHA'I ME
TOG MI SNANG BA'I PHYIR RO ZHES DE SKAD DU BRJOD PAR NUS PA YIN
NO, ,GZHAN YANG DE NYID

MED PAR SNANG BAR 'GYUR BA 'BREL PA NA BZLOG PA DANG LDAN PAR
SNANG BA MA YIN GYI, 'BREL PA CAN DE NYID YUL DANG DUS GZHAN LA
BRTEN PAR SNANG BA YIN LA, DE YANG DE LTA BUR MED PAS NA DE MED
PA KHO NA SNANG BAR RIGS PA YIN NA, SU ZHIG GIS DE BZLOG PAR NUS,
'DI LAS KYANG MED PAR

SNANG BA BZLOG PAR BYA BA MA YIN TE, GANG SMIG RGYU LA SOGS PA LA
CHU LA SOGS PA'I SHES PA ZHUGS PA NA CHU LA SOGS PA MI THOB PA'I
PHYIR RO, ,YOD PA SNANG BA YIN NA 'DI CHU'I SHES PA KHO NA YIN PA
NA DE LA ZHUGS PA SLU BAR MI 'GYUR RO, ,YUL DANG DUS DER NYE BA
MI 'THOB PA YIN NO

@43B ZHE NA; 'O NA MTHONG BAR MI 'GYUR RO, ,DE YUL DANG DUS GZHAN
NA YOD PA'I PHYIR RO ZHE NA, THOB PAR YANG CI'I PHYIR MI 'GYUR,
YUL DANG DUS GZHAN DU THOB PAR MI NUS PA'I PHYIR RO ZHE NA,
MTHONG BA YANG JI LTAR NUS, 'ON TE MTHONG BAR NUS NA THOB PAR JI
LTAR MI NUS, JI LTAR THOB PA DNGOS

PO YOD PA'I RGYU MTSAN CAN YIN PA DE BZHIN DU MTHONG BA YANG YIN
NO, ,DE'I PHYIR MTHONG BA LA LTOS NAS YOD NA THOB PA LA LTOS NAS
CI'I PHYIR MED, JI STE YOD NA CI'I PHYIR MA THOB, 'ON TE MED NA
CI'I PHYIR SNANG, GZHAN DU YOD PA THOB PA MA MTHONG NGO ZHE NA,
MTHONG BA YANG MA MTHONG NGO, ,

DA LTA KHO NA SNANG NGO ZHE NA, THOB PA YANG CI'I PHYIR MI SNANG,
THOB BYA MED PA'I PHYIR RO ZHE NA, BLTA BYA YANG MTHONG BYA'I DON
LAS GZHAN MA YIN PAS NA DE YOD PA NA DE MED PA MI 'THAD PA'I
PHYIR, 'O NA MTHONG BA YANG MI SNANG STE, GANG GZU LUMS KYI 'DOD
PA LA ZHEN PAS CHOG GO, ,DE'I PHYIR

'DI NA MED PA SNANG BA KHO NA YIN LA, MED PA SNANG BA NI DMIGS PA
DANG BCAS PAR MI 'THAD LA, DE LTA NA YANG GTAN TSIGS LA SOGS PA
MA GRUB PA LA SOGS PA'I SKYON GA LA YOD, 'ON TE GAL TE SNANG BA
DMIGS PA MED PA YIN NA DE YUL LA SOGS PA NGES PAR MI 'GYUR LA,

RGYU DU MA THUN MONG BAR MI 'GYUR ZHING, BYA BA BYED PA YANG MA
YIN TE, DE SKAD DU, GAL TE RNAM RIG DON MIN NA, ,YUL DANG DUS LA
NGES MED CING, ,SEMS KYANG NGES MED MA YIN LA, ,BYA BA BYED PA
'ANG MI RIGS 'GYUR, ,ZHES GANG BSHAD PA YIN NO ZHE NA, DE NI MI
BDEN TE,

GANG GI PHYIR, RMI LAM NYAMS SU MYONG DANG MTSUNGS, ,SNANG BA
ZHES BYA BAR SNYEGS SO, ,DON NI 'DI YIN TE, SNANG BA 'DI NI RMI
LAM GYI NYAMS SU MYONG BA DANG MTSUNGS PAR DON MED PA YIN LA, DES
NA DE DANG MTSUNGS PAR YUL DANG DUS NGES PA LA SOGS PA MI 'THAD
PA MED

PA KHO NA'O, ,'DI LTAR YUL LA SOGS PA NGES PA'I PHYI'I DNGOS PO
MED KYANG RMI LAM GYI NYAMS SU MYONG BAS YUL LA SOGS PA NGES PAR
MYONG BA YIN NO, ,DE YANG BRGYUD NAS PHYI ROL KHO NA RGYU MTSAN
YIN NO ZHE NA, DE RGYU MTSAN YIN DU CHUG MOD, YUL LA SOGS PA NGES
PA NI DE'I

@44A *, ,RGYU MTSAN CAN DU BSGRUB PAR NUS PA MA YIN TE, GAL TE
PHYI ROL YUL LA SOGS PA GANG DU NYE BA DE NYID DU RMI LAM NA DE
SNANG BA 'DI NGES PA'I RGYU MTSAN YIN PA ZHIG NA, DE LTA NI MA
YIN TE, MA 'KHRUL BA NYID DU THAL BA'I PHYIR RO, ,DE STONG YANG
'GA' ZHIG KHO NAR

DE SNANG BA NA DES NGES PA'I RGYU MTSAN CAN DU RIGS PA DANG LDAN
PA MA YIN NO, ,GAL TE DE BDAG NYID KYIS STONG PAR SNANG BA BSKYED
NA KHYAD PAR MED PA'I PHYIR GAR RUNG RUNG DU BSKYED PAR 'GYUR RO,
,DNGOS PO THUN MONG BA MED KYANG SEMS THUN MONG DMIGS TE, GANG GI
TSE GNYIS MTSUNGS

PAR RMI LAM RMI BA NA'O, ,RMI LAM SMOS PA NI SHES PA 'KHRUL PA
MTSON PA YIN TE, ZLA BA GNYIS SU SNANG BA LA SOGS PA 'KHRUL PA'I
SHES PA GZHAN LA, SEMS NGES PA MED PAR MTHONG BA NYID DO, ,DER
ZLA BA GCIG LA SOGS PA'I NGO BO'I DON KHO NA THUN MONG BA YOD PA
YIN NO ZHE NA,

ZLA BA LA SOGS PA YOD MOD, RE ZHIG GNYIS LA SOGS PA'I NGO BO NI
MED LA, DE YANG 'DIR DBANG PO'I NYES PA MTSUNGS PA'I RGYUD CAN
GYI NGES PA MED PAR MYONG NA, ZLA BA GCIG LA SOGS PA YOD PAR
BRJOD PA DES CI ZHIG BYA, GANG LA DON DANG 'BREL PA'I DRI YANG
MED PAR SKRA SHAD LA SOGS PA

SNANG BA DER THABS CI ZHIG YOD, DE BZHIN DU PHYI ROL MED KYANG
RMI LAM NA BYA BA BYED PA SNANG BA NYID DE, JI LTAR SAD PA'I GNAS
SKABS NA CHU'I RGYU MTSAN CAN GYI BTUNG BA DANG, RKYAL PA LA SOGS
PA DANG DE DANG 'BREL PA'I SKOM PA ZHI BA LA SOGS PA'I DON BYA BA
DNGOS SU BYED PA DE KHO NA BZHIN DU RMI LAM

GYI GNAS SKABS NA YANG YIN NO, ,DES NA JI LTAR NA RMI LAM NA PHYI
ROL MED PAR YUL NGES PA LA SOGS PAR 'GYUR BA DE BZHIN DU SAD PA'I
GNAS SKABS NA YANG YIN PA LA 'GAL BA MED DO, ,RMI LAM GYI GNAS
SKABS NA CHU'I 'BYUNG BA DE DAG MED PA YIN NO ZHE NA, DE LAS CIR
'GYUR, BDEN PA

RNAMS DE DANG CHOS MTHUN PAR MI 'GRUB PO ZHE NA, MI BDEN PA DANG,
KHYAD PAR MED PA JI LTAR BDEN PA YIN, RMI LAM NA SNANG BA RNAMS
MI BDEN PA NYID KYANG GA LAS SAD PA'I SHES PAS GNOD PA'I PHYIR RO
ZHE NA, GNOD PA ZHES BYA BA 'DI CI YIN, MI BDEN PAR SHES PAR BYED
PA YIN NO ZHE NA, RANG

@44B GI YUL BSGRUB PA NI SHES PA CHOS YIN LA, GZHAN GYI YUL
'PHROG PA NI MI'I BDAG PO RNAMS KYI CHOS YIN NO, ,DES NA SAD PA'I
SHES PA 'DIS RMI LAM GYI GNAS SKABS KYI YUL MED PA JI LTAR SGRUB
PAR BYED, DE SKAD DU, GAL TE GZHAN GYI YUL MED PAR, ,SHES PAR
BYED PA YIN

'DOD NA, ,RANG DON 'JUG LDAN SHES PA YIS, ,MED PAR JI LTAR SHES
PAR BYED, ,CES BSHAD DO, ,DES MI DMIGS PA'I NGO BO YIN PA'I PHYIR
RO ZHE NA, 'O NA RMI LAM GYI SHES PAS KYANG SAD PA'I MTHONG BA LA
SNANG BA RNAMS MED PAR SGRUB PAR 'GYUR TE, DE DAG KYANG DES MI
DMIGS PA'I

NGO BO YIN PA'I PHYIR RO, ,JI LTAR SAD PA'I SHES PA RANG GI YUL
LA DMIGS PA 'BA' ZHIG TU ZAD PA DE KHO NA BZHIN DU RMI LAM GYIS
SHES PA RNAMS KYANG YIN NO, ,JI STE RMI LAM DU RMIS PA RNAMS SAD
NA DMIGS PA RNAMS LA MED PAS MI SHES PA YIN NO ZHE NA, 'DI NI
BLUN PA NYID YIN NO, ,

'GRO BA LA SOGS PA LA GEGS MI BYED PA YIN PAS NA, BYA BA NYID
KYIS MED PAR BSGRUBS PA GTZO BO YIN NA, RNAM PAR RTOG PAS BSGRUB
PAR BYA BA GZHAN GYIS CI BYA STE, BSHAD PA MDZAD PAS, DES NA 'DI
DAG MED NYID DU, ,BYA BA NYID KYIS BSTAN PA YIN, , DE DAG 'GRO
SOGS

GEGS MED PA, ,DE DAG LA NI YOD PA YIN, ,ZHES GANG GSUNGS PA YIN
NO, ,SAD PA NA SNANG BA DANG RUNG BA NYID DU MTSUNGS PA MA YIN
PA'I GNYID LOG PA NA SNANG BA'I DMIGS PAS DE DAG MED PAR SGRUB
PAR MI NUS SO ZHE NA, SAD PA LA SNANG DU RANG BA'I MTHONG BAS
KYANG RMI LAM NA

SNANG BA RNAMS MED PAR MI SGRUB BO, ,'KHRUL PA'I SHES PAS MA
GZUNG YANG SAD PA LA SNANG BA RNAMS MED PA YIN NO ZHE NA, GNYID
LOG PA RNAMS KYANG DE LTAR MI 'GYUR RO, ,SAD PA'I SHES PA MA
'KHRUL BA YIN NO ZHE NA, 'DIR MNA' CHU BTUNG BAR BYA DGOS SO, ,'O
NA SAD PA'I

SHES PAS GZUNG BAR BYA BA RMI LAM GYI GNAS SKABS NA RJES SU 'JUG
PAR MI 'GYUR LA, DE'I PHYIR NA GNYID LOG PA YUN MI RING BAR SAD
PA NA LUNG DANG GOS BANGS PA'I GNAS SKABS DUS KYI CHA SHAS RE
ZHIG LA BRTEN PA'I 'BYUNG BA 'THOB PA GA LAS YIN, DES NA 'DI RNAM
PAR MI PHYED

@45A *, ,RMI LAM GYI DUS NA MED PAR BRTAG PAR MI NUS SO ZHE NA,
DE NI MI BDEN TE, RMI LAM NA SNANG BA RNAMS LA YANG MTSUNGS PA'I
PHYIR RO, ,DE DAG KYANG RMI LAM GZHAN LA RJES SU 'JUG PAR SNANG
LA, DES NA DE DAG KYANG SAD PA NA RJES SU MI 'JUG NA RMI LAM
GZHAN LA RJES SU 'JUG

PAR MI 'GYUR RO, ,DES NA 'DI DAG MA DMIGS KYANG DUS GZHAN NA MED
PAR JI LTAR 'GYUR, 'DI THAMS CAD RIM LAM GZHAN LA RJES SU 'JUG PA
MA YIN NO ZHE NA, SAD PA NA SNANG BA THAMS CAD KYANG SAD PA GZHAN
GYI RJES SU 'JUG PA RNAMS MA YIN ZHES BYA BA MTSUNGS SO, ,GNYID
GCIG LA

YANG GNYID LOG PA'I SNANG BAS KHYAB PAR MI BYED NA 'DI DAG GNYID
GZHAN LA NGES PAR RJES SU 'JUG PA DE GA LAS SHE NA, 'O NA SAD
PA'I SNANG BA YANG SAD PA GCIG LA YANG NGES PAR KHYAB PAR MI BYED
DE, DES NA 'DI DAG KYANG GZHAN LA RJES SU 'JUG PAR MI 'GYUR RO,
,'GA' ZHIG RJES SU

MI 'JUG KYANG DE LAS GZHAN RJES SU 'JUG PAR DMIGS SO ZHE NA, RMI
LAM GYI SNANG BA LA YANG MTSUNGS SO, ,RMI LAM GYI SNANG BA RMI
LAM GZHAN GYI RJES SU 'JUG PA MED PA KHO NA YIN NAM, DE LTA BUR
GYUR PA'I SNANG BA'I BAG CHAGS SAD PAR MTSUNGS PAS NA SNGA MA
DANG 'DRA BA'I SNANG BA 'BYUNG

BAR ZAD DO ZHE NA, SAD PA'I SNANG BA YANG YIN NO, ,GAL TE DE LTAR
RTOG PA MDZA' BOS 'DOD PA BSGRUBS PA YIN NO, ,RMI LAM NA SNANG BA
RNAMS YUN RING DU MI GNAS PAS NA MI BDEN PA NYID DO ZHE NA, 'O NA
SAD PA NA DMIGS PA'I GLOG LA SOGS PA YUN RING DU MI GNAS PAR 'DOD
PA RNAMS DANG

BRTAN PA DANG MI LDAN PA GZHAN YANG MI BDEN PAR 'GYUR RO, ,SKAD
CIG SO SO LA GZHAN DANG GZHAN 'BYUNG BA'I KUN TU RTOG PA'I KHYAD
PAR GANG YIN PA DE DAG KYANG DE SKAD SMRA BA'I LHA DGA' BA LTAR
NA SHIN TU GSAL BAR MED PAR 'GYUR RO, ,RMI LAM NA MTHONG BA RNAMS
YUN RING DU MI 'JUG PA NA MI

BDEN PAR SMRA BA GANG YIN PA DE NA SAD PA NA MTHONG BA RNAMS
BZLOG PA YIN PAS BZLOG PAR BRJOD PAR BYA'O, ,DE LTA NA YANG 'DIS
YUN RING DU RJES SU 'JUG PA'I RMI LAM NA SNANG BA YANG SMRA DGOS
TE, 'DI LTAR RMI LAM KHA CIG NI YUD TZAM GYIS 'JIG LA, DE LAS
GZHAN NI SAD PA'I DUS

@45B KYI BAR DU RJES SU 'JUG PA YIN NO, ,DE LTA BUR GYUR PA MI
BDEN PA YIN YANG DUS GZHAN DU RJES SU 'JUG PAR 'THAD DO ZHE NA,
BDEN PA YIN YANG DUS GZHAN DU RJES SU 'JUG PA 'GA' ZHIG YUD TZAM
GYIS 'JIG PA MI 'THAD PA MA YIN NAM, BAG CHAGS KYI KHYAD PAR GYI
STOBS KYIS 'BYUNG BA

MI BDEN PA RNAMS KYANG 'GA' KHO NA DUS GZHAN DU RJES SU 'JUG PA
YIN NO ZHE NA, GAL TE 'DI SRID PA YIN NA, SAD PA'I SNANG BA YANG
DE LTA BU YIN MOD, ,DE'I PHYIR GNYID LOG PA'I SNANG BA SAD PA'I
SNANG BA THUN MONG MA YIN PAR MI BDEN PAR SGRUB PAR MI NUS SO,
,GZHAN YANG 'DI DAG

PHYI ROL GYI NGO BOR MI BDEN PA YIN NAM, 'ON TE SHES PA'I NGO BO
YIN GRANG, DE LA GAL TE PHYI ROL GYI NGO BOR YIN NA, KHO BO CAG
LA SAD PA'I SNANG BA DE LAS BZLOG PAR MA GRUB PAS NA CHOS MI
MTHUN PAR BRJOD PAR MI BYA'O, ,'ON TE SHES PA'I NGO BAR YIN NA,
'DI NI RMI LAM GYI SNANG BA

LA GNOD BYED DAM DUS GZHAN DU RJES SU MI 'JUG PAS KYANG RUNG STE,
TSANGS PAS KYANG SGRUB PAR MI NUS SO, ,'DI LTAR GNOD PAR BYED PAS
NI PHYI ROL GYI NGO BO TZAM SOL GYI SHES PA'I NGO BO NI MA YIN
NO, ,RAB RIB CAN GYIS MTHONG BA'I SKRA SHAD LA SOGS PA NI GNOD
BYED KYI RTOGS PA'I NGO BO

LAS NYAMS PA NI MI BYED DE, DE SKAD DU, SHES PA'I NGO BO NYID KYI
DON, ,YIN PHYIR GSAL BAR SNANG BA NYID, ,CES PA DANG, DE BZHIN
DU, SHES PA'I NGO BO NYID KYI DON, ,YIN NA SPYI LA'ANG THAL BAR
'GYUR, ,DE LTAR 'DOD PHYIR SKYON YOD MIN, ,ZHES GANG GSUNGS PA'O,
,RMI

LAM GYI SNANG BA 'DI DAG NI DON BYA BA BYED PAR SNANG NA JI LTAR
MED PA NYID DU 'GYUR, DE DAG NI DON BYED PA 'GA' YANG BYED PA MA
YIN TE, DE DAG GI DON BYA BA NI MED PA YIN PA'I PHYIR RO, ,'ON
KYANG SNANG BA DE DANG DE LAS 'KHRUL PA 'BYUNG BA YIN NO, ,DE CI
'DI DAG RGYU MED PA YIN NAM,

'ON TE RGYU DANG LDAN PA YIN RGYU MED PA YIN NA NI DUS NGES PAR
MI 'GYUR LA, RGYU DANG LDAN PA YIN NA DE DAG GI RGYU GANG YIN PA
BRJOD DGOS SO, ,RANG GI BAG CHAGS YONGS SU SMIN PA YIN NO ZHE NA,
ME LA SOGS PA'I 'KHRUL PA MED PAR YANG SREG PA LA SOGS PA'I
'KHRUL PA 'BYUNG BAR

@46A *, ,'GYUR RO, ,ME LA SOGS PA'I 'KHRUL PA KHO NA SREG PA LA
SOGS PA 'KHRUL PA'I RGYU YIN NO ZHE NA, 'O NA SAD PA'I SNANG BA
YANG DON BYA BA MED KYANG BDEN PAR GRUB PAR 'GYUR TE, 'KHRUL PA
TZAM YANG RGYU DANG 'BRAS BU'I NGES PA GRUB PA'I PHYIR RO, ,SAD
PA'I SNANG BA BDEN

PA NYID DU SMRA BA RMI LAM GYI GNAS SKABS KYI SNANG BA MI BDEN
PAR SMRA BA GANG YIN PA DE'I LTAR NA RMI LAM DU BUD MED DANG
PHRAD PA'I BDE BA SAD PAR RJES SU 'GRO BA DANG KHU BA 'BYUNG BA'I
'BRAS BUR MI 'GYUR RO, ,BDE BA DE NI BUD MED DANG PHRAD PA LAS
SKYED PA MA YIN GYI, 'ON KYANG SEMS KYI GNAS

SKABS KYI KHYAD PAR LAS YIN NO, ,'O NA SAD PA NA BUD MED DANG
PHRAD PAS BSKYED PA'I BDE BA CI 'DRA BAR DMIGS PA DE 'DRA BA MED
PA NA 'BYUNG BAR JI LTAR 'THAD, 'BYUNG NA NI RGYU DANG LDAN PA
LAS 'DAS PAR THAL BA'I PHYIR RO, ,DE'I PHYIR SAD PA DANG GNYID
LOG PA LA KHYAD PAR 'GA' YANG MED

DE; MNGAS PAS CHOG GO, ,GZHAN YANG RNAM PAR SHES PA'I SNANG BA
DON MED PA LAS KHYED KYIS YUL LA SOGS PA NGES PA MI 'THAD PAR
THAL BA BYAS PA YIN LA, DE LA KHO BO CAG 'DI SKAD DU, JI LTAR
GNYID LOG PA'I SNANG BA DON MED KYANG YUL NGES PA LA SOGS PA DANG
LDAN PA DE BZHIN DU

SAD PA LA YANG YIN NO ZHES SMRA BA YIN NA, DE LA 'DIR SAD PA NA
DMIGS PA RNAMS BDEN PAS PHYIR 'JIL BA'I SKABS CI YOD, GAL TE PHYI
ROL GYI DON MED NA, 'O NA CI ZHIG YOD CE NA, GZUNG DANG 'DZIN PA
DANG BRAL BA'I, ,RNAM SHES DAM PA'I DON DU YOD, ,GZUNG BA DANG
'DZIN PA

LAS GROL BA'I RNAM PAR SHES PA DAM PA'I DON SGRO MA BTAGS PA'I
NGO BOR YOD CING BDOG PA YIN NO, ,DE SKAD DU, GZUNG DANG 'DZIN PA
MED PA'I PHYIR, ,BLO YI NYAMS MYONG BYA GZHAN MED, ,DE YI MYONG
BA GZHAN YOD MIN, ,DE NI DE LTAR RANG NYID GSAL, ,'DI NI BCOM
LDAN 'DAS KYIS

KYANG; ,JI LTAR BYIS PAS RNAM BRTAGS LTAR, ,PHYI ROL DON NI YOD
MA YIN, ,BAG CHAGS KYIS NI DKRUGS PA'I SEMS, ,DON DU SNANG BAR
RAB TU 'BYUNG, ,ZHES GSUNGS SO, ,DE LA KHA CIG NI 'DI SKAD DU,
,LUS DANG YUL GYI NGO BOR GRAGS PA 'DI THAMS CAD NI RNAM PAR

@46B SHES PA NYID YIN LA, DE YANG RANG RIG PA YIN PAS NA, GANG
GIS KYANG GZUNG BA DANG 'DZIN PA MA YIN LA, GZUNG BA DANG 'DZIN
PA'I NGO BO NI RTOG PAS SGRO BTAGS PA YIN NO, ,DES NA KUN TU
BTAGS PA'I GZUNG BA DANG 'DZIN PA'I NGO BO DANG BRAL BA'I RNAM
PAR SHES PA NI BDEN PA YIN NO ZHES

ZER RO, ,GZHAN NI DON DAM PAR RNAM PAR SHES PA NI RTOG PA'I DRI
MA MTHA' DAG GIS MA SBAGS [?] PAR SHEL DAG PA DANG 'DRA BA YIN LA,
RNAM PA 'DI DAG NI PHYIN CI LOG KHO NAR MA RIG PAS BSTAN PAS
SNANG BA YIN TE, DES GZUNG BA ZHES BYA BA NI MED PA KHO NA'O, ,DE
RNAM PA THAMS CAD DU

MED PAS NA RNAM PAR SHES PA'I 'DZIN PA PO GANG YIN PA DE YANG MED
DO ZHE'O, ,RNAL 'BYOR SPYOD GZHUNG RGYA MTSO YI, ,PHA ROL SON
RNAMS DE SKAD SGROGS, ,RNAL 'BYOR SPYOD PA RNAM PAR SHES PAR SMRA
BA'I GZHUNG KHO NA ZAB CING GTING DPAG DKA' BA RIN THANG MED PA
DE KHO NA RIN PO CHE'I GZHI RGYA MTSO

STE CHU GTER YIN LA DE'I PHA ROL PHA MTHAR SON PA RNAMS DE SKAD
DU SGROG GO, ,'O NA DBU MA PA RNAMS KYI LTA BA JI LTA BU YIN ZHE
NA, MKHAS RNAMS RNAM SHES DE NYID KYANG, ,DAM PA'I DON NI YOD MI
'DOD, ,RNAL 'BYOR SPYOD PA RNAMS KYI DON DAM PAR YOD PAR 'DOD
PA'I RNAM PAR SHES PA GANG YIN

PA DE YANG MKHAS PA RIGS PA'I DE KHO NA RIG PA RNAMS DON DAM PAS
SPYOD PAR MI 'DOD DO, ,CI'I PHYIR ZHE NA, GCIG DANG DU MA'I RANG
BZHIN DANG, ,BRAL PHYIR NAM MKHA'I PADMA BZHIN, ,RANG BZHIN DU
'THAD PA NI DON DAM PAR 'DOD PA YIN LA, DE YANG GCIG GAM DU MAR
'GYUR BA YIN NO, ,

RNAM PAR SHES PA 'DI NI GCIG DANG DU MA DANG BRAL BA YIN LA, DES
NA 'DI NAM MKHA' CHU SKYES BZHIN DU DON DAM PA YIN PAR MI RIGS
SO, ,SBYOR BA NI GANG GCIG DANG DU MA'I RANG BZHIN DANG BRAL BA
DE NI DON DAM PAR YOD PA MA YIN TE, DPER NA NAM MKHA'I PADMA
BZHIN NO, ,RNAM PAR

SHES PA 'DI YANG GCIG DANG DU MA'I RANG BZHIN DANG BAL BA YIN NO
ZHES BYA BA NI KHYAB PAR BYED PA MI DMIGS PA'O, ,GTAN TSIGS 'DI
MA GRUB PA NI MA YIN TE, RNAM PAR SHES PA RNAM PA DANG BCAS PA
YIN NA PHYI ROL GYI DON BZHIN DU GCIG DANG DU MA'I RANG BZHIN
DANG MI LDAN PAR GSAL

@47A *, ,BA'I PHYIR TE, GANG LA 'JIG RTEN GYIS PHYI ROL GYI DON
DU THA SNYAD 'DOGS PA DE KHO NA SHES PA RNAM PA DANG BCAS PAR
SMRA BA'I SHES PA YIN NO, ,DE'I PHYIR DE PHYI ROL YIN NA GNOD
BYED YOD PA GANG YIN PA DE KHO NA NANG YIN NA YANG YOD DO, ,GNOD
BYED KYIS NI RAGS PA GCIG

YIN PA'AM, RDUL PHRA RAB KYI RANG BZHIN DU MA YIN PA SEL LA, RNAM
PAR SHES PA'I BDAG NYID DU GYUR PA'I RNAM PA 'DI YANG GAL TE RAGS
PA GCIG YIN PA'AM, GAL TE RDUL PHRAN DU THA DAD PA'I DU MA YIN
GRANG NA, RNAM PA GNYI GA LTAR YANG PHYI ROL GYI DON GYI PHYOGS
LA YOD PA'I SUN

'BYIN PA GSAL BAR MI NUS SO, ,GANG GIS DE MA YIN NA MI 'BYUNG BA
SUN 'BYIN PA NI RNAM PAR SHES PA DE'I PHYI ROL YIN PA'I RGYU
MTSAN CAN MA YIN NO, ,LUS KYI RGYU MTSAN CAN GYI GNOD BYED LUS
MED PA RNAM PAR SHES PA'I BDAG NYID LA MED DO ZHES BYA BA YANG
SNYING PO MED PA YIN

TE; RNAM PA DANG BCAS PA YIN NA RNAM PAR SHES PA YANG LUS CAN YIN
PA'I PHYIR RO, ,YUL RGYAS PA DANG BCAS PA'I RNAM PA 'DI NYID LUS
YIN NA, 'DI PHYI ROL YIN NA LUS ZHES BYA'O, ,SHES PA YIN NA NI MA
YIN NO ZHES BYA BA'I MING DANG MING CAN GYI 'BREL PA 'DI KHO BO
CAG GIS DUS

'DI TZAM GYI BAR DU MA RIG GO, ,DNGOS PO'I NGO BO LA MA REG PA'I
SUN 'BYIN PA NI MING TZAM GYIS 'JUG PAR RIGS PA MA YIN LA, RANG
BZHIN GYIS YOD PA NI MING TZAM GYIS LDOG PA MA YIN NO, ,'DI SNYAM
DU GANG DAG GI LTAR NA RNAM PAR SHES PA RNAM PA DANG LDAN PA DE
DAG LA SKYON 'DI

YOD KYI; GANG DAG GIS PHYOGS RNAM PA DANG BRAL BA'I RTOG PA TZAM
DE KHO NA YIN PA DE DAG LA GCIG DANG DU MA'I RANG BZHIN DANG BRAL
BA 'DI MA GRUB PA'I LAM LA GNAS PAR JI LTAR MI 'GYUR ZHE NA,
BRJOD PA 'DI RNAM PAR SHES PA NI GSAL BA'I BDAG NYID YIN LA, DE
DAG GI GSAL BA'I SNGON PO

LA SOGS PA LAS MA GTOGS PA'I GSAL BA NI RMI LAM NA YANG MYONG BA
MED DO, ,SNGON PO LA SOGS PA MI BDEN PA YIN PA GZHAN RNAM PAR
SHES PA DE LHAG LUS PA CI YOD, JI STE 'DIR SNGON PO LA SOGS PA
SNANG BA NA DUS MNYAM DU NANG GI BDE BA LA SOGS PA MYONG BA YIN
LA, DE LA BSNYON NA NI

@47B MI BSNYON PA ZHES BYA BA CUNG ZAD KYANG MED DO, ,SNANG BA'I
SNGON PO NYID BDE BA LA SOGS PA'I BDAG NYID YIN NO ZHES KYANG
BRJOD PAR MI NUS TE, SNANG BA NI BDE BA NYID DU MI SNANG BA'I
PHYIR RO, ,RNAM PAR CHAD PA'I SNGON PO 'DI BDE BA YIN NO ZHES BYA
BA'AM, BDE BAR GYUR PA YIN NO ZHES NI 'GAS KYANG RIG

PA MED KYI, 'JIG RTEN NING BDE'O ZHES BDE BA NA BDAG TU 'DZIN
PA'I GZHIR GZHEN PAR BYED LA, GANG ZHIG MNGON SUM SNGON DU SONG
BA'I ZHEN PAS JI LTAR YUL DU BYED PA DE NI GNOD PA BYED PA MED NA
DE LTAR RNAM PAR GZHAG PAR BYA BA YIN NO, ,DE LTA MA YIN NA KUN
RDZOB PA'I THA SNYAD KYANG MI 'THAD

PA'I PHYIR DANG, RNAM PAR SHES PA DE NYID KYANG SNGON PO LA SOGS
PA'I 'DZIN PAR BYED PA YIN PA'I PHYIR RO, ,DE LTA NA YANG GZUNG
BAR BYA BA'AM 'DZIN PAR BYED PA ZHIG GSAL GRANG NA DE GZUNG BA MA
YIN TE, DES NA 'DZIN PA KHO NA YIN NO, ,'DI LAS KYANG 'DZIN PA
YIN TE, GANG NGA SNGON PO LA

SOGS PA 'DZIN NO ZHES 'DZIN PA BDAG TU 'DZIN PA'I GZHI NYID DU
ZHEN PAR BYED LA, BKOD PAS DBEN PAR SNANG BA DE LA GZUNG BA'I
RNAM PA DANG THUN MONG DU GCIG DANG DU MA'I RANG BZHIN GYIS STONG
PA TSAD MA'I YUL MA YIN NO, ,DES NA GNOD BYED KYIS MA BKAG PA
NYAMS SU MYONG BAS GRUB,

BDE BA'I BDAG NYID SNGON PO LA SOGS PA'I SHES PA BRDZUN PA MA YIN
PA 'DI LA BLO DANG LDAN PAS BRTZAD PAR MI 'OS SO, ,SNGON PO LA
SOGS PA NI MYONG DU ZIN KYANG GNOD BYED KYIS BSAL BAS NA BRDZUN
PA KHO NA'O, ,'DZIN PA NYID NA GZUNG BA LA LTOS PA'I PHYIR DE MED
NA DE YANG MED DO ZHE NA,

CI 'DZIN PA BDE BA LA SOGS PA'I RANG GI NGO BO 'DI GZUNG BA LA
LTOS PA YIN NAM, 'ON TE 'DZIN PA NYID YIN, DE LA RANG GI NGO BO
GZUNG BA LA LTOS PA NI MI 'THAD DO, ,RANG GI NGO BO NI GZUNG BA
LA LTOS NAS THOB PA MA YIN NO, ,'DZIN PA NYID NI GZUNG BA LA LTOS
PA DE MED NA MED PA YIN NO, ,DE TZAM GYIS DGA' BA DANG ZHUM PA LA

SOGS PA'I RNAM PA LA NYAMS PA CI YANG MED DO SNYAM DU SEMS NA,
'DI THAMS CAD NI SNYING PO MED PA NYID KYIS NA CHU SHING GI SDONG
BU LA CO 'DRI BA YIN TE, 'DI LTAR SNGON PO LA SOGS PA'I SHES PA
NI DE DAG DANG THA MI DAD PAS NA DE DANG 'DRA BAR BRDZUN PA YIN
NO ZHES KHO BO CAG GIS BRJOD

@48A *, ,PA YIN NO, ,DE MI BZOD PAS NI DE NYID THA DAD PAR BRJOD
PAR BYA BA YIN TE, BDE BA LA SOGS PA THA DAD PA LA NI KHO BO CAG
MI MTHUN PA MA YIN NO, ,DES NA 'BAD PAS SGRUB PA 'DI CI DGOS, DE
NYID SNGON PO LA SOGS PA'I SHES PA YIN NO ZHE NA, 'DI NI GTAM
RGYUD YIN

TE; GANG GIS DE DE'I SHES PAR 'GYUR BA SNGON PO LA SOGS PA NI BDE
BA LA SOGS PAR GSAL BA MA YIN NO, ,GAL TE DES GSAL BA'I BDAG NYID
SGRUB NA 'DI DES GSAL BAR 'GYUR BA ZHIG NA, DE NI MI SRID DE,
GZUGS MED PA LA GZUGS GZHAG PAR MI 'THAD PA'I PHYIR DANG,

DUS MTSUNGS PA DAG LA RGYU DANG 'BRAS BU'I NGO BO MED PA'I PHYIR
DANG, 'BRAS BU YIN NA DNGOS POR 'GYUR BA'I PHYIR RO, ,DE NI
BSGYUR BAR BYA BA MA YIN TE, DE BSAL BA BSAL BAS NA DES BSAL BAR
BYA BA YIN NO ZHES BRJOD PA YIN NO, ,DE BSAL BAS NA BSAL LO ZHES
BYA BA'I DON

CI YIN, 'DI BSAL BA DE BSAL BA'I RGYU MTSAN CAN YIN NAM, 'ON TE
DE'I DUS SU YIN, PHYOGS DANG PO NI SNGA MA KHYAD PAR MED PAS NA
DE'I SUN 'BYIN PA NYID KYIS SUN PHYUNG BA YIN NO, ,GNYIS PA YANG
MI RIGS TE, DUS MNYAM DU BYA BA TZAM GYIS GSAL BAR BYA BA YIN NA,
BDE

BA LA SOGS PA YANG DE 'GYUR BA'I PHYIR RO, DE LTAR NI MA YIN TE,
SNGON PO LA SOGS PA MED PA NI GSAL BAR BYED PA NYID DU MI 'THAD
PA'I PHYIR RO ZHE NA, GAL TE MED PA GSAL BAR BYED PA MA YIN NA,
GSAL BAR BYED PA YANG CI LTAR YIN, GSAL BAR BYED PA NI GSAL BAR
NUS

PA YIN LA, MED PA LA NUS PA MI 'THAD MA YIN GYIS GSAL BAR BYA BA
NI MI 'THAD PA MA YIN NO ZHE NA, 'O NA JI LTAR MED PA LA NUS PA
MED PA BZHIN DU YOD PA YANG MED PA YIN PAS NA BDE BA LA SOGS PA
YANG GSAL BAR BYED PAR MI 'GYUR LA, DE LTA NA YANG SNGON PO LA
SOGS PA

YANG GSAL BAR BYA BA GA LA YIN, GZHAN YANG 'BRAS BU LA NUS PA NYE
BAR MKHO BA YIN NA, GSAL BAR BYA BA MED PA NI 'BRAS BU MA YIN PAS
NUS PA NYE BAR 'JOG PA LEGS PA MA YIN NO, ,GZHAN YANG SHES PA'I
DUS SU SNGON PO LA SOGS PA GSAL LO, ,DES 'DI LA CUNG ZAD

@48B KYANG BYED PA MA YIN NO, ,'O NA RANG NYID GSAL LO ZHES BYA
BAR 'GYUR LA, JI STE MED PA LA RANG GSAL BA MED NA, DA NI JI LTAR
GSAL BAR 'GYUR, GANG YANG RANG BZHIN MI GSAL ZHING GZHAN LAS
KYANG MA YIN PA DE JI LTAR GSAL BAR 'GYUR, MED PA NI MI GSAL BA
KHO NA YIN LA, MA RIG

PA'I BDAG NYID KYI RNAM PAR SHES PAS DE GSAL BAR BYED DO ZHE NA,
RNAM PAR SHES PAS NI DE GSAL BAR BYED DE, DE NI GSAL BA MA YIN NO
ZHES BYA BA NI DE KHO NA'I LTA BA CHEN PO YIN TE, RNAM PAR SHES
PAS DE GSAL BAR BYED PA MA YIN LA, GSAL BAR BYED DO ZHES BYA BA'I
NGO MTSAR 'DI CI YIN,

DES NA PHRAD PAR BYA BA'I LAS YIN PA NA SNGON PO LA SOGS PA RANG
GSAL BA YIN LA, RANG GSAL BA LA NI GSAL BAR BYED PA ZHES BYA BA
CI YANG MED DO, ,GSAL BAR MI BYED PA NI 'DZIN PA ZHES BYA BA MA
YIN LA, GZUNG BAR BYA BA MA YIN PA TZAM GYIS NI 'DZIN PAR BYED PA
NYID MI 'THOB STE, SNGON

PO LA SOGS PA GZUNG BA MA YIN YANG 'DZIN PAR BYED PA MA YIN PA'I
PHYIR RO, ,NGA 'DI 'DZIN NO ZHES BYA BA'I ZHEN PA LAS KYANG 'DZIN
PAR BYED PA MA YIN TE, GNOD PA BYAS PA'I YUL CAN RNAM PA GZHAN DU
RNAM PAR RTOG PA'I PHYIR RO, ,'DZIN PA MA YIN PA'I LUS KYANG 'DIS
'DZIN PAR BYED PAR ZHEN

TE; DES NA DES LAS BDE BA LA SOGS PA 'DZIN PAR BYED PA NYID DU GA
LA 'GRUB, BDE BA LA SOGS PA TZAM BDAG TU 'DZIN PAS YUL DU BYED PA
LA YANG MA YIN TE, NGA BDE BA YIN NO ZHES BYA BAR MYONG BA MED
PA'I PHYIR RO, ,PHUNG PO LNGA PO MTHA' DAG LA RTOGS PA YIN TE,
BDAG DKAR SHAM MO

ZHES BYA BA LA SOGS PA'I RNAM PA NGAR 'DZIN PA MTHONG BA'I PHYIR
RO, ,LNGA KA YUL YIN PA NA LUS KYANG DE'I KHONGS SU GTOGS PAS YUL
MA YIN PA MA YIN NO, ,DE YANG BEMS PO'AM MED PA YIN YANG RUNG
STE, 'DZIN PA MA YIN MOD KYI ZHEN PAR BYED PAS NA, ZHEN PA LAS
KYANG 'DZIN PAR

MI 'GRUB PO, ,GANG ZHIG GSAL BA GZHAN LA MI LTOS PAR GSAL BDE
SHES PA YIN PAS NA SNGON PO LA SOGS PA KHO NAR SHES PA YIN NO,
,DE SKAD DU TSAD MA PA'I GTZUG GI NOR BUS, DE YI SNGO SOGS NGO BO
NI, ,RANG BZHIN DE NI MYONG BA'ANG YIN, ,RANG GI NGO BOR MYONG
YIN YANG, ,SNGON

@49A *, ,PO LA SOGS MYONG BAR BRJOD, ,CES GSUNGS SO, ,SNGON PO LA
SOGS PA GCIG DANG DU MA'I RANG BZHIN GYIS STONG PA KHO NAS SHES
PA YANG DE YIN PAS NA GTAN TSIGS MA GRUB PA GA LA YIN, DE LTA NA
YANG GTAN TSIGS KYI PHYOGS GCIG LA MA GRUB PA MA YIN NAM,

'DI LTAR SNGON PO LA SOGS PA DANG BDE BA LA SOGS PA'I SHES PA
YANG CHOS CAN YIN NO, ,DE LA GCIG DANG DU MA'I RANG BZHIN GYIS
STONG PA NI SNGON PO LA SOGS PA LA GRUB MOD, BDE BA LA SOGS PA LA
NI MA YIN TE, DE NI LUS MED PA YIN PA'I PHYIR RO, ,'DI NI YOD PA
MA YIN TE DE YANG

YUL LA KHYAB PAR SNANG BA BSNYON PAR MI NUS PA'I PHYIR TE, NGAL
BA'I YAN LAG JI SNYED CIG CHUR NUB PA DE SNYED DU KHYAB PA'I BDE
BA SKYED PAR MYONG LA, DE LTAR MYONG BA YANG YUL LA MA KHYAB PA
ZHES BYA BA MA YIN TE, LUS KYANG DE LTA BUR THAL BA'I PHYIR RO,
,YUL LA KHYAB PA MTSUNGS PA NA LUS

BZHIN DU 'DIR YANG LUS CAN YIN PA'I PHYIR RO, ,TZANDAN DANG TSER
MA 'BYUG PA DANG, 'DRUD PA'I BKOD PA'I RJES SU BYED PAR GZHOL
BA'I BDE BA LA SOGS PA NYAMS SU MYONG BA GRUB PAS NA LUS CAN MA
YIN PAR JI LTAR 'GYUR, GZHAN YANG BDAG TU 'DZIN PA'I GZHI YIN PA
RNAMS BDAG

TU 'DZIN PA'I GZHI MA GZUGS LA SOGS PA LAS THA DAD YIN DU CHUG
,BDAG TU 'DZIN PA'I SPYOD YUL GYI LUS LAS THA DAD PA NI YID LA RE
BA TZAM GYI YUL YIN TE, BDE BA LA SOGS PA NI LUS LAS THA DAD PAR
SNANG BA MA YIN TE, 'O NA LUS NYID NI BLO MA YIN TE, DE GRUB
KYANG BLO'I RNAM PAR RTOG PA

LA THE TSOM ZA BA'I PHYIR ZHES BRJOD PAR MI BYA'O, ,'BYUNG BA
SEMS PA CAN YIN PA DGAG PA'I PHYIR BRJOD PAR BYA STE, GAL TE RANG
GI LUS SU MYONG BA'I 'BYUNG BA DAG LAS BLO THA MI DAD NA, DE
MNGON SUM DU BYED PA NA YANG DE YANG MNGON SUM DU 'GYUR BAS NA
BLO'I YUL LA THE TSOM ZA BAR MI 'GYUR BA NYID

DO; ,'DIR NI BDE BA LA SOGS PA RNAM PAR SHES PA'I BDAG NYID KYI
LUS LAS THA MI DAD PAR RTOGS LA, DE LA YANG GNOD PAR BYED PA 'DI
MI 'THAD DE, RNAM PAR SHES PAR SMRA BA LTA NA, GZHAN GYI LUS
GZHAN GYIS MI 'DZIN PAS NA GTAN TSIGS KHYAD PAR DANG BCAS PA MA
GRUB PA'I PHYIR RO, ,

@49B LUS DANG LDAN PA'I LUS PO LAS THA MI DAD PA NI LUS MED PA
YIN PAS MI 'OS SO, ,DES NA PHYOGS KYI PHYOGS GCIG LA MA GRUB PA
YANG SKABS MED PA KHO NA'O, ,YANG SHES PA RNAM PA DANG BCAS PA
KHO NA PHYOGS SU BYAS NAS KHYAB BYED MI DMIGS PA DGOD PAR BYA'O,
,DE LTA NA YANG CHA LA MA GRUB PA GA

LA YIN, 'O NA BDE BA LA SOGS PA'I SHES PA RNAM PA MED PA MI BDEN
PAR 'JI LTAR BRJOD PAR BYA, GANG MI BDEN PA'I RGYU CAN YIN PA DE
NI MI BDEN PA YIN TE, DPER NA MYU GU BZHIN NO, ,BDE BA LA SOGS PA
YANG MI BDEN PA'I RGYU CAN YIN NO ZHES BYA BA NI RANG BZHIN GYI
GTAN TSIGS SO, ,LUS MI

BDEN PA'I PHYIR DANG, BDE BA LA SOGS PA DE'I RGYU CAN YIN PA'I
PHYIR GTAN TSIGS MA GRUB PA MA YIN NO, ,BDE BA LA SOGS PA NI SHES
PA SNGA MA'I RGYU CAN YIN GYI LUS KYI RGYU CAN MA YIN NO ZHE NA,
MA YIN TE, LUS KYI YANG LDOG PA DANG RJES SU 'GRO BA'I RJES SU
BYED PA MTHONG BA'I PHYIR RO, ,MIG

LA SOGS PA'I PHAN 'DOGS PA YOD NA MIG LAS BYUNG BAR 'DOD PA LA
SOGS PA'I BDE BA SKYE BAR SNANG LA, DE'I PHAN 'DOGS PA MED NA MI
SNANG NGO, ,MIG LA SOGS PA NI DE LA PHAN 'DOGS PA MA YIN GYI, 'ON
KYANG DER SNANG BA'I RNAM PAR RIG PA RNAMS YIN NO ZHE NA, GAL TE
DER SNANG

BA'I RNAM PAR RIG PA RNAMS PHAN 'DOGS NA DE DAG KYANG GDON MI ZA
BAR PHAN 'DOGS PAR 'GYUR RO, ,DE DAG GIS PHAN 'DOGS PA NI DE
SKYED BA NA YOD PAR NGES PA'I MTSAN NYID CAN KHO NA YIN LA, DE NI
DE DAG LA YANG MTSUNGS SO, ,JI LTAR BDE BA LA SOGS PA DE DAG YOD
PA KHO NA YOD PA DE

BZHIN DU DE DAG KYANG YIN NO, ,DE DAG TU SNANG BA NA 'BYUNG BA
YIN GYI, YOD PA KHO NA NI MA YIN NO ZHE NA, DER SNANG BA'I RNAM
PAR RIG PA RNAMS KYANG SNANG BA NA YIN GYI YOD PA NA MA YIN NO
ZHES BYA BAR 'GYUR RO, ,SNANG BA'I BDAG NYID CAN 'DI DAG SNANG BA
KHO NA YOD PA YIN NO ZHE NA, DE'I BDAG NYID

CAN GYI LUS KYI YOD PA YANG DE KHO NA YIN PAR CI'I PHYIR MI
'GYUR, RJES SU 'GRO BA DANG LDAN YANG LUS NI RGYU MA YIN TE, MI
BDEN PA'I PHYIR RO ZHE NA, TSIG GI TSUL NI NYAMS PA YIN TE, GANG
GI DE YOD KYANG MA YIN PA RGYU DANG 'BRAS BU DAG GI DE'I NGO BO
RJES SU 'GRO BA DANG LDOG PA LAS

@50A *, ,GZHAN MA YIN NO, ,GZHAN YANG LUS SU SNANG BA'I SHES PA
RGYU YIN YANG BDE BA LA SOGS PA'I RGYU MI BDEN PAR GRUB PA KHO NA
YIN TE, LUS MI BDEN PA YIN NA DER SNANG BA'I SHES PA YANG LHAN
CIG DMIGS PA NGES PAS THA DAD PA MED PAR GRUB PAS NA MI BDEN PA'I
PHYIR RO, ,

'DI LTAR GANG DAG LHAN CIG DMIGS PA NGES PA DE DAG NI GCIG YIN
TE, DPER NA SHES PA DANG DE'I RANG GI NGO BO BZHIN NO, ,LUS DANG
DER SNANG BA'I RNAM PAR SHES PA YANG LHAN CIG DMIGS PA NGES PA
YIN NO ZHES BYA BA NI RANG BZHIN GYI GTAN TSIGS KYIS 'DI DAG THA
DAD MED PAR GRUB PAR

BYED DO, ,DE SKAD DU YANG, LHAN CIG DMIGS PA NGES PA'I PHYIR,
,SNGO DANG DE BLO GZHAN MA YIN, ,ZHES GSUNGS SO, ,GANG ZHIG LHAN
CIG DMIGS PAS NGES PAR GCIG BSGRUB PAR BYA BA NI MA YIN GYI, 'ON
KYANG THA DAD MED PA YIN TE, GANG ZHIG GANG DANG NGES PAR LHAN
CIG

DMIGS PA DE NI DE LAS GZHAN PA MA YIN TE, DPER NA ZLA BA GCIG LAS
GNYIS PA BZHIN NO, ,DON YANG RANG GI SHES PA DANG NGES PAR LHAN
CIG DMIGS PA YIN NO ZHES BYA BA 'DI NI KHYAB BYED 'GAL BA DMIGS
PAR SLOB DPON BZHED PA YIN NO, ,THA DAD PA NI LHAN CIG DMIGS PA
NGES PA

MED PAS KHYAB PA YIN TE, 'BREL PA MED PA'I PHYIR RO, ,DE DANG
'GAL BA NI LHAN CIG DMIGS PA NGES PA YIN NO SNYAM DU SEMS PA DE
NI LEGS PAR SEMS PA MA YIN TE, GAL TE LHAN CIG DMIGS PA NGES PAR
'BREL PA'I RGYU MTSAN CAN YIN NA, DE'I TSE DE MED NA NGES PA MED
PAR 'GYUR BA ZHIG NA, MI

BDEN PA DANG DE'I SHES PA BDAG LA 'BREL PA MED PA KHO NAR DE YOD
NA, 'BREL PA'I RGYU MTSAN CAN DU 'GYUR BAR 'OS PA MA YIN LA, DES
NA 'BREL PA YOD DAM MED KYANG STE, LHAN CIG DMIGS PA NGES PA 'DI
SRID PA NA, RANG GI 'GAL ZLA MI 'GOG PA DANG, THA DAD PA YANG
SRID PAS NA

'DI LDOG PA LA THE TSOM ZA BA NYID KYIS MA NGES PA JI LTAR MA
YIN, KHYAB BYED 'GAL BA DMIGS PA YANG JI LTAR YIN ZHES MA RIG GO,
,RIGS PA SHES PA SHES PA RNAM PA DANG BCAS PAR SMRA BA YIN NO
ZHES BYA BA NI RGYA CHER 'GREL PA MDZAD PA'I DGONGS PA RIGS PA
CHEN PO YIN NO, ,DNGOS PO

@50B YIN NA 'BREL PA LA LTOS PA YIN GYI DNGOS PO MED PA NI MA YIN
NO ZHE NA, 'DI NI RGYAL BA'I BKA' YIN TE, DNGOS PO MED PA LA
'BREL PA MED KYANG LHAN CIG DMIGS PA NGES PA YIN NA, DE 'DI'I
RGYU MTSAN MA YIN PAS NA, DNGOS PO LA YANG DE MED PAR CI'I PHYIR
MI 'GYUR, LHAN CIG DMIGS

PA NGES PA 'DI RGYU MTSAN DANG LDAN PA YIN LA, RGYU MTSAN MED PAR
MI 'GYUR RO, ,'BREL PA KHO NA NI RGYU MTSAN MA YIN GYI, MA RIG
PA'I NUS PAS YONGS SU ZIN PAS NA BDEN PA'I BDAG NYID STON PA NI
SHIN TU MED PA'I DON YANG STON PA YIN LA, DNGOS PO NYE BAR STON
PA LA NI MA RIG PA'I BYED PA

MED DO, ,DE NI MED PA STON PAR NUS PA'I MTSAN NYID CAN YIN PA'I
PHYIR RO, ,DES NA DER DNGOS POR 'GYUR BA'I 'BREL PA BTZAL BAR BYA
BA YIN NO ZHE NA, DE NI MI BDEN TE, DER YANG RIG PA'I BYED PA
RTOG PA LA 'GAL BA MED PA'I PHYIR RO, ,JI LTAR MA RIG PA'I DBANG
GIS SHES PAS MI

BDEN PA NYE BAR STON PA DE KHO NA BZHIN DU RIG PA'I DBANG GIS MI
BDEN PA MA YIN PA YANG NYE BAR STON PAR 'GYUR BAS NA 'DI NI GYI
NA'O, ,DES NA GTAN TSIGS MA GRUB PA MA YIN NO, ,MI BDEN PA 'BRAS
BU MA YIN PA'I PHYIR DPE SGRUB BYED KYIS STONG PA YIN NO ZHE NA,
'O NA MYU GU RES 'GA' DMIGS

PAR JI LTAR 'GYUR, DMIGS PAR RES 'GA' BA YIN GYI DE NI MA YIN NO
ZHE NA, BDE BA LA SOGS PA LA YANG DE LTAR 'GYUR RO, ,DMIGS PA'I
BDAG NYID YIN PA'I PHYIR, DE DAG KHO NA RES 'GA' BA YIN NO ZHE
NA, MYU GU LA SOGS PA YANG DE LTA BU YIN MOD KHYED DMIGS PA YANG
GANG LA 'DOD,

GAL TE DNGOS PO'I RANG BZHIN NGO BO YIN, DE RES 'GA' BA YIN PAS
NA 'DI RES 'GA' BA MA YIN PAR JI LTAR 'GYUR, BDE BA LA SOGS PA
YIN NO ZHE NA, JI LTAR DE'I DMIGS PA YIN TE, 'BREL PA MED PA'I
PHYIR RO, ,DE NI MYU GU'I RANG BZHIN YANG MA YIN LA, RGYU YANG MA
YIN 'BRAS BU YANG

MA YIN NO, ,RGYU GCIG PA YANG MA YIN RNAM PA GZHAN GYI 'BREL PA
YANG MA YIN LA, 'BREL PA MED PA YANG DE'I DMIGS PA MA YIN NO,
,DES NA DE RANG NYID KYANG RES 'GA' BA MA YIN ZHING DE'I DMIGS PA
YANG MA YIN NA, JI LTAR RES 'GA' DMIGS PAR 'GYUR, DES NA DE NYID
RES

@51A *, ,'GA' BA YIN NO ZHES MI 'DOD KYANG KHAS BLANG DGOS SO,
,RES 'GA' BA YIN YANG GAL TE MI BDEN PA 'BRAS BU MA YIN NA, 'O NA
BDE BA LA SOGS PA YANG MA YIN PAR 'GYUR RO, ,BRDZUN PA YANG
BRDZUN PA'I RGYUR GRUB PA NA CHOS MTHUN PA'I DPE GRUB PA'I PHYIR
GTAN TSIGS

'DI 'GAL BA YANG MA YIN NO, ,DON DAM PA NYID LA NI DON DAM PA'I
RGYU CAN NYID KYIS KHYAB LA, DE YANG GTAN TSIGS 'DI DAG 'GAL BAS
NA, 'GAL BA DMIGS PAS MI MTHUN PHYOGS LAS LDOG PA NA MA NGES PA
NYID KYANG GA LA YIN, 'DIS NI MI BDEN PA'I 'JUG PA'I RNAM PAR
SHES

PA'I RGYU CAN GYI KUN GZHI'I RNAM PAR SHES PA BSHAD PA YIN NO,
,DE LTAR NA SHES PA RNAM PA MED PA NI RANG BZHIN GYI GTAN TSIGS
KYIS RANG BZHIN MED PAR SGRUB LA, RNAM PA DANG BCAS PA NI KHYAB
BYED MI DMIGS PA YIN PAS NA CHA LA MA GRUB PA MA YIN NO, ,GZHI
YOD NA GTAN TSIGS 'GRUB

PA MA YIN NAM, GTAN TSIGS 'DI LA NI RNAM PAR SHES PA GZHI YIN LA,
DE YANG MED PAS NA GZHI MA GRUB PAS MA GRUB PA YIN NO ZHE NA, MA
YIN TE, DNGOS PO'I CHOS NI GZHI DNGOS POR GYUR PA MED NA MI 'GRUB
PA YIN GYI DNGOS PO'I CHOS KYIS DBEN PA DE NI MA YIN NO, ,'DIR NI
DNGOS

PO'I CHOS GCIG DANG DU MA MED PA GTAN TSIGS NYID DU 'DOD LA,
DNGOS PO MED PA LA GCIG DANG DU MA'I NGO BO MI 'THAD PAS NA JI
LTAR MA GRUB PA YIN, DNGOS PO'I CHOS DANG BRAL BA'I CHOS CAN
DNGOS POR GYUR PA MA YIN PAR MI RIGS TE, MED PA NI GZHI LA SOGS
PAR MI 'THAD PA'I PHYIR RO, ,

MED PA LA GCIG DANG DU MA'I RANG BZHIN MA GRUB PA RAB TU MI 'GRUB
CE NA, DE CI DA NI, RANG BZHIN GRUB PA RAB TU 'GRUB BAM, MA YIN
NO ZHE NA, 'O NA DE DAG MA GRUB PA GRUB PA YIN TE, GAL TE DE LAS
LDOG MED NA, ,GTAN TSIGS 'JUG PAR 'DOD DAM CI, ,DE YANG MIN NA
'DI NYID NI, ,

DGAG YIN LDOG PA CI STE 'GOG ,LDOG PA MED PA SGRUB PA YIN, ,DNGOS
MED LA YANG YOD YIN LA, ,DNGOS PO YOD PA YOD MIN ZHES, ,BLUN PO
YI NI SPYOD LA LTOS, ,ZHES GSUNGS SO, ,GZHAN YANG KHYAB BYED MI
DMIGS PA'I RTAGS LAS SKYES PA'I RJES SU DPAG PAS SHES PA MED

@51B PAR NGES PA YIN LA, DE NGES PA NA GZHI MA GRUB PA ZHES BYA
BA SGRUB BYED KYIS SUN 'BYIN PA MA YIN TE, GAL TE DE'I 'DOD PA
SGRUB PA'I RGYU YIN PA 'GOG NA DE SUN 'BYIN PA YIN NO, ,DE GRUB
NA SGRUB BYED DAM PA YIN PAS NA, DE LA SUN 'BYIN PA MED DO, ,RJES
SU DPAG PA SKYE BA'I SNGON DU NI

MED PAR GRUB PA MI SRID DE TSAD MA MED PA'I PHYIR RO, ,YOD NA
YANG KHYAB BYED MI DMIGS PA DON MED PAR THAL BA'I PHYIR RO,
,MNGON SUM NI 'DIR SKABS MA YIN PA'I PHYIR DANG, RJES SU DPAG
PA'I YANG RTAGS MED PA'I PHYIR DANG, RTAGS LA YANG SKABS KYI NYES
PA MTSUNGS PA'I PHYIR RO, ,

'O NA YOD PA DANG MED PA'I THE TSOM ZA BA'I CHOS CAN LA KHYAB
BYED MI DMIGS PA 'JUG GO ZHES KHAS BLANG DGOS LA, DE LTA NA YANG
GZHI LA THE TSOM ZA BA NYID KYIS SGRUB BYED MA GRUB PAR 'GYUR RO
ZHE NA, MI 'GYUR TE, CHOS CAN GYI NGO BO LA THE TSOM MED PA'I
PHYIR RO, ,SHES PAS MA YIN PA LA SOGS

PA LAS LOG PA'I NGO BO'I SNGON PO LA SOGS PA'I SHES PA CHOS CAN
YIN NA DE LA THE TSOM MI ZA ZHING, RTZOD PA'I GZHI'I CHOS LA THE
TSOM ZA BAS NI CHOS CAN LA THE TSOM ZA BA MA YIN TE, DE THAMS CAD
DU MTSUNGS PAS NA RTAGS THAMS CAD RTAGS MA YIN PAR THAL BA'I
PHYIR RO, ,YOD PA DANG MED

PAR THE TSOM ZA BA NA SHES PA NYID LA SOGS PA LA YANG THE TSOM ZA
BA NI RIGS PA MA YIN TE, DE LDOG PA GZHAN YIN PA'I PHYIR RO,
,DMIGS PA DANG BRAL BA TZAM SGRUB BYED YIN PA'I PHYIR DANG, DE
YANG DMIGS PA MED PA'I PHYIR, GTAN TSIGS RANG GI NGO BO MA GRUB
PA NYID DE ZHE NA, MA YIN TE,

GCIG DANG DU MA'I RANG BZHIN GYIS STONG PA'I SGRUB BYED TSAD MA
NI MI DMIGS PA YIN PA'I PHYIR RO, ,'DIS NI SKAD CIG MA MA YIN PA
LA RIM DANG RIM MA YIN PA MI DMIGS PA BSHAD PA YIN NO, ,DER YANG
RTOG PA'I BZO BOS SBYAR BA DON DAM PAR MED PA'I SKAD CIG MA MA
YIN PA KHO NA CHOS

CAN YIN PA'I PHYIR RO, ,SGRO BTAGS PA YOD PA 'GOG NA DNGOS PO YOD
PA MA BKAG PAR 'GYUR RO ZHE NA, 'O NA JI LTAR DGAG STE, YOD PA LA
NI DGAG PA ZHES BYA BA YOD PA MA YIN LA, YOD PA MA YIN PA YANG
DNGOS PO MA YIN NO, ,YOD PA NYID 'GA' ZHIG TU 'GOG PA YIN NO ZHE
NA, CI

@52A *, ,GANG NA GANG YOD PA DE NYID DE 'GOG GAM 'ON TE GZHAN DU
YIN, DE LA DER NI MA YIN TE, 'GAL BA'I PHYIR RO, ,GZHAN DU YANG
MA YIN TE, DNGOS PO MED PA'I PHYIR RO, ,DE LTA NA GANG DU 'GOG
STE, YOD PA RNAMS LA DGAG PA MED, ,DE NI MED PA'ANG YOD MA YIN,
,RIGS

PA 'DI YIS 'GRO BA YI, ,DGAG PA'I DON NI MED PAR 'GYUR, ,GAL TE
YUL DUS 'GOG CE NA, ,JI LTAR DE YOD DE LTAR NI, ,MI 'GOG JI LTAR
DE MED PA, ,DE LTAR YANG NI 'GOG MI 'GYUR, ,ZHES GANG GSUNGS PA
YIN NO, ,JI STE GZHAN KHO NAR SGRO BTAGS NAS 'GOG NA, 'O NA SGRO

BTAGS PA 'GOG PA YIN GYI DNGOS PO NI MA YIN NO, ,DE LTA NA YANG
'DI SBRUL MED DO ZHES BYA BAS SGRO BTAGS PA'I SBRUL 'GOG PA NA MI
'JIGS PAR MI 'GYUR TE, GANG GI PHYIR SGRO BTAGS PA'I SBRUL LA NI
'JIGS PA MA YIN GYI, 'ON KYANG PHYI ROL GYI LAS YIN NO, ,JI STE
PHYI ROL GYI SBRUL MTHONG BA

MA YIN MOD KYI, 'ON KYANG SGRO BTAGS PA YIN TE, DES NA DE BKAG PA
KHO NA PHYI ROL GYI BKAG PA YIN NO, ,SKAD CIG MA MA YIN PA 'GOG
PA LA YANG TSUL 'DI YIN TE, MI BDEN PA LA BRNAG PAS CHOG GO,
,DE'I PHYIR JI LTAR KHYAB BYED MI DMIGS PA MA GRUB PA MA YIN NO
ZHES GNAS

PA YIN NO, ,'GAL BA YANG MA YIN TE, MTHUN PA'I PHYOGS LA YOD PA'I
PHYIR RO, ,BSGRUB BYA LAS BZLOG PAS KHYAB PA NI 'GAL BA YIN LA,
DE NI DES KHYAB PA YIN NO, ,GANG ZHIG 'GAR YANG GANG MED NA MED
PA NI BZLOG PA LA MED PA NA 'DI MTHUN PA'I PHYOGS LA SNANG BAS NA
'DI 'GAL

BAR JI LTAR 'GYUR, 'O NA CHOS LA GNOD PA'I 'GAL BA MA YIN NAM,
BSGRUB BYA'I CHOS NI JI LTAR RANG DANG 'GAL BAS 'GOG PA DE BZHIN
DU CHOS CAN LA GNOD PAS KYANG YIN NO, ,GTAN TSIGS 'DI YANG CHOS
CAN 'GOG PA YIN PAS NA JI LTAR 'GAL BA MA YIN, BRJOD PA 'DI CHOS
CAN

LA GNOD PA MI BYED DE, MA BRTAGS NA NYAMS DGA' BA'I CHOS CAN GYI
NGO BO MI SPONG BA'I PHYIR RO, ,'DI LTAR SNANG BA 'DI NYID LA NI
BSNYON PA MA YIN GYI, 'ON KYANG SGRO BTAGS PA LA YIN LA, DON DAM
PA'I CHOS CAN BKAG PA NA SKABS KYIS BSGRUB BYA'I CHOS LA GNOD PA
CI YANG MED DE,

@52B KHA CIG NI CHOS CAN 'BA' ZHIG LA GNOD PA'ANG SKYON DANG LDAN
PAR KHAS LEN TE, DPER NA MKHA' SOGS GZHAN DAG GIS, ,SNGON MED
RANG BZHIN SKYED MED MIN, ,CIG CAR SGRA SOGS RGYUN MIN PHYIR,
,ZHES BSHAD PA LA SUN 'BYIN PAS, DE BZHIN MKHA' SOGS CHOS CAN
GYI, ,DNGOS

PO'I NGO BO 'ANG MED BRJOD BZHIN, ,DE LTAR 'DOD PA'I BSGRUB BYA
LA, ,GNOD PA CI YANG MED PA NYID, ,CES GANG GSUNGS PA YIN NO,
,'DIS NI SGRUB BYED KYI CHOS LA GNOD PA YANG BSHAD PA YIN NO,
,GTAN TSIGS 'DI MA NGES PA YANG MA YIN TE, RNAM PA GZHAN MED PAS
NA DON DAM PA

PA LA GCIG DANG DU MA DAG GIS KHYAB PA'I PHYIR DANG, KHYAB BYED
MED NA YANG KHYAB BYA MI 'THAD PA'I PHYIR RO, ,GAL TE DON DAM PA
PA LA GCIG DANG DU MAS KHYAB PA 'GA' ZHIG TU DMIGS NA DE SKAD DU
SMRA BAR NUS PA MA YIN NAM, STONG PA NYID DU SMRA BA LTAR NA DE
'GAR YANG DMIGS TE, DMIGS NA DE

KHO NA STONG PA NYID MA YIN PAR THAL BA'I PHYIR RO, ,KHYAB PA MA
BSGRUBS NA YANG GRUB PA BZLOG PAR DKA'O, ,BZLOG PAR BLA STE, GANG
'DIR 'GAG PAR BYA BA DON DAM PA ZHES BYA BA NI 'GAR YANG DMIGS PA
SNGON DU 'GRO BA MA YIN GYI, 'ON KYANG RTAG PAR SGRO BTAGS PA'I
RTAG PA NYID LA SOGS PA

LTA BU YIN LA, SGRO BTAGS PA DE LA YANG GCIG DANG DU MA DAG GIS
KHYAB PAS NA, SGRO BTAGS PA'I KHYAB PAR BYED PA BKAG PAS SGRO
BTAGS PA'I KHYAB PAR BYA BA 'GOG PAR BYED PA KHO BO CAG CI KHYAB
PA MA GRUB PA'I GNOD PAS NYAMS PAR 'GYUR RAM, DES NA MKHAS PA
RNAMS KYIS MA

GRUB PA LA SOGS PA'I SKYON GSUM GYIS STONG PA'I STONG PA NYID
KYIS SGRUB BYED 'DI BLANG BAR BYA'O, ,GZHAN YANG STONG PA NYID LA
SDANG BA'I RNAM PAR SHES PA SMRA BA KHA CIG NI, RE ZHIG 'DI LTAR
RNAM PAR SHES PA LA MA GTOGS PA'I DON NI CI YANG MED LA DE NI
GCIG YIN DU ZIN YANG PHYI DANG NANG

DU YONGS SU GYUR PA NA, MA RIG PA'I DBANG GIS GZUNG BA DANG 'DZIN
PA'I NGO BOR SNANG NGO, ,DE LA GNYIS KYI NGO BO TZAM MED PA YIN
LA, DES STONG PA'I RNAM PAR SHES PA NI BDEN PA DAM PA YIN NO ZHES
'DOD DE, DE SKAD DU, YONGS GCOD NANG YIN PHYIR ROL LTAR, ,GNAS PA
'DI NI CHA GZHAN

@53A *, ,TE; ,THA DAD MED PA'I SHES PA LA, ,THA DAD SNANG BA
BSLANG BA YIN, ,ZHES BSHAD PA'O, ,NANG DU SNANG BA'I SHES PA 'DI
GZHAN YIN LA PHYI ROL DU SNANG BA YANG GZHAN KHO NA'O, ,GNYIS PO
DE LA YANG GNYIS MED PA YIN TE, RANG RIG PA TZAM YIN PA'I PHYIR
RO, ,DE'I STOBS

KYIS BYUNG BA'I RNAM PAR RTOG PAS NI DE DAG LA GZUNG BA DANG
'DZIN PA'I NGO BOR SGRO BTAGS PA DE LAS DES SGRO BTAGS PA GNYIS
KYI NGO BO BRDZUN PA YIN LA, GNYIS MED PA NI BRDZUN PA MA YIN TE,
DE SKAD DU, RTOGS PA GCIG NI NANG DU SNANG, ,GZHAN NI PHYI ROL
SNANG BA STE, ,DE DAG MAR ME

GNYIS BZHIN DU, ,GSAL BYA GSAL BYED NYID MA YIN, ,DKAR DANG BDE
SOGS RIG PA YI, ,RIG BYA RIG BYED NGO BO NI, ,DE YI NUS PA LAS
BYUNG BA'I, ,RTOGS PA TZAM GYIS SPRUL PA'I YIN, ,ZHES BSHAD PA
YIN NO, ,YANG GZHAN DAG NI PHYI DANG NANG DANG SNGA MA DANG PHYI
MA DANG SNGON

PO DANG SNGON PO MA YIN PA'I RNAM PAR DBYE BAS STONG PA'I SNA
TSOGS KYI RNAM PA CAN GYI RNAM PAR SHES PA GCIG DON DAM PAR KHAS
LEN TO, ,'O NA PHYI ROL DANG NANG GI RNAM PAR DBYE BA JI LTAR ZHE
NA, BRJOD PA, PHYI DANG NANG ZHES BYA BA NI, ,YUL DANG DUS LA
LTOS PAS YIN, ,RANG GI NGO BO MA

RTOGS PAS, ,YUL DANG DUS NI 'THAD MA YIN, ,'DIR SNGA MA DANG PHYI
MA LA SOGS PA THA DAD PA YANG BRTAGS PA KHO NA YIN LA, RTOGS PA
YANG RANG GI NGO BOR MYONG BA YIN PAS NA SHES PA'I BDAG NYID YIN
PA'I PHYIR, DE LA YANG DON DAM PAR NA THA DAD PAR SNANG BA MA YIN
NO, ,RTOGS PA DANG

CIG SHOS KYI RNAM PAR DBYE BA NI 'GAS KYANG RTOGS PA MA YIN NO,
,GANG GI PHYIR RANG RIG PA'I KHONGS SU MA 'DUS NA NI THA DAD PA
RTOGS PA MA YIN TE, RTOGS PA NI RANG RIG PA'I MTSAN NYID CAN YIN
PA'I PHYIR RO, ,DE'I KHONGS SU 'DUS NA YANG MA YIN NAM STE, RANG
LAS THA DAD PA 'GAL

BA'I PHYIR RO, ,SHES DANG DON GYI THA DAD MIN, ,SNGON LA SOGS PAS
BYAS PA'ANG MIN, ,SNGON DANG PHYI MA'I NGO BOR NI, ,MNGON SUM
GYIS NI 'GRUB MI 'GYUR, ,ZHES GANG BSHAD PA'O, ,GZHAN DAG NI BDAG
TU 'DZIN PA'I GZHI 'DZIN PA'I BYED PA NYID DU NANG DU YONGS SU
GSAL BA'I BDE BA LA

@53B SOGS PA GANG YIN PA DE NYID NI DON DAM PA PA'I RNAM PAR SHES
PA YIN LA, GZUNG BA'I RNAM PA NI MA RIG PAS NYE BAR BSTAN PA GCIG
DANG DU MAS STONG PAS STONG PA KHO NA'O, ,DE MED PA'I PHYIR DE LA
LTOS PA'I 'DZIN PA BDE BA LA SOGS PA YANG MED PA YIN TE, BDAG TU
'DZIN PA'I GZHI TZAM STE, ,BLO YI

NGO BO RNAM MED YIN, ,'KHRUL PA YI NI RNAM PA RNAMS, ,SGYU MA
BYAS PA BZHIN DU SNANG, ,ZHES GANG BSHAD PA SNYAM DU LTA'O, ,KHA
CIG NI DON DAM PA PA'I SHES PA NI, RNAM PA MED PA NYID YIN LA, DE
YANG TSU ROL MTHONG BA RNAMS KYIS MYONG BAS GRUB PA MA YIN GYI,
'ON KYANG DA LTA NI KUN RDZOB GZHI

MED PAR 'BYUNG BA MED PA LAS RJES SU DPAG PAR BYA BA YIN NO ZHES
RTOGS STE, 'DI YI NGO BO RNAM MED CING, ,GOS MED LDANG BA YIN PAR
'DOD, ,DE NI MKHAS PA MA YIN PAS, ,NAM YANG SHES PAR NUS MA YIN,
,ZHES GANG BSHAD PA YIN NO, ,PHYOGS DE RNAMS LAS GCIG KYANG STONG
PA NYID LAS

LOG PA MA YIN TE, 'PHAGS PA KLU SGRUB KYI ZHAL SNGA NAS KYIS,
STONG PA NYID KYI SENG GE'I SGRAS, ,SKRAG PA'I RGOL BA THAMS CAD
NI, ,GANG DANG GANG DU 'JUG 'GYUR BA, ,DE DANG DER NI STONG PA
NYID, ,CES GANG GSUNGS PA'O, ,'DI LTAR PHYOGS DANG PO NI THA DAD
PAR SNANG BA'I MNGON SUM

NYID KYIS MI BZOD DO, ,DE SKAD DU, RIGS PA SMRA BAS, DKAR SDUG LA
SOGS THA DAD SNANG, ,THA DAD MA YIN BLO MYONG NI, ,THA DAD MED
SNANG THA DAD NA, ,THA DAD THA DAD MED NA CI, ,ZHES BYA BA DANG,
DE BZHIN DU, GZHAN GYIS GZHAN NYID NYAMS PHYIR RO, ,DNGOS MTHONG
MED PHYIR GCIG MA

YIN, ,BLO DNGOS THA DAD MED MTHONG BAS, ,THA DAD MED PAR NGES PAR
'GYUR, ,ZHES PA DANG, GZHAN YANG, BDE SOGS THA DAD MED DNGOS
PHYIR, ,DNGOS SOGS CIG CAR 'DZIN YIN NA, ,THA DAD SNANG BA'I
GZUNG BA DANG, ,SEMS NGE CI PHYIR THA MI DAD, ,CES GSUNGS PA YIN
NO, ,'DIR

SBYOR BA NI GANG ZHIG GANG LAS THA DAD PAR SNANG BA DE NI DE LAS
THA MI DAD PA MA YIN TE, DPER NA SDUG BSNGAL LAS BDE BA BZHIN NO,
,GZUNG BA'I RNAM PA YANG 'DZIN PA'I RNAM PA LAS THA DAD PAR SNANG
BA YIN NO ZHES BYA BA NI KHYAD PAR BYED PA 'GAL BA DMIGS PA'O,
,SKAD CIG NYID LA SOGS

@54A *, ,PAS MA NGES PA NI MA YIN TE, DE NI MNGON SUM LA RANG GI
NGO BO LAS THA MI DAD PA NYID DU SNANG BA'I PHYIR DANG, DNGOS
PO'I NGO BO MI 'DZIN PA'I RNAM PAR RTOG PA LA SNANG BA MED PA'I
PHYIR RO, ,GAL TE 'KHRUL PAR MA DMIGS MOD, SRID PA NI LDOG TU MED
PA MA YIN NAM,

MA RIG PA'I DBANG GIS THA DAD MED PA YANG THA DAD PAR SNANG NGO,
,'DI NI MA RIG PA'I MA RIG PA NYID YIN TE, GANG PHYIN CI LOG GI
NGO BOR NYE BAR STON PA ZHES BYA BA'O, ,'DI NI MI RIGS TE, PHYIN
CI LOG TU GSAL BA DANG PO NYID DU BKAG PA'I PHYIR DANG, SHES PA
LA KHYAB PAR DU MA'I 'THAD

PA'I PHYIR RO, ,DNGOS PO GZHAN LA SHES PA NYID PHYIN CI LOG TU
GSAL BA YIN GYI SHES PA LA NI GZHAN NYID DU SRID PA MA YIN NA, DE
RANG LA PHYIN CI LOG YIN NO ZHES SMRA BA NI CI LTAR SMYON PA MA
YIN, GZHAN YANG GAL TE SHES PA GZHAN DU GSAL NA, 'O NA RANG GI
NGO BOR MA YIN LA, DE LTA

NA YANG GCIG TU GSAL BA'I NGO BO CAN LA MI GSAL BA MI 'THAD PA'I
PHYIR DANG, GSAL BA YANG PHYIN CI LOG YIN PA'I PHYIR RO, ,SHES PA
LA NGO BO CI YANG MED PAS NA, RANG BZHIN MED PA NYID DU 'BAD PAS
BSGRUB PAR BYA BA TSEGS MED PAR 'GYUR RO, ,GZHAN YANG NGO BO THA
MI DAD PA

YANG MI RIGS PAS THA DAD PAR RIG GO ZHES SMRA BA RNAMS KYI LTAR
NA RNAM PAR SHES PA RANG GI NGO BO LA 'KHRUL PAR 'GYUR LA, DE LTA
NA YANG RANG RIG PA MED PA'I PHYIR DANG, GZHAN RIG PA MI 'THAD
PA'I PHYIR NA, RNAM PA THAMS CAD DU GSAL BA RGYUN CHAD PAS NA SNA
TSOGS NUB PAR 'GYUR RO, ,

SKYE BA LAS GZHAN PA'I BYA BA YANG MI SRID DE, 'DUS BYAS THAMS
CAD SKAD CIG MA, ,MI BRTAN RNAMS LA BYA GA LAS, ,'DI DAG 'BYUNG
BA GANG YIN DE, ,BYA BA DE NYID BYED PAR BRJOD, ,DE LTA YANG THA
DAD PAR SNANG BA YANG SHES PA DE LTAR SKYES PA NYID YIN LA, DE
LTA NA YANG 'DI'I RANG GI NGO BO

KHO NA THA DAD PAR 'GYUR BA YIN TE, 'DI NI RNAM PA GZHAN DU GSAL
BA SMRA BA 'DI'I SKAM LA LHUNG BAR 'DOD PA 'DAM DU LHUNG BAR
'GYUR BA YIN TE, BYIS PA'I GYAL PA SMRA BA LA GUS PAS CHOG GO,
,DES NA DE LTAR RE ZHIG PHYOGS DANG PO NI RIGS PA MA YIN NO,
,GNYIS PA YANG MI 'THAD DO, ,

@54B GAL TE GZUNG BA DANG 'DZIN PAR 'DOD PA'I SHES PA DAG THA DAD
YIN NA DE'I TSE RGYUD GZHAN LA SOGS PA DAG BZHIN DU NGES PAR PHAN
TSUN LKOG TU GYUR PA 'GYUR ZHING, DE GNYI GA RANG RIG PA'I MTHAR
THUG PAS NA GCIG LA GCIG GTAM YANG MI SHES PAR 'GYUR RO, ,PHAN
TSUN LKOG TU GYUR PA YIN

MOD; SKYON CI YOD PA YIN NAM, NGAS 'DI MTHONG NGO ZHES BYA BA'I
ZHEN PA MI 'THAD DO ZHE NA, DE GNYI GA'I NUS PA LAS BYUNG BA DE
LTA BU'I ZHEN PA LA 'GAL BA CI YOD, RGYUD GZHAN LA YANG THAL LO
ZHE NA, MA YIN TE, DE DE LA NUS PA MED PA'I PHYIR DANG, NUS PA
YOD NA 'BRAS BU SKYE BA BZLOG TU

MED PA'I PHYIR RO, ,'DI YANG RGYU GCIG LA YOD PA JI LTAR ZHE NA,
KUN GZHI'I RNAM PAR SHES PA GCIG LA SKYE BA'I PHYIR RO ZHE NA,
'DIR BRJOD PAR BYA STE, PHAN TSUN LKOG TU GYUR PA YIN NA RTOGS PA
PO GCIG GIS MNGON SUM DU MI 'GYUR RO, ,BDAG MED PAR SMRA BA RNAMS
DANG, KHYAD

PAR DU RNAL 'BYOR SPYOD PA PA LTAR NA RNAM PAR SHES PA LAS THA
DAD PA'I LTA BA PO GCIG NI YOD PA MA YIN NO, ,RNAM PAR SHES PA'I
BDAG NYID KYI LTA BA PO BDE BA LA SOGS PA GZHAN KHO NA YIN PA LA,
SNGON PO LA SOGS PA GZHAN KHO NA YIN PAS NA DE GNYI GA LA LKOG TU
GYUR PA MA YIN PAR

'GYUR; JI STE 'DIR RTOGS PA PO GCIG GIS MNGON SUM MA YIN PA KHO
NA'O, ,'ON KYANG RTOG PAS DE LTA BU NYID DU RLOM PA YIN NO ZHES
'DOD NA, 'O NA DE LTA NA, RGYUD GZHAN LA YOD PA'I SNGON PO LA
SOGS PA'I SNANG BA LAS MNGON PAR 'DOD PA'I SEMS CAN GYI RGYUD LA
YOD PAR KHYAD PAR DU MI

'GYUR RO; ,'DI DAG NI RTOG PA SKYE BA DANG MI SKYE BA TZAM GYI
THA DAD PAR BYAS PA MA YIN GYI 'ON KYANG SNANG BA DANG MI SNANG
BAS BYAS PA YIN LA, DES NA RTOGS PA PO THA DAD PA LA ZHIG PAR
'GYUR RO, ,'DIS NI CIG CAR DU SKYES PA'I GZUGS LA SOGS PA'I SHES
PA YANG THA DAD PA YIN NA PHAN TSUN LKOG TU GYUR

PAR BSHAD PA YIN LA, DES KYANG RNAL 'BYOR SPYOD PA LA RNAM PAR
SHES PA'I RDUL PHRA RAB YONGS SU RTOGS PA NA PHAN TSUN LKOG TU
GYUR PA NA PHYI ROL GYI DON SMRA BA LA RAGS PAR SNANG BA 'GAL BAR
BRJOD PA BSAL BA YIN TE, JI LTAR RNAM PAR SHES PA'I RDUL PHRA RAB
RNAMS RANG RIG PA TZAM GYIS MTHAR THUG

@55A *, ,PAS PHAN TSUN MA RIG PA DE KHO NA BZHIN DU GZUGS LA SOGS
PA'I SHES PA YANG YIN PAS NA YUL DRUG PO RAGS PA'I RNAM PAR MYONG
BA MI 'THAD DO, ,DES NA 'DIR RANG GI PHYOGS KYI SKYON MA BLTAS
PAR GZHAN LA SMOD PAS NA ZLA BA'I RA RI LA RTOG PAR GZHOL BA'I
MIG YON LTA BU YIN NO, ,

NYES PA MTSUNGS PA'I PHYIR BDAG MED PAR SMRA BAS RNAL 'BYOR SPYOD
PA SMAD PAR MI NUS SU CHUG MOD, BDAG TU SMRA BA SMOD PA GANG GIS
BZLOG STE, BDAG YOD NA SHES PA RNAMS PHAN TSUN LKOG TU GYUR PA NA
DE'I YUL RNAMS RTOGS PA PO GCIG GIS MNGON SUM DU MI 'GAL LO ZHE
NA MA YIN TE, DER YANG

'GAL BA MTSUNGS PA'I PHYIR TE, 'DI LTAR DE BEMS PO ZHIG PA YIN
NAM, BEMS PO MA YIN PA YIN GRANG, PHYOGS DANG PO LTAR NA 'DIR
RANG NYID KYIS CI YANG MI RTOGS SHING, RTOGS PA DANG LDAN PAS NA
RTOGS PA PO ZHES THA SNYAD 'DOGS LA, DE LTA NA YANG SHES PA GANG
GIS GZUGS SHES PA DES

SGRA YONGS SU MI GCOD PA NA, DON DAM PAR NA DE GNYIS RTOGS PA PO
GCIG PA CAN DU MI 'GRUB BO, ,RTOG PA GNYIS RTEN GCIG PA'I PHYIR
SKYON MED NA, DE DAG KYANG KUN GZHI'I RNAM PAR SHES PA GCIG GI
RGYU CAN YIN PA'I PHYIR DANG, MTSUNGS PA DE MA THAG PA'I RKYEN
GCIG GIS RGYU CAN YIN PA'I PHYIR,

DE DAG RTEN GCIG PAR 'DOD PA KHO NA'O, ,RTEN GCIG PA YIN YANG
GNYI GA PHAN TSUN GYI NGO BO SPYOD YUL MI 'DZIN PA'I PHYIR DANG,
DE GNYIS KA'I BDAG NYID 'DZIN PA'I SHES PA GZHAN YANG MED PA'I
PHYIR NYES PA YOD PA KHO NA'O ZHES NA, DE CI GANG GIS DE YOD NA
MI 'BYUNG BA 'DI BDAG LA 'JIGS SAM, GAL

TE BOD PA DANG MTSUNGS PA'I BDAG YOD MOD, 'ON KYANG SHES PA DE
DAG PHAN TSUN GYI NGO BO 'AM YUL RIG PA MA YIN LA, DE DAG GIS DE
GNYIS GZHAN GYIS KYANG RIG PA MA YIN PAS NA NYES PA DE'I GNAS
SKABS TE, DE'I RTOGS PA RTOGS PA PO LA'ANG THA DAD PAR YANG HA
CANG THAL BA'I PHYIR RO, ,MA YIN

TE; 'DUS PA NGES PAR BYED PA YIN PA'I PHYIR RO ZHE NA, THAMS CAD
DU GCIG NGES PAR BYED PA GA LAS, KHYAD PAR DU BYED PA'I BYE BRAG
GIS THA DAD PAS 'GAL BA MED DO ZHE NA, DE NI GCIG NYID NYAMS PA
YIN NO, ,GRANGS DANG LDAN PA DANG RNAM PAR DBYE BA DANG PHYI DANG
'DU BA DANG 'BRAS BU'I RDZAS RNAMS

@55B KYI THA DAD PA'I THA SNYAD TZAM KHYAD PAR DU BYED PA'I BYE
BRAG GIS YIN NO ZHE NA, 'O NA DNGOS SU NA CHOS 'GA' ZHIG CHOS CAN
GCIG LAS 'DU BA GANG YIN PA DE KHO NA RTOGS PA YANG YIN PAS NA,
THAMS CAD RTOGS PA DANG 'DU BA'I PHYIR RTOGS PA PO NYID DU THAL
BA KHO NA'O, ,YANG NA GAL TE GZHAN

LA RTOGS PA DANG 'DU BA MED PAS NA RTOGS PA PO NYID DU MI 'DOD
NA, BDAG KYANG JI LTAR 'DOD, DE LTA DE YOD PA'I PHYIR RO ZHE NA,
MA YIN TE, DE DAG 'BREL PA MED PA'I PHYIR RO, ,'BREL PA KHAS LEN
NA YANG THUG PA MED PAR THAL BA'I MI SPONG BA'I PHYIR RO, ,RTOGS
PA DANG 'DU BA ZHES BYA BA YANG

MI 'GRUB STE, DE DANG DE LA 'GREL PA MED PA'I PHYIR RO, ,RTOGS PA
YOD DO, ,'DU BA YANG YOD DO ZHES BYA BA DE TZAM GYIS RTOGS PA PO
NYID YIN BDAG BZHIN DU DE LAS GZHAN YANG 'GYUR RO, ,LUS CAN MA
YIN PA'I RTOGS PA LA NI RTEN MED LA, RTEN MED PAR YANG 'DU BA
ZHES BYA BA YOD PA MA YIN

NO; ,SKYED PAR BYED PA TZAM GYIS RTEN YIN NA NAM MKHA' LA SOGS PA
YANG DER THAL LO, ,MA YIN TE, DE SKYED PA PO MA YIN PA'I PHYIR RO
ZHE NA, BDAG KYANG SKYED PA PO JI LTAR YIN, DE YOD PA NA YOD PA'I
PHYIR RO ZHE NA, DE NYID KYI PHYIR NAM MKHA' LA SOGS PA LA YANG
YIN MOD, RJES SU

'GRO BA TZAM GYIS NI SKYED PA PO MA YIN LA NAM MKHA' LA SOGS PA
LA LDOG PA NI MED DE, RTAG PA YIN PA'I PHYIR RO ZHE NA, BDAG LA
YANG MTSUNGS SO, ,SKYED BYED DU GRAGS PA'I DBANG PO RNAMS KYI CI
LTAR RTEN MA YIN, RTAG PA YANG SKYED BYED MA YIN PAS NA BDAG
RTOGS PA'I SKYED PA PO MA YIN PA

KHO NA'O; ,SKYED PA PO MA YIN NA YANG RTOGS PA PO MA YIN NO,
,BDAG RTOGS PA PO YIN NO SNYAM DU SHES PAS NA DE LTAR YIN NO ZHE
NA, THAMS CAD DU THAL BA'I PHYIR 'BREL PA MED NI 'DI NYID SRID PA
MA YIN NAM, DE LTA BUS RTOGS PA PO NYID YIN NA NI DE GZUGS LA
SOGS PA DANG YANG LDAN PAR 'GYUR TE,

BDAG DKAR SHAM MO BDAG 'GRO'O ZHES SHES PA'I PHYIR RO, ,JI STE
'DI LOG PA'I SHES PA YIN NA BDAG RTOGS PA PO YIN NO ZHES BYA BA
CI'I PHYIR MA YIN, GNOD BYED MED PA'I PHYIR RO ZHE NA, 'DIR GNOD
PAR BYED PA CI YOD, DKAR SHAM LA BDAG DKAR SHAM MA YIN NO SNYAM
PA'AM, 'GRO BA

@56A *, ,PO LA BDAG 'GRO BA PO MA YIN NO SNYAM PA'I SHES PA SKYED
PA MA YIN NO, ,DE MA THAG TU BSHAD PAS NA GNOD BYED GNOD BYED MA
YIN PAS BDAG RTOGS PA POR RTOGS PAS MI 'GRUB PO, ,DE'I PHYIR BDAG
BEMS POR NI RTOGS PA POR MI 'THAD PA KHO NA'O, ,DE LTA YIN YANG
DE SMRA BA

RNAMS KYIS LTAR NA YANG GZUGS DANG SGRA LA SOGS PA RTOGS PA PO
GCIG GIS MNGON SUM DU MI 'GRUB BO, ,'DI LAS KYANG MI 'GRUB STE,
GZUGS DANG SGRA DAG GIS RTOGS PA PO GCIG KHO NA'O ZHES BYA BA
GANG YIN PA 'DI LA TSAD MA CI YANG MED DO, ,'DI LTAR DON 'DI
MNGON SUM GYIS

MI 'GRUB STE, YID LAS SKYES PA DANG PHYI ROL GYI DBANG PO YANG DE
LA MI 'JUG PA'I PHYIR RO, ,YID LAS BYUNG BA NI GZUGS SAM SGRA
RTOGS PA MA YIN LA PHYI ROL GYI DBANG POS NI BDAG MA YIN NO,
,'DIS NI GZUGS DANG SGRA'I SHES PA DAG RTEN GCIG PA NYID DU MNGON
SUM GYIS SHES PA YIN NO

ZHES BYA BA BSAL BA YIN TE, GZUGS DANG SGRA DAG MA GZUNG BA NA
BLO DE DAG DANG 'BREL PAR RTOGS PAR MI NUS PA'I PHYIR RO, ,RJES
SU DPAG PAS KYANG MA YIN TE, RTAGS MED PA'I PHYIR RO, ,PHYOGS
GNYIS PA LA YANG DE MI 'GRUB STE, 'DI LTAR BEMS PO MA YIN PA'I
NGO BO YIN NA GZUGS

LA SOGS PA DE RIG PA'I NGO BO KHO NAR 'DOD DGOS LA, DE DAG THA
DAD PA NA DE'I BDAG NYID CAN GYI BDAG MED DE DE YANG NGES PAR THA
DAD PAR 'GYUR RO, ,DE'I PHYIR GZUGS LA SOGS PA RTOGS PA PO GCIG
GIS MNGON SUM JI LTAR YIN ZHES MI SHES SO, ,JI LTAR DE DAG BDAG
GCIG LAS THA

DAD MED NA, PHAN TSUN THA DAD PA YANG BTANG BA YIN NO, ,CI ZHIG
LTAR THA DAD PAS NA 'GAL BA MED DO ZHE NA, 'O NA BDAG NGO BO GANG
GIS RIG PA LAS THA DAD PA DE'I SGO NAS NI BEMS PO KHO NA YIN LA,
GANG GI SGO NAS THA MI DAD PA DE'I SGO NAS RIG PA YIN PAS NA BEMS
PO MA YIN PA LA

YUL DU MA MNGON SUM DU BYED PA MI 'GRUB BO, ,DE'I PHYIR BDAG YOD
DAM MED KYANG RUNG STE, CIG CAR DU SNANG BA'I GZUGS LA SOGS PA
RTOGS PA PO GCIG GIS MNGON SUM DU MI RIGS SO, ,'DIS NI CIG CAR MA
YIN PAR SNANG BA RNAMS LA YANG DE BSAL BA YIN TE, 'THAD PA THUN

@56B MONG BA YIN PA'I PHYIR RO, ,DE LTAR NA BDAG TU SMRA BA RNAMS
KYI DE RTOGS PA'I SA BON DRUNGS PHYUNG BAR RTOGS PAR BYA STE,
BDAG NI DE SMRA BA RNAMS KYI LTAR NA DUS MTSUNGS PAR SNANG BA
DBANG PO THA DAD PAS GZUNG BAR BYA BA RNAMS DANG, DUS MTSUNGS PA
MA YIN PAR SNANG BA DE DAG GZHAN GYI LTA BA PO

GCIG YIN PAR GRAG LA, 'DI'I GCIG NYID TSAD MAS MI BSLU BA MA YIN
ZHING BEMS PO LTA BA PO NYID MA YIN PAS NA, BDAG TU RTOG PA LA
RTZA BA CI YANG MED DO, ,'DIS NI KHA CIG NA RE BDAG GIS SNGAR
SHES PAR GYUR TO, ,DA LTA BDAG NYID KYIS RIG GO SNYAM PA'I MNGON
SUM GYIS SHES PAS SHES PA

SNGA MA DANG PHYI MA DANG 'BREL PA'I SHES PA PO GCIG RTOGS PA YIN
LA, DE NYID BDAG YIN ZHING 'DIS BDAG MED PAR SMRA BA LA GNOD DE,
DE SKAD DU BSHAD PA, RNAM PA DE 'DRA'I SKYES BU DE, ,NGO SHES PA
YI NGO BO YI, ,RTOGS PA YIN TE BDAG MED PA, ,'DI NYID KYIS NI
GNOD PA YIN, ,ZHES GANG SMRAS

PA DE YANG GSAL BA YIN TE, BEMS PO SHES PA POR MI 'THAD PA'I
PHYIR DANG, BEMS PO MA YIN PA SHES PA THA DAD PA NA THA DAD PA MA
YIN PA MED PA'I PHYIR DANG, NGO SHES PA 'KHRUL PA YIN PAS NA
MNGON SUM MA YIN PA'I PHYIR RO, ,GZHAN YANG BDAG GIS SNGAR SHES
PAR GYUR TO ZHES BYA BA 'DI NI

SNGAR GYI SHES PA PO DRAN PA YIN LA, DA LTA NGAS SHES SO SNYAM PA
NI DA LTAR BA'I 'DZIN PA YIN NA, DUS SNGA MA DANG PHYI MA DANG
'BREL PA'I SHES PA PO GCIG GANG GIS 'DZIN, JI STE SHES PA 'DI
GCIG YIN DU BCUG KYANG MNGON SUM MA YIN TE, YUL NYE BA MA YIN
PA'I PHYIR RO, ,MNGON SUM NI RANG GI DUS

SU CHAD PA'I YUL YOD PA 'DZIN GYI, DUS GZHAN GYIS YONGS SU GCAD
PA'I MA YIN NO, ,DUS GZHAN DU YONGS SU GCAD PA'I YOD PA NI DUS
GZHAN GYI TSE LTA BAR NUS PA MA YIN TE, GZHAN DU NA SNGON GYI
SHES PAS KYANG DA LTAR BA'I YOD PA 'DZIN PAS 'GYUR RO, ,DE LTA NA
YANG NGO SHES PA TSAD MAR MI

'GYUR TE, GZUNG ZIN PA 'DZIN PA'I PHYIR RO, ,YUL DUS LA SOGS BYE
BRAG GIS, ,DE YANG TSAD MA'I SKABS YOD DO, ,DA LTAR BA YI YOD PA
NYID, ,SNGON GYI BLO YIS RTOGS MA YIN, ,SNYAM NA, DE CI DA LTAR
BA'I YOD PA YANG GZHAN SNGAR YOD PA YANG GZHAN YIN NAM, DE LTA'O
ZHE NA, 'O NA KHYOD KYI

@57A *, ,RANG RIG GI TSIG GIS YUL THA DAD PAR KHAS BLANGS PAS NA,
NGO SHES PA TSAD MAR LEGS PAR BSGRUBS PA YIN NO, ,MA YIN NO ZHE
NA, 'O NA GZUNG 'DZIN MI 'DOGS SO, ,DE LTA NA, YANG 'DI LA SNGAR
MED PA'I DON SHES PA MED PAS NA, RE ZHIG TSAD MA NYID KYANG MA
YIN NAM,

MNGON SUM LTA CI SMOS, THA DAD MED PAR GRUB KYANG DUS LA SOGS PA
'BREL PA CAN GYI BYE BRAG GIS THA DAD PA RNAM PAR GZHAG GO ZHE
NA, DE LTAR NA YANG SNGON GYI DUS LA SOGS PA DANG 'BREL PA'I
MNGON SUM DU GYUR PAR MI 'OS LA, DRAN PA MED NA YANG DE NYID 'DI
YIN NO SNYAM PAR MI 'GYUR ZHING,

MNGON SUM MED NA DRAN PA'I DRI YANG MED PAS NA, BDAG SNGA MA DANG
PHYI MA'I DUS LA KHYAB PAR MNGON SUM LAS MI 'GRUB PO, ,GZHAN YANG
BDAG GIS SHES PAR GYUR TO, ,DA LTA BDAG GIS SHES SO SNYAM PA 'DI
LA NI SHES PA YANG BSAL LA, DE YANG DPYOD PA PA'I GRUB MTHA' LTAR
NA MNGON

SUM MA YIN NA, MNGON DANG PHYI MA'I SHES PA DANG 'BREL PA CAN GYI
SHES PA PO MNGON SUM GYIS JI LTAR GRUB CES PA MA RIG GO, ,DES NA
DE LTAR NGO SHES PA MNGON SUM MA YIN NO, ,RTAGS LAS MA SKYES PAS
NA RJES SU DPAG PA YANG MA YIN PA'I PHYIR LOG PA'I SHES PA KHO
NA'O, ,LOG PA'I SHES PA

NI BDAG MED PA'I GNOD BYED DU MI RIGS SHING, 'DI LA RGAL ZHING
BRTAG PA LEGS PA MA YIN NO, ,'DI LA DON DAM PAR NA YUL 'GA' YANG
MED LA, MNGON PAR RLOM PA'I DBANG GIS NI PHUNG PO LNGA'I YUL CAN
KHO NA STE, DE'I PHYIR 'DI'I YUL CI YIN, SHES PA SNGA MA'I SKAD
CIG YIN NAM, 'ON TE DA

LTA YOD PA YIN NAM, 'ON TE GNYIS YIN NAM, 'ON TE RGYUD YIN ZHES
RNAM PAR BRTAGS NAS SUN 'BYIN PA BRJOD PA NI 'BREL PA MED PA YIN
NO, ,GAL TE 'DI LOG PA'I SHES PA YUL MED PA YIN NA THAMS CAD DU
CI'I PHYIR MI 'JUG CE NA MA YIN TE, 'DU BYED KHA CIG KHO NA LA DE
LTA BUR GYUR PA'I SHES

PA BSKYED PA'I NUS PA YOD PA'I PHYIR RO, ,DE SKAD DU SLOB DPON
ZHI BA [?] 'TSO'I ZHAL SNGA NAS, 'DU BYED 'GA' ZHIG KHO NA NI, ,DE
YI NGO BO'I ZHEN PA LA, ,BDAG PO NYID DU 'GYUR BA YIN, ,DES NA
KUN 'JUG MA YIN NA, ,ZHES GSUNGS PA'O, ,GANG YANG BDAG RJES SU
DPOG PA, GZUGS LA SOGS

@57B PA'I SHES PA NI RGYU MTSAN GCIG PA CAN YIN TE, BDAG GIS BYED
CES BYA BA'I SHES PAS MTSAMS SBYOR BA'I PHYIR NA, DUS MTSUNGS
PA'I SKYES BU DU MA'I GAR MKHAN MO'I SMIN MA BSKYOD PA SHES PA
BZHIN NO ZHES BYA BA DE YANG RTAGS MA NGES PA'I PHYIR SGRUB PAR
BYED PA MA YIN NO, ,'DI LTAR MTSAMS SBYOR BA

YANG YIN LA RGYU MTSAN GCIG PA CAN MA YIN NO ZHES BYA BA LA 'GAL
BA MA MTHONG NGO, ,GAL TE MTSAMS SBYOR BA RGYU MTSAN GCIG PA CAN
DU NGES PAR GRUB PA YIN NA DE LAS SHES PA RNAMS RGYU MTSAN GCIG
PA CAN YIN PA ZHIG NA, DE NI 'GAR YANG GRUB PA MED DO, ,SMIN MA
BSKYOD PA GCIG GI YUL CAN

RNAMS LA GRUB BO ZHE NA, GRUB PA MA YIN TE, GAL TE MTSAMS SBYOR
BA'I SHES PA KHA CIG RGYU MTSAN GCIG PA CAN DU MTHONG MOD KYI,
'ON KYANG DE LTAR GYUR PA THAMS CAD DE 'DRA BA YIN NO ZHES BYA BA
GANG LAS TE, BZLOG PA LA GNOD PAR BYED PA'I TSAD MA MED PA'I
PHYIR RO, ,'DI LTAR BDAG GIS

MTHONG NGO BDAG GIS THOS SO SNYAM DU LTA BA DANG NYAN PA DAG GIS
BYED PA PO GCIG NYID DU NGES PA'I SHES PA SKYE LA, DE NI DUS THA
DAD PA'AM DUS THA MI DAD PA DE DAG GIS BYED PA PO GCIG NYID DU
MTHONG BA'AM RJES SU DPAG PA'I RJES SU 'BRANG BA YANG MA YIN LA,
RANG GIS MTHONG BA'AM RJES SU DPOG PA YANG MA

YIN NA; TSAD MA CAN MA YIN ZHING TSAD MA YANG MA YIN PA'I ZHEN
PAS NGES PA'I DNGOS PO LAS 'DA' BAR BYA BA MA YIN NO ZHES BYA BA
GANG LAS YIN, RGYU MTSAN SNA TSOGS PA LA MTSAMS SBYOR BA MA
MTHONG NGO ZHE NA, GAL TE MA MTHONG BA DE LTA NA YANG THE TSOM MI
BZLOG STE, MI DMIGS PA TZAM TSAD MA YIN PA'I

PHYIR RO; ,RGYU MTSAN THA DAD PA LA YANG MTSAMS SBYOR BA DMIGS PA
KHO NA STE, 'DI LTAR BDAG GIS SGRON MA GANG ZHIG SROD LA MTHONG
BA DE KHO NA DA LTA NAM PHYED NA YANG SNANG NGO ZHES SNGA MA
DANG, PHYI MA'I MTHONG BA DAG MTSAMS SBYOR BA YOD KYANG RGYU
MTSAN GCIG PA CAN NI MA YIN NO, ,BYED PA PO GCIG YIN PAS

NA 'KHRUL PA MED DO ZHE NA, MA YIN TE, YUL THA DAD PA LAS BSAMS
NAS 'KHRUL PA BRJOD PA'I PHYIR RO, ,MTSAMS SBYOR BA 'DIS NI BYED
PA PO BZHIN DU LAS KYANG GCIG NYID DU MTSAMS SBYOR LA, DE LA LAS
LA LTOS NAS 'KHRUL PA BZLOG PAR DKA'O, ,'DIR RE ZHIG RGYU MTSAN
GCIG PA CAN NYID

@58A *, ,YOD DE; DES NA BZLOG PAR SLA'O ZHE NA, BYED PA PO GCIG
PA TZAM GYIS SHES PA RNAMS KYI YUL THA MI DAD PAR ZHEN PA'I
MTSAMS SBYOR BA KHAS LEN NA, YUL THA DAD PA'I THA SNYAD DANG BRAL
BAR THAL BA'I PHYIR RO, ,DES NA 'DI NI LDOG PA LA THE TSOM ZA BA
DANG THUN MONG BA NYID KYI SGO NAS

KYANG MA NGES PA'I GTAN TSIGS YIN ZHING, RNAL 'BYOR SPYOD PA'I
LUGS LTAR NA, DPE MA GRUB PAS THUN MONG MA YIN PA'I SGO NAS KYANG
YIN NO, ,MA NGES PA'I RTAGS NI RJES SU DPAG PA'I YAN LAG MA YIN
ZHING, TSUL GSUM NGES PA CAN GYI BDAG GIS SGRUB BYED GZHAN YANG
MED PAS NA, THOG MA MED PA

NAS LOG PAR RTOG PA'I BAG CHAGS KYIS DBANG DU BYAS PA'I YID CAN
RNAMS KYI BDAG TU RTOG PA 'DI NI RGYU MTSAN MED PA YIN NO, ,'DI
LAS KYANG RGYU MTSAN MED PA YIN TE, 'DI'I YUL BKAG PA GANG YIN
PA'O, ,BEMS PO DANG BEMS PO MA YIN PA'I SHES PA PO MA YIN PA'I
SHES PA PO GCIG SUN 'BYIN

PAS YUL 'GOG PA BLTA BAR BYA STE, HA CANG THAL BAS CHOG GO, ,DE
LTA NA RE ZHIG PHYOGS GNYIS PA MI RIGS PA YIN NO, ,GSUM PA YANG
MI RIGS TE, GCIG YIN NA SNA TSOGS NYID 'GAL BA'I PHYIR RO, ,RNAM
PAR SHES PA GCIG LAS THA MI DAD PA'I RNAM PA SNA TSOGS PA GA LA
YIN ZHING, RNAM

PA SNA TSOGS DANG THA DAD MED PA'I SHES PA GCIG GA LA YIN TE,
SHES LAS THA DAD PA MA YIN PA'I PHYIR, RNAM PA MANG POR MI 'GYUR
ZHING, ,RNAM PA LAS NI GZHAN MIN PHYIR, ,YANG NA SHES PA DU MAR
'GYUR, ,ZHES GANG BSHAD PA YIN NO, ,JI STE KUN RDZOB TU RNAM PA
SNA TSOGS SU BRJOD PA YIN

LA; DON DAM PAR DE GNYIS SU MED PA KHO NA STE, DE SKAD DU, YANG
NA SNA TSOGS MA YIN PA LAS THA DAD PAR MI SNANG BA'I PHYIR ZHES
BSHAD DO ZHE NA, GAL TE DE LTAR YIN NA YANG DE GNYIS MED PA MA
YIN TE, GNYIS LAS THA DAD PAR MI SNANG BA'I PHYIR RO ZHES BYA BA
DANG, YANG NA DE SHES PA MA YIN TE,

SHES PA MA YIN PA LAS THA DAD PAR MI SNANG BA'I PHYIR RO, ,YANG
NA DE RIGS PA MA YIN TE, RIGS PA MA YIN PA LAS THA DAD PAR MI
SNANG BA'I PHYIR RO ZHES BYA BAR YANG BRJOD DGOS SO, ,DON DAM PAR
DE LTA BU KHO NA YIN NO ZHE NA, 'O NA CUNG ZAD KYANG BRJOD DU MED
PAS NA LKUGS PA NYID DU 'GYUR RO, ,RANG

@58B GIS KYANG CUNG ZAD KYANG RNAM PAR GZHAG PAR MI BYA STE, DER
YANG RIGS PA'I 'DI MTSUNGS PA'I PHYIR RO, ,BRJOD PA'I KUN RDZOB
KYIS 'DI THAMS CAD BRJOD PAR BYA BA YIN ZHING RNAM PAR GZHAG PAR
BYA BA YANG YIN NO ZHE NA, 'O NA SNA TSOGS PA NYID DU YANG BRJOD
CING RNAM PAR GZHAG PAR YANG GYIS SHIG ,DE

BRJOD PA DANG RNAM PAR GZHAG PA DAG DANG THA DAD PA'I BRJOD PA
DANG RNAM PAR GZHAG PA DAG KYANG DGAG PAR MI 'OS SO, ,SGRUB PAR
BYED PA'I TSAD MA MED PA'I PHYIR THA DAD PA MA YIN NO ZHE NA, DE
LTA NA SNA TSOGS PAR MI 'GYUR ZHING, THA MI DAD PAR YANG MI 'GYUR
TE, DE LAS YANG SGRUB PAR BYED

PA MED PA'I PHYIR RO, ,NGO BO THA MI DAD PAR 'DZIN PA'I BLO NI
YOD PA MA YIN TE, DE SKAD DU, DNGOS MTHONG MED PHYIR GCIG MA YIN,
,BLO DNGOS THA DAD MED MTHONG BAS, ,THA DAD MED PAR NGES PAR
'GYUR, ,ZHES GSUNGS SO, ,THA DAD MED PAR MI 'DZIN PA'I PHYIR THA
DAD PA GRUB BO ZHE NA, THA DAD

MED PAR MI 'DZIN PA'I PHYIR THA DAD PAR CI'I PHYIR MI 'GRUB, THA
DAD PA YIN NA PHAN TSUN LKOG TU GYUR PAR 'GYUR RO ZHE NA, THA DAD
NA YANG SNA TSOGS DANG 'GAL BA RNAM PA GCIG TU 'GYUR RO, ,THA DAD
PAR SGRUB PAR BYED PA'I TSAD MA MED PA YANG MA GRUB PA YIN TE,
MNGON SUM NYID KYIS THA DAD PAR

GRUB PA'I PHYIR RO, ,'DI 'DI LAS THA DAD DO ZHES MA RTOGS PA'I
PHYIR DE LTA MA YIN NO ZHE NA, 'O NA RANG GI NGO BO YIN NO ZHES
MI RTOGS PAS NA MNGON SUM GYIS MI 'GRUB BO, ,RNAM PAR MI RTOG
KYANG RANG GI NGO BO SNANG NGO ZHE NA, 'DI NI THA DAD PA LA YANG
MTSUNGS SO, ,DU MA DMIGS PA YIN NO THA DAD PAR SNANG

BA YIN TE, DES NA DE MED NA MI 'BYUNG NGO ZHE NA, DE CI KHYED RTA
LA ZHON NAS RTA BRJED DAM, RNAM PA SNA TSOGS CAN GYI SHES PA GCIG
YIN PAR SMRA BA YIN LA, KHO BO CAG KYANG DE NYID THA DAD PAR
SGRUB PA YIN NO, ,DES NA DU MA MA GZUNG BA'I PHYIR THA DAD PAR MI
'DZIN NO ZHES BYA BA'I LAN 'DI GANG DU 'BREL

PAR 'GYUR, DE LTA BUR GYUR PA'I RANG GI NGO BO BZHIN DU RIG PA'I
KHONGS SU 'DUS PA DE'I BDAG NYID DU GYUR PA THA DAD PAR 'GAL LO
ZHE NA, DES LAS BZLOG PA'I NGO BO CAN YANG DES THA MI DAD PA 'GAL
BA KHO NA MA YIN NAM, DNGOS PO LA RNAM PA GZHAN MED DO, ,'O NA DE
LTAR NA DNGOS PO MED

@59A *, ,PA NYID DU 'GYUR RO, ,GZHAN DMIGS KYANG DNGOS PO GZHAN
GYI NGO BOS THA DAD PA MA YIN TE, THA DAD PA 'DI THA DAD PA LAS
THA MI DAD PA'I PHYIR RO, ,THA DAD PA YIN NA DNGOS PO'I 'CHOL BAS
NA DE MED PA NYID DU THAL BA'I PHYIR RO, ,DE YANG THA DAD PA LAS
THA MI DAD PA'I PHYIR THA DAD

PA GZHAN KHAS LEN NA THUG PA MED PAR 'GYUR BA'I PHYIR RO, ,RANG
GI NGO BOS THA DAD NA DNGOS PO GZHAN DMIGS PAS CI ZHIG BYA, DE NI
'DI 'DI LAS THA DAD DO SNYAM PA'I RNAM PAR RTOG PA SKYE BA TZAM
LA NYE BAR MKHO BA YIN GYI, DE'I NGO BO MNGON SUM DU BYED PA LA
NI MA YIN NO, ,DE NYID KYI PHYIR SNGA MA DANG PHYI MA DAG

LHAN CIG DMIGS PA MED KYANG THA DAD PAR 'GYUR BA NYID DO, ,DMIGS
PA MA DMIGS PA LAS THA DAD PAR JI LTAR 'GRUB CE NA, DE NYID KYI
PHYIR NA RNAM PA GZHAN DU NA DMIGS PA NYID MI 'GRUB BO, ,DE LTA
BAS NA DMIGS PAR 'GRUB LA, SNGA MA NI DMIGS PA YANG MA YIN MI
DMIGS PA YANG MA YIN

NO ZHE NA; DE LTA NA YANG THA DAD PA GRUB PA MI 'GAL LO, ,DE NI
MI RTOGS PA DE LAS THA DAD PAR NI RTOGS SO ZHES BYA BA 'DI 'GAL
LO ZHE NA, 'DI LA NYAMS PA CUNG ZAD KYANG MED DE, 'GAL ZLAS RTOGS
PA LA DE LAS GZHAN PA DE'I BDAG NYID DU MA RTOGS PA NYID DE LAS
THA DAD PAR RTOGS PA YIN LA,

DE NI DE MA RTOGS KYANG NYAMS PA MED PAS NA THA DAD PA RTOGS PA
LA DGOS PA MED DO, ,DE NI MA RTOGS PA DE LAS THA DAD PAR RTOGS SO
ZHES BYA BA 'DI NYID 'GAL BA YIN TE, GCIG YIN NA MI RTOGS PA MI
'THAD PA'I PHYIR RO, ,GNYIS SU MED PAR SMRA BA 'DI NI THA SNYAD
'DOGS PA RNAMS LA NYE BAR

MKHO BA MA YIN TE, THA DAD THAMS CAD NI BLANG BYA DANG DOR BYA
NYID KYI SGO NAS THA DAD PA'I RTEN CAN YIN PA'I PHYIR RO, ,GNYIS
SU MED PAR SMRA BA NI GROL BAR 'DOD PA RNAMS LA YANG MA YIN TE,
'KHOR BA DANG MYA NGAN LAS 'DAS PA DAG KYANG DBYER MED PA'I PHYIR
RO, ,SRID PA DANG NI MYA NGAN 'DAS, ,

GNYIS PO 'DI NI YOD MIN TE, ,SRID PA YONGS SU SHES PA NYID, ,MYA
NGAN 'DAS PA ZHES BYAR BRJOD, ,ZHES PA LTAR YIN NO ZHE NA, DE
YANG MI BDEN TE, DE KHO NA SHES PA YANG, CIG SHOS YANG THA MI DAD
PA'I PHYIR RO, ,DES NA 'DI NYE BAR MKHO BA DANG LDAN PA YANG MA
YIN PAS NA MKHAS PA RNAMS

@59B 'DI LA JI LTAR MNGON PAR ZHEN ZHES MI RIGS SO, ,BSHAD PA
MDZAD PAS NI SHES RAB PHUL DU BYUNG BA DANG LDAN PAS RLOMS TE
GSUNGS PAS RNAL 'BYOR SPYOD PA'I TSUL SGRUB PA NA DE SKAD GSUNGS
PA YIN NO, ,SNA TSOGS GNYIS SU MED PA KHO NA RNAL 'BYOR SPYOD PA
RNAMS KYI SKYABS YIN NO, ,'DI

LTAR RNAM PAR SHES PA RNAM PA MED PAR SMRA BA NI THA CHAD YIN LA,
RNAM PA DANG BCAS PA YIN PA NA YANG GAL TE SNA TSOGS GNYIS SU MED
PA LA SDANG NA, GANG DU YANG GCIG NYID RNAM PAR MI GNAS TE, DE
LTAR DKAR PO LA SOGS PA, ,RIG PA RNAM PA GCIG LA NI, ,THOG MA BAR
MTHA'I BYE BRAG GIS,,

SNA TSOGS NYID DU DMIGS PA YIN, ,ZHES GANG BSHAD PA YIN NO, ,RNAM
PAR SHES PA'I RDUL PHRA RAB YONGS SU RTOGS PA YANG YANG DAG PAR
RIGS PA MED PA'I PHYIR SDIG PA LAS KYANG SDIG PA YIN TE, SPROS
PAS CHOG GO, ,PHYOGS BZHI PA LA BRTEN PA YANG RIGS PA MA YIN TE,
GZUNG BA'I RNAM

PA BRDZUN PA YIN NA GSAL BA MI 'THAD PA'I PHYIR RO, ,DE LTAR NA
SHES PA GSAL BA KHO NA GSAL BA YIN NAM, DE'I BDAG NYID MA YIN PA
YIN GRANG NA, PHYOGS DANG PO LTAR SHES PA'I RANG BZHIN NYID DU
'GYUR RO, ,SHES PA'I GSAL BA MI GSAL BA LAS LOG PA'I NGO BO GANG
YIN PA DE, GAL TE

GZUNG BA'I RNAM PA LA YOD NA, SU ZHIG DE'I BDAG NYID YIN PA 'GOG
PAR BYED, GNYIS PA LTAR NA GUD DU GSAL BAS NA SHES PA BZHIN GZHAN
NYID DU 'GYUR TE, GSAL BA NI SHES PA'I CHOS YIN PA'I PHYIR RO,
,GANG YANG GZUNG BA'I RNAM PA MED PA'I PHYIR DE LA LTOS PAS 'DZIN
PA YANG MED DO

ZHES BRJOD PA DE YANG YANG DAG PA MA YIN TE, GZUNG BA DANG 'DZIN
PA YIN YANG 'DZIN PA DON DAM PA NYID YIN TE, MED PA GSAL BA'I NUS
PA MA RIG PA'I BDAG NYID NI SHES PA'I NGO BO YIN PAS NA, DE MED
NA DE YANG MED PAR THAL BA'I PHYIR RO, ,PHYOGS LNGA PA LA BRTEN
PA YANG BZANG PO

MA YIN TE, SHES PA NI GSAL BA'I NGO BO YIN PA'I PHYIR DE MED NA
YOD PA 'GAL BA'I PHYIR RO, ,JI STE DE NI GSAL BA KHO NA STE MI
NGES PAR ZAD DO ZHE NA, MA NGES NA GSAL LO ZHES BYA BA GA LAS,
GZHAN DU NA KUN TU BRTAGS PA GSAL BA MI 'THAD PA'I PHYIR RO ZHE
NA, GAL TE GSAL BA NA KUN

@60A *, ,TU BRTAGS PA GSAL BA MTHONG NA RJES SU DPAG PA 'DIR
'GYUR BA MA YIN NAM, DE NI YOD PA MA YIN TE, NAM YANG DE GSAL BAR
NGES PA MED PA'I PHYIR RO, ,GSAL BA'I CHOS CAN NI NAM YANG JI
LTAR YANG MA NGES PA MI RIGS TE, 'DI LTAR SEMS DON GZHAN LA ZHUGS
PA 'GRO BA

NA RTZA LA SOGS PA LA REG KYANG MI NGES PA DE LTA NA YANG MTHONG
BA GZHAN LA NGES PAR BYED PA KHO NA YIN LA, SNGON PO LA SOGS PA
DMIGS PAR GYUR PA SKAD CIG MA NYID DU MA NGES KYANG SNGON PO'I
BDAG NYID DU ZHEN PA KHO NA'O, ,GAL TE GANG ZHIG NGO BO GANG DU
YANG NAM YANG RJES SU DPAG PAR BYA BA MA YIN PA

DE YANG GSAL NA THAMS CAD LA THAMS CAD GSAL BAR 'GYUR RO, ,GAL TE
DER DE LTA BU GANG YANG GSAL BA MI BZOD NA, DE LA YANG BZOD PAR
MI BYA'O ZHES NGES SO, ,RNAL 'BYOR PA RNAMS LA NGES PA YANG NGO
ZHE NA, RE ZHIG TSE 'DI LA NI GANG LA YANG MA DMIGS LA GNAS SKABS
DER SON PA RNAMS

KYIS NI MA GTOGS SO, ,GZHAN YANG 'BYUNG BAR 'GYUR BA'I RNAL 'BYOR
BA'I NGES PA BRTAGS NAS YOD YOD PA'I THA SNYAD 'DOGS NA NAM YANG
SNANG BA GANG YANG MED PA'I THA SNYAD DU MI BYA BAR 'GYUR BAS NA,
'DI NI GYI NA'O, ,GANG YANG KUN RDZOB GZHI MED PA MI 'THAD DO
ZHES BRJOD PA DE YANG MI RIGS TE,

RGYU DANG 'BRAS BU MA YIN PA DAG NYE BAR BLANG BYA DANG NYE BAR
LEN PA'I NGO BOR MA RTOGS SHING, 'BRAS BU YIN NA YANG KUN RDZOB
TU MA RTOGS SO, ,KUN RDZOB KYI GZHI KUN RDZOB KHO NA YIN PAS NA
DBU MA PA KHO NA LA DE GZHI DANG BCAS PAR MTHONG STE, GANG DU
SMRA BAS CHOG GO, ,DE LTAR SHES PA RNAM PA

DANG BCAS PA DANG RNAM PA MED PA DPYAD MI BZOD CING RNAM PA GZHAN
YANG MED PAS 'DI KUN RDZOB TU YOD PA NYID RIGS PA'I STOBS LAS
'ONG BA YIN NO, ,SBYOR BA NI DE KHO NAR MED PA'I KHYAB BYED CAN
GYIS CHOS GANG YIN PA DE NI DE KHO NAR MED PA YIN TE, DPER NA
RTAG PA DE KHO NAR MED PA'I NUS

PA'I NGO BO GCIG PU'I RANG BZHIN KHYAB PAR BYED PA CAN GYI CHOS
YIN PA BZHIN NO, ,RNAM PAR SHES PA YANG RNAM PA DANG BCAS PA DANG
RNAM PA MED PA'I BDAG NYID DE KHO NAR MED PA'I KHYAB PAR BYED PA
CAN GYI CHOS YIN NO ZHES BYA BA NI KHYAB PAR BYED PA MI DMIGS
PA'O, ,'DI MA GRUB PA YIN PA NI SPANGS

@60B ZIN PA NYID YIN ZHING, MTHUN PA'I PHYOGS LA YOD PAS 'GAL BA
YANG MA YIN NO, ,RNAM PA GZHAN MED PA'I PHYIR KHYAB PAR BYA BA
DANG KHYAB PAR BYED PA'I NGO BO YIN PAS NA, KHYAB PAR BYED PA MED
NA KHYAB PAR BYA BA YOD PA MI 'THAD PAS NA MA NGES PA NYID KYANG
RGYANG BSRINGS PA YIN NO, ,DES NA KHYAB PAR

BYED PA 'DIS GRUB PA GANG YIN PA DE NI MKHAS PA RNAMS KYIS KHAS
BLANG BAR 'OS SO, ,JI STE PHYI ROL GYI DON SUN PHYUNG STE RNAL
'BYOR SPYOD PAS RNAM PAR GZHAG PA'I RNAM PAR SHES PA YANG DE KHO
NA YIN PA SPONG BA'I DBU MA PA RNAMS DE KHO NA JI LTA BU ZHIG TU
LTA ZHE NA, YOD MIN MED MIN YOD MED MIN, ,

GNYI GA MIN PA'I BDAG NYID MIN, ,DE NYID MTHA' BZHI LAS GROL BA,
,DBU MA PA YIS RTOGS PA YIN, ,MTHA' BZHI STE, RNAM PA BZHI LAS
GROL BA'I DE KHO NA DBU MA'I SGRUB PAS SPYOD PA RNAMS KYI RIGS PA
YIN NO, ,'DI LTAR YOD MIN TE, YOD PA'I BDAG NYID NI MA YIN TE,
SHES PA DANG SHES

BYA GNYI GA YOD PA MI 'THAD PA'I PHYIR RO, ,MED MIN KUN RDZOB TU
YANG MED PA MA YIN TE, KUN RDZOB LA BSNYON GDAB PAR MI NUS PA'I
PHYIR RO, ,YOD PA DANG MED PA'I BDAG NYID KYIS GNYI GA'I NGO BO
YANG MA YIN TE, YOD PA DANG MED PA 'GAL BA'I PHYIR RO, ,YOD PA
DANG MED PA LAS GNYI GA MA YIN

PA'I RANG BZHIN YANG MA YIN TE, GNYIS LAS PHYI ROL DU GYUR PA MA
BSAL BA'I RANG BZHIN MI 'THAD PA'I PHYIR RO, ,'O NA DE KHO NA CI
YANG MA YIN NO ZHES BYA BAR 'GYUR RO ZHE NA, 'DI LTA STE, YOD PA
DANG MED PA LA SOGS PAS STONG PA ZHES BYA BA 'DI KHO NA MA YIN
NAM, DE SKAD DU YANG BCOM LDAN 'DAS

KYIS; YOD DANG MED CES GNYI GA MTHA', ,DAG DANG MA DAG 'DI YANG
MTHA', ,DE PHYIR MTHA' GNYIS RNAM SPANGS NAS, ,MKHAS PAS DBUS
LA'ANG GNAS MI BYED, ,CES GSUNGS SO, ,'DI NI GZHON NU MA LEN
GYIS, ,DE LA RNAL 'BYOR SPYOD PA RNAMS, ,DON MTHONG RNAM PAR SHES

LA BRTEN, ,GANG DAG DBU MA PAR SMRA RNAMS, ,DE YANG MED PAR 'DOD
PA YIN, ,ZHES GANG SMRAS PA DE YANG BSAL BA YIN TE, GANG GIS 'DI
BRJOD PA MDZES PAR GYUR PA DBU MA PA'I DE KHO NA NI THAMS CAD MED
PA MA YIN TE, DE DAG MED PA NYID DU YANG MI 'DOD PA'I PHYIR TE,
RE ZHIG NYES PA

@61A *, ,THAMS CAD KYIS, ,'BYUNG GNAS MED PA BSAL BA YIN, ,ZHES
GSUNGS SO, ,YOD PA BKAG PA NYID KYIS MED PAR 'DOD PA YIN NO ZHE
NA, MA YIN TE, MED PA NI YOD PA SNGON DU 'GRO BA YIN PA'I PHYIR
RO, ,DE MA GRUB NA DE YANG MI 'GRUB PA'I PHYIR RO, ,MED PA YOD
PA'I

ZLAS DRANGS TE, ,YOD PA MED PA'I ZLAS DRANGS YIN, ,DE PHYIR MED
PAR MI BRJOD CING, ,YOD PAR YANG NI MI BRTAG GO, ,ZHES BCOM LDAN
'DAS KYIS GANG GSUNGS PA'O, ,GZHAN YANG GAL TE DNGOS PO MED PA
KHO NA YIN NA DE YOD PAR BCOM LDAN 'DAS KYIS JI LTAR GSUNGS PA
GANG BRJOD PA

DE LA KHO BO CAG KYANG SMRA STE, GAL TE DNGOS PO YOD PA KHO NA
YIN NA JI LTAR BCOM LDAN 'DAS KYIS DE RANG BZHIN MED PAR GSUNGS,
'O NA 'DIR DE KHO NA GANG YIN ZHE NA, RANG BZHIN MED PA KHO NA
DON DAM PA PA YIN ZHING, KHYAD PAR DU STONG PA KHO NA MDO GZHAN
DU DE KHO NAR MGON POS BSTAN PA YIN,

DE KUN RDZOB PA YIN YANG MI 'GAL BA NYID DO, ,STONG PA NYID DU
SMRA BA NI DNGOS PO RNAMS KUN RDZOB TU YOD PA YANG MI BZOD PA MA
YIN NO, ,DES NA YOD PAR BSTAN PA 'DI STONG PA NYID DON DAM PA PAR
'THAD PA BSAL BA'I PHYIR BSTAN PAR MI RIGS SO, ,THAMS CAD DON DAM
PA YIN NA STONG PA NYID DU

BSTAN PA MI 'THAD PAS NA NGES PAR DE LA GNOD PA YIN NO, ,DES NA
STONG PA NYID DU BSTAN BSTAN PA GZHAN GYIS MI GNOD PAS NA NGES
PA'I DON YIN PAS TSAD MA YIN LA, BSTAN PA GZHAN NI BZLOG PA YIN
PAS TSAD MA MA YIN NO, ,GZHAN YANG CHOS THAMS CAD STONG PA NYID
DU BSTAN PA NI

TSAD MAS MI BSLU BA DANG LDAN PA YIN NA DE LA DE LAS BZLOG PA'I
NGO BO CAN GZHAN GYIS SEL BA'AM GEGS BYED PAR JI LTAR 'GYUR, SEL
BA DANG GEGS BYED PA MED PA LA NI DRANG BA'I DON NYID DU RTOGS PA
RIGS PA DANG LDAN PA MA YIN NO, ,STONG PA NYID LA TSAD MAS MI
BSLU BA MI SRID PA KHO NA MA

YIN NAM, SGRUB BYED GANG GIS STONG PA NYID YIN PA DE YANG STONG
PA'AM MI STONG PA ZHIG YIN GRANG NA, STONG PA YIN NA DE NI MED PA
KHO NA YIN PAS NA, JI LTAR DES STONG PA NYID DU 'GRUB, JI STE
STONG PA MA YIN NA NI THAMS CAD STONG PA YIN NO ZHES BYA BA DAM
BCA' BA'I DON LA GNOD CING,

@61B DE NYID KYI GTAN TSIGS KYANG MA NGES PA NYID DO, ,DE SKAD
DU, THAMS CAD MED CES SMRA BA GTAN TSIGS BCAS PA'AM, ,'ON TE DAM
BCA' RANG NYID SGRUB PAR BYED DAM CI, ,JI STE GTAN TSIGS 'GOD PA
G-YEL BAR GYUR NA NI, ,DAM BCA' 'GA' ZHIG GIS NI 'DI LA CI ZHIG
'GYUR, ,ZHES

GSUNGS SO ZHE NA, STONG PA'I SGRUB BYED KHO NAS STONG PA NYID
BSGRUB PA YIN LA, DE LTA YIN YANG SGRUB PAR BYED PA MED PAR
BSGRUB BYA SGRUB PAR MI 'GYUR RO, ,'DI LTAR STONG PA YIN NO ZHES
BYA BA KHO NAS DE KUN RDZOB TU YANG MED PAR MA YIN NO, ,STONG PA
LAS BSGRUB BYA GRUB PA JI LTAR 'BYUNG ZHE NA, GNOD

SBYIN JI 'DRA BA GTOR MA DE 'DRA'O ZHES 'JIG RTEN NA GRAGS PA YIN
TE, DE SKAD DU, STONG PA KHO NA'I CHOS RNAMS LAS, ,STONG PA'I
CHOS RNAMS 'BYUNG BA YIN, ,ZHES GSUNGS SO, ,'O NA DON DAM PAR NA
SGRUB BYED MED CING BSGRUB PA YANG MED PAS, DON DAM PA'I RANG
BZHIN MED PA SGRUB PAR

MI 'GYUR RO ZHE NA, SKYON 'DI NI MED DE GANG GIS DE DON DAM PAR
MA YIN PA DE YANG DE LTA BUR 'GYUR BA SGRUB PAR BYED PA BSGRUB
PAR BYA BA'I BYED PA PO NI MA YIN NO, ,GAL TE SHES PAR BYED PA
DON DAM PA PA MA YIN PA DE LTA NA YANG SHES PAR BYA BA YANG DE
LTA BU'I NGO BOR GA LA 'GYUR, YANG DAG PA MA YIN

PA LAS YANG DAG PA'I NGES PA JI LTAR ZHE NA, NGES PA NI YANG DAG
PA MA YIN GYI 'ON KYANG YANG DAG PAR MA YIN NO, ,NGES PA YANG DAG
PA LA NI DGOS PA CI YANG MED KYI 'ON KYANG NGES PAR BYA BA LA YOD
DO, ,NGES PA YANG DAG PA MA YIN PAS YANG DAG PA NGES PA JI LTAR
ZHE NA, 'O NA LOG PA'I SNANG

BA CAN GYI RJES SU DPAG PAS KYANG PHYIN CI MA LOG PA'I DE KHO NA
NGES PAR MI 'GYUR RO, ,YANG DAG PA MA YIN PA LAS YANG DAG PA DES
NA SGRUB BYED LTAR SNANG BA LAS DER THAL BAR 'GYUR RO ZHE NA,
'DI'I YANG DAG PA MA YIN PA NYID NI SGRUB BYED LTAR SNANG BA
BZHIN DU MA NGES PA'I PHYIR RAM, 'GAL

BA'I PHYIR RAM, MA NGES PA'I PHYIR NI MA YIN GYI, 'ON KYANG DON
DAM PAR RANG BZHIN MED PA'I PHYIR RO, ,DES NA 'DI LAS YIN DAM PAR
RANG BZHIN MED PA'I PHYIR RO, ,DES NA 'DI LAS YIN PA BZHIN DU
SGRUB BYED LTAR SNANG BA LAS KYANG NGES PA 'BYUNG BAR JI LTAR
'OS, SGRA MTSUNGS PA TZAM GYIS NI DON MTSUNGS PA 'THOB PA MA YIN
NO, ,'DIS NI

@62A *, ,KHA CIG NA RE, GAL TE YANG DAG PA MA YIN PA'O, ,NGES
PA'I YUL YANG DAG PA YIN NA TSAD MA LTAR SNANG BA'I YUL YANG CI'I
PHYIR YANG DAG PA MA YIN NO ZHES ZER BA DE YANG BSAL BA YIN TE,
'DIR YANG YANG DAG PA MA YIN PA'I SGRA MTSUNGS PA YIN GYI, DON NI
MA YIN

NO; ;'DI LTAR TSAD MA LTAR SNANG BA NI ZHEN PAR BYAS PA'I YUL LA
BSLU BAS YANG DAG PA MA YIN PA YIN LA, SKABS SU BAB PA NI NGES PA
ZHEN PA'I YUL LA MI BSLUR ZIN KYANG DON DAM PA'I RANG BZHIN DANG
BRAL BA'I PHYIR YIN NO, ,DES NA GAL TE DBU MA PA TSAD MA KHAS LEN
KYANG RUNG, GAL TE

KHAS MI LEN KYANG RUNG STE, GNYI GA LTAR YANG CHOS THAMS CAD
STONG PA NYID DU RNAM PAR GZHAG PAR MI NUS SO ZHES BYA BA 'DI
BRJOD PAR MI BYA STE, KUN RDZOB KYI TSAD MA LTAR SNANG LAS LOG
PA'I KUN RDZOB ZHEN PA'I YUL LA MI BSLU BA'I SHES PA DE DAG GIS
TSAD MAR KHAS BLANGS PA'I PHYIR RO, ,DES NA

BSTAN PA 'DI LA LTA BA'I CHU BUR BYUNG BA NI 'DI YIN TE, KHA CIG
THAMS CAD YOD PAR SMRA BA DANG, KHA CIG THAMS CAD MED PAR SMRA
BA'I ZHES GANG BRJOD PA 'DI YANG MI RIGS PA YIN TE, DBU MA PA LA
BSAMS NAS DE SKAD BRJOD PA'I PHYIR DANG DE DAG GI GRUB MTHA' YANG
DE LTA BU MA YIN PA'I PHYIR RO, ,

YANG NA SDANG BA LA SU ZHIG NUS TE, DE LA BRTAGS PAS CHOG GO,
,RIGS PA DANG LUNG GIS RTOGS PA'I GRUB MTHA' CAD BLO DANG LDAN
PA'I DBU MA PA LA 'JI LTAR SDANG BA ZHES MI RIGS SO, 'DI SNYAM
,'DI SNYAM DU RE ZHIG GANG DAG GZHAN DU YOD PA NYID RTOGS KYANG
NGAN SONG MED DO, ,LEGS PAR SPYAD PA DANG

NYES PAR SPYAD PA'I LAS RNAMS KYI 'BRAS BU RNAM PAR SMIN PA MED
DO ZHES LTA BA DE DAG KYANG MED PA PA YIN NO ZHES TE YOD PA'I
'JIG RTEN SDANG BA YIN NA, GANG DAG THAMS CAD MED PAR LTA BA'I
DBU MA PA DE DAG MED PA'I TSOGS KYI GTZUG GI NOR BU YIN NA JI
LTAR MI SDANG BAR 'GYUR SNYAM NA, DE NI MA

YIN TE; MED PAR LTA BA MED PAS NA DBU MA PA MED PA PA NYID DU BA
NYID DU MI 'THAD PA'I PHYIR RO, ,YOD PA BKAG PA NYID KYIS MED
PA'I YIN NO ZHE NA, MED PA BKAG PA NYID KYIS YOD PA PAR CI'I
PHYIR MI 'DOD DE, SLOB DPON KLU GRUB KYI ZHAL SNGA NAS KYIS, GAL
TE YOD PA SUN PHYUNG BA, ,NYID KYIS MED PA

@62B 'PHEN YIN NA, ,MED PA SUN NI PHYUNG NYID KYI, ,YOD PA CI YI
PHYIR MI 'THOB, ,CES GANG GSUNGS PA'O, ,GAL TE DON DAM PA PA'I
YOD PA BKAG PAS MED PA PAR 'DOD NA GOD PA CI YANG MED DO, ,JI STE
KUN RDZOB PA'I YOD PA YANG BKAG PA'I PHYIR YIN NA, DE NI BKAG PA
MA YIN TE, RGYU DANG

'BRAS BU'I NGO BO YI, ,KUN RDZOB BKAG PA MA YIN PHYIR, ,KUN NAS
NYON MONGS RNAM BYANG SOGS, ,RNAM PAR GZHAG PA 'JIG MA YIN, ,ZHES
GANG GSUNGS PA'O, ,DNGOS PO RNAMS KYI MCHOG TU GSANG BA 'DI NYID
BCOM LDAN 'DAS KYIS SHES RAB KYI PHA ROL TU PHYIN PA LA SOGS PA
THEG PA CHEN

PO'I MDO RNAMS SU PHYE BA YIN NA, GANG GIS DE DAG LA SDANG BA DE
LA MA GUS PA RNAMS LA DE LA MOS PAS NYES PA CI ZHIG YIN,GANG ZHIG
DBU MA'I DE KHO NA MNGON DU GYUR PA DBU MA PA'I MCHOG BCOM LDAN
'DAS LA NI GUS LA MOS PA TZAM GYI SGO NAS DBU MA PA YIN PA'I SKYE
BO LA SKYE BO SDANG BA 'DI NI

SHIN TU NGO MTSAR RO, ,DE BAS NA DBU MA PA LA SDANG BA NI SANGS
RGYAS DANG BYANG CHUB SEMS DPA' THAMS CAD LA SDANG BA YIN TE, DBU
MA'I SGRUB PA KHO NA SHES RAB KYI PHA ROL TU PHYIN PA YIN PAS NA,
DE SPONG BA NA DE YANG SPANGS PA YIN NO, ,RGYAL BA'I YUL NI DMIGS
PA'I NGO BO CAN YIN LA, SANGS

RGYAS DANG BYANG CHUB SEMS DPA' RNAMS KYANG DE'I LTA BA CAN DU
SMRA BA NI, SHIN TU SKUR PA 'DEBS PA YIN NO, ,DES NA YOD PA'I LCE
RTEN CAN MCHOG TU MED PA DMYAL BA LA GZHOL BA 'DI NI RANG BRLAG
CING GZHAN YANG RLAG PAR BYED PA YIN TE, DAD PA BLUN PAS 'JIG
RTEN BSLUS PA YIN NO, ,

GANG DAG RGYA MTSO CHEN PO'I GNYA' SHING GI BU GAR RU SBAL GYI
MGRIN PA CHUD PA LTA BU'I MI NYID DANG SHIN TU THOB PAR DKA' BA'I
BDE BAR GSHEGS PA'I BSTAN PA LA DAD PA YANG THOB NAS, THEG PA
CHEN PO LA SKUR PAS DAL 'BYOR CHUD GZON PA'I NYON MONGS PA 'DI
DAG NI MCHOG TU MYA NGAN BYA BA'I 'OS

YIN NO; ,TSUL CHEN PO LA BRNYAS PA 'DI NI BSLU BA CHEN PO YIN
ZHING, RNAM PAR SPYOD PA DANG BRAL BA CHEN PO YANG YIN TE, DES NA
'DI NI SKAL PA DMAN PA'I NYES PAR SPYOD PA'O, ,'DI NI BDE 'GRO'I
SNYAD CAN MCHOG TU NGAN SONG DU LTUNG BA YIN ZHING, 'DI NI DE DAG
GIS BDE BA DANG PHAN PA PHUN SUM

@63A *, ,TSOGS PA MI BZOD PA YIN TE, GANG GI PHYIR THEG PA CHEN
PO ZHES BYA BA NI BYANG CHUB SEMS DPA'I LAM 'BRAS BU DANG BCAS PA
YIN LA, CHOS THAMS CAD STONG PA NYID DU LTA BA YANG BYANG CHUB
SEMS DPA'I LAM BLA NA MED PA YIN TE, DES NA DE SPANGS PA NA THEG
PA CHEN PO MA SPANGS PA ZHES BYA

BA JI LTAR YIN GYI, GNYIS KYIS STONG PAR LTA BA LAM YIN PAS NA
SKYON 'DI MED DO ZHE NA, MA YIN TE, CHOS THAMS CAD STONG PA NYID
KHO NA DE DANG DER BCOM LDAN 'DAS KYIS GSUNGS PA'I PHYIR TE, CHOS
'DI THAMS CAD RANG BZHIN STONG PA STE, ,RGYAL BA'I SRAS RNAMS
DNGOS PO RNAM PAR 'JIG ,SRID

PA THAMS CAD YONG YE STONG PA STE, ,NYI TSE'I STONG NYID MU STEGS
CAN RNAMS KYI, ,THAMS CAD NAM MKHA'I MTSAN NYID DE, ,NAM MKHA' LA
NI MTSAN NYID MED, ,'JIG RTEN GSUM PO MA LUS PA, ,THAMS CAD SGYU
MA LTA BU YIN, ,MTHONG BA DANG NI REG PA NYID, ,KUN TU SGYU MA JI
BZHIN TE, ,'GRO

BA'I GNAS PA THAMS CAD NI, ,DE LTAR DMIGS PA MA YIN NO, ,ZHES
GANG GSUNGS PA YIN NO, ,GAL TE DNGOS PO DON DAM PAR MED NA BCOM
LDAN 'DAS DE STON PA MDZAD PAS DE KHO NA GZIGS PA JI LTAR YIN
ZHES DE SNYAM DU BSAM PAR MI BYA TE, 'DI LTAR THUGS BRTZE BA DANG
LDAN PA'I BSTAN

PA LA 'JUG PA NI GDUL BYA'I SKYE BO'I NGOS YIN LA, DE LA KHA CIG
DRANG BA'I DON YIN KHA CIG NGES PA'I DON YIN NO, ,DRANG BA DANG
NGES PA'I DON GYI MDO SDE'I RNAM PAR DBYE BA YANG MDO GZHAN DU
BCOM LDAN 'DAS KYIS BSTAN PA KHO NA'O, ,DES NA SKYOB PA DES BSTAN
PA YIN NO ZHES BYA BA KHO NAS NI DE KHO NAR

GZUNG BAR MI BYA STE, SLOB DPON CHOS KYI GRAGS PA'I ZHAL SNGA NAS
KYIS, DES DE NYID DON BTANG SNYOMS CAN, ,GLANG CHEN GZIGS STANGS
MDZAD NAS NI, ,'JIG RTEN THUGS NI 'BA' ZHIG GIS, ,PHYI ROL SPYOD
PA SPROS PA YIN, ,ZHES GANG GSUNGS PA'O, ,'PHAGS PA KLU SGRUB KYI
ZHAL SNGA

NAS; BDAG TU 'DZIN PA BZLOG PA'I PHYIR, ,PHUNG PO KHAMS LA SOGS
PA BSTAN, ,SEMS TZAM DU NI RNAM GZHAG PAS, ,SKAL CHEN RNAMS KYIS
DE YANG BSAL, ,'DI DAG THAMS CAD SEMS TZAM ZHES, ,THUB PA CHEN
POS GANG BSTAN DE, ,BYIS PA RNAMS KYI SKRAG PA NI, ,BSAL PHYIR

@63B YIN GYI DE NYID MIN, ,ZHES SO, ,SLOB DPON DBYIG GNYEN GYI
ZHAL SNGA NAS KYIS KYANG, GZUGS SOGS SKYE MCHED YOD PAR NI, ,DES
'DUL BA YI SKYE BO LA, ,DGONGS PA'I DBANG GIS GSUNGS PA STE,
,BRDZUS TE 'BYUNG BA'I SEMS CAN BZHIN, ,LTA BA'I MCHE BAS SMRAS
PA DANG, ,

LAS RNAMS 'JIG PA LA LTOS NAS, ,STAG MO PHRUG GU KHYER BA LTAR,
,RGYAL BAS CHOS 'DI STON PAR MDZAD, ,CE'O, ,'O NA BCOM 'DAS MI
BDEN PA GSUNG BAS NA KHYED CAG NYID BCOM LDAN 'DAS LA SKUR BA
'DEBS PA YIN NO ZHE NA, MA YIN TE, DGONGS PA'I KHYAD PAR GYIS
BRDZUS

TE BYUNG BA'I SEMS CAN YOD PAR BSTAN PA BZHIN DU BSTAN PA GZHAN
YANG DAG PA YIN PA'I PHYIR RO, ,'O NA STONG PA NYID BSTAN PA NYID
YID LA BSTAN DU MED DO, ,DE LA YANG DGONGS PA CAN YIN PA'I DOGS
PA DAG PA MI NUS PA'I PHYIR RO ZHES NA, MA YIN TE, 'DI LTAR RE
ZHIG STONG PA NYID DU

BSTAN PA 'DUL BAR BYA BA'I BSAM PA'I NGOR YIN PAR SEMS DANG LDAN
PAS DOGS PAR MI 'OS TE, SENG GE DANG 'PHROG BYED DANG DBYIG GI
SNYIN PO LA SOGS PA YANG STONG PA NYID RTOGS PA'I SKAL BA CAN YIN
PA'I PHYIR RO, ,DE STON PAR MDZAD PA NYID KYI BCOM LDAN 'DAS STON
PA PO'I TSOGS

KYI SPYI GTZUG GI NOR BU YIN TE, GAL TE 'DIR NI SANGS RGYAS PA
DANG PHYI ROL LA, ,RNAM PAR 'BYED BYED STONG NYID BSTAN PA GCIG
MED NI, ,SPYOD PA ZHI BA MOS BLO SBYANGS RNAMS KYI GRUB PA'I
MTHA', ,THAMS CAD RAB TU RNAM PAR PHYE NA MTSUNGS PA YIN, ,ZHES
GANG BSHAD PA'O, ,MKHAS PA SU YANG

'DI RGYU MTSAN GYIS YIN PAR YANG RTOGS PAR MI BYED DE, RGYU MTSAN
GZHAN MED PA'I PHYIR RO, ,'DI SNYAM DU, KYE RGYAL BA'I SRAS DAG
KHAMS GSUM PA 'DI NI RNAM PAR RIG PA TZAM MO ZHES GSUNGS PA NA,
GDUL BAR BYA BA RNAMS DE NYID LA 'DZIN PAR MA GYUR CIG SNYAM STE,
BCOM LDAN 'DAS KYIS

DE YANG STONG PA NYID DU GSUNGS PA YIN NO ZHE NA, 'DI LA BRJOD
PA, GAL TE RNAM PAR SHES PA DON DAM PA KHO NA YIN NA, DE'I TSE
MNGON PAR ZHEN PA LA NYES PA CI YANG MED PAS NA CI'I PHYIR PHYIR
'GOG PAR BYED, JI STE, 'DI DAG RNAM RIG TZAM NYID CES, ,DE SNYAM
DU NI DMIGS NAS SU, ,CI YANG RUNG STE

@64A *, ,MDUN 'JOG NA, ,DE TZAM LA NI GNAS MA YIN, ,SNYAM DU SEMS
NA, DE LTA NA 'O NA DE TZAM DU BSTAN PA KHO NAS DER MNGON PAR
ZHEN PA BSAL BAS NA STONG PA NYID BSTAN PAS MI DGOS SO, ,GAL TE
'DI MNGON PAR ZHEN PA BKAG PA TZAM DGOS PA YIN NA, 'DI LA YANG
MNGON PAR

ZHEN PAR MI BYA'O ZHE NA TSUL DRANG PO KHO NAR GSUNGS PAR RIGS NA
RNAM PA GZHAN DU GSUNGS PAS CI BYA, RNAM PA GZHAN DU GSUNGS NA NI
JI LTAR BRJOD PA BZHIN DU 'DZIN PA MI BDEN PA NYID DU 'DZIN PAR
'GYUR LA, DE LTA NA YANG DON MA YIN PA CHUNG NGU LAS BZLOG PA'I
GDUL BYA DON MA YIN PAS CHEN PO NYAMS

PAR BSGYUR BA YIN NO, ,DES NA SHES PA DANG SHES BYA YIN PAR BSTAN
PA NI DRANG BA'I DON GYI MDO SDE BSTAN PA YIN GYI, DE LTAR YANG
DAG PA NI MA YIN NO ZHES RTOGS SO, ,'DI LAS KYANG DRANG BA'I DON
MA YIN TE, BCOM LDAN 'DAS KYIS DGAG PA BSTAN PA NI THAMS CAD DU
NGES PA'I DON NYID DU SNANG STE, DPER NA,

'DI NI BDAG GAM SEMS CAN MED, ,CHOS 'DI RGYU DANG BCAS LAS BYUNG,
,ZHES BYA BA BZHIN NO, ,DE BZHIN DU MYU GU 'DI NI RANG GIS MA
BYAS GZHAN GYIS MA BYAS GNYI GAS MA BYAS DBANG PHYUG GIS SBRUL PA
MA YIN DU YONGS SU 'GYUR BA MA YIN, RANG BZHIN LAS LAS BYUNG BA
MA YIN RGYU GCIG LA RAG LAS PA MA

YIN RGYU MED PAR BYUNG BA MA YIN NO ZHES BYA BA DANG, DE BZHIN
DU, MING NI GANG DANG GANG ZHIG GIS, CHOS NI GANG DANG GANG BRJOD
PA, ,DE NI DE LA YOD MA YIN, ,DE NI CHOS RNAMS CHOS NYID DO,
,ZHES BYA BA DANG, DE BZHIN DU, JI LTAR BYINGS PAS RNAM BRTAGS
LTAR, ,PHYI ROL DON NI YOD MA YIN, ,

BAG CHAGS KYIS NI DKRUGS PA'I SEMS, ,DON DU SNANG BAR RAB TU
'BYUNG, ,ZHES BYA BA BZHIN NO, ,SGRUB PA BSTAN PA NI RNAM PA
SNANG BAS NA DE NYID LA DRANG BA'I DON DU SRID PA RIGS PA DANG
LDAN PA YIN NO, ,JI STE DE LTA YIN YANG DRANG BA'I DON DU RTOGS
NA, GANG ZAG GI BDAG MED PAR

BSTAN PA YANG DE LTAR BRTAG PAR GYIS SHIG ,GZHAN YANG 'O NA GAL
TE DBU MA PA RNAMS KYI BSGRUB BYA GRUB PA GRUB BYED LA RAG LUS
NA, 'O NA BSGRUB BYA GRUB PAR BYED PAS DON BYED NUS PA JI LTAR
STONG PA YIN TE, DON BYED NUS PA GANG YIN PA, ,DE 'DIR DON DAM
YOD PA YIN, ,ZHES GANG GSUNGS PA'O DAM YOD PA YIN, ,ZHES GANG
GSUNGS PA'O,

@64B ZHE NA; BRJOD PA, GAL TE DON BYED PA DON DAM PA PA YIN NA
'DIR 'GYUR BA ZHIG NA, BYED PO DANG LAS DAG GCIG DANG DU MA'I
RANG BZHIN GYIS STONG PAS NA 'DI DON DAM PA ZHES BYA BA JI LTAR
YIN, RGYU DANG 'BRAS BU'I NGO BO SGRUB PAR BYED PA'I TSAD MA NI
CI YANG MED LA, GNOD PAR BYED PA NI KHA NA MA THO BA

MED PAR YOD PAS NA DON BYED NUS PA DON DAM PAR YOD PA'I MTSAN
NYID DU MI RIGS SO, ,'DI NI BRJOD PAR BYA BA MANG BAS RE ZHIG
GZHAG STE, 'DIR RNAM 'GREL MDZAD PAS NI THA SNYAD LA BRTEN PA'I
DON DAM PAR YOD PA'I MTSAN NYID GSUNGS PA YIN PAS DE'I DGONGS PA
DANG MI 'GAL LO, ,

RIGS PA'I DBANG PHYUG MCHOG DE NI DON DAM PAR NA DBU MA PA KHO NA
STE, GAL TE THAMS CAD NUS MED NA, ,SA BON SOGS NI MYUG SOGS LA,
,NUS MTHONG GAL TE DE KUN RDZOB, ,'DOD NA JI LTAR DE LTA YIN,
,ZHES GSUNGS PA'I PHYIR RO, ,'DI LAS KYANG DBU MA PA YIN TE, SNA
TSOGS SNANG CAN

DON RNAMS LA, ,GAL TE GCIG NYID MI RIGS NA, ,RE ZHIG GCIG BU'I
BLO DE NYID, ,SNA TSOGS SU NI JI LTAR SNANG, ,ZHES PHYOGS SNGA MA
BSLANG BA SNGON DU 'GRO BAS, JI LTA JI LTAR DON BSAMS LA, ,DE LTA
DE LTAR RNAM DBEN ZHES, ,MKHAS PA RNAMS NI GANG GSUNG BA, ,DE NI
DNGOS STOBS 'ONGS PA

YIN; ,SNA TSOGS GCIG NA CI ZHIG 'GYUR, ,BLO DE LA NI MI 'GYUR RO,
,GAL TE DON 'GAL 'DI 'DOD NA, ,DE LA KHO BO CI ZHIG YIN, ,ZHES
GSUNGS PA'O, ,RNAM PAR SHES PA'I SKABS NYID NAS, ,GANG GIS DNGOS
PO RNAM DPYAD NAS, ,DE NYID DU NA DE DNGOS MED, ,GANG GI PHYIR NA
DE DAG LA,,

GCIG DANG DU MA'I RANG BZHIN MED, ,CES BYA BA 'DI LAS KYANG YIN
TE, ,PHYI ROL DANG NANG THUN MONG DU SUN 'BYIN PA YIN NO, ,DBU MA
PA'I LUGS KYI BDUD RTZI LA DGYES PA MI MNGA' NA NI, ,DE SKAD GSUNGS
PA RIGS PAR MA MTHONG NGO, ,GANG LA, RIGS LAM SRANG ZHUGS 'GRO BA
NI, ,GCIG TU

BYAS DANG BDAG GI BLO, ,'ON KYANG YONGS SU RTOGS PA NI, ,SKAL
LDAN YOD NA DE RNAMS RGYAL, ,ZHES BYA BA'I SENG GE'I SGRA YOD
CING, ,GANG ZHIG SHES RAB PHUL DU BYUNG BA DANG LDAN PAS LHA'I
BLA MA RGYANG RING DU SMAD CING BCOM LDAN 'DAS 'PHAGS PA 'JAM
DPAL DANG MTSUNGS SO, ,GANG LA

@65A *, ,BSNGAGS PA 'THOB PA RNAMS LTA BA NGAN PA'I G-YANG SA
CHEN POR LHUNG BA'I SEMS CAN LA THUGS BRTZE BAS RJE BTZUN KUN TU
BZANG PO GSHEGS PAR BSNGAGS PA BRJOD PA, KHA NA MA THO BA MED
PA'I GSANG SNGAGS KYIS MU STEGS NGAN PA'I SHA ZA SKRAG PAR MDZAD
PA TSAD MA PA'I TSOGS

KYI GTZUG GI NOR BU STE, DBU MA PA'I GRUB MTHA' LA RGYAB KYIS
PHYOGS PA YIN NO ZHES BYA BA 'DI LA BLO DANG LDAN PA SU ZHIG YID
CHES PAR 'GYUR, DE LTA NA BCOM LDAN 'DAS KYIS LUNG LAS KHONG DU
CHUD CING TSAD MAS YONGS SU DAG LA, 'PHAGS PA KLU SGRUB KYI ZHAL
SNGA NAS GSAL BAR MDZAD PA,

SLOB DPON CHOS KYI GRAGS PA'I ZHAL SNGA NAS BZHED PA'I DBU MA DE
KHO NA 'DI BLO DANG LDAN PA RNAMS KYIS KHAS BLANG BA DANG, GOMS
PAR BYA BAR 'OS PA YIN TE, RE ZHIG MOS PA TZAM YANG BSOD NAMS DAG
PA SOGS PA'I RGYU YIN NA, GOMS PA LTA SMOS KYANG CI DGOS, JI SKAD
DU, BCOM

LDAN 'DAS KYIS, BYANG CHUB SEMS KYI BSOD NAMS GANG, ,DE LA GAL TE
GZUGS MCHIS NA, ,NAM MKHA'I KHAMS NI KUN GANG STE, ,DE NI DE LAS
LHAG PAR 'GYUR, ,SEMS CAN KUN GYI BSOD NAMS KYI, ,PHUNG PO YONGS
SU JI SNYED PA, ,DE SNYED BYANG CHUB SEMS DPA'I YI,,

BYANG CHUB SEMS LAS RAB TU 'BYUNG, ,BYANG CHUB SEMS DPA'I BSOD
NAMS KYI, ,PHUNG PO 'BYUNG BA JI SNYED PA, ,DAM TSIG YONGS SU
'DZIN PA YI, ,BSOD NAMS DE BAS SHIN TU YANG, ,SANGS RGYAS KUN GYI
'BAD PA YIS, ,BSKAL PA BYE BAR BKA' STZAL YANG, ,DAM CHOS 'DZIN

PA'I BSOD NAMS KYIS, ,MTHAR NI PHYIN PAR MI 'GYUR RO, ,BYANG CHUB
SEMS DANG DAM PA'I CHOS, ,YANG DAG SDUD LAS BSOD NAMS GANG,
,STONG PA NYID LA LA MOS PA YI, ,,BCU DRUG CHAR YANG MI PHOD DO,
,'DIR NI STONG NYID LA MOS SHING, ,BYANG CHUB SEMS NI 'DOR MI
BYED, ,DAM

PA'I CHOS NYID 'DZIN BYED PA, ,'DI NI BSOD NAMS MDOR BSDUS YIN,
,ZHES GSUNGS PA'O, ,DE KHO NA 'DI LAS GOMS PAR BYED PA RNAMS LA
NI TSEGS MED PAR MNGON PAR MTHO BA DANG NGES PAR LEGS PA 'THOB PA
'BYUNG STE, MI DMIGS PA'I TSUL GYIS BSOD NAMS KYI SGRUB PA NYAM
SU

@65B BLANG BA LA JI LTAR GYUR PA'I 'BRAS BU 'BYUNG BA DE LTA BU
DMIGS PA'I TSUL LAS MA YIN TE, TSAD MAS GNOD BYED NYID KYI SGRIB
PA SPONG BA TZAM YOD KYI, ,SHES BYA'I SGRIB PA SPONG PA DNGOS PO
LA, ,PHYIN CI LOG TU YONGS SU NGE, ,DE PHYIR DE STOBS ZHUGS PA
YI, ,PHYI ROL PHYIN PA SGRUB

PA KUN; ,BDAG DANG BDAG GIR PHYIN LOG LAS, ,ZHUGS PA BZHIN DU
STOBS CHUNG NGO, ,DNGOS POR MI DMIGS PA YIS NI, ,ZHUGS PA 'BRAS
BU CHEN PO STE, ,RGYAS PA'I RGYU LAS 'BYUNG BA'I PHYIR, ,SA BON
GRUNG PO'I MYUG SOGS BZHIN, ,ZHES GANG BSHAD PA YIN NO, ,NGES PAR

LEGS PA PHUL DU BYUNG BA 'THOB PA NI PHYIN CI LOG GI DBANG DU
BYAS PA'I YID CAN RNAMS LA MI SRID PA KHO NA STE, GANG ZAG GI
BDAG MED PAR LTA BA RNAMS LA 'GA' ZHIG GIS NYON MONGS PA'I SGRIB
PA SPONG BA TZAM YOD KYI, ,SHES BYA'I SGRIB PA SPONG PA NI MA YIN
NO, ,CHOS KYI BDAG MED PA CUNG ZAD

MTHONG BA RNAMS KYANG DE LAS GZHAN PA'I YUL LA PHYIN CI LOG DANG
BRAL BA MA TSANG BAS DE MTHA' DAG YOD PA MA YIN NO, ,DES NA MNGON
PAR MTHO BA DANG NGES PAR LEGS PAR 'DOD PA RNAMS LA DE LAS MA
GTOGS PA GOMS PAR BYA BA CI YANG MED PAS NA, DE KHO NA 'DI KHO NA
LA GOMS PAR BYA BAR

'OS PA YIN NO, ,GANG DAG 'DI SKAD DU, GAL TE BSOD NAMS DANG BSOD
NAMS MA YIN PA DE'I 'BRAS BU'I YANG BRDZUN PA KHO NA YIN NA, DE
CI'I PHYIR DBU MA PA RNAMS BSOD NAMS DANG BSOD NAMS MA YIN PA
BSGRUB PA LEN PA DANG 'DOR BA DAG GIS, BDAG DUB PAR BYED DE, DE
DAG NI

JI LTAR 'DOD PA KHO NAR SPYOD PA MDZES SO ZHES ZER BA NI MI RIGS
PA SMRA BA YIN TE, 'DI LTAR DNGOS PO LA MNGON PAR ZHEN PA'I BAG
CHAGS MA SPANGS PA RIGS KYI KHYAD PAR LAS SKYES PA'I RJES SU DPAG
PAS, NGES PA'I STONG PA'I DE KHO NA LA MOS BA'I SKYES BU'I DBANG
DU BYAS NAS 'DI BRJOD

DAM; DNGOS PO LA MNGON PAR ZHEN PA'I BAG CHAGS SPANGS PA LA YIN
GRANG, DE LA DANG PO'I DBANG DU BYAS NAS BRJOD NA NI, YANG DAG
PAR BRJOD PA MA YIN TE, GANG DAG DNGOS LA MNGON PAR ZHEN PA'I BAG
CHAGS MA SPANGS PA DE DAG NI, RIGS PA DANG LUNG GIS DE KHO NA DES
KYANG DE LAS

@66A *, ,GZHAN PA'I SKYE BO DANG THUN MONG DU THA SNYAD 'JUG PA
YIN TE, DE DANG DE LAS GZHAN PA DAG LA THA SNYAD LA NI KHYAD PAR
'GA' YANG MED DO, ,DES NA 'DI DAG BSOD NAMS SGRUB PA LA 'JUG PA
DANG, SDIG PA'I SGRUB PA DANG LDOG PA LA SPYOD PAR MI 'OS SO,
,RNAM PAR PHYED PA RNAMS

RNAM PAR MA PHYED PA'I 'JIG RTEN DANG THA SNYAD THUN MONG DU MI
RIGS PA KHO NA'O ZHE NA, 'O NA DE DAG GIS GANG LA YANG 'JUG PAR
MI BYA ZHING GANG LAS KYANG LDOG PAR MI BYA BAS NA, BZA' BA DANG,
BTUNG BA DANG, SDUG PA LA 'KHYUD PA LA SOGS PA LA YANG MI 'JUG
PAR 'GYUR LA, SBRUL DANG DUG DANG

TSER MA LA SOGS PA LAS KYANG MI LDOG PAR 'GYUR RO, ,YANG BSOD
NAMS DANG BSOD NAMS MA YIN PA DANG, DE'I 'BRAS BU 'GA' ZHIG
BRDZUN PAR NI MA ZAD KYI, 'ON KYANG CHOS THAMS CAD YIN NO, ,DE LA
GAL TE 'GA' ZHIG BRDZUN NA NI, ,BRDZUN PA'I BDE BA DANG SDUG
BSNGAL GYI SGRUB PA LEN PA

DANG; SPONG BA'I YUL CAN GYI BSOD NAMS DANG, BSOD NAMS MA YIN
PA'I SGRUB PA ZHES BYA BA YANG DE LTA BU KHO NA YIN LA, MA YIN NA
NI 'GA' YANG MA YIN NO ZHES BYA BAR NGES SO, ,DE'I PHYIR JI SRID
DU LEN PA DANG, SPONG BA'I THA SNYAD 'DI 'JUG PA DE SRID DU LEGS
PAR SPYAD PA DANG, NYES PAR

SPYAD PA'I YUL RJES SU ZHUGS PAR BYA'O, ,DBU MA PAR RLOM PA GANG
DAG BSOD NAMS LA NI MI GUS SHING BSOD NAMS MA YIN PA MI SPONG BA
DE DAG NI BDE 'GRO DANG, THAR PA'I SNOD DU MA GYUR PA NGAN 'GRO'I
NYON MONGS PA DE DAG NI BCOM PA YIN TE, DE SKAD DU YANG, RNAM PAR
DBEN DON MI SHES

SHING; ,THOS PA TZAM LA RTEN BYED PA, ,GANG DAG BSOD NAMS MI BYED
PA, ,SKYES BU THA SHAL DE DAG BRLAG, ,CES GSUNGS SO, ,JI STE
GNYIS PA'I DBANG DU BYAS NAS BRJOD NA, DE LTA NA YANG YANG DAG
PAR BRJOD PA MA YIN TE, DNGOS PO LA MNGON PAR ZHEN PA'I BAG CHAGS
SPANGS PA GANG

YIN PA DE DAG NI, 'JUG PAR BYED PA'I BDAG DANG, 'JUG PA DANG 'JUG
PA'I YUL YANG MI DMIGS PAS 'GA' LA YANG 'JUG PA MA YIN NO, ,GANG
YANG DBU MA PA RNAMS NI JI LTAR 'DOD PAR SPYOD PA NYID MDZES SO
ZHES BRJOD PA DE NI SHIN TU 'BREL PA YIN TE, THAMS CAD BRDZUN PA
YIN NA

@66B NI SPYOD PA MED PA NYID RIGS PA YIN GYI, JI LTAR 'DOD PAR
SPYOD PA NI MA YIN TE, HA CANG THAL BAS CHOG GO, ,'DI NA MU STEGS
CAN GZHUNG MUN PA MA LUS PA'I, ,NYI MA THUB CHEN RGYAL PO LA
BRTEN RNAM 'BYED PA, ,BYIS PA'I SKYE BO'I CHED DU SLA BA'I RIM PA
YIS, ,BSTAN PA DE NI SNYING RJES BDAG

GIS RNAM PAR PHYE, ,DE LTAS NAM MKHA' LA NI 'GRAN PAR BYED 'DRA
ZHING, ,ZLA BA'I 'OD KYI TSOGS LA BSNGO BA LTA BU YI, ,YANGS
SHING DRI MA MED PA'I DGE BA GANG THOB DES, ,'JIG RTEN BYANG CHUB
BDUD RTZI'I RGYA MTSOR NUB GYUR CIG, ,MA LUS MU STEGS NGAN PA'I
CHO GAS MI TSUGS PA'I, ,BDE GSHEGS

BSTAN PA RIN CHEN SGRON ME MA LUS PA, ,LTA BAR GYUR PA'I MUN PA
DRUNGS 'BYIN MA LUS PA'I, ,DNGOS PO'I GNAS LUGS RANG BZHIN GSAL
ZHING 'BAR GYUR CIG ,BDAG NI THAMS CAD RAB GTONG BZHIN 'DZUM 'JAM
PAR SMRA, ,SNYAD MED MDZES SHING RGA DANG NA LAS 'GROL BA'I LUS,
,SKYE

DRAN RLOM SEMS MED YID BZOD LDAN SMRA MKHAS SHING, ,SNYAN DNGAGS
MKHAS DANG NGAG DNGOS RGYA MTSO'I PHA MTHAR PHYIN, ,LHAG PA'I YON
TAN THOS PA 'DZIN ZHING BRTAN LA SGYU RTZAL RNAMS LA MKHAS, ,ZHI
BA'I BDAG CAN YUL GYI LONGS SPYOD RGYAB PHYOGS TSUL KHRIMS RGYA
CHEN LA GNAS PA, ,GCIG

TU SEMS CAN DON LA DGA' ZHING BYANG CHUB 'DOD MED 'KHOR BA'I
MTHAR THUG PAR, ,SKYE BA SPANGS SHING RGYUN MI 'CHAD PAR BYANG
CHUB SEMS DPA'I SPYOD PA GOMS BYED SHOG, ,MNGON SHES DRUG RTEN
RNAM DBYE BSHAD LA BDAG SU ZHIG ,GANG BRJOD DE YANG 'DI NI G-YO
BAG SGYU CAN YIN, ,SGYU

RTZAL LA MKHAS RIGS BCAS RIG 'DZIN BZHIN PAD MA, ,KA MA LA MING
KU SHA LE NI SHIN TU GCUGS, ,BDE BAR GSHEGS PA'I GZHUNG RNAM PAR
'BYED PA'I BSHAD PA, BYANG CHUB SEMS DPA'I SPYOD PA LA GCIG TU
GZHOL BA'I SLOB DPON DGRA LAS RGYAL BAS MDZAD PA

RDZOGS SO,, ,,RGYA GAR GYI MKHAS PA CHEN PO KA NA KA SHR'I MI TRA
DANG, BOD KYI LO TZ'A BA BAN DE SHES RAB GRAGS KYIS BSGYUR CING
ZHUS TE GTAN LA PHAB PA'O,, ,,