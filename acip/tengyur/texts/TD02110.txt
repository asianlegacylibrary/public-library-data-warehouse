@148A `,,'JAM
DPAL GYI DKYIL 'KHOR GYI CHO GA BZHUGS,,

@148B #, ,BLA MA DAM PA RNAMS LA PHYAG 'TSAL LO, ,SH'AKYA THUB
PAS GSUNGS PA'I 'JAM DPAL MTSAN BRJOD 'DI LA ZAB DANG RGYA CHE BA
GNYIS LAS, 'DI RGYA CHE BA'I MAN NGAG GO, ,DON BRGYAD LAS 'DI MAN
NGAG GI SA'O, ,DE LA RIM GYIS PA DANG CIG CAR BA LAS 'DI RIM GYIS
PA'I SA'O, ,DE LA BUM

PA'I DBANG GI DUS SU, ,RDUL TSON GYI DKYIL 'KHOR LA BRTEN NAS, DE
YANG, SA YI DKYIL 'KHOR BZHI YI KHYON, ,ZHES ZER, DE LA BRTEN NAS
DKYIL 'KHOR GYI CHO GA BSTAN TE, SMON 'JUG GNYIS KYIS SLOB MA LAS
LA 'JUG PA'I DUS SU, RI YI PHUG GAM CHU 'GRAM MAM, ,LHA KHANG
MCHOD

RTEN DBEN SA DANG, ,DUR KHROD GNAS DANG SHING DRUNG DU, ,DE LA
SOGS TE GNAS YID DU 'ONG BAR, SLOB DPON STAN BDE BA LA 'DUG STE,
BSAM GTAN LA GNAS PAR BYA'O, ,RGYUD NAS, BSAM GTAN CHEN PO'I TING
'DZIN GNAS, ,GSUNGS SO, ,DE NAS RANG 'JAM DPAL DU BSGOMS LA, ,

TSAD MED PA BZHI BSGOM, DE'I RJES LA, AA A'A SARBA TA TH'A GA TA
HRi DA YA, HA RA HA RA, AOm H'Um HR'I:BHA GA W'AN, DZNY'A NA
M'URTI, W'A G'I SHVA RA MA H'A B'A TZA, SARBA DHARM'A GA GA NA,
AA MA LA SU PA RI SHUDDHA DHARMA DH'A TU DZNY'A NA GARBHA AA:ZHES
PAS BDAG DANG SNANG SRID STONG BAR BSAM, DE'I NGANG LAS BDAG
GSHIN RJE GSHED DU

BSGOMS LA, SA SNANG BA LA BSLANG BA DANG, ,MI SNANG BA LA BSLANG
BA DANG, BGEGS BSKRAD PA DANG, SA GZUNG BA DANG, MCHOD GTOR GYIS
MNYES PAR BYA BA DANG, GLOG 'DON BYA BA DANG, SNGON 'GRO RNAMS
BYA'O, ,DE NAS DKYIL 'KHOR GYI STA GON NI BDUD RTZI'I CHUS CHAG
CHAG BTAB

LA; ,GNAM THIG GDAB PA DANG, SA THIG GDAB PA DANG, BYIN GYIS
BRLAB PA DANG, BRI BA LA 'JUG PAR BYA'O, ,DE NAS LHA DANG BUM
PA'I STA GON BYA STE, BUM PA DKAR PO NAG PO RA RI SPANGS PA LA
RAS CHA TSAR MA NYAMS PA'I MGUL CHINGS BYAS LA PHYAG RGYA LNGA
GDAGS, DE LA SOGS PA'I

YO BYAD RGYAS PAR BSO BA, ,DE NI BUM PA'I STA GON NO, ,DE NAS
RNAL 'BYOR PA STA GON LA GNAS PAR BYA STE, SBYIR KHRUS DANG LDAN
PAR BYA, SDIG BSHAGS BYA, SKYABS 'GRO BYAS LA, SLOB DPON 'JAM
DPAL YE SHES SEMS DPA'I TING NGE 'DZIN LA GNAS PAR BYA'O, ,DE NI
SLOB DPON

@149A *, ,GYI STA GON NO, ,SLOB MA'I STA GON NI PHYIR KHRUS BYAS
LA, SDIG PA BSHAGS PA DANG, SKYABS SU 'GRO BA DANG, BAR CHOD
BSRUNG BA'I PHYIR SRUNG SKUD GDAGS PA DANG, DPA' BO 'BRU GSUM
GYIS BYIN GYIS BRLAB PA'O, ,DE NI SLOB MA'I STA GON NO, ,BAR DER
ZHI BA'I SBYIN SROG RGYAS

PAR BYA'O, ,DBANG THOB PA DANG MA THOB PA GNYIS SU SHES PAR
BYA'O, ,DBANG THOB NA SEMS BSKYED BYA MI DGOS, ,MA THOB NA SEMS
BSKYED BYA, GNYIS PA LA 'JUG GSUM PA LA RDZOGS PAR BYA'O, ,DE
YANG GSUM RIG GTZANG MA DAG PA STE, DBANG THOB PA YIN NA BUM PA
GCIG LA

DBANG BZHI STAN THOG TU BSKUR, BYIN RLABS BRTAN PAR BYA BA'I
PHYIR SLOB DPON LA YON DBUL LO, ,DE'I CHO GA NI DANG PO KHO NAS
SA BSLANG STE, SA BDAG LHA KLU 'KHOR DANG BCAS PA RNAMS, ,SA YI
DMIGS DANG NE'U GSING LU MA RNAMS, ,RDZING DANG LTENG KA SO SO'I
GNAS RNAMS NAS, ,SA BDAG

KLU GNYAN SDE DANG 'KHOR DU BCAS, ,SA YI LHA MO 'KHOR DANG BCAS
PA RNAMS, ,GNAS 'DIR SPYAN 'DREN MCHOD KYIS GSHEGS SU GSOL,
,DKYIL 'KHOR CHEN PO 'DI YI SA BSLANG PHYIR, ,BYIN GYIS BRLABS
PA'I GTOR MA 'DI BZHES LA, ,RIN CHEN GSER GYIS GZHI BSLANG DU
GSOL, ,LAG

PA G-YAS PA SA LA BRDABS PAS, SA GAS PA'I SER GNAS SA'I LHA MO RO
STOD BSNYEMS TE BYUNG NAS, LAG PA G-YAS PA KHAS LEN GYI PHYAG
RGYA, G-YON PA BUM PA BSNAMS PA DE LTAR BYON PAR BSAM, DE LA GTOR
MA DANG ME TOG DRI ZHIM POS MCHOD LA, 'DOD PA'I DON LA GSOL BA

BTAB STE, SNGON BCOM LDAN 'DAS SH'AKYA THUB PAS SROD LA BDUD
BTUL, ,THO RANGS MNGON PAR RDZOGS PAR SANGS RGYAS PA YANG SA GZHI
RIN PO CHE 'DI'I STENG DU MDZAD PA LAGS PAS, RNAL 'BYOR PA CHE GE
MO ZHES BGYI BA LA SOGS PA YANG, TSOGS GNYIS BSAGS PA'I RTEN

'JAM DPAL YE SHES SEMS DPA'I PHO BRANG 'DEBS PAR 'TSAL BAS SA'I
LHA MO 'KHOR DANG BCAS PAS SA BDAG KLU GNYAN KUN, SA RIN DU RIN
PO CHES BRGYAN PA'I GTOR MA 'DI BA ZHES LA, DANG PO DGE SBYOR DBU
BZUNG BA NAS, THA MA RDZOGS PA MTHAR PHYIN DUS GNAS 'DI BDAG LA

@149B G-YAR LAGS PAS, SA 'DI BRTAN PA DANG BKRA SHIS PAR MDZAD DU
GSOL ZHES BRJOD LA GTOR MA SBYIN NO, ,DE'I CHO GA 'DI SKAD DO,
,H'Um SKYOB PA SANGS RGYAS RIN PO CHE, ,SA DANG PHA ROL PHYIN PA
LA, ,LHA MO 'KHOR BCAS DPANG DU GYUR, ,SH'AKYA THUB PA SKYOB PA
YIS, ,BDUD KYI SDE RNAMS BCOM PA

LTAR, ,DE BZHIN BDAG GIS BDUD RNAMS GZHOM, ,PHAM PAR BYAS TE
DKYIL 'KHOR BRI, LHA MO DE, DE NYID DU THIM PAR BSAM MO, ,DE NI
SA BSLANG BA'I CHO GA'O, ,DE NAS BDAG NYID 'JAM DPAL DU GSAL BAR
BSGOMS LA, DE NAS RDO RJE GSOR DRIL BU GSIL ZHING, RDO RJE 'GROS
KYIS BSKOR

ZHING SA GZHI GZUNG NGO, ,DE NAS BDAG NYID DKYIL 'KHOR GYI DBUS
SU BSDAD DE, LAS THAMS CAD PA'I SNGAGS BRJOD CING SDANG MIG
PHYOGS BCUR BLTA, RDO RJE NAM MKHA' LA GSOR ZHING MTSAMS BCAD DO,
,DE NAS DRI SNA TSOGS DANG SPOS KYI CHUS SBYAR LA LAG TU THOGS
LA, PUS MO

G-YAS PA'I LHA NGA SA LA BTZUGS LA 'DI SKAD DO, ,H'Um BCOM LDAN
YE SHES SEMS DPA' NI, ,DKYIL 'KHOR KUN GYI BDAG PO STE, ,SLOB MA
RNAMS LA BRTZE BA DANG, ,DKYIL 'KHOR THUGS RJE'I BDAG NYID CAN,
,DE DAG SLOB MAR BCAS PA DANG, ,MGON PO BDAG NI 'BYUNG BAR
'TSAL,,

LAS THAMS CAD PA'I SNGAGS KYI DRI'I CHUS BYUG GO, ,BDAG GU THUGS
KAR THIG SKUD KYI SNA GCIG BZUNG, SLOB MA DE PHYAG NA RDO RJER
GSAL BTAB LA, THIG SKUD DE LTE BA'I KHUNG DU GZUNG LA, ,H'Um NAM
MKHA' GANG BA'I BCOM LDAN 'DAS, ,KHYOD KYIS SEMS CAN 'GRO DON
MDZAD,,

LAS THAMS CAD PA'I SNGAGS KYIS THIG GDAB PO, ,THIG SKUD KYI SGRA
YIS BDE BAR GSHEGS PA'I THUGS DAM BSKUL NAS SEMS CAN GYI DON
MDZAD PAR BSAM MO, ,DA NI SA TSON GYIS BRLAB STE, AOm H'Um SV'A
HR'I H'A BRIS LA RIGS LNGA'I DGUG GZHUG BYA'O, ,DE ZHU BAS RIN PO
CHE LNGA'I

PHYE MAR GYUR NAS, DES BRIS TE G-YON PAS DE NAS PADMA'I GDAN RE
DGOD, DE LAS LHA'I 'PHRO 'DU DANG BSKYED PA GZHAN NAS GSAL LO,
,RGYUD KYI RGYAL PO 'JAM DPAL GYI DKYIL 'KHOR GYI CHO GA BLA MA
SDOM PA BZANG POS MDZAD PA RDZOGS SO,