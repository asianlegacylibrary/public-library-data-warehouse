@233A #, ,RGYA GAR SKAD DU,

SA HA DZA SAm BA RA S'A DHA NAm, BOD SKAD DU, BDE MCHOG LHAN CIG
SKYES PA'I SGRUB THABS, ,'KHOR LO SDOM PA LA PHYAG 'TSAL LO,
,SHES BYA RNAL 'BYOR CHO GA GSUM, ,BYIN GYIS RLOB DANG RAB TU
RTOG ,BSAM BRAL GZUGS BRNYAN YONGS SU RDZOGS, ,SANGS RGYAS KYIS
GSUNGS RNAL 'BYOR

DU; ,SEMS CAN RDZUS TE SKYES PA BZHIN, ,GANG ZHIG SKAD CIG SBYOR
BA YIS, ,SA BON MED PAR RNAM PAR BSGOM, ,RANG NYID RDO RJE MKHA'
'GROR GYUR, ,ZLA BA PHYED PA SPYI BOR 'DZIN, ,DPRAL BAR THOD PA'I
PHRENG BA BSNAMS, ,PHYAG RGYA DRUG LDAN MGO BO'I PHRENG, ,SPYAN
GSUM SNA TSOGS

RDO RJE CAN, ,SNA TSOGS PADMA NYI MAR GNAS, ,'JIGS BYED DUS MTSAN
BCAS PAR DGOD, ,G-YAS BRKYANG BA YI ZHABS KYIS BCIBS, ,RDO RJE
DRIL BU RAL PAR LDAN, ,GANG CING MI BSKYOD SPYI BO'I GTZUG ,STAG
GI PAGS PAS YANG DAG BCINGS, ,DPA' BO'I RDO RJE PHAG MO NI, ,

@233B SPYAN GSUM DMAR ZHING MGO PHRENG LDAN, ,RDO RJE THOD PA
KHRAG GIS BKANG, ,RKED RGYUN DUM BUS MTSAN PA 'DZIN, ,PHYOGS KYI
GOS LA PHYAG RGYA LNGA, ,DBU SKRA GROL ZHING SANGS RGYAS GTZUG
,'DI LTAR SKAD CIG GIS RDZOGS PA'I, ,BDAG NYID LUS NI BSGOM PAR
BYA, ,YE SHES LNGA YI RANG

BZHIN GZUGS, ,SANGS RGYAS 'OD ZER RNAM PAR SPRO, ,SPYOD YUL GCIG
GI SEMS KYIS SU, ,'DI NYID KHO NA YUN RING BSAM, ,GO 'PHANG 'DI
LA SEMS CAN DGOD, ,CHOS DBYINGS RGYAL MTSAN YANG DAG SBYOR,
,GNYIS GNYIS SBYOR BA BDE LAS PHYUNG, ,DGA' BA ZAG PA'I PHUN
TSOGS KYIS,,

RANG RIG DGA' BAS YONGS SU KHENGS, ,ZAG PAS SKYED PAR BYED PA
GANG, ,DES NI RGYA CHEN YID LA BYED, ,'DUS BYAS SPROS PA'I RGYUN
'DI NI, ,'DI LTAR RTAG TU SGOM PA POS, ,'OD GSAL RJES SU DRAN PAR
BYA, ,SNA TSOGS PADMA NYI MA DANG, ,'JIGS BYED DANG NI DUS MTSAN
NO, ,SDUG MA

BDAG MO MKHA' NOR BU, ,DE BZHIN GSHEGS PA LNGA YI 'OG ,SKU DANG
YAN LAG MCHOG DANG NI, ,ZLA BA THIG LE N'A DA RNAMS, ,'DI RNAMS
RIM GYIS MI SNANG GZHUG ,JI LTAR ME LONG DBUS KYI RLUNG, ,THAMS
CAD THIM PAR GYUR PA LTAR, ,YANG DAG MTHA' RU YANG NAS YANG, ,DE
BZHIN RNAL

'BYOR RAB TU GZHUG ,GRUB THOB RDO RJE DRIL BU PAS MDZAD PA'I, BDE
MCHOG LHAN SKYES KYI SGRUB THABS RDZOGS SO,, ,,PAndITA RDO RJE
GDAN PA NI SKA LAm KA'I ZHAL SNGA NAS, DPYAL LO TZ'A BA DPAL CHOS
KYI BZANG POS BSGYUR BA'O,,