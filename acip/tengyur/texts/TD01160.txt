@206B #, ,RGYA GAR SKAD DU, DE SHA NA STA BA BRi TTI, BOD SKAD DU,

BSHAGS PA'I BSTOD PA'I 'GREL BA, 'JAM DPAL GZHON NUR GYUR PA LA
PHYAG 'TSAL LO, ,'DI NA BSTOD PA BYED PA'I DUS SU BSTOD PA RTZOM
PA RNAMS SANGS RGYAS KYI RGYU DANG 'BRAS BU DANG, DGOS PA MDZAD
PA'I MTSAN NYID KYI GNAS SKABS RNAM PA GSUM LAS BRTZAMS TE

SMRA BAR BYED LA, BSTOD PA BYED PA DE YANG DAD PA DANG, ,MANG DU
THOS PA DANG, NYAM NGA BA'I GNAS SKABS THOB PA STE, RNAM PA GSUM
YIN NO, ,DE LA 'DI NI GTZO CHER MANG DU THOS PA'I RGYUS DGOS PA
MDZAD PA'I GNAS SKABS LA BRTEN TE BCOM LDAN 'DAS KYI YON TAN
BRJOD

@207A *, ,PA'I SGO NAS SDIG PA BSHAGS PA'I TSUL SMRA BAR 'DOD
PA'I PHYIR, ,SMAN PA'I RGYAL PO MNYAM MED 'GRO BA'I BLA, ,NYES PA
KUN BRAL YON TAN 'BYUNG BA'I GNAS, ,SKYABS KHYED NYE BAR DMIGS
NAS RTAG NA BA, ,RANG GI NYES PA'I 'GYUR BRJOD BSHAGS PAR

BGYI; ,ZHES BYA BA LA SOGS PA SMOS PA YIN TE, SMAN PA'I RGYAL PO
ZHES BYA BA NI SMAN PA'I GTZO BO STE, NYON MONGS PA'I NAD KYIS
GDUNGS SHING NGAN 'GROR 'GRO BA'I SEMS CAN RNAMS GSO BA'I RIG PA
MKHYEN PA YIN PA'I PHYIR RO, ,DE NYID KYIS NA MNYAM MED CES BYA
STE,

TSANGS PA DANG DRAG PO LA SOGS PA'I NANG NA 'DI DANG THABS MNYAM
PA YOD PA MA YIN NO, ,GZHAN YANG DE NYID NI KHAMS GSUM PA RNAMS
LA LAM GYI DAM PA STON PAR MDZAD PA YIN PAS NA 'GRO BA'I BLA
MA'O, ,GAL TE DE LTA NA NYAN THOS DANG RANG SANGS RGYAS DAG KYANG
'GRO

BA'I BLA MA YIN NO ZHE NA, DE LAS KHYAD PAR DU BYA BA'I PHYIR
NYES PA KUN BRAL ZHES BYA BA SMOS PA YIN TE, 'DOD CHAGS DANG, ZHE
SDANG DANG, GTI MUG LA SOGS PA NI SEMS KYI RGYUN LA YANG DAG PA'I
YE SHES SKYE BA'I GEGS BYED PAS NA NYES ZHES BYA LA, DE BAG CHAGS
DANG

BCAS PA MA LUS PA DANG BRAL ZHING NGES PAR SPANGS PA'O, ,NYES PA
DANG BRAL BA 'BA' ZHIG TZAM GYIS BLA MAR GYUR PA YIN NAM ZHE NA,
DE'I PHYIR YON TAN 'BYUNG BA'I GNAS ZHES BYA BA SMOS TE, BSLAB
CING BYANG BAR BYA BA YIN PAS NA, YON TAN TE, STOBS DANG, MI
'JIGS

BA LA SOGS PA LA BYA LA, ,DE RNAMS KYI 'BYUNG GNAS NI BSKYED PA'I
GZHI ZHES BYA BA'I THA TSIG GO, ,RGYU DE DAG NYID KYIS NA SKYABS
SU 'OS PA YIN PA'I PHYIR SKYABS TE, GANG LA BRTEN NAS SDIG PA LA
SOGS PA'I MI MTHUN PA'I PHYOGS ZAD PAR BYED CING, THUN MONG MA
YIN PA'I YON TAN GYI

BDAG NYID CHE BA MNGA' BAS SANGS RGYAS BCOM LDAN 'DAS NI SKYABS
DAM PA YIN PA'I PHYIR SKYABS ZHES BYA'O, ,KHYED CES BYA BA MNGON
SUM GYI SHES PAS DMIGS PA'I YUL DU GYUR PA'O, ,NYES PAR DMIGS NAS
ZHES BYA BA NI MNGON PAR DAD PA'I SEMS KYIS DMIGS SHING MNGON SUM
DU

@207B BYAS NAS NYES PA BSHAGS PAR BGYI'O ZHES BYA BAR SBYAR RO,
,CI'I PHYIR BSHAGS SHE NA, RTAG NA BA ZHES BYA BA SMOS TE, SEMS
KYI RGYUD NYON MONGS PA'I NAD KYIS GDUNGS SHING BDAG DANG BDAG
GIR 'DZIN PA'I MTSAN NYID DANG LDAN PA LA BYA'I RLUNG LA SOGS PA
'KHRUG PA LA NI MI BYA STE,

'DIR GNAS SKABS MA YIN PA'I PHYIR RO, ,RANG GI NYES PA'I 'GYUR BA
NI RANG NYID KYI SEMS NYON MONGS PA'I DBANG GI RANG BZHIN NYAMS
SHING GNAS SKABS GZHAN DU 'GYUR BA'I TSUL GANG DAG YIN PA TSIG
GIS BRJOD PA'I THAL MO SBYAR BA LA SOGS PA LUS KYI GUS PA'I TSUL
DANG YANG LDAN PAS

BSHAGS PAR BGYI ZHING MI BCAB PAR MNGON SUM DU BRJOD PAR BGYI'O
ZHES BYA BA'I DON TO, ,DE LTAR TSIGS SU BCAD PA DANG PO 'DI NI
BDAG NYID KYI BYA BAR BRJOD PAR BYA BA DANG, 'BREL PA DANG, DGOS
PA DANG, DGOS PA'I YANG DGOS PA STON PA YIN TE, THAMS CAD MKHYEN
PA NYID YON

TAN BRJOD PA'I SGO NAS RANG GI NYES PA BSHAGS PA NI BRJOD PAR BYA
BA YIN LA, BSTOD PA'I TSIG NI BRJOD PA YIN NO, ,DE DAG RGYU 'BRAS
BU 'BREL BA NI 'BREL PA YIN NO, ,LAM SHES PA'I SGO NAS NYON MONGS
PA LAS LDOG PA NI DGOS PA YIN NO, ,DE LA BRTEN TE RIM GYIS SANGS
RGYAS KYI GO

'PHANG NYID 'THOB PA NI DGOS PA'I YANG DGOS PA YIN NO, ,DE'I NYES
PA'I 'GYUR BA DE NYID BSTAN PAR BYA BA'I PHYIR, SHIN TU RGAL
DKA'I CHU BO'I RGYUN 'DRA ZHING, ,RTOG DANG DPYOD PA NGAN PA'I
DPA' RLABS CAN, ,NYON MONGS CHU SRIN 'DZIN KHRIS DKRUGS PA NA,
,BDAG GI RANG GI SEMS

LA'ANG ZHI MA MCHIS, ,ZHES BYA BA LA SOGS PA SMOS PA YIN TE, KYE
BCOM LDAN 'DAS BDAG GI RANG GI SEMS LA ZHI ZHING NYON MONGS PA
DANG BRAL BA MA MCHIS SO, ,JI LTAR MED PAR GYUR ZHE NA, SHIN TU
RGAL DKA'I CHU BO'I RGYUN 'DRA ZHES SMOS TE, 'DRA BA ZHES BYA BA
NI DPER BYA BA STE,

JI LTAR CHU BO'I RGYUN DRAG POS BDAS SHING G-YENGS PAR GYUR PA
DAG SDUG BSNGAL CHEN PO NYAMS SU MYONG BAR GYUR PA YIN PA DE
BZHIN DU 'KHOR BA'I GNAS SU NYON MONGS PA'I CHU BO'I RGYUN BZLOG
PAR DKA' BAS G-YENGS PAR GYUR PAS NA SEMS LA ZHI BA DANG BDE BA
MA MCHIS SO ZHES BYA

@208A *, ,BA'I DON TO, ,CI'I PHYIR ZHE NA, RTOG DANG DPYOD PA
NGAN PA'I DPA' RLABS CAN, ,ZHES BYA BA SMOS TE, RTOG PAS NA RTOG
PA STE SEMS KYI RGYU BA RTZING BA'O, ,DPYOD PAS NA DPYOD PA STE
SEMS ZHIB PA'I RNAM PA'O, ,RTOG PA DANG DPYOD PA YANG YIN LA NGAN
PA YANG YIN PAS

RTOG DPYOD NGAN PA STE NYON MONGS PA CAN NO, ,DE NYID NI DBA'
RLABS TE SEMS GANG LA NYON MONGS PA CAN GYI RTOG PA DANG DPYOD
PA'I RNAM PAS DKRUGS SHING G-YENGS PA'I GNAS SKABS YIN PA'I PHYIR
DBA' RLABS CAN TE, DE NYID KYIS NI BRGAL BAR DKA' BA YIN NO,
,GZHAN YANG JI

LTA BU ZHE NA, NYON MONGS CHU SRIN 'DZIN KHRIS DKRUGS PA NA,
,ZHES BYA BA SMOS TE, RTOG DPYOD NGAN PA'I DBANG GIS 'DOD CHAGS
LA SOGS PA'I NYON MONGS PA SKYED PAR BYED PA, DE NYID NI SDUG
BSNGAL BSKYED CING 'DZIN PA DAM PO'I TSUL GYIS CHOS MTHUN PAR NA
CHU SRIN TE RGYA MTSO'I

SROG CHAGS SO, ,DE RNAMS KYI TSOGS NI MANG PO'O, ,DES DKRUGS PA
NI KHYAB CING G-YENGS PAR GYUR PA'O, ,RGYU DES NA JI SRID NYON
MONGS PA CAN GYI RTOG PA MA SANGS PA DE SRID NI RANG GI SEMS ZHI
ZHING DKAR PO'I CHOS SKYE BA'I GZHIR MI 'GYUR BA'O, ,DE YANG LAN
TSVA'I CHU BO'I

MDO LAS, BDAG NI NOR PHROGS RKUN PO RNAMS LA 'JIGS PA YOD MIN TE,
,DE DAG GIS NI NOR BZANGS 'PHROG PAR BYED NA DE YANG YOD MA YIN,
,YID KYI DGE BA'I NOR NI LEGS PAR RAB TU BSAGS BSAGS PA, ,BDAG GI
THA MAL RNAM RTOG DAG GI MNGON DU 'PHROG

PAR BYED, ,RI KHROD DANG NI MUN KHANG DAG DANG NAGS NI STUG PO
RU, ,NOR NI RKUN PO RNAMS LAS 'DI NI LEGS PAR BSRUNG NUS KYI,
,GANG DU DGE BA'I NOR NI 'PHAGS MIN RTOG PA 'DI YIS NI, ,BCOM PAR
MA GYUR SA PHYOGS DE NI 'GRO NA YOD MA YIN, ,ZHES BSHAD PA YIN
NO, ,

DE LA DANG PO KHO NAR BCOM LDAN 'DAS KYIS 'DOD CHAGS DANG, ZHE
SDANG DANG, GTI MUG DANG LDAN PA RNAMS LA GO RIMS BZHIN MI GTZANG
BA DANG, BYAMS PA DANG, RTEN CING 'BREL PAR 'BYUNG BA STON PAR
MDZAD CING, TSANGS PA'I GNAS BZHI GSUNGS PA DANG MI MTHUN PAR
GYUR

@208B PA'I GNAS SKABS SU GYUR PA BSTAN PAR BYA BA'I PHYIR, 'DOD
CHAGS RGYA MTSO'I DPA' RLABS CHE 'KHRUGS TSE, ,GAL TE MI GTZANG
RDZING LA BRTEN GYUR NA, ,DER NI BDAG YID ZHE SDANG ME YIS NI,
RTZVA SKAM BZHIN DU NGES BSREG NYE BAR BCOM, ,ZHES BYA BA LA SOGS
PA SMOS TE,

'DOD CHAGS NI 'DOD PA'I 'DOD CHAGS DANG, DNGOS PO'I 'DOD CHAGS
SO, ,DE NYID NI MANG BA DANG STOBS CHE BA'I PHYIR RGYA MTSO'I,
,DBA' RLABS NI DE DANG LDAN PA'I RNAM PAR RTOG PA DU MA STE, DES
'KHRUGS PA DANG G-YO ZHING BSKYOD PAR GYUR PA'O, ,DE YANG MDO DE
NYID LAS, ,JI

LTAR DANG BA'I CHU 'BAB RGYA MTSO NI, ,MI G-YO DBA' RLABS KYIS NI
RAB 'KHRUG BYED, ,DE BZHIN RTZE GCIG GYUR PA'I SEMS KYI CHU,
,RNAM PAR RTOG PAS RAB TU 'KHRUG PAR BYED, ,CES BSHAD PA'I YIN
NO, ,DE LTAR GYUR PA DE'I TSE CI ZHIG BYA BA YIN ZHE NA, GNYEN PO
BSTEN PAR BYA BA YIN

PAS DE'I PHYIR, GAL TE MI GTZANG GZINGS LA BRTEN GYUR NA, ,ZHES
BYA BA SMOS TE, GAL TE BSAL BA'I PHYIR MI GTZANG BA STE MI SDUG
PA'I DNGOS PO BSGOM ZHING 'DOD CHAGS KYI RGYA MTSO RGAL BA'I
THABS KYI GZINGS LA RTEN CING GNAS PAR GYUR PA'O, ,GNAS SKABS DER
SEMS JI LTAR

GNAS SHE NA, DER NI BDAG YID ZHE SDANG ME YIS NI, ,RTZVA SKAM
BZHIN DU NGES BSREGS NYE BAR BCOM, ,ZHES BYA BA SMOS TE, BSGOM
PA'I GNAS SKABS DER YUL YID DU MI 'ONG BA LA BRTEN PA'I DBANG GIS
BDAG GI YID ZHE SDANG GI MES RTZVA SKAM PO BSREGS PA BZHIN DU YID
LA GNOD PAR

GYUR GYI 'DOD CHAGS DANG BRAL BA'I SEMS ZHI BA NI RNYED PAR MA
GYUR TO ZHES RANG GI NYES PA BRJOD PA YIN NO, ,DE LTAR ZHE SDANG
GIS GNOD PAR GYUR PA LA RANG GI GNYEN PO BSTEN MOD CE NA, DE'I
PHYIR, ZHE SDANG ME YI GDUNG BA ZHI BYA'I PHYIR, ,ZHES BYA BA LA
SOGS PA SMOS TE, ZHE SDANG NI

GZHAN LA GNOD PA'I SEMS TE, MNAR SEMS KYI RNAM PA'O, ,DE NYID ME
STE DE LAS BYUNG BA'I YID MI BDE BA'I GDUNG BAS SEMS KYI RGYUD
KUN NAS YONGS SU SREG PA'O, ,ZHI BA NI GNOD PA DE ZHI BA STE SEMS
KYI RGYUN DE LAS BZLOG PA'O, ,PHYIR ZHES BYA BA NI DE'I DON DU'O,
,ZHI BA'I

@209A *, ,PHYIR CI ZHIG BYED CE NA, GAL TE BYAMS PA'I RDZING NI
BSGOMS GYUR KYANG, ,ZHES BYA BA SMOS TE, GAL TE ZHE SDANG GI ME'I
GNYEN POR SEMS CAN THAMS CAD BDE BAR 'DOD PA'I BYAMS PA STE,
MDZA' BA'I SEMS RDZING GI CHU LTAR BSIL BA ZHE SDANG GI ME 'JIL
BAR NUS

PA BSGOMS SHING MANG DU BYAS PAR GYUR KYANG NGO, ,DE LAS CIR
'GYUR ZHE NA, DER NI SKYE BO THAMS CAD BDER 'DOD PA'I, ,ZHES BYA
BA SMOS TE, DE LTAR BSGOMS PA'I GNAS SKABS DER SKYE BO THAMS CAD
CES BYA BA KHAMS GSUM PAR GTOGS PA'I 'GRO BA MA LUS PA LA BYAMS
PA'I

SEMS KYIS DMIGS PA'I BDE BAR 'DOD CING GNOD PA DANG BRAL BAR DGA'
BA'I SEMS SO, ,GAL TE YID 'DI DE LTAR GTOD PA NA CIR 'GYUR ZHE
NA, CHAGS PA'I 'DAM GYIS YID NI ZIN PAR GYUR, ,ZHES BYA BA SMOS
TE, BYAMS PA'I SEMS KYIS BDE BAR 'DOD PA NA RJES SU DGA'

BA'I SEMS DANG 'BREL BA'I SRED PA'I 'DOD CHAGS SKYE BAR 'GYUR LA,
DE NYID NI SEMS ZHEN CHING BYING BA'I GNAS SU GYUR PAS NA
'DAM STE, DE LTA BUS YID NI KUN NAS ZIN PAR GYUR TO, ,'DI SKAD
STON TE, MNGON PAR DGA' BA DANG BCAS PA'I BYAMS PA'I SEMS KYIS
'GRO BA

RNAMS LA CHAGS PA'I KUN TU 'DZIN PA SKYE BAR 'GYUR BAS NA DE NYID
NI NYES PA YIN NO, ,DE LTAR YANG JI LTAR SGRUB PAR BYED CE NA,
DE'I PHYIR, CHAGS PA'I 'DAM GYI DRI MA RNAM DAG PHYIR, ,ZHES BYA
BA SMOS TE, CHAGS PA NI DNGOS PO RNAMS LA MNGON PAR ZHEN PA'O,
,DE NYID NI 'KHOR BA'I

RGYUR GYUR PAS NA 'DAM LTA BU'O, ,DE NYID NI DRI MA STE RANG GI
YID BDAG DANG BDAG GIR ZHEN PA'I SKYON CHAGS PA'O, ,DE LTA BU'I
DRI MA RNAM PAR DAG CING SBYANG BA'I PHYIR CI ZHIG BYA ZHE NA,
GAL TE DE NI BTANG SNYOMS CHUS 'KHRU YANG, ,ZHES BYA BA SMOS TE,
'DAM GYI DRI MA LTA BUR CHAGS

PA DE SHES RAB KYI BLOS NYES PA YIN PAR SHES PAR BYA LA, 'GRO BA
THAMS CAD LA KUN DU LTOS PA MED CING RJES SU CHAGS PA DANG KHONG
KHRO BA DANG BRAL BA'I BTANG SNYOMS CHU LTA BUS 'KHRU ZHING DRI
MA SEL BAR BYED PA NA NYES PA CIR 'GYUR ZHE NA, DER NI 'GRO KUN
NYAM THAG SEL BA YI, ,'JIG

@209B RTEN MGON PO SNYING RJE'ANG RNAM PAR NYAMS, ,ZHES BYA BA
SMOS TE, KYE 'JIG RTEN GYI MGON PO DE LTAR BTANG SNYOMS LA BZHAG
PA'I GNAS SKABS DER NI SEMS CAN THAMS CAD 'DON PAR BYED PAS RAB
TU 'JUG PAS 'GRO BA THAMS CAD KYI SDUG BSNGAL SEL BAR BYED PA'I
SNYING RJE CHEN PO

'JIG RTEN GYI MGON DANG SKYABS SU GYUR PA DE YANG RNAM PAR NYAMS
SHING MED PAR GYUR PA DES NA BDAG BYANG CHUB SEMS DPA' NYID DU MI
'GYUR RO, ,'ON TE SNYING RJE DE NYID KYANG BSAM MOD CE NA, GTZO
BO GAL TE SNYING RJE BSGOM PA NA, ,BDAG NI MYA NGAN CHEN PO KUN
DU SKYE, ,ZHES BYA BA SMOS

TE; GTZO BO ZHES BYA BA NI BOD PA'O, ,GAL TE SKYON DE MTHONG NAS
SNYING RJE NYID BSGOM ZHING MNGON DU BYED PA NA BDAG GI YID LA
SNYING RJE'I TSUL LAS BYUNG BA'I MYA NGAN ZHES BYA BA YID KYI
GDUNG BA CHEN PO KUN DU SKYE BAR 'GYUR TE, KYE MA'O SEMS CAN 'DI
RNAMS SDUG BSNGAL GYI KUN DU NYON

MONGS PAR 'GYUR RO ZHES BYA BA'I MYA NGAN GYI SEMS SHIN TU GDUNGS
PAR 'GYUR RO ZHES BYA BA'I DON TO, ,DE CI ZHIG BYA ZHE NA, 'DI NI
ZHI PHYIR GAL TE DGA' BSTEN NA, ,ZHES BYA BA SMOS TE, SNYING RJE
LAS BYUNG BA'I GDUNG BA ZHI ZHING MNYAM PAR GNAS PA'I PHYIR DGA'
BA ZHES BYA BA'I TSANGS

PA'I GNAS LA BRTEN CING GNAS PAR GYUR NA, DE LAS CIR 'GYUR ZHE
NA, G-YO BA'I SEMS NI RGOD PA NYID DU GYUR, ,ZHES BYA BA SMOS TE,
DE LTAR DGA' BA'I DNGOS PO LA YID GTANG BA NA YUL LA G-YO ZHING
RNAM PAR 'GYUR BA'I YID GZENGS BSTOD PA'I DBANG GIS RGOD CING
KHENGS PA NYID

DU 'GYUR GYI RANG BZHIN ZHI BAR MI GNAS SO, ,'ON TE DE NYID ZHI
BAR BYA BA'I PHYIR THABS GZHAN ZHIG LA BSTEN MOD CE NA, GAL TE
DGA' BA ZHI PHYIR SKYO SKYED NA, ,DE RU SEMS NI DBANG MED ZHUM
PAR 'GYUR, ,ZHES BYA BA SMOS TE, DGA' BAS DREGS PA'I SEMS ZHI BAR
BYA BA'I PHYIR

SKYO BA SKYED PAR BYED PA'I DNGOS PO SDUG BSNGAL GYI RNAM PA LA
SOGS PA LA DMIGS NAS SKYO BA SKYED PAR BYED PA NA, GNAS SKABS DE
RU NI SKYO BAR BYED PA NYID KYI RGYU SEMS RANG DBANG MED PAR ZHUM
ZHING DMIGS PA LA GTOD MI NUS PAR RTZOL BA ZHAN PA NYID DU 'GYUR
RO ZHES BYA BA'I DON

@210A *, ,TO; ,DE LTAR GYUR PA NA SPRO BAS GZENGS BSTOD NA NYES
PA CIR 'GYUR ZHE NA, GAL TE BRTZON PAS DMAN LAS BSTOD PA NA, NGA
RGYAL DGRA YI SPYOD YUL DAG TU 'GYUR, ,ZHES BYA BA LA SOGS PA
SMOS TE, BRTZON ZHING 'BAD PA DANG LDAN PAS SEMS ZHUM ZHING

DMAN PA LAS DREGS PA SKYE BAR BYED PA'I TSUL GANG YANG RUNG BAS
GZENGS BSTOD PAR BYAS NA YANG NYES PAR 'GYUR TE, CI ZHIG CE NA,
NGA RGYAL GYI DBANG DU GYUR TE, NGA RGYAL DANG LHAG PA'I NGA
RGYAL LA SOGS DGRA LTAR DGE BA'I NOR 'JOMS PA'I SPYOD YUL DU
'GYUR ZHING DE'I DBANG

DU 'GYUR BA STE, NGA RGYAL ZHES BYA BA'I DGRA BO DE'I BRAN DU
'GYUR RO ZHES BYA BA'I DON TO, ,DE LTAR TSANGS PA'I GNAS PA BZHI
LA DMIGS PA NA SEMS KYI SKYON DU GYUR PA BSTAN NAS, DA NI NGA
RGYAL GYI GNYEN PO BSTEN PA NA SKYON DU 'GYUR PA BSTAN PA'I
PHYIR, ,DE'I GNYEN POR THAMS CAD

STONG NYID SGOM, ,ZHES BYA BA SMOS TE, NGA RGYAL ZHES BYA BA'I
DGRA BO DE BSAL BA'I PHYIR DE'I GNYEN POR GYUR PA'I SEMS KYI 'JUG
PA THAMS CAD SEL BA THAMS CAD STONG PA NYID CES BYA BA, RGYA BA
DANG MI RGYU BA DNGOS PO THAMS CAD RNAM PAR 'JIG PA'I STONG PA
NYID BSGOMS PAS PA

RGYAL LA SOGS PA'I MI MTHUN PA'I PHYOGS THAMS CAD LDOG PAR 'GYUR
BA NI GCIG GI GCIG SPANGS PA'I MTSAN NYID MUN PA DANG SNANG BA
LTA BU'AM, LHAN CIG MI GNAS PA'I MTSAN NYID GZUGS CAN GYI RDZAS
YUL BUM PA DANG SNAM BU LTA BU DANG 'DRA BA YIN PA LAS, 'DIR
GZUGS

CAN GYI LHAN CIG MI GNAS PA BSAL TE STONG PA NYID KYI DON SGOM PA
LA BYA'O, ,DE LTAR STONG NYID KYI DON SGOM PA NA YANG CIR 'GYUR
ZHE NA, DER NI GZHAN GYI DON LA BRTZON MED GYUR, ,ZHES BYA BA
SMOS TE, THAMS CAD STONG PAR SGOM PA'I GNAS SKABS DER RANG DANG
SEMS CAN MA

DMIGS PA'I PHYIR 'GRO BA GZHAN DAG SMIN CING 'GRO BA'I DON BYA BA
LA BRTZON ZHING 'BAD PA MED DE, DE LAS LDOG PAR 'GYUR RO ZHES BYA
BA'I DON TO, ,SKYON DE LTAR GYUR PAS CI ZHIG DMIGS SHE NA, CI'I
PHYIR, GAL TE DE YI DON DU KUN RDZOB BSTEN, ,ZHES BYA BA SMOS TE,
STONG

@210B PA NYID DU BLTA BA'I SKYON DE BSAL BA'I DON DU KUN RDZOB
CES BYA BA YANG DAG PA'I DON MTHONG BA LA SGRIB PA DNGOS PO'I
CHOS LA RTEN CING GNAS PAR BYED PA NA'O, ,DE LAS KYANG SKYON CI
ZHIG 'BYUNG ZHE NA, DER YID NOR GYI BSAM PA SKYE BAR 'GYUR, ,ZHES
BYA BA SMOS TE, DE LTAR DNGOS PO

LA SEMS SBYAR BA NYO TSONG LA SOGS PA CI NAS KYANG NOR SPEL ZHING
SGRUB PA'I BSAM PA SKYE BAS YID GDUNG ZHING NYON MONGS PAR 'GYUR
TE, KUN RDZOB LA RTEN CING SBYIN PA LA SOGS GTONG BAR 'DOD PA NA
GSER DANG NOR BU LA SOGS PA NOR GYI DNGOS PO DU MA DAG NYE BAR
SOGS PA'I BLO

SKYE BAR 'GYUR BA'I PHYIR RO, ,GAL TE DE LTAR NOR SOG PA'I
BSAM PA BSKYED KYANG NYES PA CI ZHIG YOD CE NA, GAL TE YID NI NOR
SOG LA SBYAR NA, ,ZHES BYA BA SMOS TE, GAL TE NOR LA SRED PA
BSKYED NAS BSAM GTAN LA SOGS PA'I KHYAD PAR CAN GYI SBYOR BA
SPANGS NAS RANG GI YID

GSER LA SOGS PA NOR SOG CING SDUD PA LA NYE BAR SBYAR ZHING SRED
PA SKYED NA DE'I TSE YID PHYIN CI LOG GI DBANG DU GYUR PA NYID
YIN PAS, ,NYES PA KUN GYI CHANG NI LDUD 'GYUR ZHING, ,ZHES BYA BA
GZHAN GYIS BRNYAS PA NA BAG MED PAR GYUR PA DANG, LUS NYON MONGS
LA SOGS PA'I NYES PA

'BYUNG LA, NYES PA DE NYID KYIS NI DE NI NOR GYIS SKYOB PA'I
SKYES BU LA NYES PA'I RGYUR GYUR PA CHANG LTA BU DE LDUD CING
SKYE BA YIN NO, ,GZHAN YANG NYES PA CI ZHIG TU 'GYUR ZHE NA,
DREGS DANG RMONGS PA'I GNYID KYIS MYOS PAS NA, ,ZHES BYA BA SMOS
TE, RGYU DE DAG NYID KYIS SEMS BYA BA DANG BYA BA

MA YIN PA'I DBYE BA MI SHES PAS MYOS PAR BYAS PA YIN NO, ,GANG
GIS MYOS PAR BYAS SHE NA, DREGS DANG RMONGS PA'I GNYID KYIS ZHES
BYA BA STE, RA RO BA'I SKYES BU DANG 'DRA BAR DREGS SHING KHENGS
PA DANG RMONGS PAS BLO GROS NYAMS PA DANG, GNYID DANG RMUGS PA'I
DBANG DU GYUR PA STE DREGS

PAS NI RMONGS PA YIN LA, RMONGS PAS NI GNYID KYIS MYOS PAR 'GYUR
PA'O, ,DE DAG LAS KYANG NYES PA CI ZHIG 'BYUNG ZHE NA, MNGON 'DOD
THAMS CAD BCOM PA NYID DU GYUR, ,ZHES BYA BA SMOS TE, MTHONG BA'I
CHOS DANG SKYE BA GZHAN DU DAM PAS BSGRUB PAR BYA BA GANG DAG YIN
PA'AM, MNGON

@211A *, ,PAR MTHO BA DANG, NGES PAR LEGS PA'I RGYUR GYUR PA'I
MNGON PAR 'DOD PA'I DON THAMS CAD BCOM ZHING BRLAG PAR 'GYUR RO,
,NYID CES BYA BA NI NGES PAR GZUNG BA'O, ,'DIR BSDUS PA'I DON NI
'DI YIN TE, NOR SOG PA SRED PA YIN LA DE NI YONGS SU BRNYES PAR

'GYUR BA LA SOGS PA'I NYES PA RNAMS KYI RGYU YIN NO, ,DE YANG LAN
TSVA'I CHU BO'I MDO LAS, 'DI DE GUS PA THAMS CAD DANG, ,YON TAN
RNAMS NI 'JIG BYED DE, ,GANG GIS RI RAB LTAR LCI BA'ANG, ,SHING
BAL LTA BUR YANG BAR BYED, ,SRED PAS DGUN GYI DUS SU NI, ,KHA BA
CAN

YANG GRANG BA'ANG, ,MYA NGAN DAG TU NYI MA'I ZER, ,'BAR BA DAG
KYANG TSAR MI TSOR, ,SRED PAS GTING MTHA' MED PA DANG, ,GNOD PA
DU MAS NYAM NGA BA'I, ,RGYA MTSO'ANG GLANG RJES TZAM NYID DU,
,SHIN TU CHUNG BA NYID DU SEMS, ,ZHES GSUNGS PA YIN NO, ,DE LTAR
SEMS MI

MNYAM PA'I TSUL BSTAN NAS, NOR BSAGS PA LAS SNYING POR BYA BA'I
SBYIN PA NYID DU YANG RJES SU MI MTHUN PA'I SEMS BSTAN PA'I
PHYIR, GANG TSE BDAG NI SBYIN PAR 'DOD NA YANG, ,SER SNA STOBS
CAN GYIS NI NGES PAR 'DZIN, ,ZHES BYA BA LA SOGS PA SMOS TE, DUS
GANG

GI TSE DKA' BAS BSAGS PA'I NOR SLONG BA RNAMS LA BDAG SBYIN PAR
BYA BAR 'DOD CING 'GYED PAR SPRO BA NA YANG SER SNA STOBS CAN
ZHES BYA BA DNGOS PO LA MNGON PAR ZHEN CING CHAGS PAR BYED PA'I
SER SNA'I KUN TU 'CHING BAR THOG MA MED PA'I DUS CAN STOBS DANG
LDAN PA DAG GIS NGES

PAR 'DZIN CING BLO LA DAM POR CHAGS PAS GTONG BA'I MTHU MED PAR
BYED DO, ,DE'I TSE CI ZHIG BYA ZHE NA, GAL TE DE BSAL CI STE BYIN
GYUR NA'ANG, ,DE TSE YUN RING DUS SU RJES SU 'GYOD, ,CES BYA BA
LA SOGS PA SMOS TE, GNYEN PO'I PHYOGS SGOM PA'I STOBS KYIS SER
SNA DE BSAL ZHING SPANGS

NAS ZHING DU GYUR PA 'GA' ZHIG LA DNGOS PO 'GA' ZHIG BYIN PAR
GYUR NA YANG, DE'I TSE SLAR YANG SER SNA'I SRED PA LAS BYUNG BA'I
SEMS KYI GDUNG BAS YUN RING PO'I DUS SU RDZAS BTANG BA RJES SU
'GYOD PAR 'GYUR RO, ,GAL TE MOS PA BRTAN PAS SEMS DE SLAR BZLOG
PA NA YANG CIR 'GYUR ZHE NA,

@211B GAL TE DAD PAS SLAR YANG DAD BYAS KYANG, ,ZHES BYA BA SMOS
TE, DAD PA NI SEMS KYI DANG BA STE, YID CHES PA DANG YON TAN
MNGON PAR 'DOD PA'I DAD PAS SEMS KYI DRI MA BSAL TE DANG ZHING
RNYOG PA MED PAR BYAS KYANG 'JIG RTEN GZHAN GYI 'BRAS BUR DE
LTUNG 'GYUR ZHES BYA BA RDZAS

BTANG BA'I 'BRAS BU YANG MNGON PAR ZHEN CING LAN LA RE BA'I TSUL
GYIS SEMS DE SKYON CHAGS PAR 'GYUR RO ZHES BYA BA'I DON TO, ,DE
LTAR SKYON CHAGS PA NA, MI RTAG SHES PAS RE BA MED BYAS NA, ,ZHES
BYA BA 'DU BYED THAMS CAD MI RTAG PA ZHES SMOS PA'I STON PA'I
BKA' DRAN ZHING, MI

RTAG PA'I TSUL DU MA DAG PA LA BRTAGS NAS RDZAS LA SOGS PA RTAG
PA MED DE SKAD CIG MA'I TSUL YIN PAR SHES PAR BYA BA'I GNYEN PO
DES LAN LA RE BA'AM SBYIN PA'I RNAM PAR SMIN PA LAS BYUNG BA'I
LONGS SPYOD LA SOGS PA LA MA CHAGS PAR BYAS NAS SEMS KYI RNYOG PA
DE BSAL BA NA

YANG RJES SU MTHUN PAR GNAS TE, CI ZHIG GI ZHE NA, RGYU MTSAN MED
PAS LE LOS RNAM PAR ZHUM, ,ZHES BYA BA RGYU SBYIN PA BTANG BA
'DIS LONGS SPYOD CHEN PO 'DI LTA BU ZHIG THOB PAS NA DE LTA BU'I
'BRAS BU BSGRUB PA'I PHYIR SBYIN PA LA SOGS PA RGYUR GYUR PA
RNAMS LA 'BAD PAR BYED PA

YIN NA; 'BRAS BU LA RE BA MED PAR BYAS PA'I PHYIR, SBYIN PA LA
SOGS PA'I CHOS LA RTZOL MI 'DOD CING LE LO'I DBANG GIS SEMS RNAM
PAR ZHUM ZHING SGYID ZHAN PA NYID DU 'GYUR RO ZHES BYA BA'I THA
TSIG GO, ,RANG GI DON LA NYAMS PAR BRJOD DE BSHAGS PA BSTAN NAS,
GZHAN GYI

DON LAS KYANG NYAMS PAR GYUR PA BSTAN PA'I PHYIR, ,MGON PO 'JIG
RTEN SDUG BSNGAL GYIS RAB GZIR, ,ZHES BYA BA SMOS TE, KYE MGON PO
SEMS CAN GYI 'JIG RTEN 'DI DAG 'DU BYED LA SOGS PA'AM SKYE BA LA
SOGS PA'I SDUG BSNGAL GSUM MAM, BRGYAD DU GRAGS PA

DAG GIS RAB TU GZIR CING SHIN TU NYAM THAG PAR BYAS PA DE DAG
KYANG, SNGON TSE'ANG GNYEN DU GYUR PA LA BLTAS NAS ZHES BYA BA
'KHOR BA'I GNAS 'DIR SKYE BA BRGYUD PA'I TSE GZHAN DAG TU YANG
PHA MA LA SOGS PA GNYEN DU GYUR CING BDAG DANG RJES SU 'BREL BAR
GYUR PA YIN PAR

@212A *, ,BLOS BLTAS SHING YID KYIS BSAMS NAS SO, ,YANG ZHES BYA
BA NI DA LTAR 'BA' ZHIG TU MA ZAD PA'O, ,RGYU DE LAS BRTEN NAS CI
ZHIG BYED CE NA, GAL TE GZHAN DON SPYOD PAR 'DOD NA YANG, ,ZHES
BYA BA SEMS CAN SDUG BSNGAL GYIS NYEN PA DAG GNYEN DU MA

GYUR PA MED PAS DE RNAMS KYI GNOD PA BSAL BA'I PHYIR SBYIN PA LA
SOGS PAS GZHAN GYI DON BYA'I, BYANG CHUB SEMS DPA'I SPYAD PA
SPYOD PAR 'DOD CING BYA BA DE RDZOGS PAR RTZOM PA NA YANG DE'I CI
ZHIG TU 'GYUR ZHE NA, BDAG TU 'DU SHES PA YI DBANG MED 'DZIN,
ZHES BYA BA

SMOS TE, NYE DU LA SOGS PA LA ZHEN PA LAS BAG CHAGS LAS BYUNG
BA'I BDAG DANG BDAG GI 'DU SHES KYIS RANG DBANG MED PAR 'DZIN
CING DBANG DU BYED PAS BDAG MED PA LA BDAG TU LTA BA'I PHYIN CI
LOG TU 'GYUR RO ZHES BYA BA'I DON TO, ,DE LTAR BDAG TU LTA BA LA
NYES PA CI ZHIG YOD

CE NA; BDAG TU LTA BA'I RJES SU NGA RGYAL 'BRANG, ,ZHES BYA BA
SMOS TE, BDAG CES BYA BA NI YOD DO ZHES BYA BA NI BDAG TU LTA BA
STE, BDAG MED PA LA BDAG TU RLOM PA GANG YIN PA DE NI NGA RGYAL
YIN LA NGA RGYAL DE NI BDAG TU LTA BA'I RJES SU 'BRANG STE, RTAG
PA DANG BRTAN PA DANG BDAG

YOD PA LA SOGS PA MU STEGS PA'I LTA BA LA ZHEN PAR 'GYUR RO ZHES
BYA BA'I DON TO, ,DES KYANG NYES PA CI ZHIG SKYED CE NA, DE NI
NGA'I ZHES YONGS SU 'DZIN PAR BYED, ,CES BYA BA SMOS TE, NGA
RGYAL LAS BYUNG BA'I LTUNG BA DE YANG NGA'I ZHES BYA BA'AM, BDAG
GI SNYAM PA'I YONGS SU

'DZIN PA DAM PO SKYE BAR BYED PA DES 'CHING BAR BYED DO, ,DE LTAR
GYUR PA DES KYANG NYES PA'I TSOGS CI ZHIG BSKYED CE NA, DER NI
NGA RGYAL DREGS DANG 'DOD SOGS KYIS, ,ZHES BYA BA SMOS TE, DER NI
ZHES BYA BA NGA'I ZHES YONGS SU 'DZIN PA SKYE BA'I GNAS SKABS
DE'I TSE NA NGA RGYAL LA SOGS

PA'I NYES PA 'BYUNG STE, NGA RGYAL NI NGA RGYAL DANG LHAG PA'I
NGA RGYAL LA SOGS PA'I NYES PA'O, ,DREGS PA NI SEMS RGYAS SHING
GZENGS MTHO BA'O, ,'DOD PA NI 'DOD PA STE DES CHAGS PA'I YUL LA
SRED PA SKYED PA'O, ,SOGS PA SMOS PAS NI ZHE SDANG DANG GTI MUG
LA SOGS PA NYON MONGS

@212B PA GZHAN RNAMS BSDUS LA DE DAG GIS KYANG CI ZHIG BYED CE
NA, KHROS PA'I DGRA BZHIN DU NI RNAM PAR 'JOMS, ,ZHES BYA BA SMOS
TE, 'DI LTAR ZHE 'GRAS PAR GYUR PA'I DGRA BO DAG SHIN TU KHROS PA
NA SROG DANG BRAL BAR BYED PA LA SOGS PA'I GNOD PA DU MA SKYED
PAR BYED PA DE BZHIN DU, NYON MONGS

PA'I TSOGS DE DAG GIS KYANG DGE BA'I SROG 'PHROG CING 'GYUR BA'I
SDUG BSNGAL SNA TSOGS SKYED PAR BYED DO, ,BDAG TU LTA BA NI NYES
PA THAMS CAD KYI GZHI YIN PA'I PHYIR RO, ,DE YANG, BDAG YOD NA NI
GZHAN DU 'DU SHES SHING, ,BDAG GZHAN CHA LAS YONGS SU 'DZIN DANG
SDANG, ,'DI

GNYIS DANG NI KUN TU 'BREL PA LAS, ,NYES PA THAMS CAD RAB TU SKYE
BAR 'GYUR, ,ZHES SLOB DPON TSOGS KYI GRAGS PAS BSHAD PA YIN NO,
,NGA RGYAL LA SOGS PA'I NYES PA DE DAG NYID KYI MI MTHUN PA'I
PHYOGS BSKYED PA'I DPE BSTAN PA'I PHYIR, GANG TSE BDUD KYI SDE
LTAR 'JIGS PA YI, ,NYON

MONGS DRA BA KUN NAS BDO GYUR PA, ,ZHES BYA BA LA SOGS PA SMOS
TE, DUS GANG GI TSE NA BDUD KYI SDE ZHES BYA BA BDUD NI 'DOD PA'I
KHAMS KYI DBANG PHYUG STE, DE'I SDE NI DPUNG TSOGS YIN LA, DE DAG
KYANG MTSON CHA SNA TSOGS THOGS SHING RGOL BA DANG G-YUL DU 'JUG
PA'I TSUL DU MA STON

PAS SHIN TU 'JIGS SU RUNG BA YIN NO, ,LTAR ZHES BYA BA NI 'DRA BA
STE, NYON MONGS PA'I TSOGS RNAMS KYANG GNOD PA SNA TSOGS SKYED
PAS 'JIGS PA YIN PA'I PHYIR RO, ,NYON MONGS PA NI 'DOD CHAGS LA
SOGS PA YIN LA, DRA BA NI DE DAG GI TSOGS MANG PO LA BYA BA'AM,
DE DAG GIS

KUN NAS DKRIS PAS BSDAMS SHING 'CHING BAR BYED PA YIN LA, DE LTA
BU'I NYON MONGS PA DE KUN NAS BDO BAR GYUR CING YUL GYI BAG LA
NYAL SAD PAR BYAS TE, NYON MONGS PA'I KUN NAS DKRIS PA RNAM PA
THAMS CAD DU 'BAR BAR GYUR PA NA NYON MONGS PA'I TSOGS NYID BDUD
KYI SDE YIN

LA; DE LTA BU MI BZAD PA'I NYON MONGS PA'I SHUGS 'BAR BAR GYUR
PA, DE TSE DUS MTSAN MI BZAD LTA BUR NI, ,ZHES BYA BA LA, DUS
ZHES BYA BA NI GSHIN RJE'I PHO NYA YOD DE, DES DE GANG GI MTSAN
MO SKYES BU'I MGUL DU ZHAGS PAS BTAGS TE KHYER BAR 'DOD PA'I
MTSAN

@213A *, ,MA DE NI DUS MTSAN ZHES BYA'O, ,LTA BUR ZHES BYA BA NI
'DRA BA STE, NYON MONGS PA'I DRA BA DE NI DE DANG TSUL 'DRA STE,
GANG GIS NA SHIN TU MI BZAD PA'I 'JIGS PA SKYED PAR CHOS MTHUN PA
YIN NO, ,DE LTA BUR ZHES BYA BA NI, NAG PO'I PHYOGS KYI MUN PA
RNAM PAR

'PHEL, ,ZHES BYA BA BDUD KYI PHYOGS DKAR PO'I CHOS DANG MI MTHUN
PAR GYUR PA'I RMONGS PA'I MUN PA DE RNAM PAR 'PHEL ZHING RGYAS
PAR 'GYUR BA'AM, YANG NA NAG PO'I PHYOGS ZHES BYA BA NI ZLA BA
MAR NGO LA BYA LA DE'I MUN PA SMAG TU GYUR PA'I NANG NA DGRA
BO 'GA' ZHIG GI MTSON CHA SNA

TSOGS KYI CHAR PHAB NA SHIN TU 'JIGS PA YIN PA DANG 'DRI BAR NYON
MONGS PA'I PHYOGS KYI MUN PAS BSGRIBS SHING DKAR PO'I CHOS KYI
SNANG BA DANG BRAL BA NA, GNOD PA DANG SDUG BSNGAL SNA TSOGS RNAM
PAR 'PHEL BAR 'GYUR RO ZHES BYA BA'I DON TO, ,DE LTAR DPE'I TSUL
DU MA BSTAN PAS

BDAG TU LTA BA LAS BYUNG BA'I NYON MONGS PA'I TSOGS RNAMS SHIN TU
'JIGS SU RUNG BAR BSTAN PA YIN LA DE NYID KYIS NA ZHI BAR BYA
BA'I PHYIR SDIG PA SMOD PA'I SGO NAS 'CHAGS PAR 'DOD PA'I PHYIR,
SDIG PA BRJOD BGYI RJES 'GYOD BRNAG DKA' ZHING, ,ZHES BYA BA SMOS
TE, KYE BCOM LDAN

'DAS KHYED KYI SPYAN SNGAR SDUG PA DANG MI SDUG PA DAG GI PHYIR
SDIG PA DU MA BGYIS SHING BSAGS PA'I SDIG PA GANG YIN PA DE BRJOD
PAR BGYI ZHING RJES SU BSGRAG PAR BGYI'O, ,JI LTA BU ZHE NA, RJES
'GYOD BRNAG DKA' ZHING ZHES BYA BA STE, GANG ZHIG BYAS NA RJES SU
'GYOD PA'I SEMS KYI

RGYUD SRED PAR NUS PA BRNAG DKA' ZHING BZOD PAR DKA' BA SKYE BA
DE NI SDIG PA'I RANG BZHIN YIN PA'I PHYIR RO, ,GZHAN YANG JI LTA
BU ZHE NA, SKYE BA SDUG BSNGAL 'GYUR BA MI BZAD LAGS, ,ZHES BYA
BA SMOS TE, SKYE BA NI 'GRO BA LNGAR LUS LEN PA'O, ,SDUG BSNGAL
NI PHUNG PO LNGA'I BDAG

NYID CAN NO, ,SKYE BA SDUG BSNGAL NI SKYE BA SDUG BSNGAL TE DE
YANG DANG YANG DU LEN CING 'DZIN PAR GYUR PA NA LAS DANG NYON
MONGS PA LAS BYUNG BA'I 'GYUR BA'I SDUG BSNGAL BSKYED CING NYAMS
SU MYONG BAR BYED PA DE NI MI BZAD PA YIN TE, SHIN TU BRNAG PAR
DKA' BA'I LUS DANG SEMS KYI

@213B SDUG BSNGAL DU MA BSKYOD PA LAGS SO ZHES BYA BA'I DON TO,
,DE LTAR NA, DE LAS LHAG PA'I RAB GNOD CI ZHIG MCHIS, ,ZHES BYA
BA NYON MONGS PA LAS BYUNG BA'I SDUG BSNGAL DE LAS LHAG PAR CHES
RAB TU GNOD PAR BYED PA'I DNGOS PO CI ZHIG MCHIS ZHES DRI BA'I
SGO NAS, DE LAS LHAG PA'I

RAB TU GNOD PA NI CI'ANG MA MCHIS SO ZHES NGES PAR GZUNG BA'O,
,DE LTAR SDUG BSNGAL MI BZAD PA'I RGYU YIN PAR SHES NAS NI DOR
BA'I RIGS PA LAS DE LTAR MI BYED KYI, DE LTAR NA YANG DE LA RANG
NYID SPYOD, ,CES BYA BA SDUG BSNGAL GYI RGYU YIN DU ZIN NA YANG
DE'I RGYUR GYUR PA'I SDIG PA DE LA BDAG

RANG NYID MNGON SUM DU SPYOD PAR BYED KYI DE LAS LDOG PAR MI
BGYID PA DE NYON MONGS PA'I DBANG DU GYUR PA YIN NO ZHES RANG GI
NYES PA BRJOD PA'I SGO NAS 'CHAGS PA'O, ,GAL TE DE LTAR YIN NA DE
LAS, SEMS BZLOG CING SPANG BAR RIGS PA YIN PA LAS DE LTAR YANG
BZOD PAR MI NUS PAR BSTAN PA'I

PHYIR; GAL TE SNA TSOGS SDUG BSNGAL RGYUR GYUR PA'I, ,ZHES BYA BA
SMOS TE, 'DI LTAR BZOD PA NI BDE BA THAMS CAD KYI 'BYUNG GNAS YIN
LA, KHRO BA NI SDUG BSNGAL THAMS CAD KYI GZHIR GYUR PA YIN PAS,
GAL TE SNA TSOGS SDUG BSNGAL RGYUR GYUR PA'I, ,ZHES BYA BA 'JIG
RTEN 'DI

DANG GZHAN GYI SDUG BSNGAL LUS DANG SEMS KYI CHA LAS BYUNG BA
RNAM PA SNA TSOGS PA'I GZHI DANG RGYUR GYUR PA NI ZHE SDANG YIN
TE, DE LAS NI SEMS CAN LA 'TSE BAR BYED PA 'BYUNG BA YIN PA'I
PHYIR, GZHAN LA GNOD PA BYED PA LAS BZLOG NA, ,ZHES BYA BA KHONG
KHRO BA LAS BYUNG BA'I RGYUS GZHAN

LA GNOD CING SDUG BSNGAL BAR BYED PA LAS, KHRO BA'I NYES PA RNAMS
DRAN PA'I SGO NAS DE LAS SEMS RJES SU BZLOG CING GNYEN PO DRAN
PAS BZOD PA STEN PAR BYED PA NA'O, ,DE LTAR GNAS PA'I TSE CING
'GYUR ZHE NA, SKYE BO NGAN PA NYES MED DGRAR GYUR PA, ,RAL GRI'I
SO LTAR GDUG PAS DE

'KHRUG BYED, ,CES BYA BA SMOS TE, BZOD PAR MI NUS KYI BLO 'KHRUGS
SHING SEMS KYI RGYUN RNYOG PA CAN DU BYED DO, ,GANG GIS SHE NA,
SKYE BO NGAN PA NYES MED DGRAR GYUR PA, ,RAL GRI'I SO LTAR GDUG
PAS DE 'KHRUG BYED, ,ZHES BYA BA SKYE BO'I TSOGS TSUL KHRIMS DANG
BZOD PA LA SOGS PA DAM

@214A *, ,PA'I SPYOD PA DANG BRAL BA RANG BZHIN NGAN PAR GYUR PA
RNAMS NI BDAG GIS GNOD PAR BYAS PA'I NYES PA GZHI MOD PAR YANG
RGYU MED PA'I DGRA BOR GYUR CING RJES SU SDANG BAR GYUR PA RNAMS
KYI SPYOD PA RAL GRI'I SO LTAR GDUG CING ZHE GCOD PAR BYED PAS
BDAG GI SEMS

'KHRUG PAR BYED DO, ,'ON TE RANG BZHIN NGAN PA DE DAG LA YANG
BZOD PA BSTEN CING DE LA BRTZE BAR BYA MOD CE NA, GANG CHO BDAG
YID BZOD BYED 'DOD NA YANG, ,DE TSE DE YI NYES SPYOD 'CHING BAS
BSDAMS, ,ZHES BYA BA SMOS TE, DUS SAM SKAD CIG GANG GI TSE BDAG
GI YID 'KHRUG

PAR BYED PA DE LAS BZLOG CING GNYEN POS SEMS DANG BAR BYAS TE,
BZOD PA'I TSUL LA GNAS PAR BYED 'DOD NA YANG DE'I TSE RANG BZHIN
NGAN PA'I DGRA BO DE'I RANG BZHIN NGAN ZHING GNOD PA SNA TSOGS
BYED PA'I NYE BAR SPYOD PA SNA TSOGS PA SEMS KYI 'CHING BAR GYUR
PA RNAMS KYI SEMS SLAR

YANG BSDAMS SHING DAM DU 'CHING BAR BYED PAS ZHE SDANG GI DBANG
DU 'GRO'O ZHES BYA BA'I DON TO, ,DE LTAR NA YANG DE'I NYER SPYOD
BTANG SNYOMS SU GZHAG CING SEMS GLAN MOD CE NA, DE NI BKAG CING
YONGS BSDAMS DRAG PO YI, ,ZHE SDANG ME YIS YONGS SKEMS BRTZE DANG
BRAL, ,ZHES

BYA BA LA SOGS PA SMOS TE, DE'I NYE BAR SPYOD PA NGAN PA DE LAS
BYUNG BA'I ZHE SDANG GI 'CHING BA DE NAN GYIS BKAG CING YONGS SU
BSDAMS PA NA BRNAGS DRAGS PA NYID KYIS SEMS KYI RGYUN SO NA MI
GNAS SHING KHONG KHRO BA'I DBANG DU GYUR LA, DES NA DE LAS BYUNG
BA'I ZHE SDANG DRAG PO DE NI

BDAG DANG GZHAN GDUNG BAR BYED PAS ME LTA BU YIN LA, ME DE YIS
'PHAGS PA CHOS KYI RLAN DANG SEMS BRAL BAR BYED PAS SEMS KYI
RGYUD SKEMS PAR BYED PA YIN LA, DE LTA BU DES NA SEMS BRTZE BA
DANG BRAL ZHING SNYING RJE MED DE DAM PA'I SPYOD PA BZOD CING
DANG BA DANG BRAL BAR GYUR TO ZHES

BYA BA'I DON TO, ,DE LTAR BRTZE BA DANG BRAL BA'I SEMS NI JI LTAR
GNAS SHE NA, JI LTAR MI BZAD LTA BA'I DUG CAN DAG ,CES BYA BA LA
SOGS PA SMOS TE, JI LTAR ZHES BYA BA DPER BYA BA NI, MI BZAD LTA
BA'I DUG CAN DAG ,CES PA SBRUL GANG BLTAS PA TZAM GYIS GSOD PAR
MI NUS

@214B SHING; DUG CAN GYI DBUGS KYIS BRGYAL BAR BYED NUS PA'O,
,NANG GNAS SHING NI MKHAS RNAMS SPONG BAR BYED, ,CES BYA BA NI
SHING GANG GI KHONG STONG GI CHA NA DE LTA BU'I SBRUL GDUG PAS
GNAS BCAS PA'I SHING DE NI MKHAS PA BLO DANG LDAN PA RNAMS RGYANG
RING POR MOD KHO NA LA SPONG BAR BYED

DO; ,DE BZHIN KHONG KHRO'I SPYOD PA SBED PA YI, ,BDAG GI BSAM
PA DGE BA RNAM SPONG BYED, ,CES BYA BA NI DPE BSHAD PA'I DON
BSTAN PA STE, TSUL DE BZHIN DU KHONG KHRO BA ZHES BYA BA SPRUL
GDUG PA LTA BU'I ZHE SDANG GI CHA LAS BYUNG BA'I SPYOD PA GZHAN
LA GNOD PAR BYED PA DUG LTA BU NANG NA GNAS

PA'I TSUL SBED PAR BYED CING 'CHAB PAR BYED PA'I BDAG GI BSAM PA
STE, SEMS KYI RNAM PA SHING LTA BU STE, DE DGE BA RNAMS ZHES BYA
BA BSLAB PA GSUM LA SOGS PA MNGON PAR MTHO BA DANG NGES PAR LEGS
PA'I RGYUR GYUR PA'I LAS KYI TSOGS RNAMS KYIS SPONG BAR BYED CING
'DOR BAR BYED PA 'DI

SKAD STON TE, GAL TE BDAG GI SEMS LA MNAR SEMS DANG LDAN PA'I ZHE
SDANG GI SPYOD PA SBRUL LTA BU GNAS NA DE NI SNOD DUG CAN LTA BU
YIN PAS DGE BA'I CHOS RNAMS MI GNAS SHING SPONG BAR BYED DO ZHES
BYA BA'I DON TO, ,SEMS LA SKYON CHAGS PAS CHOS KYI SNOD DU MI
'GYUR BA'I TSUL

GZHAN YANG BSTAN PA'I PHYIR, NYI MA'I ZER GYIS ZHES BYA BA LA
SOGS PA SMOS TE, BDAG GI BSAM PA LA DAM PA'I CHOS KYI CHAR 'BAB
PA DON MA MCHIS SO ZHES BYA BAR SBYAR RO, ,TSUL JI LTAR ZHE NA,
NYI MA'I ZER GYIS BSREGS PA'I RDO 'DRA ZHING, ,ZHES BYA BA SMOS
TE, SO

GA'I NYI MA'I 'OD ZER SHIN TU TSA ZHING RNO BAS BSREGS SHING
GDUNGS PA'I RDO LEB LA CHAR 'BAB PA DANG 'DRA BA YIN TE, 'DRA
ZHING ZHES BYA BA NI CHOS MTHUN PA STE, JI LTAR RDO BA'I NGOS LA
CHAR GYI RGYUN 'BAB TU ZIN KYANG 'PHEL BA'AM MYU GU SKYE BA LA
SOGS PA MI SNANG ZHING NANG DU YANG BA NGAS PAR

MI 'GYUR GYI PHYI ROL BRLAN PA TZAM KHO NAR 'GYUR LA, DE YANG
SKAD CIG TZAM NA MI SNANG BAR 'GYUR RO, ,DE BZHIN DU NYON MONGS
PA'I TSOGS NYI MA'I ZER LTAR DRAG PA BRGYA PHRAG GIS GDUNGS PAR
GYUR PA'I SEMS LA NI CHOS KYI CHAR BA'I DON MED DO, ,GZHAN YANG
JI LTA BU ZHE NA, YONGS

@215A *, ,SU BSKAMS PAS RDUL GYUR THAL BA 'DRA, ,ZHES BYA BA SMOS
TE, JI LTAR THAL BA'I TSOGS NYI MA'I 'OD ZER GYIS YONGS SU GDUNGS
SHING KUN NAS BSKAMS PAR BYAS PA NI RDUL DU GYUR CING SHIN TU
RTZUB PAR GNAS PAR THAL BA DANG 'DRA BA STE, JI LTAR THAL BA'I
PHUNG PO

BSKAMS SHING RTZUB PAR GYUR PA LA CHAR 'BAB TU ZIN KYANG KHYAD
PAR DU GYUR BA'I DNGOS PO MI SKYE BAS DON MED PA YIN LA, 'ON TE
MANG DU 'BAB PAS BRLAN PA TZAM DU GYUR PAS DUS GZHAN NA DE BZHIN
DU GNAS SO, ,TSUL DE 'DRA BAR BDAG GI SEMS THOG MA MED PA'I DUS
CAN GYI

RNAM PAR RTOG PA NGAN PA'I TSOGS KYIS BSDAMS SHING RDUL CAN DU
GYUR PA LA CHOS KYI CHAR 'BAB PA DON MED DO, ,GZHAN YANG JI LTA
BU ZHE NA, BYE MA'I TSOGS KYIS KHYAB PA'I LAM LTA BU, ,ZHES BYA
BA SMOS TE, BYE MA'I TSOGS NI BYE MA'I PHUNG PO STE MANG PO ZHES
BYA BA'I DON LA, DES KHYAB

PA NI KUN NAS G-YOGS SHING KHEBS PA STE, DE LTA BU'I PHYOGS KYI
RGYUN LAM DU NI CHAR 'BAB PA DON MED DO, ,LTA BUR ZHES BYA BA NI
DPER BYA BA STE JI LTAR BYE MA'I TSOGS KYIS KHYAB PA'I LAM DU
CHAR GYI RGYUN MANG DU BAB KYANG DGOS PA BYED PAR MI 'GYUR GYI
RING PO MI THOGS PAR

SNGA MKHO BZHIN DU GNAS SO, ,TSUL DE BZHIN DU, BDAG GI BSAM PAR
CHOS CHAR DON MA MCHIS, ,ZHES BYA BA BDAG GI SEMS MA RIG PA DANG
SRED PA LA SOGS PA BYE MA LTA BUS KHYAB PA'I GZHI LA YANG DAG
PA'I CHOS KYI CHAR 'BAB PA DON MED DO, ,DPE 'DI DAG GIS NI 'DI
SKAD

DU STON TE, JI LTAR ZHING SA BZANG PO DAG TU CHAR 'BAB PA NI
'BRAS BU LA SEMS PA 'BRU'I TSOGS DANG 'BRAS BU'I TSOGS RNAMS
'PHEL ZHING RGYAS PAR BYED PAS DON YOD PA BZHIN DU, RDO BA'I
RGYAB DANG THAL BA'I TSOGS DANG BYE MA'I LAM DU NI DE LTA MA YIN
NO ZHES CHOS MI MTHUN PA'I DPES

BSTAN PA YIN NO, ,DPE GSUM SMOS PA NI LUNG DANG, RTOGS PA DANG,
DON DAM PA STE CHOS RNAM PA GSUM YOD PAS DE DAG BRTEN PA DON MED
PA DANG GO RIMS BZHIN DU SBYAR BA'AM, THEG PA GSUM GYI CHOS BSTAN
PA'I SNOD DU MA GYUR PA DANG GO RIMS BZHIN DU SBYAR RO, ,'DI

@215B SLOB DPON GYI DGONGS PA NI 'DI YIN TE, YON TAN GYI TSOGS
MANG POS BRGYAN CING DAM PA'I SPYOD PA DANG LDAN PA DAG GIS KYANG
RE ZHIG BDAG LA SMAD PA NI BYA BA'I CHA YIN TE, GAL TE NYE BAR MA
BRTAGS PA'AM, MI DGE BA'I BSHES GNYEN GYI DBANG GIS SDIG PA MI
DGE BA BYAS PA NA DE SBYANG

BA'I THABS NI BDAG LA SMOD PA YIN PA'AM, GZHAN DAG TSUL DE LTAR
BSTAN PA'I SGO NAS NYES PA 'TSAMS SU 'JUG PA NI RNAM PAR SUN
'BYIN PA'I STOBS KYIS SDIG PA DANG BRAL BAR GYUR TE, SDIG PA SHIN
TU MI BZAD BYAS PA YANG, ,BDAG LA RNAM PAR SMOD PAS BAS PAR
'GYUR, ,

ZHES BSHAD PA YIN NO, ,TSUL 'DI NI SKABS 'DI DANG GZHAN DAG TU
YANG SBYAR BAR BYA'O, ,BDAG LA SMOD PA'I TSUL GZHAN DAG KYANG
BSTAN PA NI, RANG GI SDUG BSNGAL ZHES BYA BA LA SOGS PA SMOS PA
YIN TE, DE'I DON KYANG KYE 'JIG RTEN GYI MGON PO ZHES BCOM LDAN
'DAS LA BOS TE, DE

YANG BDAG GIS BZOD PAR MI NUS TE, KHYED KYIS BSTAN PAR MDZAD PA'I
LAM LA GUS PA MED CING DON MED PAR MA ZAD KYI KHYED KYANG BDAG
GIS SHES SHING RTEN PAR MA NUS SO ZHES BYA BA NI'ANG ZHES BYA
BA'I DON YIN NO, ,CI'I PHYIR ZHE NA, RANG GI SDUG BSNGAL MI BZAD
MA DPYAD PAS, ,

ZHES BYA BA SMOS TE, BDAG RANG NYID KYIS NYAMS SU MYONG BA'I SDUG
BSNGAL GYI TSOGS DRAG CING RTZUB PA MI BZAD CING BRNAG PAR DKA'
BA DE SDIG PA'I RNAM PAR SMIN PA LAS BYUNG BA YIN PAS BLOS MA
DPYAD CING RTOG PAR MA GYUR PAS RGYU DES NA, GANG ZHIG BDAG LA
PHAN BRTZON LTA

BUR NI, ,ZHES PA KHYED LTA BU GANG ZHIG BDAG LA PHAN PAR BRTZON
ZHING GNOD PA LAS BZLOG PA'I MDZA' BSHES LTA BUR GYUR PA'AM, LTA
BU ZHES BYA BA DPER MI DRANG BAR, GANG ZHIG BDAG LA PHAN PAR
BRTZON PA NYID, ,CES NGES PAR GZUNG BAR DRANG DU YANG RUNG STE
BDAG LA PHAN PAR BRTZON PA

NYID DU GYUR PA'O, ,GANG GIS SHE NA, BZOD DANG SBYIN PAS BDAG LA
PHAN 'DOGS PA, ,'JIG RTEN MGON DE'ANG BDAG GIS BZOD MI NUS, ,ZHES
BYA BA SMOS TE, BZOD PA DANG NI BZOD PA'I PHA ROL TU PHYIN PA'O,
,SBYIN PA NI SBYIN PA'I PHA ROL TU PHYIN PA STE, 'DI GNYIS NI
GZHAN

@216A *, ,LA PHAN GDAGS PA'I THABS KYI DAM PA YIN PAS GTZOR SMOS
PA YIN TE, DE DAG GIS MCHOG TU PHAN 'DOGS SHING DGOS PA SGRUB PAR
BYED PA'I NGANG TSUL CAN YIN PA LAS DE DAG RJES SU STON PAR MDZAD
PA NA, BDAG GIS BZOD CING BSTEN PAR MI NUS SO, ,ZHES

BYA BA'I DON TO, ,BDAG CI ZHIG BYED CING BZOD MI NUS SHE NA,
SDANG BAR BYED DAM 'BROS SHING 'BYOL BA'AM, ,ZHES BYA BA SMOS TE,
SDANG BAR BYED PA NI DGRA BOR 'DU SHES PA'O, ,GZHAN YANG CI ZHIG
BYED CE NA, 'BROS SHING 'BYOL BA STE, PHAN PA'I GDAMS NGAG BSTAN
PA NA DE MI BZOD

PAR GZHAN DU 'GRO BA'O, ,RAB TU G-YENG NGAM ZLOG PAR BYED NA
YANG, ,ZHES BYA BA NI GDAMS NGAG MI LEN PAR PHAN TSUN RGYU ZHING
GNAS SU SEMS PHYOGS PAR BYED PA'AM, ZLOG PAR BYED DAM ZHES BYA BA
NI GNAS NA GNAS PA NYID NA YANG SLAR TSIG GIS BZLOG CING GSHE BAR
BYED

PA'O, ,YANG ZHES BYA BA NI SHIN TU DKA' BA'I TSUL TE, 'DI LTAR
GDUL DKA' BA MI SRUN PA SEMS KYI RGYUN LOG PAR MOS PAS SKAL PA
MED PAR GYUR PA DE LTA BU LA YANG STON PAR MDZAD CING, DAM PA'I
CHOS KYI CHAR GYIS SBYIN PAR MDZAD PAS BDAG 'DRA BA SKAL BA MED
CING RANG BZHIN

NGAN PA LA YANG, RGYUN MI 'CHAD PAR BDAG 'DRA LA SLOB BYED, ,DE
'DRA'ANG BLA MA YIN SNYAM BDAG MI SEMS, ,ZHES BYA BA RGYUN MI
'CHAD PAR SLOB PAR MDZAD CING RIG PA LA 'DZUD PAR MDZAD CING SKAL
BA CAN DU BYED PA'O, ,DE 'DRA ZHES BYA BA DE LTA BU LA YANG PHAN
PA'I GDAMS NGAG BSTAN

PA'I BLA MA YIN PA SNYAM DU BDAG MI SEMS TE, MA RIG PAS BLO'I MIG
LDONGS PA'I PHYIR LOG PAR 'DZIN PAR 'GYUR RO ZHES BYA BA'I DON
TO, ,'DI SKAD STON TE, JI LTAR DMUS LONG DAG GIS NYI MA DANG ZLA
BA'I RNAM PA MI SHES PA BZHIN DU LUS DANG SEMS KYI RGYUD MA BSGOM
PA'I

SEMS CAN DAG GIS KYANG CHOS ZAB MO'I DON RTOGS SHING PHAN PA'I
GDAMS NGAG LEN PAR MI NUS SO, ,DE LTAR SEMS KYI SKYON GYI 'GYUR
BA RNAM PA SNA TSOGS SMRAS NAS, DA NI RNAL MA'I SEMS KYIS YANG
BCOM LDAN 'DAS LA GSOL BA 'DEBS PA'I TSUL BSTAN PA'I

@216B PHYIR; SONG STE GSOL BA BTAB KYANG RNYED DKA' ZHING, ,ZHES
BYA BA LA SOGS PA SMOS TE, SONG STE ZHES BYA BA NI PHAN 'DOGS
PA'I RGYU 'GA' ZHIG YOD NA DON DU GNYER BA DE DE'I THAD DU SONG
NAS BSNYEN BKUR LA SOGS PAS MNYES PAR BYAS TE, GSOL BA BTAB PAR
GYUR KYANG RNYED PAR

DKA' ZHING THOB PAR DKA' BA LTA BU YIN PA DANG, BZOD PA'I DUS SU
SMAN CHEN MCHOG GYUR PA, ,BZOD PA'I NGANG TSUL GAL TE MI BZOD NA,
,ZHES BYA BA GANG GI TSE KHRO BA'I DGRA BOS GTZES PA'I SEMS RME
BYUNG BA NA, SDUG BSNGAL DANG DU LEN PA LA SOGS PA'I THABS KYIS
GSO DGOS PA

YIN LA, DES NA DE'I TSE BSTEN PA'I SMAN SEMS KYI NAD GSO BAS CHEN
POR GYUR PA THABS GZHAN LAS KHYAD PAR 'PHAGS PA MCHOG TU GYUR PA
NI BZOD PA YIN PAS BZOD PA BSTEN DGOS NA BZOD PA'I NGANG TSUL LAM
RANG BZHIN TE, GAL TE MA BZOD CING BSTEN PAR MA BYAS NA ZHE SDANG
GI NAD

GSO BA'I, BZOD PA'I RGYU GZHAN BDAG LA CI ZHIG MCHIS, ,ZHES PA
BZOD PA'I RGYU'I THABS GZHAN BDAG LA CI ZHIG MCHIS TE MA MCHIS SO
ZHES BYA BA'I DON TO, ,DA NI NYON MONGS PA RANG DBANG MED PA NYID
DU GYUR PA BSTAN PA'I PHYIR, NYON MONGS SRIN POS ZIN PAS SEMS
DKRUGS SHING, ,

RIM BCAS BDAG PHAN LA YANG BRTZON MED PA'I, ,'JIG RTEN BLTA BAR
'OS PA MTHONG BA NA, ,GTZO BO BDAG SDANG NYID SKYE'I SNYING RJE'I
MIN, ,ZHES BYA BA SMOS TE, GTZO BO ZHES POS NAS BDAG GI SEMS LA
NI ZHE SDANG SKYE'I SNYING RJE NAM YANG SKYE BAR MA GYUR TO ZHES
STON TO, ,SU ZHIG LA

SNYING RJE MI SKYE ZHE NA, 'JIG RTEN LA'O, ,JI LTA BU ZHE NA,
NYON MONGS SRIN POS ZIN PAS SEMS DKRUGS SHING, ,ZHES BYA BA SMOS
TE, 'DOD CHAGS DANG ZHE SDANG LA SOGS PA'I NYON MONGS PA RNAMS NI
'JIGS SHING GNOD PA SKYED PAS SRIN PO LTA BU YIN LA, DES ZIN CING
DBANG DU

BYAS PAS SEMS KYI RGYUD DKRUGS SHING RANG DBANG MED PAR BYAS PA
YIN LA, DE NYID KYIS NA RIMS DANG BCAS PA YIN TE, SEMS SKYON DANG
BCAS SHING MI MTHUN PA'I PHYOGS KYIS MYOS PAR GYUR PA YIN LA,
RGYU DES NI BDAG LA PHAN PAR BYAS PA'I THABS 'JIG RTEN 'DI'AM
GZHAN DU SDUG

@217A *, ,BSNGAL MED PAR BYA BA'I LAS KYI RTZOM PA LA 'JUG PA LA
YANG BRTZON PA MED CING YONGS SU DOR BAR BYED PA'AM, YANG NA NYON
MONGS PAS DKRUGS PA'I PHYIR BDAG NYID G-YANG SAR MCHONG BA
DANG, DUG ZA BA'I SBYOR BAS RANG NYID LA GNOD PA BYED PA'I 'JIG
RTEN PA DAG NI BLTA

BAR 'OS PA ZHES BYA STE, GANG ZHIG MTHONG NA RJES SU BRTZE BA'I
SEMS SKYE ZHING SNYING RJE'I YUL DU GYUR PA DE NI BYANG CHUB SEMS
DPA'I SPYOD PA DANG RJES SU MTHUN PAR 'GYUR BA'I RGYU YIN PAS
BLTA BAR RIGS PA YIN NA, DE LTA BU MTHONG BA NA YANG NYON MONGS
PA'I STOBS CHE BA NYID KYIS ZHE SDANG NYID

SKYE BAR BYED KYI SNYING RJE SKYE BA NI MA YIN NO, ,DA NI RANG
NYID RIGS PA'I TSUL LA GNAS KYANG NYON MONGS PA'I DBANG DU GYUR
PA'I TSUL BSTAN PA'I PHYIR, SKYE BO RANG GI LAS 'BRAS LA SPYOD
CANG [?], ,THAMS CAD DBANG MED 'JIGS PA YIN PAR SHES, ,GZHAN DAG
NYES MED PAR NI BRTAGS GYUR

KYANG; ,ZHES BYA BA SMOS TE, SKYE BO ZHES BYA BA NI LAS DANG NYON
MONGS PAS BSKYED PA'I 'GRO BA RNAMS TE, DE NI RANG GI LAS 'BRAS
LA SPYOD CING, ,ZHES BYA BA GANG RANG GI LUS DANG NGAG DANG YID
KYIS BYAS PA'I LAS KYI 'BRAS BU RNAM PAR SMIN PA YID DU 'ONG BA
DANG YID DU MI 'ONG BA

LA SPYOD PA YIN PA'I PHYIR GZHAN GYI RKYEN LAS GYUR PA'I SDUG
BSNGAL NYAMS SU MYONG YANG DE NYID RANG NYID KYIS SPYAD PA'I LAS
KYI 'BRAS BU YIN PAS GZHAN DAG GIS NYES PA MA YIN PA DANG, SEMS
CAN THAMS CAD KYANG RANG DBANG MED PAR 'JIG PA YIN ZHING SKAD CIG
MA'I CHOS

CAN YIN PA'I PHYIR THAMS CAD MI RTAG PAR YANG SHES LA, DES NA
RANG GI BDE SDUG LA MYONG BA NI RANG GI LAS BYUNG BAR GZHAN DAG
GIS NYES PAR GYUR PA MED DO, ,RANG GI SKYON YIN PAR BLOS BRTAGS
SHING SHES PAR GYUR KYANG BZOD PAR MA NUS PA NI RANG GI SEMS GTI
MUG CING

MA RIG PA'I MUN PAS BSGRIBS PA YIN PAS NA MI SHES PA'I RAB RIB
DAG GIS RNAM PAR BSLUS PAR GYUR PA'I RNAM PAR 'KHRUL PA'AM NUS PA
NI NGO MTSAR CHE BA YIN PAS, RMONGS PA RAB RIB DAG GI RNAM 'KHRUL
GZIGS, ,ZHES BYA BA SMOS PA YIN NO, ,RNAM PAR 'KHRUL PA DE NYID

@217B YANG BSTAN PA'I PHYIR, BDAG NI NYES PA'I RGYA MTSO YIN NA
YANG, ,SU YI NYES PA'I CHA YANG BZOD MI BGYID, ,CES BYA BA SMOS
TE, DE LA RE ZHIG BDAG NYID NI LUS DANG SEMS KYI RGYUD NGAN PAR
BYED PA'I NYES PA 'DOD CHAGS LA SOGS PA'I NYON MONGS PA DANG, DE
LAS BYUNG BA'I

LAS MI DGE BA RGYA MTSO SNYED DU MANG ZHING RGYA CHE BA YOD PA
YIN NA YANG, GZHAN SU YANG RUNG BA'I NYES PA'I RNAM PA SHIN TU
PHRA BA'I CHA TZAM MAM THIGS PA TZAM YANG BZOD PAR MI BGYID CING
BRNAG MI NUS PA DE NI BDAG GI SEMS NGO MTSAR CHE'O, ,GZHAN YANG,
BZOD PA YON TAN PHUN

TSOGS GZHAN MCHIS KYANG, ,ZHES BYA BA LA, BZOD PA NI KHRO BA'I
GNYEN POR GYUR PA 'BA' ZHIG TU MA ZAD KYI GZUGS BZANG BA LA SOGS
PAR 'GYUR BA'I YON TAN PHUN SUM TSOGS PA MTHA' YAS PA DAG YOD
PA'AM, YANG GZHAN GYI BZOD PA YON TAN PHUN SUM TSOGS KYANG ZHES
BSHAD

DU YANG RUNG STE, YON TAN DANG LDAN PA GZHAN RNAMS KYIS BZOD PA
DANG TSUL KHRIMS LA BZOD PA'I YON TAN PHUN SUM TSOGS PA YOD PA
DAG KYANG NGO, ,GANG PHYIR MI BZOD DE 'DIR NGO MTSAR CHE, ,ZHES
BYA BA NI RGYU GANG GIS BZOD PA'I YON TAN MTHA' YAS KYANG DE'I
CHA TZAM YANG BRTEN CING BZOD

PAR MI NUS PA DE NI RMONGS PA'I RANG BZHIN CAN GYI BDAG GI SEMS
'DI NGO MTSAR TE, RMAD DU BYUNG BA YIN NO ZHES BYA BA'I DON TO,
,KYANG ZHES BYA BA NI 'GAL BAR SNANG BA'I TSUL STON PA YIN TE,
NYES PA'I RGYA MTSO YIN YANG NYES PA MI BZOD LA, YON TAN MTHA'
YAS KYANG YON TAN MI

BRTEN PA NI 'GAL BA YIN PA'I PHYIR RO, ,NYES PA DE NYID 'BYUNG
BA'I TSUL BSTAN PA'I PHYIR, DBYAR DUS MKHA' LA LDANG BA LTA BUR
NI, ,BDAG GI YID LA NYON MONGS SPRIN TSOGS RNAMS, ,YANG DANG YANG
DU 'GRO ZHING 'ONG GYUR PA, ,NGO TSA RNAM SPANGS LE LO CAN BDAG
NGAN, ,ZHES BYA BA

SMOS PA YIN TE, DBYAR GYI DUS SU NAM MKHA' LA CHAR SPRIN GYI
TSOGS 'DUS SHING LDANG BAR GYUR NAS CHAR 'BEBS PA LTA BUR BDAG GI
YID KYI MKHA' LA 'DOD CHAGS LA SOGS PA'I NYON MONGS PA'I TSOGS
GLO BUR DU 'BYUNG ZHING SPRIN DANG CHOS MTHUN PAS SPRIN LTA BU'I
TSOGS TE MANG PO RNAMS

@218A *, ,'BYUNG BA YIN LA, JI LTAR 'BYUNG ZHE NA, YANG DANG YANG
DU 'GRO ZHING 'ONG GYUR PA, ,ZHES BYA BA'I DON TO, ,RGYUN DU YANG
DANG YANG DU PHAN TSUN DU 'GRO ZHING SLAR 'ONG BA YIN TE, JI LTAR
SPRIN DAG MKHA' LA LDANG ZHING RGYU BA DANG CHU'I RGYUN 'BEBS PAR
BYED PA DE BZHIN DU BDAG GI

SEMS LA NYON MONGS PA RNAMS RTAG TU 'BYUNG ZHING LDANG LA SDIG
PA'I CHAR BSKYED NAS 'BEBS PAR BYED DO, ,DE BAS NA NYON MONGS PA
DE LTA BU DANG LDAN ZHING 'BYUNG BAR BDAG NYID SHES BZHIN DU NGO
TSA BA'I CHOS RNAM PAR SPANGS NAS NYON MONGS PA SPANG BA'I PHYIR
BRTZON 'GRUS LA MI BRTEN CING LE

LO'I DBANG DU GYUR PA NI BDAG NYID SHIN TU NGAN TE SMAD PAR BYA
BA NYID YIN NO, ,DE NI NYON MONGS PA BSAL BA'I THABS KYI TING NGE
'DZIN DANG MI MTHUN PAR GYUR PA BSTAN PA'I PHYIR, GAL TE NYON
MONGS GRANG LHAGS BYUNG GYUR NA, ,TING 'DZIN 'BAR BAS RGYAL BAR
SPRO GYUR KYANG, ,ZHES BYA BA LA

SOGS PA SMOS TE, NYON MONGS PA NI 'DOD CHAGS LA SOGS PA'O, ,DE
NYID NI TSUL KHRIMS 'CHAL BA LA SOGS PA'I GNOD PA'I RGYUR 'GYUR
BA LA LUS DANG SEMS NYON MONGS PAR BYED PA'I TSUL GYIS GRANG
LHAGS DRAG PO LTA BU YIN TE, JI LTAR GRANG LHAGS KYIS LUS RENGS
PA NA RTZOL

MI NUS PA DANG 'DRA BAR NYON MONGS PA'I GRANG BAS NYEN PA NA
'PHAGS PA'I LAM LA 'JUG MI NUS PAS GRANG BA DANG 'DRA LA, DE NI
MA RIG PA'I RGYU LAS BYUNG BAR GYUR PA NA SEMS KYI RGYUD LAS BSAL
DGOS NA GANG GIS BSAL ZHE NA, TING NGE 'DZIN TE GNYEN PO BSGOMS
PA LAS SEMS RTZE

GCIG TU BYA BAS SO, ,KHYAD PAR JI LTA BUS SHE NA, 'BAR BAS RGYAL
BAR ZHES BYA BA STE, BSAM GTAN GYI GTZUB SHING LAS BYUNG BA'I YE
SHES KYI ME 'BAR BAS NYON MONGS PA'I GRANG LHAGS ZIL GYIS GNON
CING BRGYAL BAR BYA BA STE, GANG GI PHYIR GRANG BA'I GNYEN PO ME
YIN PA

DANG 'DRA BAR CHOS MTHUN PA'I PHYIR RO, ,DE LTA BU BYA BAR MNGON
PAR SPRO ZHING RTZOL BAR GYUR KYANG NGO, ,DE LTAR RTZOL BA NA
NYES PA CI ZHIG 'BYUNG ZHE NA, GNYID DANG RMUGS PA'I RAB RIB BDE
GYUR PAS, ,MAL STAN 'DOD PA DAG KYANG RNAM PAR 'PHEL, ,ZHES BYA
BA SMOS TE, GNYID NI

@218B GANG GIS 'JUG PA RANG DBANG MED PAR SEMS SDUD PA'O, ,RMUGS
PA NI GANG GIS SEMS BLONG ZHING YUL LEGS PAR 'DZIN MI NUS PA STE
DE GNYIS NI MI SHES PA'I RGYU YIN PAS NA RAB RIB PO, ,DE BDO BA
NI SHUGS DRAG PAR 'BYUNG BAS SEMS GSAL BA ZIL GYIS GNON PAR NUS
PA'O, ,

RGYU DES NA, MAL STAN 'DOD PA DAG KYANG RNAM PAR 'PHEL, ,ZHES BYA
BA GNYID DANG RMUGS PA'I SHUGS KYIS TING NGE 'DZIN GYI YUL LA
GTOD PAR MI NUS KYI, CI NAS KYANG MAL STAN BDE MO DAG LA NYAL BAR
'DOD PA'I SEMS 'GYUR ZHING LE LO RNAM PAR 'PHEL BAR 'GYUR RO, ,DE
LTAR NYON

MONGS PA'I GNYEN PO LA BSTEN MI NUS PAS CING 'GYUR ZHE NA, BDAG
YID 'DOD CHAGS ZHAGS PAS DBANG MED BGYIS, ,ZHES BYA BA SMOS TE,
BDAG GI YID TING NGE 'DZIN DANG BRAL BAS NYON MONGS PA'I DBANG DU
GYUR PA YIN PAS, 'DOD CHAGS ZHAGS PAS DBANG MED BGYIS, ,

ZHES BYA BA LA, 'DOD CHAGS NI YUL LA MNGON PAR ZHE NA CING CHAGS
PA YIN LA, DE NYID NI 'CHING BA DAM PO YIN PAS ZHAGS PA DANG 'DRA
LA DES SEMS KYI RGYUD RANG DBANG MED PAR BSDAMS SHING GOL BA'I
DBANG MED PAR BYAS PAS NA DBANG MED BGYIS ZHES BYA STE, STOBS MED
PAR BYAS SO ZHES

BYA BA'I DON TO, ,ZHE SDANG MES BSREGS NGA RGYAL DAG GIS BCOM,
,ZHES BYA BA NI SEMS KYI KUN NAS MNAR SEMS PA'I MES RANG GI RGYUD
LA GNAS PA'I 'PHAGS PA'I LAM DANG RJES SU MTHUN PA'I DGE BA RNAMS
BSREGS SHING ZAD PAR BYAS PA'O, ,NGA RGYAL DAG GIS BCOM ZHES BYA
BA NI NGA RGYAL

DANG CHE BA'I NGA RGYAL LA SOGS PAS SEMS KYI RGYUD KHENGS SHING
'PHAGS PA'I NOR DANG BRAL BAR BYAS PA'O, ,DE DAG 'BA' ZHIG TU ZAD
DAM ZHE NA, MA YIN TE, NYES PA KUN GYI MDA' MDUNG MTSON CHA YIS,
,KUN TU GANG BAS DBANG MED PA RGYAL BAR GYUR, ,ZHES BYA BA NYES
PA YANG YIN LA KUN

YANG YIN PAS NA NYES PA KUN GYI STE, JI SKAD SMOS PA'I NYON MONGS
PA DE LAS GZHAN PA'I NYON MONGS PA DANG NYE BA'I NYON MONGS PA'I
TSOGS RNAMS SO, ,NYON MONGS PA DE DAG NYID RNO BA'I PHYIR DANG
SEMS KYI RGYUD PHRA RAB 'BIGS PA'I PHYIR MDA' LTA BU YIN LA, RAGS
PA'I TSUL GYIS 'BIGS SHING

@219A *, ,GNOD PA TSABS CHE BAR BSKYED PA'I PHYIR NI MDUNG LTA BU
YIN TE, DE LTA BU'I MTSON CHA GANG YIN PA DE YIS SEMS KYI RGYUD
KUN TU GANG BA STE LUS LA PHOG PA'I MTSON CHA ZUG RNGUR LUS PA
DANG, PHYI ROL MCHOD PA DANG 'DRA BAR BAG LA NYAL BA DANG, KUN
NAS DKRIS PA'I NYON

MONGS PA'I TSOGS KYIS SEMS LA KHYAB PA'I RGYU DES NA GNYEN PO'I
CHOS LA RTZOL BA'I DBANG MED PAR SHIN TU ZHUM PAR GYUR CING
'PHAGS PA'I LAM LA RTZOL MI NUS PAR GYUR PA'AM, NGA RGYAL ZHING
MYOS PA LTA BUR GYUR TO ZHES BYA BA'I DON TO, ,NYON MONGS PAS
SEMS DBANG DU BYAS PA'I NYES

PA GZHAN DAG KYANG BSTAN PA'I PHYIR, DRAN PA RNYED NAS BCINGS
SHING MYUR SKRAG LA, ,RAB TU BCOM PAS RNAM PAR ZHUM GYUR CING,
,G-YO DANG SGYU RNAMS KYIS KYANG BSLUS GYUR PAS, ,DMAN PA BDUD
KYI SPYOD YUL DAG NA 'KHYAM, ,ZHES BYA BA SMOS TE, DE LTAR NYON
MONGS PAS ZIL GYIS

MNAN TE BRGYAL BA LTA BUR GNAS PA LAS SLAR SEMS KYI GNAS SKABS
RNAL DU 'DUG PA'I DRAN PA RNYED PA NA YANG SLAR NYON MONGS PA
RNAMS KYIS BCINGS SHING DE'I DBANG DU 'GYUR LA, DE NYID KYIS NA
MYUR DU SKRAG PAR 'GYUR TE, SEMS RNAL DU 'DUG PA'I TSUL LA RING
POR MI GNAS PAR NYON

MONGS PA'I TSOGS KYI MTSON CHA RNAMS KYIS DKRUGS SHING SKRAG PAR
BYAS LA RAB TU BCOM ZHING ZIL GYIS MNAN PAR BYAS PAS SEMS KYI
TING NGE 'DZIN GYI YUL LA RTZOL MI NUS PAR RNAM PAR ZHUM PAR
'GYUR ZHING NUS PA DANG BRAL BAR 'GYUR LA, DE NYID KYIS NA SEMS
MI MTHUN PA'I DBANG DU GYUR PAS

G-YO SGYU LA SOGS PA'I NYON MONGS PA RNAMS KYANG 'BYUNG BAS DES
SEMS BSLUS SHING 'PHAGS PA'I LAM STOR BAR 'GYUR LA, DES NA SEMS
GNYEN PO'I STOBS DANG BRAL TE NUS BA ZHAN CING DMAN PAS MI SHES
PA'I DBANG GIS BDUD KYI SPYOD YUL NYON MONGS PA'I TSOGS KYI NANG
NA GNAS

SHING YUN RING POR DON MED PAR 'KHYAM PAR 'GYUR RO ZHES BYA BA'I
DON TO, ,DE LTA BU'I NYON MONGS PA DE BSAL BA'I PHYIR ZHI GNAS
DANG LHAG MTHONG BSGOM PA YIN NA YID GTOD MI NUS PAR BSTAN PA'I
PHYIR, JI LTAR JI LTAR ZHI GNAS LA DMIGS SHING, ,DE DAG DER YID
YANG YANG GTAD PA NA, ,

@219B DE DANG DE LAS NYON MONGS ZHAGS PA NI, ,YUL LA CHAGS PA'I
THAG PAS DBANG MED DRANGS, ,ZHES BYA BA SMOS TE, TSUL JI LTA JI
LTAR ZHI GNAS ZHES BYA BA DMIGS PA'I YUL LA RTZE GCIG PA BSAM
GTAN GYI TSUL LA GNAS SHING SEMS KYIS DMIGS PAR BYED LA, RTZE
GCIG PA DE THOB PAR BYA

BA'I PHYIR TING NGE 'DZIN GYI YUL GANG YANG RUNG BA DE DANG DER
YID YANG DANG YANG DU GTOD CING RTZE GCIG PA LA SLOB PAR BYED PA
NA YANG DE LTAR GNAS PAR MI 'GYUR TE, DMIGS PA'I YUL DE DANG DE
LAS NI GNAS SU GYUR PA'I NYON MONGS PA'I ZHAGS PA DAM PO LTA BU
'DOD PA'I YUL LNGA LA MNGON PAR

CHAGS SHING ZHEN PAS SEMS PHYI ROL TU BLTAS PAR GYUR PA'I THAG PA
LTA BUS SEMS KYI RGYUD DMIGS PA'I YUL LA NANG DU GTOD PA LAS RANG
DBANG MED PAR PHYIR DRANGS SHING G-YENG BAR 'GYUR RO, ,'DI SKAD
STON TE, RNAM PAR RTOG PA'I TSOGS BSAL BA'I PHYIR GANG GI TSE
ZHIG GNAS KYI STOBS

KYIS SEMS NANG DU BSDUS TE, SHES RAB KYIS CHOS RNAMS RANG BZHIN
GYIS DBEN ZHING RTOG PA DANG BRAL BA'I YUL LA GTAD PA NA YANG
NYON MONGS PA'I TSOGS KYIS BSKYOD PAS SNGON NYAMS SU MYONG BA'I
YUL GYI DBANG DU 'GYUR ZHING G-YENGS PAR BYED DO ZHES BYA BA'I
DON TO, ,DE LTAR GYUR

KYANG YUL LA BLAN PA'I RTZOL BA BSTAN TE SEMS MNYAM PAR GZHAG MOD
CE NA, DE LTAR GNAS PAR DKA' BAR BSTAN PA'I PHYIR, BRTZON PA
BSTEN NA RGOD PA 'BYUNG 'GYUR ZHING, ,ZHES BYA BA SMOS TE, BRTZON
PA NI 'DIR DGE BA'I PHYOGS LA MNGON PAR SPRO BAS BSGRIMS TE 'JUG
PA LA BYA'I,

RA MA nA DANG, BAR TA'I SGRUNG LAS BYUNG BA'I SI T'A DANG, GRO BI
TA SLAR DGUG PA'I PHYIR RTZOL BA LA SOGS PA LTA BU 'DOD CHAGS
DANG ZHE SDANG GIS KUN NAS BSLANG BA LAS BYUNG BA'I RTZOL BA LA
NI MI BYA'O, ,DES NA 'DIR LE LO'I GNYEN PO BRTZON 'GRUS KYI SBYOR
BA BSTEN CING GNAS PA NA

RTZOL BAS SEMS ZHI BA LAS NYAMS PA'I PHYIR SEMS PHYI ROL DU RGOD
CING 'PHYAR BA 'BYUNG BAR 'GYUR RO, ,DE LTAR GYUR NA BRTZON PA
YANG SPONG MOD CE NA, DE SPANGS NA NI ZHUM PA SKYE BAR 'GYUR,
,'DI YI RIGS PAR MNYAM 'JUG RNYED DKA' NA, ,BDAG GI SEMS DKRUGS PA
NI JI

@220A *, ,LTAR BGYI, ,ZHES BYA BA SMOS TE, RGOD PAR 'GYUR BA'I
NYES PA MTHONG NAS BRTZON PA DE SPANGS TE RTZOL BA BTANG BAR GYUR
NA, SEMS NANG DU ZHUM ZHING DMIGS PA LA GTOD PA MI SKYE BAR 'GYUR
RO, ,DE BAS NA NYON MONGS PA DANG LDAN PA'I SEMS 'DI'I TSUL LAS,

RGOD PA DANG ZHUM PA'I TSUL GNYIS KA DANG BRAL ZHING CHA MNYAM
PAR GNAS PA NI SEMS RIGS PAR MNYAM DU 'JUG PA YIN PA LAS DE NI
SHIN TU RNYED CING THOB PAR DKA' BA NYID KYIS NA, BDAG GI SEMS MI
BRTAN ZHING NYON MONGS PA'I TSOGS KYIS DKRUGS PA JI LTAR BGYI
ZHES PA STE

GNYIS KA LTAR YANG SKYON DU 'GYUR ZHING BRTAN PA DANG BRAL BAS DE
CI ZHIG LA SPYOD PAR BGYI ZHES BYA BA'I DON TO, ,SPANG BA DANG
BLANG BA'I CHA NI SHES RAB KYIS 'GRUB PAR 'GYUR BAS DE BSTEN PAR
BYA'O ZHE NA, DE'I PHYIR, SHES RAB LA SPYOD NA NI RGOD PA 'BYUNG,
,'DZIN LA BRTEN NA ZHUM PA SKYE BAR

'GYUR; ,'DI NI ZUNG DU 'JUG PA RNYED DKA' NA, ,ZHES BYA BA SMOS
TE, SHES RAB NI CHOS RNAMS KYI SPYI DANG RANG GI MTSAN NYID LA
KHYAB PAR JI LTA BA BZHIN DU RNAM PAR DPYAD PA YIN LA, DE LTA BU
DE LA GZHAN ZHIG SPYOD PAR 'GYUR NA NI RGOD PA 'BYUNG BAR 'GYUR
TE, 'DI LTAR SEMS ZHES BYA BA'I

YUL SNA TSOGS LA RNAM PAR 'PHYOS PAS ZHI BAR MI NUS SO, ,GAL TE
DE SPANGS NAS SEMS ZHI GNAS KYI YUL GANG YANG RUNG BA LA GTAD
PA'I TSUL GYIS 'DZIN CING NANG DU SDUD PA KHO NA LA BRTEN PAR
'GYUR NA NI, SHES RAB DANG BRAL ZHING YUL RNAMS LAS BLAN PA'I
PHYIR SHES RAB KYI CHA GSAL

BA DANG BRAL BAS SEMS NANG DU ZHUM PA SKYE BAR 'GYUR RO, ,DE LTAR
NA SKYON CHAGS PA 'DI'I ZUNG DU 'JUG PA ZHES BYA BA ZHI GNAS DANG
LHAG MTHONG CHA MNYAM PAR GNAS PA NI ZUNG DU 'JUG PA ZHES BYA
STE, 'DI LTAR GLANG GNYIS KYI GNYA' SHING CHA MNYAM PAR GNAS PAS
ZHINGS SHIN TU SRA BA DAG KYANG

LEGS PAR 'BYED PAR NUS PA DANG 'DRA BAR GANG GI TSE SEMS ZHI GNAS
DANG LHAG MTHONG CHA MNYAM PAR GNAS PA MAR ME RLUNG GIS MA BSKYOD
PA LTAR GNAS PA'I TSE NYON MONGS PA'I TSOGS SPANGS PA'I YE SHES
SKYE BA YIN LA LAS DANG PO PA'I SEMS KA ZUNG DU 'JUG PA DE SHIN
TU RNYED DKA' ZHING DE LTAR

@220B GNAS PAR MI NUS LA, DE NYID KYIS NA SEMS NYON MONGS PA'I
DBANG DU GYUR PA'I PHYIR, BDAG GI SEMS DKRUGS PA NI JI LTAR BGYI,
,ZHES BYA BA SMOS SO, ,BDAG GI SEMS ZHI GNAS DANG LHAG MTHONG
DANG BRAL BAS RNAM PAR 'JUG PA LA GNAS MI NUS PAS, DKRUGS SHING
G-YENGS

PAR GYUR PA 'DI LTAR SPYAD PAR BGYI ZHING CI ZHIG BSGRUB PAR BGYI
ZHES BYA BA'I DON TO, ,DON DE NYID LA RTZOL BA KHO NAS 'JUG MOD
CE NA, 'BAD PAS 'JUG NA RGOD PA 'BYUNG 'GYUR ZHING, ,DE GLOD NA
NI ZHUM PA SKYE BAR 'GYUR, ,ZHES BYA BA SMOS TE, ZUNG DU 'JUG PA
LA SOGS PA'I TSUL DU SEMS

DE GNAS PA'I PHYIR, SHIN TU 'BAD PAR BSGRIMS TE 'JUG CING RTZOL
BA NA NI SEMS DE RGOD CING G-YENG BA 'BYUNG BAR 'GYUR BAS BCOM
PAS RTZOL BA LAS KYANG SEMS GNAS PA MI RNYED LA, DE LTAR DE NYES
PA NYID YIN PAS DE BZLOG PA'I PHYIR 'BAD PAS 'JUG PA'I SEMS DE
GLOD CING

RTZOL BA BTANG BAR GYUR NA NI DMIGS PA'I YUL BRJOD PA LA SOGS
PA'I SKYON GYIS SEMS NANG DU ZHUM ZHING BYING BA SKYE BA
'BYUNG BAR 'GYUR BAS, TSUL 'DI LTAR GNAS PA LAS KYANG TING NGE
'DZIN LA SEMS RTZE GCIG PA'I SEMS SKYE BAR MI 'GYUR RO, ,DE BAS
NA, 'DI YI DBU MAR SGRUB PA'ANG

RNYED DKA' NA, ,ZHES BYA BA SMOS TE, DE LTAR RGOD PA DANG ZHUM
PA'I NYES PA DANG LDAN PA'I SEMS 'DI DBU MAR BSGRUB PA ZHES BYA
BA ZHUM RGOD KYI MTHA' GNYI GA DANG BRAL BAS DBU MAR BSGRUB CING
MNYAM PAR GNAS PA GANG YIN PA DE'ANG SHIN TU RNYED PAR DKA' STE,
SEMS NI RANG ZHIN

GYIS GDUL DKA' BA YIN PA'I PHYIR MI MTHUN PA'I DBANG DU GYUR PA
KHO NA YIN NO, ,DE'I PHYIR, BDAG GI SEMS NI DKRUGS PA JI LTAR
BGYI, ,ZHES BYA BA SMOS TE, SEMS RANG BZHIN GYIS DAG CING 'OD
GSAL BA YIN NA YANG GLO BUR BA'I NYON MONGS PA'I TSOGS KYIS
DKRUGS SHING RNYOG

PA CAN DU GYUR PAS YANG DAG PA'I DON GYI GZUGS BRNYAN 'CHAR ZHING
MTHONG BAR MI NUS NA, JI LTAR GNAS SHING BSGRUB PAR BGYI, ,ZHES
SEMS NYID KYI NYES PA BRJOD PA'I SGO NAS BSHAGS PA'O, ,DA NI NYES
PA'I RTZA BA MA RIG PA LAS BYUNG BA'I BDAG TU 'DZIN PA YIN PAR
BSTAN PA'I

@221A *, ,PHYIR; BSAM GTAN NAGS MES YANG DANG YANG DU NI, ,ZHES
BYA BA SMOS TE, BSAM GTAN ZHES BYA BA SEMS MNYAM PAR GZHAG PA STE
BSAM GTAN BZHI LA SOGS PA'O, ,DES NI NYON MONGS PA'I TSANG TSING
RNAMS SREG CING ZAD PAR BYED PAS NA NAGS LA MCHED PAR

BYED PA'I ME CHEN PO DANG 'DRA LA, DE LTA BU'I ME DES YANG DANG
YANG ZHES BYA BA SKAD CIG MA RE RE'I DUS DAG TU'O, ,CI ZHIG BYED
CE NA, NYES PA'I NAGS TSAL BSREGS PAR GYUR NA YANG, ,ZHES BYA BA
SMOS TE, 'DOD CHAGS LA SOGS PA'I NYES PA STE, DE NYID MANG ZHING
BSREG PAR BYA BA'I

GZHIR GYUR PAS NAGS TSAL DANG 'DRA BA DE BSAM GTAN GYI MES BSREGS
PAR GYUR CING BSAL BAR GYUR KYANG, BDAG LTA'I RTZA BA BRTAN PO MA
ZAD PAS, ,ZHES BYA BA BDAG DANG BDAG GIR 'DZIN PA NYON MONGS PA
SKYE BA'I GZHIR GYUR PAS RTZA BA LTA BU'I THOG MA MED PA'I DUS
NAS

BYUNG BAS SHIN TU BRTAN PA GANG YIN PA DE YANG DAG PA'I SHES RAB
KYIS ZAD PAR MA BYAS SHING DRUNGS NAS DBYUNG BAR MA BYAS PAR SLAR
YANG RAB TU SKYE BA YIN NO, ,TSUL JI LTAR ZHE NA, CHAR GYIS BRLAN
BZHIN MDUN NA RAB TU SKYE, ,ZHES BYA BA SMOS TE, JI LTAR DBYAR
GYI TSE RTZVA DANG SHING DAG

BSREG PAR GYUR KYANG GANG ZHIG RTZA BA TSIG CING BTON PAR MA GYUR
PA DE BRLAN DANG PHRAD PA NA SLAR SKYE BA DANG 'DRA BAR BDAG TU
LTA BA NI NYES PA KUN GYI RTZA BA YIN PAS DE MA SPANGS NA YUL GYI
RKYEN DANG LDAN PA NA NYON MONGS PA'I KUN DU RGYU BA MDUN NA GNAS
PA'I TSUL DU MNGON DU SKYE BAR 'GYUR

RO; ,NYON MONGS PA'I RTZA BA NI GANG ZAG LA BDAG MED PAR MTHONG
BAS KYANG SEL BAR 'GYUR BAS SHES RAB KYI CHA DE TZAM GYIS TSOG GO
ZHE NA, GANG ZHIG NYON MONGS LAS 'BRAS TZAM GYI RGYUN, ,MTHONG BA
YIS KYANG DE NI LDOG 'GYUR LA, ,ZHES BYA BA SMOS TE, NYON MONGS
PA NI 'DOD

CHAGS DANG ZHE SDANG LA SOGS PA'O, ,LAS NI DGE BA DANG MI DGE BA
DANG LUNG DU MA BSTAN PA'I BDAG NYID CAN NO, ,'BRAS BU NI RNAM
PAR SMIN PA'O, ,TZAM ZHES BYA BA DBANG PHYUG LA SOGS PA LA DGA'
BA STE, NYON MONGS PA DANG LAS KYI 'BRAS BU NYI TSE TZAM YIN GYI
DE LAS LOGS

@221B SHIG NA BYED PA PO MED DO, ,DE'I RGYU NI SKAD CIG MA'I
RGYUN CHAGS SU 'BYUNG BA STE, DE MTHONG ZHING RNAM PAR DPYOD PA'I
RNAL 'BYOR PA DRAN PA DANG SHES BZHIN DANG LDAN PA'I SHES RAB
KYIS MTHONG BA NA YANG BDAG TU LTA BA DE LDOG PAR 'GYUR TE, RNAM
PAR BRTAG NA 'KHOR BA'I RGYUN NI LAS DANG

NYON MONGS PA'I 'BA' ZHIG TZAM LAS 'BYUNG GI DE LAS LOGS SHIG
NA BDAG CES BYA BA MA GRUB PA'I PHYIR RO, ,DE LOG PA 'BA' ZHIG TU
MA ZAD KYI, SEMS KYI RGYUN KYANG SPONG BAR BYED MOD KYIS, ,ZHES
BYA BA 'PHAGS PA NYAN THOS SKAD CIG MA'I TSUL DU GNAS PA'I SEMS
KYI RGYUN SDUG BSNGAL

GYI BDEN PA'I NGO BO RNAM PAR SHES PA'I PHUNG PO RDZAS SU BRTAGS
PA DE DE'I GNYEN POR RNAM PAR SHES PA'I STONG PA NYID CES BYA BA
'GOG PA'I BDEN PA LA DMIGS PA'I LAM GYI BDEN PA SKYES PAS MI
MTHUN PA DANG GNYEN PO'I TSUL DU SPONG BAR BYED CE NA, STONG PA
NYID KYI NGO BOR GYUR TE BDAG DANG

GZHAN DMIGS PA MED PAS 'GRO BA'I DON BRTZON PA LAS SHIN TU RING
ZHES BYA BA STE, GCIG TU STONG PA'ANG MA YIN GCIG TU MI STONG
PA'ANG MA YIN PAR LTA BA'I SHES RAB KHYAD PAR CAN DANG BRAL BA'I
PHYIR 'KHOR BAR GNAS SHING SDUG BSNGAL GYIS ZHUM PAS GZHAN GYI
DON YONGS SU RDZOGS PAR

BYED MI NUS PA ZHES BYA BA'I DON TO, ,'GRO BA'I DON LAS JI LTAR
NA RING BA YIN ZHE NA, SKYOB PA CHAGS PA TZAM DANG RNAM BRAL BAS,
,ZHES BYA BA SMOS TE, SKYOB PA ZHES BYA BA NI 'PHAGS PA'I BDEN PA
BZHI DANG LDAN PA'I CHOS KYIS RANG GI RGYUD SKYOB PAR BYED PA'AM
MCHOD PAR 'OS PA LA BYA STE

'PHAGS PA DGRA BCOM PA DAG GO, ,DE NI CHAGS PA TZAM ZHES BYA BA
'KHOR BAR 'GRO BA LA RJES SU CHAGS PA'I SRED PA TZAM DANG BRAL
ZHING DE SPANGS PAR GYUR PAS DE DANG RNAM PAR BRAL BA YIN LA,
GZHAN YANG, 'GRO BA KUN LA LTOS PA MED GYUR PA'I, ,ZHES BYA BA
'GRO BA YANG YIN LA KUN KYANG

YIN PAS 'GRO BA KUN TE KHAMS GSUM PAR GTOGS PA THAMS CAD DO, ,DE
LA LTOS PA MED PAR GYUR PA NI DE RNAMS 'KHOR BA LAS GDON CING
SDUG BSNGAL LAS THAR BAR BYA BA'I PHYIR 'JUG PA'I LTOS PA'I RTZOL
BA SPANGS PAR GYUR PA STE RANG GI DON LHUR LEN PA DAG GO, ,DE'I
SEMS KYI RGYUN NI MYA

@222A *, ,NGAN LAS 'DAS PA YIN NO ZHES BSTAN PA'I PHYIR, SEMS
KHYI RGYUN NI RGYU ZAD MAR ME BZHIN, ,PHUNG PO LHAG MA ZAD PA'I
MYA NGAN 'DAS, ,ZHES BYA BA SMOS TE, DE LA SEMS NI RNAM PAR SHES
PA'I RANG BZHIN NO, ,DE'I RGYUN NI SKAD CIG MA GCIG NAS GCIG TU
BRGYUD PA'I

TSOGS TE, RGYUN DE YE SHES KYIS DAG CING GNAS GYUR PA NA RGYU ZAD
PA'I MAR ME BZHIN ZHES BYA BA JI LTAR MAR ME'I RGYU SNUM ZAD PAR
GYUR PA NA MAR ME 'BAR BA MED PAR 'GYUR BA DE BZHIN DU, RDO RJE
LTA BU'I TING NGE 'DZIN LAS BYUNG BA'I YE SHES KYIS BAG CHAGS
DANG BCAS PA'I NYON MONGS PA SPANGS

PAS MYA NGAN LAS 'DAS PAR GYUR PA YIN LA, DE YANG LHAG MA MED
PA'I MYA NGAN LAS 'DAS PA STE, SNGON GYI LAS DANG NYON MONGS PAS
BSKYED PA'I PHUNG PO LHAG MA TZAM GNAS PA DE YANG YE SHES KYI MES
BSREGS TE ZAD CING MED PAR BYAS NAS MYA NGAN LAS 'DAS PA'I
DBYINGS LA GNAS

PAR 'GYUR PAS NA 'GRO BA'I DON BYA BA DANG SHIN TU RING NGO ZHES
BYA BA'I DON TO, ,DA NI DE LTA BU'I 'GRO BA'I DON NI BYANG CHUB
KYI SEMS LAS BYUNG NA DE DANG RANG GI RGYUD MI MTHUN PAR BSTAN
PA'I PHYIR, GANG YANG 'GRO KUN NYAM THAG SEL BYED PA, ,ZHES BYA
BA LA SOGS PA SMOS PA YIN TE, GANG

YANG ZHES BYA BA NI BYANG CHUB KYI SEMS SO, ,YON TAN JI LTA BU
DANG LDAN ZHE NA, 'GRO BA NYAM THAG MA LUS SEL BYED PA, ,ZHES BYA
BA SMOS TE, SKYE BA BZHIS BSDUS PA'I SEMS CAN SRID PA'I RTZE MO'I
BAR DU GNAS PA THAMS CAD KYI SDUG BSNGAL GSUM GYIS GZIR CING NYAM
THAG PA

MA LUS PAR SEL ZHING MED PAR BYED PA YIN NO, ,DE LTA BU SU ZHIG
YIN ZHE NA, BYANG CHUB SEMS NI BDUD RTZI BCUD KYIS LEN, ,ZHES BYA
BA SMOS PA YIN TE, BYANG CHUB TU SMON PA DANG 'JUG PA'I BDAG NYID
CAN GYI BYANG CHUB KYI SEMS SO, ,KHYAD PAR JI LTA BU ZHE NA, BDUD
RTZI BCUD KYIS

LEN ZHES BYA BA SMOS TE, BDUD RTZI ZA BA NI 'CHI BAS MI TSUGS PA
DANG 'DRA BAR BYANG CHUB KYI SEMS KYIS 'PHAGS PA'I LAM GYI SROG
'DZIN CING GO 'PHANG THAMS CAD THOB PAR BYED PAS BDUD RTZI LTA BU
YIN LA, SMAN BCUD KYIS LEN BSTEN PAS NI SKRA DKAR DANG GNYER MA
SEL ZHING NAD MED PAR

@222B BYED PA DANG 'DRA BAR BYANG CHUB KYI SEMS KYIS BDAG DANG
GZHAN GYI RGYUD DU GTOGS PA'I SDUG BSNGAL DANG NYON MONGS PA
'JOMS PAR BYED PA YIN NO, ,DE LTAR YON TAN DANG LDAN PA NYID KYIS
NA NYAMS SU BLANGS DGOS PA NYID KYI PHYIR, BYANG CHUB RGYU RU MI
RTOG BSGOM PA NA, ,ZHES BYA BA

SMOS TE, BYANG CHUB NI RNAM PAR THAMS CAD MKHYEN PA'I YE SHES TE,
DE THOB PAR BYA BA'I RGYU DANG GZHIR MI RTOG PA BSGOM PA NA ZHES
GZUNG BA DANG 'DZIN PA RNAM PAR SPANGS PA'I TSUL GYIS SPROS PA
MED PA'I DON YID LA BYA BA LA SLOB NA'O, ,GNAS SKABS DER SEMS DE
LTAR GNAS

SAM ZHE NA, MA YIN TE, DE TSE BDAG NI RNAM RTOG KHO NAR RGYUG
,CES BYA BA SMOS TE, BYANG CHUB KYI SEMS KYI YE SHES CHEN PO
BSGRUB PAR BYA BA'I PHYIR SLOB PAR BYED PA DE'I TSE, DE TSE BDAG
NI RNAM RTOG KHO NAR RGYUG ,CES SMOS TE, LAS DANG PO PA YIN PA'I
PHYIR, BDAG GI SEMS

NI RNAM PAR RTOG PA KHO NAR RGYUG STE, RNAM PAR RTOG PA NI YANG
DAG PA MA YIN PA'I KUN DU RTOG PAS BSKYED PA'I TSUL BZHIN MA YIN
PA'I RNAM PAR RTOG PA DU MA LA RGYUG CING PHYOGS PAR 'GYUR RO
ZHES BYA BA'I DON TO, ,KHO NA ZHES BYA BA'I SGRAS NI TSUL GZHAN
LAS RANG DGA' BA STE, DES NA

GZHAN GYI YUL MA YIN PA'I PHYIR SEMS KYI GZHI LA NI RNAM PAR RTOG
PA KHO NA RTEN GYIS GZHAN DAG MA YIN TE, DPER NA SRID SGRUB KHO
NA GZHU THOGS PA YIN GYI GZHAN DAG NI MA YIN NO ZHES BYA BA BZHIN
NO, ,'DIR DRIS PA DE NI MI RIGS TE, CHU BO RGYA MTSO RI BO RNAMS,
,'DI DAG SEMS

KYI RNAM 'PHRUL YIN, ,ZHES BSHAD PAS SEMS LAS LOGS SHIG NA GZHAN
MED PA'I PHYIR RTEN DANG BRTEN PAR GDAGS SU MI RUNG ZHE NA, DE
LTA YIN MOD KYIS MDO SDE BA'I TSUL GYIS YUL SEMS GNYI GA GRUB PAR
'DOD PAS 'GAL BA MED DO, ,BSGOMS PA LA GNAS KYANG RNAM PAR

RTOG PA BSAL BAR MA NUS PA'I TSUL GZHAN DAG BSTAN PAR BYA BA'I
PHYIR, RMI LAM TSUL 'DRAR 'GRO KUN GANG GIS KYANG, ,ZHES BYA BA
SMOS TE, RMI LAM ZHES BYA BA NI SNGON NYAMS SU MYONG BA'I RGYUS
MED KYANG SNANG DU RUNG BA STE SLU BA NYID DO, ,JI LTAR RMI LAM
NA YUL GYI BZANG MO LA SOGS PA

@223A *, ,CHAGS PA'I YUL LAM, DGRA BO DANG SDANG BA'I YUL MED
KYANG SNANG BA'O, ,TSUL 'DRA ZHES BYA BA NI DE DANG TSUL MTHUN
PA'O, ,CI ZHIG MTHUN ZHE NA, 'GRO BA STE SNYING PO MED PA'I 'KHOR
BA'I GNAS 'DI NA GNAS PA'I DNGOS PO RNAMS SO, ,JI LTAR MTHUN ZHE
NA, GANG GIS

KYANG; CI YANG 'DZIN PA NYID DU MI BYED PAR, ,ZHES BYA BA STE,
'DI LTAR 'GRO BA RNAMS KYI NANG DU RNAM PAR RTOG PA'AM, 'DZIN PA
PO GANG DAG GIS KYANG YUL LAM GZUNG BAR BYA BA ZHES PA'I DNGOS PO
PHRA RAGS CI YANG 'DZIN CING LEN PA NYID DU MI BYED DO, ,DPER NA
RMI LAM NA YUL GYI DNGOS

PO SDUG PA DANG MI SDUG PA RNAM PA DU MA MTHONG ZHING ZHEN PA'I
YUL DU GYUR KYANG DE NI 'KHRUL PA'I RANG BZHIN YIN PA'I PHYIR
YANG DAG PAR NA CI YANG YOD PA MA YIN PA DANG 'DRA'O, ,BSGOMS
KYANG RTOG PA PO DANG RTOG BYA YI, ,RNAM RTOG DGRA YI SPYOD YUL
NYID LA SPYOD, ,CES BYA BA NI CHOS THAMS

CAD RMI LAM DANG 'DRA'O ZHES THOS SHING SHES PA 'BA' ZHIG TU MA
ZAD KYI, ,DON DE YANG DANG YANG DU BSGOMS SHING GOMS PAR BYAS
KYANG RNAM PAR RTOG PA'I DBANG DU GYUR TO ZHES BYA BA NI KYANG GI
SGRA'I DON YIN NO, ,RNAM PAR RTOG PA DE YANG JI LTA BU ZHE NA,
RTOG PA PO DANG ZHES BYA BA LA SOGS

PA SMOS TE, RTOG PAR BYED PAS NA RTOG PA PO STE 'DZIN PA PO'I
SEMS SO, ,RTOGS SHING KHONG DU CHUD PAR BYA BA YIN PAS NA RTOGS
BYA STE, GZUNG BAR BYA BA'I YUL RNAMS SO, ,DE DAG YOD PA NYID DU
RTOG PA GANG YIN PA DE NI RTOG PA PO DANG RTOGS BYA BA'I RNAM
RTOG STE, GZUNG BA DANG 'DZIN

PA'I RNAM PAR RTOG PA CAN RNAMS ZHES BYA BA'I DON TO, ,DE NYID NI
BDAG MED PA DANG RNAM PAR MI RTOG PA'I MI MTHUN PA'I PHYOGS YIN
PAS NA DGRA STE, RNAM PAR RTOG PA'I DGRA BO DE LTA BU'I SPYOD YUL
DU GYUR PA NYID LA BDAG RTAG TU SPYOD CING DE'I DBANG DU GYUR
PA'AM, DES BCOM

PAR GYUR PA STE, RMI LAM LTAR BRDZUN PA YIN PAR SHES SHING YUL LA
SEMS BLAN ZHING BSGOMS SU ZIN KYANG THOG MA MED PA'I DUS CAN GYI
RNAM PAR RTOG PA'I TSOGS KYIS BCOM PAR 'GYUR RO ZHES BYA BA'I DON
TO, ,DE LTAR RNAM PAR RTOG PA BZLOG DKA' BA DANG, RANG GI GNYEN
PO NYAM CHUNG BA

@223B NYID DU SHES NAS, BCOM LDAN 'DAS NYID LA GSOL BA GDAB PAR
BSTAN PA'I PHYIR, GTZO BO SHIN TU MI BZAD 'TSE BA 'DI, ,GZIGS LA
BDAG LA LTA BA DRI MED STZOL, ,ZHES BYA BA SMOS TE, GTZO BO ZHES
BYA BA NI BOD PA STE, CHOS THAMS CAD LA MNGA' BRNYES PA'AM, NYON
MONGS

PA'I NAD RNAMS GSO BAR BYED PAS NA GTZO BO'O, ,SHIN TU MI BZAD
'TSE BA 'DI, ,ZHES BYA BA NI RANG GI SEMS KYI RGYUD LA 'DOD CHAGS
LA SOGS PA'I NYON MONGS PA'I RGYUD LAS BYUNG BA'I GNOD PA 'PHRAL
DANG YUN DU LUS DANG SEMS KYI RGYUD GDUNG BAR BYED PA DRAG CING
SHIN TU MI BZAD PA

MNGON SUM DU GYUR PA 'DI LA GZIGS LA BDAG LA LTA BA DRI MED STZOL
ZHES BYA BAR 'TSO BAR GYUR PA DE DAG GI SMAN DU GYUR PA'I YANG
DAG PA'I LTA BA MI MTHUN PA DANG NYES PA'I DRI MAS MA GOS PA
STZOL CING CE'O, ,DE DAG NI RANG GI RTZOL BA'I STOBS KYIS BSKYED
MOD CE NA, BDAG NI GCES

PA GANG DANG RTOG PA GANG, ,DE DANG DE NYID DANG POR RNAM PAR
NYAMS, ,ZHES BYA BA SMOS TE, 'DI LTAR GCES SHING SNYING POR BYA
BA'I DNGOS PO TSAD MED PA'AM, PHA ROL TU PHYIN PA RNAMS DANG RJES
SU MTHUN PA'I GNYEN PO'I LAM GANG DANG GANG LA RTOG CING DPYOD
PAR GNAS

PA NA LAM DE DANG DE NYID DANG PO KHO NAR RNAM PAR NYAMS SHING
'JIG PAR 'GYUR RO ZHES BSTAN PA STE, DON DU NA NYON MONGS PA'I
TSOGS GZHOM PA'I PHYIR GNYEN PO GANG LA BRTEN KYANG DE NYAM CHUNG
BAS MI MTHUN PA'I PHYOGS KYIS ZIL GYIS GNON PAR 'GYUR RO ZHES BYA
BA'I DON TO, ,

DA NI SKYON RNAMS BDAG NYID KYI NYES PA YIN PAR BSTAN PA'I PHYIR,
YANG NA SNGON TSE BGYIS PA'I BDAG NYID NYES, ,'DI LA BCOM LDAN
'DAS KYIS CI ZHIG MDZAD, ,CES BYA BA SMOS TE, YANG NA 'DI NI RANG
NYID LAS BYUNG BA'I NYES PA YIN PAS CI ZHIG MDZAD DU MCHIS ZHES
SBYAR RO, ,

GANG GI TSE NYES PA BYAS SHE NA, SNGON TSE BGYIS PA STE THOG MA
MED PA'I DUS NAS BRGYUD PA'I SNGON GYI TSE RABS RNAMS SU YANG DAG
PA MA YIN PA'I KUN DU RTOG PAS BSKYED PA'I PHYIR PHYIN CI LOG GI
BAG CHAGS SU BSAGS PA'I PHYIR RO, ,CI ZHIG CE NA, BDAG GI NYES PA
'DI LTA STE GNYEN

@224A *, ,PO LA BRTEN CING SNYING POR BYAS PA LA TSOL YANG LOG
PA'I DBANG DU GYUR PA LA SOGS PA'I NYES PA'I SKYON CHAGS PA 'DI
LA'O, ,BCOM LDAN 'DAS NI BDUD BZHI BCOM PA'AM, DBANG PHYUG LA
SOGS PA'I YON TAN DRUG DANG LDAN PA STE SANGS RGYAS SO, ,DE LTA
BU BCOM

LDAN 'DAS KHYOD KYIS CI ZHIG MDZAD CES BYA BA NI BCOS DKA' BA
STE, NYON MONGS KYI DBANG DU GYUR CING BDUD KYI SPYOD YUL NA
'KHYAM PA NI RANG GI NYES PA YIN LA, 'GRO BA RNAMS NI LAS BDAG
GIR BYA BA YIN PAS RANG GIS BYAS PA'I LAS KYI 'BRAS BU NYID LA
SPYOD KYI, BDE BA DANG SDUG BSNGAL

GYIS BYED PA PO NI BCOM LDAN 'DAS MA YIN TE, DE'I PHYIR MDO LAS
KYANG, NGA NI ZHING YIN GYI SA BON MA YIN NO ZHES GSUNGS PA YIN
NO, ,DON DE NYID DPES BSTAN PAR BYA BA'I PHYIR, 'JIG RTEN KUN GYI
MUN SEL NYI MA YANG, ,ZHES BYA BA SMOS TE, 'JIG RTEN YANG YIN LA
KUN KYANG YIN

PA'I PHYIR 'JIG RTEN KUN TE, THAMS CAD LA SNANG BAR BYED PAR TSUL
MTHUN PAS RGYU BA DANG MI RGYU BA'I 'JIG RTEN GNYI GA LA BYA'O,
,DE RNAMS KYI MUN PA NI SNANG BA MED PA'I SMAG TU GYUR PA STE, DE
SEL CING 'JOMS PAR BYED PA GANG YIN PA DE LA DE SKAD CES BYA'O,
,SU ZHIG CE NA, NYI MA STE 'OD

ZER STONG LDAN NO, ,DE LTA BU'I YON TAN DANG LDAN PA'I NYI MA
YANG, DMUS LONG DAG GIS MUN NAG SEL MI BGYID, ,CES PA DMUS LONG
ZHES BYA BA SKYES MA THAG NAS LONG BAR GYUR PA DAG GIS MUN NAG NI
SEL CING 'JOMS PAR MI BYED MOD KYI, DE NI NYI MA'I NYES PA MA YIN
GYI DMUS LONG

RANG NYID KYI NYES PA LAS BYUNG BA YIN NO, ,DE BZHIN DU SANGS
RGYAS BCOM LDAN 'DAS CHOS KYI NYI MAS SDE SNOD GSUM DANG LDAN
PA'I DAM PA'I CHOS KYI 'OD ZER GYIS 'GRO BA'I SNYING LA GNAS PA'I
MI SHES PA'I MUN PA 'JOMS PAR SPYOD NA YANG LTA BA LOG PA LA ZHEN
CING SHES RAB KYI MIG DANG BRAL BA

RNAMS KYI NYES PA SEL BAR MI MDZAD PA NI 'GRO BA NYID KYI NYES PA
YIN GYI STON PA'I NI MA YIN NO, ,DE LTAR RANG GI NYES PA'I RANG
BZHIN SMRAS NAS, GZHAN YANG 'PHAGS PA'I LAM GYIS GSO BAR DKA'
BA'I TSUL BSTAN PA'I PHYIR, YUN RING DUS SU NAD GZHI STEN BYED
CING, ,DER YANG RGYUN DU

@224B SEMS NI RNAM RMONGS PA'I, ,MDZE CAN RKANG PA LAG PA CHAD PA
LA, ,THANG 'GA' SMAN BSTEN PA YIS CI BGYIR MCHIS, ,ZHES BYA BA
SMOS TE, MDZE'I NAD GSOR MI RUNG BAS ZIN PA LA SMAN GYIS CI BGYIR
MCHIS ZHES BYA BAR SBYAR RO, ,MDZE CAN JI LTA BU ZHE NA, YUN
RINGS DUS SU NAD

GZHI RTEN BYED CING, ,ZHES BYA BA STE, LAS GANG GIS MDZE SKYED
PAR BYED PA DKON MCHOG GI RTEN BSHIG PA LA SOGS PA ZAS DANG SPYOD
LAM MI 'PHROD PA LA SOGS PA'I NAD GZHI DE LA YUN RING PO'I DUS SU
RTEN CING GNAS PAR BYED PA NA'ANG NAD GZHI STE DE YANG RTAG PAR
RGYUN DU SEMS RNAM

PAR RMONGS PA STE, DE BSAL BA'I THABS KYI SBYOR BA LA THANG 'GA'
YANG GNAS PAR MI BYED PA DANG, YANG ZHES BYA BA NAD GZHI LA BRTEN
PA 'BA' ZHIG TU MA ZAD KYI DE LA SEMS ZHEN PAR YANG BYED PA'O,
,GZHAN YANG JI LTA BU ZHE NA, RKANG PA LAG PA CHAD PA ZHES
BYA BA STE, DE LTAR NAD

GZHI LA GNAS SHING GSO BA MA BYAS PA'I DBANG GIS MDZES LUS THAMS
CAD LA KHYAB STE, MTHAR RKANG PA DANG LAG PA DAG KYANG CHAD CING
'BRUL BAR 'GYUR BA'I MDZE CAN LA DUS THANG 'GA' ZHIG MDZE LA PHAN
PA'I SMAN BSTEN CING ZOS KYANG DE YIS GSO BA'I DON MI BYED PAS CI
BGYIR

MCHIS ZHES BYA STE, DES NAD MED PAR MI 'GYUR RO ZHES BYA BA'I DON
TO, ,DE BZHIN DU RANG GI RGYUD DU GTOGS PA'I NYON MONGS PA'I NAD
KYI RGYUD NI BDAG TU LTA BA YIN PAS LTA BA DE LA DUS YUN RING POR
GNAS SHING MNGON PAR ZHEN PAR YANG BYED LA, DE'I GNYEN POR 'PHAGS
PA'I LAM

YANG MI 'TSOL BAS GSOR MI RUNG BAR GYUR PA DAG LA NI YANG DAG
PA'I LAM GYIS LAM GYI BYA BA MI BYED DE ZHES BYA BA'I THA TSIG
GO, ,YANG RANG GI NYES PA'I TSUL LAS BYUNG BA'I DPE GZHAN DAG GIS
KYANG BSTAN PAR BYA BA'I PHYIR, SEMS KYI SHING NI THOG MA MED DUS
CAN, ,ZHES

BYA BA LA SOGS PA SMOS TE, SEMS NI RNAM PAR SHES PA'I TSOGS TE,
DE NYID DPE SHING DANG 'DRA BAS NA SHING NGO, ,DUS JI TZAM NAS
BYUNG ZHE NA, THOG MA MED DUS CAN ZHES BYA BA STE, THOG MA MED PA
YANG YIN LA DUS KYANG YIN PAS THOG MA MED DUS CAN, DUS CAN NI NYI
MA DANG

@225A *, ,ZLA BA DANG GZA' DANG SKAR MA LA SOGS PAS YONGS SU BCAD
PA LA BYA BA LA, DE YANG 'KHOR BA LA THOG MA MED PAS DE SKAD CES
BYA'O, ,DE LTA BU'I DUS SU SHING DE GANG GIS SKYED CE NA, NYON
MONGS KHA BA'I KHU BAS BRLAN BGOS PA, ,ZHES BYA STE, NYON

MONGS PA NI 'DOD CHAGS LA SOGS PA YIN LA, DE DAG NYID NI 'PHAGS
PA MA YIN ZHING RO MYANGS NA GDUG LA MI ZHIM PAS KHA BA'I
KHU BA STE, NIM PA LA SOGS PA'I KHU BA DANG 'DRA LA, DE LTA BU'I
KHU BAS BRLAN PAS BSKYED CING 'PHEL BAR BYA BA YIN LA RGYU DE
NYID KYIS, RO ZHIM

DNGOS POR BGYI BAR MI NUS LA, ,ZHES BYA BA STE, JI LTAR SHING RO
KHA BA DE CHU YANG KHA BAS BRLAN CING BSKYED PA DAG NI MNGAR BA
LA SOGS PA'I RANG BZHIN DU BYA BAR MI NUS PA DANG 'DRA BAS NA
SEMS KYI RANG BZHIN NYON MONGS PAS BSKYED PA YANG 'PHAGS PA'I LAM
GYIS BSGYUR BAR

DKA' BA'I DON TO, ,JI TZAM ZHIG GIS SHE NA, YON TAN CHU YI THIGS
PAS CI RU 'GYUR, ,ZHES BYA BA STE, SHING DE LTA BU LA MNGAR BA LA
SOGS PA'I YON TAN BRGYAD DANG LDAN PA'I CHU'I THIGS PA GCIG BLUGS
PAS CI RU 'GYUR TE, THAMS CAD RO ZHIM PAR MI 'GYUR RO, ,DE BZHIN

DU SEMS KYI RANG BZHIN THOG MA MED PA'I DUS CAN GYI NYON MONGS
PAS BSKYED PA YANG DAG PA'I LAM GYIS BSGYUR CING BCOS PAR DKA' BA
DAG LA NI GNYEN PO'I CHOS YON TAN GYI CHU'I THIGS PA TZAM GYIS
NYON MONGS PA'I TSOGS SBYONG ZHING 'PHAGS PA'I LAM GYI CHOS SKYE
BAR MI 'GYUR RO

ZHES BYA BA'I DON TO, ,YANG YID KYI SGO'I NYES PA BSTAN PAR BYA
BA'I PHYIR, BDAG YID NYES PA KUN GYI RANG BZHIN NYID, ,CES BYA BA
SMOS TE, BDAG GI YID LA NYON MONGS PA'I TSOGS KYIS DKRUGS PAS
SPANG BA DANG BLANG BAR BYA BA'I DPYOD PA DANG BRAL BAS 'DI DANG
GZHAN DU GNOD PAR 'GYUR

BA'I NYES PA 'DOD CHAGS DANG, ZHE SDANG LA SOGS PA'I NYES PA KUN
GYI RANG BZHIN NAM NGO BO NYID DU GNAS LA, NYES PA DE BSAL BA'I
GNYEN PO'I MCHOG NI BYANG CHUB KYI SEMS YIN PA'I PHYIR, BYANG
CHUB GSER SGYUR RTZIR GYUR NGO MTSAR CHE, ,YON TAN DE DANG DE
NYID LA SBYAR NAS, ,NYES

@225B PA'I DNGOS PO NYID DU GYUR TE GNAS, ,ZHES BYA BA STE, BYANG
CHUB NI BLA NA MED PA'I YE SHES TE, DE THOB PA'I SEMS LA YANG
RGYU LA 'BRAS BU BTAGS PA'I TSUL GYIS BYANG CHUB CES BYA STE, DE
NI GSER SGYUR RTZI LTA BU YIN LA, JI LTAR GSER SGYUR RTZI YIS
DNGUL CHU GSER DU SNANG BA ZHES BYA BAS

LCAGS GSER DU BSGYUR BA DANG 'DRA BAR BYANG CHUB KYI SEMS DES
'KHOR BA'I NYON MONGS PA'I SEMS SBYONG ZHING, YANG DAG PA'I YE
SHES SU 'GYUR BAR BYED PAS GSER SGYUR RTZI LTA BU YIN TE, THAMS
CAD MKHYEN PA'I YE SHES SEMS, ,ZHES BYA BA'I DON TO, ,RGYU DE
NYID KYIS NA DE NI NGO MTSAR

CHE STE; RMAD DU BYUNG BA YIN LA, DE LTA BU'I BYANG CHUB KYI SEMS
KYI YON TAN GYI TSOGS RNAM PA MANG PO YOD PA DANG DE NYID LA NYE
BAR SBYAR ZHING, SEMS BSKYED PA LA SOGS PAS SEMS KYI RGYUD SBYANG
BAR BRTZAM PA NA YANG DE DANG RJES SU MTHUN PAR MI 'JUG PAS NYES
PA'I DNGOS PO NYID DU GYUR TE

GNAS ZHES BYA BA STE, 'JIG RTEN DANG 'JIG RTEN LAS 'DAS PA'I YON
TAN GNYIS KYIS BRGYAN PA'I BYANG CHUB KYI SEMS LA SBYAR BA NA
YANG NYON MONGS PA'I DBANG DU GYUR PAS, LUS DANG NGAG DANG YID
KYI NYAS PA'I DNGOS PO NYID KYIS RANG BZHIN DU GYUR PA BLANGS
SHING NYE BAR BZUNG NAS GNAS TE,

SKYES BU RA RO BA'I SEMS DANG 'DRA BAR YON TAN 'DZIN MI NUS KYI
NYES PA'I 'BYUNG GNAS KHO NAR GYUR PAS GNAS PAR BYED DO ZHES BYA
BA'I THA TSIG GO, ,'DI'I DON MDOR BSDUS PA NI 'DI YIN TE, 'DI
LTAR LCAGS LA SOGS PA YONGS SU SBYANGS PA MA BYAS PA GSER SGYUR
RTZIS BSKUS

KYANG RANG GI DNGOS PO MI 'DOR BA DE BZHIN DU, YONGS SU MA
SBYANGS PA'I SEMS 'DI YANG BYANG CHUB KYI SEMS KYI YON TAN LA
SBYOR BA YANG RANG GIS NYES PA'I SKYON 'DOR BAR MI BYED DO, ,DE
NI BYANG CHUB GSER SGYUR DE'I RIGS PA NYID BSTAN PA'I PHYIR, SMAN
CHEN NYID DU GANG DANG GANG

BSHAD PA, ,ZHES BYA BA SMOS TE, NYON MONGS PA'I NAD GSO BAR BYED
PAS NA SMAN CHEN TE, BYAMS PA LA SOGS PA'I CHOS KYI SGO'I GNYEN
PO'I LAM DU GYUR PA GANG DANG GANG BSHAD CING BSTAN PA STE, 'DOD
CHAGS KYI GNYEN PO MI GTZANG BA DANG, ZHE SDANG GI GNYEN PO BYAMS
PA

@226A *, ,DANG; GTI MUG GI GNYEN PO RTEN CING 'BREL BAR 'BYUNG BA
LA SOGS PA'I LAM GANG DANG GANG BSHAD PA, DE DANG DE NYID BDAG LA
DUG TU GYUR, ,ZHES PA GZHAN DAG MA YIN GYI, SMAN GYI DAM PA DE
DANG DE DAG NYID KHO NA BDAG NYID KHO NA SKAL BA NGAN CING NYON
MONGS PA'I DBANG

DU GYUR PA'I PHYIR BDAG LA DUG TU GYUR TE, JI LTAR SMAN SBYOR BA
NYES PA LA SOGS PA'I RGYUS 'CHI BA'AM, 'CHI BA LA THUG PA'I NAD
BSKYED PA DANG 'DRA BAR BDAG LA CHOS KYI SMAN DE PHYIN CI LOG TU
'GYUR ZHING NYON MONGS PA BSKYED PAS DUG TU GYUR ZHES BYA'O, ,DE
LTAR GNAS PA DE LA

CI ZHIG GIS GSO ZHE NA, RIGS PA NYID KYI NI BCUD LEN MCHOG YIN NA
ZHES SMOS TE, SEMS KYI RIGS PA'I LAM BTZAL BA NYID DAM, BSAM GTAN
DANG TING NGE 'DZIN LA NGES PAR GNAS PA NYID DAM, DAD PAS 'DUG
CING SHES RAB KYIS DPYOD PA NYID LA SOGS PA'I SGO

NAS NYON MONGS PA SPONG BA NI RIGS PA YIN LA RIGS PA DE NI BCOM
LDAN 'DAS KYIS GSUNGS PA'I DAM PA'I CHOS LA BRTEN PA YIN PAR
BSHAD DO, ,DE NI BCUD LEN MCHOG YIN NA, ,ZHES BYA BA STON PA'I
GSUNG GI RJES SU 'JUG CING NYAMS SU LEN PA NI NYON MONGS PA'I
NANG

SEL CING 'KHOR BA'I SDUG BSNGAL DANG BRAL BA'I RGYU YIN PAS BCUD
LEN THA MAL PA LAS KHYAD PAR DU 'PHAGS PAS MCHOG YIN NO, ,DE LTAR
YIN NA DE GANG GIS THOB CE NA, GAL TE YID RTON MED NA DE YOD MIN,
,ZHES BYA BA SMOS TE, DE YANG GAL TE NYON MONGS PA'I DBANG

DU GYUR PAS, LAM LA MNGON PAR DAD CING, NGES PA MED PA YID BRTAN
PA MED NA RIGS PA DE YANG YOD PA MA YIN NO ZHES BYA BA'I DON TE,
GANG GI TSE SANGS RGYAS NYID SGRUB PA LA MNGON PAR DAD PAS 'JUG
PA LAS NI GROL BAR 'GYUR TE, MNGON PAR DAD NA BYANG CHUB TU

SEMS BSKYED LA, DE LAS NI RIM GYIS GROL BAR 'GYUR BA NI RANG
BZHIN GYI GTAN TSIGS YIN NO, ,YANG NA YID RTON PA NI YID BDE BA
LA BYA STE, MNYAM PAR 'JOG PA LAS BYUNG BA'I SEMS RTZE GCIG PA'I
TING NGE 'DZIN GYI BDE BA DANG YID BDE BA SKYE BA, GAL TE NYON
MONGS

@226B PA SPONGS BAR NUS PA'I RIGS PA DE YANG YOD PAR 'GYUR GYI
YID BDE BA DE MED CING SEMS G-YENGS PA LA NI RIGS PA DE YOD PA MA
YIN PAS NYON MONGS PAS BCOM PA NYID DU 'GYUR RO, ,DA NI RIGS PA
NYID GANG ZHIG YIN PA BSTAN PA'I PHYIR, GANG ZHIG NYON MONGS ZHES
BYA BA LA SOGS PA SMOS

TE; DE LA RIGS PA NI NYON MONGS PA SPONGS PA YIN PAS, GANG ZHIG
NYON MONGS BDO BA RNAM SEL CING, ,GANG YANG NYES GZHAN SKYED PAR
MI BYED PA, ,DE NI RIGS PA YIN ZHES BDAG SEMS NA, ,ZHES BYA BA
RIGS PA GANG DANG LDAN NA 'DOD CHAGS DANG, ZHE SDANG DANG, GTI
MUG LA

SOGS PA'I NYON MONGS PA BDO ZHING KUN DU RGYU BA'I TSUL DU SKYES
PA RNAMS NI DE NYID KYI GNYEN POS SPANG BA NI THABS KYI DAM PA MA
YIN TE, GONG DU BSTAN PA LTAR GYUR LA, DE BAS NA NYON MONGS PA'I
RGYU'I GNYEN PO'I RTOG DPYOD NGAN PA ZHI BAR GYUR PA YANG DAG
PA'I RTOG PA STE, 'PHAGS PA'I LAM

DE SBYOR BA'I LAM LA MOS PA YID LA BYED PAS BSAM PA'I MAN NGAG DE
GOMS PAR BYAS NA, NYON MONGS PA'I TSOGS RING POR MI THOGS PAR DE
KHO NA MTHONG BAS ZHI BAR BYED PA YANG GANG ZHIG NYON MONGS PA'I
TSOGS KYI NYES PA MNGON DU RGYU BA LAS GZHAN PA BAG LA NYAL GYI
TSUL DU SEMS RGYUD LA

GNAS PA DANG, GZHAN ZHAR LAS BYUNG BA'I NYES PA STE, 'DOD CHAGS
KYI GNYEN POR MI SDUG PA SGOM PA NA ZHE SDANG 'BYUNG BA LTA BU
SKYOD CING 'KHRUGS PAR MI BYED PA'I GNYEN PO'I LAM DE NI RIGS PA
ZHES BYA STE, TSAD MA DANG MI 'GAL ZHIG YANG DAG PA'I YE SHES
BSKYED PA'I GTAN TSIGS

DANG LDAN PA YIN PAS DE LTA BU NI RIGS PA YIN NO ZHES BDAG YID LA
SEMS SHING BLOS SHES MOD KYI, ,'ON KYANG CI 'DRA YIN ZHES SLAR
YANG NGES MA BYAS, ,ZHES BYA BA RNAM PAR GROL BA'I RGYUR GYUR
PA'I RIGS PA DE'I LAM BSGOMS PAS MNGON SUM DU BYAS NAS YE SHES
THOB PAR GYUR PA NI NGES PAR

BYAS PA YIN PAS, DE MA THOB PA'I PHYIR CI 'DRA YIN ZHES SLAR YANG
NGES MA BYAS ZHES PA RIGS PA'I LAM DE BDAG GIS GOMS PAR MA BYAS
SO ZHES PA STE, STON PAS GSUNGS PA'I YANG DAG PA'I LAM THOS PA
DANG BSAM PA'I SHES RAB KYIS SHES PAR BYAS MOD KYI, BSGOM PA'I
SHES

@227A *, ,RAB KYIS MNGON SUM DU NI MA BYAS SO ZHES BSTAN TO,
,BYANG CHUB KYI SEMS KYI 'BRAS BU BSTAN NAS, DA NI BSGOM PA'I
'BRAS BU BSTAN PA'I PHYIR, BSAM DANG BAG LA NYAL DANG KHAMS BAG
CHAGS, ,NYES PA'I RGYU YI GNYEN PO LA SBYAR NAS, ,BSAM PA'I MAN

NGAG DE NI BSGOM PA NA, ,'DIR NI RING POR MI THEGS ZHI BAR 'GYUR,
,ZHES BYA BA SMOS TE, BSAM PA NI LHAG PA'I BSAM PA STE SEMS SO,
,BAG LA NYAL NI 'DOD CHAGS LA SOGS PA'I PHRA RGYAS RNAMS SO,
,KHAMS NI RANG BZHIN NO, ,BAG CHAGS NI BSAM PA LA SOGS PA DE DAG

NYID NI BAG CHAGS SEMS LA GNAS PA STE, BSAM PA DANG BAG LA NYAL
BA DANG KHAMS RNAMS KYI BAG CHAGS LAS GYUR PA'I NYES PA SEMS LA
GANG DAG YOD PA STE, GANG GIS 'DOD CHAGS DANG ZHE SDANG LA SOGS
PA SKYE BAR 'GYUR BA'I RGYU BDAG TU LTA BA LA SOGS PA GANG DAG
YOD PA

DE'I GNYEN PO STE, DE DANG MI MTHUN PA'I PHYOGS SU GYUR PA BDAG
MED PA'AM, MI GTZANG BA LA SOGS PA LA SEMS SBYAR ZHING RJES SU
BSTEN LA, DE YANG BSAM PA'I MAN NGAG CES BYA BA STON PAS DBANG PO
RAB DANG, 'BRING DANG, THA MA'I RIM PA LA DGONGS NAS THEG PA'I

KHYAD PAR JI SKAD GSUNGS PA'AM, 'DOD CHAGS DANG, ZHE SDANG DANG,
GTI MUG GI GNYEN PO SO SOR JI SKAD GSUNGS PA'I DON DE THOS PA
DANG, BSAM PA'I SHES RAB KYIS NGES PA NYID DU BYAS PA'I BSAM PA'I
MAN NGAG DE MNGON SUM DU BYA BA'I PHYIR BSGOMS SHING GOMS PAR

BYAS PAS RTZE GCIG TU BYAS PA LAS NI NYON MONGS PA'I TSOGS DE ZHI
BAR 'GYUR RO, ,DUS JI TZAM NA 'GYUR ZHE NA, 'DIR NI RING POR MI
THOGS ZHI BAR 'GYUR, ,ZHES BYA BA SMOS TE, GNAS SKABS 'DIR MAN
NGAG GI TSUL 'DI LEGS PAR BSGOMS SHING YID LA BYAS PAS NI RING
POR

MI THOGS PAR MYUR DU SEMS LA YOD PA'I NYON MONGS PA'I TSOGS BSAL
CING ZHI BAR 'GYUR BA STE, BSGOM PA LA YANG DAG PAR GNAS PAS
ZHUGS PA DAG GI NYON MONGS PA DAG NI SPANG DKA' BA MA YIN NO ZHES
BYA BA'I DON TO, ,DA NI BCOM LDAN 'DAS KYI GSUNG NYID SLU BA MED
PA NYID

@227B YIN PAR BSTAN PA'I PHYIR, SKYOB PA NYES PA KUN DANG RNAM
BRAL ZHING, ,ZHES BYA BA SMOS TE, SKYOB PA ZHES BYA BA NI SEMS
CAN RNAMS SDUG BSNGAL LAS SKYOB PAR BYED PAS SKYOB PA'O, ,NYES PA
ZHES BYA BA NI 'DOD CHAGS LA SOGS PA'I 'KHOR BA PA'I CHOS RNAMS
TE, DE THAMS CAD

DANG BRAL ZHING SPANGS PAR 'GYUR BA'O, ,GZHAN YANG JI LTA BU ZHE
NA, CHOS RNAMS KUN GYI DAM PA'I DON GZIGS PA, ,ZHES BYA BA SMOS
TE, CHOS KYANG YIN LA KUN KYANG YIN PAS CHOS RNAMS KUN TE, ZAG PA
DANG BCAS PA'AM, ZAG PA MED PA'AM, RGYU BA'AM MI RGYU BA'AM,

THAG NYE BA'AM RING BA STE, CHOS DE RNAMS KYI DAM PA'I DON NI
THUN MONG MA YIN PA'I DON TE, DE GZIGS PA'I NGANG TSUL MNGA' BAS
NA, CHOS RNAMS KUN GYI DAM PA'I DON GZIGS PA, ,ZHES BYA'O, ,KHYED
KYIS SNA TSOGS TSUL DU'ANG NGES GSUNGS PAS, ,ZHES BYA BA NI DBANG

PO DANG MOS TSUL SNA TSOGS PAS THEG PA'I TSUL DU MAR NGES PAR
PHYE STE GSUNGS PA'AM, NYON MONGS PA'I TSUL MTHA' YAS PAS GNYEN
PO'I TSUL YANG SNA TSOGS PAR GSUNGS PA GANG YIN PA DES NI 'DOD
CHAGS LA SOGS PA'I NYON MONGS KYI TSOGS BAG CHAGS DANG

BCAS PA MA LUS PAR SPONG BAR BYED PAS, NYON MONGS SA BON MA LUS
SEL BAR BYED, ,CES BYA BA STE, KHAMS GSUM PA'I NYON MONGS PA
THAMS CAD MA LUS PAR SEL BAR BYED DO ZHES BYA BA'I DON TO, ,DE
LTAR BSTAN PA'I YON TAN BSHAD NAS, DA NI GZUGS SKU MTHONG

ZHING GSUNG THOS PAS NYON MONGS PA SPONG BA'I TSUL BSTAN PA'I
PHYIR, KHYED SKU MDZES PA'I MTSAN GYIS 'BAR GYUR PA, ,DE YANG
MDUN NA BZHUGS PA MTHONG BA DANG, ,ZHES BYA BA LA SOGS PA SMOS
TE, BCOM LDAN 'DAS KHYED KYI GZUGS KYI SKU MDZES PA YANG YIN LA
MTSAN KYANG

YIN PAS MDZES PA'I MTSAN TE, DBU GTZUG TOR DANG LDAN PA LA SOGS
PA MTSAN SUM CU RTZA GNYIS DANG, DPE BYED BZANG PO BRGYAD CU DAG
GIS NYE BAR MTSON PAR GYUR CING, DE NYID KYIS NA LHAN NE LHAM ME
LHANG NGES 'BAR BAR GYUR BA DANG, 'DZAM BU CHU BO'I GSER LTA BU'I
SKU MDOG

@228A *, ,SHIN TU 'BAR BAR GYUR BA YIN LA, DE LTA BU'I SKU DE
YANG MDUN NA BZHUGS PA ZHES BYA BA DBANG PO'I MNGON SUM DU MTHONG
BAR GYUR PA'AM, YID KYI MNGON SUM NA BZHUGS PA LTA BUR BLOS
MTHONG ZHING MNGON SUM DU BYED PA DANG, GZHAN YANG, ,RNA BAS
BTUNG BA'I

BDUD RTZI'ANG THOS GYUR PA'I, ,ZHES BYA BA SKYES BU DAG GIS RNA
BA GNYIS KYIS BTUNG BAR BYA BA YIN PAS NA RNA BAS BTUNG BA STE,
RNABS GZUNG BA ZHES BYA BA'I DON TO, ,CI ZHIG CE NA, BDUD RTZI
'ANG THOS GYUR PA ZHES BYA BA STE, 'ANG ZHES BYA BA NI BSDU BA
STE, MGON PO KHYOD KYI SKU MNGON SUM

DU MTHONG BA'AM, YID KYIS MNGON DU DMIGS PAS NYON MONGS PA SEL
BAR MA ZAD KYI KHYED KYI GSUNG SKYES BU GANG GIS THOS PAR GYUR PA
DE YANG DE LA BDUD RTZIR 'GYUR TE, JI LTAR SNYIM PAS BDUD RTZI
'THUNG BAR BYED PA DAG 'CHI BAS MI TSUGS PAR 'GYUR BA DE BZHIN
DU, MGON PO'I GSUNG

GI BDUD RTZI RNA BA GNYIS KYI SNYIM PAS 'THUNG PA'I TSUL LEN PAR
BYED PA DAG NI NYON MONGS PA'I DUG GIS MI TSUGS KYIS DGE BA'I
SROG GI DBANG PO MI 'CHAD PAS NGAN 'GROR 'GRO BAR MI 'GYUR RO,
,NYON MONGS SA BON MA LUS RNAM PAR 'JIG ,CES BYA BA NI DE LTA
BU'I SKU MTHONG BA DANG,

GSUNG THOS PA'I SKYES BU'I NYON MONGS PA KHAMS GSUM PAR 'KHOR
ZHING SDUG BSNGAL SKYED PAR BYED PA SA BON DANG BCAS PA MA LUS
PAR MTHA' DAG RNAM PAR 'JIG CING, RANG NYID DENGS SHING ZAD PAR
'GYUR RO ZHES BYA BA'I DON TO, ,DE LTAR GZUGS KYI SKU MTHONG BA'I
YON TAN BSHAD

NAS, DA NI CHOS KYI SKU MTHONG BA'I YON TAN BSTAN PA'I PHYIR,
GTZO BO KHYOD LA DE LAS RAB MCHOG GYUR, ZHES BYA BA LA SOGS PA
SMOS TE, GTZO BO ZHES BYA BA NI BOD PA'O, ,KHYED LA DE LAS RAB
MCHOG GYUR ZHES BYA BA NI GZUGS KYI SKU DE LAS CHES PHUL DU BYUNG
ZHING RAB MCHOG TU GYUR

LA THUN MONG MA YIN PA'I SKU 'ANG MNGA'O ZHES BYA BAR SBYAR RO,
,DE GANG ZHIG YIN ZHE NA, CHOS SKU NYI MA BLA NA MED PA'ANG ZHES
BYA BA STE, CHOS KYI SGRAS NI BCOM LDAN 'DAS DE CHOS KYI NGO BO
NYID YIN PAS SHIN TU PHRA BA BRJOD CING BSTAN PA MED PA JI LTAR
MI SNANG BA THAMS CAD MKHYEN PA NYAG

@228B GCIG GI SPYOD YUL DU GYUR PA YIN PAR STON TO, ,DE NYID NI
SKU STE CHOS KYANG YIN LA SKU YANG YIN PAS CHOS KYI SKU'O ZHES
LAS 'DZIN PAR MTSAMS SBYAR RO, ,DE NYID NI NYI MA DANG 'DRA BAS
CHOS KYI NYI MA STE, JI LTAR NYI MAS PHYI'I MUN PA'I TSOGS SEL
BAR BYED PA DE BZHIN DU CHOS KYI

DBYINGS KYI YE SHES KYI SNANG BAS MA RIG PA'I MUN PA MUN GNAG
'JOMS PAR BYED PAS NYI MA DANG CHOS MTHUN PA'I PHYIR RO, ,DE NYID
KYI PHYIR BLA NA MED PA STE, DE LAS LHAG MA GZHAN MED PA'AM, SA
'OG MA PA THAMS CAD DANG THUN MONG MA YIN PA'I PHYIR RO, ,DE NYID
KYIS NA,

BSAMS KYANG 'GRO BA'I SPYOD YUL MI 'GYUR BA, ,ZHES BYA BA SMOS
TE, CHOS KYI SKU'I NGO BO BSAMS SHING BSGOMS SU ZIN KYANG KHAMS
GSUM PA'I 'GRO BA SO SO'I SKYE BO DNGOS PO LA MNGON PAR ZHEN PA
RNAMS KYI SPYOD YUL DU MI 'GYUR BA YIN TE, DE'I RANG BZHIN BLOS
RTOGS SHING

KHONG DU CHUD PAR MI 'GYUR BA'I PHYIR RO, ,DE LTAR YOD PAR JI
LTAR SHES SHE NA, NYES PA'I RAB RIB 'JOMS PA NGO MTSAR CHE, ,ZHES
BYA BA SMOS TE, GANG GI PHYIR MA RIG PA ZHES BYA BA NYON MONGS
PA'I GZHI BOR GYUR PA'I NYES PA'I MUN NAG GI RAB RIB 'JOMS SHING
SEL BAR BYED

PA NYI MA LTA BU GANG YIN PA NI CHOS SKU STE STONG PA NYID KYI YE
SHES YIN LA, DE NI DNGOS POR MA DMIGS SHING MIG GI SPYOD YUL DU
MA GYUR PA YIN YANG SKYES BU RNAMS KYI BLO'I MUN PA SEL BAR BYED
PA NI NGO MTSAR CHE STE, BSAM GYIS MI KHYAB PA'I YUL YIN PA'I
PHYIR RMAD DU

GYUR PA YIN NO, ,DE LTAR BSHAGS SHING BSTOD PA BRTZAMS PA MJUG
BSDU BA'I SGO NAS BCOM LDAN 'DAS KYI YON TAN GYI SGO BRJOD DE
PHYAG 'TSAL BA BSTAN PA'I PHYIR, THUGS MCHOG GANG YANG RUNG BA DE
YIS NI, ZHES BYA BA SMOS TE, BCOM LDAN 'DAS KHYED LA BTUD

CING PHYAG 'TSAL LO ZHES BYA BAR SBYAR RO, ,CI'I PHYIR PHYAG
'TSAL ZHE NA, NYES PA ZHI BAR MDZAD PA'I PHYIR RO, ,GANG GIS SHE
NA, THUGS MCHOG GANG YANG RUNG BA DE YIS NI, ,ZHES BYA BA STE,
GANG GIS GNYIS SU MED PA'I YE SHES NYAN THOS DANG RANG SANGS
RGYAS LA SOGS

@229A *, ,PA'I YUL MA YIN PA THUGS SU CHUD PAR MDZAD PA'I THUGS
KYI MCHOG GANG YANG RUNG BA DE YIS SO, ,CI ZHIG LA DMIGS SHE NA,
ZHI GNAS GANG YANG RUNG BA DER BZHUGS NAS, ,ZHES BYA BA SMOS TE,
ZHI GNAS DANG LHAG MTHONG ZUNG DU 'JUG PA LHUN GYIS GRUB

PA'AM RDO RJE LTA BU'I TING NGE 'DZIN DANG, BSAM GTAN GYI MCHOG
LA ZHUGS ZHING RNAL 'BYOR GYI MTHAR BYON PA BRNYES PA LA BZHUGS
PA DE LA PHYAG 'TSAL LO, ,DE CI'I PHYIR ZHE NA, NYES KUN RNAM PA
KUN DU ZHIR MDZAD PA'I, ,BCOM LDAN GANG YIN DE LA PHYAG 'TSAL LO,
,ZHES BYA BA

SMOS TE, 'KHOR BA'I SDUG BSNGAL SKYED PA'I NYES PA GANG YIN PA DE
KUN ZHI BAR MDZAD CING SEL BAR MDZAD PAR SPYOD PA NI KHYED NYID
YIN TE, DE ZLOG PAR MDZAD DO ZHES BYA BA'I DON TO, ,JI LTAR ZHE
NA, RNAM PA KUN ZHES BYA BA STE, BAG CHAGS DANG BCAS PA RNAM PA
THAMS CAD DU SEL

BAR MDZAD PA'AM, YANG NA RNAM PA KUN GYIS ZHI BAR MDZAD PA STE,
THEG PA'I TSUL SNA TSOGS SAM, RDZU 'PHRUL DANG CHO 'PHRUL LA SOGS
PA'I THABS KYI SGO SNA TSOGS KYIS ZHI BAR MDZAD PA'O, ,DE BAS NA
BCOM LDAN 'DAS GANG YANG RUNG BA DE LA PHYAG 'TSAL LO ZHES BYA BA
STE, NYES

PA'I TSOGS DE LTA BU ZHI BAR MDZAD PA'I BCOM LDAN 'DAS GANG YIN
PA DE LA LUS DANG NGAG DANG YID DANG ZHING GUS PAS 'DUD CING
PHYAG 'TSAL LO ZHES BYA BA'I DON TO, ,GANG YIN DE LA ZHES SMOS PA
NI GANG GI PHYIR KHYED KYEE MKHYEN PAS KHYAB PAR MED PA'I TSIG TU
SMOS PA YIN GYI, DE LTA NA NI

GTZO BO LA DE SKAD SMRA BA RIGS PA MA YIN NO, ,DE LTA NA KHYED DE
LTA BU'I YON TAN DANG LDAN PA GANG YANG RUNG BA DE LA BDAG PHYAG
'TSAL ZHING SKYABS SU MCHI'O ZHES BYA BA'I DON TO, ,DA NI BSTOD
PA BYAS PA LAS BYUNG BA'I BSOD NAMS GANG YIN PA DE SEMS CAN RNAMS
LA BSNGO BA DANG, BYANG CHUB SEMS

DPA' RNAMS KYI BSLAB PA YIN PAS DE DANG RJES SU MTHUN PAR BYA
BA'I PHYIR, DE LTAR YON TAN BLA MED LA BSHAGS PA'I, ,ZHES BYA BA
LA SOGS PA SMOS TE, DE LTAR ZHES BYA BA NI RDZOGS PA'O, ,YON TAN
BLA MED NI GANG LA YON TAN GYI TSOGS THUN MONG MA YIN PA MNGA' BA
STE STON PA'O, ,

@229B DE LA BSHAGS PA NI RANG GIS SDIG PA DANG NYES PA GANG DAG
BYAS PA DE'I SPYAN SNGAR BRJOD PA'O, ,DE LTA BU'I SGO NAS CI ZHIG
BYAS SHE NA, YANG DAG BSTOD PA RNAM SBYAR DGE BA NI, ,ZHES BYA BA
SMOS TE, RANG GI NYES PA DE BRJOD PA'I SGO NAS BCOM LDAN 'DAS LA
YANG DAG PAR BSTOD PA'I

TSIG RNAM PAR 'PHEL ZHING LEGS PAR SBYAR BA LAS DGE BA STE, BSOD
NAMS SU BYAS PA'O, ,JI LTA BU ZHE NA, ZLA MDZES LTAR DKAR BDAG
GIS GANG BSAGS DES, ,ZHES BYA BA SMOS TE, BSOD NAMS DE YANG STON
KA'I ZLA BA LTAR DKAR ZHING MDZES PA STE, NYES PA'I NAG NOG GIS
MA

'DRES SHING YID DU 'ONG BA'O, ,BDAG GIS GANG BSAGS ZHES BYA BA NI
BDAG NYID KYIS BSGRUBS SHING TSOGS YONGS SU BSDUS PA'O, ,ZLA BA
SMOS PAS NI BDAG NYID KYI MING ZLA BA ZHES BYA BAR YANG STON TO,
,DKAR BA SMOS PAS KYANG BDAG NYID KYI RANG BZHIN DAG PAR STON TO,
,BSOD

NAMS DE GANG DU BSNGO ZHE NA, 'GRO KUN BDE BA CAN DU 'GRO BAR
SHOG ,CES BYA BA SMOS TE, BDAG GIS DE LTAR BSAGS PA'I BSOD NAMS
DES 'GRO BA 'DI DAG THAMS CAD 'JIG RTEN GYI KHAMS BDE BA CAN DU
'GRO ZHING DER SKYE BAR SHOG CIG PA'O, ,YANG NA BLA NA MED PA'I
BDE BA NI

SANGS RGYAS KYI GO 'PHANG STE, DE DANG LDAN PA'I GNAS THOB PAR
GYUR CIG CES BYA BA'I DON TO, ,BLO CHEN BLO GROS BZANG PO YIS,
,GSOL BA BTAB PA LA BRTEN TE, ,SANGS RGYAS ZHI BA BDAG GIS NI,
,BSHAGS BSTOD 'GREL PA 'DI BYAS SO, ,ZLA BA'I TSIG DON DBYINGS
CHE

BAS; ,BDE GSHEGS SPYOD PA ZAB MO 'DI, ,BSHAGS NAS BSTOD PA'I TSUL
LA NI, ,BRTEN BRTZAMS SRID PA SBYANG PHYIR YIN, ,DE YI 'GREL PA
ZLA ZER LTAR, ,YID 'ONG BDAG GIS BYAS PA 'DIS, ,'GRO BA'I NYON
MONGS RNAM SBYANGS NAS, ,SKYON BRAL SANGS RGYAS NYID THOB SHOG ,

BSHAGS BSTOD KYI 'GREL PA SLOB DPON SANGS RGYAS ZHI BAS MDZAD PA
RDZOGS SO,, ,,RGYA GAR GYI MKHAN PO BUDDHA SHR'I SH'ANTI DANG,
ZHU CHEN GYI LO TZ'A BA DGE SLONG RIN CHEN BZANG POS BSGYUR CING
ZHUS TE GTAN LA PHAB PA,, ,,