@92B #, ,RGYA GAR SKAD DU, TZU dA MA nI N'A MA, BOD SKAD DU, ,GTZUG GI
NOR BU ZHES BYA BA, ,THAMS CAD MKHYEN PA LA PHYAG 'TSAL LO, ,KEE
L'A SA RI'I GNAS MCHOG TU, ,BSTAN BCOS DBYANGS 'CHAR ZHES BYA BA,
,G-YUL LAS RNAM PAR RGYAL BA BSHAD DE, ,DE'I DON SHIN TU GSAL BAR
'DIR BSHAD DE, LA LA

NI GZHUNG NYID KYIS DKRUGS SHING, RIGS LA SOGS PA SHIN TU BSDUS
SAM GO YID RTOGS PA DANG, DUM BU DRUG LA SOGS PA'I DUS SBYOR
RNAMS DBYANGS 'CHAR BA'I RTZIS DE LTA BU YIN PAS, DE DAG LAG LEN
DU DRIL TE BSHAD PA DANG, MAN NGAG SNYING GTAM DU BSHAD PA DANG,
SNYAN DNGAGS DANG SDEB SBYOR

SPANGS TE DON KHOL BUR PHYUNG BA DANG, BU RNAMS LA YANG STE BKAG
PA NI 'DI'O, ,BCOM LDAN 'DAS ZHES PA NAS BSHAD DU GSOL ZHES PA'I
BAR DU BSTOD CING ZHUS PA'O, ,LAM LNGA ZHES PA NAS KLU RNAMS
'CHAR BA ZHES PA NI LHA MOS 'KHOR LO RNAMS SDOM DU ZHUS PA'O,
,SNGON TSE ZHES PA NAS MI DGOS ZHES PA YAN

CHAD NI, RGYUD 'DI'I BYUNG TSUL DANG, GRAGS PHYOGS DANG, NYAN PAR
RNA GTAD BSKUL BA DANG, RGYUD RNAMS KYI RTZA BAR GDAMS PA DANG,
LTA BA RTOGS PA LA MI DGOS PAR BSHAD PA'O, ,LUS GNAS ZHES PA NAS
LTAS KYI DGE MI DGE BSHAD CES PA YAN CHAD NI, ,RLUNG DANG LTAS
KYI RIM PA STE GO BLA'O, ,TSES LA ZHES PA

NAS THA MAL ZHES PA YAN CHAD NI, ZHAG GCIG LA DBUGS NYI KHRI CHIG
STONG DRUG STE DRUG BRGYA RGYU ZHING, CHU SRANG DANG DBYU GU'ANG
DES SHES SO, ,DBUGS KYI GRANGS NI ZHAG GCIG ,CHU SRANG NI ZLA BA
GCIG ,DBYU GU NI LO GCIG STE, NYI KHRI CHIG STONG DRUG BRGYA'I
GRANGS LA, ,BCU GNYIS KYIS BGOS PAS,

NOR 'DI DUS SBYOR GYI PHUNG POR 'GYUR RO, ,BRGYAD KYIS BGOS PAS
NOR NI THUN DU 'ONG ZHING, RGYAL MTSAN LA SOGS PA YANG 'CHAR RO,
,DE DAG LA LAM LNGA YOD DE, ,SA DANG, CHU DANG, ME DANG, RLUNG
DANG, NAM MKHA'O, ,DE DAG KYANG SNA BUG GI G-YAS G-YON, STENG 'OG
,DBUS RNAMS LA

@93A *, ,RIM PA BZHIN RGYU'O, ,SA LA SOGS PA 'BYUNG BA RE RE LA
SUM BRGYA BZHI BCU ZHE DGU'I DBYUG GI DBUGS RGYU'O, ,SNA BUG
G-YAS RGYU NYI MA G-YON RGYU ZLA BA, ,GNYIS KA RGYU BA SGRA GCAN,
,G-YAS LHO G-YON BYANG, KHYIM 'PHRIN LAS RING THUNG RNAMS GZHUNG
NYID LA GSAL LO, ,MIG DMAR

ME; SPEN PA CHU, ,NYI MAS, SGRA GCAN RLUNG, ,LAG PA NAM MKHA',
,GZHAN RNAMS NI SGRA GCAN NAM MKHAR BZHED DO, ,G-YAS PA'I 'BYUNG
BA DAG GZHUNG NA GSAL LO, ,DE DAG GI LAM LNGA'I RIM PA'O, ,SUM CU
GNYIS KYI MING YIG SHAR BA DE BYIS PA, DE NAS BGRANGS PA'I GNYIS
PA'I GNYIS PA GZHON, GSUM

PA LANG TSO, ,BZHI PA RGAN, ,DGA' BA RIM BZHIN DES GO ZHING,
,ZHIB PAR GZHUNG LAS SHES SO, ,LE'U DANG PO'O,, ,,GTZO BOR DUS
SBYOR STON PAS, DE YANG LO'ANG DUS SBYOR STON PAS YIN ZHING,
'BRAS BUS ZHAG GCIG GI DUM BU LA 'BYUNG BAS, DE'I RTZIS RLUNG
GRANGS LA LTA STE,

ZHAG GCIG RTZIS PA NAS, ,KHYIM BDAG YAN CHAD NI, DUS BCU GNYIS
KYI 'KHOR LO RNAMS KYI DANG PO STE RTZA BA YIN NO, ,KHYIM DBANG
BA YANG 'DIS SHES SO, ,DUS SBYOR KYI 'KHOR LO 'OG MA RNAMS 'DI'I
STENG NAS LTA BA YIN NO, ,CHU BDAG NGAN ZHES PA YAN CHAD NI, ,DUS
SBYOR GYI NUS PA CHE CHUNG

PHYOGS KYI STOBS KYI TZA KRA'O, ,ZLA BA BCU GNYIS KYI NYIN MTSAN
GYI DBYU GU NI GO SLA'O, ,NYIN MO DU DBANG BA'I CHU TSOD LA
BRGYAD KYIS BGOS PAS NOR GYI THUN PHYED DO, ,MTSAN MO YANG NOR
LHAS BGOS PAS THUN PHYED CES TE, 'DI NI MTSON CHA DAR CAN LTA BU
SGRA GCAN LA GAL CHE, ,CHU SRANG NI BLOS SPYOD

SKAR MA GNYIS DANG, DBYU GU BCO LNGAS KHYIM GCIG RDZOGS, DES
GZHAN RNAMS SHES SO, ,GZHAN YANG ZHES PA NI YAN LAG LNGA RTZIS
KYI NYIN SKAR DAG PA LA ZER RO, ,'DI PHYOGS NI ZLA BA LA DBANG
BA'I KHYIM BCU GNYIS KYI NYI MA'I 'PHO BA'O, ,LUG LA SOGS PAR
'PHOS PA'I 'DAS PA'I

ZHAG DU LON GNAS GNYIS SU BYA STE, NYI MA ZHAG RE ZHING CHU TSOD
BGO ZHING CHU SRANG NYI SHU RTZA LNGA ZA BAS STENG BZHI 'OG NYI
SHU RTZA LNGAS BSGYUR RO, ,DRUG CUS BGOS LHAG DBYE, ,NOR STENG DU
GZHUG ,PHYED LHAG NA GCIG SBYIN NO, ,STENG DU DRUG CUS BGO BAR
BYA ZHING, ,NOR GYIS CHU SRIN LA SOGS BYANG BGROD

@93B DRUG LA DBRI, KAR KA SOGS LHO BGROD DRUG LA BSNAN PAS 'PHO
BA'I CHU TSOD DAG PAR 'GYUR, ,CHU TSOD DU 'DAS LTA BA DE, ,RGYA
MTSO CHU DANG ZLA BA LA, ,LUG DANG SRAD LA DRUG SBYIN BYA, ,GLANG
DANG BU MO RANG SAR GZHAG ,'KHRIG PA SENG GE BRGYAD DOR BYA, ,KAR
KA GNYIS LA BCO BRGYAD DBRI, ,SDIG NYA GNYIS

LA BCU SBYIN ZHING, ,GZHU DANG CHU SRIN BUM PA NI, ,GSUM LA NYI
MA BYIN PA LA, ,LUG DANG SRANG LA DRUG SBYIN BYA, ,CHA BDUN GRIB
MAR BCAS PAS BGOS PAS THOB PA'I NOR NI SNGA DRO CHU TSOD 'DAS PA
YIN, ,PHYI DRO LUS PA NYID DU 'GYUR RO, ,'DI DUS SBYOR BCU GNYIS
LA SOGS LA NGOS 'DZIN NA, ,DE'I DUS

KYI CHU TSOD NI 'DAS PA DRUG CUS BSGYUR BAR BYA, ,DES NI DBYU GU
YANG CHU SRANG GI PHUNG POR 'GYUR RO, ,DE LA LUG LA NYIS BRGYA
LTA BU KHYIM RANG RANG GIS BGO'O, ,LUG SOGS DRUG LA YAS KYIS DBRI
ZHING, ,SRANG SOGS DRUG LA MAS KYIS DBRI'O, ,MA LDANG BA DE TATKA
LA YIN NO, ,DE NI NYIN ZHAG

GCIG GI BCU GNYIS CHA'O, ,'PHEL BA DE LAS GNAS LNGA BYED NA,
,LHAG SUM CUS BSGYUR BA LA KHYIM CHU SRANG GIS BGOS PAS, ,NOR NI
CHA SHAS YIN PAS TATK'A LA 'OG TU BRI'O, ,LHAG DRUG CUS BSGYUR
ZHING, ,THOB PA DBYU GU YIN ZHING, ,DE'I LHAG DRUG CUS BSGYUR BAS
THOB PA CHU SRANG YIN, ,DE'I LHAG DRUG

GIS BSGYUR BAS THOB PA DBUGS YIN NO, ,GNAS LNGA ZHES NI DE LA
ZER, DUS DRUG DAG GAM LTA BA DANG, ,DUM BU DRUG GI DON DU YANG,
,TADK'A LA CHU SRANG SUM CUS BSGYUR, ,DE LA 'OG GI CHA SHAS GZHUG
,DE'ANG DRUG CUS BSGYUR ZHING CHU TSOD GZHUG ,STONG DANG BRGYAD
BRGYAS DE LA BGO BAR BYA, ,NOR NI

DUS SBYOR GCIG GI RANG BZHIN TE, ,GONG GI DE DANG MNYAM NA DAG PA
YIN, ,DAG PAR MA GYUR MNYAM PA'ANG MIN NO, ,CHA SHAS DRUG CUS
BSGYUR CHU TSOD STENG DU GZHUG ,DE NI DUM BU LNGA'I DGOD BYA YIN
NO, ,DE LA DGU BRGYAS PA GOS NOR DUS SBYOR PHYED PA'O, ,DRUG
BRGYAS BGOS NOR SUM CHA YIN,

NYIS BRGYAS BA GOS NOR DGU CHA YIN, ,BRGYA DANG BCU YIS BGOS NOR
NI, ,BCU GNYIS CHA RU 'GYUR BA LAGS, ,DRUG CUS BGOS PA'I NOR NI
SUM CU'O, ,DE LTAR DUM BU DRUG STE 'DI RNAMS THAMS CAD LA PHYED
PAS LHAG LA RE RE STENG DU SBYIN PAR BYA'O, ,'DI RNAMS RGYUD KYI
BCUD LTA BU YIN ZHING, ,

@94A *, ,'O MA'I BCUD MAR LTA BU'O, ,DUM DRUG GIS NI GSAL BA'I
MIG DANG 'DRA STE THAMS CAD MTHONG NGO, ,DMAG DANG, RKUN MA,
RDZAS, BYED LAS, BZANG NGAN, ,CHAGS KA THAMS CAD LA GNOD DRUG RIM
GYIS RDZAS DANG 'DRA 'O, ,DUS 'DI RTZIS RNAMS KYI GZHI

MA YIN PAS SBYIN PAR BYA'O, ,KHYIM BDAG GAL CHE 'DI BZHIN RTZIS
TE, ,LUG DANG SDIG PA'I MIG DMAR YIN NO, ,GLANG DANG SRAD NI PA
BA SANGS YIN NO, ,'KHRIG PA BU MO LHAG PA'I ZHING YIN NO, ,KAR KA
tA ZLA BA'I KHYIM YIN PAS, SENG GE NYI MA'I ZHING YIN, ,GZHU DANG
NYA NI PHUR BU'I

ZHING YIN, CHU SRIN BUM PA SPEN PA'I ZHING LAGS PAS BDAG PO RNAMS
KYI 'BRAS BU BZHIN BRTZI'O, ,BRTAN G-YO, ZHI DRAG ,PHO, MO, SDIG
,BSOD, MNYAM, MI MNYAM RNAMS ZHIB PAR RGYUD NYID LA GSAL ZHING,
,TADK'A LA NAS BGRANGS PA'I BDUN PA NA MTHONG BA YOD PA'O, ,RKANG
PA ZHES

PA NI ZHIB RTZIS SO, ,STOBS NI GO SLA'O, ,DGRA GROGS NI GAL CHE
BAS RGYUD NYID JI BZHIN PAR BLTA'O, ,TADK'A LA NA MIG DMAR YOD
CING, ,BDUN PA NA PHUR BU YOD NA GZA' GNYIS KA'I 'BRAS BU 'BYUNG
NGO, ,DES GZHAN YANG 'GRE'O, ,KHAMS NI ZLA BA PHUR BU YIN ZHING,
,PA SANGS MIG

DMAR RNAMS RTZA BA YIN NO, ,RTZA BA NA SHING DANG, GOS DANG, RAS
DANG, DAR LA SOGS PA RDZAS RTZA BA'I RIGS SO, ,LHAG PA SROG CHAGS
RIGS YIN NO, ,NYI MA SPEN PA NI LHA DANG RKANG MANGS KYI RIGS YIN
NO, ,'DI RNAMS RGYUD NYID LA 'KHOR YANG BDAG PO GZA' NAD YIN PAS
'BRAS BU 'BYUNG

BA LA SOGS PA MED DO, ,LE'U GNYIS PA'O,, ,,BSAM PA ZHES PA NAS
DON GSAL TSIG PA YAN CHAD NI ZHU BA PO'I MTSAN NYID NI GAL CHE'O,
,SLOB DPON GYI MTSAN NYID GO SLA'O,, ,,'DRI BA'I DUS SU ZUR GSUM
DANG, GRU BZHIR ZHI BA'I GZA' SHAR ZHING, ,GZHAN RNAMS SU SDIG
GZA'

SHAR NA, 'DRI BYED KYA DON 'GRUB STE, ,AU PA TZA YA 'DI KHYAD PAR
DU DON GNYER BA RING THUNG LA SHIS SO, ,TADK'A LA ZHES PA NAS,
,ZHIB TU BRTAG YAN CHAD NI, ,DUS SBYOR DUM BU DRUG GI BZANG NGAN,
,RIGS, RNYED, MI RNYED, RKUN MA NGOS 'DZIN, MA BRJOD LKOG GYUR
GYI RTZIS PHYI NAD RGYAL PHAM, ,'DUM,

@94B MI 'DUM, TSE RING THUNG, 'ONG MI 'ONG, SBED PA'I SA, KHA DOG
,RMI LAM RNAMS BSHAD PAS, RGYUD NYID LAS SHIN TU ZHIB PAR GSUNGS
TE, BLOS ZHIB PAR BRTAG GO ,SMRA SHES PA YAN CHAD ZAS DKON MOD
KYI RTZIS SO, ,RKUN MA NGOS 'DZIN LO GRANGS KYIS NGOS 'DZIN PA NI
GO SLA'O, ,BU MO SKYE BA LA

SOGS PA GZHUNG NYID NA ZHIB CING MA 'GRIG PAS KHO BOS RGYAS PAR
BSHAD DO, ,LE'U GSUM PA'O,, ,,RKANG PA BRGYA PA'I 'KHOR LO 'DIS,
GSHIN RJE LTO BA'I TZA KRE 'DI DAG BYED PA YIN NO, ,GAL CHE BA
THAMS CAD DU MING GI SKAR MA SHES SHING MTHONG BA NI SGRA GCAN
GYI RKANG PA DGU DANG NYI MA'I

NYI MA DANG, MIG DMAR GYI ME DANG, PHUR BU'I DRUG DANG, SPEN PA'I
NOR RNAMS DANG, LHAG GI BDUN DANG, PA BA SANGS KYI LNGA PA RNAMS
MTHONG NGO, ,ZLA BAS G-YON DU BSKOR BA'I NYI SHU GNYIS MTHONG
NGO, ,'KHYUD PAS LUS LA NA TSA SNA TSOGS PA 'BYUNG ZHING, STOBS
BZHIS 'JIGS ZHES PA NI

'DI KHO NAS YIN PAS MING SPO, GOS BSGYUR YUL NAS 'BROS PA LA SOGS
BYA'O, SOL BA NI DRANG SRONG GI NAD DANG, DUG RO RNYING PA DANG,
MDZE NAD DANG, GCONG NAD KYIS ZIN ZHING, ,SROG DANG BRAL BA LA
NYE'O, ,DU BAS NI BLO'I SDUG BSNGAL BA DANG, GTAM NGAN 'BYUNG
NGO, ,STONG GIS SNA

KHRAG DANG, KHRAG NAD 'BYUNG NGO, ,'DI DAG KUN LA 'CHI BA BSLU'I
LUGS BZHIN, ,LHA DANG RLUNG BZUNG BA DANG, DBANG PHYUG GI SKYABS
KYIS 'TSO BAR BYED DO, ,MTHONGS NI GZHUNG NYID LA GSAL LO, ,SHA
LA KA YIS BAG MA BRTZI'I, ,STOBS BZHI YIS MI DANG RTA LA SOGS
PA'I THUG

DGYE BA BRTZI'O, ,NYI MA GAR GNAS PA LAS DANG BYA BA CI BYED
KYANG NGAN PAS, AA TA MI TA YANG BRTZI'O, ,MDUD CHEN CHAG KYANG
BAG MA DANG, DON GNYER BA RNAMS LA GAL CHE'O, ,GRONG DANG GRONG
GI BYA BA LA, ,PHAN YON CHEN PO'I TZA KRA GAL CHE'O, ,PA RI GHA'I
TZA KRA NI DGES PA CHUNG NGO, ,

BE RA MU PA'I TZA KRA NI, LO GCIG GI CHAGS KA BRTAG PA LA DGOS
SO, ,LE'U BZHI PA'O,, ,,SNGAGS LA DRAG PA'I PHYIR AA BA KA HA
ZHES BYA BA'I TZA KRA'O, ,GLANG CHEN MCHE BA'I TZA KRA 'ANG ZER
RO, ,'DI NI 'DIS RGYAL PO BYA BA DANG, DMAG DPON DANG, GRAL DPON
BYA BA DANG,

@95A *, ,LHA KHANG BRTZIG PA DANG, LHA BZHENGS PA DANG, RNGAMS
CHE BA'I LAS LA MIG GI 'BRAS BZHIN GAL CHE'O, ,BE LA SE GA'ANG
'DI'I NANG MA ZHIB PAS LTAD MO DANG STON MO GAL CHE'O, ,RUS SBAL
'KHOR LOS YUL GYI BDE SDUG DANG, LEGS NYES SHES PA SA ZHI DRAG GI
GZA' LA

BLTA'O, ,DES PA TZA KRA NI RGYAL PO'I BLA MCHOD DANG, MI DPON GYI
G-YOG BYED PA DANG, RANG LAS CHE BA RNAMS BRTAG GO ,LE'U LNGA
PA'O,, ,,'KHOR LO DUS KYI GDAN LA BRTEN NA, RLUNG RGYU BA'I YUN
NAM RING THUNG BLTA STE, ,'CHI LTAS DANG, NA TSA DANG, KHA SMRAS
DANG, DE RNAMS SHES TE,

RLUNG RGYU BA YUN RING NA 'CHI, ,'BRING NA NI, ,YUN THUNG NA KHA
SMRAS 'ONG NGO, ,TSE TSAD NI LO BDAG DANG SKYE SKAR DRI STE, BLO
ZHIB NA BRTAN NO, ,GZA'I LO BDAG RE RE ZHING YANG DGE MI DGE
GZHUNG NYID KYIS BGO'O, ,SKYES BU DUS JI TZAM NA SKYES PA'I DUS
KYI NYIN SKAR KHAL DGOD, DE NAS RTZI'O, ,'DI NAS SKYE

BA BRTAG PA'I CHO GA STE, ,GZHON PA KHA BYANG GI RTZI'O, ,LE'U
DRUG PA'O,, ,,LAM GYI 'KHOR LO LA SBRUL GYI LUS LA RTZA GSUM LA
SOGS PA GZHUNG NYID KYIS GO ZHING, DE DAG LA ZHI DRAG GI GZA'
GANG GNAS BLTA'O, ,LAM DU ZHUGS PO'I NYIN ZHAG LA DBANG BA'I SKAR
MA DANG, ,RGYUD GCIG

PA'I RTZAL GZA' GANG GNAS PA'I 'BRAS BU 'BYUNG NGO, ,SA TSIGS JI
TZAM DU 'BYUNG NA, 'GRO SAR DPAG TSAD DU YOD PA DE RTZA RGYUD LA
GNAS PA'I GZA' DE YIS BSGYUR, 'KHOR LOS BGO NOR NI 'GRO LA MA
YIN, ,LHAG MA BZHIS BSGYUR, ,'KHOR LOS THOB PA NI, ,MDA' 'PHEN
DRUG CU'AM RKANG PA

GCIG YIN NO, ,LHAG MA DRUG CUS BSGYUR CING THOB PA NI MDA' RGYANG
GANG DU 'GYUR BA YIN NO, ,SA YUL 'DI NAS BRTZIS PA'I DRO LAM
KYANG LA, ,MDA' 'PHEN RNAMS 'DI'I 'BRAS BU 'BYUNG ZHES BYA'O,
,RGYAN GYI TZA KRA NI MING YIG NYER GNYIS RANG GIS BSGYUR TE,
BRGYAD KYIS BGOS PAS THOB PA'I

LHAG MA LA BLTA'O, ,RGYAL MTSAN LA SOGS 'CHAR RO, ,'DAS PA'I DBYU
GU LA BRGYAD KYIS BGO, ,DE NI RGYAL MTSAN PA 'CHAR RO, ,RE RE
ZHING GZA' BDUN GYI BDAG PO YANG YOD DO, ,MING YIG MNYAM NA 'DUM
ZHING, BZA' MI'ANG 'GROGS LUGS YUN RING NGO, ,MI MNYAM NA GANG
MANG RGYAL LO, ,

@95B YA DANG ZUNG GNYIS GNYIS YA RGYAL BAR BSHAD DO, ,SKYES BU'I
LUS LA SKAR MA BKOD DO, ,ZLA BA GNAS PA'I THOG TU RMA 'ONG NGO,
,DGU CHA'I DUM BU NI GZHUNG NYID NAS GSAL LO, ,TRI SH'U LA YI TZA
KRAS NI 'KHRUG PA 'ONG MI 'ONG DANG, MING SKAR BLTA STE RGYAL
PHAM DANG RTZED MO DANG, BAR DANG YUL RNAMS GO

SLA'O; ,ZHABS SKUD KYI TZA KRA NI MA BKOD DO, ,BRTAG PA'I 'KHOR
LO'O, ,NYIN SKAR NAS MGO BTZUGS TE SKYES BU'I LUS LA DGOD DO, ,DE
LA RANG GI MING SKAR GAR BABS BLTA'O, ,DGE SDIG GZHUNG NA GSAL
LO, ,'DI NI CHAGS KA BRTAG PA'I 'KHOR LO'ANG ZER RO, ,RE MIG BCU
BZHI PA'I 'KHOR LO

'DI; SMIG RGYU LTA BU LA KHYAD PAR DU GAL CHE STE STENG RNAMS
RGYAL ZHING, ,'OG MA RNAMS PHA MA MO, ,RIGS GSUM GYI 'KHOR LO NI
LHAN CIG SDOD PA RNAMS LA BRTAG STE GZA' MI DANG DPON G-YOG GSHIS
MA LOG PA GAL CHE'O, ,MIG NI KHA 'PHOS SO, ,AA KA LA SOGS PA SDE
BRGYAD KYI TZA KRA NI, ,SPYIR RGYAL

PHAM KUN LA DGOS SHING, KHYAD PAR DU, SHO DANG RGYAN LEN PA DANG,
THUG 'GYED PA DANG, GLANG PO CHE 'THAB PA RNAMS KYI LAS SO, ,'DAB
CHAGS BRGYAD NI LAS DANG BYA BA GANG LA'ANG DGOS TE, ZLA BA ZHAG
DUS TSOD RNAMS STOBS CHE BA LA BYA'O, ,SHAR DU RGOD, ,NYI MA
'PHRED ZLA THAMS CAD

TSES GCIG DANG DGU 'DI RNAMS AA'I MING CAN SHAR DU STOBS CHE'O,
,TSANGS PA'I TZA KRA 'DI SDONG SA LA BRTAG STE, GNOD PA BZHIS NI
SROG DANG BRAL BAR 'GYUR ZHING, ,GSUM GYIS NI YUN RING, GNYIS
KYIS KHA SMRAS 'ONG, GCIG GIS DON NYAMS, DE BZHIN DU ZHI GZA' LA

YON TAN GRANGS MANG BA BZHIN CHE'O, ,'DRI BA'I NYIN PAR SKAR MA
GANG LA GNAS PA NAS KHA LA DGOD CING, ,KLU'I 'KHOR LOS NAD PA
RNAMS BRTAGS TE BDEN PAS BRTAG GO ,DPON G-YOG DANG BZA' MI, RJE
'BANGS, DPON PO RNAMS LA ZAM PA, MDA' GCIG GI STENG LA, LAS TSUR

THUG PA BZHIN TE, SHIN TU BDEN ZHING GAL CHE BAS RTZA GSUM LA
BLTA'O, ,GDUGS KYI 'KHOR LOS NI PHYOGS KYI RGYAL PO STON TE BDEN
PA NYUNG NGO, ,THA SKAR LA SOGS ZHES PA NAS, RIM PA BZHIN DU ZHES
PA YAN CHAD NI, YUL DE LA SKAR MA DANG ZONG RNAMS DGOD PA'I LUGS
SO, ,

@96A *, ,SPEN PA GANG LA GNAS PA NAS MI RNYED CING DKON PA'O,
,'PHO BA'I RGYU SKAR TSES BSRES TE ZHES PA'ANG 'DI DANG SBYAR RO,
,SENG GE BRTAN NI MING DANG 'DRA STE, BDEN PA BZHI BRTAN NO,
,MDA' GZHU NI SKYES BU MDA' 'DZIN RNAMS LA DGOS TE, G-YAS G-YON
NI STENG 'OG GO, ,RANG

GI SKYES SKAR DANG MING SKAR, STOD LA SONG NA 'CHI, NA, 'PHAM,
RMA 'BAB PO, ,RTZE LA SONG NA THAMS CAD RGYAL LO, ,RAL GRI NI GO
SLA'O, ,YA TRA NA LTANG MO STE, 'DI BUM PA BZHIS BRTAG GO, ,NYI
MA GNAS PA'I PHYOGS LTAD MO LA SOGS BYAS NA 'CHI ZHING RMA 'BAB,
RTA 'GYEL, LUG 'CHI, GLANG CHEN

GUM RTZED MO BSDUMS STOD PAR 'GRO'O, ,NYI MA DANG BRAL NA DGOS
PAS RANG RGYUD GANG STE BZANG NGO, ,BYES SU SONG BA RNAMS LA
PADMA'I 'KHOR LOS BRTAG STE, SHIN TU BDEN ZHING GZHUNG NYID NA MA
SBAS PAS GSAL LO, ,BRE'I 'KHOR LO NI, THUB PA'I TSOGS RNAMS LA
GZHAN DU ZHIB PAR BSHAD DO, ,

LE'U BDUN PA'O,, ,,BYIS PA SKYONG GI RDZONG NI GZHUNG NAS JI LTAR
BSHAD PA BZHIN, KHYAD PAR BSRUNGS PA RNAMS LA GCES SO, ,RDZONG
DANG, RDZONG DAG GI MING SKAR LA DGRA MA DAR GCES SO, ,BHI TRI
'ANG GAL CHE'O, ,SRIN PO'I RDZONG 'DIS GZHAN 'BEBS PA LA GAL CHE
STE, DUS R'A HU LA RGYAL

PO YIN PAS STOBS CHE'O, ,GZA' GZHAN RNAMS BLON PO YIN PAS GZHUG
PA BSTAN TO, ,RTZA BA'I SGRA GCAN LA RNA BA G-YAS PA BSTAN, SKAR
MA RNAMS ZAS KYIS BCOS SHING, GZA' BDUN GYI GOS CHAS SU ZHUGS TE,
DUS SBYOR GYI GNAS BRTZI ZHING NYI MA LA RGYA BA BSTAN, ZLA BA
MDUN DU BZHAG STE,

THUN PHYED PA'I SGRA GCAN DANG BSDONGS NAS 'BEBS PA YIN TE, RTZI
TA'I DON KHO NA'O, ,CHU'I MTSAN NYID LA YUL DE'I MI'I 'DRI TSIG
DANG PO BZUNG STE BRTAG GO, ,SDE TSAN 'DOM, DBYANGS 'KHRU, GSAL
BYED SOR, DES SHES SO, ,BHI TSAN R'A HU NI RDZONG BDAG GAL CHE
BAS BRTAG GO, ,NYI ZLA'I

STOBS LAS CHE'O, ,DRAG GZA' NANG DU CHUD, ZHI GZA' PHYI RU GNAS
NA, 'BEBS MI 'GRUB PA RNAMS KYI BSAM PA 'GRUB, DE LAS BZLOG NA
BSRUNGS MKHAN RGYAL LO, ,RIGS KYI NUS PA NI RTZIS BDE'O, ,LE'U
BRGYAD PA'O, ,GRU BZHI ZHES PA NAS, RNAM PAR PHYED ZHES PA YAN
CHAD NI,

@96B R'A HU'I RTZIS RNAM PA DGU STE, MKHAR LEN LA KHYIM GYI R'A
HU GCES SO, ,DRAG LAS LA RTZA BA'I R'A HU GCES SO, ,GTAD LA YUD
TZAM GCES SO, ,RIM GRO LA TSES KYI R'A HU GCES SO, ,SA BON LA
SOGS LA DKAR NAG GI R'A HU GCES SO, ,BAG MA LA NYI MA LA SOGS
PA'I R'A HU GCES SO, ,THUN PHYED

PA NI MTSON LA DAR GYIS ZHUGS PA DANG 'DRA STE, KUN LA GCES PAS
'DI KHO NA BLTA'O, ,LE'U DGU BA'O,, ,,SPEN PA'I TZA KRA 'DIS
GZHON PA'I SKYES SKAR DANG RGAN PA'I MING SKAR BA LTA STE, DGE
SDIG GZHUNG NAS BSHAD DO, ,BYA KHYUNG NI GO SLA STE BDUN DU RUNG
NGO, ,BIshtI BRGYAD PO 'DI NI,

DON BSGRUB PA DANG, 'GRO DON BYA BA DANG, KHYAD PAR DU LHA 'DRE'I
LAS BYED NA GAL CHE ZHING DGOS SO, ,TSES LA DBANG BAS BRTAG PA
ZHIB TU BYA'O, ,RNAL 'BYOR MA BRGYAD NI, BRE'I 'KHOR LO DANG, LAM
LNGA DANG MTHUN NA NUS PA CHE BAS, PHAN GNOD KYI 'KHOR LO LA GCES
SO, ,DUS SBYOR BYED

PA 'DI RNAMS MNGON YANG NUS PA CHUNG BAS BRTAG PA DKA'O, ,RIGS
LDAN NI KLU BRGYAD YOD DE, ,DE BZHIN DU GZA' BDUN, ,R'A HU DANG
BRGYAD YOD PAS, THUN PHYED PA'I R'A HU LA BLTAS TE, RIG LDAN DUS
SU LAS CI'ANG SPANG ZHING, KHYAD PAR DU ZAS, SMAN, GTAR, BSREG
,NAD PA'I LAS RNAMS SPANG

NGO; ;DGOS NOR KUN 'BYUNG ZHING, CHA SHAS PHRA BA GTAN LA 'BEBS
SHING, GNAD CHE BAS GDAMS PA YANG 'DI KHO NA ZAB PO, ,RGYUD KYI
'KHRUGS BSDEBS DANG, MANG BA BSDUS SHING NYUNG BA BSHAD DE, GAL
CHE BA RNAMS ZHIB TU BYAS LA, MI GO BA RNAMS GO SLA BAR SMOS
PA'O, ,

MIG NAD NAS 'BRAS BU BZHIN, 'DI DANG RGYUD DO, ,LE'U BCU PA'O,,
,,DPAL GTZUG GI NOR BU ZHES BYA BA RDZOGS SO,, ,,RGYA GAR SHAR
PHYOGS KYI PAndI TA DPAL LHAN CIG SKYES PA'I ZHAL SNGA NAS DANG,
AU RGYAN PA RIN CHEN DPAL GYIS LJONGS TE R'A HU'I TIR BSGYUR

BA'O,,