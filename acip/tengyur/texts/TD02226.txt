@79B #, ,RGYA GAR SKAD DU, PRADZNY'A
DZNY'A NA PRA K'A SAm, BOD SKAD DU, SHES RAB YE SHES GSAL BA, BLA
MA DAM PA LA PHYAG 'TSAL LO, ,

GANG ZHIG NYI MA'I 'OD ZER SHAR BAS PADMA ZUM PA'I NAGS RNAMS
'BYED PAR BYED PA BZHIN, ,THAMS CAD MKHYEN PA'I BDE BA MA LUS
'DZIN PA'I MDZES PA'I GO 'PHANG SKAD CIG NYID TZAM GYIS, ,SKYE BA
NYID MTSAMS SBYOR BA'I 'CHING BA GCOD CING 'GRO BA'I LONG TOG
SKYON RNAMS SEL BAR

BYED PA GANG, RGYAL BA'I BKA' LUNG DGE BA'I BSHES GNYEN LAS 'ONGS
DE YIS RGYAL PA'I 'GRO BA RTAG TU ZHI BAR SHOG ,'JAM PA'I RDO RJE
LA SOGS RGYAL PA'I SRAS RNAMS KYIS, ,SHES RAB PHUN TSOGS RTOGS
PA'I LAM NI SU LA YOD, ,SO SOS SKYE BO DAN PA BDAG 'DRA'I BLO
GROS

LA; ,JI SRID DRAN PAR BRJOD PA 'DI LA BZOD PAR 'OS, ,STON PA DPAL
LDAN RI KHROD DBANG PHYUG NYI MA 'CHANG KA'I RI LAS RNYED DE
'ONGS PA'I LAM, ,'DI NI GSAL BYED RGYAL BA CAN GYIS BDAG LA MNGON
SUM NYID DU BSTAN, ,DE NI DRI MA MED PA'I YID KYIS 'DI RU BSHAD
KYIS SKYE

BO DAD PAR BYOS, ,'DIR NI GANG YANG LUNG DANG RIGS PAS MI 'THAD
PA DE MKHAS PA RNAMS KYIS SPANG PAR GYIS, ,PHUNG PO KHAMS DANG
SKYE MCHED RNAMS, ,DE DAG YOD MED BRTAG PAS STONG, ,SHES RAB YE
SHES NYID DE BZHIN, ,DES NA SHES RAB YE SHES BSHAD, ,

'DI NI BCOM LDAN 'DAS PHUL DU BYUNG BA DMIGS PA MED PA'I SNYING
RJE CHEN POS RNAM PA THAMS CAD KYI MCHOG DANG LDAN PA'I DE BZHIN
NYID BLA NA MED PA ZHES BYA BA, GZHAN GYI MING CAN RANG BZHIN MED
PA YIN YANG, SNGON GYI SMON LAM GYI SHUGS KYIS NUS PAS 'BAD PA
MED PAR

@80A *, ,ZUNG DU 'JUG PA, SEMS CAN THAMS CAD LA GCIG TU PHAN PA'I
SKU LEGS PAR 'DZIN PAS BDE BA CHEN PO'I 'BYOR PA ZAB PA DANG RGYA
CHEN PO BSTAN YANG, SRID PA 'KHRUL PAS 'KHYAMS PA'I SEMS CAN
MTHA' YAS PA LA PHAN 'DOGS PA'I BSAM PAS, SEMS

CAN MANG PO SGROL BA'I THABS SNA TSOGS DANG LDAN PA RNAM PA SNA
TSOGS PA'I BKAS NYAN THOS DANG RANG SANGS RGYAS DANG, THEG PA
CHEN PO MTSUNGS PAR MDZAD PAS, SHIN TU DANG BAS BLA MA DANG,
SANGS RGYAS DANG BYANG CHUB SEMS DPA' LA BSNYEN BKUR BYED PA'I
TSANGS PAR SPYOD PA CAN

BLO SHIN TU DAG PA'I SHES RAB CAN, MDO SDE DANG, CHOS MNGON PA
DANG, 'DUL BA DANG, SKYES PA'I RABS RTOGS PA LEGS PAR BCOS PA'I
BLO GROS CAN, SBYANGS SHING DUL BAS MI DGE BA'I LAS SPANGS PA,
DGE BA'I LAS LA GNAS SHING SNYING RJE 'JUG PA'I YID CAN,

'KHOR BA LA ZHEN BA LA RGYAB KYIS PHYOGS PA'I SLOB PA'I PHYIR,
,DGE BA'I BSHES GNYEN DAM PA LA BRTEN PA'I RANG BZHIN GYIS MYUR
DU BLA NA MED PA YANG DAG PAR RDZOGS PA'I BYANG CHUB THOB PAR BYA
BA'I PHYIR DKYIL 'KHOR DU 'JUG PA NAS CHU DANG DBU RGYAN LA SOGS
PA SNGON

DU 'GRO BAS, MCHOG TU GYUR PA'I SHES RAB YE SHES STON PAR MDZAD
DO, ,'O NA CI'I PHYIR 'DI STON TE, 'DOD CHAGS LA SOGS PA 'KHOR
PAR YUN RING DU NGAN 'GROR 'KHYAM PA'I RGYU YIN LA, DE YANG SEMS
CAN RNAMS YUN RING DU ZHEN NAS YA NGA BAR SKYE BA RMONGS PAR

GYUR NAS CHAGS TE SDANG PAR BYED PA'I SDIG PA MI DGE BA'I LAS
BYED PAR GYUR NAS, DUD 'GRO DANG, YI DAGS DANG, DMYAL BA LA SOGS
PAR SDUG BSNGAL CHEN PO NYAMS SU MYONG BAR 'GYUR ZHING, 'DOD
CHAGS LA SOGS PA LA SBYOR BA DE LTA BU DUG 'DZIN PA DAG LA 'O MA
BLUD PA BZHIN

DU DUG 'PHEL BAR MTHONG BA MA YIN NAM ZHE NA, 'DI NI BDEN TE DGE
BA'I BSHES GNYEN DANG BRAL BA RNAMS 'DOD CHAGS LA SOGS PA DE DAG
CHAGS PA DANG BCAS NAS GCIG TU SDUG BSNGAL BAR 'GYUR RO, ,DE NYID
KYI PHYIR NA, NYAN THOS DANG RANG SANGS RGYAS KYI THEG PA LA SOGS
PA MANG PO

@80B BSTAN PA YIN NO, ,GZHAN YANG SHIN TU 'DOD CHAGS DANG BRAL BA
RNAMS 'DOD CHAGS LA SNGAGS PAS DE SHIN TU SDUG BSNGAL BAR BYED
DE, DE DAG GI DON DU 'DOD CHAGS PAR MA STON NO, ,DE YANG, GANG
GIS 'DOD CHAGS DANG CHAGS PA, ,SLAR YANG THE TSOM ZA BAR 'GYUR,
,DE

DAG 'DOD CHAGS SPANGS PA'I PHYIR, ,'DOD CHAGS BRAL YANG REG MI
BYA, ,ZHES GSUNGS PA DANG, 'DOD CHAGS BRAL BA LTA BU'I SDIG
,KHAMS GSUM NA NI GZHAN MED DO, ,DE PHYIR 'DOD LA CHAGS BRAL BA,
,KHYOD KYIS NAM YANG MI BYA'O, ,ZHES BCOM LDAN 'DAS KYIS

GSUNGS SO, ,GANG LA 'DOD CHAGS BRAL BA MA YIN PA DE DAG LA 'DOD
CHAGS CHEN PO BSTAN TE, DE SKAD DU YANG, 'DOD CHAGS DGA' ZHIG
SPYOD DE YUL, ,'DOD CHAGS BRAL BAS DGA' SPANGS TE, ,DRI MED BLO
YIS RNAL 'BYOR PAS, ,MI LEN SPANG BAR RU MI BYED, ,CES

GSUNGS SO, ,DPAL MDA' BSNUN GYI ZHAL SNGA NAS KYANG, KHA CIG YUL
RNAMS 'DOR BYED CING, ,KHA CIG YUL GYIS 'CHING PAR BYED, ,LA LA
YUL DE NYID KYIS NI, ,MI MCHOG BYANG CHUB THOB PAR BYED, ,CES
GSUNGS SO, ,DE BAS NA 'DOD CHAGS CAN GYI SEMS CAN

RNAMS 'DOD CHAGS BRAL BA LA 'DZUD, 'DOD CHAGS BRAL BA RNAMS 'DOD
CHAGS PAR MA LA'O, ,'DOD CHAGS PAR MA RNAMS 'DOD CHAGS CHEN PO LA
DGOD DO, ,DE BAS NA SEMS CAN MCHOG TU GYUR PA'I DBANG DU MDZAD
NAS, BLA NA MED PA SHIN TU ZAB MO'I SHES RAB YE SHES

'DI BSTAN TO, ,'DIR YANG BCOM LDAN 'DAS KYIS, DUG GI DUM BU GANG
ZHIG GIS, ,SKYE BO THAMS CAD 'CHING 'GYUR BA, ,DUG GI DE NYID
SHES GYUR NA, DUG GIS DE NYID SEL BAR BYED, ,CES GSUNGS SO,
,GZHAN NAS KYANG 'DOD CHAGS NI BYANG CHUB KYI YAN

LAG GO, ,ZHE SDANG NI BYANG CHUB KYI YAN LAG GO ZHES BYA BA LA
SOGS PA 'BYUNG NGO, ,YE SHES GRUB PA LAS KYANG, DPER NA BCUD KYIS
PHUG PA'I ZANGS, ,MDZES PA'I GSER DU 'GYUR BA BZHIN, ,YE SHES
BCUD KYIS PHUG PAS NA, ,NYON MONGS DGE BAR BYED PA YIN, ,

@81A *, ,ZHES GSUNGS SO, ,DES NA PHUNG PO LNGA STE, GZUGS DANG,
TSOR BA DANG, 'DU SHES DANG, 'DU BYED DANG, RNAM PAR SHES PA ZHES
BYA BA YIN LA, RNAM PAR SNANG MDZAD DANG, RIN CHEN 'BYUNG LDAN
DANG, SNANG BA MTHA' YAS DANG, DON YOD GRUB PA DANG,

MI BSKYOD PA RNAM PAR DAG PA'O, ,SKYE MCHED BCU GNYIS NI, DBANG
PO DRUG DANG, YUL DRUG GO, ,KHAMS BCO BRGYAD NI, MIG GI KHAMS
DANG, MIG GI RNAM PAR SHES PA'I KHAMS DANG, DE BZHIN DU RNA BA'I
RNAM PAR SHES PA'I KHAMS LA SOGS PA YANG SHES PAR

BYA'O; ,'BYUNG BA CHEN PO BZHI NI, SA'I KHAMS DANG, CHU'I KHAMS
DANG, ME'I KHAMS DANG, RLUNG GI KHAMS TE RANG GI MTSAN NYID 'DZIN
PA'I PHYIR KHAMS SO, ,YOD PA DANG MED PA'I RTOGS PAS STONG PA'I
PHYIR, MTHA' BZHI DANG BRAL BA STE, MA SKYES PA DANG, MI

'DZIN PA DANG, RANG BZHIN MED PA SHES PA LA SHES RAB CES BRJOD
DO, ,DE YANG, GANG ZHIG RKYEN LAS SKYES PA DE MA SKYES, DE LA
SKYE BA'I RANG BZHIN YOD MA YIN, ,RKYEN LA RAG LAS GANG DE STONG
PA NYID, ,GANG GIS STONG NYID SHES DE BAG YOD YIN, ,ZHES

GSUNGS PA DANG, DE KHO NA NYID LA 'JUG PA LAS KYANG, GANG ZHIG
SPROS BCAS KUN GYI YUL MIN PAS, ,DE NI NGAG GI YUL YANG MA YIN
NO, ,RDO RJE 'DZIN PAS RIGS PA DE NYID LA, ,SHES RAB CES BYAR
YONGS SU BSGRAGS PA YIN, ,ZHES GSUNGS SO, ,DE NYID KYI PHYIR

RTEN CING 'BREL PAR 'BYUNG BA'I SEMS SNA TSOGS PA BDE BA CHEN PO
RANG RIG PA TZAM STE, DMIGS PA MED PA'I SNYING RJE CHEN PO ZHES
BYA BA MING GZHAN PA CAN GYI YE SHES YIN NO, ,SHES RAB KYANG DE
YIN LA, YE SHES KYANG DE YIN PAS TSIG BSDUS PA'O, ,BLA MA DAM
PA'I ZHAL SNGA NAS KYANG,

MKHAS BA KUN RTOG SPANGS NAS NI, ,RNAM KUN BDE BA'I DE NYID MIN,
,STONG NYID BDE BA'I DE NYID MIN, ,BSAM MI KHYAB MIN BDE BA MIN,
,ZHES GSUNGS PA DANG, RNAM PA MNGON SUM BYANG CHUB STE, ,BSAM PA
MED PA'I BLO CHEN PO, ,GZHAN YIN NA NI LONG BAR 'GYUR, ,GZHAN MA
YIN NA BEMS POR 'GYUR,,

@81B ZHES GSUNGS SO, ,BCOM LDAN 'DAS KYIS KYANG, ,'BYUNG BA CHE
LAS BYUNG BDE BA, ,BDE BA DE NYID KHO NA MIN, ,ZHES GSUNGS PA
DANG, GZHAN YANG, BDE BA DKAR PO BDE BAR GNAS, ,KUN DU RU SKYES
BDE BA DRAN, ,BDE BA DNGOS PO DNGOS MED PA'O, ,ZHES BYA BA LA

SOGS PA RGYAS PAR GSUNGS SO, ,DE NYID RNAM PA THAMS CAD KYI MCHOG
DANG LDAN PA'I STONG PA DANG, BCOM LDAN 'DAS MA SHES RAB KYI PHA
ROL TU PHYIN PA STE, LAM GYI YAN LAG MA'I GZUGS KYIS THAMS CAD DU
GNAS PA YIN NO, ,DE SKAD DU YANG, KUN DU THAR PA 'DOD

PA YIS; ,DON DAM DAG LA GANG GNAS PA, ,KUN RDZOB KYI NI LUS 'DZIN
PA'I, ,SHES RAB PHA ROL PHYIN PA'O, ,ZHES GSUNGS PA DANG, AE YI
CHA BYAD BZANG PO GANG, ,DBUS SU WAm GIS RNAM PAR BRGYAN, ,BDE BA
KUN GYI GNAS YIN TE, ,SANGS RGYAS DKON MCHOG

ZAM TOG ,CES BCOM LDAN 'DAS KYIS GSUNGS PA'I PHYIR, 'DI NI YANG
DAG RDZOGS PA'I BYANG CHUB KYI SGRUB PA'I THABS DAM PA DANG POR
BYA BA YIN PAS DOGS PA MED PA'I YID KYIS 'GRO BA THAMS CAD 'DON
PA'I BSAM PAS SNYING RJE CHEN PO'I ROS CHAGS PA BDE BA YANG DAG
PA'I

DBANG BSKUR ZHING RJES SU GNAS PA DANG, JI SKAD GSUNGS PA'I SHES
RAB DAM TSIG CAN MAN NGAG JI LTA BA BZHIN BRTAN PAR BYA'O, ,DE
SKAD DU YANG, THABS GZHAN GYIS NI SANGS RGYAS MIN, ,'GRO BA GSUM
NI DAG PAR NYID, ,DE PHYIR YID KYIS BRAL BA RU, ,KHYOD KYIS NAM

YANG MI BYA'O, ,ZHES GSUNGS PA DANG, 'DI DE SANGS RGYAS THAMS CAD
KYI, ,RIG PA'I BRTUL ZHUGS BLA NA MED, ,RMONGS PA GANG ZHIG 'DA'
BYED NA, ,DE LA MCHOG GI DNGOS GRUB MED, ,CES GSUNGS SO, ,'O NA
'DI JI LTAR 'THAD PAR 'GYUR TE, ,LAS KYI PHYAG RGYA KHRO RGYU

CAN; ,SDIG LDAN G-YON MA 'JIGS RUNG MA, ,THAG RING YONGS SU SPANG
BAR BYA, ,GZHAN YANG AA RA LI LAS KYANG, ,MI YI BUD MED 'JIGS
TSUL CAN, ,DE YI YE SHES 'JIG PAR NGES, ,ZHES GSUNGS PA DANG, YE
SHES GRUB BA LAS KYANG, DBANG GNYIS

@82A *, ,BYUNG BA'I BDE BA NI, ,DE NYID YIN ZHES SKYE NGAN SMRA,
,DE YANG BDE BA CHEN PO RU, ,RGYAL BA MCHOG GI SA MA GSUNGS SO,
,ZHES BYA BA LA SOGS PA GSUNGS PAS, LAS KYI PHYAG RGYA NI LHAN
CIG SKYES PA'I RANG BZHIN MA YIN PAS SPANG BAR BYA BA'I PHYIR RO
ZHE NA,

BDEN TE LAS KYI PHYAG RGYA BCOS MA YIN PA'I PHYIR RO, ,'DI LTAR
LAS NI BYA BA STE LUS DANG NGAG DANG SEMS KYI BSAM PA'I MTSAN
NYID CAN TE, DES MTSON PA'I PHYAG RGYA BRTAG PA'I PHYIR NGO BO
NYID PA LAS KYI PHYAG RGYA ZHES BRJOD DE, CHOS KYI PHYAG RGYA NI
BCOS PA MA YIN PA'I PHYIR, MTSAN

NYID THA MI DAD PAS THA DAD PA MA YIN NO, ,PHYAG RGYA CHEN PO
RANG BZHIN MED PAR RTOGS PA'I MTSAN NYID CAN TE DE NI MA BCOS
PA'O, ,DE NI BCOS MA'I SHES RAB YE SHES TZAM GYIS CHU RGYUN BZHIN
DU RGYUN MI 'CHAD PA'I BDE BA CHEN PO'I NGO BO NYID RNAM PA THAMS
CAD DU BLA NA MED PA'I DE

BZHIN NYID KYI DE KHO NA NYID 'JIG PA MED PA THAMS CAD MKHYEN
PA'I YE SHES SKYE BA MA YIN PA KHO NA'O, ,DE NYID KYI PHYIR KLU
SGRUB KYI ZHAL SNGA NAS KYANG, RGYU MTHUN PA'I 'BRAS BUR BSTAN
TO, ,LHAN CIG SKYES PA BSTAN PA YANG LHAN CIG SKYES PA'I GRIB
MA'I RJES SU BYED PA'I PHYIR RO, ,

DE YANG KHO BO'I BLA MA'I ZHAL SNGA NAS KYANG, PHYAG RGYA CHEN PO
MI SHES PAR, ,LAS KYI PHYAG RGYA GCIG SGRUB PA, ,DE NYID BRGYUD
PA LAS NYAMS NAS, ,RNAL 'BYOR PA DE DU 'BOD 'GRO, ,ZHES GSUNGS
SO, ,'O NA JI LTAR, THABS GZHAN GYIS NI 'TSANG MI RGYA, ,ZHES LAS
KYI PHYAG

RGYA 'DI NYID LAS GDON MI ZA BAR SANGS RGYAS DKON MCHOG GI ZA MA
TOG TU BSTAN ZHE NA, DE NI MI 'THAD PA MA YIN TE, CHAGS PA CHEN
PO ZHES BYA BA NI, PHYAG RGYA CHEN PO BDE BA MTHA' YAS PA'I RANG
BZHIN DNGOS BO THAMS CAD KYI NGO BO NYID CHAGS PA CHEN PO STE,
STONG PA DANG SNYING RJE GNYIS ZUNG

DU 'JUG PA'I NGO BO NYID 'DOD CHAGS NYID LA 'DOD CHAGS NYID GSAL
BA RAB KYI MTHAR THUG PA NYID LA BDE ZHING CHAGS PA STE, DE YANG
LAS KYI PHYAG RGYA MA GTOGS PAR NYAMS SU MI MYONG BAS MNGON SUM
BSTAN PAR MI NUS LA, CHEN PO RAB KYI MTHAR PHYIN PA YANG GOMS PA
DANG, BLA MA

@82B DAM PA'I MAN NGAG GIS THOB PAR 'GYUR BA'I PHYIR, DANG PO LAS
KYI PHYAG RGYA BSTAN PA LA 'GAL BA MED DO, ,BLA MA DAM PA'I MAN
NGAG 'DI YANG, LAS KYI PHYAG RGYA LEGS BSGRUBS NAS, CHOS KYI
PHYAG RGYA RNAM PAR BSGOM, ,DE'I STENG PHYAG RGYA CHEN PO STE,
,GANG LAS DAM TSIG 'BYUNG

BA'O; ,ZHES GSUNGS SO, ,DGA' BA TZAM PA DE LA RGYU MTHUN PA'I
'BRAS BU DANG, DE LTAR SLOB DPON GYIS PHYAG RGYA BZHIR GANG ZHIG
GSUNGS PA DANG, RNAM PAR SMIN PA DANG DRI MA MED PA'I 'BRAS BU
DANG, DE NAS RIM GYIS SKYES BU BYED PAR 'GYUR RO, ,BLA MA DAM BAS
KYANG,

LAS KYI PHYAG RGYA RNAMS SNA TSOGS, ,RNAM SMIN LAS BYUNG CHOS
PHYAG RGYA, ,MTSAN NYID BRAL BA PHYAG RGYA CHE, ,RNAM NYID DAM
TSIG PHYAG RGYA YIN, ,ZHES BYA BA GSUNGS SO, ,DE LA PHYAG RGYA
CHEN PO MA GTOGS PA'I PHYAG RGYA RE RE LA DGA' BA BZHI BZHI
'BYUNG BA'I PHYIR, LAS

KYI PHYAG RGYA YAN LAG MA DANG DGA' BA BZHI DANG, SKAD CIG MA
BZHI'I GRANGS GZHAN MAN NGAG GIS RTOGS PAR BYA'O, ,SNA TSOGS PAS
NI MGRIN SNA TSOGS, ,NOR BU'I NANG DU BDE SMIN PA, ,BLA MAR DE
NYID SHES PAR BYA'O, ,DGA' BRAL RNAM PA NYED PA'O, ,ZHES

GSUNGS PA DANG, GSUNG RAB LAS KYANG, 'KHYUD DANG 'O BYED LA SOGS
PA, ,RNAM PA SNA TSOGS DU MA BRJOD, ,RNAM SMIN DE LAS BZLOG PA
STE, ,BDE BA'I YE SHES SPYOD PA'O, ,BDAG NI BDE BA SPYOD DO ZHES,
,RNAM PAR NYED PA SPYOD

PAR BSHAD, ,CES GSUNGS SO, ,DE LTA BAS NA MCHOG DGA' DANG DGA'
BRAL GYI DBUS NA GNAS PA, BTZAN THABS PA'I DBANG DANG LOG PA'I
DBANG SPANGS PA, 'DOD CHAGS DANG 'DOD CHAGS BRAL BAS DBEN PA'I
STONG PA NYID DANG, SNYING RJE DBYER MED PA'I LHAN CIG SKYES PA
DE BLA MA

DAM PA'I ZHAL NAS NYAMS SU MYONG BA BAS KHONG DU CHUD PAR BYA'O,
,DE LTA BU LAS GZHAN DU SU ZHIG GIS RTOGS PAR NUS TE, 'DI LTAR
CHOS THAMS CAD RANG BZHIN MED PAR NI GRUB PAR BYA'O, ,DE YANG
GZUGS STONG PA'O, ,STONG PA NYID GZUGS SO, ,DE BZHIN DU TSOR BA
DANG

@83A *, ,ZHES BYA BA LA SOGS PA'I LUNG DANG, ,GANG ZHIG RTEN CING
'BREL 'BYUNG BA, ,DE YIS RANG BZHIN SKYE BA MED, ,GANG ZHIG NGO
BO MA SKYES PA, ,DE LA SKYES ZHES JI LTAR BYA, ,ZHES BYA BA LA
SOGS PA DANG, TSAD MA'I TSIG GSUNGS PA NI, GANG DANG GANG CI
'BYUNG BA'I SHES

PA DE NI RANG BZHIN MED PA'O, ,DE LTA BAS NA CHOS THAMS CAD NGO
BO NYID KYIS YONGS SU DAG PA YIN GYI, LAS KYI PHYAG RGYA 'BA'
ZHIG NI MA YIN NO, ,DE NI DE BZHIN GSHEGS PA'I DAG PA SNGON DU
'GRO BA SHES RAB KYI YAN LAG MA'I YE SHES BSTAN PAS CHO GA TSIG
TU MA SPROS PAS CI DGOS, DE

NAS YANG PHA ROL TU PHYIN PA'I THEG PA PA RNAMS KYI GRUB MTHA' NI
'DI YIN TE, GANG DAG BSKAL PA GRANGS MED PAS RDZOGS PA'I SANGS
RGYAS SU 'GYUR RO, ,SNGAGS KYI TSUL GYIS NI TSE 'DI LA SANGS
RGYAS SAM RDO RJE SEMS DPAR 'GYUR RO ZHES RTOGS PA RNAMS YAN LAG
BDUN DANG LDAN

PA'I BSGRUB BYAR 'DOD DE, ,LONGS SPYOD RDZOGS LA KHA SBYOR BDE
CHEN RANG BZHIN MED PA DANG, ,SNYING RJE DES GANG RGYUN MI 'CHAD
DANG 'GOG PA MED PA STE, ,YAN LAG BDUN DANG LDAN PA 'DI NI BDAG
GIS BSGRUB BYAR 'DOD, ,TSAD MAR BLO SBYONGS PA YIS 'DI DAG RAB TU
BSNGAGS PA

YIN; ,ZHES GSUNGS PA YIN NO, ,DE YANG LAS KYI PHYAG RGYA YAN LAG
MED PAR NYAMS SU MYONG BAR SHES PAR NUS PA MA YIN NO ZHE NA, 'DI
YANG MDZES PA MA YIN TE, PHYI ROL GYI PHYAG RGYA NI RGYU MTHUN
PA'I 'BRAS BUR BRJOD KYI, DE NI DE KHO NA NYID MA YIN NO, ,YAN
LAG BDUN

DANG LDAN PA STONG PA NYID DANG, SNYING RJE DBYER MED PA'I YE
SHES LA 'THAD PAR 'GYUR TE, 'DI LTAR LONGS SPYOD RDZOGS PA STE
NYAMS SU MYONG BA RTEN CING 'BREL BAR 'BYANG BA LAS RNAM PA THAMS
CAD DU SNANG BA YIN NO, ,KHA SBYOR NI STONG PA NYID DANG SNYING
RJE DBYER MED PAR YANG DAG PAR SBYOR

BA'I PHYIR RO, ,BDE BA CHEN PO NI YOD PA DANG MED PA LA SOGS PA'I
RTOG PA THAMS CAD SPANGS PA'I PHYIR RO, ,RANG BZHIN MED PA NI
SKYE BA MED PA'O, ,SNYING RJES NGES PA GANG NI SNYING RJE CHEN
PO'I BDAG NYID YIN PA'I PHYIR RO, ,RGYUN MI 'CHAD PA NI RGYUN GYI
RTAG PA YIN PA'I PHYIR RO, ,

@83B 'GAG PA MED PA NI CHAD PA MED PA'I PHYIR RO, ,LAS KYI YAN
LAG MA'I YE SHES LA NI KHYAD PAR CAN DU GYUR PA DE DAG YOD PA MA
YIN NO, ,GANG YANG TSE 'DI NYID KYIS SANGS RGYAS NYID DAM RDO RJE
'CHANG NYID DU 'GYUR RO ZHES GSUNGS PA GANG YIN PA DE YANG BUS
PA'I TSIG BZHIN DU SNANG

BAR 'GYUR TE, 'DI LTAR BSNYEMS PAS KHO BO NI RDO RJE SEMS DPA'O
ZHES SMRAS PA 'DI RANG NYID KYIS RANG LA SEMS DANG LDAN PA RNAMS
CI STE SMOD PAR BYED, DPER NA SHIN TU BLUN PO DAG KHO BO NI RGYAL
PO'O ZHES SMRA BA BZHIN, RGYAL PO MA YIN PA GCIG PUR MA ZAD KYI
RLUNG CAN DU

YANG SMRAS PA MA YIN NAM, DE'I PHYIR PHA ROL TU PHYIN PA'I THEG
PA LAS SNGAGS LA KHYAD PAR MA MTHONG NGO, ,'DI SKAD DU BRJOD PA
DE YANG MA YIN TE, DON GCIG NA YANG MA RMONGS DANG, ,THABS MONG
DKA' BA MED PA DANG, ,DBANG PO RNON PO'I DBANG BYAS PAS, ,SNGAGS

KYI BSTAN BCOS KHYAD PAR 'PHAGS, ,ZHES GSUNGS PA DE YANG, CHOS
RNAMS THAMS CAD NYID KYI NI, ,DAG PA DE BZHIN NYID DU 'DOD, ,CES
SNGAGS KYI THEG PA LAS GSUNGS PA'I PHYIR, GNYIS KAS DE BZHIN
SGRUB PAR BYED PAS DON GCIG PA NI BDEN PA KHO NA

STE MA RMONGS PA'I GTAN TSIGS PHA ROL TU PHYIN PA LA YANG MTSUNGS
PA'I PHYIR KHYAD PAR CI YOD, ,'DIR RMONGS PA'I SKYES BU'I SKYON
YIN NAM, 'ON TE THEG PA 'DI'I SKYON YIN, DE LA RE ZHIG RANG BZHIN
MED PAR BYED PA'I MTSAN NYID CAN GYIS THEG PA LA NI RMONGS PA YOD

PA MA YIN TE GNYIS KA LA THAL BAR MTSUNGS PA'I PHYIR RO, ,SKYES
BU DON LA MOS PA'I RMONGS PA YIN NO ZHE NA, DE LTAR 'DRA MOD KYI
SNGAGS KYI THEG PA LA YANG SKYES BU'I RMONGS PA SNANG BA YIN NO,
,THABS MANG BA NYID KYANG 'KHOR GSUM MI DMIGS PA'I SBYIN PA'I PHA
ROL

TU PHYIN PA LA SOGS PA'I THABS DANG, KUN BRTAGS DANG, GZHAN DBANG
DANG, YONGS SU GRUB PA STE, MTSAN NYID GSUM BSGOM PAS KYANG DE
BZHIN NYID MTHONG BAR 'GYUR BA'I PHYIR RO, ,DGA' BA LA SOGS PA'I
THABS KHYAD PAR KHO NA YOD PAS NA CHAGS PA LA

@84A *, ,'JUG PA TZAM GYIS NI RIGS PA MA YIN TE, SHES RAB KYI PHA
ROL TU PHYIN PA'I THABS MKHAS PAS ZIN PA'I BYANG CHUB SEMS DPA'
SEMS DPA' CHEN PO RNAMS MYUR DU BLA NA MED PA YANG DAG PAR RDZOGS
PA'I BYANG CHUB TU MNGON PAR RDZOGS PAR 'TSANG RGYA BAR 'GYUR

RO ZHES GSUNGS PA'I PHYIR RO, ,DKA' BA MED PA YANG GNYI GA LA
MTSUNGS TE, 'DI LTAR YANG GANG DAG SNGON PO DANG SER PO LA SOGS
PA'I DNGOS PO THAMS CAD NGO BO NYID KYIS RNAM PAR DAG BA RTOGS
PA'I PHYIR, ,DE DAG LA DKA' BA ZHES BYA BA CI ZHIG YOD, DBANG PO
RNON POS DBANG

BYAS PA YANG MTSUNGS PA NYID DO, ,GANG GI PHYIR CHOS THAMS CAD
RKYEN LAS SKYES PA NI NGO BO NYID KYIS MA SKYES SHING MI 'GAG
PA'I PHYIR RO, ,DBANG PO RNON PO NYID KYIS MOS PA BYED KYI, DMAN
PA DAG GIS NI MA YIN NO, ,GZHAN YANG RANG RANG GI NGO BO NYID LAS
RNAM PAR DPYAD NA

PHA ROL TU PHYIN PA'I BSTAN BCOS KHO NA NGES PA'I DON YIN PA'I
PHYIR LHAG PAR 'GYUR BA STE, DRANG BA'I DON NI GZHAN DAG YIN NO,
,DPER NA GTZUB STAN DANG, GTZUB SHING LA SOGS PA LAS ME BYUNG BA
'AM, PI WANG LAS SGRA BYUNG BA BZHIN DU GZUGS RNAM PAR SNANG
MDZAD

DE; DE YANG MI BSKYOD PA'I MING CAN GYI RNAM PAR SHES PAS RGYAS
BTAB PA'I NGO BO NYID YIN PA'I PHYIR SPROS PA TZAM STE, YANG DAG
PAR SNA TSOGS NYAMS SU MYONG BA TZAM GZOD MA NAS 'OD GSAL BSGRUB
PAR BYA'O, ,'DI HA CANG SPROS PA LA DGA' BAS BSDUS PAS CHOG GI,,

BKRUS PA NYID BKRU DGOS PA'I LAS KYI PHYAG RGYA NYID DGOS PA MED
PAR 'GYUR TE, DE YANG, MGON POS 'DIR NI BRJOD MED DAM, ,RGYAB CES
BYA BA SU YIS BSTAN, ,DBU GTZUG G-YAS SU 'KHYIL BA YANG, ,LAG PA
BKYIGS PAS STON BYED DAM, ,ZHES GSUNGS PA LTA BU'O,,

GZHAN YANG GANG LAS KYI PHYAG RGYA'I BDE BA 'DOD PA DE DAG NI NYI
TSE BA'I RNAM PAR DAG PA STE, PHUNG PO DANG KHAMS DANG SKYE MCHED
KYI RANG BZHIN CAN GYI SHES RAB KYIS SBYANG BAR BYA'O, ,DE DNGOS
SU DNGOS PO THAMS CAD RNAM PAR DAG PA NYID CI'I PHYIR GOMS PAR MI
BYED, 'ON TE 'DOD CHAGS

@84B CHEN PO'I THEG PA 'DIR, 'DOD PA'I YON TAN LNGA LA LONGS
SPYOD PAS ZAG PA MED PA'I BDE BA'I RNAM PA RDZOGS PA'I SANGS
RGYAS 'GRUB PAR 'GYUR TE, DBANG PO GNYIS KYI SBYOR BA YIS, ,BDE
BA CHEN PO RAB SGRUB PHYIR, ,SANGS RGYAS BYANG CHUB GO 'PHANG
MCHOG ,BLA MED 'DI NI 'GRUB

PAR 'GYUR, ,ZHES GSUNGS NA, PHA ROL TU PHYIN PA'I THEG PA LAS
KYANG SHIN TU 'JIGS PA'I TSUL GYIS 'DOD PA LNGA LA LONGS SPYAD
PAR BYA'O ZHES GSUNGS PA'I PHYIR RO, ,'JIGS SHING SKRAG PA'I BDE
BAS BYANG CHUB 'THOB PAR BYED PA MA YIN NO ZHE NA DE YANG MDZES
PA MA YIN TE, SEMS

CAN NI DMAN PA DANG, 'BRING DANG RAB KYI DBYE BA RNAM PA GSUM YIN
NO, ,DE LA DMAN PA DANG 'BRING LA 'DI DAG BSTAN PA YIN GYI, RAB
DMIGS PA MED PA LA SPYOD PA RNAMS KYIS NI 'PHAGS PA CHOS 'PHAGS
BZHIN BAG TSA BA MED PAR BUD MED STONG PHRAG DRUG CU RTZA BRGYAD
DANG LHAN CIG

TU 'DOD PA'I LONGS SPYOD LNGA RNAMS LA ROL PAS 'DOD PA'I YON TAN
LNGA LA LONGS SPYOD PAS SPANGS PA MA YIN PA'I PHYIR RO, ,GZHAN
YANG DE BZHIN GSHEGS PA'I SKU NI CHOS KYI DBYINGS LA YANG DAG PAR
BYUNG BAR BSTAN LA, DE YANG, 'DOD CHAGS DANG BRAL BAR 'GYUR BA MA
YIN

ZHING; ,BDE BA DANG SDUG BSNGAL ZHES BYA BA NI, MA RIG PAS YID
BSLAD BA RNAMS 'DI LTAR MNGON PAR ZHEN PA, DE LTAR YANG SKAD CIG
GAM THANG CIG GIS BYA BA MYUR DU NYAMS PAR 'GYUR TE, GSAL BAR
BYED PA'I ZLA BAS BDE BA BYED PA DE DAG KYANG SKAR MDAS KYANG
GDUNG BAR BYED PA

BZHIN DU KHO BO CAG NI BRED PA YANG MED LA DGA' BA YANG MED DE,
DE BAS GNYIS KA NYAMS PAR 'GYUR BAS GRANG BA YANG MED CING DRA BA
YANG MED DO, ,DON DAM PA KUN DU RTOG PA MED PA'I PHYIR RO, ,'O NA
BSGRUB BYA'I RANG BZHIN GANG YIN ZHE NA, DBANG PO GNYIS KYI SBYOR
BA NI,

'DOD CHAGS CAN 'DUL BA'I DON DU BCOM LDAN 'DAS KYIS BSTAN TE, DE
BAS NA PHA ROL TU PHYIN PA NI THEG PA NYID KYI DON DU GZUNG BAR
BYA'O, ,LAS KYI PHYAG RGYA DANG BRAL NA, ,PHYAG RGYA CHEN PO YOD
MA YIN, ,RANG GI TSIG LA NYAMS DGA' BA, ,RTOG LDAN GUS PAR MI 'OS
TE, ,LAS KYI

@85A *, ,PHYAG RGYA LA SOGS KYANG, ,MED NA PHYAG RGYA CHEN PO
MIN, ,ZHES GSUNGS SO, ,DE BAS NA LAS KYI PHYAG LA SOGS PA'I SGOM
PA YANG GZOD MA NAS DAG PA NYID DE RGYU DANG 'BRAS BU'I BYE BRAG
DE SEMS CAN 'JUG PA'I PHYIR BRJOD KYI, PHYAG RGYA CHEN PO'I BYE
BRAG GIS, ,

LAS KYI PHYAG RGYA LA SOGS GNAS, ,PHYAG RGYA CHEN PO MA GTOGS
PAR, ,NAM YANG LAS LA SOGS PA MED, ,DE KHO NA NYID LA 'JUG BA LAS
KYANG, LAS KYI PHYAG RGYA SOGS BSGOM PA, ,PHYI MA PHYI MA MCHOG
YIN TE, ,DE PHYIR SNGA MA SPANG BAR BYA, ,BLA MA DAM PA 'DI LTAR

GNAS; ,ZHES BSTAN PA DANG, DE KHO NA DAM PA ZHES BSHAD DO, ,CHAD
PA MA YIN NAM ZHE NA, ,DE DAG NI RIG PA MA YIN TE, RKYEN LAS
SKYES PA RTEN 'BREL NYID NI SKYE BA MED PA STE, DE YANG, GANG
ZHIG RTEN CING 'BREL 'BYUNG BA, ,DE NYID RANG BZHIN MED PAR 'DOD,
,DE LTA BU

NI DAM CHOS TE, ,DE BZHIN GSHEGS PA DE DANG MTSUNGS, ,ZHES GSUNGS
PA DANG, GZHAN YANG GANG ZHIG RTEN CING 'BREL PA MTHONG BA DE NI
CHOS MTHONG BA STE, GANG GI CHOS MTHONG BA DE BLA NA MED PA'I
SANGS RGYAS KYI SKU MTHONG BAR 'GYUR RO ZHES GSUNGS PA DANG,
TSANGS PA KHYAD

PAR SEMS KYIS ZHUS PA THEG PA CHEN PO'I MDO LAS KYANG, GANG GIS
RTEN CING 'BYUNG BA SHES, ,DES NI CHOS NYID 'DI RTOGS LA, ,GANG
GIS CHOS NYID SHES PA NI, ,DE YIS STONG NYID DE RTOGS SO, ,GANG
GIS STONG PAR SHES GYUR PA, ,DE DAG 'DREN PAR MTHONG BA YIN,
,ZHES

GSUNGS SO, ,RTEN CING 'BREL PA DE YANG NYAMS SU MYONG BA STE,
,MTHA' YAS BDE BA'I RANG BZHIN GYI, ,BDE BA CHEN PO'I BDAG NYID
DO, ,DE YANG YAN LAG MED PA'I RDO RJE'I ZHAL SNGA NAS KYANG,
MTHA' YAS BDE BA'I NGO BO'I PHYIR, ,DPAL LDAN BDE MCHOG CES

BYA'O; ,ZHES GSUNGS SO, ,SNGON PO DANG SER PO LA SOGS PA'I RNAM
PA MA LUS PA RNAM PA SNA TSOGS PA NI, RMI LAM DANG DRI ZA'I GRONG
KHYER BZHIN SNANG BA YIN GYI RTAG PA NI MA YIN TE, DNGOS PO MED
PA'I PHYIR RO, ,DE SKAD DU YANG, RTEN CING 'BREL PAR 'BYUNG BA
NYID, ,

@85B DRI THA'I GRONG KHYER BZHIN DU GSAL, ,SNA TSOGS RANG BZHIN
GYIS MI GNAS, ,NAM MKHA'I ME TOG LTA BU'ANG MIN, ,ZHES GSUNGS SO,
,DE LTA BAS NA LHUN GYIS GRUB PA ZUNG DU 'JUG PA GNYIS SU MED
PA'I RGYU NI RTEN CING 'BREL PAR 'BYUNG BA SNA TSOGS PA NI, BDE
BA CHEN PO NYAMS

SU MYONG BA STE, GZOD MA NYID NAS RANG BZHIN MED PA NYID DU
BSGRUB PAR BYA'O, ,DE NYID KYI PHYIR, GANG YANG RTEN CING 'BREL
'BYUNG BA, ,SNA TSOGS SEMS NI GNYIS SU MED, ,THA DAD STONG LA
SEMS SNA TSOGS, ,CHOS DANG LONGS SPYOD SPRUL PA NYID, ,CES GSUNGS
SO, ,DE LA GANG

ZHIG GIS STONG BA NYID 'BA' ZHIG GAM, CHAD PA'I RANG BZHIN NAM,
RTEN CING 'BREL PAR 'BYUNG BA DANG STONG BA THA MI DAD PA'AM,
RNAM PA MED PA'AM, RNAM BCAS SAM, BTANG SNYOMS KYI RNAM PA CAN
GYIS SGOM PAR BYED BA DE DAG GIS NI NAM YANG BDE BA CHEN PO'I NGO
BO NYID GRUB PA MA

YIN TE, DBANG PO GNYIS SNYOMS PAR 'JUG PA MED PAR BDE BA'I RNAM
PA CAN NYID MI RTOGS PA'I PHYIR RO, ,DE MED PAR NE BDE BA CHEN
PO'I NGO BO NYID CAN GYI LONGS SPYOD PA'I SKU 'GRUB PAR MI 'GYUR
BA NYID DE, ,'DI LTAR GANG RGYA MTSO'I CHU RLABS BZHIN DU PHUNG
PO DANG, KHAMS DANG SKYE

MCHED KYI BYE BRAG THABS DANG SHES RAB BSGOM PA RTOG PA MED PA'I
BDAG NYID CHEN PO'I BDE BA'I YE SHES RTOGS PAS DE BSGOM PAR BYA
STE, SGOM PA RAB KYI MTHAR PHYIN NA DNGOS PO THAMS CAD KYI NGO BO
NYID DU GYUR PA'I BDE BA CHEN POR 'GYUR GYI, GNYEN PO BSGOMS PAS
NI MA YIN NO, ,

DE'I PHYIR LAS KYI PHYAG RGYA LA SOGS PA'I YE SHES BSGOMS PAS BDE
BA CHEN PO'I NGO BO NYID KYI YANG DAG PAR RDZOGS PA'I SANGS RGYAS
'GRUB PAR 'GYUR GYI, RTOG PA THAMS CAD SPANGS PAS BDE BA CUNG ZAD
TZAM YANG NYAMS SU MYONG BA MA YIN NO, ,DE BAS NA RGYU DANG MTHUN
PA'I 'BRAS BU

MTHONG BA'I PHYIR RO, ,GZHAN YANG BDE BA'I NGO BO NYID YIN DU
CHUG NA YANG, RNAM PAR MI RTOG PA NI 'DOD PA'I YON TAN LNGA LA
BAG TSA BAS GNYEN PO DANG, DE KHO NA NYID DANG 'BRAS BU'I RGYU
MTSAN RTOGS PA JI LTAR 'GRUB PAR 'GYUR, DE YANG, GNYEN PO'I
PHYOGS LA MI GNAS SHING, ,

@86A *, ,DE NYID LA YANG MA ZHEN GANG, ,'BRAS BU LA NI SRID MIN
PAR, ,PHYAG RGYA CHEN PO DE YIS MTHONG, ,ZHES GSUNGS PAS, DE NI
GDON MI ZA BAR YID BRTAN PA'AM, G-YO BAR 'GYUR YANG 'DOD PA'I YON
TAN LNGA LA DOGS PA MED PAR BRTEN PAR BYA STE, DE NAS NYON

MONGS PA YANG NGO BO NYID KYIS YONGS SU DAG PA'O SNYAM DU SEMS
PAS, NYON MONGS PA'I 'CHING BA'I 'JIGS PA MED DO, ,'DI LTAR,
BYANG CHUB NYON MONGS LAS GZHAN MIN, ,NYON MONGS BYANG CHUB LAS
MI 'BYUNG, ,'KHRUL PAS NYON MONGS RTOGS PA STE, ,

'KHRUL PAS NGO BO DRI MA MED, ,CES GSUNGS PA DANG, DE LTA BU LA
NI NYON MONGS PA'I GLAGS SKABS MED DE, ,RNAL 'BYOR GYI KUN RDZOB
KYIS SO SO'I SKYE BO'I KUN RDZOB LA GNOD PA'I PHYIR RO, ,DGE BA
NI RTAG TU GOMS PAS SEMS CAN GYI DON DU BYANG CHUB SEMS BSKYED PA
NYID

KYIS YID BZHIN DU SEMS CAN THAMS CAD KYI MNGON PAR 'DOD PA'I DON
LA 'JUG PAR BYED PAS NA NYAMS PAR MI 'GYUR RO, ,GZHAN YANG RANG
BZHIN MED PA LA MOS KYANG, GAL TE 'JIGS SHING BAG TSA BA 'BYUNG
NA YANG, DE'I TSE JI BZHIN PA'I DON RTOGS PAR MI BYA STE, DE
YANG,

NYAN THOS RNAL 'BYOR SKOM PAS GDUNGS, ,RKYEN RTOG LUS LA ZON DANG
LDAN, ,THEG PA CHEN PO 'JIGS SHING SKRAG ,NYON MONGS LNGA DAG
SNGAGS KYI TSUL, ,ZHES GSUNGS SO, ,DE'I PHYIR PHA ROL TU PHYIN
PA'I LUGS LA DE LTA DE LTAR BRJOD NA YANG, LAS KYI PHYAG RGYA LA
SOGS PA

MED PAR DE LTA BUR GYUR PA RTOG PA DANG BRAL BA, YAN LAG BDUN
DANG LDAN PA'I SANGS RGYAS MNGON SUM DU BYED PA MA YIN NO, ,GZHAN
YANG AE MA'O SKYE BO 'DI DAG NI PHYIN CI LOG GIS BCOM PAS RANG GI
BDAG NYID MYA NGAN LAS 'DAS PA'I NGO BO NYID KYI LHA'I RANG BZHIN
MA RTOGS PA DANG,

RAB RIB CAN BZHIN MNGON PA'I NGA RGYAL CAN DANG, JI BZHIN PA'I
LHA'I NGA RGYAL CAN SHING THUN RNAMS DANG BRTZAD PAR MI RIGS KYI
SNYING RJE BAR 'OS SO, ,DE NYID KYI PHYIR BYANG CHUB SEMS DPA'
RNAMS NI, SEMS CAN GTI MUG CHEN PO'I RAB RIB KYIS BCOM PA RNAMS
LA RNAM PAR GZIGS NAS

@86B SNYING RJE CHEN PO'I THUGS SKYES TE, ,STONG PA SNA TSOGS
GZUGS 'DI NI, ,SEMS CAN DON NI BYED PA'O, ,RANG GI LUS NI LHA
RNAMS YIN, ,'DI LTA BU NI CIS MI 'DOD, ,'GRO RNAMS RGYAL BA'I
BDAG NYID MA YIN NAM, ,RANG NYID NGO BO NYID KYIS DRI MA MED PA
STE, ,'ON KYANG SHIN TU BYIS PA'I

TSUL CAN TE, ,'DIR SENG GE PHRU GU DOGS PA CHUNG BAS RANG GI MTHU
STOBS MI SHES NA YANG, GZHAN PHA ROL GZHOM PA'I NUS PA YOD PA
BZHIN, ,SKYE BO ZHAL GCIG LA LAG PA GNYIS DANG LDAN PA LA SOGS
PA'I TSUL GYI, SO SO'I SKYE BO THANG CHAD PA MA YIN TE, PHYAG
GNYIS PA RDO RJE

CAN YANG MA YIN NO, ,BLANG ZHING DOR BA CUNG ZAD MA YIN TE, ,BYAD
KYI RANG BZHIN LEGS MTHONG BYANG CHUB YIN, ,DE LTAR BSKYED PA'I
RIM PA DANG MI 'GAL BAR RANG BYIN GYIS BRLAB PA BSGOMS NAS, SNA
TSOGS NYID LHA'I BDAG NYID KYI DKYIL 'KHOR 'KHOR LOS LHAN CIG
SKYES PA

GRUB PA YIN, DE SKAD DU YANG, KLU SGRUB KYI ZHAL SNGA NAS KYANG,
'DI NI GZHAL YAS KHANG YIN KHAMS GSUM PO MIN YUL MIN DBANG PO
'BYUNG BA BAS MIN, ,GZUGS LA SOGS PA MA YIN SROG CHAGS MI NA
ZHING MI MIN 'DI NI RGYAL BA STE, ,'KHOR LO GTZO BO CHOS NYID
BDAG NYID

YIN TE DES NI DKYIL 'KHOR MA YIN LA, ,KHAMS GSUM PO 'DI SNA TSOGS
'KHOR LOR SHES NA SEMS NI CI STE 'KHRUL PAR BYED, ,CES GSUNGS LA,
DGYES PA'I RDO RJE LAS KYANG, SNGAGS BZLAS MED CING DKA' THUB MED
DE SBYIN SREG MED, ,DKYIL 'KHOR PA MED

DKYIL 'KHOR NYID KYANG MED, ,DE NI SNGAGS BZLAS DKA' THUB SBYIN
SREG DE, ,DE NYID DKYIL 'KHOR BA DANG DKYIL 'KHOR NYID, ,MDOR
BSDUS SEMS SU 'DUS PA'I TSUL CAN NO, ,ZHES GSUNGS PA DANG, GZHAN
NAS KYANG, YAN LAG KUN BSGOM LAS 'DAS SHING, ,

RTOG DANG BRTAG PA RNAM PAR SPANGS, ,GUG SKYED THIG LE LAS 'DAS
PA, ,'DI NI DKYIL 'KHOR DAM PA YIN, ,ZHES GSUNGS SO, ,DE NYID
BSGOM PA YIS NI GANG 'DI 'BAD BA MED PAR RTEN CING 'BREL PAR
'BYUNG BA LA SOGS PAR BYA STE, MNYAM BAR BZHAG PA DANG MNYAM PAR
MA

@87A *, ,BZHAG PA LAS LANGS PA LAS KYANG 'GRO BA SHIN TU RNAM PAR
DAG PA PHYIN CI MA LOG PAR LTA BA YIN NO, ,DE YANG YAN LAG MED
PA'I RDO RJE'I ZHAL SNGA NAS, GANG LA SGOM PA PO MED CING, RNAM
PAR BSGOM PA CI YANG MED, ,BSGOM BYA NYID KYANG YOD MIN

PA; ,DE NI DE NYID BSGOM PAR BSHAD, ,CES GSUNGS SO, ,BCOM LDAN
'DAS KYIS LANG KAR GSHEGS PA LAS KYANG, SEMS PA BSAM GTAN BSAM
BYA DANG, ,SPRO DANG BDEN PA MTHONG BA DANG, ,'DI DAG RTOG PA
TZAM NYID DE, ,GANG GIS SHES PA DE GROL 'GYUR, ,

ZHES GSUNGS PA DANG, DPAL GSANG BA 'DUS PA'I RGYUD LAS KYANG,
SGOM DU MED PA BSGOM PA DES, ,SGOM PA NYID NI SGOM PA MIN, ,DE
LTAR DNGOS PO DNGOS MED PAS, ,SGOM PA DMIGS SU MED PA'O, ,ZHES
GSUNGS SO, ,DE BAS NA, DGOS MED

SPYOD PA BSAM GTAN TE, ,YOD DANG MED CES MI BRJOD DO, ,RTAG TU
SHAR BA'I RO DE BZHIN, ,RTEN CING 'BREL BAR 'BYUNG BA'I PHYIR,
,ZHES GSUNGS SO, ,DE NYID TSOR BAS YOD PA RU, ,'DU SHES CAN LA
BSAM GTAN BRJOD, ,GOMS PA LAS GZHAN BSAM

GTAN MED, ,DE PHYIR BSAM GTAN 'BAD PAR BYA, ,DES NA LAS KYI PHYAG
RGYA MA GTOGS PAR SKYE BA MED PAR MNGON SUM DU BYED PA GTAN MED
PA ZHIG STE, DE'I RGYU MTHUN PAR BSTAN PA YANG MI NUS PA'I PHYIR,
PHA ROL TU PHYIN PA'I THEG PA NYE BAR BSTAN PAS DE LTAR BRJOD
KYANG BSAM PA RDZOGS

PAR MI 'GYUR RO, ,'DI LTAR MNGON DU DE MTHONG DANG, MTHONG DANG
THOS DANG DE BZHIN DU, ,SMRA BA'I TSUL LA KHYAD MED KYANG, ,SNGA
MA'I 'DOD PA ZAD PA YIN, ,DE KHO NA NYID DE YANG RGYAL BA'I DBANG
POS PHA ROL TU PHYIN PA'I TSUL DU LUNG DANG, RIGS PA DAG GIS
GSUNGS PA'I

PHYIR RO; ,'O NA RANG RIG PA'I SGRUB PA'I THABS KYI DE KHO NA
NYID NI, SNGAGS KYI TSUL LAS MNGON DU BYED PA MA YIN NAM, DE NYID
KYI PHYIR DON GCIG YIN NA YANG BCOM LDAN 'DAS KYIS RGYU'I BSTAN
BCOS ZHES PHA ROL TU PHYIN PA'I THEG PA LOGS SU BSTAN TO, ,RDO
RJE THEG PA 'DI NI 'BRAS

@87B BU'I BSTAN BCOS TE 'BRAS BU STON PA'I PHYIR RO, ,SMRA MKHAS
PAS GNYI GA LA RMONGS PA 'BYUNG NGO ZHES ZER BA DE YANG, GANG GI
PHYIR DUG GI DE NYID SHES PAS DUG DANG BSRES TE BZA' BA DANG,
SBRUL GYI RGYAN CHA BYED PA DANG KHA CIG DUG GIS MI TSUGS PA
BZHIN NO, ,DON DAM PA DE

RTOGS PA LAS GZHAN MED DO SNYAM PA'I YID CAN RMONGS PAR MI 'GYUR
RO, ,DE BZHIN DU LUNG DANG RIGS PA DAG GIS DUG CES BYA BA 'DI NI
CI YANG MED PA YIN YANG DON MA YIN PA'I SOM NYI YOD PA'I PHYIR
'JUG PAR MI 'GYUR RO, ,MA RIG PA'I DUG ZHI BAR BYED PA'I SNGAGS
DANG

BCAS PA'I GNYEN PO MED PAS, DUG GI RDUL MYANG NAS DE LAS GZHAN DU
'JOMS PAR MI BYED DO ZHES BRJOD PAR MI NUS SO, ,GANG YANG PHA ROL
TU PHYIN PA GOMS PA LA KUN DU BRTAGS PA DANG, GZHAN GYI DBANG
DANG, YONGS SU GRUB PA STE, MTSAN NYID GSUM SGOM

PA'I THABS KYIS THABS MANG PO MTSUNGS SO ZER BA YANG BRTAGS NA
TSUL NGAN PA NYID DE, DPER NA DMUS LONG LA GZUGS DMIGS PA'I NYAMS
SU MYONG BAS STONG PA LA, MIG DANG LDAN PAS PHAN PAR BSTAN PAR
'DOD NAS GZUGS DE'I RANG BZHIN 'DI LTA BU ZHES BLO BZOD DE, THOS

PA LA SOGS PA'I SGO NAS MOS PAS BSGOMS KYANG MYUR DU GZUGS MNGON
DU MI BYED DO, ,DE BZHIN DU PHA ROL TU PHYIN PAS KYANG GANG DAG
RNAM PA SNA TSOGS PA LA SOGS PA'I SKAD CIG MA BZHI DANG LDAN PA'I
DGA' BA BZHI NYAMS SU MYONG BA DANG BRAL BA'I PHYIR, MTSAN NYID
DANG

BRAL BA'I SKAD CIG MA MNGON DU MA GYUR PAS, LHAN CIG SKYES PA'I
NGO BO NYID MA SHES PAR MNGON PAR BYANG CHUB PA CHEN PO MNGON SUM
DU BYED PAR MI NUS KYI, SNGAGS KYI THEG PA NI DE BZHIN GSHEGS
PA'I RNAM PAR DAG PAS SO SO SKYE BO'I BAG CHAGS DANG BRAL BA'I
PHYIR RO, ,LHA'I

NGA RGYAL DANG LDAN PA'I RNAL 'BYOR DAM TSIG THAMS CAD LA SPYAD
PAS RO MNYAM PA MNGON DU BYAS NAS, PHYAG RGYA BZHI LA SOGS PA'I
SGRUB THABS KYI YAN LAG BDUN DANG LDAN PA'I YANG DAG PAR RDZOGS
PA'I SANGS RGYAS RANG RIG PA'I MNGON SUM DU TSE 'DI NYID LA MNGON
DU BYED PA'I

@88A *, ,PHYIR; LAS KYI PHYAG RGYA LA SOGS PA'I BDAG BYIN GYIS
BRLAB PA NI THABS MANG BA'O, ,BCOM LDAN 'DAS KYIS KYANG, THABS
GZHAN GYIS NI SANGS MI RGYA, ,ZHES GSUNGS SO, ,GSANG BA'I MDZOD
KYI MDO LAS KYANG, ,RDO RJE SEMS DPA' NYON CIG DANG, ,

GSANG SNGAGS KYI THEG PA MCHOG GIS DBANG BSKUR BA GSANG BA CHEN
PO 'DIS SANGS RGYAS THOB PAR NUS KYI, THEG PA GZHAN GYIS NI BSKAL
PA GRANGS MED PA BYE BAS KYANG SANGS RGYAS THOB PAR MI 'GYUR RO
ZHES GSUNGS SO, ,SANGS RGYAS THAMS CAD MNYAM PAR SBYOR BA'I RGYUD

LAS KYANG, BSKAL PA BYE BA GRANGS MED KYIS, ,SANGS RGYAS KUN
DNGOS MI THOB STE, ,PHYAG RGYA 'DI YI CHO GA YIS, ,TSE 'DI NYID
LA THOB PAR 'GYUR, ,ZHES GSUNGS TE, DE'I DGONGS PA NI 'DI YIN TE,
GZHAN GANG GIS KYANG SANGS RGYAS TZAM LAS YANG DAG PAR

RDZOGS PA'I SANGS RGYAS THOB PA MA YIN TE, PHYAG RGYA CHEN PO BDE
BA'I NGO BO NYID KYI KHA SBYOR MED PA'I PHYIR TE, 'JAM DPAL LA
SOGS PA'I BYANG CHUB SEMS DPA' CHEN PO RNAMS YE SHES KYI ROS
LONGS SPYOD RDZOGS PAR 'GYUR BA'I LONGS SPYOD RDZOGS PA'I SKU MI
'THAD PA'I

PHYIR RO, ,STONG PA NYID DANG SNYING RJE SBYOR BA NI KHA SBYOR MA
YIN GYIS, BSKYED PA'I RIM PA TZAM GYIS SAM, ,DE LTA BU LA SOGS PA
YIS, RANG RIG PAS STONG PA NYID DU BDE BA'I RNAM PA CAN GYI YE
SHES DBANG PO GNYIS SNYOMS PAR 'JUG PA LAS SKYED PA BZHIN DU GANG
LAS

KYANG MYONG BAR MI 'GYUR BA'I PHYIR RO, ,DE'I PHYIR NA GOMS PA
MED PA'I DE KHO NA NYID KYIS BDE BA CHEN PO'I BDAG NYID RDO RJE
SEMS DPA'I GO 'PHANG MI 'THOB PA'O, ,DES NA 'DOD CHAGS CHEN PO'I
TSUL 'DIR RDO RJE SEMS DPA' GRUB PAR BYA BA'I PHYIR KHA SBYOR
BSTAN PA YIN NO, ,DE NYID

KYI PHYIR SANGS RGYAS NYID 'DIR KHYAD PAR YOD PA'I PHYIR RDO RJE
'CHANG ZHES BYA'O, ,'O NA PHA ROL TU PHYIN PA'I TSUL LA YANG
LONGS SPYOD RDZOGS PA'I SKU GRUB PA STE, 'PHAGS PA MGON PO BYAMS
PAS DE GSUNGS PA, MTSAN MCHOG SUM CU RTZA GNYIS DANG, ,DPE BYAD
BZANG PO'I BDAG

@88B NYID 'DI, ,THEG CHEN NYE BAR LONGS SPYOD PHYIR, ,THUB PA'I
LONGS SPYOD RDZOGS SKUR BZHED, ,CES BYA BA'ANG GSUNGS PA 'DI YOD
PA LA CI STE ZHE NA, KHO BO NI LONGS SPYOD RDZOGS PA'I SKU 'GEGS
PA NI MA YIN GYI, YANG DAG PAR RDZOGS PA'I SANGS RGYAS MED PA
YANG MA YIN TE, GANG

YANG 'GRO BA 'DI DAG SANGS RGYAS RGYU, ,'DI NI SNOD DANG MI LDAN
GANG YANG MED, ,CES GSUNGS PA'I PHYIR RO, ,GZHAN YANG 'KHOR GSUM
MI DMIGS PA'I SBYIN PA'I PHA ROL TU PHYIN PA LA SOGS PA RNAMS LA
GOMS PAS SA THOB NAS BSKAL PA GRANGS MED PA GSUM GYIS SA BCU'I

BAR BSGRUBS NAS RANG BZHIN MED PA MNGON SUM DU BYAS TE, BSOD NAMS
DANG YE SHES KYI TSOGS PA BSAGS NAS RTZED MO TZAM DU SANGS RGYAS
KYI DNGOS PO BSTAN TE, YANG DAG PAR RDZOGS PA'I BYANG CHUB THOB
PA'I PHYIR DUS MI RING BAR NUS PAR 'GYUR RO, ,DE BZHIN GSHEGS

PA THAMS CAD BYON NAS RJES SU 'DZIN PAR MTHONG NAS DE DAG LA
SNGAGS KYI TSUL GYIS NYE BAR BSTAN PA THOB STE, SE GOL GTOGS PA'I
YUD TZAM GYIS YANG DAG PAR RDZOGS PA'I SANGS RGYAS MNGON DU BYED
PA YIN NO, ,SNGAGS KYI THEG PA NI MTSAMS MED PA LNGA BYED PA YANG

RIGS LA SOGS PA'I RKYEN DANG LDAN NA DE YIS DGE BA'I BSHES GNYEN
DAM PA BSTEN PA LAS, LAS KYI PHYAG RGYA'I THABS KYIS JI BZHIN
PA'I DON BSGRUBS NAS, JI BZHIN PA'I MAN NGAG CAN SDIG PA MI DGE
BA'I LAS SPANGS PA DES, DGE BA'I SPYOD PA DANG THABS LA MKHAS
PA'I

KHYAD PAR GYIS SE GOL GTOGS PA TZAM GYIS SBYIN PA LA SOGS PA BLA
NA MED PA'I BSOD NAMS KYI TSOGS RDZOGS TE TSE 'DI NYID LA SANGS
RGYAS RDO RJE 'CHANG NYID THOB PAR 'GYUR BA NI KHYUD PAR RO, ,DE
SKAD DU DGYES PA'I RDO RJE'I RGYUD LAS KYANG, MTSAMS MED LNGA PO
BYED PA

DANG, ,SROG CHAGS GSOD LA DGA' BA DANG, ,GZHAN YANG SKYE BA DMAN
PA DANG, ,KHRO ZHING RMONGS PA'I SKYE BA GANG, ,GZUGS NGAN YAN
LAG MA TSANG BA, ,DES KYANG BSGOMS NA SKYE BAR 'GYUR, ,ZHES
GSUNGS PA DANG, RDO RJE AA RA LI LAS KYANG, ,'DOD CHAGS

@89A *, ,ZHE SDANG GTI MUG KYANG, ,THEG PA CHE LA LONGS SPYOD
'GYUR, ,ZHES GSUNGS SO, ,YANG DE NYID LAS THEG PA CHEN PO 'DI NI
'DI LTA BU STE, RGYU DANG 'BRAS BU'I DNGOS PO PHA ROL TU PHYIN
PA'I THEG PA DANG SNGAGS KYI THEG PA GNYIS BSTAN TO ZHES GSUNGS
PA STE, THEG

PA GNYIS KA DE KHO NA NYID LA SPYOD DO ZHES BYA BAR DGONGS SO,
,SBYIN PAS SA DANG PO RAB TU DGA' BA LA GNAS SO ZHES BYA BA LA
SOGS PA BSTAN PA'I PHYIR RO, ,PHA ROL TU PHYIN PA DRUG GOMS PAS
DE DANG DE THOB PAR GYUR NAS PHYIR MI LDOG PA THOB PAR 'GYUR TE,
,MYUR DU BLA NA MED

PA YANG DAG PAR RDZOGS PA'I SANGS RGYAS 'GRUB PAR 'GYUR BA NYID
DO, ,DANG PO SA NI MCHOG TU GRUB, ,ZHES GSUNGS PAS, PHA ROL TU
PHYIN PA'I THEG PAR BSTAN PA'I PHYIR, PHA ROL TU PHYIN PA'I THEG
PA CHEN PO PA 'GRUB PAR CI'I PHYIR MI 'GYUR ZHE NA, ,DE LTA NA NI
MA YIN TE,

YIN DU CHUG KYANG DE LTA BU YUN RING POR 'GYUR LA, DE LTAR MI
'GYUR BA YANG SRID PA STE, LAS KYI PHYAG RGYA LA SOGS PA BDE BA
CHEN PO SGRUB PA'I THABS DANG BRAL BA'I PHYIR DANG, DE DAG GIS SA
THOB PA YANG THEG PA DMAN PAR LTUNG BA SRID PA'I PHYIR RO, ,DE
LTA NA YANG

BCOM LDAN 'DAS KYIS, RGYAL BA'I SRAS KYI SA THOB KYANG, ,BLO
BRTAN PA NI MA YIN TE, ,JI SRID SA BRGYAD PA YI BAR, ,DE DAG THEG
PA DMAN PAS 'JIGS, ,GSANG BA'I 'KHOR LO CHEN PO 'DIR, ,BZHUGS
PA'I RGYAL BA'I BDAG NYID GANG, ,THEG PA CHEN

PO LA ZHON NAS, ,DBUGS PHYIN PA RU GYUR PA YIN, ,ZHES GSUNGS PO,
,DE'I PHYIR GTZO BO MA YIN PAR 'GYUR BA'I THABS CUNG ZAD TZAM GYI
LAS KYI PHYAG RGYA LA SOGS PA KHYAD PAR CAN GYI THABS DANG BRAL
NAS, THABS MANG LA GNYI GA LA MTSUNGS PA MA YIN NO, ,DE KHO NA

DKA' BA MED PAR GANG 'DI 'DOD PA'I YON TAN LNGA LA LONGS SPYOD PA
NYID KYIS YUN MI RING BAR RDO RJE 'CHANG GI NGO BO NYID 'BRAS BU
CHEN PO THOB PAR 'GYUR BA'I PHYIR RO, ,DKA' THUB BRTUL ZHUGS KYIS
BRTUL BAS, ,SDUG BSNGAL GYUR NAS LUS BSKAMS SHING, ,SDUG

@89B BSNGAL NYID KYIS SEMS G-YENGS TE, ,G-YENG BAS BYANG CHUB
GZHAN DU 'GYUR, ,ZHES GSUNGS PA DANG, GZHAN NAS KYANG, DKA' THUB
DKA' SPYOD DRAG PO YIS, ,BSTEN NA 'GRUB PAR MI 'GYUR TE, ,'DOD PA
LNGA LA LONGS SPYOD CING, ,BSTEN NA MYUR DU 'GRUB PAR

'GYUR; ZHES GSUNGS PA DANG, PHA ROL PHYIN PA'I TSUL LA YUN RING
DKA' BAS 'BRAS BU SMIN, ,SNGAGS TSUL DKA' BA MED PAR MYUR DU
BYANG CHUB THOB PAR 'GYUR, ,ZHES BSTAN PAS SO, ,CHOS THAMS CAD
NGO BO NYID KYI RNAM PAR DAG PA'O SNYAM DU RTOG PA DE YANG RANG
RIG

MA GTOGS PAR MED PA LA, RANG RIG PA YANG BDE BA CHEN PO'O ZHES
BYA ZHING, DE YANG SNGAGS KYI BSTAN BCOS KYI NYE BAR BSTEN PA MA
GTOGS PAR NAM YANG 'BYUNG BAR MI 'OS TE SHIN TU SPROS PAS CHOG
GO, ,DBANG PO RNON PO NI SNGAGS KYI THEG PA 'DI LA SO SO'I SKYE
BO NYID KYIS

KYANG SNGAGS KYI DE KHO NA NYID RTOGS PAR NUS TE, DGYES PA'I RDO
RJE DANG 'JAM PA'I RDO RJE LA SOGS PA'I NGA RGYAL LA GNAS PAS
SLOB BZHIN PA'I GNAS SKABS SU YANG, DE LTA BU LA BSTEN PAR 'GYUR
BA SRID PA'I PHYIR, RGYU DANG 'BRAS BU 'DUS PAR BYAS NAS PHYIR MI
LDOG PA THOB PAR 'GYUR

RO; ,GANG GI PHYIR PHA ROL TU PHYIN PA'I THEG PA'I RJES SU 'BRANG
BA RNAMS NI SA BRGYAD PA NYID LA NI PHYIR MI LDOG PA STE, DE SKAD
DU, PHYI NAS SA BRGYAD PA LA NI, ,DOGS PA LDOG PAR 'GYUR BA YIN,
,ZHES GSUNGS SO, ,PHA ROL TU PHYIN PA'I THEG PA LA NI, DE LTA
BU'I GYUR PA NYID

YIN NO ZHES ZER KYANG, DE LTA BU NYAMS SU MYONG BA MED PA'I
PHYIR, ,SO SO'I SKYE BOR 'GYUR BA LA PHYIR MI LDOG PAR ZHES BRJOD
PAR MI NUS TE, 'DI NI JI SRID DU SA BRGYAD PA MTHAR THUG PA'I
DBUGS PHYIN PA MA YIN NO ZHES BSTAN PA'I PHYIR RO, ,GROGS DAG
NYON CIG THEG PA

CHEN PO BAS, GAL TE YUL LA SPYOD KYANG MOD LA SKRAG ,AE MA'O
'KHOR BA 'DI DAG KUN, ,YUL GYI NGO BO RTOGS PA NYID KYIS SU, ,DE
BZHIN NYID KYIS DE DAG RNAM DAG PA, ,YIN NAM SNYAM DU DE DAG DRAN
BYED KYANG, ,SPRE'U NA DZA YI PHUNG PO LA REG BZHIN, ,'JIGS PAS
NYUG

@90A *, ,PAR BYED CING BSNYEMS PA YIN, GANG YANG CHOS THAMS CAD
SKYE BA MED PA DANG 'GAG PA MED PAR MOS PA'I DBANG PO RNON PO YOD
DO ZHE NA DE MA YIN TE, RDO RJE THEG PA'I MAN NGAG MED NA MI RUNG
BA'I PHYIR SHIN TU RGYAS PA 'DIS CHOG GO, ,GANG YANG 'PHAGS PA
CHOS 'PHAGS SA

BCU THOB PA LA 'DOD PA NYE BAR LONGS SPYOD PA BAG TSA BA MED PAR
SMRA BA 'DI NI RIGS PA KHO NA YIN TE, 'DIR NI DE BZHIN DU KHYAD
PAR CAN GYI THABS YONG PA'I DBANG GIS SLOB BZHIN PA KHYAD PAR DU
'GYUR RO, ,GZHAN SLOB PA'I DBANG DU BYAS NAS LAM STOBS CAN DANG
STOBS MED PA SPYOD

PA'I SKABS SU BYANG CHUB SEMS DPA' SA BCU PA'I DBANG PHYUG DPER
BYED PA NI RIGS PA MED PA KHO NA'O, ,GZHAN YANG DE BZHIN NYID
TZAM LA BRTEN NAS THEG PA CHEN PO'I DON GANG SMRAS PA DE NI RIGS
PA MED PA STE, SNGAGS KYI DE KHO NA NYID KHONG DU CHUD PA MA
GTOGS PA DE MNGON PAR BYED

PA MED PA'I PHYIR RO, ,DE YANG DNGOS PO THAMS CAD STONG PA NYID
DU MI 'DOD PA SU ZHIG YOD, DNGOS PO KUN GYI NGO BO 'DI, ,SO SOR
RTOGS PAR DKA' BA YIN, ,ZHES GSUNGS SO, ,GANG YANG BDE BA DANG
SDUG BSNGAL BA'I RTOG PA DANG BRAL BA ZHES ZER BA DE NI BDEN TE,
KHO BO CAG

NI MCHOG DANG DGA' BRAL DAG GI DBUS SU RANG GI RIG PA GRUB PA LA,
SDUG BSNGAL LAM BDE BAR RTOGS PA MA YIN NO, ,BCOM LDAN 'DAS KYIS
KYANG, ,'DOD CHAGS MA YIN CHAGS BRAL MIN, ,DBU MAR DMIGS PA MI
'GYUR TE, GSUM PO SPANGS PA DE NYID NI, ,LHAN CIG

SKYES PA'I BYANG CHUB 'DOD, ,CES GSUNGS SO, ,'ON KYANG KUN DU
RTOG PA MED PAS RANG GI RTEN CING 'BREL BAR 'BYUNG BA GRUB PA
YANG MED DO ZHES GANG SMRAS PA DE MNGON SUM DU 'GAL BA STE CHAD
PAR SMRA BAR THAL BAR 'GYUR BA'I PHYIR RO, ,DE SKAD DU YANG, RANG
RIG MI RTOG

YE SHES SU, ,GAL TE SPYOD PAR BYED NA NI, ,SANGS RGYAS YE SHES
DAG PA MIN, ,DE DAG MKHAS PAS SPANG BAR BYA, ,ZHES GSUNGS SO,
,DPAL MDA' BSNUN GYI ZHAL SNGA NAS KYANG, ,RTOG PA ZHI BAS BLO
DE'ANG ZHI BAR 'GYUR, ,BLO GROS DMAN PA KHA CIG SMRA ZHES GRAGS,
,BLO

@90B BZANG NYID NI BLANGS NA CI YANG RUNG, ,MKHA' LAS LHAG PAR CI
STE MI 'GYUR RO, ,RTOG PA THAMS CAD BCOS PAR GYUR PA'I BLO, ,GANG
YIN DE NI BDE BA DAM PAR GSAL, ,DE NI BYA BA BYAS PA MKHAS PA
STE, ,GZHAN PA GANG DE RKANG GNYIS PHYUGS YIN NO, ,ZHES GSUNGS

SO; ,GZHAN DAG 'DOD CHAGS KYIS 'DUL BA GANG YIN PA'I DON DU 'DI
BSTAN GYI DE KHO NA NYID MA YIN NO ZHE NA, DE NI SANGS RGYAS PA'I
TSIG MA YIN NO, ,'DOD CHAGS CAN 'DUL BA'I DON DU NI 'DOD CHAGS
CHEN PO BSTAN PAR MI RIGS TE, DE DAG GIS 'DOD CHAGS ZHI BAR

BYA BA'I PHYIR MI SDUG PA BSTAN PA MA YIN NAM ZHE NA, 'DOD CAN
'DOD PA ZHI BA'I PHYIR, ,GTZO BO MNYAM PAR DGOD PAR MDZAD, ,CHAGS
BRAL CHAGS PA BAR MA LA, ,'DOD CHAGS CHEN POS 'JOMS PA YIN, ,DE'I
THEG PA NI GCIG NYID DE, ,GANG 'DI THEG PA CHEN

PA'O; ,BSTAN PA YANG NI GCIG PU STE, ,GANG 'DI 'DOD CHAGS CHEN PO
BSTAN, ,ZHES PA'O, ,DE SKAD DU YANG BCOM LDAN 'DAS KYIS, ,GANG
PHYIR THEG PA GCIG CING TSUL YANG GCIG ,'DREN PAS BSTAN PA 'DI
YANG GCIG PA STE, ,GANG YANG THEG PA GSUM DU BSTAN

PA NI; NGA YI THABS LA MKHAS PA'I RANG BZHIN NYID, ,CES GSUNGS PA
DANG, GZHAN YANG, JI SRID SEMS NI 'JUG PA'I BAR, ,THEG PA'I MTHA'
LA THUG PA MED, ,SEMS NI YONGS SU GYUR PA NI, THEG PA MED CING
'GRO BA 'ANG MED, ,CES GSUNGS SO, ,GZHAN

YANG NOR BU DANG SNGAGS DANG SMAN GYI MTHU BSAM GYIS MI KHYAB
STE, MTSAMS MED PA LNGA'I LAS BYED PA YANG GANG ZHIG THOB NAS TSE
'DI NYID LA MCHOG GI DNGOS GRUB THOB PAR 'GYUR TE BDE BA'I LHA
BZHIN DU 'GYUR RO, ,LAM 'DI RING DU BGROD PA STE, ,RTOG GE SKAM
PO'I BYA DAG GIS, ,

BLO YI RGYA MTSO'I PHA ROL 'GRAM, ,MTHA' YAS MTHONG NAS SONG BA
LDOG ,BLO YI YUL MIN DE KHO NA, ,SKYE BA MED PA RKYEN LAS SKYES,
,SNA TSOGS DE NI RANG RIG STE, ,BLA MA DAM PA MED PAR MIN, ,GSANG
SNGAGS THEG PA 'DI LA NI, ,BLA MA DAM PA SKYA BA 'DZIN, ,DE LTAR
KHO BOS

@91A *, ,SKYE BO DAG ,NYON MONGS RGYA MTSO RGAL BAR MTHONG, ,DE
LA SNGAGS KYI THEG PA CHEN PO BSTAN PA NI GNYIS TE, BSKYED PA'I
RIM PA DANG RDZOGS PA'I RIM PA'O, ,BSKYED PA'I RIM PA LA RNAM PA
GNYIS TE, PHYI ROL BSKYED PA'I RIM PA DANG ZAB MO BSKYED PA'I RIM

PA'O; ,RDZOGS PA'I RIM PA LA GSUM STE, RDZOGS PA DANG, YONGS SU
GRUB PA DANG, NGO BO NYID KYI RIM PA'O, ,RNAM PA LNGA PO DE DAG
NI RIM PA GNYIS SU SO SOR MNGON PAR SBYAR RO, ,DE LA BSKYED PA'I
RIM PA NI BDAG MED MA GSAL BA LAS BSTAN PA STE, JI SKAD DU

GSUNGS PA'I BDAG MED MA'I 'KHOR LO BSGOM PA YANG BLA MA DAM PA'I
ZHAL SNGA NAS KYI BKA' DRIN LAS KHONG DU CHUD PAR BYA'O, ,DE YANG
GZHUNG MANGS KYIS DOGS PAS MA BRIS SO, ,RDZOGS PA'I RIM BA GANG
ZHE NA, DE YANG BCOM LDAN 'DAS KYIS 'DOD PA NA SPYOD PA'I

LHA RNAMS KYI DON DU, DGOD PA DAG LA SLOB DPON TE, ,DE BZHIN LTA
BA GSANG BA NYID, ,LAG BCANGS PAS NI SHES RAB STE, ,DE YANG GNYIS
'KHYUD RGYU YIN NO, ,ZHES GSUNGS PA GANG YIN PA DANG, GZHAN NAS
KYANG DBANG BSKUR BA DRUG NI DE BZHIN GSHEGS PAS

DBUGS DBYUNG BA'O ZHES GSUNGS PAS PHYI ROL BSKYED PA'I RIM PA'O,
,ZAB MO'I RIM PA NI, LAS KYI PHYAG RGYA MA'I YE SHES NI RDO RJE
'DZIN PA'I DBUGS DBYUR BA'O, ,RDZOGS PA'I RIM PA NI CHOS KYI
PHYAG RGYA STE, ,NGO BO NYID KYI BDE BA GANG THOB PA DE NYID 'DI
YIN ZHES PAS

MTHONG BA GANG YIN PA'O, ,SKAD CIG LA DMIGS PA MED PA'I SNYING
RJE CHEN POS MNGON SUM DU BYED PA'I PHYIR GZUNG BA DANG 'DZIN PA
NYAMS NA MCHOG TU BDE BA NYID DU BRJOD DO, ,SNGON PO LA SOGS PA'I
RNAM PA CAN GYI CHOS RNAMS THAMS CAD KYI PHYAG RGYA NI SNGOM PA
STE RO GCIG PA'O, ,

NGO BO NYID MA YIN PA YANG NGO BO NYID KYI RANG BZHIN YIN PAS,
CHOS KYI PHYAG RGYA ZHES BRJOD DO, ,DGA' BAL SOGS PA'I RNAM PAR
GZHAG PA YANG, 'DIR DGE BA'I BSHES GNYEN DAM PA BSTEN PA LAS SHES
PAR BYA STE, BLA MA DAM PA'I ZHAL SNGA NAS KYANG, LAS KYI PHYAG
RGYA

@91B RNAM PA SNA TSOGS ZHES BYA BA LA SOGS PAS BSTAN TO, ,DAM
TSIG GI PHYAG RGYA NI YONGS SU GRUB PA'I RIM PA STE, SEMS CAN GYI
DON BYA BA'I PHYIR SHES RAB DANG THABS KYI BDAG NYID MTSAN SUM CU
RTZA GNYIS LA SOGS PA'I YON TAN THAMS CAD DANG LDAN PA'I DGYES
PA'I RDO RJE DANG,

'JAM PA'I RDO RJE LA SOGS PA'I RNAM PA CAN GYI LONGS SPYOD RDZOGS
PA DANG, SPRUL PA'I SKU DANG, DKYIL 'KHOR 'KHOR LO'I RANG BZHIN
DU GSAL BA GANG YIN PA DE NI DAM TSIG GI PHYAG RGYA STE, DGA' BA
LA SOGS PA NI LAS KYI PHYAG RGYA BZHIN BLA MA DAM PA'I MAN NGAG
LAS RTOGS PAR BYA'O, ,DE

YANG; LAS KYI PHYAG RGYA NYID BZHIN DU, ,ZHES BYA BA LA SOGS PA
GSUNGS SO, ,NGO BO NYID KYI RIM PA YANG GANG KUN DU BZANG POR
GYUR PA STE, BSAM GYIS MI KHYAB PA'I BSOD NAMS DANG YE SHES KYI
KHYAD PAR LAS, BLA MA DAM PA'I MAN NGAG GIS 'BAD PA MED PAR SKAD
CIG MA GCIG

LA MNGON PAR BYANG CHUB PA'I RNAM PA THAMS CAD MKHYEN PA NYID DO,
,'DI PHYAG RGYA CHEN PO ZHES BRJOD DO, ,CHEN PO YANG YIN ZHING
PHYAG RGYA THAMS CAD LA RGYAS 'DEBS PA'I PHYIR RO, ,DE NYID KYI
PHYIR PHYAG RGYA 'DIS RGYAS BTAB PAS THAMS CAD KYIS KYANG PHYAG
RGYA CHEN PO'I GO 'PHANG

'THOB PA YIN NO, ,BCOM LDAN 'DAS KYIS KYANG GSUNGS PA, LHAN CIG
SKYES PA BRJOD DU MED, ,CES GSUNGS SO, ,PHYAG RGYA CHEN BO NI
BRTAG TU MED PA'I NGO BO NYID YIN GYI, LUNG BSTAN PAR SLA BA NI
MA YIN PAS 'DIR DPYAD PAR MI BYA'O, ,BLO YIS DPYAD NA DE 'DI'O,
,ZHES

SHES RAB RGYAL BAS KYANG MI DPYOD DO, ,'ON KYANG DE YI BDAG NYID
NI, ,DE NYID 'DI YIN SNYAM DU GSAL, ,BLANG DANG DOR BAS STONG
PA'I PHYIR, ,BDAG CAG LTA BU MI BRTAN PAS, ,BSKAL PA BYA BA
BRGYAR BRTAGS KYANG, ,MI RTOGS JI LTAR RNAM RTOG PA, ,BYANG CHUB
NYE BA RING BAR

'GYUR, ,DPYOD PA MIN PA'I NGO BO NYID, ,CHOS NYID DE BZHIN NYID
SNA TSOGS, ,RNAM PA KUN GYI MCHOG LDAN PA, ,SNYING RJE BDAG NYID
BLANGS PA NI, ,STONG NYID SNYING RJE DBYER MED PA, ,BYANG CHUB
BLA MA BSTEN PA LAS, ,DE PHYIR BLA MA DAM PA'I ZHABS, ,PADMA NYID
LAS 'BAD

@92A *, ,BRTEN DANG, ,DNGOS POR 'KHRUL PA'I MUN PA NI, ,NYI MA
BRGYA YI 'OD BZHIN 'JOMS, ,DGE BA'I BSHES GNYEN DAM PA'I ZHABS
KYI NI, ,PADMA'I RDUL GYI BKA' DRIN NYID THOB PAS, ,MNGON SUM PA
YI LAM SON JI LTA BZHIN, ,THOS PA'I LAM LAS GNAS

PA GANG YIN PA, ,SRID DANG ZHI BA RO MNYAM PAR RIG STONG NYID DE
LA 'DUD, ,MA 'ONGS BA YI DE BZHIN GSHEGS PA NYID NI BDAG GIS BYA
BA'I PHYIR, ,GANG GIS SEMS NYID GLOG GI 'OD BZHIN GSAL GYUR PA,
,DGE BA'I LUS CAN BSTEN BYA DE YI ZHABS KYI PADMA GNYIS, ,RAB TU

GUS PAS THANG CIG TZAM YANG SPYI BOS LEN PA YIN, ,BLA MA'I ZHABS
KYI RDUL NAS RIN CHEN 'OD 'BAR BA, ,YID KYI MUN PA 'JOMS PAR SKAD
CIG TZAM GYIS BYED, ,RNAM PA THAMS CAD KYIS BRGYAN DE BZHIN NYID
'DI NI, ,'JIG RTEN 'DI DAG KUN GYIS MTHONG GYUR CIG ,THEG PA CHEN
PO'I

GSANG SNGAGS THAMS CAD DANG 'BREL PA, ,BLA MA DAM PAS BSTAN PA
NYAMS SU MYONG BA NI, ,GANG ZHIG BDAG GI SA BSTAN PA'I DGE BA
BSAGS PA DES, ,'GRO BA THAMS CAD RGYAL BA MCHOG GI GO 'PHANG THOB
PAR SHOG ,SHES RAB YE SHES GSAL BA 'DI, ,SEMS CAN KUN LA

PHAN DON DU, ,DAM PA'I LAM NI THOB BYA'I PHYIR, ,MKHAS PA PADMA
RDO RJES BYAS, ,SHES RAB YE SHES GSAL BA ZHES BYA BA, MKHAS PA
CHEN PO DE BA TZANDRA'I ZHAL SNGA NAS MDZAD BA RDZOGS SO,,
,,BAndI TA BADZRA P'A nI DANG, LO TZ'A BA DHARMA K'I RTIS BSGYUR
BA'O,,

