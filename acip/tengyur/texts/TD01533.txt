@93B `, ,DPAL 'KHOR LO BDE
MCHOG GI RGYUN BSHAGS RGYAS PA

BZHUGS SO,, #, ,DPAL HE RU KA LA PHYAG 'TSAL LO, ,CHOS DBYINGS
RNAM DAG DBYINGS LAS MA G-YOS KYANG, ,THABS KYIS KHRO BO'I SKUR
STON GDUG PA GDUL, ,CHE BA'I CHE MCHOG LHA YI LHAR GYUR PA, ,KUN
BZANG HE RU KA LA PHYAG 'TSAL LO, ,BDAG MED DBANG PHYUG SKU DANG

GNYIS MED CING, ,BDE CHEN 'OD GSAL DAG PA'I DKYIL 'KHOR NAS,
,RGYAL BA SRAS BCAS LA SOGS SPRIN 'PHRO BA, ,RDO RJE PHAG MO'I
SKU LA PHYAG 'TSAL LO, ,DUS GSUM BDE BAR GSHEGS PA'I YE SHES SKU,
,'KHOR 'DAS STONG BAR MDZAD PA'I THUGS RJE YIS, ,GDUL

@94A *, ,BYA KUN MKHYEN SA LA 'GOD MDZAD PA'I, ,RIGS LNGA BDE BAR
GSHEGS LA PHYAG 'TSAL LO, ,NAM MKHA' LTA PHUR THAMS CAD THOGS MED
CING, ,'DOD DGUR BSGYUR BA'I RDZU 'PHRUL LUS DANG LDAN, ,THUGS
DAM DBANG GIS SGRUB LA BRTZER DGONGS PA, ,GNAS

GSUM MKHA' 'GRO'I TSOGS LA PHYAG 'TSAL LO, ,NYON MONGS RNAM DAG
YE SHES SKU BRNYES PA, ,SRID PA'I 'KHOR LO MA LUS GCOD PA'I
PHYIR, ,THABS MKHAS THUGS RJES 'GRO BA 'DREN MDZAD PA, ,RGYAL
GNYIS RDO RJE'I ZHABS LA DAD PAS 'DUD, ,LHA MI'I LONGS SPYOD PHUN

TSOGS THAMS CAD DANG, ,KUN DU BZANG PO'I MCHOD SPRIN CHEN PO
DANG, ,GSANG DANG GSANG RAB GSANG CHEN BLA MED KYI, ,MCHOD PA'I
SPRIN CHEN RGYA MTSO DAG GIS MCHOD, ,BDAG GI LUS DANG DAG DANG
YID KYIS KYANG, ,CHAGS DANG ZHE SDANG RNAM PAR RMONGS SEMS KYIS,,

SRID PA NYAM NGAR SDIG PA CI BGYIS PA, ,DA NAS SDIG PA THAMS CAD
RAB TU BSHAGS, ,RDZOGS SANGS RGYAS MGON BYANG CHUB SEMS DPA'
MCHOG ,'PHAGS PA RNAMS KYIS DGE BA GANG BGYIS PA, ,DE DAG BLA MED
BYANG CHUB 'BRAS THOB PAR, ,MA LUS PA LA RTAG TU RJES

YI RANG, ,RDZOGS SANGS RIN CHEN RANG GI SEMS GNAS DANG, ,RTOG
PA'I DRA BA RAB DRAL DAM PA'I CHOS, ,SA DBANG TSOGS DANG BRTUL
ZHUGS DGE 'DUN LA, ,RAB TU DAD PAS BDAG NI SKYABS SU MCHI, ,RGYAL
DANG RGYAL NYID LEGS SKYES DE DAG LA, ,KUN NAS KUN DU

BDAG NYID BDAG GIS DBUL, ,SEMS DPA' MCHOG GIS BDAG NI YONGS BZHES
SHIG ,DAD PAS BDAG NYID KHYED KYI 'BANGS SU MCHI, ,GLO BUR NYON
MONGS CHOGS KYIS GDUNG BA YIS, ,BSKYOD PA'I SKYE BO MTHA' DAG
BSGRAL BYA'I PHYIR, ,DAM CHOS BDUD RTZI'I SNGAGS

RNAMS BSHAD PA RU, ,SMAN MCHOG MGON PO LA NI BDAG GSOL LO, ,MCHOG
TU MI DGE BA NI RAB BCOM PAS, ,BDUD KYI SKYE RGA NA DANG MCHI LAS
GROL, ,MYA NGAN 'DA' BZHED GYUR PA SPANG BAR NI, ,SMAN MCHOG MGON
PO LA NI BDAG GSOL LO, ,SANGS RGYAS 'JIG RTEN

@94B GANG BYUNG LA, ,SKAL LDAN BYANG CHUB SEMS DPA' YIS, ,BYANG
CHUB TU NI SEMS BSKYED LTAR, ,DI RING NYID DU SEMS BSKYED DO,
,TSUL KHRIMS KYI NI BSLAB PA DANG, ,DGE BA'I CHOS NI SDUD PA
DANG, ,SEMS CAN DON BYED TSUL KHRIMS GSUM, ,DE BZHIN BRTAN POR
GZUNG BAR BGYI,

JI LTAR PHYOGS BCU'I RGYAL BA YIS, ,SNGON GYI BDE GSHEGS GRANGS
MED LA, ,THUGS BSKYED DAM TSIG DPAG MED DAG ,'TSANG RGYA BAR DU
MA BTANG LTAR, ,BDAG NI DENG NAS BYANG CHUB PAR, ,LUS SROG LTOS
PA MED PAR YANG, ,BSLAB 'DI MGON BZHIN BSRUNG LA GNAS, ,

YE SHES THUGS KYIS DGONGS SU GSOL, ,RNAM RTOG YE SHES LNGAR GYUR
PA, ,RTAG TU BRTEN ZHING SPYAD PAR BYA, ,RGYAL BA RIGS LNGA'I
BRTUL ZHUGS DAG ,SROG GI PHYIR YANG MI GTONG NGO, ,SKU GSUNG
THUGS KYI RDO RJE DAG ,RTAG TU MI PHYED BRTUL ZHUGS BZUNG, ,RGYAL
BAS

DGONGS TE GSUNGS PA YI, ,DAM TSIG BZHI PO BSUNG BAR BGYI, ,RTZA
BA'I LTUNG BA BCU BZHI SOGS, ,RIG SNGAGS 'CHANG KUN MI 'DA' LTAR,
,DING NAS BLA MED BYANG CHUB PAR, ,BDAG GIS TSUL BZHIN BSRUNG BAR
BGYI, ,NYIN DANG MTSAN MO LAN GSUM DU, ,ZLA RER

BCU PHRAG GNYIS PO DANG, ,BCO LNGA LA NI RAB TU MCHOD, ,THAG PA
DMAN LA 'DOD MI BGYI, ,SEMS CAN LA YANG RGYAB MI PHYOGS, ,'KHOR
BA DAG KYANG MI SPANG ZHING, ,MYA NGAN 'DAS LA DGAR MI 'GRO,
,DPA' BO RNAL 'BYOR MA KUN LA, ,GUS PAS BSNYEN BKUR MCHOD

PAR BGYI, ,BDAG GIS SEMS CAN THAMS CAD LA, ,BRNYAS PA NYID DU MI
BGYID DO, ,PHYAG RGYA BZHON PA MTSON CHA DANG, ,MTSAN MA 'GONG
BAR MI BGYI'O, ,BDAG GIS DUS GSUM DGE BA CI SPYAD PAS, ,NAM
MKHA'I MTHAS KLAS GYUR BA'I SEMS CAN RNAMS, ,BLA MED

THEG PA CHEN PO'I SNOD GYUR NAS, ,KUN KYANG RDO RJE 'DZIN PA'I
BDAG NYID SHOG ,SKYE ZHING SKYE BA DAG NI THAMS CAD DU, ,BLO LDAN
RIGS BZANG NGA RGYAL MED PA DANG, ,SNYING RJE CHE LDAN BLA MA LA
DAD CING, ,'KHOR LO BDE MCHOG DAM TSIG LA GNAS SHOG ,RDO RJE DRIL
BU LA SOGS RTAG TU

@95A *, ,'CHANG, ,ZAB CING RGYA CHE'I CHOS NI RTOGS PA DANG,
,KAKKO SHU KRA LA SOGS RTAG ZAS ZHING, ,MTHAR THUG THEG CHEN
SGRUB PA'I SKAL LDAN SHOB, ,DANG NI NAS BYANG CHUB SNYING POR
MCHIS PAR DU, ,BCOM LDAN BDE GSHEGS KUN DU BZANG PO DANG, ,GSANG
BA'I THEG PA

DBYER MED RMAD BYUNG DANG, ,MI 'BRAL TSUL BZHIN RTAG TU SGRUB PAR
SHOG ,SGRUB MCHOG 'DI LA BAR CHAD MI 'BYUNG ZHING, ,TSE 'DI LA SOGS
SKYE BA BDUN PAR DU, ,DPAL LDAN BDE MCHOG 'KHOR LO CHEN PO YI,
,ZHABS RDUL ZE'U 'BRU SPYI GTZUG GNAS PAR SHOG ,GANG TSE 'GRO
BA'I

MGON LA BLTA BA DANG, ,PHYIR ZHING CUNG ZAD 'BRING BAR 'DOD NA
YANG, ,BCOM LDAN BDE GSHEGS THUGS KYI BDAG POS NI, ,THAMS CAD
SGRIB MED SA LER MTHONG BAR SHOG ,PHYOGS BCU NAM MKHA'I KHAMS
DANG MNYAM PA YI, ,SEMS CAN MA LUS BYANG CHUB DGOD PA'I

PHYIR, ,THUB PA'I DBANG PO'I SPYOD PA JI LTA BAR, ,BDAG GI SPYOD
PA'ANG DE DANG 'DRA BAR SHOG ,SEMS CAN KUN GYI SDUG BSNGAL BDAG
LA SMIN, ,BDAG BDE DGE BAS DE KUN DE THOB SHOG ,TSE RABS KUN DU
SGO GSUM RIN CHEN DANG, ,BUM BZANG DPAG BSAM SA SOGS LTA BUR

SHOG ,MGON PO KUN MKHYEN THUGS RJE'I BYIN RLABS DANG, ,SGRUB PA
MCHOG LA RTZE GCIG SBYANGS PA YIS, ,BDE MCHOG MKHA' 'GRO'I DNGOS
GRUB MCHOG THOB NAS, ,SEMS CAN THAMS CAD SMIN PA'I MTHUR LDAN
SHOG ,DBANG DANG MNGON SHES SO SOR RIG PA DANG, ,

GZUNGS DANG RNAM PAR THAR PA'I SGO RTOGS NAS, ,NAM MKHA'I MTHAS
KLAS GYUR PA'I SEMS CAN RNAMS, ,GNAS DANG NYE BA'I GNAS SOGS
BGROD PAR SHOG ,BDE GSHEGS SPYAN SNGAR GNAS GSUM MKHA' 'GRO YIS,
,DAM BCAS BSRUNG ZHING DNGOS GRUB MCHOG STZOL BA'I, ,

THUGS DAM BZHIN DU RTAG BSRUNG DNGOS GRUB NI, ,RNAM GSUM TSE 'DI
NYID LA STZOL BAR SHOG ,'CHI TSE MGON DANG DPA' BO MA TSOGS KYIS,
,ME TOG RGYAL MTSAN GDUGS SPOS THOGS NAS KYANG, ,ROL MO KLU DANG
SGRA SNYAN TSOGS MCHOD NAS, ,MKHA' LA SPYOD PA'I GNAS SU

@95B KHRID PAR SHOG ,SKAD CIG DE LA SNANG BA GSUM THOB NAS, ,GSAL
DANG RTAGS SNANG RANG GI RIGS RTOGS TE, ,DUR KHROD LA SOGS RGYAL
NYID SA THOB NAS, ,TZTSANDO LA SOGS SA LA BGROD PAR SHOG ,SHIN TU
RNAM PAR DAG PA KUN GYI MCHOG ,GDOD NAS RNAM PAR GROL BA DE BZHIN

GSHEGS, ,KUN DU BZANG PO KUN GYI BDAG PO YI, ,SRAS KYI DBANG PO
NYID DU BDAG GYUR CIG ,SA GSUM MTHAR PHYIN GSUM PHRAG GSUM GNAS
GYUR, ,SHES BRGYAD GYUR PAS YE SHES LNGAR GYUR TE, ,YE SHES CHOS
KYI DBYINGS DANG DBYER MED PA'I, ,CHOS SKU BYANG CHUB

SNYING PO THOB PAR SHOG ,CHOS DBYINGS LAS BYUNG NAM MKHA'I MTSAN
NYID 'DRA, ,THOG MA DANG NI THA MA MED PA'I BDAG ,SEMS DPA' RDO
RJE THUGS KYI BDAG PO RU, ,RDO RJE SEMS DPA' NYID DU BDAG GYUR
CIG ,DNGOS GRUB MA LUS PA NI KUN GYI BDAG ,DBANG PHYUG CHEN PO
LHA

YI LHAR GYUR PA, ,STUG PO'I RGYAN GYUR MA LUS KUN GYI RGYAL, ,MI
'GYUR DAM PA NYID DU BDAG GYUR CIG ,NYON MONGS RNAM DAG YE SHES
SKU MNYES PAS, ,'DOD CHAGS KUN GYI RJES SU RAB CHAGS LA, ,'DOD
CHAGS ME KUN RANG BZHIN RNAM DAG PAS, ,GSUNG GI DBANG PHYUG

NYID DU BDAG GYUR CIG ,NGA RGYAL RNAM DAG MNYAM NYID LHUN GYIS
GRUB, ,YON TAN YID BZHIN RGYA CHEN MKHA' 'DRA BA, ,GDUL BYA
RDZOGS SANGS NYID DU RE SKONG BA, ,KHYAB BDAG RDO RJE NYI MAR
BDAG GYUR CIG ,PHRAG DONG DAG PAS BYA BA GRUB BRNYES SHING,
,PHRAN LAS RGYA

MTSOS GDUL BYA DPAG MED RNAMS ,GRUB MCHOG PHYAG RGYA CHE LA DGOD
MDZAD PA'I, ,BDE GSHEGS GDON MI ZA BAR BDAG GYUR CIG, DUS GSUM
BDE BAR GSHEGS PA KUN GYI BDAG ,DPAL LDAN BDE MCHOG 'KHOR LO'I
SKU GRUB NAS, ,NAM MKHA' DAG DANG MNYAM PA'I

MTHU STOBS KYIS, ,'KHOR 'DAS MA LUS 'DREN PA'I DPAL DU SHOG ,
,,DPAL 'KHOR LO BDE MCHOG GI RGYUN BSHAGS RGYAS PA SLOB DPON BHU
RI BAS MDZAD PA RDZOGS SO, ,JO BO RJE DANG LOTZ'A BA RIN CHEN
BZANG POS BSGYUR BA'O,, 