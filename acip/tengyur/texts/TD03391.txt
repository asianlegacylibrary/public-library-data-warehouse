@56B #, ,RGYA GAR
SKAD DU, DVI BHU DZA HI RU KA S'A DHA NAm, BOD SKAD DU, ZHAL GCIG
PHYAG GNYIS PA'I HE RU KA'I SGRUB THABS, DPAL HE RU KA LA PHYAG
'TSAL LO, ,GROGS MED DGA' BA'I YID KYIS NI, ,DUR KHROD BRGYAD KYI
DBUS GNAS PA, ,

SHES RAB THABS KYI CHO GA YIS, ,ZLA BA NYI MA RAB SBYOR BA, ,A'A
LI K'A LI MNYAM SBYOR BAS, ,NYI MA'I DKYIL 'KHOR BSGOM PAR BYA,
,DE LA H'Um YIG YONGS SU GYUR, ,RDO RJE RVA DANG YANG DAG LDAN,
,SKYIL KRUNG PHYED PAS RO LA GNAS, ,MI YI PAGS PA'I GOS BSNAMS
PAS, ,THAL BAS LUS LA BYUGS PA STE, ,

'BAR BA'I RDO RJE G-YAS PA NA, ,G-YO BA'I BA DAN KHA tV'Am GA,
,KHRAG LDAN THOD PA G-YON DU'O, ,MGO BO BRGYA PHYED PHRENG BA
YIS, ,YID DU 'ONG BA'I DO SHAL DBYANGS, ,CUNG ZHIG ZHAL GYIS MCHE
BA GTZIGS, ,SPYAN GSUM DMAR PO RO LDAN PA, ,DBU SKRA KHAM PA GYEN
DU 'KHYIL, ,MI BSKYOD PA YI DBU RGYAN CAN, ,

RNA CHA DAG DANG RAB TU LDAN, ,RUS PA'I RGYAN GYIS MDZES PA STE,
,DBU LA THOD PA LNGA DANG LDAN, ,SANGS RGYAS NYID BZHIN BSAM BYA
STE, ,RGAS DANG 'CHI BA ZLOG BYED PA'O, ,SV'A H'A PHAt H'Um AOm
ZHES BYA BA NI MDOR BSDUS PA'O, ,ZHAL GCIG PHYAG GNYIS PA'I HE RU
KA'I SGRUB THABS RDZOGS SO,, ,,PAndI TA DON

YOD RDO RJE DANG, KHAMS PA LO TZ'A BA DGE SLONG BA RIS BSGYUR
BA'O, ,