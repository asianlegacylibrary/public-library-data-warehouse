@3B #,,RGYA GAR SKAD DU, STHI RA TZA KRA BH'A BA NA,
BOD SKAD DU,

BRTAN PA'I 'KHOR LO'I CHO GA ,BCOM LDAN 'DAS 'JAM DPAL GZHON NUR
GYUR BA LA PHYAG 'TSAL LO, ,THUGS RJE DANG NI SHES RAB GNYIS,
,SANGS RGYAS KUN LTAR DBYER MED PA'I, ,DAM PA'I LAM STON LTA BU
YI, ,SKU YI RNAM PA 'CHAD MDZAD PA, ,'JAM PA'I DBYANGS LA

PHYAG 'TSAL TE, ,SLOB MAS LEGS PAR RTOGS PHYIR DANG, ,BDAG NYID
KYIS KYANG DRAN PA'I PHYIR, ,DE YI SGRUB THABS BRI BAR BYA,
,GSANG SNGAGS RANG NYID LEN PA YI, ,'GRO BA DMYAL BA 'BA' ZHIG
YIN, ,SNGAGS KYANG 'GRUB PAR MI 'GYUR TE, ,LUS KYANG NYON MONGS
KHO NAR ZAD, ,

DE LA BGEGS KYANG 'BYUNG 'GYUR ZHING, ,LUS LA'ANG GNOD PAR 'GYUR
BA YIN, ,DE LTAR BRTAGS NAS MKHAS PA YIS, ,'JAM PA'I DBYANGS KYI
SGRUB PA'I THABS, ,MYUR DU BYANG CHUB RAB SGRUB PA, ,SLOB DPON
MED PAR BSGRUB MI BYA, ,DE BAS DAD PAS BLA MA NI, ,DAM PAR BYAS

@4A *, ,TE 'DI GZUNG NGO, ,DE LA RE ZHIG RNAL 'BYOR BAS, SA
PHYOGS YID DU 'ONG BA GANG YANG RUNG BAR STAN BDE BA LA 'DUG STE,
TSANGS PA'I GNAS BZHI BSGOM PAR BYA'O, ,DE LA SEMS CAN THAMS CAD
LA BU GCIG PA DANG 'DRA BAR SDUG PAR 'DZIN PA NI BYAMS PA'O,,

KYE MA SEMS CAN 'DI DAG NI 'KHOR BA'I RGYA MTSOR NUB CING YUN
RING DU SDUG BSNGAL NYAMS SU MYONG BAR 'GYUR RO ZHES DE LTAR
BSAMS LA, ,BDAG NYID 'JAM PA'I DBYANGS KYI GO 'PHANG THOB PAR
BYAS NAS, 'DI DAG MA LUS PAR SDUG BSNGAL DANG SDUG BSNGAL GYI
RGYU LAS THON TE 'JAM PA'I

DBYANGS KYI GO 'PHANG LA BDAG GIS GZHAG PAR BYA'O, ,DE LTAR YANG
SKYE BA DANG, RGA BA DANG, NA BA DANG, YID MI BDE BA DANG, BKRES
PA DANG, SKOM PA DANG, NANG DANG 'CHI BA LA SOGS PA'I SDUG BSNGAL
LAS BDAG DANG BDAG GIR 'DZIN PA LA MNGON PAR ZHEN PA DANG, 'DOD
CHAGS DANG, ZHE

SDANG LA SOGS PA'I MTSAN NYID CAN GYI SDUG BSNGAL GYI RGYU LAS
GRUB PA GCOD PAR BYA'O, ,DE NYID NI SNYING RJE BSGOM PA'O, ,SEMS
CAN THAMS CAD ZAG PA MED PA'I BDE BA RGYUN MI 'CHAD PAR 'JOG PAR
'DOD CING DGA' BA NI DGA' BA'O, ,BDE BA DANG, SDUG BSNGAL BA
DANG, GRAGS PA DANG,

MA GRAGS PA DANG, RNYED PA DANG, MA RNYED PA DANG, BSTOD PA DANG,
SMAD PA STE 'JIG RTEN GYI CHOS BRGYAD PO 'DI DAG LA BDE BA JI LTA
BAR SDUG BSNGAL LA YANG DE BZHIN DU LTA BA LA SOGS PA SEMS MNYAM
PAR BSGOM PA NI BTANG SNYOMS SO, ,DE NAS RANG GI SNYING GAR AA
DKAR PO THUB DU YONGS SU

GYUR PA LAS ZLA BA'I DKYIL 'KHOR RO, ,DE'I STENG DU YI GE MU:LI
KHRI'I MDOG 'DRA BA BSAMS LA PA SPU'I BU GA'I TSOGS RE RE'I GSEB
NAS BYUNG BA'I 'OD ZER GYI DRA BA DPAG TU MED PA LAS BYUNG BA'I
MCHOD PA SNA TSOGS PA, AOm BADZRA PUshPE H'Um, AOm NA MO MANYDZU
SHRI YE, AOm BADZRA DH'U PE H'Um, AOm NA MO MANYDZU

SHRI YE, AOm BADZRA D'I PE H'Um, AOm NA MO MANYDZU SHRI YE, AOm
BADZRA GANDHE H'Um, AOm NA MO MANYDZU SHRI YE, AOm BADZRA NEE BE
DHYE H'Um, AOm NA MO MANYDZU SHRI YE SHES BYA BA'I SNGAGS KYIS
BYIN GYIS BRLABS PAS 'PHAGS PA 'JAM DPAL DANG, BLA MA DANG, SANGS
RGYAS DANG, BYANG CHUB SEMS DPA' RNAMS LA MCHOD PA

@4B BYA'O; ,DE NAS MDUN DU DKYIL 'KHOR BYAS NAS PHYAG BYAS LA PUS
MO G-YAS PA'I LHA BAS LA BTZUGS TE, SNYING GAR THAL MO SBYAR NAS
BSHAGS PA LA SOGS PA BYA'O, ,GANG YANG BDAG RMONGS PA'I DBANG GIS
LUS DANG NGAG DANG YID KYIS SDIG PA MI DGE BA'I LAS CI BA GYIS PA
DANG,

BGYID DU STZAL BA DANG, BGYID PA LA RJES SU YI RAN BA DE DAG
THAMS CAD MA LUS PAR BSHAGS PAR BGYI'O, ,SLAR YANG SDIG PA MI
BGYID DO, ,SANGS RGYAS DANG, BYANG CHUB SEMS DPA' DANG 'PHAGS PA
GZHAN RNAMS YIS DGE BA GANG MDZAD PA DE DAG THAMS CAD LA RJES SU
YI RANG BAR BGYI'O, ,

DENG NAS BRTZAMS TE BYANG CHUB KYI SNYING PO'I BAR DU KHYED RNAMS
LA BDAG NYID LUS DBUL BAR BGYI'O, ,DGE BA'I RTZA BA 'DIS BDAG
'JAM DPAL DBYANGS SU GYUR NAS SRID PA'I RGYA MTSOR NUB PA'I SEMS
CAN RNAMS GDON PAR BGYI'O, ,BRTAN PA'I 'KHOR LO BSGOM PA'I RIM PA
'DI NYID KYIS

KYANG BYANG CHUB CHEN POR BSGRUB PA'I LAM LA BDAG GNAS PAR
BGYI'O, ,BDAG GI BSOD NAMS 'DIS 'KHOR BA'I SEMS CAN MA LUS PA
'JAM PA'I DBYANGS DANG 'DRA BAR GYUR CIG CES DGE BA'I RTZA BA
BSNGO BAR BYA'O, ,DE NAS 'OD ZER GYI TSOGS RNAMS BA SPU'I BU GA
RNAMS NAS MU:DE NYID

LA ZHUGS PAR BSAMS LA, AOm BADZRA MU:ZHES BYA BA'I SNGAGS KYIS
GSHEGS SU GSOL LO, ,DE NAS AOm SVA BH'A BA BI SHUDDHA:SARBA
DHARM'A:SVA BH'A BA BI SHUD DHO& HAm ZHES BYA BA'I SNGAGS 'DI
BRJOD NAS RGYU BA DANG MI RGYU BA'I DNGOS PO RNAMS DANG BCAD NYID
KYANG SGYU MA LTA BUR BSGOM PAR BYA'O, ,DE YANG SGYU

MA MKHAN GYIS 'JIM PA'I GONG BU LA SOGS DNGOS PO GCIG LAS GLANG
PO CHE DANG, RTA LA SOGS PA STON YANG DE RNAMS DE NA YOD PA MA
YIN GYI 'KHRUL BA 'BA' ZHIG TU ZAD LA 'KHRUL PA DE YANG BRTAGS
NAS DNGOS PO MED DE, ,DE BAS NA SNANG DU ZIN KYANG YOD PA MA YIN
LA, ,DNGOS PO'I

TSOGS THAMS CAD KYANG DE DANG 'DRA'O ZHES DE LTAR RANG BZHIN GYIS
DAG PAR LHAG PAR MOS PAR BYAS LA, AOm SH'U N+YA T'A DZNY'A NA
BADZRA SVA BH'A BA A'ATMA KO&HAm ZHES BYA BA'I SNGAGS BRJOD PAR
BYA'O, ,'DI BRJOD PA'I RJES THOGS KHA NA LA RGYU BA DANG MI RGYU
BA'I DNGOS PO DANG BDAG NYID KYANG STONG PA NYID DU

@5A *, ,BSGOM LA SEMS TZAM DU GNAS PAR BSGOMS NAS SEMS DE YANG
YOD PAR MI BRTAG GO, ,DE NAS SNYING RJE CHEN PO CAN GYI SNGON GYI
SMON LAM GYI 'PHEN SHUGS KYIS LANGS NAS, KYE MA SEMS CAN 'DI DAG
RANG BZHIN GYIS RNAM PAR DAG PA YIN YANG MA RTOGS PAS DA DUNG
'KHOR

BA'I RGYA MTSOR 'KHYAMS PAR GYUR GYI, ,DES NA DE LAS STOD PA NYID
DU GNAS PAS PHAN MI THOGS PAS GNYIS SU DMIGS SU MED KYANG SNYING
RJE CHEN PO'I DBANG GIS RE ZHIG 'JAM PA'I DBYANGS SU GYUR BAR
BYA'O ZHES RNAM PAR BSAMS LA RANG GI SEMS YONGS SU GYUR BA LAS
BYUNG BA'I YI GE MU:

DMAR PO DE LAS ZLA BA'I DKYIL 'KHOR RGYA SKYEGS KYI ME TOG GSAR
BA'I MDOG CAN DU GYUR LA, DE'I STEN DU DBYANGS KYI YI GE KHA DOG
DMAR PO NYIS 'GYUR BYAS PA LAS MGO GYEN DU BLTAS PA BSAM PAR
BYA'O, ,DE'I STENG DU YI GE MU:GNYIS PA KHA DOG DMAR PO CAN LAS
BYUNG BA'I ZLA BA'I DKYIL

'KHOR BSAM PAR BYA'O, ,DE'I STENG DU KA NAS KshA'I MTHAR THUG PA
LA dA dHA DA DHA YA LA ZHES BYA BA'I YI GES BSNAN PA NYIS 'GYUR
DU BYAS PA'I YI GE BRGYAD CU MGO GYEN DU BLTAS PA MDOG RNAM PAR
DMAR BA BSAM PAR BYA'O, ,DE'I STENG DU YI GE MU:GSUM PA YONGS SU
GYUR PA LAS AUTPA LA SHIN TU SNGO BA DE'I LTE BAR YI GE

MU:BZHI PA KHA DOG RNAM PAR DMAR BAR BSAM PAR BYA'O, ,DE NAS DE
RNAMS LAS 'OD ZER BYUNG BAS NAM MKHA'I GTOS KHYAB PAR SPROS LA,
DE BZHIN GSHEGS PA MA LUS PA BA SPU'I BU GA'I GSEB NAS THUGS KAR
ZHUGS TE, DE RNAMS KYI BSOD NAMS DANG YE SHES KYI TSOGS DANG,
LHAN

CIG TU RO GCIG PAR GYUR NAS BA SLU'I BU GA NAS SLAR LOG STE DE
RNAMS NYID LA ZHUGS PAR BSAM PAR BYA'O, ,DE NAS DE DAG THAMS CAD
YONGS SU GYUR PA LAS 'PHAGS PA 'JAM DPAL DBYANGS KYI SKU BANDU
KA'I ME TOG LTAR DMAR BA, CHOS CHEN PO'I TSON GYIS BSGYUR BA LTA
BU PADMA'I STENG DU RGOL BA MA

LUS PA'I SNYING GNON PA LTA BU'I TSUL GYIS ZLA BA'I DKYIL 'KHOR
GYI STENG DU SEMS DPA'I SKYIL MO KRUNG GIS BZHUGS PA, 'DAS PA
DANG MA 'ONGS PA DANG, DA LTAR BYUNG BA'I BSTAN BCOS MA LUS PA
'DZIN PA'I TSUL GYIS PHYAG G-YON PAS THUGS KAR GLEGS BAM BSNAMS
PA, 'GRO BA

@5B MA LUS PA'I MI SHES PA'I RI BO 'JIG PAR MDZAD PA'I TSUL GYIS
PHYAG G-YAS PA NA RAL GRI BSNAMS PA, ZUR PHUNG LNGA DANG LDAN PA
GZHON NU'I CHA LUGS 'CHANG BA, MI BSKYOD PA DBU LA BZHUGS PA'I
COD PAN 'CHANG BA SGEG PA'I NYAMS KYIS GNAS SHING GCIG PUR 'GRO
BA BLA ZHI BA THUGS RJE

LA GCIG TU GZHOL BA, SHIN TU YID DU 'ONG BA'I GZHIR GYUR BAR BDAG
NYID BSGOM PAR BYA'O, ,DE NAS RANG GI SNYING GAR YI GE MU:DMAR PO
YONGS SU GYUR BA LAS 'KHOR LO RTZIBS BRGYAD PA BSGOM PAR BYA'O,
,'KHOR LO'I SHAR DANG, LHO DANG NUB DANG, BYANG GI RTZIBS LA AA
RA PA TZA ZHES BYA BA'I

YI GE BZHI GO RIMS JI LTA BA BZHIN DU BSAMS LA, DBUS SU YI GE
NA'O, ,ME DANG BDEN BRAL DANG, RLUNG DANG DBANG LDAN GYI MTSAMS
SU NI PRA PAN TZA ZHES BYA BA SNGA MA BZHIN BSAM MO, ,RTZIBS
RNAMS KYI BAR MTSAMS SU DBYANGS KYI YI GE BCU DRUG LAS GNYIS
GNYIS SO, ,'KHOR

LO'I MU KHYUD LA KA LA SOGS PA'I YI GE G-YAS NAS KUN NAS BSKOR
BAR BSGOM PAR BYA'O, ,'DI DAG THAMS CAD KYANG BCOM LDAN 'DAS KYI
SKU MDOG GI MDANGS DANG 'DRA'O, ,DE NAS SNYING GA NA GNAS PA'I
'KHOR LO LAS BYUNG BA'I 'OD ZER RTZE MO LCAGS KYU DANG 'DRA BA
RNAMS KYIS GDOD MA NAS

YANG DAG PAR GRUB PA'I BRTAN PA'I 'KHOR LO SPYAN DRANGS LA DE
DANG LHAN CIG TU 'DRES PAR BDAG NYID BSGOM PAR BYA'O, ,DE'I RJES
LA 'KHOR LO'I YI GE'I TSOGS RNAMS LAS 'OD ZER DMAR PO'I RNAM PA
BA SPU'I BU GA RNAMS NAS BYUNG STE, BRTAN PA'I 'KHOR LO'I GZUGS
SU GYUR PAS NAM MKHA'I

GTOS KHYAB PAR BSGOMS TE, DES REG PA TZAM GYIS SEMS CAN GYI TSOGS
RNAMS 'JAM PA'I DBYANGS KYI GZUGS SU BYAS NAS SANGS RGYAS DANG
BYANG CHUB SEMS DPA' THAMS CAD KYI BAS BU'I BU GNAS 'OD ZER GYI
GZUGS KYIS THUGS KAR ZHUGS TE, DE RNAMS KYI BSOD NAMS DANG YE

SHES KYI TSOGS DANG LHAN CIG TU RO GCIG PAR GYUR NAS DE NYID NAS
SLAR BYUNG NAS 'PHAGS PA 'JAM PA'I DBYANGS KYI SKUS NAM MKHA'
NGOS MA LUS PA KHYAB PAR MDZAD NAS SLAR BYON NAS SEMS CAN GYI
TSOGS MA LUS PA 'JAM PA'I DBYANGS KYI SKU LTA BUR MDZAD NAS NYID
KYI SKU'I THAD DU LHAGS TE

@6A *, ,BA SPU'I BU GA DE NYID NAS 'KHOR LO DANG YI GE'I TSOGS DE
DAG GI NANG 'OD ZER GYI GZUGS KYIS BZHUGS PAR BSAM PAR BYA'O, ,JI
LTAR BSHAD PA'I TSUL GYIS BCOM LDAN 'DAS KYI NGA RGYAL SHIN TU
BRTAN PA SNGON DU 'GRO BA DANG, SPRO BA DANG BSDU BA'I RIM PA JI
SRID SKYO BAR MA GYUR

GYI BAR DU DE SRID DU RGYUN DU BSGOM PAR BYA'O, ,GAL TE SKYO BAR
GYUR NA 'OD ZER BSDUS NAS SPRO BAR MI BYA BAR 'KHOR LO DANG YI GE
RNAMS BSAM PA DANG, RANG GI PHYAG MTSAN DANG DBYIBS KYI TSUL LA
RTOG CING SNGAGS BZLAS PAR BYA'O, ,DE LA BZLAS PAR BYA BA'I
SNGAGS NI, AOm AA RA PA TZA NA MU:

ZHES BYA'O, ,NYIN DANG MTSAN MO BSGOM PA'I RGYU YIS NI, ,GANG TSE
'KHOR LO GSAL BAR GYUR PA DANG, ,RANG GI LHA YI GZUGS KYI NGA
RGYAL NI, ,G-YO BA MED PA NYID DU GYUR PA NI, ,BSTAN BCOS NUB PAR
GYUR PA JI SNYED DANG, ,GANG ZHIG 'JIG RTEN DU NI RING GNAS
'GYUR, ,BSTAN BCOS GANG ZHIG DE

LTAR GNAS PA DANG, ,SROG CHAGS RNAMS KYI SKAD NI MA LUS DANG,
,BZOD DANG SGYU RTZAL LA SOGS MKHAS GANG DANG, ,DE LAS GZHAN PA'I
DBANG PO LAS 'DAS GANG, ,DE DAG THAMS CAD TSIG DON BCAS PAR GO,
,SNYING LA GZUGS BRNYAN TSUL DU GNAS PAR 'GYUR, ,PHYOGS GANG TSAR
BCAD PA DANG

SGRUB 'DOD PA, ,'BAD PA MED PA NYID DU 'JUG 'GYUR TE, ,PHUR BU
LHA CHEN BRGYA BYIN TSANGS PAS KYANG, ,TSAR CHOD SGRUB PA DE NI
RGOL MI NUS, ,'KHOR LO 'DI MED PAR NI SHES RAB DAG ,RNO BAR MI
'GYUR DE MED PHRA BA YIS, ,CHOS RNAMS 'DZIN PAR MI NUS DE MED
PAR, ,NAM YANG 'KHOR BA'I

MTSO LAS SGROL MI NUS, ,DE BAS RANG LA PHAN 'DOGS PAS, ,'KHOR LO
BSGOM PA MI SPANG ZHING, ,GSANG SNGAGS RGYAL PO BZLAS PA YANG,
,MNYAM PAR BZHAG PAS RTAG TU BYA, ,BDAG GI DGE BA 'DI YIS SRID
GSUM LAS BYUNG 'JIG RTEN RNAMS, ,BDE GSHEGS MA LUS THUGS DANG
GCIG

'GYUR 'JAM DBYANGS 'DRA BAR SHOG ,BDAG DANG RNAM RTOG MANG PO'I
TSOGS BRAL BDE MCHOG LDAN PA YI, ,PHYAG RGYA CHEN PO DNGOS GRUB
TSOGS 'DIS TSE 'DIR MYUR THOB SHOG ,BCOM LDAN 'DAS 'JAM PA'I
DBYANGS KYI SGRUB THABS BRTAN PA'I 'KHOR LO SGOM PA ZHES BYA BA
RDZOGS SO,, ,,

@6B RGYA GAR GYI MKHAN PO B'IRYA BHA DRA DANG LO TZ'A BA DGE
SLONG RIN CHEN BZANG POS BSGYUR BA'O,,