@252A #, ,RGYA GAR SKAD DU, N'I
L'Am BAR DHA RA BADZRA P'A nI MAndAL BI DHI N'A MA, BOD SKAD DU,
PHYAG NA RDO RJE GOS SNGON PO CAN GYI DKYIL 'KHOR GYI CHO GA ZHES
BYA BA,

@252B SANGS RGYAS DANG BYANG CHUB SEMS DPA' THAMS CAD LA PHYAG
'TSEL LO, ,BCOM LDAN 'DAS PHYAG NA RDO RJE GOS SNGON CAN LA PHYAG
'TSAL LO, ,NYES PA KUN BCOM DE NYID RTOGS GYUR KYANG, ,THUGS
RJE'I RGYUN GYIS 'JIGS PA'I SKU SPRUL PA, ,KLU DBANG LA SOGS GDUG
PAS PHYAG BYAS PA'I, ,GOS

SNGON PHYAG NA RDO RJE KHYOD PHYAG 'TSAL, ,GANG ZHIG MTHONG BAS
SDUG BSNGAL SEL 'GYUR ZHING, ,GANG DU SMIN PAS DNGOS GRUB SKAL
GYUR PHYIR, ,DRI MED RGYUD MANG MTHONG DANG BLA MA YI, ,DRIN THOB
GYUR PAS DKYIL 'KHOR CHO GA BSHAD, ,GANG ZHIG DBANG RNAMS RIM
THOB DAM TSIG LDAN, ,BRTAN ZHING DUL BA

BZOD LDAN BLO GROS CHE, ,DPA' ZHING BRTZON LDAN DRANG LA G-YO
SGYU MED, ,SNGAGS DANG RGYUD KYI SBYOR BAR BSHES DANG, ,DE NYID
BCU SHES DKYIL 'KHOR BRI BAR MKHAS, ,MTSAN NYID DANG LDAN GYUR
PA'I BLA MA LA, ,SKAL LDAN SLOB MAS GSOL BA LAN GSUM GDAB, ,SNOD
LDAN GYUR NA BLA MAS GNANG BA SBYIN, ,

SLOB MA'I LTE BAR H'Um GI YI GE NI, ,DU BA'I MDOG CAN 'OD ZER
'BAR BA BSAM, ,SNYING KAR KAm YIG NAG PO SDIG PA YI, ,RANG BZHIN
BLTAS TE H'Um GI 'OD ZER GYIS, ,SNA RTZER BTON TE LTUNG BAS SDIG
PA NI, ,MI SDUG GCER BU SKRA GROL NYAM THAG CING, ,TIL MAR GYIS
BSGOS GNAG LA RID PA BSAM,,

H'Um LAS BYUNG BA'I RDO RJE GNOD SBYIN LA, ,BADZRA YAKshA SOGS
SNGAGS KYIS ZOS PA'AM, ,H'Um LAS BYUNG BA'I PHUR BUS GDAB PAR
BYA, ,SAm LAS KUN TU BZANG PO BSKYED NAS NI, ,SNYING GAR H'Um LAS
SNA TSOGS RDO RJE BSAM, ,SPYI BOR GTUGS TE RTZA SNGAGS LAN GSUM
GYIS, ,BZLAS TE SLOB MA YONGS SU BSRUNG

BAR BYA, ,DBEN ZHING NYAMS DGA'I GNAS SU BDAG NYID NI, ,TING
'DZIN GSUM LDAN MTSAN MA THOB PA'AM, ,BZLAS PA 'BUM RDZOGS YANG
NA ZLA GCIG DANG, ,ZLA DRUG LA SOGS BSNYEN PA RDZOGS PAR BYA, ,DE
LTAR BSNYEN PA YONGS RDZOGS NAS, ,KHANG STONG DAG GAM DUR KHROD
DANG, ,SBRUM MED

DRAG PO'I LAS CAN DANG, ,DE BZHIN TSANG TSING MI BZAD 'JIGS, ,DE
LA SOGS PA'I GNAS RNAMS SU, ,DRAG PO'I LAS KYI DKYIL 'KHOR BRI,
,YANG NA YID NI GANG DAG TU, ,NGES PAR DGA' BA SKYE 'GYUR BA,
,MDOR NA SA GZHI NYAMS DGA' DANG, ,MDANGS GSAL SHAR DU GZHOL BAR

@253A *, ,BSHAD, ,YUL DER DKYIL 'KHOR BRI BA YI, ,LAS NI LEGS PAR
SBYAR BAR BYA, ,TZANDAN AA KA RU SOGS LA, ,DRI ZHIM CHU DANG BA
SOGS KYIS, ,CHAG CHAG LEGS PAR GDAB PAR BYA, ,PHYOGS SKYONG RNAMS
LA GTOR MA NI, ,SBYIN PAR BYAS TE GSOL BA GDAB, ,SA YI LHA MO SKU

MDOG SER, ,PHYAG GNYIS BUM PA BSNAMS PA NI, ,BLOS BKUG MCHOD DE
GSOL BA GDAB, ,SKYOB PA SANGS RGYAS THAMS CAD LA, ,LHA MO KHYOD
NI DBANG DU GYUR, ,RIN CHEN SNA TSOGS 'DZIN PA YIS, ,SA 'DIR
DKYIL 'KHOR BRI BAR BYA, ,ZHES BRJOD NAM MKHAR 'DEGS PAR BYA,
,BDAG DANG SLOB

MA SA BDAG SOGS, ,ZHI BAR BYA BA'I PHYIR DANG NI, ,BGEGS RNAMS
BZLOG PAR BYA BA'I PHYIR, ,ZHI DANG DRAG PO'I SBYIN SREG BYA, ,DE
NAS BUS NUB 'DOM GANG BAR, ,BRUS TE RDO DANG RUS SOGS BSAL, ,SLAR
YANG SA YIS DE NYID DGANG, ,GAL TE LHAG PAR GYUR NA NI, ,DNGOS
GRUB YOD PAR STON

PA YIN, ,DE LTAR SBYANG BA BYAS PA DANG, ,DRI ZHIM CHU DANG SBYAR
BA'I SAS, ,GRU BZHI SHIN TU 'THAS BYAS TE, ,DRI ZHIM CHU DANG BA
YI LNGAS, ,SHAR NAS BRTZAMS TE LEGS BYUGS LA, ,GRU BZHI SGO BZHI
KHANG BRTZEGS MA, ,RTA BABS SKAR KHUNG DRA BA CAN, ,ME TOG CHUN
'PHYANG SOGS LDAN PA'I, ,KHANG PA'I

NANG CHUD RGYAN SOGS DGRAM, ,DE NAS H'Um KHAm H'Um ZHES PAS,
,RNAM PAR DAG PA'I NAM MKHAR BSAM, ,H'Um SUm H'Um LAS BYUNG BA
YI, ,RIN CHEN SNA BZHI'I RI RAB BSKYED, ,DE STENG H'Um LAm H'Um
BYUNG BA'I, ,GSER GYIS GZHI GRU BZHI PA, ,BSKYED DE THAL BCINGS
KHA SBUB LA, ,SNGAGS KYI BYIN GYIS BRLAB PAR BYA, ,

AOm ME D'I NI BADZR'I BHA BA BANDHA H'Um, ,DE NAS KHAMS GSUM RNAM
RGYAL NI, ,BSRUNG BA'I SNGAGS KYIS BSRUNG BYA BA, ,SA YI CHO GAR
GSUNGS PA YIN, ,DE NAS BDAG NYID KHRUS BYAS SHING, ,SHIN TU SNGO
BA'I GOS BGOS TE, ,JI SNYED RGYAN GDAGS DRI ZHIM BYA, ,DKYIL
'KHOR DBUS NAS SHAR DU BLTAS, ,JI LTAR

SGRUB THABS LAS BSHAD PA'I, ,TING 'DZIN GSUM NI BSGOM PA DANG,
,BZLAS PA DAG LA BRTZON PA LA, ,GROG MCHOG RNAMS KYIS BSTOD GSOL
GDAB, ,GSANG BA'I BDAG PO BRTZON CHEN PO, ,SANGS RGYAS SKU DANG
'DRA BA'I LUS, ,GTI MUG RDO RJE'I RANG BZHIN CAN, ,RDO RJE SKU LA
PHYAG 'TSAL LO, ,

@253B GSANG BA'I BDAG PO BRTZON CHEN PO, ,SANGS RGYAS GSUNG DANG
'DRA BA'I NGAG ,'DOD CHAGS RDO RJE'I RANG BZHIN BDAG ,RDO RJE
GSUNG LA PHYAG 'TSAL LO, ,GSANG BA'I BDAG PO BRTZON CHEN PO,
,SANGS RGYAS THUGS DANG 'DRA BA'I YID, ,ZHE SDANG RDO RJE'I RANG
BZHIN BDAG ,RDO RJE THUGS LA PHYAG

'TSAL LO, ,MGON PO KHYOD LA GSOL BA NI, ,SEMS CAN KUN LA SMAN
SLAD DU, ,GDUG PA THAMS CAD 'DUL BYED PA'I, ,DKYIL 'KHOR DAM PA
BSHAD DU GSOL, ,DE LTAR GSOL GDAB BA BDAG PO YI, ,NGA RGYAL BRTAN
PAS LANGS NAS NI, ,BDAG NYID RANG BZHIN RDO RJE CAN, ,PHYAG NA
RDO

RJE 'ANG BDAG RANG YIN, ,BDAG NI SANGS RGYAS RGYAL PO CHE, ,STOBS
CHEN RNAL 'BYOR CAN BDAG YIN, ,RNAL 'BYOR DBANG PHYUG RGYAL PO'I
BDAG ,PHYAG NA RDO RJE BRTAN BDAG STE, ,BYIN GYIS BRLAB PA MI
'DOR RO, ,ZHES BRJOD BADZROD TIshthA YIS, ,DKYIL 'KHOR MKHAR BTEG
MA tA YIS, ,

NYI MA ZLA BA H'Um MTSAN NYID, ,RKANG 'OG H'Um LAS BYUNG BA YI,
,SNA TSOGS RDO RJE BSAM BYAS NAS, ,BSGYINGS PA'I TSUL GYIS YONGS
BSKOR BAS, ,BGEGS BSKRAD RA BA SA GZHI KUN, ,RDO RJE'I RANG BZHIN
CAN DU BSAM, ,DE NAS DBUS SU GNAS NAS NI, ,SKU GSUNG THUGS KYI
RDO RJE CAN, ,

SANGS RGYAS THAMS CAD BDAG LA GSON, ,BDAG NI DPAL LDAN RDO RJE
'DZIN, ,BKA' YI 'KHOR LO RAB SBYOR GYIS, ,LHA DANG LHA MIN GSANG
BA PO, ,BRJED BYED LA SOGS BGEGS KYI TSOGS, ,SA 'DIR MA GNAS
GZHAN DU DENGS, ,GAL TE DAM TSIG LA 'DAS NA, ,RDO RJE

KHRO BO BZHIN 'BAR BA'I, ,RDO RJE RAB TU 'BAR BA YIS, ,MGO NI
TSAL PA BRGYAR 'GAS ZHING, ,ZHIG PAR 'GYUR BAR GDON MI ZA, ,ZHES
BRJOD BYANG SHAR NAS BRTZAMS TE, ,KHRO BO'I GAR GYI 'DOR STANGS
KYIS, ,DRAG TU LAN GSUM BSKOR BYAS LA, ,DBUS 'DUG BDEN PA'I BYIN
RLABS

BRJOD, ,BDAG SLOB DPON MING 'DI ZHES BYA BAS, ,SLOB MA CHE GE MO
ZHIG RDZOGS PA'I BYANG CHUB THOB PAR BYA BA DANG, SEMS CAN THAMS
CAD KYIS KYANG BLA NA MED PA'I YE SHES THOB PAR BYA BA'I PHYIR,
SA PHYOGS 'DIR BCOM LDAN 'DAS GOS SNGON PO CAN ZHES BYA BA'I
DKYIL 'KHOR GYI RGYAL PO 'DRI

@254A *, ,BAS LHA DANG LHA MA YIN DANG, GNOD SBYIN DANG SRIN PO
DANG, YI DAGS DANG, SHA ZA DANG, BRJED BYED DANG, 'BYUNG PO DANG,
MKHA' 'GRO MA DANG, MI'AM CI DANG, RIG SNGAGS GRUB PA RGAN PO
DANG, RGAN MO 'KHOR DANG G-YOG TU BCAS PA GANG DAG 'KHOD PA RNAMS
DENGS SHIG ,

'DI LTAR RDO RJE 'CHANG BA'I BKA' THOS NAS MYUR DU DENGS SHIG
,GANG DAG MI 'GRO BA DE DAG NI, PHYAG NA RDO RJE H'Um ZHES BYA BA
RAB TU 'BAR BA KHRO BZHIN 'BAR BA'I YE SHES KYI RDO RJE CHEN PO
'DIS MGO TSAL BA BRGYAR 'GAS PAR BYED DO, ,DE LTAR BRJOD NAS DBUS
SU NI, ,MTHUN PA'I STANG STABS SHAR LA SOGS, ,

PHYOGS BZHIR STANG STABS BZHI YIS NI, ,BGEGS RNAMS TSAR GCAD
SRUNG 'KHOR BYA, ,DE NAS PHUR BU LNGA LA NI, ,DRI BYUGS ME TOG
SRAD BU DMAR, ,BTAGS TE ZHAL GSUM PHYAG DRUG PA, ,SMAD NI MDUNG
LTAR BYIN BRLABS TE, ,PHUR PA'I GSANG SNGAGS LEGS BRJOD LA, ,GHA
GHA LA SOGS

KYIS GDAB BYA, ,DE NAS DBUS SU DRIS BYUGS LA, ,BAm LAS SA YI LHA
MO BSKYED, ,BKUG STE MCHOD LA GSOL BA GDAB, ,SKYOB PA SANGS RGYAS
THAMS CAD KYI, ,SPYOD PA'I TSUL GYI KHYAD PAR DANG, ,SA DANG PHA
ROL PHYIN PA LA, ,LHA MO KHYOD NI DBANG DU GYUR, ,SH'AKYA SENG GE
SKYOB PA YIS, ,JI LTAR

BDUD KYI SDE BCOM PA, ,DE BZHIN BDAG GIS BDUD KYI SDE, ,PHAM PAR
BYAS TE DKYIL 'KHOR BRI, ,ZHES NI LAN GSUM BRJOD DE BSTIM, ,DE
NAS DRI YIS LEGS BYUGS LA, ,DRI YI THIG LE DGU BYAS TE, ,ME TOG
TSOM BU LHAR BSKYED LA, ,NAM MKHA'I DKYIL 'KHOR PHAB MCHOD BSTOD,
,RDO RJE 'CHANG BA

BCOM LDAN 'DAS, ,RIG SNGAGS RGYAL LA PHYAG 'TSAL LO, ,THUGS KYI
BDAG NYID CAN RNAMS KYIS, ,DKYIL 'KHOR BDAG NI 'DRI BAR 'TSAL,
,SLOB MA RNAMS LA BRTZE BA DANG, ,KHYED RNAMS LA YANG MCHOD PA'I
PHYIR, ,BCOM LDAN BDAG NI GUS PA LA, ,DE NI GNANG BA MDZAD PA'I
RIGS, ,

SANGS RGYAS 'GRO 'KHOR BYA DON STZOL, ,BYANG CHUB SEMS DPA' 'BRAS
GNAS DANG, ,GANG GZHAN GSANG SNGAGS LHA RNAMS DANG, ,'JIG RTEN
SKYONG BA'I LHA RNAMS DANG, ,GANG YANG 'BYUNG PO MTHU CHEN DANG,
,GANG YANG RDO RJE SPYAN MNGA' BA'I, ,SEMS CAN BSTAN LA DGA' BA
RNAMS, ,BDAG

@254B MING 'DI ZHES BGYI BA YIS, ,PHYAG NA RDO RJE'I DKYIL 'KHOR
NI, ,YO BYAD CI 'BYOR PAS 'BRI NA, ,DENG BDAG SLOB MAR BCAS PA
LA, ,THUGS BRTZE BAS NI DGONGS NAS SU, ,TSOGS PA THAMS CAD DKYIL
'KHOR DU, ,BYIN GYIS BRLAB PA MDZAD DU GSOL, ,ZHES NI LAN GSUM
GSOL BTAB LA, ,

MCHOD DANG BSTOD PA RGYAS PAR BYA, ,DE NAS BUM PA DGU'AM BCU,
,MTSAN NYID DANG LDAN BKRU BYAS TE, ,RIGS KYI MTSAN MAS MTSAN
BYAS LA, ,SMAN 'BRU RIN CHEN LNGA DRI CHU, ,STZAL TE MGUL BCINGS
KHA BRGYAN LA, ,RNAM RGYAL BUM PA GTZO BO'I MDUN, ,LHAG MA PHYI
ROL DAG LA DGOD, ,LAS BYED

BUM PA SGO 'GRAM 'GOD, ,BAm LAS BUM BSKYED DE'I NANG DU, ,LHA
RNAMS SKAD CIG GIS BSKYED LA, ,YE SHES SEMS DPA' DGUG SOGS BYA,
,MCHOD BSTOD BYAS TE GTZO BO LA, ,RTZA BA'I SNGAGS NI BRGYA RTZA
BRGYAD, ,SA BON DE NYID GSUM LDAN NI, ,LHAG MA RNAMS NI BZLA BAR
BYA, ,DE NAS MTSAN

NYID DANG LDAN PA'I, ,SLOB MA NANG DU BOS BYAS LA, ,SNGAGS KYI
DNGOS GRUB DON GNYER GANG, ,DKYIL 'KHOR 'DIR NI 'JUG PAR BYED,
,BSOD NAMS 'DOD PAS DE LAS GZHAN, ,GZHAN DAG 'JIG RTEN PHA ROL
GNYER, ,'JIG RTEN PHA ROL DON GNYER BA'I, ,DAD PA MANG DU BYED PA
YIS, ,BLO

LDAN DKYIL 'KHOR 'JUG PAR BYA, ,TSE 'DI'I 'BRAS BU GNYER MI BYA,
,GAL TE 'DI 'BRAS DON GNYER NA, ,'JIG RTEN PHA ROL 'GRUB MI
'GYUR, ,'JIG RTEN PHA ROL LA DMIGS NA, ,'BAD PA MED PAR 'DI 'BRAS
'GRUB, ,CES BRJOD SLOB MAS GSOL BA GDAB, ,DGA' CHEN KHYOD BDAG

STON PA BAS, ,SLOB DPON KHYOD NI DGONGS SU GSOL, ,BYANG CHUB CHEN
PO'I TSUL BSTAN PA, ,MGON PO CHEN PO BDAG 'TSAL LO, ,DAM TSIG DE
NYID STZAL DU GSOL, ,SANGS RGYAS CHOS DANG DGE 'DUN TE, ,SKYABS
GSUM DAG NI BDAG LA STZOL, ,THAR PA CHEN PO'I GRONG MCHOG TU,
,MGON PO

BDAG NI 'JUG PAR 'TSAL, ,DE LTAR LAN GSUM BRJOD NAS NI, ,KHYOD NI
TSUL CHEN SNOD YIN TE, ,BU TSUR THEG PA CHEN PO YI, ,GSANG SNGAGS
SPYOD TSUL CHO GA NI, ,KHYOD LA YANG DAG BSTAN PAR BYA, ,RDZOGS
PA'I SANGS RGYAS GANG 'DAS DANG, ,DE BZHIN GANG DAG MA BYON DANG,
,DA LTAR BYUNG

@255A *, ,BA'I MGON PO RNAMS, ,'GRO LA PHAN PHYIR BZHUGS PA DAG
,DE DAG KUN GYIS GSANG SNGAGS KYI, ,CHO GA BZANG PO 'DI MKHYEN
NAS, ,DPA' BOS BYANG CHUB SHING DRUNG DU, ,THAMS CAD MKHYEN PA
MTSAN MED BRNYES, ,GSANG SNGAGS SBYOR PA MNYAM MED DE, ,SH'AKYA
SENG GE SKYOB PA YIS,,

BDUD SDE SHIN TU MI BZAD PA, ,DPUNG CHEN DGRA YANG DE YIS BCOM,
,DE BAS KUN MKHYEN THOB BYA'I PHYIR, ,BU YIS BLO GROS 'DI GYIS
SHIG ,CES BRJOD SLOB MAS BSHAGS SOGS BYA, ,DKON MCHOG GSUM LA
SKYABS SU MCHI, ,SDIG PA THAMS CAD BSHAGS PAR BGYI, ,'GRO BA'I
DGE LA

RJES SU RANG, ,SANGS RGYAS BYANG CHUB TU SEMS BSKYED, ,DE NAS
SLOB MA'I GNAS GSUM DU, ,KHU TSUR SPOS CHUR LDAN PA YIS, ,THIG LE
BYAS TE ZLA BA DANG, ,PADMA NYI STENGS YIG GSUM DGOD, ,SKU GSUNG
THUGS SU BYIN BRLABS NAS, ,DUS 'DI NAS NI BZUNG NAS NI, ,'KHOR
LO'I NYES PAS

MA GOS PAR, ,MCHOD PA KUN DANG LDAN PAR NI, ,DUS KUN DU NI BDE
BAR MA NOS, ,ZHES BRJOD ME TOG SOGS KYIS MCHOD, ,AA SHVATTHA SOGS
SO SHING NI, ,SOR BCU GNYIS DANG SROG CHAGS MED, ,RTZE MO ME TOG
GIS BTAGS SBYIN, ,DKYIL 'KHOR 'DOM GANG GRU BZHI LA, ,SHAR RAM
BYANG DU

BLTAS TE DOR, ,BYANG SHAR LHO NUB STENG 'OG TU, ,ZHI RGYAS MNGON
SPYOD DBANG RIG 'DZIN, ,SA 'OG DNGOS GRUB PHYIR LHUNG MED, ,AOm
HR'I: SOGS SNGAGS SKYOR CHU BLUD, ,KHAMS GSUM RNAM RGYAL BZLAS PA
YI, ,KU SHA STAN DANG SNGAGS SU SBYIN, ,SNGAGS DE BZLAS PA'I
SRUNG SKUD NI, ,MDUD PA GSUM

LDAN DPUNG G-YAS BCING, ,DE NAS BZENGS BSTOD PHYIR 'CHOS PA,
,'JIG RTEN DU NI KUN MKHYEN RNAMS, ,AU DUMW'A RA'I ME TOG BZHIN,
,BRGYA LAM NA NI RES 'GA' ZHIG ,'BYUNG 'GYUR YANG NA MI 'BYUNG
NGO, ,GSANG SNGAGS SPYOD PA'I TSUL 'BYUNG BA, ,DE BAS KYANG NI
DKON PA STE, ,GANG GIS

MNYAM MED SEMS CAN DON, ,MYA NGAN MI 'DA' BYED PAR NUS, ,BSKAL PA
BYE BA DU MA RU, ,SDIG PA BGYIS PAR 'GYUR BA GANG, ,DE KUN DKYIL
'KHOR 'DI 'DRA BA, ,MTHONG BAS 'BYUNG BAR 'GYUR LAGS NA, ,GRAGS
PA MTHA' YAS SNGAGS SPYOD PA'I, ,TSUL LA GNAS PA SMOS CI

@255B DGOS, ,SKYOB PA GSANG SNGAGS BZLAS NAS NI, ,GO 'PHANG BLA
MED THOB PAR 'GYUR, ,GANG DAG SPYOD PA MCHOG 'DI LA, ,BLO GROS
RTAG TU MI G-YO BA, ,DE DAG GIS NI NGAN 'GRO'I RGYU, ,SDUG BSNGAL
KUN 'BYUNG RAB TU BCAD, ,BDAG NYID CHEN PO KHYED RNAMS KYIS,
,RNYED PA MNYAM MED DI RING RNYED, ,

GANG PHYIR RGYAL BA SRAS BCAS LA, ,BDAG NYID CHEN PO KUN GYIS NI,
,BSTAN PA 'DI LA KHYED RNAMS KUN, ,YONGS SU BZUNG STE SKYE BZHIN
PA, ,DE PHYIR KHYED RNAMS THEG CHEN LA, ,SANG NI RIB TU SKYE BAR
'GYUR, ,THEG PA CHEN PO CHER 'BYUNG BA'I, ,LAM MCHOG 'DI NI DPAL
DANG LDAN, ,KHYED RNAMS

'DIR NI DONG BAS NA, ,RANG 'BYUNG SKAL BA CHEN PO PA, ,'JIG RTEN
THAMS CAD MKHYEN PA YI, ,DE BZHIN GSHEGS PA RNAMS SU 'GYUR, ,DE
LTAR CHOS BSHAD SPRO BSKYED LA, ,BZHIN BZANGS LONGS LA SONG SHIG
DANG, ,SANG NI THAR PA CHEN PO YI, ,GRONG KHYER MCHOG NI MTHONG
'GYUR ZHES, ,BRJOD

LA NYAL DU GTANG BAR BYA, ,SLOB DPON BDAG NYID DKYIL 'KHOR GYI,
,MTHA' LOGS DAG TU NYAL BAR BYA, ,DE LTAR LHAG GNAS RDZOGS BYAS
NAS, ,NANG PAR SKYA RENGS SHAR BA DANG, ,LHA YI RNAL 'BYOR LDAN
BYAS TE, ,SLOB MA'I RMI LAM BRTAG BYAS LA, ,NGAN NA SBYIN SREG
GIS BZLOG BYA, ,NYI MA

SHAR KAR GYUR PA DANG, ,DKYIL 'KHOR NAM MKHAR BTEG BYAS LA, ,THIG
GDAB PA NI BRTZAM PAR BYA, ,SAR PA LEGS PAR BKAL NAS KYANG, ,TSAD
DANG LDAN PA'I MDZES PA NI, ,KHA DOG SO SOR BSGYUR BYAS LA, ,AOm
TR'Am HR'I:A'A:H'Um BKOD DE, ,'BAR BA'I LHA RNAMS BKUG NAS NI,
,GCIG TU

BSGRIL BAR BYA BA YIN, ,AA N+YO N+YA AA NU GA TA SARBA DHARM'A
SPHA RA SPHA RA SARBA DHARM'A AATYAN TA AA NU GA TA SARBA
DHARM'A, AOm BADZRA SA MA YA S'U TRA M'A TI KRA MA H'Um, GROGS
MCHOG KHAMS GSUM RNAM RGYAL DU, ,DMIGS TE DZA: GSUM GYIS THIG
DRANG, ,SHAR DANG BYANG LTAR TSANGS THIG GDAB, ,MER GNAS

BYANG DU BLTAS PA DANG, ,RLUNG NAS LHA RU BLTAS PA DANG, ,DE NYID
NAS NI SHAR BLTAS DANG, ,ME GNAS NUB TU BLTAS PA YIS, ,PHYI YI
THIG BZHI GDAB PAR BYA, ,ME DANG BDEN BRAL DU GNAS TE, ,MTSAMS
KYI THIG GNYIS GDAB PAR BYA, ,DE BZHIN TSANGS PA'I THIG NAS NI,
,PHYI YI

@256A *, ,THIG GI BAR DU NI, ,NGOS RER BDUN BDUN GDAB PAR BYA,
,DE BZHIN SGO KHYUD LOGS DANG NGOS, ,'GRAM DANG YA PHUBS KYANG
GDAB BYA, ,SGO NI 'KHOR LO BRGYAD KYI CHA, ,SGO KHYUD LHA RNAMS
SGO YI TSAD, ,KHA KHYER DRA PHYED DE YI PHYED, ,TSON SNA LNGA NI
KHA KHYER PHYED, ,RTA BABS SGO YI SUM

'GYUR RO, ,GRU BZHI PA LA SGO BZHI PA, ,RTA BABS BZHI DANG YANG
DAG LDAN, ,MCHOD SNAM BZHI YIS YONGS SU BSKOR, ,KA BA BRGYAD KYIS
NYE BAR MDZES, ,RDO RJE THIG GIS YONGS SU BSKOR, ,DRA BA DRA BA
PHYED PAS BRGYAN, ,BLA RE RNGA YAB ME LONG DANG, ,GOS DANG ME TOG
PHRENG GIS BRGYAN, ,LHA

RDZAS BSNAMS PA'I LHA MO'I TSOGS, ,BA DAN RTZE MO RLUNG BSKYOD
LDAN, ,DE LTAR LEGS PAR THIG BTAB NAS, ,TSON DGYE BA NI BRTZAM
PAR BYA, ,RIN CHEN LNGA YI PHYE MA'AM, ,YANG NA SA YI PHYE MA NI,
,KHA DOG LNGA DANG LDAN PA LA, ,SA BON LNGA DANG LDAN BYAS TE,
,'BAR BA'I LTA BAS SANGS RGYAS

LNGA, ,SPYAN DRANGS TSON LA BSTIM PAR BYA, ,AOm BADZRA CI TRA SA
MA YA H'Um, PHUR BU'I BU GA BKANG NAS NI, ,DBANG LDAN NAS BRTZAMS
BRI BYA STE, ,MA CHAD YA YO MED PAR BRI, ,DKAR PO SER PO DMAR
DANG LJANG, ,SNGON PO NANG DU BRI BAR BYA, ,SHAR PHYOGS SU NI
DKAR BA STE, ,LHO DANG NUB DANG BYANG DANG

DBUS, ,SER PO DMAR PO LJANG DANG NAG ,LEGS PAR BRIS NAS MTSAN MA
DGOD, ,DBUS SU SNA TSOGS PADMA DANG, ,SBRUL BRGYAD MJUG MA BSNOL
BA LA, ,NYI MA'I STENG DU RDO RJE CHE, ,SNGON PO RTZE LNGA 'OD
ZER CAN, ,SHAR SOGS LE TSE BZHI LA NI, ,SNA TSOGS PAD MA STENG
'JIGS BYED DANG, ,

STAG DANG CHU SRIN MI RNAMS LA, ,NYI MA'I DKYIL 'KHOR LDAN PAR
BYA, ,CHU SRIN STENG DU ZLA BA BRI, ,DE RNAMS STENG DU RDO RJE
CHE, ,RTZE MO DGU PA NYID DANG NI, ,TZANDAN BUD SHING PADMA DANG,
,RIN PO CHE RNAMS BRI BAR BYA, ,SHAR LA SOGS PA'I PHYOGS RNAMS
SU, ,PADMA NYI MA'I GDAN RNAMS LA, ,GRI GUG

SBRUL GYI PAGS PA DANG, ,SBAL BA'I KHRAG LDAN THOD PA DANG, ,GRI
STE MTSAN MA BZHI BRI BYA, ,DE LTAR LEGS PAR BRI BYAS LA, ,ME TOG
CHAL PA BKRAM NAS NI, ,GZHAN YANG RGYAN RNAMS LEGS PAR DGOD, ,DE
NAS DGONGS KA'I DUS SU NI, ,KHRUS BYAS NANG DU ZHUGS

@256B BYAS LA, ,GZHAN LA YAS KHANG BSLANG SHUGS 'JUG BYA, ,AOm
BADZRA AU TIshthA, AOm BADZRA BI G'A KRA MA H'Um, LHAG CHAD
BSKANGS TE ME TOG NI, ,BCOM LDAN 'DAS LA DBUL BAR BYA, ,DE NAS
SGO PHYE PHYIR BYUNG BA, ,DANG PO SBYOR BA'I TING 'DZIN LA, ,GNAS
NAS LHA RNAMS SPRO

BAR BYA, ,SO SOR GNAS SU GDAN BSKYED LA, ,BDAG GI THUGS KA'I SA
BON LAS, ,ZLA NYI SA BON LNGAN SPROS PAS, ,DE LAS SO SOS MTSAN
PAR GYUR, ,DE LAS LHA RNAMS KUN RDZOGS BSGOM, ,NAM MKHA'I DKYIL
'KHOR BKUG NAS NI, ,DKYIL 'KHOR GCIG TU

BSGOM PAR BYA, ,BDAG GI THUGS KA'I SA BON LAS, ,NAM MKHAR RGYAL
BA SPYAN DRANGS LA, ,MCHOD BSTOD GSOL BTAB DBANG BSKUR BA, ,KUN
GYI DBU LA MI BSKYOD PA, ,LHA RNAMS KUN GYI GNAS GSUM DU, ,DE
NYID GSUM GYIS BYIN BRLAB BYA, ,DE NAS ME TOG LA SOGS PA'I,
,MCHOD

PA RNAMS KYIS MCHOD BSTOD BYA, ,PHYOGS SKYONG LA SOGS GDON TSOGS
LA, ,GTOR MA RGYA CHEN SBYIN PAR BYA, ,DE NAS ZHI BA'I THAB KHUNG
DU, ,LHA RNAMS SBYIN SREG GIS TSIM BYA, ,DE NAS BUM PA SO SO LA,
,SNGAR BZHIN BZLAS PAS MNYES PAR BYAS, ,DE NAS SLOB DPON BDAG
NYID NI, ,

'JUG DANG DBANG BSKUR BA YI RIM, ,SLOB MA'I RANG BZHIN 'DIR SPYAD
BYA, ,DE NAS SLOB MA GZHUG DON DU, ,BDEN PA'I BYIN RLABS BRJOD
PAR BYA, ,NAM MKHA' SKYE BA MTSAN LDAN PHYIR, ,THOG MA THA MA MED
PA'I MCHOG ,SEMS DPA'I RDO RJE CHE RANG BZHIN, ,RDO RJE SEMS DPAR
BDAG 'GRUB

MDZOD, ,KUN MCHOG DNGOS GRUB CHEN PO STE, ,DBANG PHYUG CHEN PO
LHAG PA'I LHA, ,RDO RJE 'DZIN PA KUN GYI RGYAL, ,MI 'GYUR MCHOG
TU BDAG GRUB MDZOD, ,NYES PA MI MNGA' RTAG PA KHYOD, ,'DOD CHAGS
KUN GYI RJES CHAGS PA, ,'DOD CHAGS CHEN PO DGA' BA CHE, ,BCOM
LDAN DE NYID

KYIS GRUB MDZOD, ,SHIN TU DGA' BA KUN GYI MCHOG ,GDOD NAS GROL BA
DE BZHIN GSHEGS, ,KUN DU BZANG PO KUN BDAG NYID, ,BYANG CHUB SEMS
DPA' BDAG GRUB MDZOD, ,DNGOS GRUB CHEN PO KUN GYI MCHOG, ,DBANG
PHYUG CHEN PO PHYAG RGYA'I MCHOG ,GRUB PA'I RDO RJE CHER BSTOD
PA, ,RDO RJE

@257A *, ,SNYEMS BDAG BDAG MDZOD CIG ,SEMS CAN KUN GYI YID KHYAB
CING, ,SEMS CAN KUN GYI SNYING LA ZHUGS, ,SEMS CAN KUN GYI YAB
GYUR ZHING, ,'DOD CHAGS DAM TSIG GYUR PA'O, ,BDEN PA GANG GIS YE
SHES MCHOG ,SHES RAB THABS BDAG DKYIL 'KHOR YIN, ,

BDEN PA DE YIS MGON BDAG LA, ,KHYOD KYIS 'DOD PA RAB RDZOGS
MDZOD, ,CHOS RNAMS GZUGS BRNYAN LTA BU STE, ,DAG CING GSAL LA
RNYOG PA MED, ,GZUNG DU MED CING BRJOD DU MED, ,RGYU DANG LAS LAS
KUN DU 'BYUNG, ,DE BZHIN NYID LAS NGES PAR BSKYED, ,BDEN PA 'DI
YIS DKYIL

'KHOR DU, ,GZUGS BRNYAN GSAL BAR SLOB MA NI, ,KUN GYIS DRI MA MED
MTHONG SHOG ,DE LTAR SLOB DPON BDAG ZHUGS LA, ,SLOB MA 'JUG PA
BRTZAM PAR BYA, ,LAS BYED BUM PAS KHRUS BYAS LA, ,RAS SNGON GDONG
G-YOGS PHYI ROL DGUG ,'DOD PA DAG PA GANG YIN SMROS, ,BDAG

NI SKAL BZANGS ZHES BRJOD DE, ,DE NAS SLOB DPON PHYAG BYAS LA,
,DGA' CHEN KHYOD BDAG STON PA BAS, ,SLOB DPON KHYOD NI DGONGS SU
GSOL, ,BYANG CHUB SEMS DPA'I TSUL BSTAN PA, ,MGON PO CHEN PO BDAG
LA STZOL, ,DAM TSIG DE NYID BDAG LA STZOL, ,DE LTAR LAN GSUM

GSOL BTAB LA, ,ME TOG THOB PA'I SLOB MA YIS, ,SDIG PA BSHAGS LA
SOGS PA BYA, ,SLAR YANG GSOL BA GDAB BYA STE, ,GTZO BO BDAG LA
SDOM PA STZOL, ,THUB PA'I NYI MA MA LUS PA, ,SANGS RGYAS RNAMS NI
BDAG LA DGONGS, ,BDAG MING 'DI ZHES BGYI BA YIS, ,SLOB DPON

DBANG DU GNAS PA LA, ,SANGS RGYAS ROL MO LAS BYUNG BA'I, ,MI LDOG
PA YI 'KHOR LO SBYOR, ,THAR PA CHEN PO'I GRONG KHYER MCHOG ,GSANG
BA CHEN PO 'JUG PAR BGYI, ,GSANG BA THAMS CAD BSDUS PAS NI, ,SLOB
DPON CHEN PO BDAG 'JUG MDZOD, ,MI LDOG PA YI DBANG BSKUR BA, ,

SKAL BA CHEN PO BDAG LA STZOL, ,MTSAN RNAMS KUN GYIS RGYAS BTAB
CING, ,DPE BYAD RNAMS DANG YANG DAG LDAN, ,SANGS RGYAS SKU NI YID
'ONG BA'I, ,SLOB DPON CHEN PO BDAG LA STZOL, ,DBANG BSKUR CHEN PO
RMAD BYUNG BA'I, ,SEMS CAN KUN GYI DON GYI PHYIR, ,BDAG NI RTAG
TU SLOB

@257B DPON GYI, ,SLOB DPON CHEN PO BDAG LA STZOL, ,DE NAS RDO RJE
SLOB DPON GYIS, ,CHE GE ZHES BYA 'DI NYID NI, ,BYANG CHUB SEMS NI
YONGS 'DZIN PA'I, ,DAM TSIG MCHOG DANG GSANG BA YI, ,'KHOR LO 'DI
NI 'JUG PAR 'TSAL, ,DE LTAR GSOL BTAB 'DOD DON DRI, ,GSANG CHEN
PO YI

RIGS DAG PA'I, ,GSANG BA CHEN PO YONGS 'DZIN PAR, ,BDAG NYID CHEN
PO 'DOD DAM CI, ,DES KYANG 'TSAL ZHES BRJOD PAR BYA, ,SANGS RGYAS
CHOS DANG DGE 'DUN TE, ,DKON MCHOG GSUM LA SKYABS SU SONG, ,'DI
NI SANGS RGYAS RIGS DAG PA'I, ,DAM TSIG BRTAN PAR 'GYUR

BA'O, ,RDO RJE DRIL BU PHYAG RGYA DAG ,BLO CHEN KHYOD KYIS GZUNG
BAR BYA, ,BYANG CHUB SEMS GANG DE RDO RJE, ,SHES RAB DRIL BU ZHES
BSHAD DO, ,SLOB DPON DAG KYANG GZUNG BAR BYA, ,BLA MA SANGS RGYAS
KUN DANG MNYAM, ,'DI NI RDO RJE'I RIGS DAG PA'I, ,SDOM PA DAM
TSIG YIN PAR GSUNGS, ,

RIN CHEN RIGS MCHOG CHEN PO LA, ,NYIN DANG MTSAN MO LAN GSUM DU,
,ZANG ZING MI 'JIGS CHOS DANG BYAMS, ,SBYIN PA RNAM BZHI RTAG TU
SBYIN, ,PHYI NANG GSANG BA THEG PA GSUM, ,DAM CHOS KHYOD KYIS
GZUNG BAR BYA, ,'DI NI PADMA'I RIGS DAG PA'I, ,DAM TSIG SDOM PA
YIN

PAR GSUNGS, ,LAS KYI RIGS MCHOG CHEN PO LA, ,SDOM PA THAMS CAD
LDAN PAR NI, ,YANG DAG NYID DU GZUNG BAR BYA, ,MCHOD PA'I LAS
KYANG CI NUS BYA, ,GZHAN YANG BCU BZHI 'DI DAG NI, ,PHAS PHAM PAR
NI RAB TU BSHAD, ,SPANGS SHING DOR BAR MI BYA STE, ,RTZA BA'I
LTUNG BAR SHES PAR BYA, ,

NYIN DANG MTSAN MO LAN GSUM DU, ,NYIN RE ZHING NI BZLA BAR BYA,
,GANG TSE NYAMS GYUR RNAL 'BYOR PA, ,KHA NA MA THO SBOM POR
'GYUR, ,KHYOD KYIS SROG CHAGS GSAD MI BYA, ,MA BYIN PAR YANG MI
BLANG NGO, ,'DOD PA LOG PAR MI SPYOD CING, ,RDZUN DU SMRA BAR MI
BYA'O, ,PHUNG KHROL KUN

GYI RTZA BA STE, ,CHANG NI RNAM PAR SPANG BAR BYA, ,SEMS CAN 'DUL
PHYIR MA GTOGS PA, ,BYA BA MA YIN THAMS CAD SPANG, ,DAM PA NYE
BAR BSTEN BYA ZHING, ,RNAL 'BYOR BA LA BSNYEN BKUR BYA, ,LUS KYI
LAS NI RNAM GSUM DANG, ,NGAG GI RNAM PA BZHI RNAMS DANG, ,YID KYI

@258A *, ,RNAM PA GSUM DAG NI, ,CI NUS PAR NI RJES SU SPONGS,
,THEG PA DMAN LA 'DOD MI BYA, ,SEMS CAN RNAMS LA RGYAB PHYOGS
MIN, ,'KHOR BA DAG KYANG YONG MI SPONG, ,RTAG TU MYA NGAN 'DA' MI
CHAGS, ,LHA DANG LHA MIN GSANG BA PA, ,KHYOD KYIS BRNYAS PAR MI
BYA ZHING, ,PHYAG

RGYA BZHON PA MTSON CHA DANG, ,MTSAN MA 'GOM PAR MI BYA ZHING,
,'DI DAG DAM TSIG YIN PAR BSHAD, ,KHYOD KYIS RTAG TU BSRUNG BAR
BYA, ,DES KYANG 'DI SKAD BRJOD BYA STE, ,SLOB DPON 'DI NI BDAG LA
GSON, ,GTZO BOS JI LTAR BKA' STZAL PA, ,DE LTAR BDAG NI BGYID
'TSAL ZHES, ,

JI LTAR GSUNGS BZHIN KHAS BLANG BYA, ,DE NAS SLOB MA SEMS BSKYED
DE, AOm SARBA YO GA TZITTA AUTP'A DA Y'A MI, ,DE NAS SNYING GAR
RDO RJE NI, ,SNGAGS 'DIS RAB TU GZHAG PAR BYA, ,SUR TA SA MA YA
STVAm HO BADZRA SIDDHI YA TH'A SU KHAm, DE NAS SLOB MA LHAR
BSKYED LA, ,DRI LA SOGS PA LDAS MCHOD BYA,,

ME TOG THOGS PA'I SLOB MA YIS, ,BLA MA YON GYIS MNYES BYAS LA,
,LAS BYED BUM PAS DBANG BSKUR TE, ,GUNG MOS ME TOG BZUNG BYAS LA,
,SGO BZHI NAS BCUG SHAR DU GNAS, ,DENG KHYED DE BZHIN GSHEGS PA
THAMS CAD KYI RIGS SU ZHUGS KYIS, ,NGAS KHYOD LA YE SHES GANG

GI DE BZHIN GSHEGS PA THAMS CAD KYI DNGOS GRUB KYANG 'THOB NA,
,DNGOS GRUB GZHAN LTA SMOS KYANG CI DGOS TE, DE LTA BU'I YE SHES
BSKYED PAR BYA YIS, ,KHYOD DKYIL 'KHOR CHEN PO MA MTHONG BA RNAMS
LA SMRA BAR MA BYED CIG ,DAM TSIG NYAMS PAR GYUR TA RE, ,DE NAS
SNGAGS 'DIS

CHU 'THUNG GZHUG ,RDO RJE SEMS DPA'I DENG KHYOD KYIS, ,SNYING LA
YANG DAG ZHUGS PAR MDZAD, ,GAL TE TSUL 'DI SMRA NA NI, ,DE MA
THAG TU DRAL TE GSHEGS, ,AOm BADZROD KA thA:, DENG NAS BRTZAMS TE
KHYOD KYIS PHYAG NA RDO RJE NGA YIN GYIS NGA LA BRNYAS PAR MA
BYED CIG ,YID MI BDE BA MA SPANGS PAS

KHYOD DUS BYAS NAS DMYAL BAR LTUNG BAR GYUR TA RE, ,DE NAS GDAMS
NGAG JI LTA BAS, ,SLOB MA'I RGYUD LA DBAB PAR BYA, ,LEGS PAR BABS
PAR SHES PA DANG, ,'DI LTAR BDAG GIS SLOB MA NI, ,DKYIL 'KHOR DU
NI LEGS BCUG NAS, ,'DI YI BSOD NAMS CI 'DRA LAS, ,LHA YIS

@258B RIM BZHIN 'BAB PAR SHOG ,'DI NI DNGOS GRUB GANG GYUR DANG,
,RIGS NI GANG GI SNOD GYUR DANG, ,BSOD NAMS MTHU NI CI YOD DANG,
,DKYIL 'KHOR 'DIR NI DE BZHIN 'GYUR, ,DE NAS ME TOG BCOM LDAN
GYI, ,DBU LA BRTAN PAS DOR BAR BYA, ,PRA T'ITZTSA BADZRA HO, ,DER
ME TOG SLAR BCINGS

NAS, ,PRA TI GRiHnA LA SOGS BRJOD, ,DNGOS GRUB GANG 'GRUB MTSAN
MA NI, ,CI ZHIG MTHONG ZHES DRI BAR BYA, ,SNGAGS 'DIS GDONG
G-YOGS BKROL BYAS TE, ,AOm RDO RJE SEMS DPA' KHYOD LA DENG, ,MIG
'BYED PA LA BRTZON PAR MDZAD, ,MIG NI THAMS CAD 'BYED 'TSAL TE,
,RDO RJE'I MIG NI

BLA NA MED, ,HE BADZRA P'A SHYA, ,DE NAS LHA RNAMS LEGS BSTAN LA,
,DBANG BSKUR BA NI BRTZAM PAR BYA, ,SLOB MA BZHAG STE LHAG BYAS
LA, ,GNAS GSUM DE NYID GSUM 'GOD DE, ,DRI LA SOGS PA LNGAS MCHOD
BYA, ,BKRA SHIS BRJOD CING BUM PA YIS, ,CHU YI DBANG BSKUR SBYIN
PAR BYA, ,AOm BADZRA AA

BHI shINYTZ'A, SA BON LNGA LAS SKYES PA YI, ,COD PAN MGO BOR
BCING BYAS LA, ,SANGS RGYAS RNAMS KYI RDO RJE'I DBANG, ,DI RING
KHYOD LA BSKUR BAR BYA, ,SANGS RGYAS KUN GYI RAB GRUB PHYIR, RDO
RJE'I 'DI NI KHYOD KYIS LONG, ,AOm BADZRA AA DHI PA TI STVAm AA
BHI shINYTZ'A MI TIshthA BADZRA SA MA YA STVAm, RDO RJE DANG

NI DRIL BU GNYIS, ,'KHYUD PA'I TSUL DU 'DZIN DU GZHUG ,DE NAS RDO
RJE DRIL BU GNYIS, ,SLOB DPON SPYI BOR GZUNG BYA LA, ,BADZRA
SATVAm STVAm, AA BHI shINYTZ'A MI TIshthA BADZRA N'A MA AA BHI
shE KA TA, KYE DPAL PHYAG NA RDO RJE ZHES BYA BA'I DA BZHIN
GSHEGS PA ZHES MING 'DIS DBANG BSKUR BAR BYA, ,DE NAS RDO RJE

SLOB DPON GYIS, ,DBANG BSKUR PHYIR NI GSOL BA GDAB, ,BDAG DANG
GZHAN GYI DON GYI PHYIR, ,RDO RJE SLOB DPON DBANG BSKUR BA,
,THUGS RJE CAN KHYOD BKA' DRIN GYIS, ,BDAG LA DI RING STZAL DU
GSOL, ,DE LTAR GSOL BA BTAB H'Um LAS NI, ,RDO RJE RAB TU BSKYED
BYAS LA, ,THOG MTHA' MED

PA'I SEMS DPA' NI, ,RDO RJE SEMS DPA' DGA' BA CHE, ,KUN DU BZANG
PO KUN BDAG NYID, ,RDO RJE SNYEMS MA BDAG PO'I GTZO, ,BCOM LDAN
'DAS DPAL MCHOG DANG PO'I SKYES BU'O, ,A'A:LAS DRIL BU BSKYED BYA
STE, ,'DI NI SANGS RGYAS THAMS CAD KYI, ,SHES RAB DBYANGS KYI
RJES 'GROR

@259A *, ,BRJOD, ,KHYOD KYIS KYANG NI RAB TU BCANG, ,BYANG CHUB
MCHOG TU RGYAL BA BZHED, ,SLOB MA'I LAG TU SBYIN BYA LA, ,SRID
PA'I RANG BZHIN DAG PA'I PHYIR, ,RANG BZHIN GYIS NI DNGOS MED
BYAS, ,RANG BZHIN DAG PA'I SEMS LDAN PAS, ,SRID PA DAG PA'I MCHOG
TU BYED, ,DE LTAR BRJOD LA

DKROL BAR BYA, ,YID KYI LUS NI BRTAN PA'I PHYIR, ,DAM TSIG PHYAG
RGYA ZHES BYAR BRJOD, ,GANG GIS LUS KUN BRTAN BYED PA, ,DE NAS
PHYAG RGYAR RAB TU GRAGS, ,DE RJES DKYIL 'KHOR DAG PA DANG, ,LHA
YI RNAM DAG SLOB DPON GYI, ,BYA BA'I RIM PA LEGS PAR BSLAB, ,DE
NAS GSER GYI THUR

THOGS TE, ,JI LTAR MIG MKHAN RGYAL PO YIS, ,'JIG RTEN LING TOG
BSAL BA LTAR, ,BU KHYOD KYI NI MI SHES PA'I, ,RAB RIB RGYAL BA
RNAMS KYIS BSAL, ,AOm BADZRA NEE TRA AA PA HA RA PA tA LAm HR'I:
,DE NAS ME LONG RAB BSTAN LA, ,CHOS RNAMS GZUGS BRNYAN LTA BU
STE, ,GSAL ZHING

DAG LA RNYOG PA MED, ,GZUNG DU MED CING BRJOD DU MED, ,RGYU DANG
LAS LAS KUN DU 'BYUNG, ,RANG BZHIN DAG PHYIR BDAG MED PA, ,DE
LTAR CHOS RNAMS SHES BYAS NAS, ,SEMS CAN DON NI MNYAM MED BYOS,
,'ON KYANG SANGS RGYAS SRAS SU SKYES, ,A'A:YIS DRIL BU RAB BYIN
LA, ,

THAMS CAD NAM MKHA'I MTSAN NYID DE, ,NAM MKHA' LA NI MTSAN NYID
MED, ,NAM MKHA' DANG MNYAM SBYOR BA YIS, ,KUN MCHOG MNYAM PA NYID
DU GSAL, ,HO: YIS MDA' DRUG GZHU BYIN LA, ,DE BZHIN GSHEGS RNAMS
MNYES GYIS SHIG ,BRJOD LA MDA' DRUG 'PHEN DU GZHUG, ,

BADZRA SATVAS ME LONG BSTAN, ,RDO RJE SEMS DPA' ME LONG BZHIN,
,GSAL ZHING DAG LA RNYOG PA MED, ,BU KHYOD KYI NI SNYING LA GNAS,
,RDO RJE SEMS DPA' RANG NYID GTZO, ,RKANG PA'I BAR DU 'KHOR LO
NI, ,BADZRA HI DUS BCUG BYAS LA, ,AOm BADZRA BHA shA RAm GYIS NI,
,LAG PA G-YAS PAR DUNG

BYIN LA, ,G-YON PAR PO TI LEGS SBYIN LA, ,DENG NAS BRTZAMS TE
SEMS BSKYED PA, ,TZAM GYIS CHOS KYI 'KHOR LO BSKOR, ,KHYOD KYIS
THE TSOM DOGS MED PAR, ,YID GNYIS MED PA'I SEMS KYIS SU, ,CHOS
KYI DUNG NI BLA MED PA, ,DRI MED KUN DU GANG BAR GYIS, ,SNGAGS
MCHOG TSUL

@259B GYIS GDUG PA RNAMS, ,SKYE BO RNAMS KYI DON DU CHOM, ,DE
LTAR BYAS NA SANGS RGYAS LA, ,PHAN 'DOGS DRIN DU GZO ZHES BYA,
,RDO RJE 'DZIN PA DE KUN KYANG, ,KHYOD LA RTAG TU SKUL BAR BYED,
,SEMS CAN KUN LA PHAN PA'I PHYIR, ,SEMS CAN MA LUS THAMS CAD LA,
,JI LTAR 'DUL GYUR SNA TSOGS PA, ,

CHOS KYI 'KHOR LO RAB TU BSKOR, ,DE BZHIN RDO RJE RIN CHEN PAD,
,LAS KYI 'KHOR LO'I RJES GNANG SBYIN, ,DE NAS LUNG BSTAN DBUGS
DBYUNG SOGS, ,JI SKAD GSUNG BZHIN SBYIN PAR BYA, ,'DI NI SANGS
RGYAS THAMS CAD KYI, ,PHYAG NA RDO RJE'I LAG NA 'DUG ,RTAG TU
KHYOD KYIS GZUNG BAR BYA,,

PHYAG NA RDO RJE'I BRTUL ZHUGS BRTAN, ,AOm SARBA TA TH'A GA TA
SIDDHI BADZRA SA MA YA TIshthA AE shA TVAm DHA RA Y'A MI HI HI HI
HI H'Um, ZHES PAS BRTUL ZHUGS SBYIN PAR BYA, ,DE NAS 'BYOR BA'I
YON BDAG GIS, ,BLA MA RJES SU MNYES PAR BYA, ,ZHI BA YI NI THAB
KHUNG DU, ,SBYIN SREG GIS NI TSIM PAR BYA, ,DE

NAS RDUL TSON LA SOGS NI, ,'DOD PA'I MI LA SBYIN PA'AM, ,CHU BO
CHEN POR DOR BAR BYA, ,KLU RIGS KUN GYI DGRAR GYUR PA'I, ,GOS
SNGON DKYIL 'KHOR CHO GA BYAS, ,'DI LA 'KHRUL PA MTHONG NA YANG,
,MKHAS PA RNAMS KYIS BZOD PAR MDZOD, ,'DI BYAS DGE BA GANG THOB
PA,,

DES NI 'GRO BA MA LUS PA, ,RDO RJE CAN GYI ZHAL MTHONG NAS, ,SDUG
BSNGAL MTSO LAS SGROL BAR SHOG ,PHYAG NA RDO RJE GOS SNGON PO CAN
GYI DKYIL 'KHOR GYI CHOG ,SLOB DPON CHEN PO STONG PA NYID KYI
TING NGE 'DZIN SNYING RJE'I ZHAL SNGA NAS MDZAD PA RDZOGS SO,,
,,RGYA GAR GYI

MKHAN PO PAndI TA DON YOD PA'I RDO RJE DANG, BOD KYI LO TZ'A BA
KHAMS PA BA RI DGE SLONG RIN CHEN GRAGS PAS BSGYUR CING ZHUS
PA'O,,