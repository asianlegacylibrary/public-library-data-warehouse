@197B #, ,RGYA GAR SKAD DU, LO
KI SHVA RA SIm HA N'A DA STO TRA N'A MA, BOD SKAD DU,

@198A *, ,'JIG RTEN DBANG PHYUG SENG GE SGRA ZHES BYA BA'I BSTOD
PA, 'JIG RTEN DBANG PHYUG SENG GE SGRA LA PHYAG 'TSAL LO, ,GANG
GIS 'JIG RTEN NYES PA MA LUS DBANG GYUR JI SRID LEGS PA'I LAM LA
MA BKOD PA, ,DE SRID DE DAG YANG DAG GDON PHYIR BDAG NI BYANG
CHUB MCHOG TU BGROD

BAR BYED MA GYUR, ,GANG GIS KHAMS GSUM 'DI DAG SENG GE'I SGRA
CHEN MCHOG GIS GSAL BAR GANG GYUR PAS, ,SDUG BSNGAL CAN DAG
BSKYAB PHYIR THUGS RJE'I SPYAN DANG SENG GE SGRA LDAN KHYOD LA
BSTOD, ,RAL PA RGYA CHE'I DBYIBS CAN DRI MED ZLA 'DRA SHIN TU
DKAR BA'I ZHAL MNGA' BA, ,BSKAL

PA DU MAR TSOGS BSAGS BRTUL ZHUGS CHEN PO SHIN TU DAG BYED DANG
LDAN PA, ,'GRO BA MA LUS PHAN MDZAD LHA DANG LHA MIN GRUB PA
RNAMS KYIS RAB BTUD PA, ,SHIN TU RGYA CHE BA YI SKU MNGA' KHYOD
LA RTAG TU GUS PAS PHYAG 'TSAL LO, ,PADMA DMAR PO RGYAS PA ZLA
BA'I GZUGS DANG LDAN PA'I

GDAN, ,SENG GE'I GDAN GYI STENG NA RGYAL PO'I ROL PAS RNAM PAR
MDZES, ,CHOS KYI MNGA' BDAG 'BYOR PAS DRI MED GSUNG NI BKA' STZAL
PA, ,'JIG RTEN MGON PO 'OD DPAG MED PA'I DPAL GYIS DBUL MTSAN LA
'DUD, ,G-YAS KYI PHYAG NI PADMA GSAL BA LTA BUR 'JAM PA YIS, ,

KHAMS GSUM NYES PA GSUM PO ZHI BAR BYA PHYIR RTZE GSUM PA, ,'OD
ZER 'BAR 'KHRIGS SPRUL DANG LDAN PAS RTAG TU GANG 'DZIN PA, ,BDAG
GI THUB PA SENG GE SGRA DE LA NI RTAG TU PHYAG BGYI'O, ,KHAMS
GSUM PO LA THUGS RJE CHEN POS GNAS KYANG SKYON GYIS NI, ,KHYOD LA
GOS PA MED KYANG DE

DAG SPANG PHYIR KHYED KYIS NI,,G-YON PA'I PHYAG GIS RAL GRI DAM
RDZAS DANG BCAS PADMA BSNAMS, ,RGYAL BA'I SRAS PO KHYOD LA RTAG
TU BDAG NYID SKYABS SU MCHI, ,NGA RGYAL LA SOGS TSOGS KYIS
G-YENGS PA'I SEMS CAN RNAMS LA NI, ,DMIGS NAS RGYAL BA LNGA PO
YANG DAG SPROS

NAS DE RNAMS LA, ,JI LTA JI LTAR DAG PA'I THABS LA MKHAS PA DAG
GIS MDZAD PA RNAMS, ,GANG LA DGONGS PA DE MNGA' PHYAG NA PADMA DE
LA PHYAG 'TSAL LO, ,MKHAS PA RNAMS KYIS GANG LA TSIG GI GO SKABS
MED PA NI, ,THOS PA LA SOGS BRAL BAS KHYOD LA MOS DANG GUS PA
MED, ,DE

@198B DAG RNAMS KYIS MKHAS PA'I MCHOG NYANG DAG NI THOB PA YI,
,MNYAM MED DPAL LDAN SENG GE SGRA LA BDAG NI SKYABS SU MCHI,
,SKYE BA GZHAN GYI MI DGE MDZE YI RNAM PAR GYUR PA RUS PA DANG,
,SNA NAS RKANG LAG SRIN BUS SKAD 'GAGS LDAN PA DAG ,KHYOD BSTOD
PAS NI SKAD CIG GIS NI GSER MDOG

LTA BU'I LUS SU GYUR, ,THUB PA SENG GE SGRA KHYOD LA NI DE NYID
DE LA SKYABS SU MCHI, ,KLU YI MNGA' BDAG GYUR PA CHU LHA DBANG DU
MDZAD NAS NI, ,DUS MIN CHAR DANG CHAR MED MDZE DANG SKYON DAG ZHI
DON DANG, ,'GRO BA'I DON DANG DON MED TSOGS DAG RAB TU SEL BAR
MDZAD PA YI, ,BRTZON 'GRUS BRTAN

PAR RAB BRTZAMS KHYOD LA KUN NAS 'DUD, ,MANG DU BRJOD PAS CI ZHIG
KHYOD KYI MTSAN DANG SKU GNAG DANG, ,GANG ZHIG LA LA GUS PAS
'DZIN PA DANG NI SEMS DGA' DAG ,SKYE BO DE NI LONGS SPYOD RGYA
CHE BDAG THOB PAR GYUR NAS KYANG, ,SRID PA'I RGYA MTSO BRGAL DKAR
BRGAL NAS MYA NGAN 'DAS

PA THOB PAR 'GYUR, ,NGAG GI DBANG PHYUG LA SOGS GANG GIS KYANG NI
RJE BTZUN GYI, ,YON TAN PHYOGS GCIG CHA TZAM BSKAL PA DU MA RU,
,'BAD PAS KYANG NI BRJOD PAR NUS PA MA YIN NA, ,JI LTAR BDAG
'DRAS 'KHRUL KYANG GUS BYAS 'DI DAG BZOD PAR GSOL, ,'JIG RTEN
GSUM PO'I

SDUG BSNGAL 'PHROG BYED MCHOG GI DGES BYED CAN, ,DPAL LDAN SENG
GE SGRA YI BSTOD PA LAS THOB BSOD NAMS GANG, ,DPAG MED KUNDA DO
SHAL DGOD PA DKAR PO DANG 'DRA BA, ,DE YIS SKYE BO BYANG CHUB
'GYUR MED GO 'PHANG MYUR THOB SHOG ,BCOM LDAN 'DAS 'JIG RTEN
DBANG

PHYUG SENG GE SGRA'I BSTOD PA, RGYA GAR GYI SLOB DPON CHEN PO TI
LA KAS MDZAD PA RDZOGS SO,, ,,PAndI TA DE NYID DANG LO TZ'A BA
MAL GYIS BSGYUR CING GTAN LA PHAB PA'O,,