@204A #, ,RGYA GAR SKAD DU, DE SHA
NA STA BA, BOD SKAD DU, BSHAGS

PA'I BSTOD PA, 'JAM DPAL GZHON NUR GYUR PA LA PHYAG 'TSAL LO,
,SMAN PA'I RGYAL PO MNYAM MED 'GRO BA'I BLA, ,NYES PA KUN BRAL
YON TAN 'BYUNG BA'I GNAS, ,SKYABS KHYED NYE BAR DMIGS NAS RTAG NA
BA, ,RANG GI NYES PA'I 'GYUR BRJOD BSHAGS PAR BGYI, ,SHIN TU RGAL

DKA' CHU BO'I RGYUN 'DRA ZHING, ,TOG DANG DPYOD PA NGAN PA'I DBA'
RLABS CAN, ,NYON MONGS CHU SRIN 'DZIN KHRIS DKRUGS PA NA, ,BDAG
GI RANG GI SEMS LA'ANG ZHI MA MCHIS, ,'DOD CHAGS RGYA MTSO'I DBA'
RLABS CHER 'KHRUGS TSE, ,GAL TE MI GTZANG GZINGS LA BSTEN GYUR
NA, ,

@204B DER NI BDAG YID ZHE SDANG ME YIS NI, ,RTZVA SKAMS BZHIN DU
NGES BSREGS NYE BAR BCOM, ,ZHE SDANG ME YI GDUNG BA ZHI BYA'I
PHYIR, ,GAL TE BYAMS PA'I RDZING NI BSGOMS GYUR KYANG, ,DER NI
SKYE BO THAMS CAD BDER 'DOD PA'I, ,CHAGS PA'I 'DAM GYIS YID NI
ZIN PAR GYUR, ,

CHAGS PA'I 'DAM GYI DRI MA DAG BYA'I PHYIR, ,GAL TE DE NI BTANG
SNYOMS CHUS 'KHRU YANG, ,DER NI 'GRO KUN NYAM THAG SEL BA YI,
,'JIG RTEN MGON PO SNYING RJE'ANG RNAM PAR NYAMS, ,GTZO BO GAL TE
SNYING RJE SGOM PA NA, ,BDAG NI MYA NGAN CHEN PO KUN DU SKYE,
,'DI NI ZHI PHYIR GAL TE

DGA' BSTEN NA, ,G-YO BA'I SEMS NI DGOD PA NYID DU GYUR, ,GAL TE
DGA' BA ZHI PHYIR SKYO BSKYED NA, ,DE RU SEMS NI DBANG MED ZHUM
PAR GYUR, ,GAL TE BRTZON PAS DMAN LAS BSTOD PA NA, ,NGA RGYAL
DGRA YI SPYOD YUL DAG TU GYUR, ,DE YI GNYEN POR THAMS CAD STON

NYID SGOM, ,DER NI GZHAN GYI DON LA BRTZON MED GYUR, ,GAL TE DE
YI DON DU KUN RDZOB BSTEN, ,DER YID NOR GYI BSAM PA SKYE BAR
GYUR, ,GAL TE YID NI NOR SOGS LA SBYAR NA, ,NYES PA KUN GYI CHANG
NI LDUD 'GYUR ZHING, ,DREGS DANG RMONGS PA'I GNYID KYIS MYOS PAS
NA, ,

MNGON 'DOD THAMS CAD BCOM PA NYID DU GYUR, ,GANG TSE BDAG NI
SBYIN PAR 'DOD NA YANG, ,SER SNA STOBS CAN GYIS NI NGES PAR
'DZIN, ,GAL TE DE BSAL CI STE PHYIN GYUR NA'ANG, ,DE TSE YUN RING
DUS SU RJES SU 'GYOD, ,GAL TE DAD PAS SLAR YANG DAD BYAS KYANG,
,'JIG

RTEN GZHAN GYI 'BRAS BUR DE LTUNG GYUR, ,MI RTAG SHES PAS RE BA
MED BYAS NA, ,RGYU MTSAN MED PAS LE LOS RNAM PAR ZHUM, ,MGON PO
'JIG RTEN SDUG BSNGAL GYIS RAB GZIR, ,SNGON STE'ANG GNYEN DU GYUR
PA LA BLTAS NAS, ,GAL TE GZHAN DON SPYOD PAR 'DOD NA YANG, ,

BDAG TU 'DU SHES PA YIS DBANG MED 'DZIN, ,BDAG TU LTA BA'I RJES
SU NGA RGYAL 'BRANG, ,DE NI NGA'I ZHES YONGS SU 'DZIN PAR BYED,
,DER NI NGA RGYAL DREGS DANG 'DOD SOGS KYIS, ,KHROS PA'I DGRA
BZHIN DU NI RNAM PAR 'JOMS, ,GANG TSE BDUD KYI SDE LTAR 'JIGS PA
YI, ,

@205A *, ,NYON MONGS DRA PA KUN NAS BDO GYUR PA, ,DE TSE DUS
MTSAN MI BZAD LTA BUR NI, ,NAG PO'I PHYOGS KYI MUN PA RNAM PAR
'PHEL, ,SDIG PA BRJOD BGYI RJES 'GYOD PA RNAG DKA' ZHING, ,SKYE
BA SDUG BSNGAL 'GYUR BA MI BZAD LAGS, ,DE LAS LHAG PA'I RAB GNOD
CI

ZHIG MCHIS, ,DE LTAR NA YANG DE LA RANG NYID SPYOD, ,GAL TE SNA
TSOGS SDUG BSNGAL RGYUR GYUR PA'I, ,GZHAN LA GNOD BYED PA LAS
BZLOG PA NA, ,SKYE BO NGAN PA NYES MED DGRAR GYUR PA, ,RAL GRI'I
SO LTAR GDUG PAS DE 'KHRUGS BYED, ,GANG TSE BDAG YID BZOD BYED
'DOD NA YANG, ,

DE TSE DE YI NYES SPYOD 'CHING BAS BSDAMS, ,DE NI BKAG CING YONGS
BSDAMS DRAG PO YI, ,ZHE SDANG ME YIS YONGS SKEMS BRTZE DANG BRAL,
,JI LTAR MI BZAD LTA BA'I DUG CAN DAG ,NANG GNAS SHING NI MKHAS
RNAMS SPONG BAR BYED, ,DE BZHIN KHONG KHRO'I SPYOD PA SBED PA YI,
,BDAG

GI BSAM PA DGE BA RNAMS SPONG BYED, ,NYI MA'I ZER GYIS BSREGS
PA'I RDO 'DRA ZHING, ,YONGS SU BSKAMS PAS RDUL GYUR THAL BA 'DRA,
,BYE MA'I TSOGS KYIS KHYAB PA'I LAM LTA BUR, ,BDAG GI BSAM PAR
CHOS CHAR DON MA MCHIS, ,RANG GI SDUG BSNGAL MI BZAD MA DPYAD
PAS, ,

GANG ZHIG BDAG LA PHAN BRTZON LTA BUR NI, ,BZOD DANG SBYIN PAS
MCHOG TU PHAN 'DOGS PA, ,'JIG RTEN MGON DE'ANG BDAG GIS BZOD MI
NUS, ,SDANG BAR BYED DAM 'BROS SHING 'BYOR BA'AM, ,RAB TU G-YENG
NGAM ZLOG PAR BYED NA YANG, ,RGYUN MI 'CHAD PAR BDAG 'DRA LA SLOB
BYED, ,

DE 'DRA'ANG BLA MA YIN SNYAM BDAG MI SEMS, ,SONG STE GSOL BA BTAB
KYANG RNYED DKA' ZHING, ,BZOD PA'I DUS SU SMAN CHEN MCHOG GYUR
PA, ,BZOD PA'I NGANG TSUL GAL TE MI BZOD NA, ,BZOD PA'I RGYU
GZHAN BDAG LA CI ZHIG MCHIS, ,NYON MONGS SRIN POS ZIN PAS SEMS
DKRUGS

SHING; ,RIMS BCAS BDAG PHAN LA YANG BRTZON MED PA'I, ,'JIG RTEN
BLTA BAR 'OS PA MTHONG BA NA, ,GTZO BO BDAG SDANG NYID SKYE'I
SNYING RJE MIN, ,SKYE BO RANG GI LAS 'BRAS LA SPYOD CING, ,THAMS
CAD DBANG MED 'JIG PA YIN PAR SHES, ,GZHAN DAG NYES MED PAR NI
BRTAGS GYUR

@205B KYANG, ,RMONGS PA'I RAB RIB DAG GI RNAM 'KHRUL GZIGS, ,BDAG
NI NYES PA'I RGYA MTSO YIN NA YANG, ,SU YI NYES PA'I CHA YANG
BZOD MI BGYID, ,BZOD PA YON TAN PHUN TSOGS GZHAN MCHIS KYANG,
,GANG PHYIR MI BZOD DE 'DIR NGO MTSAR CHE, ,DBYAR DUS MKHA' LA
LDANG BA LTA BUR NI,

BDAG GI YID LA NYON MONGS SPRIN TSOGS RNAMS, ,YANG DANG YANG DU
'GRO ZHING 'ONG 'GYUR BA, ,NGO TSA RNAM SPANGS LE LO CAN BDAG
NGAN, ,GAL TE NYON MONGS GRANG LHAGS BYUNG GYUR NA, ,TING 'DZIN
'BAR BAS RGYAL BAR SPROS GYUR KYANG, ,GNYID DANG RMUGS PA'I RAB
RIB BDO GYUR

PAS; ,MAL STAN 'DOD PA DAG KYANG RNAM PAR 'PHEL, ,BDAG YID 'DOD
CHAGS ZHAGS PAS DBANG MED BGYIS, ,ZHE SDANG MES BSREGS NGA RGYAL
DAG GIS BCOM, ,NYES PA KUN GYI MDA' MDUNG MTSON CHA YIS, ,KUN DU
GANG BAS DBANG MED BRGYAL BAR GYUR, ,DRAN PA RNYED

NAS BCINGS SHING MYUR SKRAG PA, ,RAB TU BCOM PAS RNAM PAR ZHUM
GYUR CING, ,G-YO DANG SGYU RNAMS KYIS KYANG BSLUS GYUR PAS, ,DMAN
PA BDUD KYI SPYOD YUL DAG NA 'KHYAM, ,JI LTA JI LTAR ZHI GNAS LA
DMIGS SHING, ,DE DANG DER YID YANG YANG GTAD PA NA, ,DE DANG DE
LAS

NYON MONGS ZHAGS PA NI, ,YUL LA CHAGS PA'I THAG PAS DBANG MED
DRANGS, ,BRTZON PA BSTEN NA RGOD PA'ANG 'BYUNG 'GYUR ZHING, ,DE
SPANGS NA NI ZHUM PA SKYE BAR 'GYUR, ,'DI YI RIGS PA'ANG MNYAM
'JUG RNYED DKA' NA, ,BDAG GI SEMS DKRUGS PA NI JI LTAR BGYI,
,SHES

RAB LA SPYOD NA NI RGOD PA 'BYUNG, ,'DZIN LA BSTEN NA ZHUM PA
SKYE BAR 'GYUR, ,'DI YI ZUNG DU 'JUG PA RNYED DKA' NA, ,BDAG GI
SEMS DKRUGS PA NI JI LTAR BGYI, ,'BAD PAS 'JUG NA RGOD PA 'BYUNG
'GYUR ZHING, ,DE KLOD NA NI ZHUM PA SKYE BAR 'GYUR, ,'DI YI DBU
MAR BSGRUB

PA 'ANG RNYED DKA' NA, ,BDAG GI SEMS DKRUGS PA NI JI LTAR BGYI,
,BSAM GTAN NAGS MES YANG DANG YANG DU NI, ,NYES PA'I NAGS TSAL
BSREGS PAR GYUR NA YANG, ,BDAG LTA'I RTZA BA BRTAN PO MA ZAD PAS,
,CHAR GYIS BRLAN BZHIN MDUN NA RAB TU SKYE, ,GANG ZHIG

@206A *, ,NYON MONGS LAS 'BRAS TZAM GYI RGYUN, ,MTHONG BA YIS
KYANG DE NI LDOG 'GYUR LA, ,SEMS KYI RGYUN KYANG SPONG BAR BYED
MOD KYI, ,'GRO BA'I DON BRTZON PA LAS SHIN TU RING, ,SKYOB PA
CHAGS PA TZAM DANG RNAM BRAL BAS, ,'GRO BA KUN LA LTOS PA MED
GYUR PA'I, ,

SEMS KYI RGYU NI RGYU ZAD MAR ME BZHIN, ,PHUNG PO LHAG MA ZAD
PA'I MYA NGAN 'DAS, ,GANG YANG 'GRO KUN NYAM THAG SEL BYED PA,
,BYANG CHUB SEMS NI BDUD RTZI BCUD KYIS LEN, ,BYANG CHUB RGYU RU
MI RTOG SGOM PA NA, ,DE TSE BDAG NI RNAM RTOG KHO NAR RGYUG, ,RMI
LAM TSUL 'DRAR 'GRO KUN

GANG GIS KYANG, ,CI YANG 'DZIN PA NYID DU MI BYED PAR, ,BSGOMS
KYANG RTOG PA PO DANG RTOG BYA YI, ,RNAM RTOG DGRA YI SPYOD YUL
NYID LA SPYOD, ,GTZO BO SHIN TU MI BZAD 'TSE BA 'DI, ,GZIGS LA
BDAG LA LTA BA DRI MED RTZOL, ,BDAG NI GCES PA GANG DANG GANG
RTOG PA, ,DE DANG

DE NYID DANG POR RNAM PAR NYAMS, ,YANG NA SNGON TSE BGYIS PA'I
BDAG GIS NYES, ,'DI LA BCOM LDAN 'DAS KYIS CI ZHIG MDZAD, ,'JIG
RTEN KUN GYI MUN SEL NYI MA YANG, ,DMUS LONG DAG GIS MUN NAG SEL
MI BGYID, ,YUN RINGS DUS SU NAD GZHI STON BYED CING, ,'DIR YANG
RGYUN

DU SEMS NI RNAM RMONGS PA'I, ,MDZE CAN RKANG PA LAG PA CHAD PA
LA, ,THANG 'GA' SMAN BSTEN PA YIS CI BGYIR MCHIS, ,SEMS KYI SHING
NI THOG MA MED DUS CAN, ,NYON MONGS KHA BA'I KHU BAS BRLAN BSGOS
PA, ,RO ZHIM DNGOS POR BGYI PAR MI NUS LA, ,YON TAN CHU YI THIGS
PAS

CI RU 'GYUR, ,BDAG YID NYES PA KUN GYI RANG BZHIN NYID, ,BYANG
CHUB GSER BSGYUR RTZIR 'GYUR NGO MTSAR CHE, ,YON TAN DE DANG DE
NYID LA SBYAR NA, ,NYES PA'I DNGOS PO NYID DU GYUR TE GNAS, ,SMAN
CHEN NYID DU GANG DANG GANG BSHAD PA, ,DE DANG DE NYID BDAG LA
DUG TU GYUR, ,RIGS PA

NYID NI BCUD LEN MCHOG YIN NA, ,GAL TE YID RTON MED NA DE YOD
MIN, ,GANG ZHIG NYON MONGS BDO BA RNAM SEL ZHING, ,GANG YANG NYES
GZHAN SKYED PAR MI BYED PA, ,DE NI RIGS PA YIN ZHES BDAG SEMS NA,
,CI 'DRA YIN ZHES SLAR YANG DE MA BYAS, ,BSAM PA BAG LA NYAL

@206B DANG KHAMS BAG CHAGS, ,NYES PA'I RGYU YI GNYEN PO LA SBYAR
BA, ,BSAM PA'I MAN NGAG DE NI SGOM PA NA, ,'DI NI RING POR MI
THOGS ZHI BAR 'GYUR, ,SKYOB PA NYES PA KUN DANG RNAM BRAL ZHING,
,CHOS RNAMS KUN GYI DAM PA'I DON GZIGS PA, ,KHYED KYIS SNA TSOGS
TSUL DU'ANG DES

GSUNGS PAS, ,NYON MONGS SA BON MA LUS SEL BAR BYED, ,KHYED SKU
MDZES PA'I MTSAN GYIS 'BAR GYUR PA, ,DE YANG MDUN NA BZHUGS PA
MTHONG BA DANG, ,RNA BAS BTUNG BA'I BDUD RTZI'ANG THOS GYUR PA,
,NYON MONGS SA BON MA LUS RNAM PAR 'JIG ,GTZO BO KHYED LA DE LAS
RAB

MCHOG GYUR, ,CHOS SKU'I NYI MA BLA NA MED PA MNGA', ,BSAMS KYANG
'GRO BA'I SPYOD YUL MI 'GYUR BA, ,NYES PA'I RAB RIB 'JOMS PA NGO
MTSAR CHE, ,THUGS MCHOG GANG YANG RUNG BA DE YIS NI, ,ZHI GNAS
GANG YANG RUNG BA DER BZHUGS NAS, ,NYES KUN RNAM PA KUN DU ZHI
MDZAD

PA'I; ,BCOM LDAN GANG YIN DE LA PHYAG 'TSAL LO, ,DE LTAR YON TAN
BLA MED LA BSHAGS PA'I, ,YANG DAG BSTOD PA RNAM SBYAR DGE BA NI,
,ZLA MDZES LTAR DKAR BDAG GIS GANG BSAGS DES, ,'GRO KUN BDE BA
CAN DU 'GRO BAR SHOG ,BSHAGS PA'I BSTOD PA ZHES BYA BA

SLOB DPON TZANDRA GO MIS MDZAD PA RDZOGS SO,, ,,RGYA GAR GYI
MKHAN PO BUDDH'A KA RA WARMA DANG, ZHU CHEN GYI LO TZ'A BA DGE
SLONG RIN CHEN BZANG POS BSGYUR CING ZHUS TE GTAN LA PHAB PA'O,,
