@197B #, ,RGYA GAR SKAD DU, SHR'I TZAKRA SAm
BA RA S'A DHA NAm TATTVA SAm GRA HA N'A MA,

BOD SKAD DU, DPAL 'KHOR LO SDOM PA'I SGRUB THABS DE KHO NA NYID
KYIS BSDUS PA ZHES BYA BA, DPAL RDO RJE SEMS DPA' LA PHYAG 'TSAL
LO, ,GANG GI DRIN GYI BDE CHEN GNAS, ,SKAD CIG NYID LA THOB 'GYUR
BA, ,BLA MA RIN CHEN LTA BU DANG, ,RDO RJE CAN ZHABS PAD LA 'DUD,
,RDO RJE MKHA'

'GRO MKHA' 'GRO MA, ,SA GSUM GNAS LA GUS BTUD DE, ,DE NYID RIN
CHEN KUN BSDUS PA, ,SKU GSUM PO YI CHO GA BSHAD, ,DANG POR SNGAGS
KYIS YONGS SU SBYANGS PA'I RNAL 'BYOR PAS, DBEN PA'I GNAS SU DGOS
PA TSANG PA CAN GYIS GNAS TE, BYANG CHUB TU SEMS BSKYED

DE; SEMS CAN THAMS CAD KYI DON 'BYUNG BA DANG LHA DANG BLA MA LA,
DANG PO DANG BLA NA MED PA'I LAM LA GNAS PAS DGA' BAS BYANG CHUB
CHEN POR NYAL BAR BYA'O, ,DE NAS THO RANGS KYI THUN LA NAM MKHA'I
KHAMS NA GNAS PA'I DPA' BO DANG RNAL 'BYOR MA THAMS CAD KYI MCHOG
GI SGRA DANG,

@198A *, ,d'A MA RUS BSKUL BA DANG LANGS TE, AOm SARBA B'I RA YO
GE N'I N'Am K'A YA W'AK TZITTA PRA nA ME NA BADZRA BAND'A N'Am KA
RO MI ZHES BYA BA'I SNGAGS KYIS PHYAG BYAS TE, LUS BDE BAR GNAS
PA'I LAS BYAS NAS, SRID PA GSUM PO RNAM PAR DAG PA'I GNAS KENG
RUS KYI DBUS SU SA BCU'I RANG BZHIN

DU BSAMS TE GNAS LA, RNAL 'BYOR BSRUNG BA'I DON DU TSANGS PA'I
GNAS BZHI LA SNYOMS BAR 'JUG PA SNGON DU 'GRO BAS, PHUNG PO DANG
DBANG PO DANG, KHAMS RNAMS KYI NGA RGYAL BSKYED PAR BYA STE, DE
LA GZUGS KYI PHUNG PO NI RNAM PAR SNANG MDZAD DO, ,TSOR BA'I
PHUNG PO NI RDO RJE NYI MA'O, ,'DU

SHES KYI PHUNG PO NI PADMA GAR GYI DBANG PHYUG GO, ,'DU BYED KYI
PHUNG PO NI RDO RJE RGYAL PO'O, ,RNAM PAR SHES PA'I PHUNG PO NI
RDO RJE MI BSKYOD PA'O, ,DE BZHIN GSHEGS PA THAMS CAD KYI RANG
BZHIN NI DPAL HE RU KA'O, ,MIG LA NI GTI MUG RDO RJE'O, ,RNA BA
GNYIS LA ZHE SDANG RDO RJE'O, ,SNA LA SER SNA

RDO RJE'O, ,LCE LA 'DOD CHAGS RDO RJE'O, ,LUS LA PHRAG DOG RDO
RJE'O, ,SKYE MCHED KYI BDAG PO LA NI DBANG PHYUG RDO RJE'O, ,SA'I
KHAMS LA NI LTUNG BYED MA'O, ,CHU'I KHAMS LA NI GSOD BYED MA'O,
,ME'I KHAMS LA NI DGUG BYED MA'O, ,RLUNG GI KHAMS LA NI GAR GYI
DBANG PHYUG MA'O, ,NAM

MKHA'I KHAMS LA NI PADMA'I DRA BA CAN MA'O, ,DE DAG NI PHUNG PO
DANG DBANG PO DANG KHAMS RNAM PAR DAG PA GO CHA'I LHA STE, BDAG
BSRUNG BA'O, ,HE RU KA RNAM PAR RGYAL BA'I NGA RGYAL BRTAN PAS,
G-YAS PA'I KHRO BO'I KHU TSUR SNYING GAR BSGRENG STE, G-YON SE
GOL NGANG BCAS PA'I SDIGS MDZUB

PHYOGS SU BSKOR ZHING, AOm SUMBHA NI SUMBHA HUm H'Um PHAt, AOm
GRiHnA GRiHnA HUm H'Um PHAt, AOm GRiHn'A PA YA GRiHn'A PA YA HUm
H'Um PHAt, AOm A'A NA YA HO: BHA GA W'AN BADZRA R'A DZA H'Um
PHAt, CES BRJOD CING ZHAL GYI SGO NAS 'OD ZER GYI TSOGS DU MA
SPROS PAS BGEGS RNAMS BSKRAD CING BSREG PAR RNAM PAR

BSAMS PAR BYAS LA, 'OD DE NYID DANG, AOm ME DI NI BADZRA'I BHA WA
BADZRA BANDHA H'Um ZHES BRJOD PAS, 'OG RTZE GSUM PA'I BDAG NYID
KYI SNA TSOGS RDO RJER BYIN GYIS BRLAB PAR BYA'O, ,AOm BADZRA
PR'A KA RA H'Um BAm H'Um, AOm BADZRA PANYTZA RA H'Um BAm H'Um PI
T'A NA H'Um KHAm H'Um, AOm BADZRA SA RA DZ'A LA TRAm SAm TRAm
H'Um, AOm BADZRA

@198B DZVA LA AA NA L'ARKA H'Um H'Um H'Um, ZHES BYA BA'I SNGAGS
RNAMS KYIS RIM BZHIN DU RDO RJE'I RA BA DANG, GUR DANG, BLA RE
DANG, MDA'I DRA BA DANG, ME RI 'BAR BA'I MTHAR THUG PAR BSAMS TE,
LAS THAMS CAD PA'I KHRO BOR SPROS NAS BGEGS KYI DBANG PO RNAMS
BKUG STE, AOm GHA: GHA: GH'A TA YA

GH'A TA YA SARBA DUsht'AN PHAt, K'I LA YA K'I LA YA SARBA P'A PAm
PHAt, H'Um H'Um H'Um BADZRA K'I LA YA BADZRA DHA RA A'A DZNY'A PA
YA TI, SARBA BIGHNAm K'A YA W'A KA TZITTA BADZRA K'I LA YA H'Um
PHAt CES BYA BA'I SNGAGS KYIS PHUR BUS GDAB BO, ,AOm BADZRA
MUDGA RA, BADZRA K'I LA YA A'A KO tA YA H'Um PHAt CES BYA BAS
PHUR BU RNAMS BRDUNG NGO

DE NAS RANG GI SNYING GAR AA LAS ZLA BA'I DKYIL 'KHOR DE'I STENG
DU H'Um SNGON PO 'OD ZER SNA TSOGS 'PHRO BA BSAMS TE, DE'I 'OD
KYIS MDUN GYI BAR SNANG LA BLA MA DANG SANGS RGYAS LA SOGS PA'I
TSOGS BLTAS TE PHYAG BYAS NAS, PHYI DANG GSANG BA DANG, DE KHO NA
NYID KYI MCHOD PAS YANG DAG PAR

MCHOD DE, SDIG PA BSHAGS PA LA SOGS PA BYA'O, ,THOG MA MED DUS
'KHOR BA NA, ,CHAGS SOGS RTOG PA'I RANG BZHIN GYIS, ,SDIG BGYIS
MGON PO'I SPYAN SNGA DU, ,MA LUS SO SOR BSHAGS PAR BGYI, ,RGYU
DANG LAM DANG 'BRAS BU YIS, ,NYER BSDUS 'GRO BA THAMS CAD

KYI; ,BSOD NAMS TSOGS NI MA LUS LA, ,RTAG PAR BDAG NI YI RANG
NGO, ,RDO RJE'I YE SHES THUGS CHUD NAS, ,SHING DBANG DRUNG NA
BZHUGS GYUR PA'I, ,'GRO LA NYER BRTZES THUB DBANG RNAMS, ,CHOS
KYI 'KHOR LO BSKOR DU GSOL, ,RGYAL BA'I MDZAD PA RDZOGS GYUR TE,
,MGON

PO DBYINGS SU GSHEGS BZHED LA, ,SEMS CAN SDUG BSNGAL BRAL BAR DU,
,MYA NGAN MI 'DAR BDAG GSOL 'DEBS, ,BDAG NI THUB DBANG MA GYUR
BAR, ,SANGS RGYAS SNGAGS SOGS CHOS RNAMS DANG, ,DPA' BO RNAL
'BYOR MA TSOGS BCAS, ,DKON MCHOG GSUM LA

SKYABS SU MCHI, ,RNAL 'BYOR LAM LA GNAS BGYI ZHING, ,DAM TSIG
THAMS CAD BSKYANG BA DANG, ,SEMS CAN THAMS CAD SDUG BSNGAL LAS,
,GROL BAR BDAG GIS BSGRUB PAR BGYI, ,RTEN SOGS DGE BA DE DAG GIS,
,RNAM PA'I MCHOG RNAMS KUN LDAN PA'I, ,SANGS RGYAS NYID DU

@199A *, ,BDAG GYUR NAS, ,'GRO BA YONGS SU GROL BYED SHOG ,DE NAS
DNGOS PO RNAMS YONGS SU BSAL BAR BYAS NAS, AOm SVA BH'A BA
SHUDDHA: SARBA DHARM'A: SVA BHA BA SHUDDHO&HAm, ZHES BYA BAS DAG
PAR BYAS NAS NYE BAR BSDUS TE N'A DA TZAM GYI YE SHES LA AOm SH'U
N+YA T'A DZNY'A NA BADZRA SVA BH'A WA

A'ATMA KO&HAm ZHES BRJOD PAS BYANG CHUB KYI TSOGS YONGS SU
RDZOGS PA'O, ,DE LAS LANGS TE YAm LAS RLUNG GI DKYIL 'KHOR SNGON
PO ZLA BA BKAS PA LTA BU BA DAN GYIS MTSAN PA'O, ,DE'I STENG DU
RAm LAS ME'I DKYIL 'KHOR DMAR PO G-YUNG DRUNG GIS MTSAN PA GRU
GSUM PA'O, ,DE'I STENG DU BAm LAS

CHU'I DKYIL 'KHOR DKAR PO ZLUM PO BUM PAS MTSAN PA'O, ,DE'I STENG
DU LAm LAS SA'I DKYIL 'KHOR SER PO GRU BZHI PA RDO RJE RTZE GSUM
BAS MTSAN PA'O, ,DE'I STENG DU SUm LAS RI RAB CHEN PO RIN PO CHE
SNA BZHI'I RANG BZHIN LAS GRUB PA GRU BZHI PA RTZE MO BRGYAD KYIS
NYE BAR MTSAN PA'O, ,DE'I

STENG DU H'Um LAS SNA TSOGS RDO RJE DANG, DE'I STENG DU PAm LAS
SNA TSOGS PADMA GE SAR GYI PHRENG BAS MTSAN PA'O, ,DE'I DBUS SU
A'A LI K'A LI LA DAG PA RNAMS A'A LI K'A LI'I RNAM PAR BSDUS LA
DE GYUR PA LAS NYI MA DANG ZLA BA'I GZUGS SU BSAMS TE, DE'I BAR
DU H'Um LAS RDO RJE RTZE LNGA PA H'Um GIS

MTSAN PA RDO RJE SEMS DPA'I RANG BZHIN CAN BSAM PAR BYA'O, ,DE'I
'OD KYIS DAG PA DANG MDAG PA RNAMS BSDUS TE GYUR PA LAS DPAL HE
RU KA DKYIL 'KHOR GYI 'KHOR LO DANG BCAS PAS RDZOGS PAR GYUR TE
GRU BZHI SGO BZHI PA RTA BABS BZHI DANG LDAN PA, RDO RJE RTZE MO
CAN DRA BA DANG DRA BA PHYED

PAS BRGYAN PA, KA BA SUM CU RTZA GNYIS SAM BRGYAD KYIS SPRAS PA,
DAR DANG ZLA BA DANG NYI MA DANG RNGA YAB DANG, 'PHAN LA SOGS PAS
BRGYAN PA DE'I PHYI ROL NA RDO RJE'I SA GZHI LA DUR KHROD BRGYAD
GNAS PA STE, SHAR PHYOGS SU DRAG TU GTUM PAR MDUNG GIS PHUG PA'I
RO DANG SH'IR shA TA LA

GLANG PO'I GDONG DANG, DBANG BO DANG, LHA'I DGE 'DUN GYI TSOGS
DANG, NOR RGYAS DANG, SGROGS BYED RNAMS GNAS PA'O, ,BYANG PHYOGS
TSANG TSING RNAM PAR 'KHRIGS PAR BYANG CHUB KYI SHING LA GNOD
SBYIN GDONG DANG, KU BEE RA DANG, GNOD SBYIN GYI TSOGS DANG,
SPRUL GYIS ZOS PA

@199B PA DANG, 'JOG BO DANG, SPRIN GYI RGYAL PO LDOG BYED RNAMS
GNAS BA'O, ,NUB PHYOGS 'UR 'UR 'BAR BAR MYA NGAN MED PA'I SHING
LA CHU SRIN GYI GDONG CAN DANG, RUL PA DANG CHU LHA DANG, SPRIN
GYI RGYAL PO DANG, STOBS KYI RGYU DANG, 'JIGS PAR BYED PA RNAMS
SO, ,LHO PHYOGS

MTHUG PA'I DUR KHROD DU BSREGS PA'I RO DANG, TZU TA'I SHING LA ME
HE'I GDONG DANG, GSHIN RJE DANG GSHIN RJE'I TSOGS DANG, PADMA
DANG 'KHOR BYED RNAMS SO, ,DBANG LDAN GYI MTSAMS HA HAR DGOD PAR
BGEGS PA'I RO DANG, N+YA GRO DHA'I SHING LA KHYU MCHOG GI GDONG
DANG DBANG

LDAN DANG, YI DVAGS KYI TSOGS DANG, PADMA CHEN PO DANG, GANG BA
RNAMS KYIS MDZES PA'O, ,ME'I MTSAMS NAGS TSAL PHUN SUM TSOGS PAR
DUM BUR GYUR PA'I RO DANG, KA RANYDZA KA'I SHING LA RA'I GDONG
CAN DANG, ME LHA DANG, DRANG SRONG GI TSOGS DANG, HU LUN TA DANG,

BGEGS BYED RNAMS KYIS GANG BA'O, ,BDEN BRAL GYI MTSAMS SU MUN PA
MI BZAD PAR BYIS PA SHI BA'I RO DANG, 'KHRI SHING LA YI DVAGS KYI
GDONG DANG, SRIN PO DANG SRIN PO'I TSOGS DANG RIGS LDAN DANG,
CHAR 'BEBS RNAMS SO, ,RLUNG DU K'I LI K'I LI'I SGRA SGROGS PA
SMYO BA'I RO DANG,

AU DUMB'A RA'I SHING LA, RI DAGS KYI GDONG DANG, RLUNG LHA DANG
RIG PA 'DZIN PA'I TSOGS DANG, DUNG SKYONG DANG SPRIN STUG PO
RNAMS SO, ,DE LTAR DUR KHROD CHEN PO DER LHA BRGYAD DANG GZA'
BRGYAD DANG, MKHA' 'GRO MA CHEN MO BRGYAD DANG, 'BYUNG PO'I TSOGS
DANG, RI DANG CHU DANG ME DANG

SKU GDUNG CHEN PO BRGYAD DANG, RNAL 'BYOR BA BRGYAD DANG, GNOD
SBYIN DANG, SRIN PO DANG SMYO BYED DANG, BRJED BYED DANG, YI DAGS
DANG, SHA ZA DANG, MKHA' 'GRO RNAMS KYIS GANG ZHING KHRA DANG,
BYA RGOD DANG, KHRA DANG, 'UG PA DANG, MGRIN RINGS DANG, WA DANG,
SPYAD KI

DANG; CE SPYANG 'DUS SHING SGRA 'BYIN PA'O, ,YONGS SU RDZOGS PA'I
GZHAL YAS KHANG GI SNYING PO LA BCOM LDAN 'DAS SKU MDOG SNGON PO,
,SHIN TU KHROS PA DANG, CHAGS PA DANG, ZHI BA DANG, MNYAM PA'I
ZHAL SNGON PO DANG DMAR PO DANG, LJANG GU DANG, SER PO MNGA'
GZHAL

@200A *, ,RE RE LA YANG SPYAN GSUM PA, RDO RJE DANG THOD PA'I DBU
RGYAN CAN RAL PA'I THOR TSUGS KYIS MDZES PA, SNA TSOGS RDO RJE
DANG, ZLA BA PHYED PA DANG, MI BSKYOD PA GNAS PA, PHYAG RGYA DRUG
GIS BRGYAN PA, BRGYA PHYED PA'I MGO BO DANG, SBRUL GYI TSANGS
SKUD CAN,

PHYAG BCU GNYIS PA RDO RJE PHAG MO LA 'KHYUD PA'I PHYAG GNYIS
KYIS RNAM PAR RGYAL BA'I PHYAG GIS RDO RJE DANG DRIL BU 'DZIN PA,
GNYIS KYIS GLANG PO CHE'I PAGS PA BSNAMS PA, G-YAS PA'I LHAG MAS
dA MA RU DANG DGRA STA DANG GRI GUG DANG, RTZE GSUM 'DZIN PA'O,
,G-YON BA RNAMS

NA KHA tV'Am GA DANG THOD PA DANG RDO RJE ZHAGS PA DANG, TSANGS
PA'I MGO BO 'DZIN PA, ZHABS G-YAS BRKYANG BAS 'JIGS BYED DANG DUS
MTSAN MNAN PA'O, ,RDO RJE PHAG MO NI SKU MDOG DMAR MO ZHAL MCHE
BA GTZIGS PA, KHRAG LA DGYES PA GRI GUG DANG THOD PA 'DZIN PA'I
PHYAG GIS 'KHYUD

BA; LHAN CIG SKYES PA'I BDE BAS DGYES PA, PHYAG RGYA LNGA DANG
THOD PA'I PHRENG BAS BRGYAN PAR GNAS PA'O, ,SHAR DU MKHA' 'GRO MA
NAG MO DANG, BYANG DU L'A MA LJANG GU DANG, NUB DU DUM SKYES MA
DMAR MO DANG, LHO RU GZUGS CAN MA SER MO DANG, MTSAMS SU BUM PA
PADMA'I SNOD DANG

LDAN PA, DRI CHEN DANG, DRI CHU DANG, RANG BYUNG DANG, KLAD BA
DANG, KHU BAS GANG BA'O, ,DE LTAR LHA LNGA'I BDAG NYID DAM, THUNG
ZHING SGEG PA'I SKU RDO RJE DANG DRIL BU DANG dA MA RU DANG, KHA
tV'Am GA DANG THOD PA BSNAMS PA'I RANG BZHIN 'KHOR LO LHA LNGA
DANG BCAS PA'AM, BSDUS PA'I RNAL

'BYOR PHYI NANG GI 'KHOR LO GNYIS BSGOM PAR BYA STE, KHVA GDONG
NAG MO DANG, LJANG GU 'UG GDONG DANG KHYI GDONG DMAR MO DANG,
PHAG GDONG SER MO DANG, GSHIN RJE BRTAN MA DANG, GSHIN RJE 'JOMS
MA DANG, GSHIN RJE PHO NYA MO DANG, GSHIN RJE MCHE BA MA RNAMS
GZUGS GNYIS

MA'I RANG BZHIN CAN TE, ZHAL GCIG PA PHYAG BZHI MA GRI GUG DANG
THOD PA DANG, dA MA RU DANG, KHA tV'Am GA BSNAMS BA ZHABS G-YAS
BRKYANG BAS RO MNAN PA, PHYAG RGYA LNGAS BRGYAN PA, MI MGO'I DO
SHAL CAN SGEG BA'I ZHAL DANG 'JIGS SU RUNG PAR GNAS PA'O, ,DE
LTAR SPRUL PA'I

@200B SKU'I SGOM PA LA GNAS TE, LONGS SPYOD RDZOGS PA'I CHO GA
RDZOGS PAR BYA BA GSUNGS PA, HE RU KA LA SOGS PA'I LHA, ,RTZA YI
GZUGS KYIS YANG DAG GNAS, ,LUS KYI DKYIL 'KHOR NYAMS DGA' BA'I,
,RKANG BA'I DKYIL DU BSKYOD BYED RLUNG, ,GZHU YI DBYIBS SU YANG
DAG GNAS

SUM MDO'I GNAS SU ME YI DNGOS, ,GRU GSUM 'BAR BAR YANG DAG GNAS,
,LTO BAR CHU NI ZLUM PO STE, ,SNYING GAR SA NI GRU BZHI GNAS,
,SGAL TSIGS DBYUG PA'I RI RAB NYID, ,RANG GI YAN LAG LAS BYUNG
BA'I, ,GA BA BRGYAD NI NYE BAR GNAS, ,CHU ZHENG KUN TU MNYAM PA
YIS

GRU BZHI PAR NI RAB TU GRAGS, ,SKU GSUNG THUGS KYI NGO BO YIS,
,DKYIL 'KHOR GSUM NI NGES PAR GSUNGS, ,PU DZNY'A AOm AA GO R'A DE
M'A, ,K'A AO TRI KO KA LA K'A HI, ,PRE GRi SOO SUN SI MA KU,
,MTSOGS MA PULLI MA LA YAR, ,MI PHYED RTZA NI SO SEN 'BAB, ,RAB
GTUM THOD BA'I

DUM BU NYID, ,SPYI GTZUG DZ'A LANDHA RA RA NI, ,SKRA SPU 'BAB PA
PHRA GZUGS MA, ,KENG RUS GTUM PA'I MIG CAN MA, ,AO dYAN RNA BA
G-YAS PA'I STENGS, ,PAGS DANG DRI MA BRTZE BA MA, ,KENG RUS CAN
DANG 'OD LDAN MA'O, ,LAG PA'I STENG NA AAR PU DA, ,G-YON PA MAR
NI SHA YI

KHAMS; ,'BAB PA MCHE GTZIGS SNA CHEN MA, ,GO D'A BA RI RNA BA
G-YON, ,THUNG DU MA NI RGYU MA 'BAB, ,LHA DGRA DANG NI DPA' BLO
CAN, ,R'A ME SHVA RA SMIN MA'I DBUS, ,RUS SBAL SKYES MA RUS PA
'BAB, ,'OD DPAG MED DANG MI THUNG MA, ,LHA MO'I MKHAR NI MIG
GNYIS LA, ,SGOM PA

MA NI MKHA' MA 'BAB, ,LANGKA'I DBANG PHYUG RDO RJE 'OD, ,DPUNG
PA'I RTZA BAR M'A LA BE, ,SNYING GI KHAMS 'BAB DBANG MA STE, ,RDO
RJE SKU DANG SHING GRIB MA, ,MKHA' SPYOD NYID DE THUGS 'KHOR LO,
,K'A MA R'U NI MCHAN KHUNG LA, ,MIG GI KHAMS 'BAB SKYON 'BYIN MA,
,MYU GU CAN DANG

SA SRUNGS MA, ,NU MA GNYIS LA AO TRE STE, MJUG MA MKHRIS PA 'BAB
PA NYID, ,RAL PA CAN DANG 'JIGS BYED MA'O, ,TRI SHA KU NI LTE BAR
TE, ,MA MO'I RTZA NI BLO BA 'BAB, ,DPA' BO CHEN DANG RLUNG SHUGS
MA, ,SNA YI RTZE MOR KO SA LA, ,MTSAN MO'I RTZA NI RGYU MA 'BAB,
,RDO RJE H'Um

@201A *, ,MDZAD CHANG 'THUNG MA, ,KA LING GA NI KHA LA STE, ,BSIL
SBYIN MA NI GNYE MA 'BAB, ,RAB TU BZANG DANG SNGO BSANGS MO,
,MGRIN PA'I GNAS SU LAMB'A KA, ,TSA BA MA NI PO BA 'BAB, ,RDO RJE
'OD DANG SHIN TU BZANG, ,K'ANYTZI SNYING GA'I GNAS SU STE, ,GZHOS

MA'I RTZA RU DRI CHEN 'BAB, ,'JIGS BYED CHEN PO RTA RNAM, ,HI M'A
LA MI CHU SO RU, ,SHIN TU GZUGS CAN MTSAN MA 'BAB, ,MIG MI BZANG
DANG BYA RGOD MA, ,GSUNG STE SA SPYOD BDAG NYID KYI, ,MKHA' 'GRO
MAR NI SHES PAR BYA, ,PRE TA PU RI MTSAN MA LA, ,RANGS MA'I RTZA
NI MCHIL,

MA 'BAB, ,'KHOR LO'I SHUGS MA STOBS PO CHE, ,GRi HA DE BA BSHANG
LAM LA, ,DPYI MA'I RTZA NI RNAG 'BAB LA, ,RIN CHEN RDO RJE DUM
SKYES MA, ,SOO R'AshtA STE BRLA GNYIS LA, ,RGYU SBYIN MA NI KHRAG
'BAB MA, ,RTA MGRIN DANG NI CHANG 'THUNG MA, ,GSER GLING BYIN PA
GNYIS LA STE, ,SBYOR BRAL

MA NI RDUL 'BAB BYED, ,MKHA' SNYING 'KHOR LO'I GO CHA MA, ,RKANG
PA'I SOR MO NA GA RA, ,SDUG GU MA NI TSIL BU 'BAB, ,SHIN TU DPA'
MO HE RU KA, ,SINDHU RKANG PA'I BOL NYID LA, ,GRUB MA'I RTZA NI
MCHI MA 'BAB, ,PADMA GAR DBANG STOBS CHEN MO, ,MA RU RKANG PA'I
MTHE BO STE, ,'TSED MA

KHA CHU 'BAB PA NYID, ,RNAM SNANG 'KHOR LOS SGYUR BA MO, ,KU LU
T'A NI PUS MO LA, ,YID BZANGS MA NI SNABS SKYED BYED, ,RDO RJE
SEMS DPA' GTZO CHEN MO, ,SKU STE SA 'OG SPYOD MA YI, ,MKHA' 'GRO
DPA' BOR SHES PAR BYA, ,LTE BA'AM SNYING GA'I RTZA BZHI NI,
,'BYUNG LNGA'I RLUNG DANG BDUD

RTZI 'BAB, ,BDE CHEN DGU YI BDAG NYID BSAM, ,PHYAG BRGYAD DAM NI
SGO BRGYAD DU, ,LAS KYI RLUNG MA BYED BDAG GIS, ,KHVA GDONG GSHIN
RJE MA SOGS BRGYAD, ,ME LONG NANG GI GZUGS BZHIN DU, ,RANG GI CHA
LUGS BRGYAN PA'I TSUL, ,RO YI GDAN LA LEGS PAR DGOD, ,

'OD 'PHRO 'OD KYI DKYIL 'KHOR CAN, ,MDZES SHING 'JIGS PA'I GZUGS
CAN NO, ,SKU GSUNG THUGS KYI DBYE BA YIS, ,YI GE GSUM GYI NGO BO
NYID, ,MTHO RIS MI YUL SA 'OG TU, ,SKAD CIG GIS NI SKU NYID GYUR,
,SKAD CIG GIS NI RNAL 'BYOR BDAG, ,SKAD CIG SNGAGS

@201B DANG PHYAG RGYAR LDAN, ,KUN NAS KUN DU SKAD CIG STE, ,SKAD
CIG GIS GSANG SNGAGS LDAN NO, ,AOm A'A: H'Um, AOm SARBA B'I RA YO
GI N'I K'A YA W'AK TZITTA BADZRA SVA BH'A BA A'ATMA KO&HAm, AOm
BADZRA SHUDDHA: SARBA DHARMA: BADZRA SHUDDHO&HAm: AOm A'A: H'Um,
HO YIG GIS, PHYAG RGYA BZHIS NI RGYAS BTAB BYA, AOm

SARBA B'I RA YO GI N'I K'A YA W'AK TZITTA DZNY'A NA BADZRA SVA
BH'A BA A'ATMA KO&HAm, YE SHES LAS BYUNG 'OD TSOGS KYIS, ,RKANG
PA NAS NI GTZUG TOR MTHAR, ,LUS KUN RAB TU GSAL BYAS NAS, ,KHAMS
GSUM KHYAB PAR RAB TU SPRO, ,MDZUB MO MDUD BYAS GUNG MO SBYAR,
,MTHE BONG RDO RJER BRTAN BYAS NAS, ,

DPRAL BA'I STENG DU RAB GZHAG STE, ,BSKOR ZHING KUN DU BSKOR BAR
BYA, ,RKANG PA MNAN CING STENG DU BLTA, ,GYEN DU PHEm GYI SGRA
SGROGS SHING, ,PHYOGS BCU KHAMS NA BZHUGS PA YI, ,DPA' BO RNAL
'BYOR MA RNAMS DGUG ,SNGAGS DANG PHYAG RGYAR RAB LDAN PAS, ,DGUG
SOGS DAM TSIG

RO MNYAM BYA, ,AOm YO GA SHUDDHA: SARBA DHARM'A: YO GA
SHUDDHO&HAm, ,DE NAS SNGAGS KYI MTSON CHA DGOD, ,SNYING GAR AOm
HA'I RNAM PA YIS, ,RDO RJE SEMS DPA' YANG DAG DGOD, ,GNYIS PA
DPAL LDAN RNAM SNANG MDZAD, ,MCHOG MAR NA MA HI NYID DO, ,SPYI
GTZUG SV'A H'A HU NYID NI, ,MGON PO

PADMA GAR DBANG RGYAL, ,BZHI PA DPAL LDAN HE RU KA, ,PHRAG PA LA
NI BOO shA tA HE, ,MIG GNYIS LA NI H'Um H'Um HO, ,RDO RJE NYI MA
GZI BRJID LDAN, ,DRUG PA RTA MCHOG RGYAL PO NYID, ,PHAt HAm TSIGS
KUN MTSON PA'O, ,LTE BAR AOm BAm PHAG MO'I BDAG ,HAm AOm SNYING
GAR GSOD BYED MA, ,HRIm MOm KHA LA

RMONGS BYED MA, ,DPRAL BAR HRIm HRIm SKYONG BYED NYID, ,H'Um H'Um
SPYI GTZUG SKRAG BYED MA, ,TSIGS MTHA' KUN LA PHAt PHAt TE, ,GTUM
MO'I BDAG NYID RNAM PAR BSAM, ,BDAG TSOGS KUN GYIS G-YO BA YI,
,GO CHA SRUNG BA BLA NA MED, ,LUS LAS KHAMS GSUM KUN BKANG STE,
,DPA' BO

RNAL 'BYOR MA RNAMS KYIS, ,NAM MKHA'I GTOS NI BKANG BYAS LA,
,'DOD PA LNGA NI MNYES GYUR NAS, ,MGON PO SANGS RGYAS THAMS CAD
KYIS, ,DBANG BSKUR BA NI BDAG LA STZOL, ,YID KYIS GSOL BA LEGS
BTAB PAS, ,JI LTAR BLTAMS PA TZAM GYIS NI, ,DE BZHIN GSHEGS SU

@202A *, ,KUN KHRUS GSOL LTAR, ,LHA YI CHU NI DAG PA YIN, ,DE
BZHIN DU NI SKU KHRUS GSOL, ,AOm SARBA TA TH'A GA TA AA BHI shE
KA SA MA YA SHRI YE H'Um, DE LTAR SNGAGS DE BRJOD NAS SU,
,PADMA'I BUM PAS DBANG BSKUR BSAM, ,LHA RNAMS LUS LA BSDUS NAS
KYANG, ,MCHOD SPRIN

KUN GYIS YANG DAG MCHOD, ,SNA TSOGS BSTOD PAS MNGON BSTOD NAS,
,BDUD RTZI MCHOG LA LONGS SPYOD BYA, ,DPA' BOS LHA RNAMS GSAL
DMIGS NAS, ,CHOS KYI SKU LA NGES PAR SBYAR, ,DPA' BO LHAN CIG
SKYES DGA'I DNGOS, ,DAG PA CHOS KYI SPRUL PA NI, ,PHAG MO'I GZUGS
SU

BSTAN PA YIN, ,ME LONG LA SOGS YE SHES BZHI, ,MKHA' 'GRO MA BZHI
PADMAR GNAS, ,LUS DRAN PA NYE BAR GZHAG PA NI MKHA' 'GRO MA'O,
,TSOR BA DRAN PA NYE BAR GZHAG PA NI L'A MA'O, ,CHOS DRAN PA NYE
BAR GZHAG PA NI DUM SKYES MA'O, ,SEMS DRAN PA NYE BAR GZHAG PA NI
GZUGS

CAN MA'O, ,'DUN PA'I RDZU 'PHRUL GYI RKANG PA NI RAB TU GTUM
MA'O, ,BRTZON 'GRUS KYI RDZU 'PHRUL GYI RKANG PA NI GTUM PA'I MIG
GO, ,DPYOD PA'I RDZU 'PHRUL GYI RKANG PA NI 'OD LDAN MA'O, ,SEMS
KYI RDZU 'PHRUL GYI RKANG PA NI SNA CHEN MA'O, ,DAD PA'I DBANG PO
NI BRTAN PA'I BLO CAN MA'O, ,BRTZON

'GRUS KYI DBANG PO NI MI THUNG MA'O, ,DRAN PA'I DBANG BO NI
LANGKA'I DBANG PHYUG MA'O, ,TING NGE 'DZIN GYI DBANG PO NI SHING
GRIB MA'O, ,SHES RAB KYI DBANG PO NI SA SRUNGS MA'O, ,DAD PA'I
STOBS NI 'JIGS BYED CHEN MO'O, ,BRTZON 'GRUS KYI STOBS NI RLUNG
GI SHUGS CHEN MA'O, ,DRAN PA'I

STOBS NI CHANG 'THUNG MA'O, ,TING NGE 'DZIN GYI STOBS NI SNGO
BSANGS MA'O, ,SHES RAB KYI STOBS NI SHIN TU BZANG MO'O, ,TING NGE
'DZIN YANG DAG BYANG CHUB KYI YAN LAG NI RTA RNA MA'O, ,BRTZON
'GRUS YANG DAG BYANG CHUB KYI YAN LAG NI BYA GDONG MA'O, ,DGA' BA
YANG DAG BYANG CHUB KYI YAN LAG NI

'KHOR LO'I SHUGS CAN MA'O, ,SHIN TU SBYANGS BA YANG DAG BYANG
CHUB KYI YAN LAG NI KHAndA RO HA'O, ,CHOS RNAM BAR 'BYED PA YANG
DAG BYANG CHUB KYI YAN LAG NI SHOOndA NI'O, ,DRAN PA YANG DAG
BYANG CHUB KYI YAN LAG NI 'KHOR LO'I GO CHA MA'O, ,BTANG SNYOMS
YANG DAG BYANG CHUB KYI YAN LAG NI

@202B SHIN TU DPA' MO'O, ,YANG DAG PA'I LTA BA NI SHIN TU STOBS
CHEN MA'O, ,YANG DAG PA'I RTOG PA NI 'KHOR LOS SGYUR MA'O, ,YANG
DAG PA'I NGAG NI BRTZON 'GRUS CHEN MO'O, ,YANG DAG PA'I LAS KYI
MTHA' NI KHVA GDONG MA'O, ,YANG DAG PA'I 'TSO BA NI 'UG GDONG
MA'O, ,YANG DAG PA'I RTZOL BA NI KHYI

GDONG MA'O, ,YANG DAG PA'I DRAN PA NI PHAG GDONG MA'O, ,YANG DAG
PA'I TING NGE 'DZIN NI DPAL HE RU KA'O, ,DGE BA'I CHOS MA SKYES
PA RNAMS BSKYED PA NI GSHIN RJE BRTAN MA'O, ,DGE PA'I CHOS SKYES
BA RNAMS BSRUNG BA NI GSHIN RJE PHO NYA MA'O, ,MI DGE BA'I CHOS
MA SKYES PA RNAMS MI SKYED PA

NI GSHIN RJE MCHE BA MA'O, ,MI DGE BA'I CHOS SKYE BA RNAMS SPONG
BA NI GSHIN RJE 'JOMS MA'O, ,DE DAG NI DPA' BO DANG DPA' MO RNAMS
GNYIS SU MED PA RNAM PAR DAG PA'O, ,A'A LI K'A LI MNGON BSAMS
NAS, ,RNAL 'BYOR CHEN PO NGAL BSO STE, ,ZLA BA'I DKYIL 'KHOR
RDZOGS PA NI, ,

LTE BA'I RTZA BAR GNAS PAR BSGOM, ,YI GE RNAMS KYI MCHOG GYUR PA,
,SKU GSUNG THUGS KYI RDO RJE CAN, ,LHA YI SKU NI BSGOM PAR BYA,
,DE NI GZUGS LAS 'DAS PA STE, ,DNGOS PO MED PA'I SEMS NYID YIN,
,SEMS NYID RTOG PAS MI BSLANG NGO, ,BSAM GYIS MI KHYAB DE BSAMS
NA, ,

DE LAS GZUGS NI THOB BAR 'GYUR, ,SHR'I NI GNYIS MED YE SHES TE,
,HE NI RGYU SOGS STONG PA NYID, ,RU NI TSOGS DANG BRAL BA STE,
,KA NI GANG DU'ANG MI GNAS PA'O, ,DE LTAR SKU GSUM SBYOR BA YIS,
,GNAS BYAS DPA' BO DE YIS NI, ,YON TAN THOB BA GANG YIN PA,
,BSKAL PA BYE BA DU MA

RU; ,KHA NI BRGYA STONG DU MA YIS, ,BRJOD PAR NUS PA MA YIN NO,
,DE NAS SNGAGS KYI DNGOS GRUB PHYIR, ,SNGAGS KYI BZLAS PA RAB TU
BRTZAM, ,AOm SHR'I BADZRA HE HE RU RU KAm HUm H'Um PHAt d'A KI
N'I DZ'A LA SAm BA RA SV'A H'A, SNYING PO'I SNGAGS SO, ,AOm HR'I:
HA HA HUm H'Um PHAt, NYE BA'I SNYING PO'O, ,AOm BADZRA BEE RO

TZA N'I YE HUm H'Um PHAt, SNYING PO'I SNGAGS SO, ,AOm SARBA
BUDDHA d'A KI N'I YE BADZRA WARnA N'I YE HUm H'Um PHAt SV'A H'A,
NYE BA'I SNYING PO'O, ,SDIG KUN LAS NI RNAM GROL ZHING, ,'DOD
PA'I DON KUN SGRUB BYED YIN, ,AOm SUMBHA NI SUMBHA, BADZRA d'A KI
N'I HUm H'Um PHAt, AOm GRiHnA GRiHnA BADZRA L'A MA YE HUm H'Um
PHAt, AOm

@203A *, ,GRiHn'A PA YA GRiHn'A PA YA BADZRA KHAndA RO HI HUm
H'Um PHAt, AOm A'A NA YA HO BHA GA B'AN BADZRA R'A DZA BADZRA R'U
PI n'I YE HUm H'Um PHAt, AOm NA MO BHA GA BA TE WI RE SH'A YA
BADZRA K'A K'A SYE HUm H'Um PHAt, AOm MA H'A KA LA PA AAGNI SAm
NI BH'A YA BADZRA AU L'U K'A SYE HUm H'Um PHAt, AOm DZA tA MA KU

tOT KA t'A YA BADZRA SHVA N'A SYE HUm H'Um PHAt, AOm DAmshtV'A KA
R'A LO GRA BH'I shA nA MU KH'A YA BADZRA S'U KA R'A SYE HUm H'Um
PHAt, AOm SA HA SRA BHU DZA BH'A SU R'A YA YA MA D'A dH'I HUm
H'Um PHAt, AOm PA RA SHU P'A SHO DYA TA SH'U LA KHA tV'Am GA DH'A
RI nE BADZRA YA MA D'U T'I HUm H'Um PHAt, AOm BY'A GH'A DZI N'Am
BA RA DHA R'A YA BADZRA YA MA DAmshNYI nI HUm H'Um PHAt, AOm MA
H'A

DHUMB'A NA DHA KA RA WA PU sh'A YA BADZRA YA MA MA TH'A NI HUm
H'Um PHAt, RANG GI YUM DANG GNYIS SU MED PA ZHAL BZHI DANG RKANG
PA BRGYAD PA'I SNGAGS TE BCU PA SBYIN SREG DANG BCAS PAS BZLAS
SO, ,GZHAN YANG RGYAS PA'I TSUL LA YANG, AOm KA RA KA RA BADZRA
PRA TZAndI BADZRA KHAndA KA P'A LA HUm H'Um PHAt, ZHES BYA BA LA

SOGS PA RNAMS AOm DANG HUm H'Um PHAt KYI BAR CHUD PA PHRENG BA'I
SNGAGS DANG, DPA' BO DPA' MO RNAMS 'BREL BAR BZLAS SO, ,MDA'I 'OD
DANG SGRO'I 'OD DANG, LU GU RGYUD DANG, SUM SGRIL NI CHO GA'I
KHYAD PAR RO, ,THAMS CAD DU'AM TSES BCU LA, ,RANG 'DOD LAS LA
GTOR MA SBYIN, ,DANG PO

DPA' BO RNAL 'BYOR MA, ,CHANG SOGS LONGS SPYOD KYIS MCHOD NAS,
,'BAR BA'I PHYAG RGYA RAB BCINGS NAS, ,SKRA GROL GCER BUR GYUR PA
YIS, ,LHO YI PHYOGS SU KHA BLTAS LA, ,DPAL CHEN KHRAG 'THUNG NAS
BRTZAMS NAS, ,DUR KHROD GNAS KYI MTHAR THUG PAR, ,MTHON BO'I

GNAS SU MCHOD PAR BYA, ,SKYE BO DAM PA KUN 'DUS LA, ,BDE BA THAMS
CAD DBUL BAR BYA, ,DER NI BZA' BA RNAMS ZOS LA, ,LHAG MA SNOD
GNYIS GZHAG PAR BYA, ,HE RU KA DPAL RNAL 'BYOR BDAG ,DE YIS MA MO
DGA' BAR 'GYUR, ,DE YIS LAG TU 'ONGS PA'I DPAL, ,GANG GIS

KYANG NI 'PHROG MI NUS, ,SKYE BO DANG LDAN KUN GYIS MCHOD, ,HE RU
KA DPAL DGYES GYUR NAS, ,SPYOD DANG GROL BA'I 'BRAS RAB GSOL,
,AOm AA RALLI HO, ,DZA: H'Um BAm HO: BADZRA d'A KI N+YA: SA MA YA
STVAm DRi SHYA HO:, LAN GSUM LNGA YIS BAR DU BRJOD, ,RDO RJE THAL
MO GYEN DU PHYE, ,AOm KHA KHA

@203B KH'A HI KH'A HI, SARBA YAKshA RAK'A SA BH'U TA, PRE TA PI
SH'A TZA, AUN MA DA, AA PA SMA RA BADZRA d'A KA d'A KI N+Y'A DA
YA, AI MAm BA LIm GRiHnANHU, SA MA YA RAKshANTU, MA MA SARBA
SIDDHI PRAm YATZTSANTU, YA THE BAm, YA THEshthAm, BHUNYDZVA THA,
PI BA THA, PI BA THA, M'A TI PRA MA THA, MA MA SARBA KARTA YA
SATA SU KHAm BA BRID DHA YE, SA HA YI

K'A BHA BANTU HUm H'Um PHAt SV'A H'A, AOm KHA KHA KH'A HI KH'A HI
AUTZTSI shtA BHAKshA KA SV'A H'A, ZHES BYA BA'I SNGAGS KYIS GTOR
MA PHUL LA, LHA MO TSAD MA DAM TSIG TSAD MA DANG, ,DES GSUNGS
TSIG KYANG TSAD MA MCHOG YIN DE, ,BDEN PA DE DAG GIS NI LHA MO
RNAMS, ,BDAG LA RJES SU 'DZIN PA'I RGYUR GYUR CIG ,CES

BRJOD LA YIG BRGYA PAS BRTAN PAR BYA STE, SKU DANG GSUNG DANG
THUGS KYI DGA' BAS SEMS CAN RNAMS BDE BA CHEN PO'I BDAG NYID DU
YANG DAG PAR GNAS PAR BYA'O, ,BDAG DON 'GYUR DANG GZHAN LA RNAM
BRTZE BAS, ,DPAL LDAN 'KHOR LO SDOM PA'I SGRUB PA YI, ,THABS DAG
CUNG ZAD

BKOD LA TSUL MIN PA, ,'BYUNG 'GYUR NYES PA MKHAS RNAMS BZOD PAR
MDZOD, ,'DI YIS BSOD NAMS MTHA' MED SGRUB GYUR GANG YIN DES,
,MTHA' MED SEMS CAN BDE BA'I LAM ZHUGS SANGS RGYAS SHOG ,DPAL
'KHOR LO SDOM PA'I SGRUB PA'I THABS DE KHO NA NYID BSDUS PA ZHES

BYA BA; SLOB DPON CHEN PO RIG PA'I BRTUL ZHUGS PA DPAL D'A RI KA
PAS MDZAD PA RDZOGS SO,, ,,BANGGA LA'I PAndI TA KU M'A RA BADZRA
DANG, LO TZ'A BA DGE SLONG NYI MA RDO RJES BSGYUR CING ZHUS TE
GTAN LA PHAB PA'O,, 