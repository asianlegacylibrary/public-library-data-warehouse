@164B #, ,RGYA GAR SKAD DU, SHR'I YA MA A'A YU K'A LA MAndALA
BIDHI:, BOD SKAD DU, DPAL GSHIN RJE TSE BDAG NAG PO'I DKYIL 'KHOR
GYI CHO GA ,BCOM LDAN 'DAS GSUNG GI DBANG PHYUG LA PHYAG 'TSAL
LO, ,GANG GI DRIN GYIS MUN PA GTAN BCOM ZHING, ,GSANG BA'I 'OD
KYIS BDE BA SKYED BYED PA, ,

THUGS RJE'I BDAG NYID 'JAM RGYAL RDO RJE LA, ,LUS NGAG YID GSUM
DANG BAS PHYAG 'TSAL NAS, ,GSANG SNGAGS LAM GYI SGRON MA 'DI NYID
LA, ,MOS DANG DAD PA GANG ZHIG YOD PA YI, ,RNAL 'BYOR BRTZON PA
RNAMS LA PHAN BYA'I PHYIR, ,DKYIL 'KHOR CHO GA 'DI NYID BSHAD PAR
BYA, ,BLA MA MKHAS

SHING RTOGS LDAN DAM TSIG LDAN PA DANG, ,BRTZE DANG BSAM GTAN
BSGOMS PAS BYIN RLABS ZHUGS PA DANG, ,DMAN SPANGS DAD PAS 'GRO BA
YANG DAG 'DREN PA STE, ,'DI NI BLA MA'I 'OS TE 'GRO BA'I DON BYED
PA'O, ,BLA MA LA GUS RTOG MED SNYING RJE CAN, ,RTAG TU CHOS 'DOD
DAD PA BRTAN 'GYUR ZHING, ,BZOD LDAN

BTANG LA SPRO BA'I GANG ZAG NI, ,'DI NI RJES SU GZUNG 'OS SLOB
MA'I 'OS, ,CHU GLING DUR KHROD LA SOGS DBEN GNAS SU, ,RDZAS DANG
YO BYAD 'TSOGS BAR BSNYEN PA BRTZAM, ,MAndALA BYI DOR ME TOG BKRAM
BYAS LA, ,MCHOD PA LNGA DANG GTOR MA CHA GSUM BSHAM, ,BLA RE LA
SOGS RGYAN RNAMS

DGRAM PAR BYA, ,BDE BA'I STAN LA 'DUG PAS RNAL 'BYOR BYA, ,BYANG
CHUB SEMS BSKYED TSAD MED BZHI PO BSGOM, ,YAN LAG BDUN PO YONGS
SU RDZOGS PAR BYA, ,'GRO DON GSOL GDAB SMON LAM RDZOGS PAR BYA,
,DE RJES STONG PA'I RNAL 'BYOR RJES SU DRAN PAR BYA, ,AOm SH'U
NYA T'A DZNY'A NA BADZRA

SVABH'A WA A'ATMA KO&HAm, ,STONG PA'I NGANG LAS 'BYUNG BA RIM
BRTZEGS BSGOM, ,YAm RAm BAm LAm, RLUNG ME CHU DANG GSER GYIS
GZHI'I STENG, ,BHR'Um LAS GZHAL YAS KHANG CHEN RNAM PAR BSAM,
,GRU BZHI RTA BABS BZHI DANG LDAN, ,KHYAMS STOD KHYAMS SMAD STENG
'OG BAR DANG BCAS, ,KA BA BRGYAD

DANG THOD CHEN ZLUM SKOR MDUD, ,DRA BA DRA PHYED RNGA YAB CHUN
'PHYANG BRGYAN, ,'DOD YON LHA MO RNAMS DANG BCAS PA'I DBUS, ,DUR
KHROD BRGYAD LDAN THOD PA'I GZHAL YAS KHANG, ,DBUS SU 'KHOR LO
RTZIBS BRGYAD LTE BA LA, ,PADMA NYI MA'I STENG DU RU TRA YAB

@165A *, ,YUM GDAN, ,YA DANG MA LAS RAB BRJOD YAB YUM GNYIS,
,GNYIS MED PHYAG RGYA CHEN PO BSGOM PAR BYA, ,SKU MDOG MTHING NAG
ZHAL GSUM PHYAG DRUG PA, ,G-YAS DKAR G-YON DMAR DBUS MTHING KHRO
BO'I ZHAL, ,SPYAN DGU SDANG MIG GYEN

DU BZLOG PAS 'JIGS, ,MCHE BA DKAR PO ZLA TSES SRID PA SGROL, ,DBU
SKRA KHAM PA GYEN BRDZES SMAR SER, ,SPRUL DANG THOD PA SKAM RLON
DBU RGYAN CAN, ,ZHING DANG GLANG CHEN KO RLON STAG SHAM GSOL,
,G-YAS PA 'KHOR LO RAL GRI RDO RJE BSNAMS, ,G-YON PA THOD DBYUG
GTUN SHING SDIGS MDZUB

CAN, ,MI MGO LNGA BCU'I DO SHAL PHRENG BAS MDZES, ,YUM NI KHRO MO
ZHAL GCIG PHYAG GNYIS MA, ,G-YAS PA SNYING STOBS G-YON PA THOD
KHRAG 'DREN, ,'JIGS PA'I CHA BYAD CHAGS PA'I SPYAN GYIS BLTA,
,THUGS KAR H'Um LAS GSANG BDAG RDO RJE 'CHANG, ,LJANG NAG GCER BU
RDO RJE SDIGS MDZUB

CAN, ,KHROS PAS KLU ZA PADMA'I GDAN LA BZHUGS, ,SPYI GTZUG KHROm
LAS BYA KHYUNG GA RU dA, ,SER PO GNAM LCAGS MCHU SDER KLU SBRUL
ZA, ,LTO BAR RUS SBAL SER PO RNGOM PA'I ZHAL, ,SDER MO GNAM LCAGS
KHA GDANGS SPYAN RTZA DMAR, ,SHAR PHYOGS YA MA R'A DZA SMUG NAG
GZUGS, ,ZHING DANG STAG

SHAM SBRUL GYI CHUN 'PHYANG BRGYAN, ,'KHOR LO'I RTZIBS LA ZHING
GI GDAN CAN BSGOM, ,LHO RU MYOS BYED 'BAR SER NAG 'JIGS PA'I
GZUGS, ,NUB TU GSHIN RJE DMAR PO DMAR NAG 'JIGS PA'I GZUGS,
,BYANG DU RAL PA TSAR DGU LJANG NAG 'JIGS PA'I GZUGS, ,G-YAS NA
'KHOR LO

G-YON NA DBYUG TO BSNAMS, ,RGYAN DANG NA BZA' CHA LUGS 'DRA BA
BSGOM, ,MTSAMS BZHIR YUM BZHI BSGOM PA YAB DANG 'DRA, ,SKAD CIG
CHU LAS NYA LDANG TSUL DU BSKYED, ,BDAG NYID DAM TSIG SEMS DPA'
GSAL BA DANG, ,GRUB PA'I GNAS LAS YE SHES SEMS DPA' NI, ,RANG
DANG 'DRA BA

DUR KHROD BRGYAD DANG BCAS, ,DZA:T'Um BAm HO:SA SPYAN DRANGS
GNYIS MED BSTIM, ,BSTOD PA RNAMS KYIS BSTOD CING MCHOD PA DBUL,
,SKU GSUNG THUGS BYIN GYIS BRLAB DBANG BSKUR BLANG, ,'PHRO 'DU
BSNYEN 'DZIN BYA ZHING BSNYEN BA BGRANG, ,GTZO BO LA NI 'BUM MAM
RTAGS SBYAR BYA, ,'KHOR LO

@165B KHRI STE GRANGS KYI BSNYEN PA YIN, ,MTSAN MA BZANG PO
MTHONG NA SGRUB PA BRTZAM, ,DUS TSOD TSES GRANGS BZA' SKAR BZANG
PO LA, ,SA CHOG STA GON GANG RUNG RGYAS BSDUS BYA, ,TSOGS SOG
SGRIB PA SPYANG PHYIR ZHI BA'I SPYIN SREG BYA, ,MAndALA BYI DOR
BYAS LA MCHOD PA BSHAM, ,SMON DANG 'JUG PA'I SEMS

BSKYED LA SOGS BYA, ,SNGON DU 'GRO BA'I CHO GA RDZOGS PA DANG,
,DKYIL 'KHOR BRI BA'I LAS LA MKHAS PA YIS, ,RDUL TSON DKYIL 'KHOR
GZHUNG DANG MTHUN PAR BRI, ,BSKYED DANG SPYAN DRANG MCHOD BSTOD
RDZOGS PAR BYA, ,SNGON DU BDAG NYID 'JUG PA'I CHO GA YANG, ,'OG
NAS 'BYUNG BZHIN DBANG BSKUR

BLAD BAR BYA, ,SLOB MA 'JUG PA'I RIM PA BSTAN PA NI, ,YOL BA'I
MTHA' NAS YON DBUL GSOL GSUM GDAB, ,SANGS RGYAS KUN GYI RANG
BZHIN SKU, ,BLA MA'I SKU LA SKYABS SU MCHI, ,SANGS RGYAS KUN GYI
RANG BZHIN GSUNG, ,BLA MA'I GSUNG LA SKYABS SU MCHI, ,SANGS RGYAS
KUN GYI RANG BZHIN

THUGS, ,BLA MA'I THUGS LA SKYABS SU MCHI, ,SANGS RGYAS GRONG
KHYER NYAMS DGA' BAR, ,'JAM RGYAL RDO RJE 'KHOR LO YIS, ,SNYING
PO'I DKYIL 'KHOR 'DI RU NI, ,MGON PO BDAG NI 'JUG PAR MDZOD,
,ZHES BRJOD PHYAG 'TSAL TE ME TOG GTOR, DGA' CHEN KHYOD BDAG STON
PA PAS, ,

SLOB DPON KHYOD NI DGONGS SU GSOL, ,MGON PO CHEN PO TSUL BSTAN
PA, ,DAM TSIG DE NYID BDAG LA STZOL, ,SANGS RGYAS CHOS DANG DGE
'DUN TE, ,SKYABS GSUM DAG KYANG BDAG LA STZOL, ,THAR PA CHEN PO'I
GRONG MCHOG TU, ,MGON PO BDAG NI 'JUG PAR MDZOD, DE NAS BLA MAS
GNANG BA

SPYIN PAR BYA, ,BU TSUR THEG PA CHEN PO LA, ,KHYOD NI TSUL CHEN
SNOD YIN TE, ,GSANG SNGAGS SPYOD PA'I CHO GA 'DI, ,KHYOD LA YANG
DAG BSHAD PAR BYA, ,RDZOGS PA'I SANGS RGYAS GANG 'DAS DANG, ,DE
BZHIN GANG DAG MA BYON DANG, ,DA LTAR BYUNG BA RDZOGS SANGS
RGYAS, ,'GRO LA PHAN PHYIR BZHUGS PA

RNAMS, ,DE DAG KUN GYI GSANG SNGAGS KYI, ,CHO GA BZANG PO 'DI
MKHYEN PA, ,DPA' BOS BYANG CHUB SHING DRUNG DU, ,THAMS CAD MKHYEN
PA'I MTSAN 'DI BRNYES, ,GSANG SNGAGS SBYOR BA MNYAM MED DES,
,SKYOB PA DPAL LDAN 'JAM RGYAL GYIS, ,BDUD SDE SHIN TU MI BZAD
PA, ,DPUNG CHEN DAG KYANG DE YIS BCOM,

@166A *, ,DE BAS KUN MKHYEN THOB BYA'I PHYIR, ,BU YIS BLO GROS
'DI GYIS SHIG ,SANGS RGYAS CHOS DANG DGE 'DUN LA, ,RTAG TU KHYOD
KYIS SKYABS TSOL CIG ,'JAM RGYAL RDO RJE LA SOGS TE, ,'KHOR LO
BZHUGS PA'I BDAG NYID CAN, ,KUN BRTAG TU SKYABS SONG CIG ,DE NAS
SLOB MAS 'DI SKAD BRJOD,

DPAL LDAN KHRAG 'THUNG DPA' BO DANG, ,'JAM RGYAL RNAM SNANG LA
SOGS STE, ,BYANG CHUB SEMS DPA' DPAG MED PA, ,THAMS CAD BDAG LA
DGONGS SU GSOL, ,BDAG NI DUS 'DI NAS BZUNG NAS, ,TSANGS SPYOD
GNYIS MED SAR GNAS PAR, ,BDAG GIS SDOM LEGS PAR GZUNG, ,GTZO

BO BDAG LA SDOM PA STZOL, ,THUB PA NYI MA MA LUS PA'I, ,SANGS
RGYAS RNAMS NI BDAG LA DGONGS, ,BDAG MING 'DI ZHES BGYI BA NI,
,SLOB DPON DBANG DU GNAS PA LA, ,SANGS RGYAS ROL PA LAS BYUNG
BA'I, ,MI LDOG PA YI 'KHOR LO SBYOR, ,THAR BA'I RANG BZHIN GRONG
MCHOG TU, ,SLOB DPON BDAG NI 'JUG

PAR MDZOD, ,DE NAS BLA MAS 'DI SKAD BRJOD, ,RTOG PA RNAMS NI LEGS
PAR BSDUS NAS KYANG, ,SHIN TU BSAM PA BZANG PO LDAN PAS NYON,
,BRJED NGAS BLO LA RDO RJE SEMS SOGS KYI, ,BDE BAR GSHEGS PA
RNAMS KYIS BYIN MI RLOB, ,SANGS RGYAS CHOS DANG DGE 'DUN TE, ,BLA
NA MED PA'I DKON MCHOG

GSUM, ,DKON MCHOG GSUM LA SKYABS SU SONG, ,'DI NI SANGS RGYAS
RIGS DAG PA'I, ,SDOM PA DAM TSIG YIN PAR GSUNGS, ,RDO RJE RIGS
MCHOG CHEN PO YI, ,RDO RJE DRIL BU PHYAG RGYA YANG, ,BLO MCHOG
KHYOD KYIS GZUNG BAR GYIS, ,BYANG CHUB SEMS GANG DE RDO RJE, ,RDO
RJE DRIL BU ZHES BSHAD DO, ,SLOB DPON

DAG KYANG GZUNG BAR GYIS, ,RIN CHEN RIGS MCHOG CHEN PO YI, ,DAM
TSIG YID DU 'ONG BA LA, ,ZANG ZING MI 'JIGS CHOS DANG BYAMS,
,SPYIN PA RNAM BZHI RTAG TU SPYIN, ,BYANG CHUB CHEN PO LAS BYUNG
BA'I, ,PADMA'I RIGS MCHOG DAG PA YI, ,PHYI DANG GSANG BA'I THEG
PA GSUM, ,DAM CHOS KHYOD KYIS BZUNG

BAR GYIS, ,LAS KYI RIGS MCHOG CHEN PO LA, ,SDOM PA THAMS CAD LDAN
PAR NI, ,YANG DAG NYID DU BZUNG BAR GYIS, ,MCHOD PA'I LAS KYANG
CI NUS GYIS, ,RTZA BA'I LTUNG BA BCU BZHI NI, ,PHAS PHAM PAR NI
RAB TU BSHAD, ,KHA NA MA THO SBOM POR 'GYUR, ,KHYOD KYIS SROG
CHAGS GSAD MI BYA, ,MA BYIN PAR YANG

@166B MI BLANG NGO, ,'DOD PA LOG PAR MI SPYOD CING, ,BRDZUN DU
SMRA BAR MI BYA'O, ,PHUNG KHROL KUN GYI RTZAR 'GYUR BA'I, ,CHANG
NI RNAM PAR SPANG BAR BYA, ,SEMS GDUL PHYIR NI RTOG PA YI, ,BYA
BA MA YIN THAMS CAD SBANG, ,DAM TSIG RNAMS NI NYER BRTEN CING,
,RNAL 'BYOR

DBANG BO BSNYEN BKUR BYA, ,LUS KYI LAS NI RNAM PA GSUM, ,NGAG GI
RNAM PA BZHI DAG DANG, ,YID KYI RNAM PA GSUM DAG NI, ,CI NUS PAR
NI RJES SU SKYONGS, ,THEG PA DMAN LA 'DOD MI BYA, ,'GRO BA'I DON
LA RGYAB PHYOGS MIN, ,'KHOR BA DAG KYANG MI SPANG ZHING, ,

RTAG TU MYA NGAN 'DAS MI PHYOGS, ,LHA DANG LHA MIN GSANG BA LA,
,KHYOD KYIS BRNYAS PA MI BYA ZHING, ,PHYAG RGYA BZHON PA MTSON
CHA DANG, ,MTSAN MA 'GOM PAR MI BYA'O, ,'DI DAG DAM TSIG YIN PAR
GSUNGS, ,KHYOD KYIS KYANG NI SRUNG BAR GYIS, ,DE NAS SLOB

MAS 'DI SKAD BRJOD, ,MGON PO BDAG LA DGONGS SU GSOL, ,MA LUS
BZHUGS PA'I SANGS RGYAS RNAMS, ,DUS 'DI NYID NAS SANGS RGYAS PAR,
,BLA MED BDAG LA DGONGS SU GSOL, ,JI LTAR DUS GSUM MGON PO RNAMS,
,BYANG CHUB TU NI NGES MDZAD PA'I, ,

BYANG CHUB SEMS NI BLA NA MED, ,DAM PA BDAG GIS BSKYED PAR BGYI,
,SANGS RGYAS 'JAM DBYANGS SDOM PA LA, ,TSUL KHRIMS KYI NI BSLAB
PA DANG, ,DGE BA'I CHOS NI SDUD PA DANG, ,SEMS CAN DON BYED TSUL
KHRIMS GSUM, ,BDAG GIS BRTAN POR

GZUNG BAR BGYI, ,SANGS RGYAS CHOS DANG DGE 'DUN TE, ,BLA NA MED
PA'I DKON MCHOG GSUM, ,DENG NAS BRTZAMS TE GZUNG BAR BGYI, ,NAM
DU YANG NI MI SPANG NGO, ,RDO RJE RIGS MCHOG CHEN PO LA, ,RDO RJE
DRIL BU PHYAG RGYA YANG, ,YANG DAG NYID DU GZUNG BAR BGYI, ,

SLOB DPON DAG KYANG GZUNG BAR BGYI, ,RIN CHEN RIGS MCHOG CHEN PO
YI, ,DAM TSIG YID DU 'ONG BA LA, ,NYIN RE BZHIN DU DUS DRUG TU,
,SPYIN PA RNAM BZHI RAB TU SPYIN, ,BYANG CHUB CHEN PO LAS BYUNG
BA'I, ,PADMA'I RIGS MCHOG DAG PA LA, ,PHYI DANG GSANG BA THEG PA
GSUM, ,

@167A *, ,DAM PA'I CHOS NI GZUNG BAR BGYI, ,LAS KYI RIGS MCHOG
CHEN PO YI, ,SDOM PA THAMS CAD LDAN PAR NI, ,YANG DAG NYID DU
GZUNG BAR BGYI, ,MCHOD PA'I LAS KYANG CI NUS BGYI, ,BYANG CHUB
SEMS NI BLA MED PA'I, ,DAM PA BDAG GIS

BSKYED BGYIS NAS, ,SEMS CAN KUN GYI DON GYI PHYIR, ,BDAG GIS SDOM
PA MA LUS GZUNG, ,MA RGAL BA RNAMS BDAG GIS SGROL, ,MA GROL BA NI
GROL BAR BGYI, ,DBUGS MA PHYIN PA DBUGS DBYUNG ZHING, ,SEMS CAN
MYA NGAN 'DAS LA DGOD, ,DE LTAR LAN

GSUM KHAS BLANGS PA'I, ,BYANG CHUB SEMS DPA'I SLOB MA LA, ,ME TOG
LA SOGS MCHOD PAR BYA, ,AOm SARBA TA TH'A GA TA Y'A THA SU KHAm
SU RA TA STAm, ZHES PAS RDO RJE GNAS GSUM GTUG ,'DI NI PHYI 'JUG
CHO GA STE, ,NANG 'JUG RIM PA BSTAN PA NI, ,LAS KYI BUM PAS

KHRUS BYAS TE, ,GDONG G-YOGS BCINGS LA SKAL LDAN BRI, ,YOL BA'I
NANG DU DRANG BAR BYA'O, ,RIGS KYI BU KHYOD SU ZHIG YIN, ,BDAG NI
SKAL BA BZANG PO'O, ,DZA:ZHES PAS NI SHAR SGO NAS, ,LHA SNAM
STENG DU PHYIN PAR BSAM, ,HO:YIS BYANG DU BAm GYIS NUB, ,

H'Um GIS LHO SGO NAS ZHUGS NAS, ,LHA SNAM STENG DU PHYIN PAR
BSAM, ,LHA YI DAM TSIG BSGRAG BA NI, ,DENG KHYOD LHA RNAMS THAMS
CAD DANG, ,SLOB DPON GYIS NI BYIN RLABS KYIS, ,DPAL 'JAM PA'I RDO
RJE DANG RIGS KYI KHRO BO RNAMS KYI RIGS SU ZHUGS KYIS,

NGAS KHYOD LA YE SHES GANG GIS DPAL 'JAM PA'I RDO RJE DANG, RIGS
KYI KHRO BO RNAMS KYI DNGOS GRUB KYANG 'GRUB PAR 'GYUR NA, DNGOS
GRUB GZHAN LTA SMOS KYANG CI DGOS, DE LTA BU'I YE SHES BSKYED PAR
BYA'I, ,GSANG BA'I DKYIL 'KHOR MA MTHONG BA RNAMS DANG,

DAD PA DANG MI LDAN PA RNAMS LA SMRA BAR MA BYED CIG ,KHYOD DAM
TSIG NYAMS PAR GYUR TA RE ZHES BRJOD LA SLOB MA'I SNYING GAR RDO
RJE GZHAG ,'JAM RGYAL RDO RJE DENG KHYOD KYIS, ,SNYING LA YANG
DAG ZHUGS PA NI, ,GAL TE TSUL 'DI SMRAS NA NI, ,DE MA THAG TU
DRAL LA NAS

@167B GSHEGS, ,DE NAS MNA' CHU BLUD PA NI, ,THOD PA'I NANG DU DRI
CHU LA, ,BDUD RTZI GTAB BA YI GE GSUM, ,BZLAS PA'I TSIG 'DI BRJOD
PAR BYA, ,'DI NI KHYOD KYI DMYAL BA'I CHU, ,DAM TSIG 'DAS NA SREG
PAR BYED, ,DAM TSIG BSRUNGS NA DNGOS GRUB NI, ,RDO RJE BDUD

RTZI'I CHU 'DIS 'GRUB, ,AOm PANYTZA AA MRi TA GA TH'A, ZHES BRJOD
PAS NI BLUD PAR BYA, ,DE NAS DAM TSIG BSGRAG PA NI, ,DENG PHAN
CHAD KHYED KYI 'JAM PA'I RDO RJE NGA YIN GYI, ,NGAS 'DI GYIS SHIG
CES BSGO BA YANG YIN PA DE BYA DGOS SO, ,KHYOD KYIS NGA LA BRNYAS
PAR MA BYED

CIG ,BYAS NA KHYOD MI BDE BA MA SPANGS PAR TSE'I DUS BYAS NAS
DMYAL BAR LTUNG BAR GYUR TA RE ZHES BRJOD DO, ,DE NAS YE SHES
DBAB BAR BYA STE MAndALA LA SLOB MA BLANG BAR BYA STE, RKANG PA
GNYIS BRKYANG LA GZHU'I DBYIBS DANG, LAG PA BRKYANG LA THAL MO
SBYAR BAR BYA STE,

YAm LAS RLUNG GI DKYIL 'KHOR RKANG 'OG TU, ,GSANG BAR ME YI DKYIL
'KHOR GRU GSUM GSAL, ,LTE BAR YI GE DZHEEm NI RAB 'BAR BSAM, ,YAm
LAS RLUNG BYUNG ME YI DKYIL 'KHOR BSKYED, ,LTE BAR DZHEEm SPROS
'OD KYIS LUS GANG BSAM, ,DBUGS KYANG CHUNG ZHIG NANG

DU 'THEN PAR BYA, ,SHES PA GZHAN DU MA YENGS RIG PA NANG DU GZIR,
,SPOS KYI DUD PAS SNA SGOR BDUG PAR BYA, ,RDA BRDUNG DRIL BU GSIL
ZHING SNGAGS 'DI BZLAS, ,AOm RA RA TZA LA YA AA BE SHA YA AA A'A
DZHEEm, YE SHES DBAB PAR GYUR PA LA, ,DE LA TIshA BADZRA

BRJOD, ,DE NAS SNANG BA BSTAN PA NI, ,KYE HE RU KA MYU GU RDO
RJE, ,RANG GI DNGOS PO JI LTAR SNANG, ,ZHES BRJOD BLTAS PAS DKAR
SER SOGS, ,SNANG PAS ZHI RGYAS LA SOGS 'GRUB, ,DE NAS ME TOG DOR
BA NI, ,ME TOG THOGS NAS SHAR SGO NAS, ,PRA T'I TZTSA BADZRA HO,,

ZHES PAS DAL DU 'THOR DU GZHUG ,GANG LA BAB PA LHA RU GZUNG,
,RIGS DANG MTHUN PA'I GSANG MTSAN GDAGS, ,AOm PRA TI GRAmHnA SVA
MI MAm SA TVA MA H'A BA LA, ZHES PAS SLOB MA'I MGO LA BCING, ,DE
NAS GDONG G-YOGS DGROL BA NI, ,MIG GNYIS AOm LAS 'OD ZER

@168A *, ,BSAM, ,RDO RJE RTZE MOS MIG LA GTUG ,'JAM DPAL RDO RJE
DENG KHYOD KYIS, ,MIG 'BYED PAR NI BRTZON PAR MDZAD, ,RDO RJE'I
MIG NI BLA NA MED, ,DE RING NYID DU 'BYED PAR SHOG ,AOm BADZRA
NEE TRA AA PA HA RA PA tA LAm H'Um, ZHES PAS GDONG G-YOGS DGROL
BAR BYA, ,DE

NAS DKYIL 'KHOR BSTAN PA NI, ,DKYIL 'KHOR BZANG PO 'DI LA LTOS,
,DA NI DAD PA RAB TU BSKYED, ,DA NI 'JAM RGYAL RIGS SU SKYES,
,SNGAGS DANG PHYAG RGYAS BYIN GYIS BRLABS, ,'GRO BA PHUN SUM TSOGS
PA KUN, ,DNGOS GRUB KUN KHYOD MNGON SUM 'GYUR, ,DAM TSIG

THAMS CAD SKYONG BA DANG, ,GSANG SNGAGS LA YANG BRTZON PAR GYIS,
,DE NAS LHA RNAMS NGO YANG BSTAN, ,'DI NI 'JUG PA'I YAN LAG GO,
,DE NAS TSOGS TE YON PHUL NAS, ,PHYAG BTZAL THAL MO SBYAR BAS
'DUG, ,DE LA BUM PA'I DBANG BSKUR BA, ,BUM PA THOGS LA SPYI BOR

GZHAG ,BUM PA YUM GYI RANG BZHIN LAS, ,SNYING PO RIG SNGAGS NYID
DU BSAM, ,JI LTAR BLTAMS PA TZAM GYIS NI, ,DE BZHIN GSHEGS KUN
KHRUS GSOL LTAR, ,LHA YI CHU NI DAG PA YIS, ,DE BZHIN BDAG GIS
KHRUS GSOL LO, ,AOm SARBA TA TH'A GA TA AA BHI SHiNYTZA MAm, ZHES

PA DANG, KHAMS GSUM KUN GYIS PHYAG BYAS PA'I, ,GSANG BA GSUM GYI
GNAS LAS BYUNG, ,DBANG BSKUR BA NI RDO RJE CHE, ,PHYIR MI LDOG
PA'I DBANG BSKUR RO, ,AOm SARBA TA TH'A GA TA AA BHI shI NYTZA SA
MA YA SHR'I H'Um, RNAM SHES PHUNG PO RNAM DAG PA'I, ,ME LONG LTA
BU'I YE SHES KYIS, ,ZHE SDANG

RNAM DAG MI BSKYOD PA, ,DPAL LDAN CHU YIS DBANG BSKUR RO, ,ZHES
PAS CHU SPYIN NO, ,DE NAS COD PAN GYI DBANG SPYIN PA, ,COD PAN
RIGS LNGA'I RANG BZHIN LAS, ,RIN CHEN RIGS BDAG NYID DU BSAM,
,SANGS RGYAS KUN GYI RGYAL SRID CHE, ,DBU RGYAN RIN CHEN DAM PA
STE, ,RIN CHEN RNAMS KYI

MCHOG GYUR PA, ,RDZOGS SANGS RGYAS KYIS DBANG BSKUR RO, ,AOm
SARBA TA TH'A GA TA RATNA MU GU tA AA BHI shINYTZA MAm, TSOR BA'I
PHUNG PO RNAM DAG PA'I, ,MNYAM PA NYID KYI YE SHES KYIS, ,NGA
RGYAL RIN CHEN 'BYUNG LDAN GYI, ,COD PAN GYIS NI DBANG BSKUR RO,
,ZHES PAS COD PAN SPYIN, ,DE NAS DRIL

@168B BU'I DBANG SPYIN PA, ,DRIL BU GSUNG GI RANG BZHIN LAS,
,GSUNG MCHOG RIGS BDAG NYID DU BSAM, ,'JAM DBYANGS RDO RJE DRIL
BU'I DBANG, ,DE RING KHYOD LA BSKUR BAR BYA, ,'JAM RGYAL RDO RJE
RAB BSGRUB PHYIR, ,DRIL BU 'DI NI KHYOD KYIS LONG, ,AOm SARBA TA
TH'A GA TA AA DHI PA TI STV'Am AA BHI SHi NYTZ'A MI TIshthA
BADZRA SA MA

YA STVAm, 'DU SHES PHUNG PO RNAM DAG PA'I, ,SO SOR RTOG PA'I YE
SHES KYIS, ,'DOD CHAGS SNANG BA MTHA' YAS KYI, ,DRIL BU YIS NI
DBANG BSKUR RO, ,ZHES PAS DRIL BU GSIL DU GZHUG ,DE NAS RDO RJE'I
DBANG SPYIN PA NI, RDO RJE LAS KYI RANG BZHIN LAS, KHONG GSENG
RIGS BDAG NYID DU BSAM, ,'JAM

DBYANGS RDO RJE LAS KYI DBANG, ,DE RING KHYOD LA BSKUR BAR BYA,
,'JAM RGYAL RDO RJE LAS BSGRUB PHYIR, ,RDO RJE 'DI NI KHYOD KYIS
LONG, ,AOm SARBA TA TH'A GA TA BADZRA KARMA AA BHI SHiNYTZA MI
TIshthA BADZRA GAndE SA MA YA STVAm, 'DU BYED PHUNG PO RNAM DAG
PA'I, ,BYA BA GRUB PA'I YE SHES KYIS, ,PHRA DOG DON YOD GRUB PA
YI, ,RDO RJE YIS

NI DBANG BSKUR RO, ,ZHES PAS RDO RJE RGYA GRAM SNYING GAR GZHAG
,DE NAS MING GI DBANG BSKUR BA, ,SLOB MA'I SPYI BOR AOm LAS NI,
,'KHOR LO DE LAS RNAM SNANG BSKYED, ,SANGS RGYAS KUN GYI MING GI
DBANG, ,DE RING KHYOD LA BSKUR BAR BYA, ,SANGS RGYAS KUN DU RAB
BSGRUB PHYIR, ,RDO RJE MING 'DI KHYOD KYIS LONG,,

AOm SARBA TA TH'A GA TA NA MA BI SHU DDHA DHA RMA DH'A TU DZNY'A
NA AA BHI shINYTZA MAm, KYE RDO RJE CHE GE MO ZHES BYA BAS MING
DBANG SPYIN, SPYI BOR RDO RJE DRIL BU BZUNG LA, GZUGS KYI PHUNG
PO RNAM DAG PA'I, ,CHOS KYI DBYINGS KYI YE SHES KYIS, ,GTI MUG
RNAM PAR SNANG MDZAD KYI, ,DPAL LDAN MING GI DBANG BSKUR RO, ,RDO
RJE DRIL BU'I BRTUL

ZHUGS DBANG, ,LAG TU RDO RJE DRIL BU GTAD, ,'DI NI SANGS RGYAS
THAMS CAD KYI, ,PHYAG NA RDO RJE'I LAG NA GNAS, ,KHYOD KYIS KYANG
NI RTAG TU BCANG, ,PHYAG NA RDO RJE BRTZUL ZHUGS BRTAN, ,AOm
SARBA TA TH'A GA TA SIDDHYA BADZRA SA MA YA TIshthA AE shA STVAm
DHA RA YA MI BADZRA SA TVA HI HI HI HI H'Um, 'GYING PA'I TSUL DU
'DUG NAS NI, ,RDO RJE

GSOR LA DRIL BU GSIL, ,DE NAS PHYAG MTSAN DBANG BSKUR BA, ,'KHOR
LOS LOG LTA GCOD PAR BYED, ,DBYUG TOS GZUNG 'DZIN RAB SPANGS
PA'I, ,PHYAG MTSAN GYIS NI DBANG BSKUR RO, ,RGYAN CHA'I DBANG
YANG BSKUR BAR BYA, ,MGUL RGYAN GDU BU SKE RAGS DANG, ,DO SHAL
DANG NI SNA BDUN TE, ,RGYAN CHA YIS NI

@169A *, ,DBANG BSKUR RO, ,SKU YI NA BZAS DBANG BSKUR BA, ,GLANG
CHEN ZHING DANG STAG LPAGS GOS, ,NA BZA' YIS NI DBANG BSKUR RO,
,SKU GSUNG THUGS KYI DBANG BSKUR RO, ,RDO RJE DRIL BU LAG TU
GTAD, ,THOG MTHA' MED PA'I SEMS DPA' NI, ,RDO RJE SEMS DPA' DGA'
BA CHE, ,KUN DU BZANG PO

KUN BDAG NYID, ,RDO RJE SNYEMS TSUL BDAG PO'I BDAG ,ZHES PAS RDO
RJE G-YAS SU SPYIN, ,'DI LHA THAMS CAD KYI BDAG PO KUN DU BZANG
PO YIN PAR GYIS SHIG CES BRJOD DO, ,SRID PA NGO BO NYID KYIS DAG
,NGO BO NYID KYIS 'GAL SRID BYAS, ,RANG BZHIN DAG PA'I SEMS DPA'
NI, ,SRID PA MCHOG TU

GRUB PAR BYED, ,ZHES PAS DRIL BU 'KHROL DU GZHUG ,SRID PA'I BDE
BA SHIN TU CHUNG, ,SDUG BSNGAL CHEN PO DAG BYA'I PHYIR, ,SHIN TU
BDE BA DAM PA'I THABS, ,DAM PA 'DI NI RTAG TU BSKYED, ,'DOD PA'I
LONGS SPYOD THAMS CAD LA, ,CI 'DOD PAR NI DE BZHIN DU, ,RANG DANG
LHA YI SBYOR BA YIS,,

BDAG DANG GZHAN LA MCHOD PAR GYIS, ,ZHES BRJOD PAS NI PHYAG RGYA
CHE, ,SKU RU RGYUN DU BSGOM DU GZHUG ,MIG GNYIS LA NI RDO RJE
DKAR, ,NAS 'BRAS TZAM PA BSAM BYAS LA, ,GSER LAS BYAS PA'I THUR
MA YIS, ,SPYAN 'BYED TSUL DU DBYE BAR BYED, ,JI LTAR MIG MKHAN
RGYAL PO YIS, ,'JIG

RTEN LING THOG BSAL BA LTAR, ,BU KHYOD KYIS NI MI SHES PA'I, ,RAB
RIB RGYAL BA RNAMS KYIS BSAL, ,AOm BADZRA NEE TRA AA BA HA RA PA
TA LAm HRI, ZHES PAS MIG 'BYED TSUL DU GZHUG ,SKU'I DBANG MDA'
DANG GZHU YIN TE, HO YIG LHAG MTHONG MDA' DRUG DANG, ,ZHI GNAS
RANG BZHIN GZHU BYIN LA, ,

PHYOGS BZHI STENG DANG 'OG TU 'PHANG, ,KHYOD KYIS ZHI GNAS LHAG
MTHONG GIS, ,PHYOGS RNAMS THAMS CAD DBANG DU GYIS, ,GSUNG GI
DBANG PHYUG DRIL BU NI, ,CHOS RNAMS NAM MKHA'I MTSAN NYID DE,
,NAM MKHA' LA YANG MTSAN NYID MED, ,NAM MKHA' SEMS DANG MNYAM
SBYOR BA'I, ,KUN MCHOG

MNYAM PA NYID DU GSAL, ,THUGS KYI DBANG ME LONG BSTAN PA YIN TE,
H'Um ZHES ME LONG RAB BSTAN LA, ,RDO RJE SEMS DPA' ME LONG ZHIN,
,CHOS RNAMS GZUGS BRNYAN BU STE, ,DAG CING GSAL LA RNYOG PA MED,
,GZUNG DU MED CING BRJOD DU MED, ,RGYU DANG LAS LAS KUN DU BYUNG,
,NGO BO NYID MED

@169B GNAS MED PAR, ,DE LTAR CHOS NYID SHES NAS NI, ,SEMS CAN DON
LA MNYAM MED BYOS, ,'ON KYANG SANGS RGYAS SRAS SU SKYE, ,SANGS
RGYAS KUN GYI RANG BZHIN NI, ,BU KHYOD KYI NI SNYING LA ZHUGS,
,ZHES PA'O, ,KYE BU KHYOD KYI GANG LHAG PA'I LHA'E BDAG PO BYANG
CHUB KYI SEMS NI 'DI YIN PAR SHES PAR

GYIS SHIG CES BRJOD DO, ,BSGOM PA'I RJES SU GNANG BA NI, ,DUS 'DI
NAS NI BZUNG NAS NI, ,'KHOR BA'I NYES PAS MA GOS PAS, ,'JAM PA'I
RDO RJE 'KHOR BCAS RNAMS, ,BSGOM PA DAG LA BRTZON PAR GYIS, ,ZHES
PA'O, ,SNGAGS KYI RJES GNANG SPYIN PA NI, BCOM LDAN 'DI LA STZAL
LAGS KYIS, ,

'DI LA 'GO BAR MDZAD DU GSOL, ,LHAG PA'I BSAM PA BRTAN POS GZUNG,
,NAM YANG GTONG BAR MA BYED CIG ,LAN GSUM BRJOD LA GNANG BA
SPYIN, ,SLOB MA'I LAG TU PHRENG BA GTAD, ,SANGS RGYAS KUN GYIS MI
PHYED PA'I, ,GSANG SNGAGS BLA NA MED PA STE, ,SNYING PO YID BZHIN
NOR BU YI, ,SKYOB PA SNGAGS KYIS

DBANG BSKUR RO, ,SLOB MAS TSIG TU 'DI BRJOD BLANG, ,BCOM LDAN
BDAG GIS GZUNG LAGS KYI, ,BDAG LA 'OG BAR MDZAD DU GSOL, ,LHAG
PA'I BSAM PA BRTAN PO YIS, ,NAM DU YANG NI MI GTANG NGO, ,ZHES PA
YIS NI SNGAGS BZLAS SO, ,GAR GYI RJES SU GNANG BA NI, ,DENG NAS
BRTZAMS TE

RDZOGS SANGS RGYAS, ,RJE BTZUN LHA DANG DPA' BO LA, ,SHES RAB
THABS KYI BSNYEMS CHEN GYI, ,GAR MCHOD BDE BAS MCHOD DGA' BGYID,
,ZHES PAS GAR BYED TSUL DU BYA, ,GLU YI RJES SU GNANG BA NI, ,LUS
CAN KUN LA DAM CHOS KYI, ,KHYOD KYIS GLU NI BLANG BAR BYA, ,DE
NAS RNAL 'BYOR MA MED DANG, ,MYUR DU BDE BA

MYONG BAR 'GYUR, ,ZHES PAS CHOS DON GLU YANG BLANG, ,MCHOD PA'I
RJES SU GNANG BA NI, ,SANGS RGYAS SKU LA DRI MA MI MNGA' YANG,
,LHA YI CHU RGYUN DAG PA YIS, ,RGYAL BA RNAMS LA SKU KHRUS GSOL,
,SKU GSUNG THUGS LA YON CHAB 'DI GSOL BAS, ,RNAM RTOG NYON MONGS
DRI MA DAG GYUR CIG ,SGEG DANG

BCAS PA'I ME TOG PHRENG, ,SANGS RGYAS KUN SOGS 'JAM DBYANGS LA,
,NAM YANG 'BRAL BAR MI 'GYUR TE, ,PHRENG BA DE YI RGYAN YIN NO,
,RDZOGS SANGS RGYAS LA SPOS PHUL BAS, ,BRTUL ZHUGS BZANG POS LEGS
TSIM GYIS, ,LUS CAN BDE GSHEGS CHA LUGS SU, ,YE SHES KYIS NI TSIM
GYUR CIG ,

@170A *, ,CHOS KYI MAR ME LEGS SPAR BAS, ,PADMA GAR DBANG BDAG
NYID DE, ,SEMS CAN MA RIG LDONGS PA LA, ,YE SHES SGRON MES SNANG
GYUR CIG ,TSUL KHRIMS TING NGE 'DZIN SHES RAB DANG, ,RNAM GROL YE
SHES MTHONG BA YI, ,DRI MED RGYAL BA RNAMS KYI DRIS, ,LUS CAN
BYANG CHUB THOB GYUR CIG,

ZHAL ZAS RO MCHOG 'DI PHUL BAS, ,RO DRUG SRED PA DAG GYUR TE,
,BSAM GTAN TING 'DZIN ZAS MCHOG LDAN, ,GNYIS SU MED PA'I RO RTOGS
SHOG ,ROL MO GLU GAR SGRA SNYAN TSANGS PA'I DBYANGS, ,KHYU BYUG
GZHON NU'I SKAD 'DRA 'DI PHUL BAS, ,BDE GSHEGS SKU YI MNYES DANG
LDAN GYUR CIG, ,LHA YI RNA BA

RNAM DAG THOB GYUR CIG ,CES PA'O, ,DNGOS GRUB RJES SU GNANG BA
NI, ,ZHI RGYAS DBANG DRAG BZHI PO DANG, ,BSKRAD DANG BCING DANG
RENGS LA SOGS, ,LAS DE RNAMS NI GRUB PAR GYIS, ,SPYOD PA'I RJES
SU GNANG BA NI, ,DANG PO LAS KYI SPYOD PA DANG, ,NYON MONGS GSANG
BA'I SPYOD PA DANG, ,KUN DU BZANG PO'I SPYOD

PA LA, ,GO RIMS BZHIN DU BSLAB PAR GYIS, ,RDO RJE SLOB DPON RJES
GNANG NI, ,SEMS CAN SDUG BSNGAL BSAL BYA'I PHYIR, ,'JIG RTEN KUN
LA THAMS CAD DU, ,BYA BA'I RGYUD DANG SPYOD PA'I RGYUD, ,RNAL
'BYOR RGYUD DANG GSANG BA YI, ,CHOS KYI 'KHOR LO BSKOR BAR GYIS,
,KHYOD NI THE TSOM DOGS MED PAR, ,YID

GNYIS MED PA'I SEMS KYIS NI, ,CHOS KYI DUNG NI BLA MED PA, ,DRI
MED KUN DU GANG BAR GYIS, ,DUNG BUD GDUGS DANG PO TI SPYIN, ,DE
NAS LUNG BSTAN SPYIN PA NI, ,RANG NYID 'JAM DPAL TING 'DZIN GYIS,
,G-YON PA KHU TSUR BCAD BYAS TE, ,CHOS GOS 'DZIN PA'I TSUL DU
BYA, ,G-YAS PA SKYABS SPYIN PHYAG RGYA

BCAS, ,AOm NGA YIS 'DI LTAR LUNG BSTAN TE, ,'JAM DPAL RDO RJE DE
BZHIN GSHEGS, ,DNGOS PO MCHOG TU SGRUB PA'I PHYIR, ,SRID PA'I
NGAN 'GRO'I GNAS NAS BTON, ,KYE CHE GE MO MYU GU RDO RJE, ,GNAS
CHE GE MO ZHES BYA BA, ,BDE BA CAN GYI ZHING KHAMS SU, ,RDO RJE
'CHANG CHEN POR MNGON PAR RDZOGS PAR

SANGS RGYAS PAR 'GYUR RO, ,SIDDHI BHUR BHU WA SVA:, 'DI LTAR LUNG
BSTAN DUS DAG TU, ,SNGAGS PA BDE GSHEGS KUN LHAN CIG ,BLA NA MED
PA'I BYANG CHUB TU, ,MGRIN GCIG TU NI LUNG BSTAN MDZAD, ,DE LTAR
LUNG BSTAN GYUR PA 'DI, ,SNGAGS DANG PHYAG RGYA'I MTHU YIN PAS,
,SNGAGS DANG PHYAG

@170B RGYA'I NUS PA LA, ,YID CHES PA NI DAD PAR GYIS, ,LUNG BSTAN
THOB NAS SEMS BDE BA, ,DE NI GZENGS BSTOD PA RU 'DOD, ,DBUGS
DBYUNG PA YI CHO GA NI, ,MCHOG GSANG DKYIL 'KHOR DAM PA 'DIR,
,MTHONG BA DANG NI ZHUGS PA YIS, ,SDIG PA KUN LAS DES [*NGES?] GROL BA'I,,

KHYED RNAMS 'DIR NI LEGS PAR GNAS, ,PHYIN CHAD 'CHI BA YOD MIN
TE, ,MI TSUGS PA DANG MI SOD PA, ,CIS KYANG MI 'JIGS DGA' BAR
GYIS, ,DAM TSIG SDOM PA GRUB PAR GYIS, ,RTAG TU KHYED KYIS BSRUNG
BAR BYA, ,SANGS RGYAS GYIS MTHUN PAR GSUNGS, ,DAM

PA RTAG PA'I BKA' YIN NO, ,DI RING BDUD LAS RNAM PAR RGYAL,
,GRONG KHYER MCHOG TU RAB TU ZHUGS, ,KHYED RNAMS KYIS NI SANGS
RGYAS SA, ,DI RING THOB PAR THE TSOM MED, ,DE NAS SLOB MA CHO GA
RDZOGS PA DE, ,RGYAL BA RNAMS KYIS SRAS SU 'DZIN PA YIN, ,MCHOD
PA'I BYE BRAG RNAMS

KYANG DE LA BYA, ,SLOB MAS BLA MA DAM PA'I DRIN DRAN PHYIR,
,TSOGS DANG GTOR MA MCHOD PA'I BYE BRAG DANG, ,'DOD PA'I LONGS
SPYOD RNAMS NI DE LA MCHOD, ,RTA DANG GLANG PO YUL ZHING BUD MED
KYANG, ,BLA MA DAM PA DE LA MCHOD PHYIR DBUL, ,DE BZHIN DBUL BA'I
CHO GA RGYAS GYUR PAS, ,

GSANG BA'I DBANG BSKUR 'DOD PAS GSOL BA GDAB, ,TSOGS KYI MCHOD PA
BTEG LA BSOD NAMS BSAG ,PHYAG 'TSAL MAndALA PHUL LA GSOL BA GDAB,
,SANGS RGYAS BYANG CHUB SEMS DPA' YI, ,SPYAN SNGAR SLOB DPON
DGONGS SU GSOL, ,KHYOD ZHABS PADMA SPANGS NAS NI, ,

BDAG LA GZHAN NAS SKYABS MA MCHIS, ,DAG GI DRI MA SPYAD MDZAD
PA'I, ,DBANG BSKUR MCHOG NI BDAG LA GSOL, ,JI LTAR 'PHAGS PA'I
SANGS RGYAS KYIS, ,BYANG CHUB SRAS LA DBANG BSKUR BA, ,DE BZHIN
GSHEGS PA'I DBANG BSKUR NI, ,SEMS KYI RGYUN GYIS DBANG BSKUR

RO; ,DE NAS DBANG BSKUR SPYIN PA NI, ,MTSAN LDAN THOD PA'I BDUD
RTZI LA, ,SRIN LAG G-YON PAS BLANGS NAS NI, ,SLOB MA'I LCE LA GZHAG
PAR BYA, ,YE SHES DBAB PA DUS KYI NYAMS, ,DE NYID DU NI DRAN PAR
BYA, ,NYAMS DANG BDUD RTZI RO MYANG BAS, ,BDE BA SKYES PA GANG
YIN BA, ,GSANG

@171A *, ,BA'I DBANG NI THOB PA YIN, ,DE YI DAM TSIG DPOG PA NI,
,SHA CHEN BYANG SEMS MYOS PA'I CHU, ,RAKTA DRI CHEN RDO RJE'I
CHU, ,'DI DRUG KHYOD KYI DAM TSIG STE, ,SKAL LDAN KHYOD KYIS RTAG
TU SKYONGS, ,MCHOD DANG GTOR MA GTANG BA DANG, ,YON PHUL ZHABS
PAD SPYI BOS BLANG, ,

'DI NI GSANG BA'I DBANG BSKUR BA'O, ,SHES RAB YE SHES DBANG BSKUR
BA, ,MCHOD DANG GTOR MA TSOGS MCHOD SOGS, ,GZHUNG BZHIN BTEG LA
YON PHUL NAS, ,GSUM PA ZHU BA'I GSOL BA GDAB, ,AOm SANGS RGYAS
BYANG CHUB SEMS DPA' YI, ,SPYAN SNGAR SLOB DPON DGONGS

SU GSOL, ,DPAL LDAN CHOS KYI RDO RJE LA, ,GSANG BA'I DE NYID
BSTAN PA LTAR, ,YID KYI DRI MA SPYANG MDZAD PA'I, ,DBANG BSKUR
MCHOG NI BDAG LA STZOL, ,'DI NI SANGS RGYAS THAMS CAD KYI, ,RIG
PA'I BRTUL ZHUGS BLA NA MED, ,BDE CHEN RGYAL PO RANG NYID NI,
,'DI NYID DU NI RTAG TU GNAS, ,

DE NAS DBANG BSKUR SPYIN PA NI, ,G-YON PA'I SRIN MTHEB GNYIS PO
YIS, ,BDUD RTZI BLANGS LA SPYI BO DANG, ,SNYING GA LTE BA GSUM LA
REG ,LTE BAR H'Um LA DMIGS PA GTAD, ,MGRIN PA'I RTZA GNYIS SRIN
MTHEB KYIS, ,DAL GYIS MNAN LA BDE BA DANG, ,BLA MAS BDE STONG
NYAMS

DRAN PAS, ,SLOB MAS RGYUD LA GOS PAR BSAM, ,BDE STONG NYAMS DE
SKYES PA NA, ,MCHOD PA PHUL LA DAM TSIG DBOG ,SLOB DPON DANG NI
RIG MA LA, ,PHUNG PO LNGA LA MNYES BYED PA, ,DUS DANG GNAS SKABS
THAMS CAD DU, ,KHYOD KYIS SROG BZHIN BSRUNG BAR GYIS, ,DE NAS
PHYAG

BYAS YON PHUL LA, ,BDE BA'I SEMS KYIS GNAS PAR BYA, ,DE NAS BZHI
PA'I DBANG BSKUR BA, ,SNGON DU SLOB MAS BLA MA LA, ,MAndALA MCHOD
DANG YON PHUL LA, ,BZHI PA BSKUR BAR GSOL BA GDAB, ,AOm SANGS
RGYAS BYANG CHUB SEMS DPA' YI, ,SPYAN SNGAR SLOB DPON DGONGS SU

GSOL, ,DRI MA RNAM GSUM SBYONG MDZAD PA'I, ,DBANG BSKUR MCHOG NI
BDAG LA STZOL, ,DE NAS MAndALA ME TOG BKRAM PA LA, ,'DUG STE RKANG
PA'I LONG BU GSHIBS, ,ME TOG THOGS TE THAL MO SBYAR, ,DRANG POR
BRKYANG LA LUS PO BSGRIM, ,SNA RTZER 'KHOR LO 'KHOR

@171B BA LA; ,RIG PA GTAD DE BDE BA GZUNG, ,'DAR DANG G-YO DANG
SMRA DANG DGOD, ,SHES PA BDE BA THOB DE LAS, ,YE SHES RNAL DU
PHEBS PA NA, ,ME LONG BSTAN LA DON BSTAN BYA, ,KYE HE RU KA MYU
GU CHE GE MO, ,CHOS THAMS CAD NI NGO BO NYID KYIS SKYES PA STE
RKYEN LAS SKYES PA'O, ,

DE YANG DPER NA ME LONG GI RKYEN GYIS GZUGS SU SNANG BA BZHIN DU
SNGON GYI SMON LAM DANG GDUL BYA LAS DAG PA'I DBANG GIS CHOS NYID
SPROS PA THAMS CAD DANG BRAL BA LAS YUL RNAM 'PHRUL DU SHAR BA TE
DON CHOS NYID SPROS PA THAMS CAD DANG BRAL BA'O, ,KYE CHE GE MO
KHYED NYAMS GANG

SHAR BA DE NGA LA SMROS SHIG ,DE'I TSE SHES PA GSAL BA LAS, ,MI
RTOG SKYE BA GANG YIN PA, ,DES GZUNG MED PA'I NYAMS SHAR BA, ,'DI
LTAR BYUNG ZHES BRJOD DU MED, ,BZHI PA PHYAG RGYA CHEN PO'I
NYAMS, ,DE LA DAM TSIG BSTAN PA NI, ,DANG BAS BLA MA GNYAN PAR
BYA, ,RGYUD LA

SHAR BA'I PHYAG RGYA CHE, ,NAM YANG RJED PAR MI BYA'O, ,DMAN LA
MOS PA'I GANG ZAG DANG, ,NAM YANG MI 'GROGS DBEN PA BSTEN, ,DBANG
BZHI THOB PAR MA GYUR PA'I, ,GANG ZAG RNAMS LA DE YI DON, ,TSIG
TU BRJOD PAR MI BYA'O, ,DE NAS BLA MA'I ZHABS LA 'DUD, ,PHYAG
DANG

MCHOD DANG GTOR MA DANG, ,TSOGS DANG YON DBUL BSKUR STI BYA, ,'DI
NI BZHI PA'I CHO GA'O, ,GANG ZHIG LUS NGAG DAG PA YIS, ,BDE BA
'DOD PAS ZAB MO'I DON, ,BLA MA'I ZHABS PAD BRTEN PAS BLANG,
,GZHAN YANG PHYAG RGYA LA BRTEN PA'I, ,DBANG BZHI 'DOD PA'I

GANG ZAG GIS, ,MAN NGAG LAS BYUNG CHO GA YIS, ,DBEN PA'I GNAS SU
YANG DAG BRTZAM, ,BSOD NAMS 'DOD DANG THAR PA RAB BRTZON PA'I,
,GANG ZAG DAM PA RNAMS KYI DON BYA'I PHYIR, ,DKYIL 'KHOR CHO GA
RGYAS DANG BSDUS PA LAS, ,DGE BA GANG YIN SEMS CAN DON DU BSNGO,,

DPAL GSHIN RJE TSE BDAG NAG PO'I DKYIL 'KHOR GYI CHO GA DRAN PA
GSAL BA ZHES BYA BA, DPAL NAG PO ZHABS KYIS MDZAD PA RDZOGS SO,,
,,PAndI TA CHEN PO NAG PO'I ZHABS DE NYID DANG, LO TZ'A BA GNYAN
GYIS BSGYUR CING ZHUS TE GTAN LA PHAB PA'O,, ,,

