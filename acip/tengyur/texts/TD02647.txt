@272B #, ,RGYA GAR SKAD
DU, A'ARYA PRADZNY'A P'A RA MI TA NA YA DA SHA t'I K'A, BOD SKAD
DU, 'PHAGS PA SHES RAB KYI PHA ROL TU PHYIN PA TSUL BRGYA LNGA
BCU PA'I 'GREL PA, GSUNG RAB 'DI'I LO RGYUS BSHAD NA,

@273A *, ,SNGON SANGS RGYAS MI YUL NA LO BRGYAD CU BZHUGS PA'I
TSE NA, SARBA BUDDHA SA MA YO GA DANG, GUHYA SA MANYTZA LA SOGS
PAS 'DUL ZHING THEG PA DE DAG GI SNOD DU GYUR PA 'DZAM BU'I GLING
GI MI YUL NA MED PAS RGYAL CHEN RIS BZHI DANG SUM CU RTZA GSUM
DANG, DGA' LDAN LA SOGS

PA'I GNAS NA LHA RNAMS DANG BSKAL PA BZANG PO'I BYANG CHUB SEMS
DPA' LA SOGS PA SNOD DU GYUR NAS DE'I TSE MDO SDE DE NI BZHUGS
SO, ,SLAD KYIS SANGS RGYAS MYA NGAN LAS 'DAS PA'I 'OG TU ZA HOR
GYI RGYAL BO 'KHOR DANG BCAS PA NGO MTSAR DU CHOS LA DAD PA DAG
CIG 'DUG PA THEG PA DE'I 'DUL

SKAL DU GYUR CING SNOD DU GYUR NAS, SARBA BUDDHA SA MA YO GA LA
SOGS PA SDE CHEN PO BCO BRGYAD PHYAG NA RDO RJE'I BYIN GYI RLABS
KYIS ZA HOR GYI YUL DU GSHEGS PA DANG, ZA HOR GYI RGYAL PO AINDRA
BH'U TI SA MDO SDE DAG BLTAS NA BRNGA MA PHRAD NAS SNGON GYI LAS
KYI DBANG GIS NA MNGON PAR SHES PA THOB PAS

BLTAS NA YUL GYI DBUS YUL MA LA PA NA A'A TZ'A RYA KU KU RA NYIN
ZHING KHYI STONG TZAM LA CHOS 'CHAD, MTSAN ZHING NI KHYI DE DAG
LA DAM TSIG LONGS SPYOD MDZAD PA KHYI'I SLOB DPON MDZAD PA ZHIG
BZHUGS PA DE THEG PA'I SNOD DU GYUR LA, BDAG GI 'DUL SKAL DU GYUR
PA YANG 'DRA NAS RGYAL POS PHO NYA BTANG

STE SLOB DPON GSHEGS SU GSOL BA DANG, SLOB DPON DE YANG SNGON GYI
LAS KYI DBANG GIS NA MNGON PAR SHES PA LNGA DANG LDAN NAS, RGYAL
PO DE BDAG GI 'DUL SKAL DU 'BAB BA MA MI 'BAB MDO SDE DE DAG GI
SNOD DU BDAG GYUR RAM MA GYUR BRTAGS NA, BDAG GI 'DUL SKAL DU
YANG 'BAB,

BDAG KYANG MDO SDE'I SNOD DU YANG GYUR, RGYAL PO'I THE TSOM YANG
SEL BAR 'GYUR MOD KYI, 'ON KYANG MDO SDE DAG SNGAR MA BLTAS NA
BRGYA LA RGYAL PO'I THE TSOM DAG MA SOL BAR GYUR NA SHIN TU MA
LEGS PAS PHO NYA LA SLAR SPRING BA, MDO SDE DAG KHO BOS SNGAR
BLTA 'TSAL GYIS TSUR BSKUR CIG CES SPRING BA

DANG; DE NAS MDO SDE DAG PAS GSHEGS TE BLTAS NA MGO MJUG GAR LTA
BA'I CHAM MCHIS NA DE NYID DU LUS BRDABS TE MGON MED DO, ,SKYABS
MED DO ZHES BOS PA DANG DPAL RDO RJE SEMS DPA' MNGON BAR GSHEGS
TE KHYOD CI 'DOD CES DRIS PA DANG, BDAG MDO SDE ZAB MO 'DI BLTAS
PA

@273B TZAM GYIS SHES PAR 'DOD CES GSOL BA DANG, DE BZHIN GNANG
NGO ZHES GSUNGS NAS DE NAS SARBA BUDDHA SA MA YO GA LA SOGS PA'I
GLEGS BAM RNAMS MA PHYE BAR DE DAG GI DON YID LA MNGON SUM DU
GSAL BAR GYUR TO, ,DE NAS SLOB DPON DE ZA HOR GYI YUL DU GSHEGS
NAS RGYAL PO 'KHOR DANG BCAS PA

RNAMS LA DHARM'A DE DAG BSHAD DE, RDO RJE SEMS DPAS LUNG BSTAN
NAS RGYAL PO 'KHOR DANG BCAS PA RNAMS RDO RJE DBYINGS KYI DKYIL
'KHOR LTAR SGOM DU STZAL TE DBUS SU RGYAL PO NYID, BTZUN MO DAM
PA BZHI YUM GYI SAR BKOD, BLON PO BZHI RIGS BZHI'I SAR BKOD, SRAS
MO RNAMS NANG GI

LHA MO'I SAR BKOD, BTZUN MO PHAL PA RNAMS PHYI'I LHA MO'I SAR
BKOD, BLON PO PHAL PA RNAMS SGO SRUNG BZHI DANG, BSKAL PA BZANG
PO'I BYANG CHUB SEMS DPA' LTAR BKOD PA DANG, RGYAL POS BSAMS PA
BDAG CAG 'KHOR DANG BCAS PA RIG 'DZIN GYI GNAS SU GRUB PA'I PHYIR
DANG DAM

PA'I CHOS 'DI MI NUS PAR BYA BA'I PHYIR SRAS SHA KRA BU TI RGYAL
TSAB TU DBANG BSKUR NAS, A'A TZ'A RYA KU KU PAS LUNG DANG MAN
NGAG BSTAN PA RGYAL BU DE LA BSTAN TE BZHAG NAS BSGOMS PA DANG,
RGYAL PO 'KHOR DANG BCAS PA STONG LA GNAS PA'I BYANG CHUB SEMS
DPA'I RIG 'DZIN DU GRUB BO, ,DE'I

SRAS SHA KRA PU TIS KYANG DE BZHIN DU BSGOMS PA DANG, 'KHOR SGOM
PA BDUN BRGYA DANG YANG RIG 'DZIN GYI GNAS GRUB PO, ,YANG RGYAL
BU SHA KRA PU TIS SRAS NI CHUNG STE SRAS MO GO BA DE BYI LA DPAL
DAM PA'I NANG NAS TSUL BRGYA LNGA BCU PA BKOD DE BSHAMS NAS
AINDRA BH'U TI'I LUNG DE SRAS MO YUL DANG

SA 'DZIN DU STZAL DE LA BSTAN PA LAS SRAS MO DE YANG 'KHOR DANG
BCAS PA BRGYA DANG YANG RIG 'DZIN DU GRUB BO, ,DE NAS SRAS MO
DES, RGYAL BU LA LUNG DANG MAN NGAG BZHAG PA LAS 'PHEL BA NI DENG
DU 'DI DAG LAGS TE, MDO LA 'DI DE RNAMS BSGRUB STE TSUN CHAD NI
GSUNG RAB 'DI DON KHONG DU CHUD PAR

BYAS TE, BSGRUB PAS SNGON CHAD GRUB PA YANG GRANGS MED PHYIN CHAD
KYANG NAN TAN CHER BYAS NA GDON MI ZA BAR GRUB PAR GZHUNG 'DI
NYID KYI NANG NAS SHES PA YIN NO, ,GZHUNG LAS BCOM LDAN 'DAS MA
SHES RAB KYI PHA ROL TU PHYIN PA LA PHYAG 'TSAL LO ZHES BYUNG BA
NI, BDUD BZHI BCOM STE YON TAN

@274A *, ,DRUG DANG LDAN PA DE BZHIN GSHEGS PA THAMS CAD 'BYUNG
BA'I YUM SHES RAB KYI PHA ROL TU PHYIN PA LA DPAL DAM PA PHRENG
BA ZHES BYA BA 'DI YIN NO, ,YUM SMOS PA LAS NA DE BZHIN GSHEGS
PA'I YAB KYANG SMOS DGOS TE GANG ZHE NA, YAB NI TANTRA TA TA TV'A
SAm GRA HA, ZHES BYA

BA SNGAGS KYI MDO SDE ZAB MO YIN PAR STON TO, ,DE BAS NA SHES RAB
KYI PHA ROL TU PHYIN PA LA PHYAG 'TSAL ZHES TE, DE YANG MDO ZAB
MO 'DI LA DAD CING MOS NAS GSUNG RAB LA 'JUG PA'I PHYIR BSNYEN
BKUR BYAS TE PHYAG 'TSAL NA BSOD NAMS KYI TSOGS SU 'GYUR ZHING
'PHAGS PA KUN

GYI BYIN GYIS RLOB PAS NYAN CING SGRUB PA NAN TAN DU BYED PA LA
BGEGS DANG BAR CHAD DU MI 'GYUR PA'I PHYIR RO, ,GZHUNG LAS, 'DI
SKAD BDAG GIS THOS PA'I DUS GCIG NA ZHES 'BYUNG MDO SDE'I TANTRA
MGO MJUG TSANG BA NI MA YIN NA CI'I PHYIR 'DI SKAD SMOS SHE NA,
GSUNG RAB 'DI YANG MNYAN CING

GZUNG SLA BAR BYA BA'I PHYIR TANTRA CHEN PO'I NANG NAS GUD DU
PHYUNG MOD KYI, TANTRA 'DI'I MGO LA SMOS PAS 'DIR BRJOD PA 'GAL
BA MED DO, ,BCOM LDAN 'DAS RNAM PAR SNANG MDZAD MNGON PAR BYANG
CHUB PAS GSUNGS PA'I DON 'DI SKAD DU DPAL RDO RJE SEMS DPAS MNGON
SUM DU THOS KYIS GZHAN

LAS BRGYUD BA MA YIN PA'I PHYIR RO, ,DE BZHIN GSHEGS PAS GSUNGS
PA DRANG MED MOD KYI, GZHUNG 'DI GSUNGS PA THOS PA DE LA DUS GCIG
CES BYA'O, ,GZHUNG LAS, BCOM LDAN 'DAS DE BZHIN GSHEGS PA THAMS
CAD KYI RDO RJE'I BYIN GYI RLABS DAM TSIG GI YE SHES

RNAM PA THA DAD PA'I BYE BRAG GIS YE SHES DANG LDAN PA ZHES
'BYUNG BA NI, BCOM LDAN 'DAS RNAM PAR SNANG MDZAD LA SOGS TE
PHYOGS BCU'I DE BZHIN GSHEGS PA THAMS CAD TSOGS 'DUS PA YANG
STONG PA NYID KYI YE SHES DANG, SHES RAB KYI PHA ROL TU PHYIN PA
GNYIS SU MED PA'I TSUL

MNYAM PA NYID DU SBYOR ZHING, LUS DANG NGAG DANG YID GSUM RDO RJE
LTA BU'I PHYIR RDO RJE'I BYIN GYI RLABS KYIS BDUD DANG BGEGS LA
SOGS PA BAR CHAD DU BYED PA RNAM PA THAMS CAD DU ZIL GYIS MNAN TE
RGOL BA'I GLAGS MED PA'I PHYIR RO, ,SPYI'I DAM TSIG NI BYANG CHUB
KYI SEMS MI GTONG

@274B BA DANG; THEG PA CHEN PO'I CHOS MI GTONG BA DANG, SANGS
RGYAS DANG BYANG CHUB SEMS DPA' CHEN PO MI GTONG BA DANG, SNGAGS
DANG PHYAG RGYA DANG RDO RJE MI GTONG BA DANG, RDO RJE'I SLOB
DPON RDO RJE SEMS DPA' DANG 'DRA BAR BSAM PA DANG, TSANGS PA
MTSUNGS PAR SPYOD PA NGAN SEMS MI BYED PA DANG,

DKYIL 'KHOR DU MA ZHUGS PA DANG, BZHUGS KYANG DAM TSIG MI SRUNG
BA LA SNGAGS KYI GTAM MI BYA BA DANG, DON MED PA'I PHYOGS SU LUS
CHUS MI GNON CING NYON MI MONGS PA LA SOGS PA'I RNAM GRANGS KYANG
MANG MOD KYI SKABS 'DIR SHES RAB KYI PHA ROL TU PHYIN PA MNYAM PA
NYID DU SBYOR ZHING TSUL

'DI NI MI GTONG BA DAM TSIG LTA BU YIN TE, DAM TSIG GI KHYAD PAR
THAMS CAD MKHYEN PA DANG, SANGS RGYAS KYI YE SHES CHOS KYI
DBYINGS RNAM PAR MI RTOG PA MNYAM PA NYID KYI YE SHES DANG, ME
LONG LTA BU'I YE SHES DANG, CHOS SO SOR RTOG PA'I YE SHES DANG,
BYA BA NAN TAN GYI YE SHES

LTA BU RNAM PA THA DAD PA'I BYE BRAG GI YE SHES THAMS CAD DANG
LDAN PA'I PHYIR RO, ,GZHUNG LAS, DE BZHIN GSHEGS PA THAMS CAD
KYIS RIN PO CHE'I COD PAN GYIS KHAMS GSUM DU CHOS KYI RGYAL POR
DBANG BSKUR BA THOB CES 'BYUNG BA DBANG BSKUR BA'I DAM TSIG NI
RIN PO CHE'I PHRENG BAS DBANG

SKUR BAR BYED DE, DPER NA 'KHOR LOS SGYUR BA'I RGYAL PO YANG RIN
PO CHE SNA BDUN GYIS RGYAL THABS CHEN POR DBANG BSKUR NA GLING
BZHI LA, DBANG BYED PAR 'GYUR TE, DE DANG 'DRA BAR DE BZHIN
GSHEGS PA THAMS CAD KYIS BCOM LDAN 'DAS RNAM PAR SNANG MDZAD
MNGON PAR BYANG CHUB PA LA

DE BZHIN GSHEGS PA THAMS CAD KYI RIN PO CHE'I COD PAN GYIS KHAMS
GSUM CHOS KYI RGYAL POR DBANG BSKUR TE, KHAMS GSUM THAMS CAD LA
MNGA' BA, CHOS THAMS CAD LA LONGS SPYOD PA PHYOGS BCU THAMS CAD
DU CHOS KYI 'KHOR LO BSKOR BA, SEMS CAN THAMS CAD YONGS SU SMIN

PAR MDZOD CIG CES DBANG CHEN BSKUR BA THOB PA'I PHYIR RO, ,GZHUNG
LAS, DE BZHIN GSHEGS PA THAMS CAD KYIS THAMS CAD MKHYEN PA'I RDO
RJE YE SHES RNAL 'BYOR GYI DBANG PHYUG CHEN PO DE BZHIN GSHEGS PA
THAMS CAD KYI YE SHES KYI PHYAG RGYA CHEN PO THOB PA ZHES 'BYUNG
BA NI DE BZHIN

@275A *, ,GSHEGS PA THAMS CAD KYIS THAMS CAD MKHYEN PA CHOS THAMS
CAD KYI DBYINGS STONG PA NYID DU MKHYEN PAS MA NOR MA 'KHRUL PA'I
CHOS NYID JI LTA BA BZHIN DU MKHYEN PA'I PHYIR RDO RJE'I YE SHES
ZHES BYA'O, ,SHES RAB KYI PHA ROL TU PHYIN PA MNYAM PAR SBYOR BA
LA RGYUN DU 'JUG PAS RNAL

'BYOR GYI DBANG PHYUG CHEN PO ZHES KYANG BYA STE, 'KHOR LOS SGYUR
BA'I RGYAL PO MAN CHAD KYI LONGS SPYOD DANG YANG LDAN LA, CHOS
KYI DBYINGS MNYAM PA NYID LAS KYANG MI 'GYUR BA'I PHYIR CHOS SO
COG THAMS CAD LA DBANG MDZAD CING 'BYOR PA'I LONGS SPYOD CHEN PO
DANG YANG LDAN PAS NA DBANG PHYUG CHEN

PO ZHES BYA'O, ,YANG RNAM PA GCIG TU NA SKU'I PHYAG RGYA CHEN PO
DANG RIN PO CHE'I COD PAN LA SOGS PA'I DBANG BSKUR BA'I DAM TSIG
GI PHYAG RGYA DANG, GSUNG THAMS CAD DU YONGS SU DAG PAS CHOS KYI
PHYAG RGYA DANG, LUS DANG NGAG DANG YID THAMS CAD RDO RJE NYID
KYI LAS MNYAM PA NYID DU SPYOD PAS LAS

KYI PHYAG RGYA STE 'DI RNAMS KYI TSUL DU GNAS PAS RNAL 'BYOR PA'I
DBANG PHYUG CES BYA'O, ,STONG PA NYID KYI YE SHES KYI PHYAG RGYA
DANG MTSAN DANG DPE BYAD BZANG PO DANG LDAN PA LONGS SPYOD RDZOGS
PA SKU'I PHYAG RGYA DANG, LUS KYI PHYAG RGYA NI G-YON PA'I MDZUB
MO G-YAS PA'I KHU TSUR NANG DU BCUG STE RDO RJE

DANG PADMA'I DKYIL 'KHOR SBYOR BA BSTAN PA'I PHYAG RGYA DANG,
SHES RAB KYI PHA ROL TU PHYIN PA GNYIS SU MED PA'I TSUL DU SPYOD
PA'I DAM TSIG GI PHYAG RGYA DANG, LUS LAS 'OD ZER MANG PO 'PHROS
TE SANGS RGYAS KYI SKU GRANGS MED PAR SBRUL TE LAS KYI PHYAG RGYA
DANG, DE BZHIN GSHEGS PA THAMS CAD

KYI YE SHES KYI PHYAG RGYA CHEN PO THOB PA DANG LDAN PA'I PHYIR
RO, ,GZHUNG LAS, DE BZHIN GSHEGS PA THAMS CAD KYI PHYAG RGYA
MNYAM PA NYID THUGS SU CHUD CING BYA BA SNA TSOGS MDZAD PA NA MA
LUS LUS PA MED PA'I SEMS DPA' DANG, NGAG SEMS THAMS CAD RDO RJE'I
DE BZHIN GSHEGS PA ZHES 'BYUNG BA

NI DE BZHIN GSHEGS PA THAMS CAD KYI PHYAG RGYA STONG PA NYID KYI
YE SHES SHES RAB KYI PHA ROL TU PHYIN PA MNYAM PA NYID DU THUGS
SU CHUD CING RDO RJE DANG PADMA'I DKYIL 'KHOR DU SBYOR BA'I DON
SPYOD PA SNA TSOGS NI SEMS CAN THAMS CAD YONGS SU SMIN PAR MDZAD
PA YANG, SEMS CAN THAMS CAD BLA NA MED PA'I BYANG

@275B CHUB TU BSGRAL BA'I THABS SNA TSOGS GRANGS MED DE BSAM GYIS
MI KHYAB MOD KYI, SKABS 'DIR NI CHOS MNYAM PA NYID DU BSTAN PA
DUL BA'I SEMS CAN MA LUS PA GDAN LUS PA MED PA'I RE BA THAMS CAD
YONGS SU BSKANG BA'I LAS MDZAD PAS THABS DE LTA BUS 'BUL BA'I
THABS LA BAB PA'I SEMS

CAN RNAMS SMIN PAR 'GYUR RO, ,SHES RAB KYI PHA ROL TU PHYIN PA
MNYAM PA NYID DU SBYOR BA STONG PA RNAM PAR SNANG MDZAD LONGS
SPYOD RDZOGS PA'I SKU CHEN PO NI CHOS KYI SKU LA BYA'O, ,RNAM PA
GCIG TU NA SHES RAB KYI PHA ROL TU PHYIN PA GNYIS SU MED PA'I
TSUL DU SBYOR BA YANG RTAG PAR DUS GSUM DU MNYAM

PA 'DI LA SNYOMS PAR ZHUGS TE, DE BZHIN GSHEGS PA'I SKU DANG
GSUNG DANG SEMS CAN THAMS CAD LA 'KHRUL PA MED PA'I YANG DAG PA
JI LTA BA BZHIN GYI PHYIR NA RDO RJE DE BZHIN GSHEGS PA ZHES
BYA'O, ,GZHUNG LAS, DE BZHIN GSHEGS PA THAMS CAD KYIS RAB TU
BSNGAGS SHING BSTOD DE

ZHES 'BYUNG BA NI RNAM PAR SNANG MDZAD GNYIS SU MED PA'I TSUL
GYIS GSANG BA'I DKYIL 'KHOR MDZAD DE, DE BZHIN GSHEGS PA'I RIGS
DANG, RDO RJE'I RIGS DANG, RIN PO CHE'I RIGS DANG, CHOS KYI RIGS
DANG, LAS KYI RIGS KYI GTZO BO SANGS RGYAS DANG, 'KHOR BYANG CHUB
SEMS

DPA' PHYOGS PHYOGS NA BKOD PA'I TSE DAM TSIG LA MA ZHUGS PA RNAMS
LA GSANG BA'I TSAD NI BYAMS PA BYANG CHUB SEMS DPA' YANG NANG NA
'ONG DU MI GNANG NGO ZHES BCOM LDAN 'DAS RNAM PAR SNANG MDZAD
KYIS BKA' STZAL PA DANG, BYAMS PAS GSOL PA BDAG NI TSE GCIG GIS
THOGS PA'I BYANG

CHUB SEMS DPA' STE, DUS PHYI MA LA MNGON PAR 'TSANG RGYA BAR DE
BZHIN GSHEGS PA THAMS CAD KYIS LUNG BSTAN NA PHYOGS BCU'I SANGS
RGYAS KYI ZHING THAMS CAD DANG, DE BZHIN GSHEGS PA'I SKU DANG,
GSUNG DANG, THUGS KYI YON TAN BSAM GYIS MI KHYAB PA BDAG GIS
MTHONG STE,

SANGS RGYAS KYIS LA DAR LAS BSGRIBS PA TZAM DU BAS TE CI LA YANG
GSANG BA MA MCHIS NA, DKYIL 'KHOR 'DI MDZAD PA LA BDAG LA GSANG
DU CI MCHIS ZHES GSOL BA DANG, BCOM LDAN 'DAS KYIS BKA' STZAL PA,
BYAMS PA KHYOD KYIS THAMS CAD MTHONG GIS KYANG KHYOD KYIS DKYIL
'KHOR

@276A *, ,'DI'I DAM TSIG TU SNGAR MA ZHUGS PAS BSTAN DU MI RUNG
NGO ZHES BKA' STZAL NAS, PHYIS BYANG CHUB SEMS DPA' BYAMS PA YANG
DKYIL 'KHOR 'DI NYID DU ZHUGS PA'I TSE PHYOGS BZHI DANG, DBUS KYI
GTZO BO DANG BYANG CHUB SEMS DPA' THAMS CAD KYIS SHES RAB KYI PHA
ROL TU PHYIN

PA GNYIS SU MED PA'I SBYOR BA LA GNAS, 'DOD PA RNAM PA LNGA SEMS
KYIS GTZANG MAR 'DU SHES TE YON TAN DU BLTA BA DANG, PANYTZA AA
MRi TAR YANG KHYAD PAR MED PA MNYAM PAR SPYOD PA THOB NAS SHIN TU
NGO MTSAR DU BZUNG STE, SDANGS NAS YE SHES KYIS BRTAGS NA CHOS
THAMS CAD CHOS KYI

DBYINGS STONG PA NYID KYIS KHYAB PAS RNAM PA SNA TSOGS SU SPYOD
KYANG NYON MONGS PA'I BCING BA YANG MED DE, RNAM PAR DAG PA'I
SPYOD YUL LA RDUL TZAM YANG 'GYUR BA MED LA, SEMS CAN GYI LONGS
SPYOD CHEN PO DANG YANG LDAN ZHING SHIN TU RGYA CHE ZHING YANGS
PA'I CHOS SHES RAB DANG THABS KYI

SPYOD YUL GYI SGO KHYAD PAR DU 'PHAGS PA BZANG BAR MTHONG NAS,
BYANG CHUB SEMS DPA' BYAMS PA MGU RANGS TE MOD LA BSTOD PA, SANGS
RGYAS YON TAN BSAM MI KHYAB, BYANG CHUB SEMS NI BSAM MI KHYAB,
CHOS MNYAM PA NYID DU SBYOR BA YANG BSAM GYIS MI KHYAB STE SHIN
TU NGO MTSAR CHE

ZHING DGE'O ZHES BYA BA LA SOGS PAS RGYAS PAR BSTOD DE, BYAMS PA
GCIG BUS BSTOD PAR YANG MA ZAD DE, DE BZHIN GSHEGS PA THAMS CAD
KYANG SHIN TU RGYA CHE ZHING YANGS PA'I CHOS DON CHUD MI ZAB MA
NOR PA'I CHOS YIN PAR RAB TU BSNGAGS SHING BSTOD PA'I PHYIR RO,
,SANGS RGYAS DANG

BYANG CHUB SEMS DPA' SKU'I TSUL DANG SPYOD LAM CHEN PO 'DI LTA BU
YIN, DKYIL 'KHOR DU BZHUGS PA'I GNAS KHANG CI 'DRA ZHE NA, GZHUNG
LAS, BZHUGS PA NA NOR BU RIN PO CHE CHEN POS RAB TU SBRAS PA,
DRIL BU SNA TSOGS BRGYUS SHING DKROL BA, KHA DOG SNA TSOGS KYI
LDA L'I BRES

PA; DAR GYI BA DAN MANG PO'I DRIL BU RLUNG GIS BSKYOD PA, ME TOG
GI PHRENG BA DANG, RNGA YAB DANG, DO SHAL DANG, SE MO DO DANG,
ZLA BA LTA BUS SHIN TU MDZES PAR BYAS PA ZHES 'BYUNG BA STE,
DKYIL 'KHOR GYI GNAS KHANG GI YON TAN NI 'DI YIN TE, RIN PO CHE
SNA TSOGS KYIS

@276B BRGYAN PA YANG DE BZHIN GSHEGS PA'I RIGS SO SO'I KHA DOG
SNA TSOGS DANG MTHUN PA, RGYAN THAMS CAD KYANG ZLA BA'I 'OD DANG
'DRA ZHING MDZES PA'I PHYIR RO, ,KHANG PA'I YON TAN DE 'DRA NA
YUL GYI TSUL GANG ZHE NA, GZHUNG LAS, 'DOD PA'I KHAMS THAMS CAD
LA GZHAN 'PHRUL DBANG BYED LHA'I

RGYAL PO'I GNAS NA ZHES 'BYUNG BA STE, SEMS CAN GYI KHAMS SUM
GTOGS PA MA YIN GYI KHAMS NYID NI DKYIL 'KHOR CHEN PO MDZAD PAS
SEMS CAN SO SO NA DKYIL 'KHOR 'DI MTHONG BA'I LAS YOD PA RNAMS
KYANG ZHUGS SHING DAM TSIG MA NOR BAS NA DON GRUB CING THAR PA
YANG GRANGS MED PA'I

PHYIR RO, ,DKYIL 'KHOR 'DI'I TSE BCOM LDAN 'DAS RNAM PAR SNANG
MDZAD NYAG GCIG GAM, 'KHOR BYANG CHUB SEMS DPA' DANG BCAS SHE NA
GZHUNG LAS, BYANG CHUB SEMS DPA' BYE BA PHRAG BRGYA DANG, THABS
CIG TU BZHUGS PA LA 'DI LTA STE, BYANG CHUB SEMS DPA' SEMS

DPA' CHEN PO LAG NA RDO RJE, SPYAN RAS GZIGS KYI DBANG PHYUG
DANG, NAM MKHA'I SNYING PO DANG, RDO RJE KHU TSUR DANG, 'JAM DPAL
DANG, SEMS BSKYED MA THAG TU CHOS KYI 'KHOR LO BSKOR BA DANG, NAM
MKHA'I MDZOD DANG, BDUD KYI STOBS THAMS CAD RAB TU 'JOMS PA DANG,

DE DAG LA SOGS PA BYE BA PHRAG BRGYA STONG RNAMS KYIS BSKOR ZHING
MDUN GYIS BDAR TE ZHES 'BYUNG BA STE, SANGS RGYAS NYAG GCIG MA
YIN GYI 'KHOR BYANG CHUB SEMS DPA' DE SNYED YOD PAR BSTAN TO,
,BYANG CHUB SEMS DPA' DE SNYED KYI NANG NAS NYUNG ZAD KYI MING
SMOS BA CI'I PHYIR ZHE NA,

RDO RJE'I RIGS KYI GTZO BO DANG, CHOS KYI RIGS KYI GTZO BO DANG,
RIN PO CHE'I RIGS KYI GTZO BO DANG, LAS KYI RIGS KYI GTZO BO NYI
TSE'I MTSAN SMOS PA STE, GZHAN NI GRANGS TZAM DU BZHAG PA'I PHYIR
RO, ,BYANG CHUB SEMS DPA' DE RNAMS KYANG PHYOGS BZHIR SO SO'I
RIGS MA 'DRES

PAR SNAM BU SNAM BUR BKOD DE, NANG DANG PHYI RIM DU BDAR NAS KUN
GYIS BCOM LDAN 'DAS RNAM PAR SNANG MDZAD KYI MDUN DU BDAR TE GRAL
RIM BZHIN DU GNAS SO, ,DE'I TSE DKYIL 'KHOR SO SO NA BZHUGS PAR
ZAD DAM CHOS KYANG 'CHAD CE NA, GZHUNG LAS CHOS 'CHAD PA DE THOG
MAR DGE ,BAR

@277A *, ,DU YANG DGE ,THA MAR YANG DGE ,DON BZANG PO, TSIG 'BRU
BZANG PO MA 'DRES PA, KUN DU RDZOGS PA, YONGS SU DAG PA, YONGS SU
BYANG BA, TSANGS PAR SPYOD PA 'BA' ZHIG YANG DAG BAR RAB TU STON
CING CHOS THAMS CAD KYI NGO BO NYID RNAM PAR DAG PA'I SGO ZHES

BYA BA SHES RAB KYI PHA ROL TU PHYIN PA'I TSUL 'DI BSHAD DO ZHES
'BYUNG BA STE, SANGS RGYAS DANG BYANG CHUB SEMS DPAS SEMS CAN GYI
DON GYI PHYIR DAR MA DOR SDE BCU GNYIS LA SOGS PA GRANGS MED PA
CIG BSHAD MOD KYI 'DI SKAD DU YANG, STONG PA NYID KYI YE SHES
SHES RAB KYI PHA ROL TU PHYIN PA

GNYIS SU MED PA'I DON RGYA CHER STON PA DANG, KRi YA'I GZHUNG GI
BRTAG PA DANG, KHA ZAS GTZANG MAR BYED PA DANG, DUS GSUM DU 'DZIN
PA LTA BU MA YIN GYI, GNAS LA MTSAN MAR MI 'DZIN PAS BDAM DU MED,
KHA ZAS LA MTSAN MAR MI 'DZIN PAS GTZANG SME MI 'BYED, DUS LA
MTSAN MAR

MI 'DZIN PAS DUS THAMS CAD DU MNYAM PAR 'JOG PAS DUS GSUM DU
DBYER MED DE THAMS CAD DU DGE ,SHES RAB DANG THABS SU 'BREL PAS
BSOD NAMS DANG YE SHES KYI TSOGS YONGS SU RDZOGS PAR 'GYUR BAS
DON BZANG BA MNYAM PA NYID MA NOR BAR STON PAS TSIG BZANG BA, DON
BZANG PO'I

CHOS DANG KRi YA'I CHO GA MANG PO DANG, MA 'DRES PAS MA NYAMS PAR
SPYOD PA 'DI LA CHOS GZHAN GANG GIS KYANG BSNAN MI DGOS PAS KUN
DU RDZOGS PA YONGS SU DAG PA'I CHOS NYID PAS BKRU BSHAL BYA BA MA
YIN, 'KHRUL PA MED PAS SGRIB PAR MI 'GYUR TE YONGS SU BYANG BA
YIN, GNYIS SU

MED PA'I SBYOR BA'I YANG SEMS MNYAM PA DANG, BSNGO BRGYA CHE BAS
TSANGS PAR SPYOD PA 'BA' ZHIG STE, 'DI LTAR YANG DAG PA'I CHOS
RGYA CHEN PO STON CING CHOS SO COG THAMS CAD NGO BO NYID DANG
RANG BZHIN GYIS STONG STE GRUB PA MED PAS RNAM PAR DAG PA'I SGO
ZHES BYA BA SHES RAB KYI PHA ROL TU PHYIN PA

MNYAM PAR SBYOR BA'I DON BSHAD PA'I PHYIR RO, ,SHES RAB KYI PHA
ROL TU PHYIN PA'I DON CI YOD CE NA, GZHUNG LAS 'DI LTA STE, RAB
TU DGA' BA'I RNAM PAR DAG PA'I TSIG NI 'DI LTA STE BYANG CHUB
SEMS DPA'I TSIG GO ZHES 'BYUNG STE, SEMS CAN THAMS CAD BLA NA MED
PA'I BYANG CHUB TU BSGRAL BAR

@277B DGA' BA'I PHYIR NYAN THOS LA SOGS PA SEMS RGYA CHUNG DU'I
CHOS LAS 'PHAGS PA DANG, CHOS THAMS CAD STONG PA NYID KYI YE SHES
KYI SHES RAB KYI PHA ROL TU PHYIN PA MNYAM PAR SBYOR BAS SHIN TU
GROL ZHING DAG PA'I DGA' BA DANG, RDO RJE PADMO'I DKYIL 'KHOR
SBYOR BAS 'JIG RTEN GYI DGA' BA PHUN SUM TSOGS

PAS BDAG GI LHA DANG PHYOGS BCU'I 'PHAGS PA THAMS CAD LA YONGS SU
BSNGOS NA, 'PHAGS PA THAMS CAD LA YANG BDAG DANG GZHAN ZHES DBYER
MED PA MNYAM PA RAB TU DGA' BA, YANG BDAG DANG BDAG GIR BYA BA
MED PA'I MNYAM PAS 'PHAGS PA MA LUS PA LA YANG BSNGOS PAS BSOD
NAMS

KYI TSOGS SU 'GYUR TE, 'DI LTA BU'I SPYOD PA LA GNAS PA NI BYANG
CHUB SEMS DPA'I SPYOD PA'O, ,DON JI LTA BA BZHIN DU BSTAN PA NI
BYANG CHUB SEMS DPA'I TSIG GO, ,TSIG GI RJES SU 'BRANG ZHING NAN
TAN BSGRUB PA NI BYANG CHUB TU 'GYUR RO, ,GZHUNG LAS, 'DOD CHAGS
KYI MDA' RNAM PAR

DAG PA'I TSIG DE NI 'DI LTA STE, BYANG CHUB SEMS DPA'I TSIG GO
ZHES 'BYUNG BA SEMS CAN THAMS CAD LA PHAN PA DANG BSKYAB PA'I YID
KYI MDA' SNGON DU BTANG STE, RJES SU BSGRUB PA DANG STONG PA NYID
KYI YE SHES DANG, SHES RAB KYI PHA ROL TU PHYIN PA MNYAM PAR
SBYOR BA'I YID KYI MDA' SNGON DU BTANG

STE RJES SU SPYOD PA DANG, 'DOD PA LNGA'I YON TAN DANG BDUD RTZI
LNGA LA SOGS TE MTSUNGS PAR BYED PA DANG, MNYAM PA NYID KYI MDA'
SNGON DU BTANG STE, LONGS SPYOD DU BYED PA'I PHYIR RO, ,GZHUNG
LAS, SDUG BA BCING BA'I RNAM PAR DAG PA'I TSIG DE NI 'DI LTA STE
BYANG CHUB SEMS DPA'I TSIG GO

ZHES 'BYUNG BA NI PHA ROL TU PHYIN PA DNGOS PO BSNYEN PAR BYA
BA'I PHYIR NI SDUG PA'O, ,MI GTONG BA'I PHYIR NI BCING BA STE,
BDAG GI SHES RAB DANG PHRAD NAS MNYAM PA NYID KYI GZUGS BSNGO BA
DANG DPYAD PA MA NOR BAS RNAM PAR DAG PA'I PHYIR RO, ,GZHUNG LAS,
LONGS SPYOD THAMS CAD KYI DBANG

PHYUG RNAM PAR DAG PA'I TSIG DE NI 'DI LTA STE BYANG CHUB SEMS
DPA'I TSIG GO ZHES 'BYUNG BA NI, 'JIG RTEN GYI LONGS SPYOD THAMS
CAD DANG LDAN PA NI 'KHOR LOS SGYUR BA'I RGYAL PO STE, DBANG
PHYUG CHE BAS NA STONG PA NYID KYI YE SHES KYI SHES RAB KYI PHA
ROL TU PHYIN PA MNYAM PAR SBYOR ZHING 'DOD PA LNGA

@278A *, ,LA MTSUNGS PAR SPYOD PA NI 'JIG RTEN GYI LONGS SPYOD
THAMS CAD DANG YANG LDAN LA NYON MONGS PA'I 'CHING PAR MI 'GYUR
BA'I PHYIR RNAM PAR DAG NA, 'KHOR LOS SGYUR PA'I RGYAL PO LA SOGS
PA'I 'JIG RTEN PA'I LONGS SPYOD THAMS CAD KYI YANG MCHOG PHUL DU
BYUNG BA'I PHYIR RO, ,GZHUNG

LAS, LTA BA RNAM PAR DAG PA'I TSIG DE NI 'DI LTA STE BYANG CHUB
SEMS DPA'I TSIG GO ZHES 'BYUNG BA NI, STONG PA NYID KYI YE SHES
KYIS SHES RAB KYI PHA ROL TU PHYIN PAR SBYOR BAS YANG DAG PA'I
LTA BA YIN TE, RNAM PA SNA TSOGS LA SPYOD KYANG NYON MONGS PA'I
'CHING BAR MI 'GYUR BAS RNAM PAR

DAG PA'I PHYIR RO, ,GZHUNG LAS, DGA' BA RNAM PAR DAG PA'I TSIG DE
NI 'DI LTA STE BYANG CHUB SEMS DPA'I TSIG GO ZHES 'BYUNG BA NI
RTAG TU BSHAD PA DANG MTHUN TE, MDOR NA CHOS THAMS CAD STONG PA
NYID DU RO GCIG PA'I LTA BA DANG BSNGO BA MA NOR BAS RNAM PAR DAG
PA'I PHYIR RO, ,GZHUNG

LAS, SRID PA RNAM PAR DAG PA'I TSIG DE NI 'DI LTA STE BYANG CHUB
SEMS DPA'I TSIG GO ZHES 'BYUNG BA NI, STONG PA NYID YE SHES KYI
SHES RAB KYI PHA ROL TU PHYIN PA MNYAM PAR SPYOD PA'I SRED PA
DANG, BDUD RTZI LNGA DANG 'DOD PA'I YON TAN LNGA MTSAN MAR MI
'DZIN PA DBYER MED PAR MNYAM

PAR SPYOD PA'I SRED PA DANG, SEMS CAN THAMS CAD BLA NA MED PAR
BSGRAL BAR BYA BA'I THABS LA SRED PAS NA RNAM PAR DAG PA'I PHYIR
RO, ,GZHUNG LAS, NGA RGYAL RNAM PAR DAG PA'I TSIG DE NI 'DI LTA
STE BYANG CHUB SEMS DPA'I TSIG GO ZHES 'BYUNG BA NI STONG PA NYID
KYI YE SHES DANG, SHES RAB KYI PHA

ROL TU PHYIN PA YANG PHYAG RGYA CHEN PO DANG LDAN MOD KYI, NYON
MONGS PA'I 'CHING BAR MI 'GYUR TE, CHOS THAMS CAD RANG BZHIN GYIS
MNYAM PA NYID PAS RNAM PAR DAG PA'I PHYIR RO, ,ZHUNG LAS, RGYAN
RNAM PAR DAG PA'I TSIG DE NI 'DI LTA STE BYANG CHUB SEMS DPA'I
TSIG GO ZHES 'BYUNG BA NI

BDAG NYID PHYAG RGYA CHEN PO'I SKU MNYAM PA NYID YIN PAS NOR BU
DANG GOS LA SOGS TE, BZANG PO'I BYA BA'I RGYAN THAMS CAD KYANG
'PHAGS PA BDAG GI LHA NYID LA YON DU PHUL BA DANG, BDAG GI LHA
DANG PHYOGS BCU'I SANGS RGYAS SU YANG KHYAD PAR DBYER MED DE,
'PHAGS PA THAMS CAD LA

@278B MNYAM PAR BSNGOS PAS BSOD NAMS KYI TSOGS SU 'GYUR GYI NYON
MONGS PA'I 'CHING BAR MI 'GYUR BAS RNAM PAR DAG PA'I PHYIR RO,
,GZHUNG LAS, 'DOD CHAGS RNAM PAR DAG PA'I TSIG DE NI 'DI LTA STE
BYANG CHUB SEMS DPA'I TSIG GO ZHES 'BYUNG BA NI, RTAG TU 'DOD
CHAGS KYI MDA' BSHAD PA

DANG 'DRA STE, MDOR NA STONG PA NYID KYI YE SHES DANG SHES RAB
KYI PHA ROL TU PHYIN PA MNYAM PA NYID DU SBYOR BA'I DUS NA 'DOD
CHAGS SU SNANG BA'I RNAM PA SNA TSOGS CI SPYOD KYANG SEMS CAN GYI
MA RIG PA'I SPYOD PA DANG 'DRA STE, NYON MONGS PA'I 'CHING BAR MI
'GYUR BAS RNAM PAR DAG PA'I PHYIR RO, ,

GZHUNG LAS, ZHE SDANG RNAM PAR DAG PA'I TSIG DE NI 'DI LTA STE
BYANG CHUB SEMS DPA'I TSIG GO ZHES 'BYUNG BA NI, CHOS THAMS CAD
STONG PA NYID KYI YE SHES DANG, SHES RAB KYI PHA ROL TU PHYIN PA
MNYAM PAR SBYOR BAS SPYOD PA BYED PA'I TSE, SEMS CAN MA RUNGS PA
'DUL BA DANG, SDUG

BSNGAL GYI GNAS NA SDOD CING BSKYED PA'I BSNGO BAS ZHE SDANG DU
SNANG BA'I CHOS SPYOD KYIS KYANG SEMS CAN MA RIG PA'I SPYOD PA
DANG MI 'DRA STE, NYON MONGS PA'I 'CHING BAR MI 'GYUR BAS RNAM
PAR DAG PA'I PHYIR RO, ,GZHUNG LAS, GTI MUG RNAM PAR DAG PA'I
TSIG 'DI LTA STE, BYANG CHUB

SEMS DPA' TSIG GO ZHES 'BYUNG BA NI, STONG PA NYID KYI YE SHES
DANG MNYAM PA NYID DU SBYOR TE, BDAG DANG GZHAN DU KHYAD PAR GYI
MTSAN MAR MI 'DZIN PAS RNAM PA SNA TSOGS SU SPYOD KYANG PHYIN CI
LOG GI GTI MUG MA YIN GYI MI SHES PA'I TSUL GYIS SHES PAS RNAM
PAR DAG PA'I PHYIR RO, ,

GZHUNG LAS, THAMS CAD RNAM PAR DAG PA'I TSIG DE NI 'DI LTA STE
BYANG CHUB SEMS DPA'I TSIG GO ZHES 'BYUNG BA NI, CHOS THAMS CAD
STONG PA NYID KYI YE SHES DANG, SHES RAB KYI PHA ROL TU PHYIN PA
MNYAM PAR SBYOR BA'I DUS NA DBANG PO DRUG YUL DRUG LA SOGS TE
THAMS CAD LA SPYOD KYANG,

YANG DAG PA'I LTA BA DANG BSNGO BA MA NOR BAS NYON MONGS PA'I
'CHING BAR MI 'GYUR TE, SPYOD DO COG KYANG BSOD NAMS KYI TSOGS SU
'GYUR BAS RNAM PAR DAG PA'I PHYIR RO, ,GZHUNG LAS, MDA' RNAM PAR
DAG PA'I TSIG DE NI 'DI LTA STE BYANG CHUB SEMS DPA'I TSIG GO
ZHES 'BYUNG BA NI, STONG PA

@279A *, ,NYID KYI YE SHES DANG SHES RAB KYI PHA ROL TU PHYIN PA
MNYAM PAR SPYOD PAS BYANG CHUB SEMS DPA' DE BZHIN GSHEGS PA'I SKU
DANG MCHOD PA SNA TSOGS 'OD ZER LAS SKYE STE, MCHOD BA BSTOD PA
DANG DGA' BA PHUL BAS NYON MONGS PA'I 'CHING BAR MI 'GYUR TE RNAM
PAR DAG PA'I DGA'

BA'I PHYIR RO, ,RNAM PA GCIG TU NA TSUL 'DI LTAR SPYOD PA'I 'BRAS
BU YANG BTZUN PA RIG 'DZIN BYANG CHUB KYI GNAS PAR 'GYUR RO,
,GZHUNG LAS, MTSAN NYID RNAM PAR DAG PA'I TSIG DE NI 'DI LTA STE,
BYANG CHUB SEMS DPA'I TSIG GO ZHES 'BYUNG BA NI, STONG PA NYID
KYI YE SHES DANG SHES RAB

KYI PHA ROL TU PHYIN PA MNYAM PA NYID DU GNAS PA'I DUS NA CHOS
THAMS CAD KYI SPYI'I MTSAN NYID DANG RANG GI MTSAN NYID CI LA
SPYOD KYANG DE NYID DBYER MED PAR MNYAM PA NYID PAS MTSAN MAS
BCINGS PA'I NYON MONGS PAR MI 'GYUR TE RNAM PAR DAG PA'I PHYIR
RO, ,GZHUNG LAS, YID RNAM PAR DAG PA'I

TSIG DE NI 'DI LTA STE BYANG CHUB SEMS DPA'I TSIG GO ZHES 'BYUNG
BA NI, STONG PA NYID KYI YE SHES DANG, SHES RAB KYI PHA ROL TU
PHYIN PA MNYAM PA NYID DU SBYOR BA LA PHYAG RGYA CHEN PO'I SKU
BAS YID MGU BA DANG RANGS PA KUN KYANG BDAG GI LHA NYID LA MCHOD
PA DANG YANG 'DRA, BDAG GI LHA DANG DE BZHIN

GSHEGS PA THAMS CAD DU YANG DBYER MED PA THAMS CAD DU YANG DBYER
MED PAS 'PHAGS PA THAMS CAD LA YANG MCHOD PAR BSNGO, YID DGA' BA
DANG MGU BA'I LONGS SPYOD SEMS CAN THAMS CAD KYIS KYANG MYONG BAR
BSNGOS NA BDAG GI YID DGA' PA DANG NYON MONGS PA'I 'CHING BAR MI
'GYUR BAS SU DGA'

BAR BYED PA RKYEN PO YANG BSOD NAMS THOB PAR 'GYUR BAS RNAM PAR
DAG PA'I PHYIR RO, ,GZHUNG LAS, SNANG PA RNAM PAR DAG PA'I TSIG
DE NI 'DI LTA STE, BYANG CHUB SEMS DPA'I TSIG GO ZHES 'BYUNG BA
NI, STONG PA NYID KYI YE SHES DANG SHES RAB KYI PHA ROL TU PHYIN
PA MNYAM PAR SBYOR BA'I PHYAG RGYA

CHEN PO'I SKU BAS GZUGS SNANG BA THAMS CAD KYANG BDAG GI LHA'I
GZUGS MTHONG BA STE, NYON MONGS PA'I 'CHING BAR MI 'GYUR BAS RNAM
PAR DAG PA'I PHYIR RO, ,GZHUNG LAS LUS BDE BA RNAM PAR DAG PA'I
TSIG DE NI 'DI LTA STE BYANG CHUB SEMS DPA'I TSIG GO ZHES 'BYUNG
BA NI, STONG PA NYID KYI YE

@279B SHES DANG SHES RAB KYI PHA ROL TU PHYIN PA MNYAM PAR SBYOR
BA'I DUS NA LUS NYID BDAG GI LHA'I GZUGS PAS SDUG BSNGAL DANG
NYON MONGS PA THAMS CAD RANG BZHIN GYIS MED PAS NA LUS SHIN TU
BDE BA YIN TE, LUS KYI SPYOD PA THAMS CAD DE BZHIN GSHEGS PA'I
PHYAG RGYAS BSGYUR BAS NYON MONGS PA'I

'CHING BAR MI 'GYUR TE RNAM PAR DAG PA'I PHYIR RO, ,GZHUNG LAS,
DAG RNAM PAR DAG PA'I TSIG DE NI 'DI LTA STE, BYANG CHUB SEMS
DPA'I TSIG GO ZHES 'BYUNG PA NI, STONG PA NYID KYI YE SHES DANG,
SHES RAB KYI PHA ROL TU PHYIN PA MNYAM PA NYID DU SBYOR BA'I DUS
NA NGAG GI RANG BZHIN THAMS

CAD NGO BO NYID KYIS STONG STE, DE BZHIN GSHEGS PA'I SKU'I BYIN
GYIS SMRAS SO COG THAMS CAD SNGAGS SU GYUR PAS NYON MONGS PA'I
'CHING BAR MI 'GYUR GYI RNAM PAR DAG PA'I PHYIR RO, ,GZHUNG LAS
YID RNAM PAR DAG PA'I TSIG DE NI 'DI LTA STE, BYANG CHUB SEMS
DPA'I TSIG GO ZHES 'BYUNG BA NI,

CHOS THAMS CAD STONG PA NYID KYI YE SHES DANG, SHES RAB KYI PHA
ROL TU PHYIN PA MNYAM PAR SBYOR BA'I DUS NA YID KYI RNAM PAR RTOG
PA CI BYUNG YANG CHOS THAMS CAD RANG BZHIN GYIS STONG PA NYID PAS
BSNGO BA MA NOR NA NYON MONGS PA'I 'CHING BAR MI 'GYUR TE RNAM
PAR DAG PA'I PHYIR RO, ,GZHUNG LAS,

GZUGS RNAM PAR DAG PA'I TSIG DE NI 'DI LTA STE, BYANG CHUB SEMS
DPA'I TSIG GO ZHES 'BYUNG BA NI, STONG PA NYID KYI YE SHES DANG,
SHES RAB KYI PHA ROL TU PHYIN PA MNYAM PAR SBYOR BA'I DUS NA
GZUGS SO COG THAMS CAD RANG BZHIN GYIS STONG PA'I PHYIR GZUGS
DANG KHA DOG DANG, DBYIBS JI

LTAR MTHONG BA PHYAG RGYA CHEN PO'I SKU NYID LA MCHOD PAR BSNGO
BA MA NOR BAS SEMS CAN NYON MONGS PA'I 'CHING BAR MI 'GYUR GYI
RNAM PAR DAG PA'I PHYIR RO, ,GZHUNG LAS, SGRA RNAM PAR DAG PA'I
TSIG DE NI 'DI LTA STE, BYANG CHUB SEMS DPA'I TSIG GO ZHES 'BYUNG
BA NI, STONG PA NYID KYI YE SHES

DANG; SHES RAB KYI PHA ROL TU PHYIN PA MNYAM PAR SBYOR BA'I DUS
NA SGRA BO COG RANG BZHIN MED PAS TSIG DANG RO KUN SNYAN MI SNYAN
DBYER MED PAR THAMS CAD ROL MO'I SIL SNYAN SNA TSOGS KYIS BDAG
NYID LHA'I GZUGS LA MCHOD PAR BSNGOS NA SGRA THAMS CAD KYI NANG
NA SPYOD KYANG NYON MONGS PA'I 'CHING BAR

@280A *, ,MI 'GYUR TE RNAM PAR DAG PA'I PHYIR RO, ,GZHUNG LAS DRI
RNAM PAR DAG PA'I TSIG DE NI 'DI LTA STE, BYANG CHUB SEMS DPA'I
TSIG GO ZHES 'BYUNG BA NI, STONG PA NYID KYI YE SHES DANG, SHES
RAB KYI PHA ROL TU PHYIN PA MNYAM PAR SBYOR BA'I DUS NA DRI THAMS
CAD NGO BO NYID KYIS STONG

PA'I PHYIR DRI ZHIM PA DANG, MI ZHIM PA KHYAD PAR DU MI BYED PAR
DRI MCHOG GIS LHA NYID LA MCHOD PAR BYED PAS BSDOS NA NYON MONGS
PA'I 'CHING BAR MI 'GYUR GYI BSOD NAMS SU 'GYUR BAS RNAM PAR DAG
PA'I PHYIR RO, ,GZHUNG LAS RO RNAM PAR DAG PA'I TSIG DE NI 'DI
LTA STE, BYANG CHUB SEMS

DPA'I TSIG GO ZHES 'BYUNG BA NI STONG PA NYID KYI YE SHES DANG,
SHES RAB KYI PHA ROL TU PHYIN PA MNYAM PA NYID DU SBYOR BA'I DUS
NA RO THAMS CAD RANG BZHIN GYIS STONG PAS NA KHA ZAS ZHIM PO DANG
MI ZHIM PA DANG, GTZANG BA DANG, SME BA MED DE THAMS CAD KYANG
ZIL MNGAR BDUD RTZI LTA BU'I LHA

LA MCHOD PAR BSNGOS NA NYON MONGS PA'I 'CHING BAR MI 'GYUR GYI
RNAM PAR DAG PA'I PHYIR RO, ,GZHUNG LAS REG BYA RNAM PAR DAG PA'I
TSIG DE NI 'DI LTA STE, BYANG CHUB SEMS DPA'I TSIG GO ZHES 'BYUNG
BA NI, CHOS THAMS CAD KYI YE SHES DANG, SHES RAB KYI PHA ROL TU
PHYIN PA MNYAM

PA NYID DU SBYOR BA'I DUS NA BDE BA DANG SDUG BSNGAL GNYI GA MA
YIN PA'I LUS KYI REG BYA THAMS CAD RANG BZHIN GYIS STONG PAS NA
BDE MI BDE'I KHYAD PAR GYI DBYE BA THAMS CAD KYANG BDE BA'I MCHOG
GIS BDAG GI LHA NYID LA MCHOD PAR BSNGOS NA NYON MONGS PA'I
'CHING BA MI 'GYUR GYI BSOD NAMS SU

'GYUR BAS RNAM PAR DAG PA'I PHYIR RO, ,GZHUNG LAS CHOS RNAM PAR
DAG PA'I TSIG DE NI 'DI LTA STE, BYANG CHUB SEMS DPA'I TSIG GO
ZHES 'BYUNG BA NI, STONG PA NYID KYI YE SHES DANG, SHES RAB KYI
PHA ROL TU PHYIN PA MNYAM PA NYID DU SBYOR BA'I DUS NA CHOS THAMS
CAD NGO BO NYID KYIS MI SKYE MI

'GAG RANG BZHIN GYIS STONG PA YIN PAS CHOS THAMS CAD DU SPYOD PA
LA 'JUG GIS BYANG CHUB KYI SPYOD PA LA 'JUG PA YIN GYI NYON MONGS
PA'I 'CHING BAR MI 'GYUR BAS RNAM PAR DAG PA'I PHYIR RO, ,DE
BZHIN DU SKYE MCHED BCU GNYIS LA SOGS PA CHOS KUN LA SPYOD PA'I
TSE STONG PA NYID KYI YE SHES DANG

@280B SHES RAB KYI PHA ROL TU PHYIN PA MNYAM PA NYID LA SBYOR BA
NI DE BZHIN GSHEGS PA'I YE SHES KYI TSOGS SU 'GYUR TE, CHOS RNAM
PA SNA TSOGS LA SPYOD CING BSNGO BA MA NOR BA NI BSOD NAMS KYI
TSOGS YONGS SU RDZOGS PAR 'GYUR RO, ,GZHUNG LAS, DE CI'I PHYIR
ZHE NA, 'DI LTAR CHOS THAMS CAD RANG

BZHIN GYIS STONG PAS NGO BO NYID RNAM PAR DAG STE, CHOS THAMS CAD
NGO BO NYID STONG PA NYID KYI PHYIR, SHES RAB KYI PHA ROL TU
PHYIN PA RNAM PAR DAG PA'O ZHES 'BYUNG BA NI, RTAG TU SMOS PA'I
CHOS KYI RNAM GRANGS DE LA MA RTOGS PA'I CHOS ZHES BYA BA GUD NA
MED DE, 'PHAGS PA'I SPYOD YUL DANG

BYIS PA MA RAB KYI SPYOD YUL YANG CHOS NYID 'DI LA SPYOD PAR
BZANG DE, CHOS KYI MTSAN NYID SHES PA DANG, MI SHES PA'I KHYAD
PAR GYI NYON MONGS PA'I 'CHING BA DANG, RNAM PAR DAG PAR GYUR PAS
BZANG NGO, ,DE'I PHYIR NA, RTAG TU SMOS PA'I CHOS SO COG THAMS
CAD RANG BZHIN GYIS STONG PA

STE; CHOS NYID KYI RNAM PAR DAG PAS NA, SHES RAB KYI PHA ROL TU
PHYIN PA NYID KYANG JI LTAR CHOS THAMS CAD RANG BZHIN GYIS STONG
PA BZHIN DU SHES RAB KYI PHA ROL TU PHYIN PA YANG STONG PA'I
MTSAN NYID DE RNAM PAR DAG PA ZHES BYA BA'I MTSAN MA SNA TSOGS LA
SPYOD PA YANG STONG PA NYID KYI YE SHES DANG

LDAN PAS SHES RAB DANG THABS DBYER MED PA'I 'BREL PAS SPYOD DO
COG KYANG CHUNG MI ZOS SHING BSOD NAMS DANG YE SHES KYI TSOGS
YONGS SU RDZOGS SHING DE BZHIN GSHEGS PA'I SKU GSUM THOB PAR
'GYUR RO, ,GZHUNG LAS, LAG NA RDO RJE GSANG BA'I BDAG PO SU LA
LAS CHOS THAMS CAD

KYI NGO BO NYID RNAM PAR DAG PAR BSGRUB PA'I SGO, SHES RAB KYI
PHA ROL TU PHYIN PA'I TSUL 'DI LAN CIG THOS NA YANG BYANG CHUB
KYI SNYING PO'I BAR DU SGRIB PA DANG, MCHOD PA THAMS CAD DANG,
NYON MONGS PA'I SGRIB PA DANG, LAS KYI SGRIB PA DANG, CHOS KYI
SGRIB PA LA SOGS PA SGRIB PA CHEN PO MANG

DU BSAGS KYANG SEMS CAN DMYAL BA DANG NGAN SONG DU SKYE BA NAM
YANG MI 'GYUR, SDIG PA YANG BYAS MA THAG TU SDUG BSNGAL MED PAR
'GYUR RO ZHES 'BYUNG BA NI, RDO RJE RIGS KYI GTZO PO LAG NA RDO
RJE LA BSHAD DE, SU LA LA ZHIG CHOS RGYA CHEN PO 'DI LA DAD PAS
'JUG NA CHOS 'DI NI RNAM PAR DAG

@281A *, ,PA'I CHOS, 'DI NI 'CHING BA'I CHOS, 'DI NI SPYOD PA'I
CHOS, 'DI NI MI SPYOD PA'O ZHES RNAM PAR DBYE BA MED DO, ,CHOS
THAMS CAD NGO BO NYID KYIS DAG PA NI STONG PA NYID DE YE SHES
DANG GNYIS SU MED PAR MNYAM PAR SBYOR BA NI RNAM PAR DAG PA'I SGO
MO YIN TE, CHOS RGYA CHEN PO 'DI

LAN CIG THOS NA YANG NAM BYANG CHUB KYI SNYING PO'I BAR DU NYON
MONGS PA'I SGRIB PA DANG, SHES BYA'I SGRIB PA DANG, YANG DAG PA'I
YE SHES KYI BAR DU GCOD PA LA SOGS TE SGRIB PAR MI 'GYUR ZHES BYA
BA'I CHOS THAMS CAD KYI NANG DU BZHUGS TE SPYOD KYIS KYANG STONG
PA NYID KYI YE SHES DANG, SHES RAB

KYI PHA ROL TU PHYIN PA MNYAM PA NYID DANG LDAN PAS SGRIB CES BYA
BA'I CHOS THAMS CAD NGO BO NYID MA BSKYED PAR RANG BZHIN STONG
PAS NA NYON MONGS PA'I 'CHING BA DANG, 'BRAS BU MED PAS DMYAL BA
DANG NGAN SONG DU NAMS KYANG SKYE BAR MI 'GYUR ZHES GSUNGS PA YIN
NO, ,SDIG PA NYID KYI RANG

BZHIN MED PAS SPYOD PA NYID KYI TSE NA 'CHING BAR MI 'GYUR TE,
SDIG PA BYAS MA THAG TU SDUG BSNGAL MED PA'I PHYIR RO, ,SHES RAB
KYI PHA ROL TU PHYIN PA BSGOM PA DANG NAN TAN JI LTAR BYAS NA
'GRUB CE NA, GZHUNG LAS, GANG 'DZIN PA DANG, NYIN RE ZHING KLOG
PA DANG, KHA TON BYED PA DANG, TSUL

BZHIN DU YID LA BYED PA NA ZHES 'BYUNG BA STE, BCANGS TE MNYAN
NAS GZUNGS SU 'DZIN PA DANG 'DRIS PAR BYED PA DANG, STONG PA NYID
DANG GNYIS SU MED PA'I SBYOR BA NAN GTAN DU BYED PA'I PHYIR RO,
,SHES RAB KYI PHA ROL TU PHYIN PA MNYAM PAR SBYOR BA'I CHOS
BSGRUB PA'I DON JI LTA BU THOB PAR 'GYUR ZHE NA,

GZHUNG LAS DES TSE 'DI NYID LA CHOS THAMS CAD MNYAM PA NYID KYI
RDO RJE'I TING NGE 'DZIN RAB TU THOB PAS CHOS THAMS CAD LA RAB TU
DBANG BAR 'GYUR, MOS PA DANG, DGA' BA DANG, RAB TU DGA' BA THAMS
CAD MYONG, BYANG CHUB SEMS DPA' TSE BCU DRUG GIS DE BZHIN GSHEGS
PA'I RDO RJE'I TING

'DZIN RAB TU THOB PAR 'GYUR RO, ,H'Um ZHES 'BYUNG BA STE, STONG
PA NYID KYI YE SHES DANG, SHES RAB KYI PHA ROL TU PHYIN PA NYID
DU SBYOR BA THAMS CAD NAN TAN DU BYED PA NI THAMS CAD MNYAM PA
NYID KYI RDO RJE'I TING NGE 'DZIN RAB TU 'DZIN PAS CHOS SO COG
THAMS CAD NI CHOS KYI DBYINGS LAS THA MI DAD PAS

@281B SEMS BSKYED PA'I PHYIR DGE BA DANG SDIG PA'I CHOS MTSUNGS
PAR SPYOD KYIS KYANG 'CHING BA'I NYES PAR MI 'GYUR BAS CHOS THAMS
CAD LA DBANG BA YIN, 'JIG RTEN GYI LONGS SPYOD THAMS CAD MYONG
BAR 'GYUR KYANG 'CHING BA'I NYES PAR MI 'GYUR BAS DUS THAMS CAD
DU GNOD PA'I MI BDE BA MED PAS TSE BCU DRUG

GIS DE BZHIN GSHEGS PA'AM RDO RJE 'DZIN RAB TU THOB PAR 'GYUR BA
YANG TSE SHIN TU RING BA'I GNAS NAS BSGRUB PA YIN, H'Um ZHES BYA
BA NI CHOS THAMS CAD BSDUS PA'I DON TE, THOG MA MED PA'I TSUN
CHAD NYON MONGS PA'I LAS KYI BAG CHAGS THAMS CAD BSDUS NAS MED
PAR BYA BA'I DON TO, ,YANG

RNAM PA GCIG TU NA RDO RJE'I RIGS KYI SNYING PO STE, RDO RJE
BYANG CHUB SEMS DPA' THAMS CAD SA BON 'DI LAS BSKYED PA'I PHYIR
BSOD NAMS KYI TSOGS THAMS CAD SDUD PA'I PHYIR RO, ,YANG RNAM PA
GCIG TU NA RDO RJE LTA BU DRAG SHUL CHE BA'I SNYING PO BAS SEMS
CAN GDUL DKA' BA MA RUNGS PA THAMS CAD

BSDUS NAS 'JOMS SHING 'JIG PAR BYED PA'I DON TO, ,GZHUNG LAS, DE
NAS BCOM LDAN 'DAS DE BZHIN GSHEGS PA THAMS CAD KYI THEG PA CHEN
PO ZHES 'BYUNG BA NAS, BADZRA H'Um ZHES BYA BA'I BAR DU STE, 'DIR
YANG RDO RJE RIGS KYI DKYIL 'KHOR GYI TSUL STON TE, DE BZHIN
GSHEGS PA

THAMS CAD KYI YE SHES DANG, SHES RAB KYI PHA ROL TU PHYIN PA
MNYAM PAR SBYOR BA, CHOS THAMS CAD KYI RANG BZHIN SNGON THUGS SU
CHUD PA GNYIS SU MED PA'I SBYOR BA'I DAM TSIG DANG LDAN PA, DKYIL
'KHOR THAMS CAD MA LUS PA'I RDO RJE 'DZIN TE SEMS CAN KUN LAS
'PHAGS PA'I PHYIR NA MCHOG

GO; ,'DOD PA'I KHAMS DANG GZUGS KYI KHAMS DANG GZUGS MED PA'I
KHAMS THAMS CAD LAS RNAM PAR RGYAL BA, SEMS CAN GYI KHAMS THAMS
CAD MA LUS PAR 'DUL ZHING MNYAM PA NYID DU SBYOR BA'I DON LA SEMS
CAN THAMS CAD BTZUD NAS SANGS RGYAS DANG BYANG CHUB SEMS DPA'
DANG RIG

'DZIN GYI GNAS THOB PAR BYAS PA DANG, BDAG NYID SANGS RGYAS KYI
YE SHES THAMS CAD DANG LDAN PAS SGRIB PA MED PA'I PHYIR DON THAMS
CAD GRUB PA NI LAG NA RDO RJE STE, DAM TSIG THAMS CAD DANG YANG
LDAN LA MNYAM PAR SBYOR BA'I DAM TSIG CHEN PO YANG MI GTONG BA'I
TSUL DU GZHUGS [?] SHING ZHABS

@282A *, ,'BRING BA 'KHOR YANG RDO RJE GNOD SBYIN MANG POS BYAS
NAS SHES RAB KYI PHA ROL TU PHYIN PA MNYAM PA NYID KYI TSUL GYI
DON BSTAN PAS SEMS CAN YANG DE LA 'DZUD PAR MDZAD DE, SEMS CAN
THAMS CAD CHOS RGYA CHEN PO 'DI LA ZHUGS PA RNAMS DON CHUD MI ZA
BAR THUGS SU CHUD PAS

SHIN TU DGYES PA'I TSUL GYIS ZHAL 'DZUM STE, RDO RJE CHEN PO DE
BZHIN GSHEGS PA LNGA'I RIGS DANG YUM LNGA'I MTSAN NYID DANG LDAN
PA LAG PA G-YON PAS GSOR TE, CIS KYANG MI 'JIGS MI SKRAG PA'I
BSNYEMS PAS RANG GI SNYING GAR STOD PA'I TSUL GYIS 'DZIN CING
BSOD NAMS DANG YE SHES

CHEN PO'I TSOGS MNGA' BA BDE BA CHEN PO'I LONGS SPYOD PHUN SUM
TSOGS PA GNYIS SU MED PAR SBYOR BA'I DAM TSIG SEMS CAN THAMS CAD
YONGS SU SMIN PAR 'GYUR BA'I DON YOD PA'I CHOS THUGS SU CHUD NAS
RANG GI DE KHO NA NYID KYI SNYING POR GSUNGS TE, BADZRA H'Um ZHES
BYA BA NI RDO RJE RIGS KYI SNYING

PO BRTAN PAR BYA BA'I DON BSTAN NAS, BADZRA SVA BSNAN TO, ,GZHUNG
LAS, DE NAS BCOM LDAN 'DAS RNAM PAR SNANG MDZAD CES BYA BA NAS
MYUR DU BLA NA MED PA YANG DAG PAR RDZOGS PA'I BYANG CHUB TU
MNGON PAR 'TSANG RGYA'O, ,A'A ZHES 'BYUNG BA'I BAR DU STE, BCOM
LDAN 'DAS RNAM PAR SNANG MDZAD

KYI ZHI BA'I DKYIL 'KHOR THAMS CAD RDZOGS PAR BSTAN TE, RIGS
LNGA'I DKYIL 'KHOR STONG PA NYID KYI YE SHES DANG, SHES RAB KYI
PHA ROL TU PHYIN PA MNYAM PAR SBYOR BA'I TSUL DU ZHUGS PA'I DKYIL
'KHOR GYI TSUL BSHAD DO, ,RDO RJE'I RIGS KYI DKYIL 'KHOR TE, RDO
RJE'I MTSAN NYID

NI SRA BA'I PHYIR PHYAG MTSAN RDO RJE BSNAMS TE, STONG PA NYID
KYI YE SHES DANG, SHES RAB KYI PHA ROL TU PHYIN PA MNYAM PAR
SBYOR BA'I RDO RJE RIGS KYI GTZO BO DANG, GTZO MO'I MTSAN NYID
LTA BU STE MNYAM PAR GNAS SO, ,RIN PO CHE'I RIGS KYI DKYIL 'KHOR
TE RIN PO CHE'I DON NI DBANG BSKUR BA YIN

TE; PHYAG MTSAN YANG RIN PO CHE BSNAMS TE CHOS STONG PA NYID KYI
YE SHES DANG, SHES RAB KYI PHA ROL TU PHYIN PA MNYAM PAR SBYOR BA
YANG RIN PO CHE'I RIGS KYI GTZO BO DANG GTZO MO'I MTSAN NYID DANG
LDAN PA STE, 'KHOR LOS SGYUR BA'I RGYAL PO RIN PO CHE LNGAS DBANG
BSKUR NA GLING BZHI LA DBANG BYED

@282B PA BZHIN DU DE BZHIN GSHEGS PA THAMS CAD KYIS KYANG DNGOS
GRUB THAMS CAD SBYIN PA'I DBANG GIS BYANG CHUB SEMS DPA' RNAMS
KYANG RIN PO CHE'I COD PAN LA SOGS PAS DBANG BSKUR BA'I DAM TSIG
GI DON MDZAD CING MNYAM PAR RDZOGS PA'I GNAS SO, ,CHOS KYI RIGS
KYI DKYIL 'KHOR TE, CHOS

THAMS CAD RNAM PAR DAG PA'I PHYIR PADMA 'DAM GYIS MA GOS BA BZHIN
TE, PHYAG MTSAN PADMA BSNAMS TE, STONG PA NYID KYI YE SHES DANG,
SHES RAB KYI PHA ROL TU PHYIN PA MNYAM PAR SBYOR BAR YANG CHOS
KYI GTZO BO DANG GTZO MO'I MTSAN NYID DU LDAN PA MNYAM PA NYID DU
RDZOGS PAR GNAS SO, ,

LAS KYI RIGS KYI DKYIL 'KHOR TE, CHOS SO COG THAMS CAD DBYINGS
KYIS KHYAB STE NGO BO NYID KYIS RNAM PAR RTOGS PA'I PHYIR RO,
,DNGOS GRUB KYI BYA BA SNA TSOGS MDZAD PAS PHYAG MTSAN YANG LAS
KYI RDO RJE RGYA GRAM BSNAMS TE, STONG PA NYID KYI YE SHES DANG,
SHES RAB KYI PHA ROL TU PHYIN PA

MNYAM PA NYID DU SBYOR BA YANG LAS KYI RIGS KYI GTZO BO DANG GTZO
MO'I MTSAN NYID DANG LDAN PAS GNAS TE, DE LTAR SO SO'I RIGS KYI
DKYIL 'KHOR YANG LONGS SPYOD KYI TSUL 'DI LTAR BZHUGS, DKYIL
'KHOR 'DIR 'JUG 'DOD PA RNAMS KYANG CHOS STONG PA NYID DANG, SHES
RAB KYI PHA ROL

TU PHYIN PA MNYAM PAR SBYOR BA LA GOMS PAR BYA STE, MNGON PAR
GRUB PA BZHI PO 'DI DAG NYAN THOS LA SOGS PAS NAN TAN DU BYAS NA
CHOS SO COG THAMS CAD STONG PA NYID KYI PHYIR THAMS CAD SPYOD
KYANG NYON MONGS PA'I BCING BAR MI 'GYUR BAS SNYING PO BYANG CHUB
LA 'DUG GI BAR DU NGAN SONG THAMS

CAD LAS 'DAS PAR 'GYUR, CHOS NYID LA GNAS PAS RNAM PAR DAG PA'I
SPYOD YUL TE, BSOD NAMS DANG YE SHES KYI TSOGS RDZOGS SHING BLA
NA MED PA'I BYANG CHUB TU MNGON PAR RDZOGS PA 'TSANG RGYA'O, ,A'A
ZHES BYA BA NI DE BZHIN GSHEGS PA'I SNYING PO STE, CHOS THAMS CAD
MA SKYES

PA SPROS PA MED PA STONG PA NYID KYI DON STON PA'I PHYIR RO,
,GZHUNG LAS, DE NAS DE SKAD CES BKA' STZAL ZHES BYA BA NAS,
BADZRA AA AA:, ZHES BYA BA'I BAR DU STE ZHES 'BYUNG BA RTAG TU
BSTAN PA'I DKYIL 'KHOR BCOM LDAN 'DAS KYIS BKA' STZAL PA LUS DANG
NGAG YID GSUM RDO RJE YE SHES

@283A *, ,KYI KHU TSUR YONGS SU 'DZIN PA ZHES BYA BAS CHOS MNYAM
PA NYID KYI DON BCOM LDAN 'DAS KYIS BSTAN PA YANG SEMS CAN YONGS
SU SMIN PA'I DON DU 'GYUR BAS 'DZUM MUL TE, STONG PA NYID KYI YE
SHES DANG SHES RAB KYI PHA ROL TU PHYIN PA MNYAM PAR SBYOR BA
NYID KYI PHYIR SNYING PO, ,

BADZRA AA AA:, ZHES GSUNGS TE, STONG PA MA SKYES PA'I DON AA: 'DI
LA BRTEN PAR BYA BA'I PHYIR RO, ,AA ZHES BYA BA'I DON LTA BA'I
TSIG GO, ,GZHUNG LAS THAMS CAD 'DUL BA NA ZHES BYA BA NAS YANG
DAG PAR RDZOGS PA'I BYANG CHUB MNGON PAR 'TSANG RGYA'O, ,H'Um
ZHES BYA BA'I BAR DU STE, BCOM

LDAN 'DAS SH'AKYA THUB PAS YANG SEMS CAN GYI DON GYI PHYIR STONG
PA NYID KYI YE SHES DANG, SHES RAB KYI PHA ROL TU PHYIN PA MNYAM
PA NYID DU SBYOR BA'I DON NI 'JIG RTEN THAMS CAD LAS RNAM PAR
RGYAL BA BSOD NAMS DANG YE SHES KYI TSOGS BSDU BA'I DKYIL 'KHOR
RGYA CHEN PO YANGS PA 'DI BSHAD DO, ,

RDO RJE'I RIGS KYI DKYIL 'KHOR DE BZHIN GSHEGS PA RIGS LNGA YAB
YUM LNGA MNYAM PAR GNAS PA YANG CHOS THAMS CAD STONG PA NYID KYI
PHYIR 'DOD CHAGS KYI NYON MONGS PA'I 'CHING BA MED PAS 'DOD CHAGS
SPROS PA MED PA'I PHYIR BDAG DANG GZHAN DU LTA BA MED PAR MNYAM
PAS NA ZHE SDANG MI 'BYUNG BAS

ZHE SDANG SPROS PA MED DO, ,RIN PO CHE'I RIGS KYI DKYIL 'KHOR TE,
SNYING RJE CHEN PO'I GZUGS KYIS SEMS CAN MA RUNGS PA 'DUL BA
DANG, GNAS BDE BAR BSKYED PAR BYA BA'I PHYIR MNGON SPYOD KYI
DBANG BYED DE, CHOS THAMS CAD RANG BZHIN GYIS STONG PAS NA STONG
PA NYID KYI YE SHES DANG, SHES

RAB KYI PHA ROL TU PHYIN PA MNYAM PAR SBYOR BAS ZHE SDANG GI LAS
DANG NYON MONGS PA'I 'CHING BAR MI 'GYUR BAS ZHE SDANG SPROS PA
MED PA'I PHYIR RO, ,CI'I PHYIR ZHE NA, GTI MUG GI GZUNG BA MED
PA'I PHYIR SPYOD PAS GTI MUG SPROS PA MED DO, ,GTI MUG GI GZUNG
BA'I 'DOD CHAGS DANG ZHE SDANG NI BCING

BAR 'GYUR GTI MUG MED PA'I 'DOD CHAGS DANG ZHE SDANG GI LAS SPYOD
PA NI RNAM PAR GROL BAR 'GYUR BA'I PHYIR RO, ,CHOS KYI RIGS KYI
DKYIL 'KHOR TE, CHOS THAMS CAD STONG PA NYID KYI YE SHES DANG,
SHES RAB KYI PHA ROL TU PHYIN PA MNYAM PAR SPYOD DO, ,RNAM PAR MI
RTOG PA NYID PAS MI SHES PA'I TSUL

@283B GYIS SHES PA STE, GTI MUG GI RANG BZHIN MED PAS GTI MUG
SPROS PA MED PA'I PHYIR CHOS SO COG THAMS CAD SPROS BA MED DO,
,LAS KYI RIGS KYI DKYIL 'KHOR TE CHOS SO COG THAMS CAD CHOS KYI
DBYINGS KYIS KHYAB PAS NA GNYIS SU MED PA'I MNYAM PA'I TSUL DU
SBYOR ZHING DNGOS GRUB THAMS CAD KYI

LAS BYED KYANG, NYON MONGS PA'I 'CHING BA MED PAS CHOS THAMS CAD
SPROS PA MED PA'I PHYIR ZHES BYA STE, DE LTAR CHOS SO COG THAMS
CAD RANG BZHIN GYIS STONG STE SPROS PA MED PA'I PHYIR SHES RAB
KYI PHA ROL TU PHYIN PA MNYAM PAR SBYOR BA YANG 'GRIB PAR MI
'GYUR BAS SPROS PA MED PAR RIG PAR BYA'O, ,

'DI LTAR ZHAL NAS GSUNGS PA'I DKYIL 'KHOR 'DI'I DON LA 'JUG CING,
SHES RAB KYI PHA ROL TU PHYIN PA MNYAM PAR SPYOD PA'I TSUL 'DI
NYAN PA LA SOGS PA NAN TAN DU BYED NA DE 'DUL BA'I DBANG GI PHYIR
CHOS SO COG THAMS CAD STONG PA NYID PAS KHAMS GSUM DU SKYES PA'I
SEMS CAN THAMS

CAD BSAD KYANG NGAN SONG DU MI 'GRO BAR 'GYUR TE, MYUR DU BLA NA
MED PA YANG DAG PAR RDZOGS PA'I BYANG CHUB TU MNGON PAR RDZOGS
PAR 'TSANG RGYA'O, ,CI'I PHYIR ZHE NA, CHOS NYID KYI SDIG PA RANG
BZHIN YOD LA SPRAS BU BSAGS NA SEMS CAN GCIG GSAD PA'I SDIG PA
BZHIN DU MANG DU BSAD PA

TSOGS CHE BAR YANG MNGON NA, STONG PA NYID KYI YE SHES DANG, SHES
RAB KYI PHA ROL TU PHYIN PA MNYAM PAR SBYOR BA'I DUS NA CHOS KYI
DBYINGS KYIS KHYAB PAS SEMS CAN GYI RANG BZHIN MED PA'I PHYIR
SDIG PA'I RANG BZHIN YANG MED DE 'DUL BA'I DBANG GI PHYIR SDIG
PA'I 'CHING BAR MI 'GYUR GYI BSOD NAMS

KYI TSOGS RNAM PAR DAG PAR 'GYUR PA'I PHYIR, H'Um ZHES BYA BA'I
DON 'DI LHAG MA DANG 'DRA'O, ,GZHUNG LAS, DE NAS BCOM LDAN 'DAS
LAG NA RDO RJE ZHES BYA BA NAS, BADZRA H'Um ZHES BYA BA'I BAR DU
STE, RTAG TU GSUNGS PA'I DKYIL 'KHOR GYI DON BSTAN PAR BYA BA'I
PHYIR, BCOM LDAN 'DAS LAG NA

RDO RJE CHOS MNYAM PAR SPYOD PA'I DON SEMS CAN BSTAN PA YAN CHUD
MI ZA ZHING RNAM PAR DAG PAR 'GYUR BA'I PHYIR ZHAL 'DZUM STE,
'JIG RTEN GSUM LAS RNAM PAR RGYAL BAR 'GYUR ZHES BYA BA'I PHYAG
RGYA BCINGS NAS LUS GZI BRJID CHEN PO GZHAN THAMS CAD SKRAG CING
SPA BKONG BA'I TSUL DU

@284A *, ,'GYUR TE, BADZRA H'Um ZHES BYA BA GSUNGS SO, ,BADZRA
H'Um GI DON NI RTAG TU BSHAD PA DANG 'DRA, GZHUNG LAS, DE NAS
BCOM LDAN 'DAS DE BZHIN GSHEGS PA YONGS SU DAG PA'I CHOS NYID CES
PA NAS, MNGON PAR RDZOGS PAR 'TSANG RGYA'O, ,H'Um ZHES 'BYUNG
BA'I PAR DU STE,

CHOS KYI RIGS KYI BYANG CHUB KYI GTZO BO 'PHAGS PA SPYAN RAS
GZIGS KYIS BSTAN TE, STONG PA NYID KYI YE SHES DANG, SHES RAB KYI
PHA ROL TU PHYIN PA MNYAM PAR SBYOR BA'I CHOS RGYA CHEN PO YANGS
PA YE SHES KYI PHYAG RGYA ZHES BYA BA'I TSUL 'DI STON TO, ,RDO
RJE RIGS KYI DKYIL 'KHOR DE STONG PA NYID KYI

YE SHES DANG, SHES RAB KYI PHA ROL TU PHYIN PA MNYAM PAR SBYOR
BA'I DUS NA 'DOD CHAGS KYI SPYOD YUL THAMS CAD RNAM PAR DAG PAR
'GYUR BA YIN GYI 'DOD CHAGS KYI NYON MONGS PAS BCINGS PAR MI
'GYUR TE, STONG PA NYID DANG MNYAM PAR SBYOR BA'I CHOS DAG PA'I
MTSAN NYID PAS NYON MONGS

PA'I DUS THAMS CAD KYIS GNOD PAR MI NUS PA'I PHYIR RDO RJE'I RIGS
KYI DKYIL 'KHOR ZHES BYA'O, ,RIN PO CHE'I RIGS KYI DKYIL 'KHOR
TE, 'DOD CHAGS KYI NGO BO NYID KYI STONG PA'I PHYIR BDAG GI
PHYOGS MI 'DZIN PAS ZHE SDANG MI 'BYUNG MOD KYI SNYING RJE CHEN
PO'I GZUGS KYIS SEMS CAN MA

RUNGS PA 'DUL BA DANG, SDUG BSNGAL GYI GNAS NGAN PA LAS GNOD PA'I
DBANG MDZAD MOD KYI, ZHE SDANG GI NYON MONGS PAR MI 'GYUR BAS ZHE
SDANG RNAM PAR DAG PA ZHES BYA STE, THAMS CAD LA DBANG DU SPYOD
PAS NA RIN PO CHE'I RIGS KYI DKYIL 'KHOR GYI MTSAN NYID CES
BYA'O, ,CHOS KYI RIGS

KYI DKYIL 'KHOR YIN TE, ZHE SDANG GI MTSAN NYID RANG BZHIN GYIS
STONG STE, NYON MONGS PA'I 'BRAS BUR MI 'GYUR PAS SGRIB PA MED
PAS CHOS NYID STONG PA NYID KYI DBYINGS YIN PAS DRI MA THAMS CAD
RNAM PAR DAG PA ZHES BYA'O, ,CHOS NYID KYI NGO BOS CHOS KYI RIGS
KYI DKYIL 'KHOR GYI MTSAN

NYID BSTAN TO, ,LAS KYI RIGS KYI DKYIL 'KHOR GYI MTSAN NYID DE
DRI MA'I CHOS NYID NGO BO NYID KYI STONG STE, SDIG PA'I TSOGS SU
MI 'GYUR BAS SDIG PA'I CHOS RNAM PAR DAG PA STE, DNGOS GRUB KYI
CHOS THAMS CAD LA SPYOD CING GRUB PAS LAS KYI RIGS KYI DKYIL
'KHOR GYI MTSAN NYID CES BYA'O, ,

@284B RDO RJE RIGS KYI YUM GYI DKYIL 'KHOR GYI MTSAN NYID DE SDIG
PA'I CHOS THAMS CAD CHOS NYID KYIS STONG STE, NYON MONGS PA'I
'CHING BAR MI 'GYUR BAS CHOS THAMS CAD RNAM PAR DAG CES BYA STE,
CHOS THAMS CAD YONGS SU DAG NA NYON MONGS PA'I 'CHING BA'I BDUD
THAMS CAD LAS RGYAL BA'I PHYIR RDO RJE'I

RIGS KYI YUM GYI DKYIL 'KHOR ZHES BYA'O, ,RIN PO CHE'I RIGS KYI
YUM GYI DKYIL 'KHOR GYI MTSAN NYID DE CHOS THAMS CAD CHOS KYI
DBYINGS KYIS KHYAB STE RANG BZHIN GYIS DAG PAS CHOS LA SEMS CAN
THA DAD PA MED DE, SEMS CAN THAMS CAD RNAM PAR DAG PAR 'GYUR RO,
,CHOS STONG PA NYID KYIS

SEMS CAN DAG PA'I DBANG DU BYED PA'I RIN PO CHE'I RIGS KYI YUM
GYI DKYIL 'KHOR ZHES BYA'O, ,CHOS KYI RIGS KYI YUM GYI DKYIL
'KHOR GYI MTSAN NYID DE SEMS CAN THAMS CAD RANG BZHIN GYIS MA
GRUB STE, NGO BO NYID RNAM PAR DAG PAS NA SEMS CAN DANG, YE SHES

STONG PA NYID KYI MTSAN NYID DU DBYER MED PAS YE SHES RNAM PAR
DAG PA ZHES BYA STE, CHOS THAMS CAD DBYINGS SU MNYAM PAS CHOS KYI
RIGS KYI YUM GYI DKYIL 'KHOR ZHES BYA'O, ,LAS KYI RIGS KYI YUM
GYI DKYIL 'KHOR TE, STONG PA NYID KYI YE SHES RNAM PAR DAG PA'I
MTSAN NYID PAS NA

SHES RAB KYI PHA ROL TU PHYIN PA MNYAM PAR SBYOR BA YANG NGO BO
NYID KYIS DAG PA STE, 'CHING BA MED PAS DNGOS GRUB THAMS CAD GRUB
PAR BYED PA'I LONGS SPYOD PA'I PHYIR LAS KYI RIGS KYI YUM GYI
DKYIL 'KHOR ZHES BYA'O, ,DE LTA BAS NA CHOS THAMS CAD STONG PA'I
RANG BZHIN DU GRUB PA MED

PA'I PHYIR NI SHES RAB KYI PHA ROL TU PHYIN PA MNYAM PAR SBYOR
BA, SHES RAB KYI PHA ROL TU PHYIN PA MNYAM PAR SBYOR BA NYID KYIS
KYANG CHOS THAMS CAD STONG PA NYID DU CHUD CING RNAM PAR GROL BA
YANG DAG PA'I SPYOD YUL DU 'GYUR RO, ,'DI GNYIS KYANG GCIG GIS
GCIG BSKYED PA YIN TE, CHOS KYI PHYAG

RGYA CHEN POS MNYAM PAR DON 'DI NYAN PA LA SOGS TE, GRUB BA NAN
TAN DU BYAS NA 'DOD CHAGS LA SOGS PA CHOS SNA TSOGS KYI NAD NA
'DUG KYANG NYON MONGS PA'I DRI MAS GOS PAR MI 'GYUR TE PADMA 'DAM
GYIS MI CHAGS PA BZHIN NO, ,DE LTA BAS NA STONG PA NYID KYI YE
SHES GNYIS SU MED PAR MNYAM

@285A *, ,PAR SBYOR BA'I DUS NA CHOS THAMS CAD KYI MTSAN NYID
SHES PAS NYON MONGS PA GSUM YANG MI SPANG BA'I DAM TSIG TU BLANG
ZHES 'BYUNG NGO, ,SNA TSOGS LA SPYOD KYANG SGRIB PAR MI 'GYUR BAS
MYUR DU BLA NA MED PA YANG DAG PAR RDZOGS PA'I BYANG CHUB TU
MNGON PAR 'TSANG RGYA'O, ,HR'I:ZHES BYA

BA NI PADMO'I RIGS KYI SNYING PO STE, PADMO'I RIGS KYI BYANG CHUB
SEMS DPA' THAMS CAD SA BON 'DI LAS SKYES PA'I PHYIR TE, DON MI
SKYE MI 'GAG SPROS PA MED PA RANG BZHIN GYIS STONG PA'I MTSAN
NYID DU BLTA'O, ,GZHUNG LAS, DE NAS BYANG CHUB SEMS DPA'I ZHES
BYA BA NAS BADZRA HR'I:,

ZHES BYA BA'I BAR DU STE, 'PHAGS PA SPYAN RAS GZIGS KYI DBANG POS
RTAG TU GSUNGS PA'I DON BSTAN PAR BYA BA'I PHYIR YANG GSUNGS TE,
CHOS RGYA CHEN PO'I SPYOD YUL 'DI SEMS CAN RNAM PAR DAG PA'I DON
DU 'GYUR BAS 'DZUM MUL TE, PADMA 'DAM GYIS MI CHAGS PA BZHIN DU
CHOS

MNYAM PA NYID DU SBYOR BA LA NYON MONGS PA'I DRI MAS MI GOS PAR
MKHYEN TE, SNYING PO BADZRA HA ZHES GSUNGS SO, ,GZHUNG LAS, DE
NAS BCOM LDAN 'DAS DE BZHIN GSHEGS PA ZHES BYA BA NAS, BDE BA
THOB PAR 'GYUR RO, ,TR'Am ZHES BYA BA'I BAR DU STE, DE BZHIN
GSHEGS PA RIN PO CHE'I

RIGS KYI GTZO BOS STONG PA NYID KYI YE SHES DANG, SHES RAB KYI
PHA ROL TU PHYIN PA MNYAM PAR SBYOR BAS KHAMS GSUM THAMS CAD KYI
DBANG POS DBANG BSKUR BA'I DKYIL 'KHOR BSTAN TO, ,RDO RJE'I RIGS
KYI DKYIL 'KHOR TE, BCOM LDAN 'DAS RNAM PAR SNANG MDZAD MNGON PAR
BYANG CHUB

PA NA DE BZHIN GSHEGS PA THAMS CAD KYI KHAMS GSUM CHOS KYI RGYAL
POR DBANG BSKUR BA THOB PAS KHAMS GSUM THAMS CAD KYI CHOS LA
MNGA' MDZAD PA, LOG PAR LTA BA THAMS CAD KYI GNYEN PO STE MTHU
CHE BA'I PHYIR RDO RJE DANG DRA BAS RDO RJE RIGS KYI DKYIL 'KHOR
ZHES BYA'O, ,RIN PO CHE'I

RIGS KYI DKYIL 'KHOR TE, SEMS CAN THAMS CAD DON DAM PA MAN CHAD
CI NAS KYANG PHAN PA DANG BDE BA THOB PAR BYA BA'I DON SBYIN PA'I
DBANG MDZAD DE SEMS CAN RE BA THAMS CAD JI LTAR 'DOD PA YID BZHIN
DU THOB PAR 'GYUR BAS RIN PO CHE'I RIGS KYI DKYIL 'KHOR ZHES
BYA'O, ,CHOS KYI RIGS

@285B KYI DKYIL 'KHOR TE, CHOS THAMS CAD STONG PA MA SKYES PA'I
DON SHES RAB DANG PHA ROL TU PHYIN PA MNYAM PA NYID DU SBYOR BA'I
SEMS CAN THAMS CAD LA STON TO, ,CHOS KYI SBYIN PAS KUN KYANG
DKYIL 'KHOR DAM PA 'DI LA 'JUG CING STONG PA NYID KYI YE SHES
DANG GNYIS SU MED PA'I MNYAM PAR SBYOR BA

THOB PAR 'GYUR BA'I PHYIR CHOS KYI RIGS KYI DKYIL 'KHOR ZHES
BYA'O, ,LAS KYI RIGS KYI DKYIL 'KHOR TE CHOS THAMS CAD STONG PA
NYID KYI YE SHES DANG, SHES RAB KYI PHA ROL TU PHYIN PA MNYAM PAR
SBYOR BAS DNGOS GRUB KYI LAS THAMS CAD THOB PAR BYED PAS YID
BZHIN GYI RIN PO CHE LAS NOR

RDZAS SNA TSOGS 'BYUNG ZHING RDZAS KYI SBYIN PA CHEN PO ZHES BYA
STE, SEMS CAN DBUL PHONGS PA THAMS CAD LUS DANG NGAG DANG SEMS
BDE BA THOB PAR 'GYUR BAS NA LAS KYI RIGS KYI DKYIL 'KHOR ZHES
BYA'O, ,SO SO'I DKYIL 'KHOR 'DI RNAMS SU ZHUGS SHING STONG PA
NYID KYI YE SHES DANG CHOS MNYAM

PA NYID DU NAN TAN GYIS SPYAD NA DKYIL 'KHOR GYI YON TAN 'DI
RNAMS KYANG THOB CING DBANG BYED PAR 'GYUR RO, ,TRAm ZHES BYA BA
NI RIN PO CHE'I RIGS KYI SNYING PO STE, 'DI'I SA BON LAS RIN PO
CHE'I RIGS KYI BYANG CHUB SEMS DPA' THAMS CAD 'BYUNG BA'I PHYIR
TE, MI SKYE MI 'GAG SPROS PA MED PA STONG

PA NYID KYI DON TO, ,GZHUNG LAS, DE NAS BYANG CHUB SEMS DPA' NAM
MKHA'I SNYING PO ZHES BYA BA NAS, DAM TSIG RIN PO CHE'I SNYING
POS SMRAS SO, ,BADZRA TRAm ZHES BYA BA'I BAR DU TE, RIN PO CHE'I
RIGS BYANG CHUB KYI GTZO BO NAM MKHA'I SNYING POS RTAG TU BSHAD
PA'I DON 'DI BSTAN PAR BYA BA'I PHYIR

TE DKYIL 'KHOR DAM PA 'DI BSTAN NA DON YOD PAR MKHYEN PAS BZHIN
'DZUM STE, RANG GI MGO BO RIN PO CHE'I PHRENG BA 'CHING BA YANG
GZHAN THAMS CAD LA DBANG DU BYED PA'I THA TSIG STE, STONG PA NYID
KYI YE SHES DANG SHES RAB KYI PHA ROL TU PHYIN PA'I TSUL BSHAD
DO, ,RDO RJE'I RIGS KYI DKYIL 'KHOR TE,

CHOS THAMS CAD DU STONG PAR BYAS PAS STONG PAR 'GYUR BA MA YIN
GYI, CHOS NYID KYIS STONG PAS NA YANG DAG PAR MA NOR BAS MTSAN
NYID LA SUS KYANG MI 'GYUR BA'I PHYIR RDO RJE LTA BU STE, SHES
RAB KYI PHA ROL TU PHYIN PA MNYAM PA NYID DU SPYOD PA RDO RJE'I
RIGS KYI DKYIL 'KHOR ZHES BYA'O, ,RIN PO CHE'I

@286A *, ,RIGS KYI DKYIL 'KHOR TE, CHOS THAMS CAD MTSAN MA MED
PAR BYAS PAS MTSAN MA MED PA MA YIN GYI, CHOS NYID KYI MTSAN MA
MED PAS SHES RAB KYI PHA ROL TU PHYIN PA MNYAM PAR SPYOD PA'I
DBANG DU BYED PAS RIN PO CHE'I RIGS KYI DKYIL 'KHOR ZHES BYA'O,
,CHOS KYI RIGS KYI

DKYIL 'KHOR TE, CHOS THAMS CAD SMON PA MED PAR BYAS PAS SMON PA
MED PA MA YIN GYI, CHOS NYID KYI SMON PA MED DE, GNYIS SU MED
PA'I MNYAM PAR SBYOR BA YANG RANG BZHIN GYIS STONG PA'I CHOS NYID
PAS CHOS KYI RIGS KYI DKYIL 'KHOR ZHES BYA'O, ,LAS KYI RIGS KYI
DKYIL 'KHOR TE, CHOS

THAMS CAD RANG BZHIN GYIS STONG BAS NA, SHES RAB KYI PHA ROL TU
PHYIN PA MNYAM PAR SBYOR BA YANG YONGS SU DAG PAS CHOS NYID KYIS
DRI MA MED PA'I PHYIR DE BZHIN GSHEGS PA'I SKU MAN CHAD DNGOS
GRUB THOB PAR BYED PAS NA LAS KYI RIGS KYI DKYIL 'KHOR ZHES
BYA'O, ,AA'I DON NI RTAG TU

SMOS PA DANG 'DRA, GZHUNG LAS, DE NAS BCOM LDAN 'DAS LA 'JAM DPAL
GZHON NUR GYUR PAS ZHES BYA BA NAS, BADZRA AA ZHES BYA BA'I BAR
DU STE, BCOM LDAN 'DAS 'JAM DPAL GZHON NUR GYUR PAS KYANG RTAG TU
BSHAD PA'I DKYIL 'KHOR 'DI SHIN TU RGYA CHE BA'I PHYIR BZHIN
'DZUM

BZHIN DU BSTAN TE, BADZRA AA ZHES GSUNGS SO, ,'JAM DPAL GZHON NUR
GYUR PA'I SKU'I MTSAN NYID DANG PHYAG RGYA'I MTSAN NYID NI SHES
RAB CHEN POS CHOS THAMS CAD LA GCOD PA'I RAL GRI LTA BU YIN PAS
NA SHES RAB ZAB MO'I DON 'DI DE BZHIN GSHEGS PA THAMS CAD KYIS
DGONGS SHIG

GSUNGS SHIG PA'I BSKUL BA'I THA TSIG PAS RAL GRIS DE BZHIN GSHEGS
PA THAMS CAD LA BDE BAS ZHES BYA'O, ,GZHUNG LAS, DE NAS DE BZHIN
GSHEGS PA THAMS CAD 'KHOR LO'I NANG DU CHUD PA ZHES BYA BA NAS
TRAm ZHES BYA BA'I BAR DU STE, DKYIL 'KHOR GYI NANG DU CHUD PA'I
DE BZHIN

GSHEGS PA THAMS CAD KYIS STONG PA NYID KYI YE SHES DANG, SHES RAB
KYI PHA ROL TU PHYIN PA MNYAM PAR SBYOR BA'I DKYIL 'KHOR MDZAD PA
LA 'JUG PA'I DON TO, ,RDO RJE RIGS KYI DKYIL 'KHOR TE, CHOS THAMS
CAD STONG PA'I MTSAN NYID DU MTHONG LA GNYIS SU MED PAR SBYOR BA
LA

@286B MNYAM PAR 'JUG PA NI CIS KYANG TSUGS PAR MI 'GYUR TE, RDO
RJE DANG 'DRA BA'I RDO RJE RIGS KYI DKYIL 'KHOR LA 'JUG PAR 'GYUR
RO, ,RIN PO CHE'I RIGS KYI DKYIL 'KHOR TE CHOS THAMS CAD STONG PA
NYID DU MTHONG STE, GNYIS SU MED PAR SBYOR BA'I CHOS MNYAM PAS
SEMS CAN MA LUS

PA'I DON THAMS CAD MI GTONG BA'I DBANG DU BYED PA NI RIN PO CHE'I
RIGS KYI DKYIL 'KHOR LA 'JUG PAR 'GYUR RO, ,RNAM PA GCIG TU NA
RIN PO CHE'I NI DBANG BSKUR BA'I LAS BYED PAS DBANG BSKUR BA YANG
'GA' TZAM LA MA YIN GYI SEMS CAN THAMS CAD LA DBANG BSKUR BAS NA
MNYAM PA ZHES

BYA'O; ,CHOS KYI RIGS KYI DKYIL 'KHOR TE, CHOS THAMS CAD STONG PA
NYID DE GNYIS SU MED PAR MNYAM PAR SBYOR BA'I DUS THAMS CAD DU
CHOS NYID DU MNYAM PAS NA CHOS KYI RIGS KYI DKYIL 'KHOR LA 'JUG
PAR 'GYUR RO, ,LAS KYI RIGS KYI DKYIL 'KHOR TE, CHOS THAMS CAD
STONG PA NYID KYI

YE SHES DANG, GNYIS SU MED PA MNYAM PAR SBYOR BAS MNYAM PA NYID
DU DNGOS GRUB KYI LAS THAMS CAD DU 'JUG PAS DKYIL 'KHOR THAMS CAD
DU 'JUG PAR 'GYUR RO, ,TRAm ZHES BYA BA NI RTAG TU BSHAD PA'I DON
DANG MTHUN NO, ,GZHUNG LAS, DE NAS BYANG CHUB SEMS DPA' SEMS
BSKYED MA THAG

TU ZHES BYA BA NAS, BADZRA TZAKRA H'Um ZHES BYA BA'I PAR DU STE,
BYANG CHUB SEMS DPA' SEMS BSKYED MA THAG TU CHOS KYI 'KHOR LO
BSKOR BAS RTAG TU BSHAD PA'I DKYIL 'KHOR GYI DON SHIN TU RGYA CHE
BAR MTHONG NAS BZHIN 'DZUM BZHIN DU 'KHOR LO YONGS SU BSKOR BA'I
DKYIL 'KHOR THAMS CAD LA 'JUG PA

ZHES BYA BA'I SNYING PO GSUNGS PA YIN NO, ,BADZRA TZAKRA H'Um
ZHES BYA BA'I DON RDO RJE'I DKYIL 'KHOR DU BSDUS PA ZHES BYA'O,
,GZHUNG LAS, DE NAS BCOM LDAN 'DAS DE BZHIN GSHEGS PA ZHES BYA BA
NAS MCHOD PA'I CHO GA RGYAS PA'O, ,TR'Am ZHES BYA BA'I BAR DU STE
RIG PA'I LHA MO RNAMS KYIS SANGS RGYAS DANG

BYANG CHUB SEMS DPA' THAMS CAD KYI DKYIL 'KHOR LA MCHOD PAR BYA
BA'I PHYIR SHES RAB DANG PHA ROL TU PHYIN PA MNYAM PAR SBYOR BA'I
TSUL 'DI BSHAD DO, ,RDO RJE RIGS KYI DKYIL 'KHOR LA MCHOD PA STE,
GNYIS SU MED PA MNYAM PAR SBYOR BA LAS BYANG CHUB KYI SEMS BSKYED
PA LAS DE BZHIN

@287A *, ,GSHEGS PA'I SKU DANG MCHOD PA SNA TSOGS DE'I RGYU LAS
'BYUNG STE, BYANG CHUB KYI SEMS KYANG SHIN TU RGYA CHE LA YANGS
TE, MTHU CHE BA BSAM GYIS MI KHYAB CING 'JIG RTEN THAMS CAD ZIL
GYIS MNAN PA'I PHYIR RDO RJE'I RIGS KYI DKYIL 'KHOR LA MCHOD PA'I
CHO GA RGYAS PA'O, ,RIN

PO CHE'I RIGS KYI DKYIL 'KHOR MCHOD PA STE, GNYIS SU MED PAS
MNYAM PAR SBYOR BA LAS 'OD ZER MANG PO PHYOGS BCUR 'PHROS TE,
SEMS CAN THAMS CAD KYI MGON DANG SKYABS KYI DBANG DU BYED PA
DANG, SEMS CAN MA RUNGS PA THAMS CAD 'DUL ZHING GNAS BDE BA
BSKYED DE, SNYING RJE

CHEN PO'I DBANG DU BYED PAS RIN PO CHE'I RIGS KYI DKYIL 'KHOR
MCHOD PA'I CHO GA RGYAS PA'O, ,CHOS KYI RIGS KYI DKYIL 'KHOR LA
MCHOD PA STE, STONG PA NYID KYI YE SHES DANG MNYAM PAR SBYOR BAR
DAM PA'I CHOS YONGS SU 'DZIN PA NI CHOS KYI RIGS KYI DKYIL 'KHOR
LA MCHOD PA'I CHO GA RGYAS PA'O,,

LAS KYI RIGS KYI DKYIL 'KHOR LA MCHOD PA STE, SHES RAB DANG PHA
ROL TU PHYIN PA MNYAM PAR SBYOR BA'I LAS BYED PA DANG, SHES RAB
KYI PHA ROL TU PHYIN PA YI GER 'DRI BA LA SOGS PA NI LAS KYI RIGS
KYI DKYIL 'KHOR LA MCHOD PA'I CHO GA RGYAS PA'O, ,TRAm ZHES BYA
BA'I DON NI RTAG TU BSTAN

PA'O; ,GZHUNG LAS, DE NAS BYANG CHUB SEMS DPA' ZHES BYA BA NAS,
AOm GA GA NA SVA BH'A BA BADZRA AOm ZHES BYA BA'I BAR DU STE,
DKYIL 'KHOR 'DI LTA BU BSTAN PA'I DON 'DI DANG BYANG CHUB SEMS
DPA' NAM MKHA' MDZOD DON DE DANG MTHUN PAR BSNAN TE SMRAS PA'O,
,GZHUNG LAS, DE NAS

BCOM LDAN 'DAS DE BZHIN GSHEGS PA ZHES BYA BA NAS, SEMS CAN THAMS
CAD 'DUL BA NI BYANG CHUB HO HA HA ZHES BYA BA'I BAR DU STE, DE
BZHIN GSHEGS PAS SEMS CAN THAMS CAD 'DUL NUS PA RDO RJE'I KHU
TSUR YONGS SU 'DZIN PAS SHES RAB KYI PHA ROL TU PHYIN PA DANG
MNYAM PAR SBYOR BA'I

DON 'DI BSHAD DO, ,RDO RJE'I RIGS KYI DKYIL 'KHOR TE, SEMS CAN
THAMS CAD RANG BZHIN GYIS GRUB PA MED DO, ,STONG PAS MNYAM PA'I
PHYIR KHRO BA YANG MNYAM PA STE CHOS STONG PA KHRO BA STONG PA
SEMS CAN STONG PA BAS CHOS NYID KYI DON MA NOR BA'I MTSAN NYID
KYIS MTHU CHE BA'I PHYIR RDO RJE'I DKYIL

@287B 'KHOR LTA BUS 'DUL LO, ,RIN PO CHE'I DKYIL 'KHOR TE, SEMS
CAN THAMS CAD CHOS KYIS 'DUL ZHING BLA NA MED BA'I BYANG CHUB TU
DGROL BA'I DBANG DU BYAS PAS KHRO BA 'DUL TE, STONG PA NYID GNYIS
SU MED PAR MNYAM PAR SBYOR BA'I PHYIR SEMS CAN SNA TSOGS KYI DON
GYI PHYIR KHRO BA SPYOD KYANG NYON

MONGS PA'I 'CHING BAR MI 'GYUR TE, RIN PO CHE'I RIGS KYI DKYIL
'KHOR ZHES BYA'O, ,CHOS KYI RIGS KYI DKYIL 'KHOR TE, SEMS CAN
THAMS CAD STONG PA'I CHOS NYID KYI PHYIR KHRO BA YANG CHOS NYID
DE, CHOS KYI DON JI LTA BA BZHIN DU MA NOR BA'I MTSAN NYID PAS NA
CHOS KYI RIGS KYI DKYIL 'KHOR

ZHES BYA'O, ,LAS KYI RIGS KYI DKYIL 'KHOR TE, SEMS CAN THAMS CAD
KYANG BZOD PA MU MED PAS RDO RJE DANG 'DRA, KHRO BAS 'DUL BA YANG
DE BZHIN DU SEMS CAN RGYA CHE BAS KHRO BA YANG RGYA CHE STE SEMS
CAN KHRO BA GNYIS KYANG DBYER MED PA'I PHYIR MNYAM PA NYID DU
SBYOR ZHING SEMS CAN GYI DON CHU'I

RGYUN DANG 'DRA BAR DUS THAMS CAD DU BYED PAS LAS KYI RIGS KYI
DKYIL 'KHOR ZHES BYA'O, ,HA HA ZHES BYA BA'I DON NI SEMS CAN
THAMS CAD YONGS SU DGA' BA'I PHYIR SPRO BA'I LAS BYED PAS MGU
BA'AM RANGS PA'I THA TSIG STE DGOD PA'I MTSAN MAS HA HA ZHES
BYA'O, ,GZHUNG LAS DE NAS BYANG

CHUB SEMS DPA' ZHES BYA BA NAS, BADZRA KRO DHA HA HA ZHES BYA
BA'I BAR DU STE, RTAG TU BSHAD PA'I DKYIL 'KHOR 'DI YANG SEMS CAN
THAMS CAD SMIN PAR 'GYUR BA'I DON YIN PAS LUS CHUD MI ZA BAR DGA'
BA BSNAN PA'I PHYIR, RDO RJE GNOD SBYIN GYI GZUGS SHIN TU PHA ROL
'JIGS SKRAG

PAR BYED PA'I GZUGS SU BSGYUR NAS, RDO RJE KHRO BO ZHES BYA'I
GANG MO SNYING PO 'DI SMRAS SO, ,GZHUNG LAS DE NAS BCOM LDAN 'DAS
ZHES BYA BA NAS, SHES RAB KYI PHA ROL TU PHYIN PA LAS SU RIG PAR
BYA NAS HRI ZHES BYA BA'I BAR DU STE, DE BZHIN GSHEGS PA CHOS
THAMS CAD STONG PA NYID KYI

YE SHES DANG, SHES RAB DANG PHA ROL TU PHYIN PA MNYAM PA NYID LA
GNAS PAS CHOS THAMS CAD MNYAM PA NYID KYI PHYOGS ZHES BYA BA
BSHAD DO, ,DE BZHIN GSHEGS PA RIGS KYI DKYIL 'KHOR DE SEMS CAN
THAMS CAD NGO BO NYID KYIS STONG STE, RANG BZHIN GYI MNYAM PAS
SHES RAB DANG PHA ROL TU

@288A *, ,PHYIN PA MNYAM PAR SBYOR BA YANG STONG PA NYID DO,
,SANGS RGYAS KYI SKU'I MTSAN NYID PAS DE BZHIN GSHEGS PA'I RIGS
KYI DKYIL 'KHOR ZHES BYA'O, ,RDO RJE'I RIGS KYI DKYIL 'KHOR TE,
CHOS SO COG THAMS CAD RANG BZHIN GYIS STONG STE, DBYER MED CING
MNYAM PA'I PHYIR

SHES RAB DANG PHA ROL TU PHYIN PA DNGOS POR GRUB PA MED PAS STONG
PA'I MTSAN NYID DE MNYAM PA NYID DU 'BYOR ZHING CHOS THAMS CAD LA
SPYOD KYANG NYON MONGS PA'I 'CHING BAR MI 'GYUR TE, BGEGS THAMS
CAD LAS RGYAL PO'I PHYIR RDO RJE LTA BUR MTHU CHE BAS NA RDO
RJE'I RIGS KYI DKYIL 'KHOR ZHES BYA'O, ,

RIN PO CHE'I RIGS KYI DKYIL 'KHOR TE, RIN PO CHE'I PHRENG BAS
DBANG BSKUR TE DON BYED PA YANG SEMS CAN 'GA' LA BYED PA MA YIN
GYI DBRI BKOL MED PAR SEMS CAN THAMS CAD KYI DON DU BYED PAS NA
SHES RAB DANG PHA ROL TU PHYIN PA MNYAM PAR SBYOR BA YANG SEMS
CAN GYI DON GYI PHYIR NA RIN PO

CHE'I RIGS KYI DKYIL 'KHOR ZHES BYA'O, ,CHOS KYI RIGS KYI DKYIL
'KHOR TE, CHOS SO COG THAMS CAD CHOS KYI DBYINGS NYID LAS GZHAN
MA YIN PAS SHES RAB DANG PHA ROL TU PHYIN PA MNYAM PAR SBYOR BA
YANG CHOS KYI DBYINGS TE CHOS NYID BAS CHOS KYI RIGS KYI DKYIL
'KHOR ZHES BYA'O, ,LAS

KYI DKYIL 'KHOR TE CHOS THAMS CAD STONG BA'I PHYIR, CHOS THAMS
CAD SPYOD DO COG KYANG LAS ZHES BYA STE, SHES RAB DANG PHA ROL TU
PHYIN PA MNYAM PA NYID DU SBYOR BA YANG DNGOS GRUB LA SOGS TE
RNAM PA SNA TSOGS GRUB KYIS KYANG NYON MONGS PA'I 'CHING PA DANG
SGRIB PAR MI 'GYUR BAS LAS KYI RIGS KYI

DKYIL 'KHOR ZHES BYA'O, ,HR'I ZHES BYA BA'I DON NI RTAG TU BSHAD
PA DANG MTHUN NO, ,GZHUNG LAS DE NAS BCOM LDAN 'DAS LAG NA RDO
RJES ZHES BYA BA NAS, BADZRA AA MO GHA H'Um, ZHES BYA BA'I BAR DU
STE, BCOM LDAN 'DAS LAG NA RDO RJES DE BZHIN GSHEGS PA BYANG CHUB
SEMS DPA' THAMS

CAD KYI DON 'DOD PA'I DAM TSIG CES BYA BA STONG PA NYID KYI YE
SHES DANG, PHA ROL TU PHYIN PA MNYAM PAR SBYOR BA'I DAM TSIG MI
GTONG BA STE, 'DI LTA BU'I DKYIL 'KHOR BYIN GYIS BRLABS NAS MNYAM
PAR SBYOR BA'I TING NGE 'DZIN LA BDAG DANG GZHAN ZHES BYA BA MED
PA'I SNYOMS PAR ZHUGS NAS

@288B SEMS CAN THAMS CAD YONGS SU SMIN PAR BYED PA'I DON YOD PA
THAMS CAD KYI DAM TSIG CES BYA BA RANG GI SNYING PO SMRAS SO,
,BADZRA AA MO GHA H'Um, ZHES BYA BA NI RDO RJE'I GDON MI ZA BAR
BTUS BA ZHES BYA'O, ,GZHUNG LAS DE NAS BCOM LDAN 'DAS DE BZHIN
GSHEGS PA RNAM PAR SNANG MDZAD CES

BYA BA NAS TRAm ZHES BYA BA'I BAR DU STE, BCOM LDAN 'DAS RNAM PAR
SNANG MDZAD MNGON PAR BYANG CHUB BAS STONG PA NYID KYI YE SHES
DANG, SHES RAB DANG PHA ROL TU PHYIN PA MNYAM PAR SPYOR BA'I TING
NGE 'DZIN LA SNYOMS PAR ZHUGS NAS SEMS CAN THAMS CAD LA BYIN GYIS
RLOB PA ZHES BYA BA 'DI BSHAD DO, ,

RDO RJE'I RIGS KYI DKYIL 'KHOR TE, SEMS CAN THAMS CAD RNAM PAR
SNANG MDZAD KYI SKU DANG THUGS THAMS CAD DANG LDAN PAS STONG PA
NYID KYI YE SHES DANG, SHES RAB DANG PHA ROL TU PHYIN PA MNYAM
PAR SBYOR BA LA GZHUG NAS KUN KYANG BLA NA MED PAR MNGON PAR
'TSANG RGYA BAS NA SEMS CAN THAMS

CAD DE BZHIN GSHEGS PA'I SKU LAS GZHAN MA YIN PAS DE BZHIN GSHEGS
PA'I MTHU DANG RLABS CHE BAS RDO RJE'I RIGS KYI DKYIL 'KHOR ZHES
BYA'O, ,RIN PO CHE'I RIGS KYI DKYIL 'KHOR TE, RIN PO CHE'I PHRENG
BAS KHAMS GSUM GYI CHOS KYI RGYAL POR DBANG BSKUR BA BZHIN DU
SHES RAB KYI PHA ROL TU

PHYIN PAS MNYAM PAR SBYOR BA'I RDO RJE'I SNYING POS DBANG BSKUR
NAS, SEMS CAN THAMS CAD KYANG DE'I SPYOD LAM 'JUG CING MNYAM PAR
SBYOR BA'I RDO RJE'I SNYING POS DBANG BYED PAR 'GYUR RO, ,DAM
TSIG RIN PO CHE'I DBANG BSKUR BA YIN TE, LAG TU RDO RJE BYIN NAS
LAS THAMS CAD SPYOD DU 'JUG

PA'I DBANG SBYIN PAR BYED PA SEMS CAN THAMS CAD RDO RJE'I SNYING
PO ZHES BYA STE RIN PO CHE'I RIGS KYI DKYIL 'KHOR ZHES BYA'O,
,CHOS KYI RIGS KYI DKYIL 'KHOR TE, CHOS KYI DBYINGS KYI YE SHES
DANG SHES RAB DANG PHA ROL TU PHYIN PA'I DON BSTAN PA 'JUG PAS,
SEMS CAN THAMS CAD NI CHOS

KYI SNYING PO STE, CHOS KYI RIGS KYI DKYIL 'KHOR ZHES BYA'O, ,LAS
KYI RIGS KYI DKYIL 'KHOR TE STONG PA NYID KYI YE SHES DANG, SHES
RAB KYI PHA ROL TU PHYIN PA MNYAM PAR SBYOR BAS SEMS CAN THAMS
CAD BYA BA BYED PA LA RAB TU SBYOR GYIS KYANG NYON MONGS PA'I
'CHING BAR MI 'GYUR BAS SEMS CAN

@289A *, ,THAMS CAD LAS KYI SNYING PO STE DNGOS GRUB THAMS CAD
MNGON DU SPYOD PAS NA LAS KYI RIGS KYI DKYIL 'KHOR ZHES BYA'O,
,TRAm ZHES BYA BA'I DON NI RIN PO CHE'I RIGS KYI SANGS RGYAS DANG
BYANG CHUB SEMS DPA' THAMS CAD BSKYED PA'I SA BON TE, RIN PO
CHE'I RIGS KYI DKYIL 'KHOR

ZHES BYA'O, ,GZHUNG LAS DE NAS PHYI ROL GYI RDO RJE'I RIGS RNAMS
ZHES BYA BA NAS, BADZRA HR'I BYO SV'A H'A, ZHES BYA BA'I BAR DU
STE, DKYIL 'KHOR GYI PHYI RIM DANG RA BA'I BYANG CHUB SEMS DPA'
RNAMS KYANG KHYAD PAR MED DE, MTSUNGS SHING 'DRA BAS RGYA CHER
BSTAN NAS SNYING PO TSOGS SNGAGS RNAMS BYIN

TE; DE YANG GNYIS SU MED PA MNYAM PAR SBYOR BAS LONGS SPYOD CHEN
PO DANG LDAN PA'I DBANG PHYUG CHEN POS RANG GI SNYING PO GSUNGS
SO, ,GZHUNG LAS, DE NAS DE BZHIN GSHEGS PA MTHA' YAS MU MED CES
BYA BA NAS, BHYO BADZRA AOm SARBA DHARMA TA, AA PRA PA NI TZA, HI
LI HI LI, SARBA DHARMATA,

MI L'I MI L'I, SARBA DHARMA TA, AA NU R'A GA G'I NI SV'A H'A,
ZHES BYA BA'I BAR DU STE, BCOM LDAN 'DAS DE BZHIN GSHEGS PA MTHA'
YAS MU MED THUG PA MED PA'I CHOS KYANG STONG PA NYID KYI YE SHES
DANG, SHES RAB DANG PHA ROL TU PHYIN PA MNYAM PAR SPYOR BA'I
LONGS SPYOD CHEN PO DANG LDAN PAR MDZAD

PAS CHO GA 'DI YANG DE BZHIN GSHEGS PA'I MDZAD PA DANG MTHUN PA'I
PHYIR CHO GA 'DI YANG MTHA' YAS MU MED THUG PA MED PAR YONGS SU
BYIN GYIS BRLAB PA'I PHYIR CHOS THAMS CAD STONG PA NYID DANG
MNYAM PAR SBYOR BAS SPYOD YUL THAMS CAD DU RNAM PAR DAG PA'I TSUL
'DI BSHAD DO, ,RDO RJE'I RIGS

KYI DKYIL 'KHOR TE, SHES RAB DANG PHA ROL TU PHYIN PA MNYAM PAR
SBYOR BA BSAM GYIS MI KHYAB MTHA' YAS PAS DE BZHIN GSHEGS PA
THAMS CAD KYANG MTHA' YAS TE, CI'I PHYIR ZHE NA, DE BZHIN GSHEGS
PA THAMS CAD KYI DGONGS SPYOD CHEN PO NYID YIN PAS DE BZHIN
GSHEGS PA'I SKU NI

BDUD THAMS CAD LAS RGYAL BA'I PHYIR, RDO RJE'I RIGS KYI DKYIL
'KHOR ZHES BYA'O, ,RIN PO CHE'I RIGS KYI DKYIL 'KHOR TE SHES RAB
DANG PHA ROL TU PHYIN PA MNYAM PAR SBYOR BA'I CHOS THAMS CAD DU
MNYAM STE, RDO RJE LTA BU'I MTHU DANG 'DRA BA MED CING GZHAN GYI
ZIL GYIS MI GNON TO, ,DBANG GRUB

@289B PAS RIN PO CHE'I RIGS KYI DKYIL 'KHOR ZHES BYA'O, ,CHOS KYI
RIGS KYI DKYIL 'KHOR TE, SHES RAB DANG PHA ROL TU PHYIN PA MNYAM
PAR SBYOR BA NI DU MA'I DON MA YIN TE, MNYAM PA NYID GCIG TU ZAD
PAS CHOS THAMS CAD KYANG SHES RAB DANG PHA ROL TU PHYIN PA MNYAM
PA NYID GCIG TU ZAD DE

DBYER MED PAS NA CHOS KYI RIGS KYI DKYIL 'KHOR ZHES BYA'O, ,LAS
KYI RIGS KYI DKYIL 'KHOR TE STONG PA NYID KYI YE SHES DANG, SHES
RAB DANG PHA ROL TU PHYIN PA MNYAM PA NYID DU SBYOR BA CHOS MTSAN
MA SNA TSOGS KYI SPYOD YUL LA ZHUGS KYIS KYANG NYON MONGS PA'I
'CHING BA DANG SGRIB PAR MI

'GYUR BAS SHES RAB DANG PHA ROL TU PHYIN PA MTHAR THUG BAS NA
CHOS THAMS CAD KYANG MTHAR THUG PA YIN NO ZHES BYA BA YIN TE,
DNGOS GRUB THAMS CAD SBYIN PAR BYED PAS LAS KYI RIGS KYI DKYIL
'KHOR ZHES BYA'O, ,GZHUNG LAS, GANG LA LA SHES RAB KYI PHA ROL TU
PHYIN PA ZHES BYA BA NAS, RDO RJE

'DZIN PAR MYUR DU 'GYUR, BADZRA BHYO ZHES BYA BA'I BAR DU STE,
SHES RAB DANG PHA ROL TU PHYIN PA MNYAM PAR SBYOR BA'I TSUL 'DI
MNYAN PA LA SOGS TE BSGOM PA'I BAR DU NAN TAN BYAS NAS, SANGS
RGYAS DANG BYANG CHUB SEMS DPA'I SPYOD PA DAG PA'I MTHAR PHYIN
TE, CHOS MTSAN MA SNA TSOGS KYI SGOR

ZHUGS KYIS KYANG MNYAM BA NYID KYI DON GYIS SGRIB PA THAMS CAD
ZAD NAS DE BZHIN GSHEGS PA'AM, RDO RJE 'DZIN PAR 'GYUR RO ZHES
BYA BA YIN NO, ,GZHUNG LAS DE BZHIN GSHEGS PA THAMS CAD LA PHYAG
'TSAL LO, ,RDO RJE 'DZIN PA THAMS CAD LA PHYAG 'TSAL LO ZHES BYA
BA NI, DE BZHIN

GSHEGS PA DANG, RDO RJE 'DZIN PA NI KHAMS GSUM GYI SEMS CAN THAMS
CAD SKYOB PA DGE BA'I BSHES GNYEN YIN PAS DE DANG NAM DU YANG MI
'BRAL BAR BYA BA'I PHYIR GUS PA ZHES RI MOR BYA BA'I PHYIR PHYAG
'TSAL LO ZHES BYA BA YIN NO, ,GZHUNG LAS, AOm BHA GA B'A NA N'A
RDO PA RAm BID SHADHA YA

SV'A H'A, ZHES BYA BA NAS, AOm ZHES BYA BA STE SNGAGS KYI YI GE
'BRU DRUG PO 'DI RNAMS NI DKYIL 'KHOR KYI NANG NA BZHUGS PA'I
BYANG CHUB SEMS DPA' SO SO'I RIGS KYI SNYING PO 'DI'I DON NI
SPYOD PA THAMS CAD KYI THOG MAR 'GRO BA'I DON YIN NO, ,RIG PA
CHEN PO'I SNYING PO 'DI BSHAD PA'I TSE DE BZHIN

@290A *, ,GSHEGS PA THAMS CAD KYI BYIN GYI RLOBS KYIS SHES RAB
DANG PHA ROL TU PHYIN PA MNYAM PAR SBYOR BA'I DON TE, MA NOR BAR
BTON PA'I DAM TSIG GI SGRA DANG SNGAGS KYI SNYING PO YI GE 'BRU
DRUG BRJOD PA BAR SNANG LA GRAG GO, ,SNGAGS KYI SNYING PO 'DI
RNAMS NI RIG 'DZIN THAMS

CAD KYI RTAG TU BSNYEN BKUR BYA ZHING RJES SU DRAN PAR BYA'O, ,DE
BZHIN GSHEGS PA THAMS CAD 'DUS TE CHOS KYI RNAM GRANGS SNYING PO
BSTAN PA 'DI DNGOS GRUB THAMS CAD THOB PAR BYED PA'I DON YOD PAS
DE BZHIN GSHEGS PA KUN KYANG MYUR DU 'GRUB PAR BYIN GYIS BRLABS
NAS LEGS SO ZHES BYA

BA BYIN NO, ,AOm ZHES BYA BA'I DON NI DE BZHIN GSHEGS PA RNAM PAR
SNANG MDZAD KYI SKU LTA BU'O, ,BAR MA NI KshO BHYA DANG, RATAN
SAMBHA BA DANG, AA MO GHA SIDDHI 'DUS PA'I SKU LTA BU'O, ,THA MA
NI CHOS KYI SA AA MI T'A BHA LTA BUR BLTA'O, ,YANG RNAM PA GCIG
TU NA THOG MA NI PHA ROL TU PHYIN PA THA MA NI

RAB; BAR NI BYANG CHUB KYI SEMS LTA BU YIN NO, ,GZHUNG LAS SEMS
DPA' CHEN PO ZHES BYA BA NAS BLO GROS CHEN PO LEGS SO ZHES BYA
BA'I BAR DU STE, RIGS KYI YUM RNAMS KYIS MNYAM PAR SBYOR BA'I
DKYIL 'KHOR SO SO'I YON TAN RDO RJE RIGS KYI DKYIL 'KHOR LA BSTOD
PA NI SEMS

DPA' CHEN PO LEGS SO ZHES BYA STE, RDO RJE SEMS DPA' NI KHAMS
GSUM PA THAMS CAD KYI SLOB DPON LTA BU STE, STONG PA NYID DANG
SHES RAB KYI PHA ROL TU PHYIN PA MNYAM PAR SBYOR ZHING BDUD LA
SOGS PA LOG PAR LTA BA THAMS CAD ZIL GYIS GNON PAR MDZAD DE MA
RUNGS PA THAMS CAD

'DUL BA'I GNYEN PO BAS DE'I PHYIR RDO RJE ZHES BYA STE, CHOS
THAMS CAD STONG PA NYID MNYAM PA LAS MA 'GYUR PAR 'JIG RTEN GYI
CHOS DANG LONGS SPYOD THAMS CAD LA YANG MNGON PAR SPYOD PAS YON
TAN PHUN SUM TSOGS PA BSAM GYIS MI KHYAB PAS LEGS SO ZHES BYA BAS
BSTOD DO, ,RIN PO CHE'I

RIGS KYI DKYIL 'KHOR LA BSTOD BA NI BDE BA CHEN PO LEGS SO ZHES
BYA BA YIN NO, ,CHOS KYI RIGS KYI DKYIL 'KHOR LA BSTOD PA STONG
PA NYID KYI YE SHES DANG, SHES RAB KYI PHA ROL TU PHYIN PA MNYAM
PAR SBYOR BAS DON DAM PA'I BDEN PA DANG KUN RDZOB KYI BDEN PA
DANG YANG LDAN, THABS DANG

@290B SHES RAB ZUNG DU 'BREL TE MNYAM PAS BSOD NAMS YE SHES KYI
TSOGS RDZOGS PAR 'GYUR BAS THEG PA CHEN PO'I CHOS KYI DKYIL 'KHOR
TE, YON TAN BSAM GYIS MI KHYAB PAS THEG PA CHEN PO LEGS SO ZHES
BYA BA YIN NO, ,LAS KYI RIGS KYI DKYIL 'KHOR LA BSTOD PA STE,
STONG PA NYID KYI

YE SHES DANG, SHES RAB KYI PHA ROL TU PHYIN PA MNYAM PAR SBYOR
BAS DNGOS GRUB KYI LAS SNA TSOGS MDZAD KYIS KYANG MNYAM PA NYID
KYI CHOS NYID LAS MI 'GYUR BAS JI LTAR BSTOD PA BZHIN DU YANG
GRUB LA, SHES RAB DANG THABS CHEN PO CHUD MI ZABS SHIN TU BLO
GROS DANG LDAN PA YIN PAS YON

TAN BSAM GYIS MI KHYAB PA'I PHYIR BLO GROS CHEN PO LEGS SO ZHES
BYA BA YIN NO, ,GZHUNG LAS, CHO GA 'DI NI DGE BAR SMRAS, ,ZHES
BYA BA NAS, BSHAD PA LA NI MNGON PAR BSTOD, ,CES BYA BA'I BAR DU
STE, STONG PA NYID KYI YE SHES DANG SHES RAB KYI PHA ROL TU PHYIN
PA MNYAM PAR SBYOR

PAS 'JIG RTEN GYI CHOS THAMS CAD LA 'DZEM PA MED PAR SPYOD, SHES
RAB DANG THABS KYI SPYOD YUL YANG NGO BO NYID KYIS MNYAM PA STE,
BSOD NAMS DANG YE SHES KYI TSOGS YONGS SU RDZOGS PAR 'GYUR BA'I
SGO, SEMS CAN THAMS CAD KYANG MOS SHING DANG PAR 'GYUR PA'I CHOS
CHEN PO YIN

PAS DGE PAR SMRAS SO ZHES BYA'O, ,DKYIL 'KHOR CHEN PO MDZAD PA'I
TSE DE BZHIN GSHEGS PA PHYOGS BCU'I SANGS RGYAS THAMS CAD KYANG
PHYAG NA RDO RJE BSNAMS TE, SHES RAB DANG PHA ROL TU PHYIN PA
NYID DU ZHUGS NAS, MDO SDE ZA BA MO 'DI YANG DE BZHIN GSHEGS PAS
DKYIL 'KHOR

MDZAD PA'I TSUL DU BSTAN PA STE, DE BZHIN GSHEGS PA THAMS CAD KYI
RDO RJER BYIN GYIS BRLABS PA ZHES BYA'O, ,CHOS THAMS CAD RANG
BZHIN GYI STONG PA NYID YIN GYIS KYANG KUN RDZOB TU RGYU DANG
'BRAS BUR SBYAR BA STE, DE BAS NA MDO SDE'I DON 'DI BSTAN PAS
THOB PA'I SHES RAB BSKYED DE CHOS NYID

KYI RIG PA LA BRTEN NAS BSAM PA'I SHES RAB KYIS DON GANG YIN PA
LA GZHIG PAR BYAS NAS MNYAM PAR SBYOR BA'I DON LA BSGOMS NA,
'BRAS BU BYANG CHUB KYI RIG 'DZIN LA SOGS TE BLA NA MED PA'I SA
MAN CHAD DNGOS GRUB CI 'DOD PA THOB PAR 'GYUR TE 'BRAS BU YOD PAS
SEMS CAN KUN KYANG

@291A *, ,DAM PA'I CHOS SPYOD PAS 'DI LA 'JUG CING SGOM PAR 'GYUR
BAS 'DUL BA'I MCHOG CES BYA'O, ,MNYAM PAR SBYOR BA'I SGO YANGS PA
'DI LAS KUN KYANG MOS SHING NGANG PAR GYUR LA LONGS SPYOD DANG
LDAN BZHIN DU BLA NA MED PA THOB PAR 'GYUR PAS THOB PA'I RGYAL PO
STE, SHES RAB

DANG THABS GNYIS MNYAM PAR SPYOD PAS LHAG PA'I CHOS GUD NA MED
PAS SANGS RGYAS KYIS THOB PA'I SA CHE BA LAS BSGRUB TU MED PAS
BLA NA MED PAS BLA NA MED PA ZHES BYA'O, ,SEMS CAN GANG YANG RUNG
STE, DAM PA'I CHOS SPYOD LAM 'DI LA NYAN PA DANG SEMS PA DANG
BSGOM PA LA SOGS TE NAN

TAN DU BYED PA LA NI GDON DANG BGEGS LA SOGS PA THAMS CAD KYIS
SPYOD PA'I BAR CHAD DU MI 'GYUR BA DANG 'TSE BAR BYED MI NUS SO,
,SANGS RGYAS DANG BYANG CHUB SEMS DPA'I SA THOB PAR BYA BA DANG,
DNGOS GRUB DAM PA CI 'DOD PA THAMS CAD SANGS RGYAS KUN GYIS RING
BOR MI THOGS PAR STER BAR

'GYUR RO ZHES GSUNGS PA YANG MI 'GAL BAR MYUR DU THOB PAR 'GYUR
RO, ,STONG PA NYID KYI YE SHES DANG MNYAM PA'I CHOS CHEN PO DE
BZHIN GSHEGS PA THAMS CAD KYIS GSUNGS PA YANG DE BZHIN GSHEGS PA
THAMS CAD KYIS CHOS MNYAM PA NYID KYI SBYOR BA BYIN GYIS BRLABS
PAS GSANG BA'I DON 'DI

YANG RDO RJE CAN GYIS GRUB PAR 'GYUR RO, ,THEG PA CHEN PO'I CHOS
YANGS PA SHIN TU RGYA CHE LA LONGS SPYOD DANG LDAN BZHIN DU GRUB
PA'I CHOS BSHAD PA 'DI LA DON CHEN PO YOD PAR MTHONG NAS MNGON
PAR DGA' ZHING BSTOD DO, ,GZHUNG LAS DE NAS BCOM LDAN 'DAS RNAM
PAR SNANG MDZAD CES BYA BA NAS,

SVA BADZRA AOm ZHES BYA BA'I BAR DU STE, BCOM LDAN 'DAS RNAM PAR
SNANG MDZAD CHEN PO NI KHAMS GSUM THAMS CAD KYI CHOS KYI RGYAL
POR DBANG BSKUR BA YIN PAS GSANG BA'I CHOS NYID PAS NA STONG PA
NYID KYI YE SHES DANG GNYIS SU MED PAR MNYAM PAR SBYOR BA SPROS
PA MED PA BDE BA CHEN PO'I DON YOD PA

MNYAM PAR SBYOR BA MI GTONG BA'I DAM TSIG DANG LDAN PA CHOS YANGS
SHING RGYA CHE BA'I SGO 'DI THOG MA DANG PAS RTZOM PA NAS ZHUGS
NAS MJUG BLA NA MED PA THOB KYI BAR DU NYON MONGS PA MED PAR
SGRIB PA THAMS CAD SPANGS PAS NA THOG MA DANG THA MA DANG DBUS
KYI KHYAD PAR MED PAR DUS THAMS CAD DU BDE BA MNYAM

@291B PA'I CHOS GSUNGS SO, ,MUR THUG LA SOGS PA CHOS ZAB MO'I DON
MA MTHONG BA STONG PA NYID KYI YE SHES DANG, GNYIS SU MED PA'I
MNYAM PAR SBYOR BA'I CHOS NYID MI SHES PA RNAMS KYIS NI DKA' THUB
PA NYON MONGS PA SPYAD KYIS KYANG 'BRAS BU BDE BA THOB PAR MI
'GYUR RO, ,DES NA SPYOD PA KUN LAS 'PHAGS

PA'I CHOS KYANG THUGS RJE CAN GYIS BSTAN PAR ZAD DO, ,DE BZHIN
GSHEGS PA'I RIGS KYI DKYIL 'KHOR TE, BYANG CHUB SEMS DPA' CHEN PO
RNAMS STONG PA NYID KYI YE SHES GNYIS SU MED PAR MNYAM PAR SBYOR
BAS LONGS SPYOD DANG LDAN ZHING, BLA NA MED PA'I DNGOS GRUB THOB
PA SEMS CAN THAMS

CAD KYANG BYANG CHUB TU SGROL BAR BYED PAS THOG MA DAD PA LA
ZHUGS NAS THA MA BLA NA MED PA LA SGROL BA LA THUG GI BAR DU DUS
THAMS CAD DU BDE BAS 'DOD CHAGS CHEN PO'I DNGOS GRUB DAM PA NI DE
BZHIN GSHEGS PA THAMS CAD KYI BDE BA CHEN PO'I DNGOS GRUB DAM PA
ZHES BYA STE, DE BZHIN GSHEGS PA'I SKU'I

SPYOD YUL DU BSTAN NAS DE BZHIN GSHEGS PA'I RIGS KYI DKYIL 'KHOR
ZHES BYA'O, ,CHOS KYI RIGS KYI DKYIL 'KHOR TE STONG PA NYID KYI
YE SHES DANG SHES RAB DANG PHA ROL TU PHYIN PA MNYAM PAR SPYOR BA
LAS LONGS SPYOD TSAD CHEN PO DANG LDAN ZHING BDE BA 'DI YANG
THAMS CAD CHOS KYI DBYINGS LA KHYAB TE, DON

DAM PA'I MTSAN NYID PAS CHOS KYI RIGS KYI DKYIL 'KHOR ZHES BYA'O,
,RIN PO CHE'I RIGS KYI DKYIL 'KHOR TE, STONG PA NYID KYI YE SHES
DANG GNYIS SU MNYAM PAR SBYOR BAS BDUD KYI STOBS THAMS CAD RAB TU
'JOMS PA'I DNGOS GRUB DAM PA YANG DE BZHIN GSHEGS PA RNAM PAR
SNANG MDZAD MNGON PAR BYANG CHUB

PA PHYOGS BCU'I SANGS RGYAS THAMS CAD KYI RIN PO CHE'I PHRENG BAS
KHAMS GSUM GYI RGYAL POR DBANG SKUR BAR BYED PAS NA RIN PO CHE'I
RIGS KYI DKYIL 'KHOR ZHES BYA'O, ,LAS KYI RIGS KYI DKYIL 'KHOR
TE, STONG PA NYID KYI YE SHES DANG MNYAM PAR SBYOR BAS KHAMS GSUM
PA THAMS CAD KYI BDAG PO

BYED PAS SEMS CAN GYI KHAMS MA LUS PA THAMS CAD DAG PA'I SPYOD
YUL LA DGOD PA'I PHYIR 'KHOR BA'I NANG NA GNAS SHING SEMS CAN GYI
DON LA BRTZON KYANG 'KHOR BA'I NYON MONGS PAS MI CHAGS PAS MI
GNAS PA'I MYA NGAN LAS 'DAS TE, SEMS CAN THAMS CAD KYI DON CHU'I
RGYUN DANG 'DRA BA'I

@292A *, ,LAS 'JUG CING DNGOS GRUB DAM PA THAMS CAD THOB PA'I LAS
SPYOD PAS NA LAS KYI RIGS KYI DKYIL 'KHOR ZHES BYA'O, ,DKYIL
'KHOR GSUNGS PA YANG, DKYIL 'KHOR LA LAR NI LNGAR GSUNGS LA, LA
LAR NI BZHIR GSUNGS, LA LAR NI GSUM DU GSUNGS PA JI LTA BU ZHE
NA,

DKYIL 'KHOR LNGAR GSUNGS PA NI DE BZHIN GSHEGS PA'I RIGS DANG,
RDO RJE'I RIGS DANG, RIN PO CHE'I RIGS DANG, CHOS KYI RIGS DANG,
LAS KYI RIGS TE 'DI RNAMS KYI MTSAN NYID DANG YON TAN TE, DE
BZHIN GSHEGS PA LNGA DANG YUM LNGA'I DON BSTAN TO, ,DKYIL 'KHOR
BZHIR

BSTAN PA NI RDO RJE'I RIGS KYI NANG DU DE BZHIN GSHEGS PA'I RIGS
BSDUS TE DKYIL 'KHOR BZHIR BSTAN TO, ,GSUNG RAB KHA CIG LAS DKYIL
'KHOR GSUM DU BSTAN TE, DE BZHIN GSHEGS PA'I RIGS KYI NANG DU RDO
RJE RIGS BSDU, LAS KYI RIGS KYI NANG DU RIN PO CHE'I RIGS SDUD PA
DANG,

CHOS KYI RIGS KYI DKYIL 'KHOR TE, 'DI LTAR GSUNGS PA, DE CI DANG
'DRA ZHE NA, PHYIN CI LOG GI DBANG GIS LUS DANG NGAG DANG YID KYI
SPYOD YUL 'DOD CHAGS DANG ZHE SDANG DANG GTI MUG GSUM BYUNG STE,
SEMS CAN NYON MONGS PAS BCINGS PAS 'KHOR BA'I NANG DU SDUG BSNGAL
BA YANG LUS DANG

NGAG DANG YID GSUM 'KHRUL PA'I DBANG GIS GYUR TO, ,PHYIN CI LOG
MED STONG PA NYID KYI YE SHES DANG PHA ROL TU PHYIN PA MNYAM PAR
SBYOR BA'I DAG BAS LUS RDO RJE ZHES BYA STE, DE BZHIN GSHEGS PA'I
SKU PHYAG RGYA CHEN PO DKYIL 'KHOR ZHES BYA'O, ,NGAG RDO RJE STE
DON DAM PA'I CHOS KYI DBYINGS DANG

MTHUN PAS DE BZHIN GSHEGS PAS CHOS KYI DBYINGS KYI DKYIL 'KHOR
ZHES BYA'O, ,YID RDO RJE ZHES BYA BA NI DE BZHIN GSHEGS PA'I YE
SHES DANG LDAN PA YIN PAS NA SEMS CAN GYI DON BYA BA SNA TSOGS
MDZAD PA DNGOS GRUB KYI LAS THAMS CAD MNGON PAR SPYOD PA'I DBANG
DU BYED CING LAS RNAMS LA SPYOD PAS

DE BZHIN GSHEGS PA RIN PO CHE'I RIGS DANG, DE BZHIN GSHEGS PA LAS
KYI RIGS GCIG TU BSDUS PA'I DKYIL 'KHOR ZHES BYA STE, LUS DANG
NGAG DANG YID GSUM RDO RJER 'GYUR BAS 'DOD CHAGS NI DE BZHIN
GSHEGS PA RDO RJE'I RIGS KYI DKYIL 'KHOR GYI MTSAN NYID DU GYUR,
ZHE SDANG NI

@292B DE BZHIN GSHEGS PA RIN PO CHE'I RIGS KYI DKYIL 'KHOR GYI
MTSAN NYID DU 'GYUR, GTI MUG NI DE BZHIN GSHEGS PA CHOS KYI RIGS
KYI DKYIL 'KHOR DU GYUR PAS NA 'DOD CHAGS ZHE SDANG GTI MUG RNAMS
KYANG DE BZHIN GSHEGS PA'I SKU'I MTSAN NYID DU BSHAD PAS NYON
MONGS PA'I CHOS ZHES GZHAN GUD

NA MED PAS CHOS SO COG THAMS CAD RNAM PAR DAG PA'I RANG BZHIN YIN
PAR MNGON NO, ,DKYIL 'KHOR PHYOGS BZHI DBUS LNGA DANG, SANGS
RGYAS DANG BYANG CHUB PA'I YE SHES DANG SPYOD YUL SNGAR SO SOR
'GYUR TE, GCIG TU NA SPYOD YUL GCIG LAS MED PA MA YIN GYI, RIGS
KYI DKYIL 'KHOR

LA YANG RIGS KYI LNGA CHAR GYI MTSAN NYID YON TAN DANG SPYOD YUL
DANG TSOGS SHING DANG LDAN PAS MING TZAM DU DKYIL 'KHOR YANG
LNGA'I MTSAN NYID DU DBYE BAR ZAD NGO, ,DKYIL 'KHOR LNGA YANG DE
BZHIN GSHEGS PA'I SKU STE CHOS KYI DBYINGS NYID YIN, RIGS KYI YUM
DANG GTZO BO NYID LAS SPRUL TO, ,MCHOD

PA'I LHA MO BCU DRUG KYANG RIGS KYI YUM LAS GZHAN MA YIN NO, ,SVA
BADZRA AOm ZHES BYA BA'I SV'Am NI DPAL DANG LDAN PA'AM BKRA SHIS
PA'I MTSAN NYID, BADZRA NI RDO RJE'I MTSAN NYID, AOm NI DE BZHIN
GSHEGS PA'I MTSAN NYID DO, ,DE BZHIN GSHEGS PA THAMS CAD KYI YUM
ZHES BYA BA NAS SVA

ZHES BYA BA'I BAR DU STE, DE BZHIN GSHEGS PA THAMS CAD KYI YUM
SHES RAB KYI PHA ROL TU PHYIN PA MNYAM PAR SBYOR BA'I BDE BA CHEN
MO DE BZHIN GSHEGS PA THAMS CAD DANG THA MI DAD PA MNYAM PAR
SBYOR BA'I CHOS DON JI LTA BA BZHIN DU MKHYEN PA'I CHOS, CHOS
THAMS CAD KYI DBYINGS LAS THA MI

DAD PA'I PHYIR DON THAMS CAD BSGRUB PAR GSUNGS TE, SV'A H'A ZHES
BYA BA NI ZHI BA DANG RGYAS PA DANG BKRA SHIS KYI DON YIN, H'Um
DANG PHAt CES BYA BA NI MNGON SPYOD DANG DGUG PA DANG 'JIGS PAR
BYA BA'I DON YIN TE, 'DI RIGS KYI YUM GYI CHOS THAMS CAD DGE
ZHING BKRA SHIS PAR GSUNGS PA'I PHYIR ZHES

BRJOD DO, ,GZHUNG LAS, CI'I PHYIR ZHE NA, JI SRID 'KHOR BA'I GNAS
SU NI, ,ZHES BYA BA NAS DNGOS GRUB KYI PHYOGS KYANG TSE 'DI LA
THOB PAR 'GYUR RO, ,H'Um ZHES BYA BA'I BAR DU STE, RIGS KYI YUM
GYI STONG PA NYID KYI YE SHES DANG, SHES RAB DANG PHA ROL TU
PHYIN PA MNYAM PAR SBYOR BA LA

@293A *, ,MKHAS PA'I MCHOG THOB PAR 'GYUR ZHING, SEMS CAN 'KHOR
BA'I MTHA' MED PA DE SRID DU DON MDZAD PAS NA DE BZHIN GSHEGS PA
DANG BYANG CHUB SEMS DPA' MA GTOGS PAR SHES RAB DANG PHA ROL TU
PHYIN PA MNYAM PAR SBYOR BA'I RGYA CHEN PO 'DI LA DON CHUD MI ZA
BA MKHYEN NAS

TSIGS BCAD DU BSTOD PA YIN NO, ,'KHOR BA THOG MA DANG THA MA MAD
PA'I PHYIR MTHA'I MTHA' YANG MED DE, JI TZAM DU 'KHOR BA MTHA'
MED PA'I BAR DU STONG PA NYID DANG NYAN THOS DANG RANG SANGS
RGYAS KYIS NI DE DANG MNYAM PAR SBYOR BA MA YIN NO, ,DE LTAR
'KHOR BA MTHA' MED PA'I DON LA SEMS DANG

PO BSKYED PA NAS ZHUGS PAS NI BLA NA MED PA'I BYANG CHUB TU MNGON
PAR SANGS RGYAS KYIS KYANG THOG MA SNYING RJE CHEN PO DANG SMON
LAM CHEN POS SEMS CAN GYI DON LA 'JUG PAR BYA BA'I SHUGS KYIS
SEMS CAN GYI DON TSUL RGYUN DANG 'DRA BAR MDZAD PAS NYAN THOS
DANG RANG SANGS RGYAS DANG RANG BZHIN DU PHUNG PO'I

LHAG MA MA LUS PA'I MYA NGAN LAS 'DA' BAR MI MDZAD DO, ,SHES RAB
CES BYA BA NI CHOS THAMS CAD STONG PA MNYAM PA NYID DU SHES PA
YIN TE, PHA ROL TU PHYIN PA ZHES BYA BA NI CHOS THAMS CAD KYI
DBYINGS KYI MTSAN NYID DE, DE SHES RAB DANG DBYINGS GNYIS SU
SBYOR TE MNYAM PAR GYUR PA'I DUS NA,

SHES RAB DANG YONGS SU RDZOGS PA'I MTHAR PHYIN PA'I PHYIR SHES
RAB KYI PHA ROL TU PHYIN PA ZHAS BYA'O, ,THABS NI SHES RAB DANG
PHA ROL TU PHYIN PA MNYAM PA NYID LA BYANG CHUB KYI SEMS SKYES
TE, SEMS DE LAS SANGS RGYAS DANG BYANG CHUB SEMS DPA' THAMS CAD
BSKYED PA DANG, DE BZHIN GSHEGS PA

THAMS CAD KYI MCHOD PA PHUN SUM TSOGS PA BSKYED PA DANG, DNGOS
GRUB DAM PA THAMS CAD BSKYED PA DANG, SEMS CAN LA PHAN PA DANG
BDE BA'I DON BYAS PAS NA, SHES RAB KYI PHA ROL TU PHYIN PA THABS
SU 'BREL PA THABS KYIS GZUNG BA'I SHES RAB PAS SHES RAB KYANG
THABS SHES RAB KYIS GZUNG

PA'I THABS PAS NA THABS KYANG SHES RAB STE, DE LTAR SHES RAB DANG
THABS DUS THAMS CAD DU MNYAM PA'I DUS NA YE SHES KYI BYIN GYIS
BRLABS PA'I SA PAS CHOS SO COG THAMS CAD RNAM PAR DAG PA'I RANG
BZHIN DU GYUR PAS NA RANG BZHIN MED PAS DAG PAR 'GYUR, JI SRID DU
SEMS CAN 'KHOR BA'I MTHA'

@293B MED PA'I BAR DU 'JIG RTEN GYI SDIG PA'I CHOS THAMS CAD
DANG, 'DOD CHAGS KYI NYON MONGS PA'I 'CHING BAR MI 'GYUR GYIS
RNAM PAR DAG PA'I SPYOD YUL DU GYUR PAS NA DE BAS NA SEMS CAN
THAMS CAD KYANG MNYAM PAR SBYOR BA LA 'DZUD CING SGRIB PA MED PAR
BYED PA'I PHYIR, JI SRID 'KHOR BA DE TZAM GYI BAR

DU SEMS CAN 'DUL ZHING DGE BA'I BSHES GNYEN BYED DO, ,CHOS THAMS
CAD NAM MKHA'I MTSAN NYID DANG MTSUNGS PA RANG BZHIN GYIS GRUB PA
MED DE CI LA YANG MI GNAS PA'O, ,NAM MKHA' ZHES BYA BA YANG SEMS
CAN PHYIN CI LOG GIS LAS KYI 'BRAS BU LA NAM MKHA' YANG DNGOS PO
MI SNANG BA'I PHYIR

MED PAR 'DZIN GYIS, CHOS THAMS CAD RANG BZHIN GYIS STONG STE
MNYAM PA'I DUS KYI NAM MKHA' LA CI ZHIG MED NA MED CES BYA STE,
MED PAR LTA BA YANG MI 'BYUNG BAS NA DE BAS NA NAM MKHA' LA YANG
MTSAN GRUB PA MED PA'I PHYIR RO, ,CHOS SO COG THAMS CAD KYANG NAM
MKHA' BZHIN TE GRUB PA

MED PAS MNYAM, RANG BZHIN GYIS DAG PA'I PHYIR NYON MONGS PA'I
'CHING BAR MI 'GYUR BAS NA KUN GYI MCHOG MNGON PA NYID RDZOGS
ZHES BYA'O, ,DPER NA PADMA TSOGS KYIS BSGYUR YANG SMAN GYI KHA
DOG GIS MI 'GYUR BA BZHIN DU STONG PA NYID KYI YE SHES DANG GNYIS
SU MED PA'I MNYAM PAR SBYOR BAS 'GRO

BA LA PHAN PA'I DON BYED KYI NYES PAS 'CHING BAR MI 'GYUR RO,
,SHES RAB PHA ROL PHYIN PA MNYAM PAR SBYOR BAS LONGS SPYOD CHEN
PO'I NANG DU BZHUGS TE, SEMS CAN THAMS CAD 'KHOR BA LAS SGROL
BA'I DON BYED KYANG RNAM PAR DAG PA'I SPYOD YUL DU GYUR PAS NA
LONGS SPYOD CHEN PO DANG YANG MI

'BRAL BA'I PHYIR NA DON CHE, STONG PA NYID KYI YE SHES DANG MNYAM
PAR SBYOR BA LA GNAS PAS SDUG BSNGAL DANG NYON MONGS PA MED PA'I
PHYIR NI BDE BA CHE STE, DE LTAR NA SPYOD PA LA BSOD NAMS DANG YE
SHES KYI TSOGS SU RDZOGS TE, SKU GSUM LHUN GYIS GRUB PAS, BCOM
LDAN 'DAS DPAL RNAM

PAR SNANG MDZAD MNGON PAR RDZOGS PAR SANGS RGYAS NAS SEMS CAN
THAMS CAD YONGS SU SMIN PAR MDZAD PAS NA SEMS CAN GYIS H'A ZHES
BYA BA NI CHOS RGYA CHEN PO 'DIS SEMS CAN SMIN PAR 'GYUR BAS DGA'
STE DGOD PA'I THA TSIG GO, ,STONG PA NYID KYI YE SHES DANG, MNYAM
PAR SBYOR BA'I CHOS NI

@294A *, ,NYAN PA LA SOGS TE BSGOM PA NAN TAN CHEN POR BYAS NA
BDE BA THAMS CAD THOB PA DANG DNGOS GRUB KYI MCHOG KYANG TSE 'DI
NYID LA THOB PAR 'GYUR RO, ,H'Um ZHES BYA BA'I DON NI RTAG TU
BSHAD PA DANG MTHUN NO, ,GZHUNG LAS, BCOM LDAN 'DAS LAG NA RDO
RJE ZHES BYA BA NAS DE BZHIN

GSHEGS PA THAMS CAD KYI GSANG BA'I DNGOS GRUB KYI DAM PA RDO RJE
'DZIN CHEN PO DANG DE BZHIN GSHEGS PAR 'GYUR RO ZHES BYA BA'I BAR
DU'O, ,AOm DE BZHIN GSHEGS PA'I SKU'I MTSAN NYID DU BYIN GYIS
BRLABS PA YIN, DE BZHIN GSHEGS PA NI SEMS CAN GYI MIG CHOS KYI
MTSAN NYID RNAM PAR

DAG PA YONGS SU STON PAS NA, AOm NI CHOS THAMS CAD LA DBANG BYED
PA'I PHYIR THOG MAR 'GRO ZHES BYA'O, ,DE MAN CHAD NI TSIG GI MJUG
RGYAN TE, YI GE'I NANG NAS DNGOS SU ZER BAR ZAD DO, ,ZHAL NAS
GSUNGS PA'I DGONGS PA NI MA RAB KUN LA BKA' YIS KYANG TSIG GO COG
GI DON DE NI DE BZHIN

GSHEGS PA'I BYIN GYI RLABS KYIS BYIN GYIS BRLABS PA YIN NO BAR
GZHUNG LAS MNGON SUM DU GSUNGS PA'I PHYIR SEMS CAN GYI PHYIR
BSTAN PA RNAMS MA NOR BA TZAM MO, ,'PHAGS PA SHES RAB KYI PHA ROL
TU PHYIN PA TSUL BRGYA LNGA BCU BA'I 'GREL BA, RGYA GAR GYI MKHAN
PO DZNY'A NA MI TRAS MDZAD PA

RDZOGS SO,, 