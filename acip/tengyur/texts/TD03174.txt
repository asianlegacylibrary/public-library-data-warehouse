@192A #, ,RGYA GAR
SKAD DU, SA DYO AA NU BHA BA AA RA PA TZANA S'A DHA NAm,

BOD SKAD DU, 'PHRAL DU NYAMS SU MYONG BA'I SPROS PA MED PA'I
SGRUB THABS, SHES RAB RMONGS DUG GZHOM PA'I PHYIR, ,SHES DON
GNYER SOGS SKYE BO LA, ,'JAM DPAL 'PHRAL DU NYAMS MYONG BA'I,
,SGRUB THABS LEGS PA NYID DU BSHAD, ,DANG POR RE ZHIG RNAL 'BYOR
PAS

YID DU 'ONG BAR 'GYUR BA'I PHYOGS 'GA' ZHIG TU, DBYANGS KYI YI GE
AA LAS BYUNG BA'I ZLA BA LA GNAS PA'I SA BON GYI YI GE DHA'I: LAS
RNAM PAR BYUNG BA'I 'OD ZER LCAGS KYU'I RNAM PA LTA BUS SPYAN
DRANGS PA'I AA RA PA TZAN LA SOGS PA RNAMS LA MCHOD PA LA SOGS PA
CHO GA LTAR BYAS

LA; STONG PA NYID BSGOM PAR BYA'O, ,DE NAS SEMS KYI SNANG BA
YONGS SU GYUR PA LAS KU MU DA'I ZE BA LA GNAS PA'I YI GE DHA'I:
STE MNGON PAR GYUR NAS RAL GRI LANGS PA CIG BLTA BAR BYA'O, ,DE'I
RTZE MO LA DBYANGS YIG DANG PO YONGS SU GYUR PAS ZLA BA'I STENG
DU SA BON NO, ,DE DAG THAMS

@192B CAD YONGS SU GYUR PA LAS RAL GRI DANG PO TI BSNAMS PA ZUR
PHUD LNGA LEGS PAR 'GRIL BA NA BZA' DMAR PO ZUNG CIG BSNAMS SHING
SGEG PA'I CHA BYAD DANG LDAN PA ZHAL 'DZUM PAS RNAM PAR RGYAS PA
ZLA BA'I 'TSER BAG DANG MTSUNGS PAR MDZES PAS 'DAB MA SNA TSOGS
PA'I PADMA LA SKYIL KRUNG PHYED

PAS BZHUGS PA'I 'PHRAL DU NYAMS SU MYONG PA'I AA RA PA TZA NA'I
GZUGS SU BDAG NYID LEGS PAR BLTA BAR BYA BA'O, ,DE NAS RANG GI
SNYING GAR DBYANGS YIG DANG PO YONGS SU GYUR PA LAS 'KHOR LO
RTZIBS BRGYAD PA STE MA REG PAR RO, ,DE'I STENG DU NAS KYI RTZE
MO TZAM GYIS MA REG

PAR DBYANGS YIG DANG PO LA SOGS PA LAS YANG DAG PAR BYUNG BA'I
ZLA BA'I DKYIL 'KHOR RO, ,DE LA ZLA BA'I SA BON GYIS BSKYED PA'I
RAL GRI'O, ,DE NAS 'KHOR LO DANG RAL GRI DANG SNGAR BSHAD PA'I
RAL GRI LA SOGS PA YONGS SU GYUR PA LAS KYANG DE KHO NA BZHIN DU
'JAM PA'I DBYANGS

RNAM PAR BSGOM PAR BYAS LA, DE'I MDUN DU YANG YI GE RA LAS BYUNG
BA'I RAL GRI DBYANGS YIG DANG PO LAS BSKYED PA'I ZLA BA LA GNAS
PAR BSGOM PAR BYA'O, ,RAL GRI LA SOGS PA YONGS SU SMIN PA LAS
GZHON NU DRA BA BCOM LDAN 'DAS KYI GZUGS SU BLTA BAR BYA'O, ,DE
BZHIN

DU RGYAB TU LNGA PA'I YI GE DANG PO LAS DE KHO NA LAS LTAR ZLA
BA'I 'OD DO, ,DE KHO NA BZHIN DU YI GE TZA LAS SKRA CAN MA NU MA
RGYAS PAS RNAM PAR MDZES PA NI MGON PO'I GZUGS SU STE G-YAS SU'O,
,GYON DU YANG NYE PAR SKRA CAN MA STE, YI GE NA LAS DE KHO NA
BZHIN DU'O, ,THAMS CAD

KYANG RANG GI SNYING GA'I ZLA BA LA RANG RANG GI SA BON LA GNAS
PAR RNAM PAR BSAM PAR BYA'O, ,DE NAS GTZO BO'I SNYING GA'I SA BON
LAS RNAM PAR GYUR PAS KYANG SPYAN DRANGS PA DANG YE SHES SEMS
DPA' DANG LHAN CIG GCIG TU BYA BA DANG, 'KHOR LO MYUR DU 'KHOR BA
DANG ZLA BA LA GNAS PA'I LHA

BZHI DANG BCAS PA NYID KYANG BRTAN PA DANG DAG GO, ,RANG BZHIN
LHAG MA MA LUS PA SPRE BA DANG BSDU BA YANG BSGOM PAR BYA BA'O,
,BSAM GTAN GYIS DUB PAR GYUR NA NI SNGAGS BZLAS PAR BYA BA'O, ,DE
LA GSANG SNGAGS KYI RGYAL PO NI 'DI YIN TE, AA RA PA TZA NA
DHA'I: ZHES BYA BA'O, ,'JAM

@193A *, ,DPAL 'PHRAL DU NYAMS MYONG BA'I, ,SGRUB THABS GANG BYAS
BSOD NAMS NI, ,BDAG LA BYUNG DES 'JIG RTEN YANG, ,RTAG TU 'JAM
DBYANGS MTSUNGS PAR SHOG ,'PHRAL DU NYAMS SU MYONG BA'I SPROS PA
MED PA'I SGRUB THABS SO, ,AA BHA YA'I ZHAL SNGA NAS DGE SLONG

TSUL KHRIMS RGYAL MTSAN GYIS BSGYUR BA'O,,