@88A #, ,RGYA GAR SKAD DU,
SV'APNA T'A RA NO PIK ,BOD SKAD DU, RMI LAM SGROL MA'I SGRUB
THABS, 'PHAGS MA RMI LAM SGROL MA LA PHYAG 'TSAL LO, ,PRIN BRAL
MKHA' DKYIL ZLA RGYAS GZUGS, ,RAB DKAR

BSIL BA'I 'OD LDAN MA, ,MA LUS RMI LAM GSAL MDZAD DE'I, ,ZHABS LA
MGOS BA TUD DE BSGRUB BSHAD, ,DGE BAS RAB TU SNGAR LANGS TE,
,GDONG SOGS DAG BYAS DRI ZHIM BYUGS, ,RJE BTZUN DE RTEN MDUN BDAR
LA, ,YID 'ONG MCHOD BAS MDZES PAR BYAS, ,

SKYABS GSUM LHA MOR BCAS PA LA, ,SKYABS GSUM 'GROL PHAN YID KYIS,
,MI DGE MED PA'I SEMS LDAN PAS, ,THOG MAR BSOD NAMS TSOGS BSAGS
BYA, ,AOm AAMRi TA KUndA LI HAN HA NA SARBA BIGHNAm TA dA HA TI
dA HA SARBA B'A PAm H'Um PHAt SV'A H'A, 'KHYIL PA KHROS PA'I
SNGAGS

'DI YIS, ,RMI LAM BAR CHAD BGEGS BSAL LA, ,DRI MED BEE d'URYA
'DRA YIS, ,MKHA' LA 'PHAGS MA BSGOM PAR BYA, ,RAB MDZES PAm LAS
CHU SKYES SNUM 'JAM GSAL ZHING GSAR BA'I 'DAB TSOGS RGYAS, ,DE
STENG DKAR BSIL RI BONG 'DZIN 'KHYIL DE DBUS KHAMS

GSUM RGYAS 'GENGS T'Am, ,KUN NAS MUN SEL SKAR MA'I RGYAL PO 'OD
BZANG MDOG CAN RAB 'PHROS LAS, ,YONGS GYUR 'PHAGS MA RMI LAM
SGROL MA ZHI MDOG MA MDZES MA BLTA, ,RAB DKAR LANG TSO RGYAS PA'I
GZUGS, ,ZHAL GCIG PHYAG GNYIS MCHOG SBYIN MDZAD, ,

@88B AUTPALA SNGO 'DZIN 'GYING TSUL SGEG ,MTSUNGS MED GCIG POS
KUN KHYAB MA'O, ,DRI ZHIM DBU SKRA BZANG 'KHYIL LI, ,LHA RDZAS
RIN CHEN DU MAS BRGYAN, ,MTHING GA'I DAR GYIS STOD G-YOGS SHING,
,SNA TSOGS KHA DOG SHAM THABS MNABS, ,MU TIG PHRENG BA'I DRA BA
YIS

MNYAM PAR MDZES PA'I SKA RAGS DANG, ,GA SHA SE RAL KHAR BCINGS
SHING, ,COD PAN DON YOD GRUB PAS BRGYAN, ,G-YAS BSKUM G-YON
BRKYANG SKYIL KRUNG GIS, ,SRID DANG ZHI LA MI GNAS SHING, ,SANGS
RGYAS BYANG CHUB SEMS DPA'I TSOGS, ,SPU SGO KUN NAS RAB 'PHRO

BA'O; ,CI 'DRA'I YE SHES LHA MO 'DI, ,BKUG LA MCHOD PAS MNYES
BYAS BSTIM, ,SKU GSUNG THUGS KYI RDO RJE YIS, ,BYIN RLABS PHYOGS
BCU'I RGYAL BAS BSNGAGS, ,DE RNAMS MAndALA MCHOD BCAS PAS, ,GUS
PAR PHUL LA GSOL BA GDAB, ,ZHAL ZAS BTUNG BA BZANG

LDAN PA, ,DKAR GSUM MNGAR GSUM ME TOG DBUL, ,RIN CHEN PHRENG BA
DKAR THOGS TE, ,MA YENGS BLO YIS 'PHAGS MA LA, ,RTZE GCIG YID
GTAD GSANG SNGAGS MCHOG ,'BUM PHRAG NYI SHU RTZA BZHIR BZLAS,
,AOm SV'ABNA T'A RE SV'AH'A, DE NAS ZANG ZING MED PAR NI, ,RANG
GZHAN

DON DU RMI LTAS BRTAG ,GRONG BA'I CHOS KYIS MA SBAGS PA'I, ,BU MO
DUS BZANG DAG LA MCHOD, ,DRI ZHIM KHRUS BYAS GOS RGYAN MDZES,
,ROL MO'I GRANGS SAM BRGYAD DAM BDUN, ,AARGHA LA SOGS MCHOD SNGON
'GROS, ,ZAS DKAR ZHO DANG 'O MA SBYIN, ,'GRON BU DAR SOGS

YON BYIN LA, ,DUNG CHOS CHUS GTOR CI BDER DENGS, ,DE RJES BYI DOR
DRIL LDAN PA'I, ,KHANG PAR TSANGS SPYOD BRTUL ZHUGS GNAS, ,SNGAGS
SU ME TOG DRI ZHIM GYIS, ,BYUGS PA'I MAndALA BZANG BYAS LA,
,MCHOD PA LNGA DANG KHYAD PAR DU, ,GU GUL MAR ME DBUL BAR

BYA; ,'JIM RIL SRAN MA'I TSAD BCOS TE, ,KUndA LI YI SNGAGS BDUN
GYIS, ,BTAB LA NYI SHU RTZA GCIG NI, ,PHYOGS BCUR GTOR BAS BAR
CHAD ZLOG ,GSUM BDUN GCIG NI RIN PO CHER, ,BSGOMS PAS MAndALA
STENG DU DBUL, ,STAN LA DGRAM DANG GZUNG BAR BYA, ,

@89A *, ,DE RJES GANG 'DOD GSOL BTAB NYAL, ,AOm SV'APNA T'A RA
SV'APNA AA BA LO KI NI, TREE LO KYA NI RDARSHA NI, TREE LO KYA
BADZRI RA NI, BHU TAm BHA BAm BHA BA SI SHAM, SHU BHA SHU TAm MI
SAD TYE KA THA YA SV'A H'A, BRGYA RTZA BRGYAD DAM NYI SHU GCIG
,YANG NA LAN BDUN BZLAS PAR BYA, ,

GSOL BTAB SNGAGS 'DIS YID CHES PAS, ,LAN CIG BZLAS KYANG MI 'GRUB
MED, ,DE TSE 'PHAGS MA BDUN GYI MTHA' LAS PHYOGS BCUR 'OD MDZAD
THUGS KA LAS BYUNG BSIL ZER GYIS, ,BDAG SNYING GDUNG BSAL THAB
THIB DRA BA MA LUS SPANGS TE SPRIN MED MKHA' LTAR

DAG BYAS NAS, ,GLANG CHEN SNA 'DRA'I PHYAG MDZES RING BRKYANG
BDUD RTZI CAN LAS BDUD RTZI'I RGYUN PHAB SNYING SOGS BKANG, ,DE
MTHUS LUS KUN KUN NAS DRI MED SHEL BUM MCHOG LTAR GTZANG ZHING
RAB DAG YID 'ONG 'GYUR, ,DE 'OG RTZA BA'I RIG PA BRGYAD, ,LHA MO
MCHOG LA RTZA

GCIG TU, ,MA YENGS SEMS KYI DAL BUS NI, ,JI SRID GNYIS LOG PAR DU
BZLAS, ,SENG GE'I NYAL STABS DGE BAS NYAL, ,BAG YOD DRAN DANG MA
BRAL BA, ,DNGOS SAM BRDA'AM TSIG DAG GIS, ,DGE DANG MI DGE MTHONG
BAR 'GYUR, ,THUB PAS SNA TSOGS LAS GRUB KYIS,,

RGYUD DU GANG GSUNGS LHA MO CHE'I, ,BRTAG PA DON KUN SGRUB BYED
'DI, ,RMI LAM SPRO LAM YANG DAG BSHAD, ,RMI LAM SGROL MA'I SGRUB
THABS SLOB DPON ZLA BA'I BSHES GNYEN GYIS MDZAD PA RDZOGS SO,,
,,RGYA GAR GYI PAndI TA SU GA TA SHR'I DANG, LO TZ'A BA BYAMS PA'I

DPAL GYIS BSGYUR BA'O,, 